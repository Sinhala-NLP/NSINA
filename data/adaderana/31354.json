{"Source": "Adaderana", "Timestamp": "February 5, 2013 08:41 am", "Headline": "ජනපතිගෙන් අමෙරිකාව ඉල්ලීමක් කළේ නෑ", "News Content": "ඇෆ්ගනිස්ථානයේ සාමසාධක කටයුතු සඳහා ශ්‍රී ලංකාවෙන් හමුදා භටයින් කණ්ඩායමක් යවන ලෙසට අමෙරිකාව විසින් ඉල්ලීමක් නොකළ බව ජනාධිපති මාධ්‍ය ප්‍රකාශක මොහාන් සමරනායක මහතා පවසයි. එබැවින් ජනාධිපතිවරයා විසින් එවැනි ඉල්ලීමක් ප්‍රතික්ෂේප නොකළ බවද මාධ්‍ය ප්‍රකාශකවරයා අද දෙරණට පැවසීය. කෙසේ වෙතත් ඇෆ්ගනිස්ථානයේ සාමසාධක කටයුතු සඳහා හමුදා භටයින් කණ්ඩායමක් එවන ලෙසට අමෙරිකාව කළ ඉල්ලීමක් ජනාධිපතිවරයා විසින් ප්‍රතික්ෂේප කළ බව අද (05) පෙරවරුවේ වාර්තා විය.", "URL": "https://sinhala.adaderana.lk/news.php?nid=31354", "Category": null, "Parent URL": null}