{"Source": "Adaderana", "Timestamp": "March 17, 2016 11:04 am", "Headline": "මධ්‍යම ආණ්ඩුකාර පුටුව ජ්‍යොතිර්වේදිනියකට!", "News Content": "අභාවප්‍රාප්ත සුරංගනී එල්ලාවල මහත්මියගෙන් පුරප්පාඩු වූ මධ්‍යම පළාත් ආණ්ඩුකාර ධූරය සඳහා ජ්‍යොතීර්වේදිනියක හා පුවත්පත් කලාවේදිනියක ලෙස කටයුතු කළ නිලූකා ඒකනායක මහත්මිය පත් කර තිබේ.ඇය අද පෙරවරු‍වේ ජනපති ‍මෛත්‍රිපාල සිරිසේන මහතා ඉදිරියේ එම තනතුරේ දිවුරුම් දී ඇත.ඒ අනුව මධ්‍යම පළාතේ දසවන ආණ්ඩුකාරවරිය නිලූකා ඒකනායක මහත්මිය අද පෙරවරුවේ මෙලෙස දිවුරුම් දී තිබේ.වත්තල, කෙරවලපිටිය විද්‍යාලෝක මහා විද්‍යාලයෙන් ප්‍රාථමික අධ්‍යාපනය ලැබූ ඇය මාතලේ විජය විද්‍යාලයෙන් ද්විතීක අධ්‍යාපනය හදාරා ඇති අතර පේරාදෙණිය විශ්වවිද්‍යාලයේ ශාස්ත්‍රවේදී උපාධිධාරිණියකි.එසේම ලේක්හවුස් ආයතනයේ සුබසෙත පුවත්පතේ උපදේශක කර්තෘවරියක ලෙස ඇය කටයුතු කර ඇත.", "URL": "https://sinhala.adaderana.lk/news.php?nid=58301", "Category": null, "Parent URL": null}