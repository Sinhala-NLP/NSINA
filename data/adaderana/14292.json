{"Source": "Adaderana", "Timestamp": "February 18, 2011 08:45 am", "Headline": "ඊජීප්තුවේ හිටපු ඇමතිවරුන් තිදෙනෙක් අත්අඩංගුවට", "News Content": "ඊජීප්තුවේ නව පාලන අධිකාරිය විසින් එරට හිටපු අමාත්‍යවරුන් තිදෙනෙකු අත්අඩංගුවට ගෙන තිබේ. හිටපු අභ්‍යන්තර කටයුතු අමාත්‍යවරයා, නිවාස අමාත්‍යවරයා සහ සංචාරක අමාත්‍යවරයා මෙලෙස අත්අඩංගුවට ගෙන ඇති බව වාර්තා වේ. මීට පෙර අදාළ අමාත්‍යවරුන්ට විදේශ ගත වීම ද තහනම් කර තිබුණි. හිටපු අභ්‍යන්තර කටයුතු අමාත්‍යවරයාට අ‍මෙරිකානු ඩොලර් හය ලක්ෂ 80,000 ක් පමණ සිය ‍පෞද්ගලික ගිණුමකට මාරු කර ඇති බවට චෝදනා එල්ල වී තිබේ. සති 3ක පමණ කාලයක් ඊජීප්තුවේ පැවති විරෝධතාවලින් එරට ජනාධිපතිවරයා බලයෙන් පහ කෙ‍රුණු අතර මේ වන විට එරට පාලනය උත්තරීතර හමුදා කවුන්සිලයක් විසින් සිදුකරයි.", "URL": "https://sinhala.adaderana.lk/news.php?nid=14292", "Category": null, "Parent URL": null}