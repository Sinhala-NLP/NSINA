{"Source": "Adaderana", "Timestamp": "October 8, 2017 11:19 am", "Headline": " නීති විරෝධීව වාහන එකලස් කළ 1ක් දැලේ", "News Content": "නීති විරෝධී ලෙස වාහන එකලස් කිරීමේ නිරතව සිටි පුද්ගලයෙකු විශේෂ කාර්යය බලකා සංවිධානත්මක අපරාධ මර්දන ඒකකය මඟින් අත්අඩංගුවට ගෙන තිබේ.එම ඒකකයට ලැබුණු තොරතුරක් මත ලියාපදිංචි අංක නොමැති මෝටර් රථයක් ද සමඟ වාද්දූව, තල්පිටිය ප්‍රදේශයේ දී සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගත් සැකකරු එම ප්‍රදේශයේම පදිංචි 44 හැවිරිදි අයෙකු බව සඳහන්ය.සැකකරු වැඩිදුර විමර්ශන සඳහා වාද්දූව පොලිස් ස්ථානයට බාරදී ඇති අතර ඔහු පානදුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78460", "Category": null, "Parent URL": null}