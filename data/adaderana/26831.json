{"Source": "Adaderana", "Timestamp": "August 23, 2012 03:11 pm", "Headline": "කොකා-කෝලා වෙතින් මිනිට් මේඞ් ", "News Content": "01.මිනිට් මේඞ් 4 වන නිෂ්පාදනය වන මිනිට් මේඞ් මිශ‍්‍ර පළතුරු බීම කොකා-කෝලා සමාගම විසින් හඳුන්වාදෙන ලදී. 02.අඹ, කෙසෙල්, පැපොල් සහ පේර යොදා මිනිට් මේඞ් මිශ‍්‍ර පළතුරු නිපදවනු ලැබේ. 03.දැනට ඇපල්, අඹ සහ දොඩම් රසයන්ගෙන් යුත් මිනිට් මේඞ් ශ‍්‍රී ලංකාවේ වෙළඳපළේ ඇත. 04.පාරිභෝගික ක‍්‍රියාකාරකම් සහිත වැඩසටහනක් සමගින් නිෂ්පාදනය හඳුන්වාදීම. පාරිභෝගිකයින්ට නව නිෂ්පාදනයෙහි රස බැලීමට නොමිලේ අවස්ථාව ලබාදීම, වීදි සංදර්ශන සහ රූපවාහිනී දැන්වීම් ආදී ලෙස සීමාවන් නොසලකා නිෂ්පාදනය ප‍්‍රවර්ධනය කිරීම. මිනිට් මේඞ් දොඩම්, අඹ සහ ඇපල් රසයන්ගෙන් යුත් පලතුරු බීම සමගින් පාරිභෝගිකයින් වෙත තෘප්තිමත් නිෂ්පාදන ලබාදීමෙන් පසු, කොකා-කෝලා ශ‍්‍රී ලංකා සමාගම\"මිනිට් මේඞ් \"සිව්වන නිෂ්පාදනය වන මිශ‍්‍ර පලතුරු පානය හඳුන්වාදෙන ලදී. සෑම නිවසක්ම නියෝජනය කරමින් සහ ලොව ඕනෑම තැනකදී ලබාගත හැකි සැමගේ ප‍්‍රසාදයට පත් පානයක් වශයෙන් මෙම නව හඳුන්වාදීම මගින් කොකා-කෝලා සමාගමේ විවිධ වූ නිෂ්පාදන එකතුව තවදුරටත් ශක්තිමක් වේ. මිනිට් මේඞ් මිශ‍්‍ර පලතුරු පානය කොකා-කෝලා බෙවරේජස් ශ‍්‍රී ලංකා සමාගමේ අලෙවිකරණ කණ්ඩායම විසින් හඳුන්වාදෙනු ලැබීය. කොකා-කෝලා ෆා ඊස්ට් සමාගමේ ශ‍්‍රී ලංකා සහ මාලදිවයින් සඳහා වන කළමනාකරු අභිෂේක් ජුග‍්‍රාන් සහ කොකා-කෝලා බෙවරේජස් හි මෙරට කළමනාකරු සෞමින්ද්‍ර භට්ටාචාර්ය යන මහත්වරුන් මෙම උත්සවයේ ප‍්‍රධාන ආරාධිතයින් වශයෙන් සහභාගි විය. \"මිනිට් මේඞ්\" මිශ‍්‍ර පලතුරු අඹ, කෙසෙල්, පපායා සහ පේර වල යහගුණය කැටි කළ පානයක් වන අතර එය මිලිලීටර් 200 වීදුරු බෝතල් වලින් රු. 45/-ක් වැනි ඉතා පහසු මිලට ලබාගත හැක. \"මිනිට් මේඞ්\" යනු ලොව ප‍්‍රමුඛතම පලතුරු යුෂ පානය මෙන්ම පලතුරු පානයන් පිළිබඳ ප‍්‍රමුඛතම වෙළඳ නාමය ද වන අතර මිනිට් මේඞ් 100% ජූස්, මිනිට් මේඞ් ලයිට්, මිනිට් මේඞ් ජූසස් ඇන්ඞ් බ්ලෙන්ඞ්ස් සහ මිනිට් මේඞ් පියෝ ස්ක්වීස් ආදී වශයෙන් නිෂ්පාදන ගණනාවක් ලොව පුරා ව්‍යාප්තව ඇත. මෙම සෑම නිෂ්පාදන වර්ගයක් සඳහාම රස ගණනාවකින් සහ ප‍්‍රමාණ කිහිපයකින් මිනිට් මේඞ් වෙළඳපළට එන නිසා පාරිභෝගිකයින්ට තමන්ට කැමති ලෙසකින් එය ලබාගැනීමේ හැකියාව ඇත. දැනට ශ‍්‍රී ලංකාවේ වෙළඳපළ තුළ දොඩම්, අඹ සහ ඇපල් රසයන්ගෙන් යුත් මිනිට් මේඞ් ලබාගත හැකි අතර මිශ‍්‍ර පලතුරු යුෂ සහිත සිව්වන රසයත් පාරිභෝගිකයා වෙත හඳුන්වාදෙමින් මිනිට් මේඞ් මෙරට සිය නාමය තවදුරටත් තහවුරු කරමින් සිටී. මෙම නව නිෂ්පාදනය ශ‍්‍රී ලංකාවේ ප‍්‍රධාන නවීන වෙළඳසල් වලදී මෙන්ම දිවයින පුරා සාමාන්‍ය සිල්ලර වෙළඳසල් වලදී ලබාගත හැක. \"මිනිට් මේඞ්\" මිශ‍්‍ර පළතුරු පානය හඳුන්වාදීමේ උත්සයට සහභාගි වූ කොකා-කෝලා ෆා ඊස්ට් සමාගමේ ශ‍්‍රී ලංකා සහ මාලදිවයින් කළමනාකරු අභිෂේක් ජුග‍්‍රාන් මහතා මෙසේ අදහස් පළ කළේය. \"මිනිට් මේඞ් දොඩම්, ඇපල් සහ අඹ රසයන්ගෙන් යුත් නිෂ්පාදන සාර්ථක වීමත් සමගින් මිනිට් මේඞ් මිශ‍්‍ර පලතුරු පානය ශ‍්‍රී ලාංකික පාරිභෝගිකයින් වෙත ලබාදීමට හැකි වීම පිළිබඳව අපි ඉතාම සතුටට පත් වෙනවා. හැමෝම වැඩියෙන්ම කැමති පළතුරු, ඉතා ප‍්‍රණීත රසයක් සමගින් එක්ව එන මේ නව පානය හැමෝටම හොඳ තේරීමක් වේවි. මේ නව මිශ‍්‍ර පළතුරු රසය අපේ පාරිභෝගිකයින්ට නව අත්දැකීමක් වන බව අපට විශ්වාසයි\" ස්වභාවික රසය එලෙසින්ම ලබාදෙන බව පවසන Made With Nature තේමාව සමගින් \"මිනිට් මේඞ්\" වෙළඳ නාමය ජාත්‍යන්තර වශයෙන් ගොඩනැංවීමේ ප‍්‍රචාරණ ව්‍යාපෘතිය නිර්මාණය වී තිබේ. රූපවාහිනී දැන්වීම්, එළිමහන් දැන්වීම් මාධ්‍ය, වීදි සංදර්ශන සහ පාරිභෝගිකයින්ට රස බැලීමේ අවස්ථාව ලබාදීම ඇතුළු ක‍්‍රියාකාරකම් ගණනාවක් සමගින් මෙම නව නිෂ්පාදනය වෙළඳපලට හඳුන්වාදෙනු ලැබීය. කොකා-කෝලා බෙවරේජස්හි මෙරට කළමනාකරු සෞමින්ද්‍ර භට්ටාචාර්ය මහතා සිය අදහස් දක්වමින් මෙසේ ප‍්‍රකාශ කළේය. \"වෙළඳපළ තුළ කැපී පෙනෙන සහ ස්ථාවර නිෂ්පාදන සමගින් ඉතා පුළුල් වූ නිෂ්පාදන මාලාවක් කොකා-කෝලා සමාගම සතුයි. මිනිට් මේඞ් මිශ‍්‍ර පලතුරු පානය හඳුන්වාදීමත් සමගින් අපි ශ‍්‍රී ලාංකික වෙලඳපළ තුළ අපගේ නිෂ්පාදන තවදුරටත් ව්‍යාප්ත කරන අතර දේශීය පාරිභෝගිකයාට කෘතිම රසගැන්වීම් නොමැතිව යහගුණය කැටි කළ පලතුරු පානයක් රසබැලීමේ අවස්ථාව ලබාදෙනවා\" මිනිට් මේඞ් අත්දැකීම 1945 වර්ෂයේදී ෆ්ලොරිඩා ෆුඞ්ස් කෝපරේෂන් සමාගම මිනිට් මේඞ් හඳුන්වාදීම දක්වා ඉතිහාසයකට මිනිට් මේඞ් වෙළඳ නාමය ඈතට දිව යයි. පසුව කොකා-කෝලා සමාගම 1960 වසරේදී මිනිට් මේඞ් නාමය තමන් වෙත පවරාගනු ලැබීය. වසර ගණනාවක් මුළුල්ලේ රටවල් 60කට වැඩි ප‍්‍රමාණයක පාරිභෝගිකයින් වෙත අඛණ්ඩව නවීකරණය කළ සේවාවන් සමගින් අසමසම අත්දැකීම් ලබාදෙමින් අද වන විට මිනිට් මේඞ් ලොව ප‍්‍රමුඛතම පලතුරු යුෂ පානය බවට පත්ව තිබේ. ශ‍්‍රී ලංකාව තුළ කොකා-කෝලා ක‍්‍රියාකාරීත්වය ශ‍්‍රී ලංකාවේ කොකා-කෝලා නාමය කොකා-කෝලා, කොකා-කෝලා ලයිට්, ස්ප‍්‍රයිට්, ෆැන්ටා ඔරේන්ජ්, ෆැන්ටා පෝටෙලෝ, ෆැන්ටා ක‍්‍රීම් සෝඩා, ලයන් සෝඩා, ලයන් ටොනික් වෝටර්, ලයන් ජින්ජරල , ලයන් ජින්ජර් බියර්, ෂ්වෙප්ස් ටොනික් වෝටර්, මිනිට් මේඞ් ඔරේන්ජ්, මිනිට් මේඞ් මැන්ගෝ සහ මිනිට් මේඞ් ඇපල් ඇතුළු බීම වර්ග සමගින් දහස් ගණනක් වූ පාරිභෝගිකයින් ප‍්‍රබෝධමත් කරයි. ශ‍්‍රී ලංකාවේ ක‍්‍රියාත්මක කොකාකෝලා පද්ධතිය මගින් 400කට අධික පිරිසකට රැකියා අවස්ථා උදා වී තිබේ. ක‍්‍රියාශීලී ජීවන රටාවක් වෙනුවෙන් මූලික මට්ටමේ සිට ක‍්‍රිකට් ක‍්‍රීඩාවට දක්‍ෂතා දක්වන පිරිස හඳුනාගැනීමේ අරමුණින් කොකාකෝලා ක‍්‍රිකට් සඳහා අනුග‍්‍රහය ලබාදීම වැනි වූ ප‍්‍රජා සංවර්ධන සහ සැපයුම් ව්‍යාපෘති භාර ගනු ලැබේ. එසේම ඹභෘඡු වැනි රාජ්‍ය නොවන සංවිධාන සමග සහයෝගිත්වයෙන් සනීපාරක්‍ෂක සහ පිරිසිදු පානීය ජල ව්‍යාපෘති, මිනිස් වාසයට සුදුසු පරිසරයක් නිර්මාණය කිරීම, අධ්‍යාපනික සහ සාක්‍ෂරතා ව්‍යාපෘති ආදිය ද ක‍්‍රියාවට නංවනු ලැබේ.", "URL": "https://sinhala.adaderana.lk/news.php?nid=26831", "Category": null, "Parent URL": null}