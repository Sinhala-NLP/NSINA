{"Source": "Adaderana", "Timestamp": "March 22, 2014 12:27 pm", "Headline": "විනෝද ගමන රෝහලෙන් නවතී", "News Content": "නුවර - මහියංගණය මාර්ගයේ තෙල්දෙණිය ප්‍රදේශයේ දී බස් රථයක් මාර්ගයෙන් ඉවතට පැන පෙරළීම හේතුවෙන් පුද්ගලයින් 06 දෙනෙකු තුවාල ලබා තිබේ. තෙල්දෙණිය පොලිසිය පැවසුවේ කාන්තන්කුඩි සිට නුවර බලා විනෝද චාරිකාවක් පැමිණි බස් රථයක් මෙලෙස අනතුරට ලක්ව ඇති බවයි. තුවාලකරුවන් මේ වනවිට මැද මහනුවර රෝහලේ ප්‍ර තිකාර ලබයි. පොලිසිය පැවසුවේ තුවාලකරුවන් අතර සිටින කුඩා ළමුන් සහ වැඩිහිටියන්ගේ තත්ත්වය බරපතළ නොවන බවයි. මේ අතර මීටියාගොඩ, ඇත්කදුර මාර්ගයේ සිදුවු රිය අනතුරකින් පුද්ගලයෙකු මියගොස් ඇත. පොලිස් මාධ්‍ය ප්‍රකාශක කාර්යාලය පැවසුවේ පෞද්ගලික බස් රථයක් සහ යතුරු පැදියක් මුහුණට මුහුණ ගැටීමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු යතුරුපැදියේ ගමන් ගත් පුද්ගලයා බටපොළ රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ දික්ඇල, දොරළ ප්‍රදේශයේ පදිංචිව සිටි 62 හැවිරිදි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර මීටියාගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41984", "Category": null, "Parent URL": null}