{"Source": "Adaderana", "Timestamp": "August 5, 2015 03:06 pm", "Headline": "ජම්පටාවීදියේ පුද්ගල ඝාතනයක් ", "News Content": "කොටහේන, ජම්පටාවීදිය ප්‍රදේශයේදී පුද්ගලයෙකු කපාකොටා ඝාතනය කර තිබේ.ත්‍රිරෝද රථයකින් පැමිණි පුද්ගලයින් සිව්දෙනෙකු විසින් මෙම ඝාතනය සිදුකර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.සැකකරුවන් පැමිණි බව කියන ත්‍රිරෝද රථය ඝාතනය සිදුකළ ස්ථානයේ දමා පළාගොස් තිබේ.ඝාතනයට සම්බන්ධ සැකකරුවන් මේ වන විට හඳුනාගෙන ඇති අතර ඔවුන් අත්අඩංගුවට ගැනීම සඳහා කොටහේන පොලීසිය විමර්ශන ආරම්භ කර ඇති බව සඳහන්ය.ඝාතනයට ලක්ව ඇත්තේ ජම්පටාවීදිය ප්‍රදේශයේ පදිංචිව සිටි තිස්තුන් හැවිරිදි පුද්ගලයෙකි.ඝාතනයට ලක්වු පුද්ගලයාට එරෙහිව පුද්ගල ඝාතන නඩුවක්, කොල්ලකෑම් නඩු දෙකක් සහ අත්බෝම්බයක් ළඟ තබාගැනීමේ නඩුවක් පවතින බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කර සිටියේය.", "URL": "https://sinhala.adaderana.lk/news.php?nid=53058", "Category": null, "Parent URL": null}