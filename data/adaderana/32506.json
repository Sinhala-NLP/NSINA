{"Source": "Adaderana", "Timestamp": "March 17, 2013 05:00 pm", "Headline": "ස්විස් කතකුත් ඉන්දියාවේදී සමූහ දුෂණයක ගොදුරක්වෙයි", "News Content": "ස්විස්ටර්ලන්ත ජාතික කාන්තාවක් ඉන්දියාවේදී සමූහ දූෂණයකට ලක්ව තිබේ. පසුගිය සිකුරාදා දිනයේ මධ්‍යම ඉන්දියාවේ ඩාටියා දිස්ත්‍රික්කයට අයත් ප්‍රදේශයකදී මෙම දූෂණය සිදුවී ඇති බව විදෙස් මාධ්‍ය වාර්තා කරයි. මෙම ස්විස්ටර්ලන්ත ජාතික කාන්තාව සිය සැමියා සමඟ ඉන්දියාවේ සංචාරය සඳහා පසුගිය මස 3 වන දින එරටට පැමිණ තිබේ. අදාළ සිද්ධිය සම්බන්ධයෙන් පුද්ගලයින් 20 දෙනෙකු පමණ ප්‍රශ්න කිරීම සඳහා අත්අඩංගුවට ගෙන ඇති බව එරට පොලීසිය පවසයි. 39 හැවිරිදි අදාළ ස්විස්ටර්ලන්ත ජාතික කාන්තාව මේ වන විට රෝහල්ගතව ප්‍රතිකාර ලබමින් සිටියි. මීට පෙර ද අවස්ථා ගණනාවකදී මෙවැනි සමූහ ස්ත්‍රී දූෂණ ඉන්දියාවෙන් වාර්තා විය.", "URL": "https://sinhala.adaderana.lk/news.php?nid=32506", "Category": null, "Parent URL": null}