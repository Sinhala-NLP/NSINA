{"Source": "Adaderana", "Timestamp": "May 9, 2017 04:26 pm", "Headline": "අමෙරිකාව ඇෆ්ගනිස්ථානය සඳහා හමුදා සාමාජිකයින් 3000ක් යවන්න තීරණය කරයි", "News Content": "අමෙරිකාව විසින් ඇෆ්ගනිස්ථානය සඳහා හමුදා සාමාජිකයින් 3000කට ආසන්න සංඛ්‍යාවක් යැවීමට නිර්දේශ කර තිබේ.ඇෆ්ගනිස්ථානයේ සිටින අමෙරිකානු ආඥාපතිවරයා විසින් සිදුකළ ඉල්ලීමකට අනුව මෙම භට පිරිස් එරටට යැවීමට නිර්දේශ කර ඇති බව විදෙස් මාධ්‍ය වාර්තා කළේය.තලෙයිබානු සටන්කාමීන් ඉලක්ක කර ගනිමින් ප්‍රහාර එල්ල කිරීම සඳහා ඔවුන් ඇෆ්ගනිස්ථානය වෙත යැවීමට නියමිත බව සඳහන්වේ.කෙසේ වෙතත් අමෙරිකානු ජනාධිපති ඩොනල්ඩ් ට්‍රම්ප් විසින් මේ සඳහා තවමත් අනුමැතිය ලබා දී නොමැති බව විදෙස් මාධ්‍ය වාර්තා කළේය.මේ වන විට ඇෆ්ගනිස්ථානය තුළ නේටෝ සංවිධානයට අයත් රටවල හමුදා සාමාජිකයින් 13,000ක් පමණ සිටින අතර ඉන් 8400ක සංඛ්‍යාවක් අමෙරිකානු හමුදා නිලධාරීන් බව වාර්තා වේ.", "URL": "https://sinhala.adaderana.lk/news.php?nid=73004", "Category": null, "Parent URL": null}