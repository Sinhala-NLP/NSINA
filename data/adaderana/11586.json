{"Source": "Adaderana", "Timestamp": "October 18, 2010 05:21 pm", "Headline": "කන්න බැරි කෑම හෝටල් වල පිරිලා ", "News Content": "මාතලේ නගරයේ ආපන ශාලා සහ හෝටල් වලින් 87%ක පමණ මිනිස් පරිභෝජනයට නුසුදුසු ආහාර පාන අලෙවි කරන බවට අනාවරණ වී තිබේ. අද(18) දිනයේ සිදු කළ වැටලීම් වල දී මෙම කරුණු අනාවරණය වූ බව මාතලේ නාගරික සෞඛ්‍ය වෛද්‍ය නිලධාරී ජානක හෙට්ටිආරච්චි මහතා පවසයි. ආහාර පනත උල්ලංඝණය කරමින් නගරයේ බොහෝ ආපනශාලා ආහාර සකස් කිරීමේ නිරත වන බව මාතලේ නාගරික සෞඛ්‍ය වෛද්‍ය නිලධාරීවරයා සඳහන් කරයි. මේ අතර පරිභෝජනයට නුසුදුසු ආහාර පාන අලෙවි කළ හෝටල් සහ ආපන ශාලා මුද්‍රා නොකිරීමට හේතු දක්වන ලෙසට අවසන් නිවේදන නිකුත් කර ඇති බව ද වාර්තා වේ.", "URL": "https://sinhala.adaderana.lk/news.php?nid=11586", "Category": null, "Parent URL": null}