{"Source": "Adaderana", "Timestamp": "December 31, 2016 09:53 am", "Headline": " විශේෂ විධිවිධාන පනත් කෙටුම්පත 24දා නැගෙනහිරට යයි", "News Content": "සංවර්ධන විශේෂ විධිවිධාන පනත් කෙටුම්පත ලබන 24 වනදා නැගෙනහිර පළාත් සභාවේදී සලකා බැලීමට නියමිතව තිබේ.පසුගියදා පළාත් සභාව රැස්වූ අවස්ථාවේ අදාළ පනත් කෙටුම්පත අධ්‍යයනය කර ඒ පිළිබඳ තීන්දුවක් ලබාදීමට නැගෙනහිර පළාත් සභා මන්ත්‍රීවරුන් කල් ඉල්ලා ඇති බව සඳහන්ය.ඒ අනුව නැගෙනහිර පළාත් සභාවේ ඉදිරි සභා වාරයේදී මෙම සංවර්ධන විශේෂ විධිවිධාන පනත් කෙටුම්පත සලකා බැලෙන බව පළාත් ප්‍රධාන ලේකම් සරත් අබේගුණවර්ධන මහතා අද දෙරණට සඳහන් කළේය.සංවර්ධන විශේෂ විධිවිධාන පනත් කෙටුම්පත මේ වනවිට පළාත් සභා 07කදී පරාජයට පත්වී ඇති අතර උතුරු පළාත් සභාවේදී ඊට සහය ලබා නොදීමට ඒකමතිකව තීරණය කෙරුණි.", "URL": "https://sinhala.adaderana.lk/news.php?nid=67537", "Category": null, "Parent URL": null}