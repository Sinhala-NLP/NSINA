{"Source": "Adaderana", "Timestamp": "June 21, 2011 03:47 pm", "Headline": "හැව්ලොක් රෙදිපිළි වෙළඳසැලක ගින්නක්", "News Content": "කොළඹ 5, හැව්ලොක් මාර්ගයේ රෙදිපිළි වෙළඳසැලක ගින්නක් හටගෙන තිබේ. අද(21) පස්වරු 2.15ට පමණ මෙම ගින්න හටගෙන ඇති බව වැල්ලවත්ත පොලිසිය සඳහන් කරනු ලැබීය. ගිනි නිවන ඒකකයේ නිලධාරීන් සහ පොලිසිය එක්ව ගින්න නිවීම සඳහා මේ වන විට කටයුතු සිදුකරමින් සිටින බව සඳහන්ය. ගින්න ඇති වීමට‍ හේතුව මෙතෙක් අනාවරණය වී නොමැති අතර ඒ පිළිබඳ වැල්ලවත්ත පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16916", "Category": null, "Parent URL": null}