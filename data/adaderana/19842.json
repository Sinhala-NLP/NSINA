{"Source": "Adaderana", "Timestamp": "November 7, 2011 03:06 pm", "Headline": "පනත ගේ‍න්නේ වැටුණු සමාගම් කෙලින් කරන්නයි", "News Content": "ඌණ කාර්යය සාධන සහ ඌණ උපයෝජන වත්කම් යළි යථා තත්ත්වයට පත්කිරීමේ පනත ගෙන ඒමට රජය තීරණය කළේ පාඩු ලබන ව්‍යාපාර යළි නඟා සිටුවීමට බව ශ්‍රී ලංකා නිදහස් පක්ෂය අවධාරණය කරයි. පනත සම්බන්ධයෙන් නිවැරදි අවබෝධයකින් තොරව විවිධ පාර්ශ්ව චෝදනා එල්ල කරන බව එම පක්ෂයේ මහලේකම් අමාත්‍ය මෛත්‍රීපාල සිරිසේන මහතා නිකුත් කළ නිවේදනයක දැක්වෙයි. මේ හේතුවෙන් පනත සම්බන්ධයෙන් ජනතාව දැනුවත් කිරීමේ වැඩසටහනක් ක්‍රියාත්මක කරන බව මෛත්‍රීපාල සිරිසේන මහතා පවසයි. පනත හරහා විදේශීය අයෝජකයින් අධෛර්යමත්වීමක් නොවන බව ඔහු වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=19842", "Category": null, "Parent URL": null}