{"Source": "Adaderana", "Timestamp": "February 6, 2013 04:06 pm", "Headline": "ලේක්හවුස් වටරවුමේ සිට රථවාහන තදබදයක්", "News Content": "උද්ඝෝෂණයක් හේතුවෙන් ලේක්හවුස් වටරවුමේ සිට කොම්පඤ්ඤ වීදිය දක්වා වූ මාර්ගයේ දැඩි රථවාහන තදබදයක් නිර්මාණය වී ඇත. අධිරාජ්‍ය විරෝධී ජනතා ව්‍යාපාරය විසින් මෙම උද්ඝෝෂණය සංවිධානය කර ඇතැයි අද දෙරණ වාර්තාකරු සඳහන් කළේය. මේ අතර අද (06) පස්වරුවේ හයිඩ් පිටියේ දී ඔවුන් විසින් රැළියක් පැවැත්වීමට ද කටයුතු යොදා ඇතැයි වාර්තා වේ.", "URL": "https://sinhala.adaderana.lk/news.php?nid=31404", "Category": null, "Parent URL": null}