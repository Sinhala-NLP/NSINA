{"Source": "Adaderana", "Timestamp": "May 5, 2017 09:10 pm", "Headline": "නීති විරෝධීව මැණික් ගැරූ 10ක් අල්ලයි", "News Content": "පානදුර - රත්නපුර මාර්ගයේ ඇල්ල දේවාලය අසල ප්‍රදේශයේදී නීති විරෝධී ලෙස කළු ගඟේ මැණික් පතල් කැණීම් සිදු කළ පුද්ගලයින් 10 දෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා හොරණ කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව වාර්තා වෙයි.එහිදී ඔවුන් සතුව තිබී කිලෝග්‍රෑම් 14.5 ප්‍රමාණයේ ඔක්ෂිජන් ටැංකි 05ක් සහ කැණීම් සඳහා යොදා ගත් තවත් උපකරණ කිහිපයක් පොලිස් විශේෂ කාර්යය බලාකය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා ඇහැලියගොඩ ජාතික මැණික් හා ස්වරණාභරණ අධිකාරිය වෙත බාරදුන් බව පොලිස් විශේෂ කාර්යය බලාකය සඳහන් කළේය.", "URL": "https://sinhala.adaderana.lk/news.php?nid=72860", "Category": null, "Parent URL": null}