{"Source": "Adaderana", "Timestamp": "April 11, 2018 03:10 pm", "Headline": "අප්‍රේල් 26 සිට 02 දක්වා වෙසක් සතියක් ", "News Content": "'දැමුණු සිත සුව ගෙන දේ' යන තේමා පාඨය මුල් කර ගනිමින්, ජනාධිපතිවරයාගේ ප්‍රධානත්වයෙන් කුරුණෑගල දිස්ත්‍රික්කයේ බිංගිරිය ඓතිහාසික දේවගිරි රාජමහා විහාරස්ථානය කේන්ද්‍ර කර ගනිමින් මෙවර රාජ්‍ය වෙසක් උත්සවය පැවැත්වීමට රජය තීරණය කර තිබේ. ඒ අනුව, 2018 අප්‍රේල් මස 26 දින සිට මැයි මස 02 දින දක්වා වන 'වෙසක් සතිය' ප්‍රතිපත්ති පූජාවන්ට මුල්තැන දෙමින් ක්‍රියාත්මක කිරීමේ වැඩපිළිවෙළක් සකස් කර ඇත. ආධ්‍යාත්මික සංවර්ධනයෙන් පිරිපුන් තිරසර සමාජයක් ගොඩනැංවීමේ අරමුණින් වැඩසටහන් රැසක් ඊට සමගාමීව ක්‍රියාත්මක කිරීමට නියමිතව තිබේ. බුද්ධ ශාසන අමාත්‍ය ගාමිණි ජයවික්‍රම පෙරේරා මහතා විසින් ඉදිරිපත් කළ මෙම තොරතුරු සඳහා අමාත්‍ය මණ්ඩලය විසින් අනුමැතිය ලබා දි ඇති බව අද පැවති කැබිනට් තීරණ දැනුම් දීමේ මාධ්‍ය හමුවේ දී අමාත්‍ය රාජිත සේනාරත්න මහතා පැවසීය.", "URL": "https://sinhala.adaderana.lk/news.php?nid=87298", "Category": null, "Parent URL": null}