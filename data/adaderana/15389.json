{"Source": "Adaderana", "Timestamp": "April 10, 2011 12:28 pm", "Headline": "කාලගුණය උණුසුම්-සවසට වැහි", "News Content": "දිවයින පුරා පවතින උණුසුම් කාලගුණික තත්ත්වය තවදුරටත් පවතින බව කාලගුණ විද්‍යා දෙපාර්තමේන්තුව පවසයි. කාර්යයේ නියුතු කාලගුණ විද්‍යාඥ චමින්ද ද සිල්වා මහතා ප්‍රකාශ කර සිටියේ මේ දින වල සුර්යයා ශ්‍රී ලංකාව ආශ්‍රිත අක්ෂාංශ වලට ඝෘජුවම ඉහළින් පවතින බවයි. අන්තර් මෝසම් කාලගුණික තත්ත්වය නිසා සාමාන්‍යයෙන් උණුසු ම් වාතාවරණයක් අපේක්ෂා කළ හැකි බවත්,විශේෂයෙන්ම සුර්යයා ශ්‍රී ලංකාව ආශ්‍රිත අක්ෂාංශ වලට ඝෘජුවම ඉහළින් පවතින බැවින් මෙම තත්ත්වය තවත් තීව්‍ර වන බවත් හෙතෙම පෙන්වාදෙයි. වායු ගෝලයේ ජල වාෂ්ප පවතින නිසා දහඩිය වාෂ්ප වී නොයාම,සුළං ධාරාවේ වේගය අඩුවීමත් නිසා ශරීරයට අධික ලෙස දහඩිය දැමීමක් සිදුවන බවද චමින්ද ද සිල්වා මහතා ප්‍රකාශ කළේය. මේ අතර අපරභාගයේ දී හෝ සන්ධ්‍යා කාලයේ දී දිවයිනේ බොහෝ ප්‍රදේශ‍ වල තැනින් තැන ගිගිරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ චමින්ද ද සිල්වා මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=15389", "Category": null, "Parent URL": null}