{"Source": "Adaderana", "Timestamp": "December 2, 2018 05:17 pm", "Headline": "සාමාන්‍ය පෙල විභාගයට විශේෂ ආරක්ෂාවක්", "News Content": "අධ්‍යයන පොදු සහතික පත්‍ර සාමාන්‍ය පෙල විභාගය හෙට(03) ආරම්භ වීමට නියමිතයි. සෑම පොලිස් වසකම පවත්වනු ලබන අධ්‍යයන පොදු සහතික පත්‍ර සාමාන්‍ය පෙල විභාග මධ්‍යස්ථාන වෙත පොලිස් ජංගම සංචාර සහ පා මුර සංචාර මඟින් ආරක්ෂාව සපයනු ලබන බව පොලිස් මාධ්‍ය ප්‍රකාශක පවසයි. සම්බන්ධීකරණ මධ්‍යස්ථාන සහ ප්‍රාදේශීය එක්රැස් කිරීමේ මධ්‍යස්ථාන වෙත පොලිස් සැරයන්වරයෙකු සහ පොලිස් කොස්තාපල්වරුන් දෙදෙනෙකු ඇතුළුව නිලධාරීන් යොමු කරනු ලබන බව පැවසීය. ප්‍රශ්න පත්‍ර සහ පිළිතුරු පත්‍ර ප්‍රවාහනය කරනු ලබන වාහන සඳහාද ආරක්ෂාව සැලසීමට කටයුතු කර තිබේ. හෙට(03) දින ආරම්භ වන අ.පො.ස සාමාන්‍ය පෙළ විභාගය දිවයිනේ විභාග මධ්‍යස්ථාන 4661ක් සේම සම්බන්ධීකරණ මධ්‍යස්ථාන 541ක් මෙන්ම ප්‍රාදේශීය එක්රැස් කිරීමේ මධ්‍යස්ථාන 33ක් සහ මධ්‍යම එක්රැස් කිරීමේ මධ්‍යස්ථාන 02ක් සඳහා උපරිම ආරක්ෂාවක් යොදවන ලෙසට පොලිස්පතිවරයා විසින් අදාළ ජ්‍යෙෂ්ඨ පොලිස් නිලධාරීන් වෙත උපදෙස් ලබා දී තිබේ.", "URL": "https://sinhala.adaderana.lk/news.php?nid=100152", "Category": null, "Parent URL": null}