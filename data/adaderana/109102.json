{"Source": "Adaderana", "Timestamp": "May 2, 2019 02:13 pm", "Headline": "අපිට අපි හෙවණක් වෙමු දේශපාලනය පැත්තකින් තියලා", "News Content": "තමාගේ ආරක්ෂාව තමා විසින්ම සපයා ගතයුතු තත්ත්වය ජනතාව පත්වී ඇති බව බව පූජ්‍ය ඇල්ලේ ගුණවංශ හිමියන් පවසයි. ව්‍යාපාරිකයන් පිරිසක් සමඟ කොළඹදී පැවති හමුවකදී උන්වහන්සේ මේ පිළිබඳව අදහස් පල කළේය. රටක ජාතික ආරක්ෂාව ඇති කරනවා වගේම කඩා වැටී ඇති ආර්ථිකය ගොඩ නැගුවේ නැතිනම් මීටත් වඩා බරපතළ තත්ත්වයක් රට තුළ ඇති විය හැකි බව ද උන්වහන්සේ සඳහන් කරයි. තවමත් රජයේ කිසිම ආයතනයක් තුවාල වු හෝ මිය ගිය අය පිළිබඳ නිසි විස්තරයක් ලබා දී නොමැති බව ද උන්වහන්සේ පැවසීය. රට අස්ථාවර වීමෙන් ජනතාව අසරණ වී ඇති බවත්, කරුණාකර රජය මේ ගැන උනන්දු වී ක්‍රියා කළ යුතු බව ද ඇල්ලේ ගුණවංශ හිමියන් සඳහන් කළේය. වැඩිදුරටත් අදහස් දක්වමින් උන්වහනසේ කියා සිටියේ “අපි වෙනුවෙන් අපි පමණක් බවත්, අපිට අපි හෙවණක් වෙමු දේශපාලනය පැත්තකින් තියලා“ යනුවෙනි. ප්‍රශ්නය - අගමැතිවරයා ප්‍රකාශ කරනවා අලුත් නීති ගේන්න ඕන. ත්‍රස්ත මර්දන පනත වැනි දේවල් ගේන්න ඕන කියලා. එහෙම නැතිව මේවට ක්‍රියාමාර්ග ගන්න අමාරුයි කියලා. එතුමා කරන දේවල් මේ රටට නොගැළපෙන බවත්, ඒ අයගේ න්‍යාය පත්‍රය මේ මොහොතේ ක්‍රියාත්මක කිරීමට උත්සහ ගන්නා බව ද උන්වහන්සේ වැඩිදුරටත් පැවසීය.", "URL": "https://sinhala.adaderana.lk/news.php?nid=109102", "Category": null, "Parent URL": null}