{"Source": "Adaderana", "Timestamp": "June 20, 2018 07:17 am", "Headline": "බස් රථ ගමන් මාර්ගයක් පිළිබඳව දැනුවත් කිරීමේ පෙරහුරුවක් අද මහනුවරදී", "News Content": "නව බස් රථ ගමන් මාර්ගයක් පිළිබඳව ජනතාව දැනුවත් කිරීම සඳහා පෙරහුරුවක් අද(20) දින මහනුවර නගරය ආශ්‍රිතව ක්‍රියාත්මක කිරීමට සැළසුම් කර ඇති බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. ‍මහනුවර නගරයේ ලංගම බස් නැවතුම්පළ ආශ්‍රීතව ඉදි කිරීමට නියමිත නව ගොඩනැගිලි පර්යන්තය හේතුවෙන් විකල්ප ගමන් මාර්ග පිළිබඳ ජනතාව දැනුවත් කිරීම මෙහි අරමුණ බව ඔහු සඳහන් කළේය. අදාළ ව්‍යාපෘතිය සම්බන්ධයෙන් දැනුවත් කිරීම සඳහා කැඳවා තිබූ මාධ්‍ය හමුවකදී සරත් ඒකනායක ප්‍රධාන අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=91161", "Category": null, "Parent URL": null}