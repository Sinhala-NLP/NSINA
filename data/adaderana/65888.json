{"Source": "Adaderana", "Timestamp": "November 10, 2016 08:24 am", "Headline": "අද හෙට ඩෙංගු මර්දන වැඩසටහනක්", "News Content": "කොළඹ දිස්ත්‍රික්කය කේන්ද්‍රකරගනිමින් දෙදින මදුරු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යංශය තිරණය කර තිබේ.පවතින වැසි සහිත කාලගුණික තත්ත්වයත් සමග ඩෙංගු රෝගය පැතිරයාමේ අවදානමක් පවතින බැවින් අද සහ හෙට යන දිනවල මෙම වැඩසටහන ක්‍රියාත්මක කරන බව එම අමාත්‍යාංශය සඳහන් කළේය.මෙම වසරේ ගත වූ කාලය තුළ ඩෙංගු රෝගීන් 44,822 දෙනෙකු වාර්තා වී ඇති අතර කොළඹ, ගම්පහ, මහනුවර, කුරුණෑගල, රත්නපුර, කෑගල්ල, යාපනය සහ මාතර දිස්ත්‍රික්කවලින් වැඩිම රෝගීන් සංඛ්‍යාවක් වාර්තා වී ඇත.මේ වසරේ ක්‍රියාත්මක කළ මදුරු මර්දන වැඩසටහන්වල දී පරිශ්‍ර ලක්ෂ 20ක පමණ ප්‍රමාණයක් පරීක්ෂාවට ලක් කර ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=65888", "Category": null, "Parent URL": null}