{"Source": "Adaderana", "Timestamp": "October 24, 2011 10:14 am", "Headline": "මුගුරකින් පහර දී පුද්ගලයෙක් මරාදමලා", "News Content": "සිලාවතුර, වෙප්පම්කුලම් ප්‍රදේශයේ දී මුගුරකින් පහර දී පුද්ගලයෙකු ඝාතනය කර තිබේ. මෙසේ ඝාතනයට ලක්ව ඇත්තේ සිලාවතුර ප්‍රදේශයේ පදිංචි 34 හැවිරිදි පුද්ගලයෙකි. සිද්ධිය සම්බන්ධයෙන් සැකකරුවන් සිව්දෙනෙකු අත්අඩංගුවට ගෙන ඇති බව මන්නාරම පොලිසිය සදහන් කරයි. ඉඩම් ආරවුලක් සම්බන්ධයෙන් ඇති වූ බහින්බස් වීමක් දුරදිග යාමෙන් මෙම ඝාතනය සිදු වී ඇති අතර සැකකරුවන් අද(24) මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19553", "Category": null, "Parent URL": null}