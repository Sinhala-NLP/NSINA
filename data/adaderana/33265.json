{"Source": "Adaderana", "Timestamp": "April 15, 2013 07:47 am", "Headline": "අවුරුදු කාලේ සූර් වී රිය පැදවූ 100 ට නඩු", "News Content": "අලුත් අවුරුදු සමය තුළ පොලීසිය විසින් සිදුකළ රථවාහන මෙහෙයම්වල දී බීමත්ව රිය පැදවූ රියදුරන් 100 ට අධික ප්‍රමාණයකට එරෙහිව නඩු පවරා තිබේ. රිය අනතුරු අවම කිරීමේ අරමුණ ඇතිව පොලීසිය විසින් උත්සව සමය තුළ මෙම රථවාහන මෙහෙයුම් ක්‍රියාත්මක කර තිබිණි. ඒ අනුව අදාළ මෙහෙයුම්වල දී බීමතින් රිය පැදවූ රියදුරන් 122 දෙදෙනෙකුට එරෙහිව නඩු පවරා තිබේ. මේ අතර සිදුවූ රිය අනතුරු වලින් පුද්ගලයින් 5 දෙනෙකු මියගොස් ඇති බව ද පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. මේ අතර ඉදිරි දින කිහිපය තුළදී බීමතින් රිය ධාවනය කරන රියදුරන් නීතියේ රැහැනට හසු කර ගැනීම සඳහා මෙහෙයුම් සිදුකරන බව පොලිස් මාධ්‍ය ප්‍රකාශකවරයා සඳහන් කළේය. කෙසේ වෙතත් උත්සව සමය තුළ බීමතින් රිය ධාවනය නොකරන මෙන් පොලීසිය සියලුම රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=33265", "Category": null, "Parent URL": null}