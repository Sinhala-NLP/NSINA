{"Source": "Adaderana", "Timestamp": "July 15, 2015 10:32 am", "Headline": "ජනාධිපති අතිරේක ලේකම්ගේ නිවස කොල්ලකාලා", "News Content": "ජනාධිපති අතිරේක ලේකම් කිංස්ලි ප්‍රනාන්දු මහතාගේ නිවස බිඳ රන් ආභරණ ඇතුළු දේපළ සොරකම් කිරීමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව වෙන්නප්පුව පොලීසිය කියයි.තම නිවස බිඳ එහි තිබූ රන් ආභරණ සහ විදේශීය මත්පැන් බෝතල් 04 ක් සොරකම් කර ඇති බව වෙන්නප්පුව පදිංචි පත්තනිගේ ඈන් දර්ශනී ප්‍රනාන්දු මහත්මිය පොලීසියට පැමිණිලි කරමින් පවසා ඇත. පැමිණිලිකාරිය ජනාධිපති අතිරේක ලේකම් කිංස්ලි ප්‍රනාන්දු මහතාගේ බිරිඳ වන අතර සොරකම් කර ඇති දේපළ වල වටිනාකම රුපියල් 2,23,000 ක් බව පැමිණිලිකාරිය පොලීසිය හමුවේ කර ඇති ප්‍රකාශයේ සඳහන්ය.නිවසේ කිසිවෙකු නොමැති අවස්ථාවේ එහි පිටුපස ජනේලයක් විවෘත කරගෙන නිවසට ඇතුළු වී ඇති අයෙකු මෙම සොරකම සිදු කර ඇති බව පොලීසිය කියයි.කොල්ලකරුවන් කව්රුන්ද යන්න මෙතෙක් අනාවරණය වී නැත.වෙන්නප්පුව පොලීසිය වැඩිදුරවිමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=52642", "Category": null, "Parent URL": null}