{"Source": "Adaderana", "Timestamp": "September 6, 2016 09:42 am", "Headline": "  සූර්යබල සංග්‍රාමය අදින් ඇරඹෙයි", "News Content": "විදුලිබල හා පුනර්ජනනීය බලශක්ති අමාත්‍යාංශය විසින් ක්‍රියාත්මක කරනු ලබන \" සූර්යබල සංග්‍රාමය\" වැඩසටහන අද(06) දිනයේ ආරම්භ කිරීමට නියමිතව තිබේ.නිවාස දස ලක්ෂයක් විදුලිබලාගාර බවට පත්කිරීම මෙම වැඩසටහනේ අරමුණයි. ජාතික විදුලිබල පද්ධතියට සූර්යකෝෂ යොදාගනිමින් විදුලිය නිෂ්පාදනය කරන පළමු නිවස ලෙස ජනාධිපති මෛත්‍රීපාල සිරිසේන මහතාගේ නිල නිවස යොදා ගන්නා බව අමාත්‍ය රංජිත් සියඹලාපිටිය මහතා සඳහන් කළේය.ලබන වසරේ සිට ස්මාර්ට් මීටර් ක්‍රමය පාරිභෝගිකයන්ට හදුන්වාදෙන බවද විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී.පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=63843", "Category": null, "Parent URL": null}