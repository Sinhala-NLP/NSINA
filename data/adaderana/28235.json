{"Source": "Adaderana", "Timestamp": "October 12, 2012 04:59 pm", "Headline": "දරුවා පස් කන්දට යටවෙයි", "News Content": "බලංගොඩ, වලේගොඩ ප්‍රදේශයේ දී පස් කන්දකට යටවීමෙන් කුඩා දරුවෙකු ජීවිතක්ෂයට පත්වී තිබේ. අද (12) පස්වරුවේ මෙය සිදුව ඇති බව අද දෙරණ වාර්තාකරු සඳහන් කළේය. සිය මව සමග නිවස පිටුපස පස් ඉවත් කරමින් සිටිය දී මෙම දරුවා අනතුරට ලක්ව ඇති බව සඳහන්ය. අනතුරට ලක්වු දරුවා බලංගොඩ මූලික රෝහලට රැගෙන යන අතර තුර ජීවිතක්ෂයට පත්ව තිබේ. මෘත ශරීරය මේ වන විට බලංගොඩ මූලික රෝහලේ තැන්පත් කර ඇති අතර සිද්ධිය සම්බන්ධයෙන් බලංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28235", "Category": null, "Parent URL": null}