{"Source": "Adaderana", "Timestamp": "July 25, 2012 04:13 pm", "Headline": "නිධන් හාරමින් සිටි 7 ක් අත්අඩංගුවට", "News Content": "බදුල්ල, උඩුවර, 7 කණුව ප්‍රදේශයේ ගල් ගුහාවක් තුළ නිධන් හාරමින් සිටි පිරිසක් පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පුද්ගලයින් තිදෙනෙකු මෙලෙස අත්අඩංගුවට ගත් බව එම බලකාය සඳහන් කළේය. මොවුන් බදුල්ල සහ ඒ අවට ප්‍රදේශවල පදිංචිකරුවන් බව සඳහන්ය. වාහන දෙකක් සහ නිධන් හෑරීම සඳහා යොදාගත් උපකරණ කිහිපයක් අදාළ ස්ථානයේ තිබී විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා බදුල්ල පොලිසියට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=26061", "Category": null, "Parent URL": null}