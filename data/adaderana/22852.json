{"Source": "Adaderana", "Timestamp": "March 17, 2012 08:35 am", "Headline": "පරිපූරක වෙද වර්ජනය අද දිනටත් ක්‍රියාත්මකයි", "News Content": "වැටුප් වැඩිවීම ඇතුළු ඉල්ලීම් කිහිපයක් මුල්කරගනිමින් පරිපූරක වෛද්‍ය වෘත්තිකයින් ආරම්භ කර ඇති වැඩ වර්ජනය අද(16) දිනයේත් ක්‍රියාත්මකය. මෙම වෘත්තීය සමිති ක්‍රියාමාර්ගය හේතුවෙන් රජයේ රෝහල් රැසක ප්‍රතිකාර ගැනීමට පැමිණි රෝගීන් දැඩි දුෂ්කරතාවට ලක්වී ඇති බව වාර්තා වේ. මේ අතර අදාළ වෘත්තිකයින්ගේ ඉල්ලීම් සම්බන්ධයෙන් සාධාරණ විසඳුම් ලබාදීම සඳහා පියවර ගෙන ඇති බව සෞඛ්‍ය අමාත්‍යාංශය පවසයි. සෞඛ්‍ය අමාත්‍යාංශය සහ මුදල් අමාත්‍යාංශය එක්ව අදාළ ඉල්ලීම්වලට විසඳුම් ලබාදීමට පියවර ගෙන ඇති බව සෞඛ්‍ය අමාත්‍යාංශය පෙන්වාදෙයි. කෙසේවෙතත් එවැනි කිසිදු විසඳුමක් මෙතෙක් තමන් වෙත දැනුම් දී නොමැති බැවින් වෘත්තීය සමිති ක්‍රියාමාර්ගය අඛණ්ඩව දියත් කරන බව පරිපූරක වෛද්‍ය සේවා වෘත්තීය සමිති ඒකාබද්ධ බලමණ්ඩලයේ සභාපති හරේන්ද්‍ර කුරුප්පු මහතා ප්‍රකාශ කළේය.", "URL": "https://sinhala.adaderana.lk/news.php?nid=22852", "Category": null, "Parent URL": null}