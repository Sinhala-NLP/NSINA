{"Source": "Adaderana", "Timestamp": "April 2, 2015 11:18 am", "Headline": "මහීපාල සභාපති හිමියන් ඉවත්කරයි", "News Content": "ඇඹිලිපිටිය නගර සභාවේ සභාපති පුජ්‍ය වේවැල්දූවේ ඥානප්‍රභා හිමි තාවකාලිකව එම ධුරයෙන් ඉවත් කර තිබේ.සබරගමුව පළාත් ප්‍රධාන අමාත්‍ය මහීපාල හේරත් මහතාට පැවරී ඇති බලතල ප්‍රකාරව මෙම ඉවත් කිරිම සිදුකර ඇති බව සඳහන්ය.ඒ අනුව ඇඹිලිපිටිය නගර සභාවේ සභාපති ධුරයේ බලතල ක්‍රියාත්මක කිරීම සඳහා උප සභාපති ඩබ්ලිව්.ජී.ලලිත් ධර්මකීර්ති මහතා පත්කර ඇත.මීට අදාළ අතිවිශේෂ ගැසට් පත්‍රය අද දිනයේ ප්‍රකාශයට පත්කර තිබේ.නගර සභාවේ සභාපති ධුරයේ කටයුතු කිරිමේදී පුජ්‍ය වේවැල්දූවේ ඥානප්‍රභා හිමි යම් වරදක් සිදුකොට ඇද්දැයි යන්න පිළිබඳ විශ්‍රාමලත් අධිකරණ නිලධාරියෙකු විසින් පරීක්ෂණයක් සිදුකරන බවද එම ගැසට් නිවේදනයේ සඳහන්ය.", "URL": "https://sinhala.adaderana.lk/news.php?nid=50385", "Category": null, "Parent URL": null}