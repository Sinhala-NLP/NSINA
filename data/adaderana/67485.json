{"Source": "Adaderana", "Timestamp": "December 29, 2016 04:37 pm", "Headline": " වරාය සේවකයින් කළු විරෝධයකට සුදානම්", "News Content": "හම්බන්තොට වරාය චීනයට විකිණීමට එරෙහිව ලබන 6 වැනිදා දැවැන්ත විරෝධයක් පවත්වන බව සමස්ත ලංකා වරාය පොදු සේවක සංගමය පවසයි.එහි ප්‍රධාන ලේකම් චන්ද්‍රසිරි මහගමගේ මහතා අද පැවැති මාධ්‍ය හමුවකදී කියා සිටියේ ඊට විරෝධය පළ කිරීම සඳහා ලබන 2 වැනිදා සිට කළු පටි පැළඳ සේවය කරන බවයි.එසේම වරායේ හා එහි වාහනවල ද කළු පැහැති ධජ ඔසවා ඊට විරෝධය පළ කරන බවත්, වර්ජන ක්‍රියාමාර්ගයකට නොයන බවත්, ඒ මහතා පැවසීය.වරාය විකිණීමට එරෙහිව මෙලෙස විරෝධය පළ කරන බව කියා සිටි ඒ මහතා වරායේ කටයුතුවලට එමඟින් බාධාවක් නොවන බවද ප්‍රකාශ කළේය.", "URL": "https://sinhala.adaderana.lk/news.php?nid=67485", "Category": null, "Parent URL": null}