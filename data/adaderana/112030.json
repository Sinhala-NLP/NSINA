{"Source": "Adaderana", "Timestamp": "June 15, 2019 02:48 pm", "Headline": "කාසියේ වාසිය ශ්‍රී ලංකාවට", "News Content": "ශ්‍රී ලංකාව සහ ඕස්ට්‍රේලියාව අතර ඕවවල් ක්‍රීඩාංගණයේ අද (15) පැවැත්වෙන තරගයේ කාසියේ වාසිය ශ්‍රී ලංකා පිලට හිමිව ඇති අතර ප්‍රථමයෙන් පන්දු රැකීමට තීරණය කර ඇත. ලෝක කුසලාන එක්දින ක්‍රිකට් තරගාවලියේ ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර තරගය මේ වන විට ලන්ඩන්හි ඕවල් ක්‍රීඩාංගණයේදී පැවැත්වෙයි. අද තරගයේදී ශ්‍රී ලංකා සංචිතයට සුරංග ලක්මාල් ඇතුලත් කර නොමැති අතර මිලින්ද සිරිවර්ධන සංචිතයට කැඳවා ඇත. එමෙන්ම ඇඟිල්ලක ආබාධ තත්ත්වයක් හේතුවෙන් සතියක පමණ කාලයක් විවේක ගැන්වූ වේග පන්දු යවන ක්‍රීඩක නුවන් ප්‍රදීප් අද තරගය සඳහා කැදවා ඇත. ලහිරු තිරිමාන්න, කුසල් ජනිත් පෙරේරා, කුසල් මෙන්ඩිස්, ඇන්ජලෝ මැතිව්ස්, ධනංජය ද සිල්වා, තිසර පෙරේරා, ඉසුරු උදාන සහ ලසිත් මාලිංග සංචිතයේ සෙසු ක්‍රීඩකයින්ය.", "URL": "https://sinhala.adaderana.lk/news.php?nid=112030", "Category": null, "Parent URL": null}