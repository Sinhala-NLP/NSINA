{"Source": "Adaderana", "Timestamp": "March 17, 2014 09:21 am", "Headline": "යතුරුපැදිය ගැටී කත මරුදකියි", "News Content": "ගාල්ල - කොළඹ ප්‍රධාන මාර්ගයේ කොස්ගොඩ ප්‍රදේශයේ දි සිදුවු රිය අනතුරකින් කාන්තාවක මියගොස් තිබේ. කොළඹ දෙස සිට ගාල්ල දෙසට ධාවනය වු යතුරුපැදියක් එම දිශාවටම ධාවනය වූ ලොරි රථයක් පසුකර යාමට උත්සහ කළ අවස්ථාවේ දි මෙම අනතුර සිදුව ඇති බව කියැවෙයි. අනතුරෙන් යතුරුපැදියේ පසුපස අසුනෙහි ගමන්ගත් කාන්තාව බරපතළ තුවාල ලබා බලපිටිය රෝහලට ඇතුළත් කිරිමෙන් අනතුරුව මියගොස් ඇති බව පොලිසිය පවසයි. මියගොස් ඇත්තේ රාජගිරිය ප්‍රදේශයේ පදිංචිව සිටි 45 හැවිරිදි කාන්තාවකි. අනතුර සම්බන්ධයෙන් ලොරි රථයේ රියදුරු අත්අඩංගුව ගෙන ඇති අතර ඔහු අද දින බලපිටිය මහේස්ත්‍රාත් අධිකරණය වෙත ඉදිරිපත් කිරිමට නියමිතය. කොස්ගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41855", "Category": null, "Parent URL": null}