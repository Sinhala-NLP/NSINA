{"Source": "Adaderana", "Timestamp": "June 19, 2012 08:58 am", "Headline": "යකඩ කුට්ටියක් ඇඟ මතට වැටී අයෙක් මරුට", "News Content": "ජා ඇල ප්‍රදේශයේ වැඩබිමක සිදුවු අනතුරකින් පුද්ගලයෙකු ජීවිතක්ෂයට පත්ව තිබේ. ක්‍රේන් එකක් මගින් යකඩ එසවීමේ දී එහි ආධාරක කම්බිය කැඩී යාමෙන් යකඩ කුට්ටියක් ඇඟ මතට වැටීමෙන් මෙම අනතුර සිදුවී ඇති බව ජා ඇල පොලිසිය සඳහන් කරයි. අනතුරින් තුවාල ලැබු පුද්ගලයා ජා ඇල රෝහලට ඇතුළත් කිරීමෙන් අනතුරුව මියගොස් තිබේ. පශ්චාත් මරණ පරීක්ෂණය අද (19) දිනයේ සිදුකිරීමට නියමිත අතර ජා ඇල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25147", "Category": null, "Parent URL": null}