{"Source": "Adaderana", "Timestamp": "June 14, 2016 06:17 pm", "Headline": "  පූජිත කෝලිත හමුවෙයි", "News Content": "පොලිස්පති පූජිත් ජයසුන්දර මහතා සහ ආරක්ෂක මාණ්ඩලික ප්‍රධානි එයාර් චීෆ් මාෂල් කෝලිත ගුණතිලක මහතා අතර හමුවක් අද (14) ආරක්ෂක මාණ්ඩලික ප්‍රධානි කාර්යාලයේ දී සිදුවිය.34 වන පොලිස්පති ලෙස රාජකාරි භාරගත් පූජිත් ජයසුන්දර මහතා වෙත උණුසුම් සුබ පැතුම් ප්‍රදානය කිරීමෙන් අනතුරුව ආරක්ෂක මාණ්ඩලික ප්‍රධානි විසින් පොලිස්පතිවරයා වෙත ආරක්ෂක මාණ්ඩලික ප්‍රධානි කාර්යාලයේ අධ්‍ය‍ක්ෂ මණ්ඩලය හඳුන්වාදෙන ලදී.මෙහිදි ද්විපාර්ශවික වශයෙන් වැදගත් කරුණු පිළිබඳව සාකච්ඡා වු අතර මෙම හමුව සිහිගැන්වීම පිණිස සමරු පොත මත සටහනක් සහ සමරු ඵලක හුවමාරුවක් ද සිදුවිය.", "URL": "https://sinhala.adaderana.lk/news.php?nid=61094", "Category": null, "Parent URL": null}