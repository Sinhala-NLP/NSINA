{"Source": "Adaderana", "Timestamp": "December 17, 2018 09:00 pm", "Headline": "වාරි මාර්ග ජල පාලකට මරු කැඳවු කුඹුක් අත්ත", "News Content": "පුත්තලම වාරි මාර්ග අධ්‍යක්ෂ කාර්යාලයට අනුයුක්තව සේවය කරමින් සිටි ජල පාලක වරයකු දිරා ගිය කුඹුක් අත්තක් හිස මතට කඩා වැටිමේන් මරණයට පත්ව ඇති බව කරුවලගස්වැව පොලිසිය පවසයි. මෙසේ මරණයට පත්ව ඇත්තේ තබ්බෝව තේවනුවර පදිංචි ව සිටි (58 ) හැවිරිදි ඩබ්ලියු .ඒ.පියසිරි නැමති සිව් දරු පියෙක්. මරණයට පත්ව ඇති ජල පාලකවරයා පුත්තලම වාරි මාර්ග අධ්‍යක්ෂ කාර්යාලයට අනුයුක්තව තබ්බෝව ජලාශයේ ජල පාලකවරයකු ලෙස වසර 15 කට අධික කාලයක් සේවය කල අයුකු බවත් තබ්බෝව ජලාශය යටතේ පමනක් වසර 40 කට ආසන්න කාලයක් සේවයේ රැදි සිටි පැරණිම සේවකයකු බවද සඳහන් වේ. තබ්බෝව ජලාශයේ නඩත්තු කටයුත්තක් වෙනුවෙන් පැමිනි බැකෝ යන්ත්‍රයක කටයුතු සිදුවන ආකාරය දැවැන්ත කුඹුක් ගසක් යට සිට බලමින් සිටියදි එම ගසේම දිරා ගිය දැවැන්ත කුඹුක් අත්තක් මරණයට පත් ජල පාලකවරයා රැදි සිටි ස්ථානයට වැටි ඇත. එම කුඹුක් අත්ත කඩා වැටෙන අවස්ථාවේ මරණයට පත් ජල පාලකවරයා තවත් අයකු රැදි සිට ඇති නමුත් අනෙක් තැනැත්තා ක්ෂණිකයෙන් ඉවතට පැන තිබුනද ජල පාලකවරයාට පැන ගැනිමට නොහැකි වි තිබේ. දැවැන්ත කුඹුක් අත්ත සිරුර මතට වැටිමේන් බරපතල තුවාල ලබා සිටි ඔහු පුත්තලම මුලික රෝහලට ඇතුලත් කර තිබුනද ඒ වන විටත් මරණයට පත්ව සිටි බව වාර්තා වේ. අදාල කුඹුක් අත්ත කඩා වැටුන ස්ථානයට පුත්තලම හදිසි මරණ පරික්ෂක නන්දන විමලවිර මහතා පැමින පරික්ෂණ පැවැත්විම සිදුව තිබු අතර කරුවලගස්වැව පොලිසිය පරික්ෂණ පවත්වයි. පශ්චාත් මරණ පරික්ෂණ පුත්තලම මුලික රෝහලේදි අද සවස පවත්වා ඇත.", "URL": "https://sinhala.adaderana.lk/news.php?nid=100898", "Category": null, "Parent URL": null}