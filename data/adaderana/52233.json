{"Source": "Adaderana", "Timestamp": "June 25, 2015 09:21 am", "Headline": "මහින්ද - මෛත්‍රී සමඟි කිරීමේ කමිටුව අද මහින්ද හමුවෙයි", "News Content": "ජනාධිපති මෛත්‍රීපාල සිරිසේන මහතා සහ හිටපු ජනාධිපතිවරයා අතර සම්බන්ධීකරණය සඳහා පත්කළ කමිටුව අද දිනයේ මහින්ද රාජපක්ෂ මහතා හමුවීමට නියමිතව තිබේ.පසුගියදා ශ්‍රී ලංකා නිදහස් පක්ෂ නියෝජිතයින් ජනාධිපති මෛත්‍රීපාල සිරිසේන මහතා හමුවූ අවස්ථාවේදී මන්ත්‍රීවරුන් 06දෙනෙකුගෙන් සමන්විත මෙම කමිටුව පත්කරන ලදී.එම කමිටුව පළමුව ජනාධිපතිවරයා සමඟ සාකච්ඡා පැවැත්වූ අතර එහිදී පැමිණි එකඟතා පිළිබඳව හිටපු ජනාධිපතිවරයා දැනුවත් කිරීමට අද දිනයේ බලාපොරොත්තු වන බව එම කමිටුවේ සාමාජික පාර්ලිමේන්තු මන්ත්‍රී ඩිලාන් පෙරේරා මහතා සඳහන් කළේය.පෙරවරු 10.00ට අදාළ සාකච්ඡාව පැවැත්වීමට නියමිත අතර ඉන් අනතුරුව කමිටුවේ ඉදිරි කටයුතු සම්බන්ධයෙන් තීරණය කරන බව ඩිලාන් පෙරේරා මහතා පැවසීය.", "URL": "https://sinhala.adaderana.lk/news.php?nid=52233", "Category": null, "Parent URL": null}