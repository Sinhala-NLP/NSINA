{"Source": "Adaderana", "Timestamp": "May 30, 2018 09:04 am", "Headline": "පුරාවස්තු හෑරූ කත ඇතුළු සැකකරුවන් 3ක් දැලේ", "News Content": "පුරාවස්තු ලබාගැනීමේ අරමුණින් කැණීම් කරමින් සිටි කාන්තාවක ඇතුළු සැකකරුවන් තිදෙනෙකු අරලගංවිල, ජයමුතුගම ප්‍රදේශයේදී අත්අඩංගුවට ගෙන තිබේ. අරලගංවිල පොලීසිය විසින් සිදුකළ මෙහෙයුමකදී මෙම අත්අඩංගුවට ගැනීම සිදුකර ඇති අතර නිවසක් තුළ කැණීම් කරමින් සිටියදී මොවුන් අත්අඩංගුවට ගත් බව සඳහන්ය. එහිදී කැණීම් සඳහා භාවිත කළ උපකරණ සහ පූජා භාණ්ඩ කිහිපයක් ද සොයාගෙන ඇති බව පොලීසිය සඳහන් කළේය. අත්අඩංගුවට ගෙන ඇත්තේ අරලගංවිල, ජයමුතුගම හා රත්නපුර යන ප්‍රදේශ වල පදිංචිකරුවන් තිදෙනෙකු වන අතර ඔවුන් අද පොලොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=90053", "Category": null, "Parent URL": null}