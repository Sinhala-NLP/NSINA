{"Source": "Adaderana", "Timestamp": "May 13, 2016 05:08 pm", "Headline": "එල්.ටී.ටී.ඊය සමරන්නේ නැති බව කීම පැසසිය යුතුයි", "News Content": "ජන සංහාර සතියක් සැමරීමට දෙමළ ජාතික සන්ධානයේ ඇතැම් පිරිස් කටයුතු කිරීම නීති විරෝධී නොවන බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි.ඔහු පවසන්නේ එල්.ටී.ටී.ඊ.ය සමරන බවට දෙමළ ජාතික සන්ධාන මන්ත්‍රීවරු ප්‍රකාශයට පත් නොකිරීම පැසසිය යුතු කරුණක් බවයි. අද පැවති මාධ්‍ය හමුවකට සහභාගී වෙමින් උතුරු පලාත් ආණ්ඩුකාර රෙජිනෝල්ඩ් කුරේ මහතා මේ බව සඳහන් කළේය.එහිදී තවදුරටත් අදහස් දැක්වු ආණ්ඩුකාරවරයා පැවසුවේ නොවැදගත් කරුණු ඉස්මතු කරමින් ඇතැම් පිරිස් පටු දේශපාලන අරමුණු ඉටුකරගැනීමේ උත්සාහයක නිරතව සිටින බවයි.", "URL": "https://sinhala.adaderana.lk/news.php?nid=60127", "Category": null, "Parent URL": null}