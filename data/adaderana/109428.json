{"Source": "Adaderana", "Timestamp": "May 7, 2019 11:38 am", "Headline": "දුරදිග ගිය බහින්බස්වීම මරණයකින් අවසන්", "News Content": "අගලවත්ත පොලිස් වසමේ ලුලඇල්ල ප්‍රදේශයේ පිහිටි හෝටලයක සේවකයින් දෙදෙනෙකු අතර ඇති වූ බහින්බස්වීමක් දුරදිග යාම හේතුවෙන් යකඩ පොල්ලකින් පහරදී එක් පුද්ගලයෙක් ඝාතනය කර තිබේ. ඊයේ(06) රාත්‍රීයේ මෙම ඝාතනය සිදුව ඇති බව පොලීසිය පවසයි. මෙලෙසෙ ඝාතනයට ලක්ව ඇත්තේ පහල හෙවෙස්ස, මීගහතැන්න ප්‍රදේශයේ පදිංචිව සිටි 74හැවිරිදි අයෙක් බව පොලීසිය සඳහන් කළේය. අදාළ ඝාතනය සම්බන්ධයෙන් සැකකරුවෙකු අත්අඩංගුවට ගෙන ඇති බව වාර්තා වෙයි. සිද්ධිය සම්බන්ධයෙන් අගලවත්ත පොලීසිය වැඩිදුර විමර්ශන සිදුකරන ලබයි.", "URL": "https://sinhala.adaderana.lk/news.php?nid=109428", "Category": null, "Parent URL": null}