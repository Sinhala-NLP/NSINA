{"Source": "Adaderana", "Timestamp": "October 1, 2017 04:04 pm", "Headline": "  අලි පහරින් අවසන් ගමන් යයි", "News Content": "වැලිකන්ද, නාමල්ගම ප්‍රදේශයේ දී වන අලියෙකු පහරදීමෙන් පුද්ගලයෙකු මියගොස් තිබේ.රීදිතැන්න දෙස සිට වැලිකන්ද දෙසට යතුරුපැදියකින් ගමන්ගත් පුද්ගලයෙකු හට මෙලෙස වන අලියෙකු පහරදී ඇති බව පොලීසිය සඳහන් කළේය.වන අලි පහරකෑමෙන් තුවාල ලැබු පුද්ගලයා වැලිකන්ද රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ රීදිතැන්න, පූනානි ප්‍රදේශයේ පදිංචිව සිටි 33 හැවිරිදි අයෙකි.මෘත ශරීරය වැලිකන්ද රෝහලේ මෘත ශරීරාගාරයේ තබා ඇති අතර වැලිකන්ද පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනවා.", "URL": "https://sinhala.adaderana.lk/news.php?nid=78224", "Category": null, "Parent URL": null}