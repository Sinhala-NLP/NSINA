{"Source": "Adaderana", "Timestamp": "February 15, 2018 09:14 am", "Headline": "තියුණු ආයුධයකින් පහරදී කාන්තාවක් ඝාතනය කරලා", "News Content": "කිලිනොච්චිය, ධර්මපුරම් ප්‍රදේශයේදී තියුණු ආයුධයකින් පහරදී කාන්තාවක් ඝාතනය කර තිබේ. පොලීසිය සඳහන් කලේ ඊයේ (14) පස්වරුවේ අදාළ කාන්තාව පදිංචිව සිටි නිවසේදී ඇය ඝාතනය කර ඇති බවයි. ඝාතනයට ලක්ව ඇත්තේ 24 හැවිරිදි දෙදරු මවකි. ඝාතනයට හේතුව සහ ඝාතනය සිදුකල පුද්ගලයා සම්බන්ධයෙන් මෙතෙක් තොරතුරු අනාවරණය වී නොමැති අතර සිද්ධිය සම්බන්ධයෙන් ධර්මපුරම් පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=84345", "Category": null, "Parent URL": null}