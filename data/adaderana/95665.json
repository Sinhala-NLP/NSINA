{"Source": "Adaderana", "Timestamp": "September 6, 2018 04:31 pm", "Headline": "තවත් ඝාතකයෙක් පොරකයට", "News Content": "මහවැව - කුඩාවැව,දෙණිය ප්‍රදේශයේදී පිහියකින් ඇණ මනුෂ්‍ය ඝාතනයක් සිදු කළ බව කියන විත්තිකරුවෙකුට හලාවත මහාධිකරණ විනිසුරු ඉවෝන් ප්‍රනාන්දු මෙනවිය අද(06) මරණීය දණ්ඩය නියම කළේය. මෙසේ මරණීය දණ්ඩනය නියම වූයේ මහවැව-දෙණිය ප්‍රදේශයේ පදිංචිකරුවෙකු වන මාරසිංහ ආරච්චිගේ අනුර මෙත්තානන්ද නම් අයෙකුය. 2011 දෙසැම්බර් මස 30 වැනි දින හෝ ඊට ආසන්න දිනයකදී හලාවත මහාධිකරණ බලසීමාවේ මහවැව - දෙනිය ප්‍රදේශයේ දී සේනානායක ආරච්චිගේ හේමසිරි හෙවත් නිමල් යන අයව පිහියකින් ඇණ ඝාතනය කරන ලදැයි විත්තිකරුට එරෙහිව නීතිපතිවරයා විසින් අධිචෝදනා ගෙණු කර තිබුණි. විත්තිකරුට එරෙහිව ගොණු කර තිබූ චෝදනාවන් පැමිණිල්ල විසින් සාධාරණ සැකයකින් තොරව ඔප්පු කර ඇති බැවින් විත්තිකරුට මරණීය දණ්ඩනය නියම කරන බව මහාධිකරණ විනිසුරුවරිය පැවසුවාය. පැමිණිල්ල වෙනුවෙන් රජයේ නීතිඥ පද්මලාල් වීරසිංහ මහතා පෙනී සිටි අතර,විත්තිකරු වෙනුවෙන් නීතිඥ රුවන් ප්‍රනාන්දු මහතා පෙනී සිටියේය.", "URL": "https://sinhala.adaderana.lk/news.php?nid=95665", "Category": null, "Parent URL": null}