{"Source": "Adaderana", "Timestamp": "March 16, 2018 12:07 pm", "Headline": "සිම්බාබ්වේ සහ අයර්ලන්ත කණ්ඩායම් අතර තරඟය අද ", "News Content": "අයි.සී.සී ලෝක කුසලාන ක්‍රිකට් තරඟාවලියට සුදුසුකම් ලබා ගැනිමේ තරඟාවලියේ සුපිරි 06 දෙනොගේ වටයේ සිම්බාබ්වේ සහ අයර්ලන්ත කණ්ඩායම් අතර තරඟය අද පැවැත්වෙයි. තරඟය හරාරේ ක්‍රීඩාංගණයේදී පැවැත්වීමට නියමිතය. ස්කොට්ලන්ත කණ්ඩායම සුපිරි 06 දෙනාගේ වටයේ පෙරමුණ ගෙන සිටින අතර ඔවුන් සහභාගී වූ තරඟ 03න් දෙකක් ජයගෙන තිබේ. බටහිර ඉන්දීය කොදෙව් කණ්ඩායම තරඟ තුනකට සහභාගී වී දෙකක් ජය ගනිමින් දෙවන ස්ථානයේ පසුවන අතර සිම්බාබ්වේ කණ්ඩායම තෙවන ස්ථානයට පත්ව ඇත්තේ සහභාගී වූ තරඟ දෙකක් එක් තරඟයක් ජයගනිමින්ය. අයර්ලන්ත කණ්ඩායම එම කාණ්ඩයේ සිව්වන ස්ථානයේ පසුවෙයි.", "URL": "https://sinhala.adaderana.lk/news.php?nid=85798", "Category": null, "Parent URL": null}