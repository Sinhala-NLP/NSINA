{"Source": "Adaderana", "Timestamp": "August 23, 2013 06:47 pm", "Headline": "ෆොන්ටේරා වෙත ලබා දී තිබූ වාරණ නියෝගය ඉවත් කරයි ", "News Content": "ෆොන්ටේරා සමාගම වෙත ලබා දී තිබූ වාරණ නියෝගය ගම්පහ දිසා විනිසුරු විසින් අද(23) ඉවත් කර තිබේ. අදාළ නඩුව කැඳවූ අවස්ථාවේ සෞඛ්‍යාරක්ෂිත හා පිරිසිදු බව ඇඟවෙන පරිදි විද්‍යුත් හා මුද්‍රිත මාධ්‍යවල වෙළඳ දැන්වීම් නොදමන ලෙස අභියාචනාධිකරණය විසින් පසුගිය 08 වන දින ලබා දී තිබූ නියෝගය මෙසේ අද(23) ගම්පහ අතිරේක දිසාවිනිසුරු ඉන්දිකා කාලිංග මහත්මිය විසින් ඉවත් කර ඇති බව අද දෙරණ වාර්තාකරු සඳහන් කරයි. මෙම නඩුවේ පැමිණිල්ලේ සහ විත්තියේ කරුණු විමසීමෙන් අනතුරුව දිසා විනිසුරු විසින් මෙම නියෝගය ලබා දී තිබේ. ෆොන්ටේරා සමාගම විසින් නිෂ්පාදනය කොට බෙදාහරිනු ලබන කිරිපිටි වලට අදාළව ඒවා සෞඛ්‍යාරක්ෂිත හා පිරිසිදු බව ඇඟවෙන පරිදි විද්‍යුත් හා මුද්‍රිත මාධ්‍යවල වෙළඳ දැන්වීම් පළකිරීම නොකරන ලෙස අභියාචනාධිකරණය විසින් පසුගිය 08 වන දින අතුරුතහනම් නියෝගයක් නිකුත් කර තිබුණි.", "URL": "https://sinhala.adaderana.lk/news.php?nid=36853", "Category": null, "Parent URL": null}