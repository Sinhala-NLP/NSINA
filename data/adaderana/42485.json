{"Source": "Adaderana", "Timestamp": "April 12, 2014 10:15 am", "Headline": "කුණු කෑම වික්ක 32ට නඩු", "News Content": "මහජන සෞඛ්‍ය පරීක්ෂකවරුන් වෙළඳසැලක් පරික්ෂා කරන අයුරු - (ඡායා රූ - ජූඩ් සමන්ත) හලාවත නගරය තුළ උත්සව සමයේ මිනිස් පරිභෝජනයට නුසුදුසු ආහාර අලවි කළ ව්‍යාපාරිකයින් 32 කුට එරෙහිව නඩු පැවරීමට මහජන සෞඛ්‍ය පරීක්ෂකවරුන් කටයුතු කර තිබේ. ඊයේ (11) දවස පුරා කරන ලද හදිසි සෝදිසියකදී මෙම අත්අඩංගුවට ගැනීම් සිදු කර ඇත. මිනිස් පරිභෝජනයට නුසුදුසු ආහාර අලවි කිරීම,ලේබල් කොන්දේසි උල්ලංඝණය කිරීම, අපිරිසිදු ලෙස ආහාර ගබඩා කර තිබීම ඇතුළු චෝදනාවක් රැසක් මෙම ව්‍යාපාරිකයින්ට එරෙහිව ගොණු කර ඇති බව වැටලීම කළ නිලධාරීන් කියයි. මෙහිදී ව්‍යාපාරික ස්ථාන කීපයක තිබූ මිනිස් පරිභෝජනයට නුසුදුසු ආහාර විනාශ කිරීමටද මහජන සෞඛ්‍ය පරීක්ෂකවරුන් කටයුතු කර ඇත. උත්සව සමයේ තම අවශ්‍යතාවයන් සඳහා නගරයට පැමිණෙන පාරිභෝගිකයින්ට පිරිසිදු ආහාර ලබා ගැනීමට ඇති අයිතිය තහවුරු කිරීම සදහා මෙම හදිසි වැටලීම සිදු කර තිබේ. මහජන සෞඛ්‍ය පරීක්ෂකවරුන් වන එම්.ඒ.සමන්ත, පී.ඒ.එම්. විජේමාන්න,ඩබ්ලිව්.එස්.ජේ.වාස්, පී.ටී.ඒ.ආර්.ප්‍රනාන්දු, අයි.ඒ.පී. ප්‍රනාන්දු යන නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=42485", "Category": null, "Parent URL": null}