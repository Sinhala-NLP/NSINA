{"Source": "Adaderana", "Timestamp": "July 15, 2018 11:28 am", "Headline": "වැල්ලවත්තේ දි හෙරොයින් සමඟ 1ක් අත්අඩංගුවට ", "News Content": "වැල්ලවත්ත, කළුබෝවිල ප්‍රදේශයේ ත්‍රිරෝද රථයකින් හෙරොයින් මත්ද්‍රව්‍ය ප්‍රවාහනය කරමින් සිටි පුද්ගලයෙකු අත්අඩංගුවට ගෙන ඇත. පොලිස් මත්ද්‍රව්‍ය කාර්යාංශයේ නිලධාරීන්ට ලද තොරතුරක් මත ත්‍රිරෝද රථය නවතා පරීක්ෂා කිරීමේ දි හෙරොයින් තොගය සොයාගෙන ඇති බව සදහන් වේ. එහිදි සැකකරු සතුව තිබී හෙරොයින් ග්‍රෑම් 100යි මිලි ග්‍රෑම් 100ක් පොලීසිය භාරයට ගෙන ඇත. අත්අඩංගුවට ගත් සැකකරු 28 හැවිරිදි ගල්කිස්ස ප්‍රදේශයේ පදිංචිකරුවෙකු වන අතර ඔහු ගංගොඩවිල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=92600", "Category": null, "Parent URL": null}