{"Source": "Adaderana", "Timestamp": "March 15, 2012 07:38 pm", "Headline": "හෙට හා අනිද්දා මහනුවර විශේෂ රථවාහන සැලැස්මක්", "News Content": "මහනුවර පැවැත්වීම නියමිත රාත්‍රී මෝටර් රථ ධාවන තරගයේ පෙරහුරුව හා එම තරගය වෙනුවෙන් හෙට(16) සහ අනිද්දා(17) දෙදින තුළ විශේෂ රථවාහන සැලැස්මක් ක‍්‍රියාත්මක වන බව පොලිසිය පවසයි. ‍ ඒ නිමිත්තෙන් මෙම දින දෙක තුළ පස්වරු 6 සිට මහනුවර නගරයේ විශේෂ රථවාහන සැලැස්මක් ක‍්‍රියාත්මක වන අතර ඇතැම් මාර්ගවල ධාවනය සීමාකෙරෙන බව ද පොලිසිය සඳහන් කරයි. ‍ ශ්‍රී දළදා මාළිගාවේ තේවාව අවසන් වූ වහාම වීදිවල වාහන ගමනාගමනය නවතා දැමෙන බවත්, දළදා මාළිගාවට පැමිණි වාහන හැර අනිකුත් සියලුම වාහන පස්වරු 6 වනවිට මහනුවර නගරය ඇතුළත සියලුම වීදිවලින් ඉවත්කරගත යුතු බවත් නිවේදනයක් නිකුත්කරමින් පොලිස් මූලස්ථානය දැනුම් දෙයි. ‍ ක්‍රියාත්මක කෙරෙන විශේෂ රථවාහන සැලැස්ම පහත පරිදි වේ. ‍ මහනුවර නගරයෙන් කටුගස්තොට දෙසට පිටත්වන වාහන ‍ *පොලිසිය හංදියට පැමිණ තිලක් රත්නායක මාවත ඔස්සේ මහයියාව තෙක් ගමන් කර යා යුතුය. ‍ කටුගස්තොට දෙසින් මහනුවර නගරයට හා නගරය හරහා පිටත්වන වාහන ‍ මහයියාව හන්දියෙන් ඒ. ඒ ධර්මසේන මාවත ඔස්සේ පැමිණ තිලක් රත්නායක මාවතින් පොලිසිය හන්දියට පැමිණ වමට හැරී ඔරලෝසු කණුව කරාද, පොලිසිය හන්දියෙන් වමට හැරී සිරිමාවෝ බණ්ඩාරනායක මාවත (පේරාදෙණිය පාර) ඔස්සේද පිටව යා හැකිය. ‍ නගරයෙන් හඟුරන්කෙත, තෙකල්දෙණිය දෙසට පිටත්ව යන වාහන ‍ *කැප්පෙටිපොළ හන්දියෙන් හැරී බෝගම්බර බන්ධනාගාරය අසලින් ඇහැලේපොළ කුමාරිහාමි මාවත ඔස්සේ සංඝරාජ මාවත ඔස්සේ ධාවනය කළ යුතුය. ‍ හඟුරන්කෙත හා තෙල්දෙණිය දෙසින් නගරයට ඇතුළුවන වාහන ‍ *සංඝරාජ මාවත ඔස්සේ පැමිණ පල්ලිය පාර ඔස්සේ බෝගම්බර බන්ධනාගාරය අසලට පැමිණ අවශ්‍ය දිසාවට ගමන් කළ හැකිය. ‍ නගරයෙන් කොළඹ දෙසට පිටත්වන වාහන ‍ *දුම්රිය ස්ථානය අසලින් විලියම් ගොපල්ලව මාවත ඔස්සේද ‍ *එස්.ඩබ්.ආර්.ඩී බණ්ඩාරනායක මාවත ඔස්සේ තැපැල්පෙට්ටිය හන්දියට ගොස් සිරිමාවෝ බණ්ඩාරනායක මාවත ඔස්සේද ‍ *පොලිසිය හන්දියෙන් වමට හැරී සිරිමාවෝ බණ්ඩාරනායක මාවත ඔස්සේද ගමන් කළ හැකිය. ‍ කොළඹ දෙසින් නගරයට ඇතුළුවන වාහන ‍ *ගැටඹේ ක‍්‍රීඩාංගණය අසලින් විලියම් ගොපල්ලව මාවත ඔස්සේද ‍ *ගැටඹේ ක‍්‍රිඩාංගණය අසලින් සිරිමාවෝ බණ්ඩාරනාක මාවතින්ද පැමිණිය හැකිය. ‍ කොළඹ දෙසින් පැමිණ කටුගස්තොට, මාතලේ, කුරුණෑගල දෙසට යන වාහන ‍ *ගන්නෝරුව හන්දියෙන් හැරී ගොහාගොඩ මාර්ගය භාවිත කළ හැකිය. ‍තරගය පැවැත්වෙන මාර්ගය ‍ යටිනුවර වීදිය යුධ හමුදා කඳවුර අසලින් ආරම්භ කර, කන්දේවීදිය, නගර සභා හන්දිය, ඩී. එස්. සේනානායක විදිය, හරස් විදිය, කොටුගොඩැල්ල විදිය, කොළඹ විදිය ඔස්සේ නැවත ඩී. එස්. සේනානායක වීදියට අවතීර්ණ වී ඩී. එස්. සේනානායක වීදිය හන්දිය ඔස්සේ දකුණට හැරී රැජින හෝටලය අසලින් දකුණට හැරී දළදා වීදිය ඔස්සේ යටිනුවර වීදිය හන්දිය දක්වා පැමිණ දකුණට හැරී යටිනුවර වීදියෙන් යුධ හමුදා කඳවුර අසලට ධාවනය කර අවසන් කිරිමට නියමිතව ඇත. ‍ රථගාල් ‍ තරගකරුවන්ගේ වාහන ‍ *ඩී. එස්. සේනානායක වීදිය - රජ විදිය හන්දියේ සිට ඩී. එස්. සේනානායක වීදිය, හරස් වීදිය හන්දිය දක්වාත් ‍ *කොළඹ වීදිය ඉහළ කොටස දේව වීදිය දක්වාත් ‍ *දේව විදිය ඔස්සේ වතුර මල දක්වාත් ‍ *රජ විදිය ඉහත කොටස ‍ නරඹන්නන්ගේ වාහන ‍ *කේ. සී. සී. රථගාල (නගර සභා රථගාල) ‍ *වේවැල්පිටිය ක‍්‍රීඩාංගණය ‍ *මහයියාව සුසාන භූමිය ඉදිරිපස කොටස ‍ *බෝගම්බර ක‍්‍රීඩාංගණය වටා පෙදෙස (ළය රෝහල දෙසට) ‍ *විලියම් ගොපල්ලව මාවතේ එක් පැත්තක්", "URL": "https://sinhala.adaderana.lk/news.php?nid=22825", "Category": null, "Parent URL": null}