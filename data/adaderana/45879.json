{"Source": "Adaderana", "Timestamp": "September 6, 2014 04:29 pm", "Headline": "අකාෂි ජනපති  හමුවෙයි", "News Content": "ජපානයේ හිටපු විශේෂ නියෝජිත යසුෂි අකාෂි මහතා ජනාධිපති මහින්ද රාජපක්ෂ මහතා මුණගැසි සාකච්ඡා කර තිබේ. අද(06) පෙරවරුවේ අරලියගහ මන්දිරයේ දී මෙම සාකච්ජා පැවති බව ජනාධිපති ප්‍රකාශක හා ජාත්‍යන්තර මාධ්‍ය ඒකකය සඳහන් කළේය. මෙහිදි ශ්‍රි ලංකාවේ වර්තමාන සාමය හා සංහිදියා ක්‍රියාවලිය පිළිබඳව යසුෂි අකාෂි සහ ජනාධිපතිවරයා අතර දීර්ඝ වශයෙන් කරුණු සාකච්ඡා වී තිබේ. මීට අමතරව මෙරට සිදු කෙරෙන සංවර්ධන කටයුතු පිළිබදව ද යසුෂි අකාෂි මහතාගේ අවධානය යොමුව ඇති බව සඳහන් වෙයි.", "URL": "https://sinhala.adaderana.lk/news.php?nid=45879", "Category": null, "Parent URL": null}