{"Source": "Adaderana", "Timestamp": "November 5, 2016 08:51 am", "Headline": " රටේ නායකයාට දොස් පැවරීම හොද නෑ", "News Content": "රාජ්‍ය ආයතනයකට පත් කළ පුද්ගලයෙකු අතින් සිදුවූ වරදක් හේතුවෙන් රටේ නායකයෙකු හට දොස් පැවරීම යුක්ති සහගත නොවන බව ඌව පළාත් මහ ඇමති චාමර සම්පත් දසනායක මහතා පවසයි.ඔහු පවසන්නේ මෙවැනි ගැටළු හේතුවෙන් වර්තමාන්යේ දී යහපාලන ආණ්ඩුවට කැලලක් එක්ව ඇති බවයි.කෙසේවෙතත් මෛත්‍රීපාල සිරිසේන ජනාධිපතිවරයා විසින් අදාළ දූෂිතයන් සම්බන්ධයෙන් නිසි ක්‍රියාමාර්ග ගනු ඇති බව චාමර සම්පත් දසනායක මහ ඇමතිවරයා පවසයි. බදුල්ල ප්‍රදේශයේ පැවති උත්සවයකදී චාමර සම්පත් දසනායක මහතා මේ බව කියා සිටියේය.එම අවස්ථාවට එක් වූ රාජ්‍ය පරිපාලන හා කළමනාකරණ අමාත්‍ය රංජිත් මද්දුමබණ්ඩාර මහතා පැවසුවේ වත්මන් රජය දැඩි විනිවිදභාවයකින් කටයුතු කර ඇති බවයි.", "URL": "https://sinhala.adaderana.lk/news.php?nid=65726", "Category": null, "Parent URL": null}