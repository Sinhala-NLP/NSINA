{"Source": "Adaderana", "Timestamp": "December 2, 2011 11:15 am", "Headline": "අපරාධ රැසකට සම්බන්ධ සිව්දෙනෙක් අත්අඩංගුවට", "News Content": "ගෙවල් බිඳුම්, සොරකම් කිරීම් ඇතුළු අපරාධ රැසකට සම්බන්ධ පුද්ගලයින් සිව්දෙනෙකු මොරටුව ප්‍රදේශයේ දී අත්අඩංගුවට ගෙන තිබේ. හෙරොයින් ළඟ තබාගත් පුද්ගලයෙකු අත්අඩංගුවට ගැනීමෙන් අනතුරුව සිදුකළ පරීක්ෂණවලදී අනෙක් සැකකරුවන් තිදෙනා අත්අඩංගුවට ගත් බව මොරටුව පොලිසිය ප්‍රකාශ කරයි. අත්අඩංගුවට ගත් සැකකරුවන් පානදුර, ගල්කිස්ස යන ප්‍රදේශවල ගෙවල් බිඳුම් ඇතුළු අපරාධ රැසකට සම්බන්ධ පුද්ගලයින් බවට පොලිසිය සිදුකළ පරීක්ෂණවල දී අනාවරණය වී ඇත. සැකකරුවන් විසින් සොරකම් කරන ලද භාණ්ඩ තොගයක් ද සොයාගත් බව මොරටුව පොලිසිය පැවසීය.", "URL": "https://sinhala.adaderana.lk/news.php?nid=20413", "Category": null, "Parent URL": null}