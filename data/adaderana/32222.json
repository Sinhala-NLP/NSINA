{"Source": "Adaderana", "Timestamp": "March 8, 2013 02:11 pm", "Headline": "එජාපයට වාරණ නියෝගයක්", "News Content": "ලක්ෂ්මන් සෙනෙවිරත්න, අර්ල් ගුණසේකර හා නිල්වලා විජේසිංහ ඇතුළු පාර්ලිමේන්තු මන්ත්‍රීවරුන් 5 දෙනෙකුට එරෙහිව විනය පරීක්ෂණයක් පැවැත්වීම වළක්වාලමින් අධිකරණයෙන් එජාපයට වාරණ නියෝගයක් අද (08) නිකුත් කර තිබේ. ගල්කිස්ස ප්‍රධාන මහේස්ත්‍රාත්වරයා විසින් එම නියෝගය නිකුත් කර ඇත. හිටපු අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගයේදී රජය සමග එක්ව ඡන්දය දුන් පාර්ලිමේතු මන්ත්‍රීවරුන් 05 දෙනෙකු විසින් ගොනුකළ පෙත්සමක් අද සලකා බැලීමෙන් පසු ඔවුන් එක්සත් ජාතික පක්ෂයෙන් නෙරැපීම වළක්වාලන නියෝගයක් මෙලෙස නිකුත් කර තිබේ. ඒ අනුව එජාපය නියෝජනය කළ උපේක්ෂා ස්වර්ණමාලි හා ප්‍රභා ගනේෂන් නෙරැපීමට එරෙහිව ලබන 20 වැනිදා දක්වා ද, ලක්ෂ්මන් සෙනෙවිරත්න, අර්ල් ගුණසේකර හා නිල්වලා විජේසිංහ යන අය නෙරැපීමට එරෙහිව ලබන 22 වැනි දා දක්වා ද මෙම නියෝගය නිකුත් කර ඇත.", "URL": "https://sinhala.adaderana.lk/news.php?nid=32222", "Category": null, "Parent URL": null}