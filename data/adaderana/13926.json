{"Source": "Adaderana", "Timestamp": "February 2, 2011 09:47 am", "Headline": "කොටගල රෝහලේ හෙදියන් වර්ජනයේ", "News Content": "නුවරඑළිය කොටගල රෝහලේ හෙද කාර්යය මණ්ඩලය වර්ජනයක නිරත වන බව සඳහන් වේ. රෝහලේ වෛද්‍ය ‍අධිකාරි එන්.විජේසිරි මහතා කියා සිටියේ හෙද වර්ජනය හේතුවෙන් රෝහලේ කටයුතු අඩපණ වී ඇති බවයි. රෝහලේ ප්‍රධාන හෙද නිලධාරිණිය සමඟ පවතින ගැටලුවක් හේතුවෙන් මෙම වර්ජනය ක්‍රියාත්මක කරන බව සඳහන් වේ. රෝහලේ ප්‍රතිකාර ලබන අසාධ්‍ය රෝගීන් නුවරඑළිය සහ නාවලපිටිය රෝහල් වලට මාරු කර යැවීමට පියවර ‍ගන්නා බව ද රෝහල් වෛද්‍ය අධිකාරිවරයා කියා සිටියි.", "URL": "https://sinhala.adaderana.lk/news.php?nid=13926", "Category": null, "Parent URL": null}