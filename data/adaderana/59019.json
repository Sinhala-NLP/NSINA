{"Source": "Adaderana", "Timestamp": "April 9, 2016 08:48 am", "Headline": "දුම්රිය ගමන යථා තත්ත්වයට", "News Content": "අඩාල වී තිබූ දුම්රිය ධාවනය මේ වන විට සම්පූර්ණයෙන්ම යථා තත්ත්වයට පත් කර ඇති බව දුම්රිය පාලක මැදිරිය පවසයි.ඊයේ(08) සිදුවූ අනතුරක් හේතුවෙන් ප්‍රධාන දුම්රිය මාර්ගයේ දුම්රිය ධාවනය අඩාල වී තිබුණි.මේ වන විට ප්‍රධාන මාර්ගයේ මාර්ග තුනම යථා තත්ත්වයට පත් කිරීම හේතුවෙන් සාමාන්‍ය පරිදි දුම්රිය ධාවනය සිදුකෙරෙන බව පාලක මැදිරිය සඳහන් කරයි.මේ අතර සිංහල සහ හින්දු අලුත් අවුරුද්ද වෙනුවෙන් ක්‍රියාත්මක විශේෂ බස් සහ දුම්රිය සේවා ඊයේ ආරම්භ වුණි.", "URL": "https://sinhala.adaderana.lk/news.php?nid=59019", "Category": null, "Parent URL": null}