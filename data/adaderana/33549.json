{"Source": "Adaderana", "Timestamp": "April 24, 2013 05:16 pm", "Headline": "දුම්රිය ධාවනය තාවකාලිකව අත්හිටුවයි", "News Content": "පුත්තලම දුම්රිය මාර්ගයේ අලුත්වැඩියා කටයුත්තක් හේතුවෙන් ජා ඇල හා කටුනායක අතර දුම්රිය ධාවනය තාවකාලිකව නතර කිරිමට දුම්රිය දෙපාර්තමේන්තුව තිරණය කර තිබේ. පුත්තලම දුම්රිය මාර්ගයේ, සීදුව සහ කටුනායක අතර මාර්ගය ද්විත්ව දුම්රිය මාර්ගයක් බවට පත් කිරීම සඳහා සිදුකෙරෙන අලුත්වැඩියා කටයුතු හේතුවෙන් මෙම පියවර ගත් බව දුම්රිය වාණිජ අධිකාරි ජි.ඩබ්ලිව්.එස් සිසිර කුමාර මහතා සදහන් කළේය. ඒ අනුව හෙට රාත්‍රී 9.30 සිට අනිද්දා පෙරවරු 05 දක්වා සහ 27 වන දින රාත්‍රි 9.30 සිට 28 වන දින පස්වරු 4.30 දක්වා අදාළ මාර්ගයේ දුම්රිය ධාවනය තාවකාලිකව නතර කිරීමට තීරණය කර තිබේ. එම කාලය තුළ කොටුව දුම්රිය ස්ථානයේ සිට ජාඇල දුම්රිය ස්ථානය දක්වා සහ හලාවත දුම්රිය ස්ථානයේ සිට මීගමුව දුම්රිය ස්ථානය දක්වා සාමාන්‍ය පරිදි දුම්රිය ධාවනය කරන බව ජි.ඩබ්ලිව්.එස් සිසිර කුමාර මහතා සදහන් කළේය.", "URL": "https://sinhala.adaderana.lk/news.php?nid=33549", "Category": null, "Parent URL": null}