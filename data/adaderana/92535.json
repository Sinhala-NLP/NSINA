{"Source": "Adaderana", "Timestamp": "July 14, 2018 08:27 am", "Headline": "අලුත උපන් බිළිඳා මුදලට විකිණීමට ගිය කාන්තාවන් 3 ක් ඇතුළු පුද්ගලයින් 4 කට වැඩ වරදියි", "News Content": "අලුත උපන් බිළිඳකු මුදලට විකිණීමට උත්සාහ කළ කාන්තාවන් තිදෙනෙකු ඇතුළු පුද්ගලයින් සිව් දෙනෙකු රාගම ප්‍රදේශයේදී අත්අඩංගුවට ගෙන තිබේ. පෑලියගොඩ කොට්ඨාශ අපරාධ විමර්ශන අංශයේ නිලධාරීන්ට ලද තොරතුරකට අනුව ඔවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. දින 15ක් වයසැති අදාළ බිළිඳා රුපියල් දෙලක්ෂ දසදහසකට අලෙවි කිරීමට සැළසුම් කර තිබූ බව සඳහන්ය. අදාළ බිලිඳාගේ මව, මිත්තණිය, සීයා හා තැරැව්කාර කාන්තාව මෙලෙස අත්අඩංගුවට ගෙන ඇති බව පොලීසිය සඳහන් කළේය. සැකකාරියන් හා සැකකරු රාගම හා මස්කෙළිය ප්‍රදේශයේ පදිංචිකරුවන් වන අතර ඔවුන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය. රාගම පොලීසිය මේ සම්බන්ධයෙන් වැඩිදුර විමර්හන සිදුකරයි.", "URL": "https://sinhala.adaderana.lk/news.php?nid=92535", "Category": null, "Parent URL": null}