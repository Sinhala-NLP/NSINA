{"Source": "Adaderana", "Timestamp": "October 15, 2012 02:18 pm", "Headline": "ඔයේ ගිළුණු දැරිය මරු තුරුළට", "News Content": "අක්කරෙයිපත්තුව, කලිඕඩ ඔයේ ගිලී දැරියක මියගොස් තිබේ. තම මව සමඟ දර කැඩීමට ගොස් එමින් සිටිය දී මෙම දැරිය කලිඕඩ ඔයට බැස ඇති අතර එහිදී එම දැරිය දියේ ගිලී මියගොස් ඇති බව අක්කරෙයිපත්තුව පොලීසිය පැවසුවේය. මෙලෙස මියගොස් ඇත්තේ අෂ්රෝන්, නගල් ප්‍රදේශයේ පදිංචිව සිටි 13 හැවිරිදි ගැහැණු දරුවෙකි. මේ වන විට මෘත ශරීරය අක්‍කරෙයිපත්තුව රෝහලේ තැන්පත් කර ඇති අතර වැඩිදුර විමර්ශන කටයුතු අක්‍කරෙයිපත්තුව පොලීසිය විසින් පවත්වයි.", "URL": "https://sinhala.adaderana.lk/news.php?nid=28305", "Category": null, "Parent URL": null}