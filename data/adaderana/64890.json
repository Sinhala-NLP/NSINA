{"Source": "Adaderana", "Timestamp": "October 10, 2016 09:51 am", "Headline": " රජය සමඟ විරසක වෙලා සාධාරණය ලබා ගන්න බෑ", "News Content": "දෙමළ ජනතාව වෙත සාධාරණය ලබා ගැනීම සඳහා රජය සමග සහයෝගයෙන් කටයුතු කළ යුතු බව ටෙලෝ පක්ෂයේ නායක සෙල්වම් අඩෙයිකලනාදන් මහතා පවසයි.ටෙලෝ පක්ෂයේ මුලතිව් දිස්ත්‍රික් නව කාර්යාලය විවෘත කිරීමේ අවස්ථාවට එක්වෙමින් ඔහු මේ බව ප්‍රකාශ කර තිබේ.ඔහු පවසන්නේ රජය සමග විරසක වීමෙන් දෙමළ ජනතාවගේ ඉල්ලීම් වෙනුවෙන් සාධාරණය ඉටු කර ගැනීමට හා දෙමළ ජනතාවගේ ගැටළු සඳහා විසඳුම් ලබා ගැනීමට හැකියාවක් නොමැති බවයි.රජය සමග සහයෝගයෙන් කටයුතු කර දෙමළ ජනතාවගේ ඉල්ලීම් දිනාගත යුතු බව අඩෙයිකලනාදන් මහතා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=64890", "Category": null, "Parent URL": null}