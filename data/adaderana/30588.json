{"Source": "Adaderana", "Timestamp": "January 8, 2013 10:56 am", "Headline": "ඉතාලි දූත පිරිසක් හම්බන්තොට සංචාරයක ", "News Content": "මෙරට ආයෝජන අවස්ථාවන් පිළිබඳ සොයා බැලීම සඳහා මෙරටට පැමිණ සිටින ඉතාලි දූත පිරිසක් හම්බන්තොට ප‍්‍රදේශයේ දී සංචාරයක නිරත වේ. කථානායක චමල් රාජපක්ෂ මහතාගේ ආරාධනයකට අනුව එම දූත පිරිස මෙරටට පැමිණ තිබේ. ඔවුන් ඊයේ (07) හම්බන්තොට වරාය, මත්තල ගුවන් තොටුපළ ඇතුළු ප‍්‍රදේශ කිහිපයක නිරීක්ෂණ චාරිකාවක නිරත වූ බව අද දෙරණ වාර්තාකරු සඳහන් කළේය. හම්බන්තොට ප‍්‍රදේශයේ ආයෝජන අවස්ථාවන් පිළිබඳව සොයා බැලීම සඳහා ඉතාලි නියෝජිත පිරිස අද දිනයේ ද නිරීක්ෂණ චාරිකාවක නිරතවීමට නියමිතය.", "URL": "https://sinhala.adaderana.lk/news.php?nid=30588", "Category": null, "Parent URL": null}