{"Source": "Adaderana", "Timestamp": "March 25, 2015 05:18 pm", "Headline": "කුණු රුලං කිලෝ ලක්ෂයක් කොටහේනේ ගබඩාවකින් මාට්ටු", "News Content": "අලෙවි කිරීමට සුදානම් කර තිබු පරිභෝජනයට නුසුදුසු රුලං කිලෝග්‍රෑම් ලක්ෂයක ප්‍රමාණයක් කොටහේන ප්‍රදේශයේ ගබඩාවක තිබී සොයාගෙන තිබේ.පාරිභෝගික සේවා අධිකාරියේ නිලධාරීන් කණ්ඩායමක් විසින් සිදුකළ වැටලීමකදී මෙම රුලං තොගය සොයාගැනීමට හැකිවු බව පාරිභෝගික අධිකාරියේ ප්‍රාදේශීය කටයුතු පිළිබඳ නියෝජ්‍ය අධ්‍යක්ෂ අසේල බණ්ඩාර මහතා පැවසුවේය.එම රුලං තොගයේ වටිනාකම රුපියල් ලක්ෂ 85ක් පමණ වන බව වාර්තා වේ.මේ සම්බන්ධයෙන් එම ගබඩා හිමිකරුවට එරෙහිව නීතිමය පියවර ගැනීමට කටයුතු කරන බව අසේල බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=50221", "Category": null, "Parent URL": null}