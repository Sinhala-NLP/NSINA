{"Source": "Adaderana", "Timestamp": "October 30, 2016 07:30 am", "Headline": "අනතුරින් පොලීසියේ 2ක් මරු දකියි", "News Content": "මීගමුව, පිටිපන ප්‍රදේශයේ සිදුවු රිය අනතුරකින් පොලිස් කොස්තාපල්වරුන් දෙදෙනෙකු මියගොස් තිබේ.අදාළ පොලිස් නිලධාරීන් ගමන්ගත් යතුරුපැදියක් මෝටර් රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු පොලිස් නිලධාරීන් දෙදෙනා මීගමුව රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 39 හැවිරිදි සහ 32 හැවිරිදි මීගමුව පොලිසීයට අනුයුක්තව සේවය කළ පොලිස් කොස්තාපල්වරුන් දෙදෙනෙකි.අනතුරට සම්බන්ධ මෝටර් රථයේ රියදුරු මීගමුව පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=65528", "Category": null, "Parent URL": null}