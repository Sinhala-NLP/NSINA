{"Source": "Adaderana", "Timestamp": "January 1, 2012 02:04 pm", "Headline": "උසස් පෙළට ලියූ 38 ට ප්‍රතිඵල තාම නෑ", "News Content": "අධ්‍යයන පොදු සහතික පත්‍ර උසස් පෙළ විභාගයේ රුසියානු භාෂා විෂය සඳහා පෙනී සිටි සිසුන් පිරිසකගේ ප්‍රතිඵල මෙතෙක් නිකුත් කර නොමැති බව ලංකා ගුරු සංගමය පවසයි. අලව්ව රාහුල ජාතික පාසලේ සිසුන් 28 දෙනෙකුගේ සහ කැලණිය ගුරුකුල විද්‍යාලයේ සිසුන් 10 දෙනෙකුගේ එම විෂයෙහි ප්‍රතිඵල මෙතෙක් ලැබී නොමැති බව එම සංගමයේ ප්‍රධාන ලේකම් ජෝසෆ් ස්‍ටාලින් මහතා ප්‍රකාශ කරයි. මෙම ප්‍රතිඵල නොලැබුණු සිසුන් අතර සෙසු විෂයන් සඳහා ඒ සාමාර්ථ දෙකක් ලබාගත් සිසුවෙකු ද සිටින බැවින් කලා අංශයේ ප්‍රථමයා ‍තේරීම ද ගැටලු සහගත බව ස්ටාලින් මහතා පවසයි. මෙම තත්ත්වය තුළ වහාම සමස්ත ප්‍රතිඵලය අත්හිටුවා විධිමත් ප්‍රතිඵලයක් නිකුත් කරන ලෙස ලංකා ගුරු සංගමය බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=21088", "Category": null, "Parent URL": null}