{"Source": "Adaderana", "Timestamp": "June 25, 2014 08:33 am", "Headline": "මහනුවර ඇසළ පෙරහැර ජූලි 27 ඇරඹේ", "News Content": "ඓතිහාසික මහනුවර ශ්‍රී දළදා මාලිගාවේ ඇසළ පෙරහැර මංගල්‍යය ජුලි මස 27 වන දින කප් සිටුවීමේ මංගල්‍යයෙන් ආරම්භ වේ‍. ජුලි මස 27 වන දින උදෑසන 08ට යෙදෙන සුභ මොහොතින් සිව්මහා දේවාලයේ කප් සිටුවීමත් එතැන් සිට දේවාල අභ්‍යන්තර පෙරහැර 05ක් පැවත්වීමත් සිදුකරන බව මහනුවර ශ්‍රී දළදා මාලිගාවේ දියවඩන නිලමේ ප්‍රදීප් නිලංගදෑල මහතා පවසයි. අගෝස්තු මස 01 වන දින පළමු කුඹල් පෙරහැර වීදි සංචාරය කිරීමට නියමිතය.", "URL": "https://sinhala.adaderana.lk/news.php?nid=44210", "Category": null, "Parent URL": null}