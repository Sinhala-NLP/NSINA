{"Source": "Adaderana", "Timestamp": "July 17, 2016 03:55 pm", "Headline": "  රැකියා ඉල්ලා පෙත්සමක් අත්සන් තැබෙයි", "News Content": "හම්බන්තොට දිස්ත්‍රික් රැකියා විරහිත උපාධිධාරීන් අද(17) තංගල්ල නගර ශාලාව ඉදිරිපිටදී රැකියා විරහිත සියලු උපාධිධාරීන්ට රැකියා ලබාදෙන ලෙස ඉල්ලා විරෝධතා පෙත්සමක් අත්සන් කර තිබේ.ඒකාබද්ධ රැකියා විරහිත උපාධිධාරී සංගමය විසින් මෙය සංවිධානය කර තිබුණි.ඔවුන් පවසා සිටියේ හම්බන්තොට දිස්ත්‍රික්කයේ පමණක් රැකියා විරහිත උපාධිධාරීන් දහසක් පමණ සිටින බවයි. මොවුන් සඳහා වහා රැකියා ලබා දෙන ලෙස ඉල්ලා මෙම පෙත්සම අත්සන් කිරීම සිදුකරන බවත්, අද දින තංගල්ල, මාතර, ගාල්ල හා බස්නාහිර පළාතේ ප්‍රදේශ රැසක මෙම පෙත්සම අත්සන් කිරීම සිදු කරන බවද ඔවුන් පැවසූහ.", "URL": "https://sinhala.adaderana.lk/news.php?nid=62161", "Category": null, "Parent URL": null}