{"Source": "Adaderana", "Timestamp": "March 21, 2015 03:10 pm", "Headline": "කොදෙව්වන් පරදා නවසීලන්තය ජයගනියි ", "News Content": "ලෝක කුසලාන ක්‍රිකට් තරඟාවලියේ අර්ධ අවසන් පුර්ව වටයේ සිව් වන තරඟය නවසීලන්තය සහ බටහිර ඉන්දිය කොදෙව්වන් අතර තරඟයෙන් නවසීලන්ත කණ්ඩායම ජයග්‍රහණය කිරීමට සමත් වී තිබේ.තරඟයේ කාසියේ වාසිය දිනු නවසීලන්ත කණ්ඩායම ප්‍රථමයෙන්පන්දුවට පහරදිමට තීරණය කරන ලදී.ඒ අනුව නියමිත පන්දුවාර 50 අවසානයේ කඩුළු 6ක් පමණක් දැවි ඔවුන් ලබාගත් ලකුණු සංඛ්‍යාව 393කි.විශිෂ්ට පිති හරඹයක නිරවු මාර්ටින් ගප්ටිල් පන්දු 163කදී නොදැවි ලකුණු 237ක් ලබා ගැනිම විශේෂත්වයකි.එම ඉණිමට 6පහර 11ක් සහ 4 පහර 24ක් ඇතුළත් විය.මාර්ටින් ගප්ටිල් තම එක්දින ක්‍රිකට් දිවියේ පළමු ද්විත්ව ශතකය අද දිනයේ මෙලෙස ලබාගත් අතර ලෝක කුසලාක ක්‍රිකට් තරඟාවලියකදී ක්‍රීඩයකයකු ලබාගත් ඉහළම ලකුණු සංඛාවද මෙය වෙයි.පිළිතුරු ඉණිම වෙනුවෙන් පන්දුවට පහරදෙන බටහිර ඉන්දිය කොදෙව් කණ්ඩායමට ලබා ගැනීමට හැකි වුයේ ලකුණු 250ක් පමණි. ඒ කඩුළු සියල්ල දැවි ගොස් පන්දුවාර 30.3 අවසන්වීමෙනි.", "URL": "https://sinhala.adaderana.lk/news.php?nid=50124", "Category": null, "Parent URL": null}