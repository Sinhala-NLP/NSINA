{"Source": "Adaderana", "Timestamp": "April 10, 2018 11:28 am", "Headline": "ගාල්ලේ ඇඟලුම් ගබඩාවක් ගිනි ගනියි-කෝටි 5ක රෙදිපිළි විනාශයි", "News Content": "අද(10) අලුයම ගාල්ල දංගෙදර ප්‍රදේශයේ ඇඟලුම් ගබඩාවක් ගිනිගෙන විනාශ වී තිබේ. අද අළුයම 4ට පමණ මෙම ගිනි ගැනීම සිදුවී ඇත. මෙවර උත්සව සමයට අලෙවි කිරීම සඳහා මෙම ගබඩාවේ රෙදිපිළ ගබඩා කර තිබූ අතර විනාශයට පත් වූ මුළු ඇඟලුම්වල වටිනාකම රුපියල් කෝටි 05ක් පමණ වන බවයි ගාල්ල පොලිසිය පවසයි. ගාල්ල නගර සභාවේ සහ නාවික හමුදාවේ ගිනි නිවන ඒකක පැමිණ ගින්න නිවා දැමීමට කටයුතු කළද ඒ වනවිට ගබඩාවේ තිබූ සියලුම ඇගලුම් ගිනිබත්ව තිබූ බව අප වාර්තාකරු සඳහන් කළේය. කෙසේ වෙතත් ගින්නට හේතුව මෙතෙක් අනාවරණය වී නැහැ.", "URL": "https://sinhala.adaderana.lk/news.php?nid=87225", "Category": null, "Parent URL": null}