{"Source": "Adaderana", "Timestamp": "February 13, 2015 01:23 pm", "Headline": "අක්ෂි රෝහලේ සේවක විරෝධයෙන් රෝගීන්ට පීඩා", "News Content": "කොළඹ ජාතික අක්ෂි රෝහලේ සේවක විරෝධතාවක් හේතුවෙන් රෝගීන් රැසක් දුෂ්කරතාවට පත්ව සිටිති. අද පෙරවරුවේ එහි කණිෂ්ඨ සේවකයින් සේවයෙන් ඉවත්ව සිටීම හේතුවෙන් රෝහල් කටයුතු අඩාල වී ඇති බව අද දෙරණ වාර්තාකරු සඳහන් කළේය.කණිෂ්ඨ රෝහල් සේවකයෙකු සිය නිවසේදී ගෙල වැලලාගෙන මියයාම විරෝධතාවට හේතු වී තිබේ. හදිසියේ ලබාගත් නිවාඩුවකින් පසු සේවය අත්හිටවු බවට බලධාරීන් දැනුම්දීමෙන් පසු අදාළ කණිෂ්ඨ රෝහල් සේවකයා සියදිවි හානිකරගෙන ඇති බව වාර්තා වේ.", "URL": "https://sinhala.adaderana.lk/news.php?nid=49329", "Category": null, "Parent URL": null}