{"Source": "Adaderana", "Timestamp": "January 3, 2018 12:30 pm", "Headline": " නැවෙන් මාරු වෙන්න ගිහින් නාවිකයා තුවාල වෙයි", "News Content": "කොළඹ වරායට අයත් ‘Allfones’ යාත්‍රාවේ රාජකාරියේ නියුතු නාවිකයෙකු වෙනත් නෞකාවක් වෙත මාරු වීමට යාමේදී අනතුරකට ලක්ව තුවාල ලබා ඇති අතර, එම නාවිකයා කඩිනම් වෛද්‍ය ප්‍රථිකාර සඳහා ගොඩබිමට‍ රැගෙන ඒමට නාවික හමුදාව කටයුතු කර තිබේ. ඒ අනුව කොළඹ, ශ්‍රී ලංකා නාවික නෞකා රංගල ආයතනයට අනුයුක්ත පී 436 වේග ප්‍රහාරක යාත්‍රාව එම රෝගියා රැගෙන ඒම සඳහා පිටත්කර යැවීමට කටයුතු කළ ඇති බව සඳහන්ය. කොළඹ ප්‍රදීපාගාරයේ සිට නාවික සැතපුම් 11 ක් පමණ දුරකදී තුවාලකරු වේග ප්‍රහාරක යාත්‍රාව වෙත ලබා ගැනීමෙන් අනතුරුව ඔහුට අවශ්‍ය මූලික ප්‍රථමාධාර ලබා දීමට කටයුතු කරන ලදී. තුවාල ලැබූ පුද්ගලයා නිරුපද්‍රිතව කොළඹ වරාය පරිශ්‍රය වෙත රැගෙන ඒමට කටයුතු කිරීමෙන් අනතුරුව වැඩිදුර ප්‍රථිකාර සඳහා ඔහු කොළඹ ජාතික රෝහල වෙත ඇතුළත් කිරීමට කටයුතු කෙරිණි.", "URL": "https://sinhala.adaderana.lk/news.php?nid=82442", "Category": null, "Parent URL": null}