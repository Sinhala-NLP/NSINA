{"Source": "Adaderana", "Timestamp": "March 4, 2010 01:04 pm", "Headline": "උතුරේ පුස්තකාලවලට නොමිලේ පොත්", "News Content": "යුද සමයේ දී උතුරේ විනාශ වී ගිය සියලුම පුස්තකාලවලට නොමිලේ පොත් බෙදා දී‍මේ වැඩසටහනක් ජාතික පුස්තකාල හා ප්‍රලේඛන සේවා මණ්ඩලය විසින් ආරම්භ කර තිබේ. වව්නියාව, මන්නාරම සහ යාපනය යන දිස්ත්‍රික්කවල පිහිටි පුස්තකාලවලට මෙම පොත් බෙදාදීමට නියමිතය. ඒ සඳහා ජාතික පුස්තකාල හා ප්‍රලේඛන සේවා මණ්ඩලයේ අධ්‍යක්ෂ ජනරාල් එම්.එම්.කේ. වීරසිංහ මහතාගේ ප්‍රධානත්වයෙන් යුත් විශේෂ කණ්ඩායමක් මේ දිනවල එම ප්‍රදේශවල සංචාරයක ද නිරත වී සිටියි. මේ වන විටත් වව්නියාව සහ යාපනය යන දිස්ත්‍රික්කවල පිහිටි පුස්තකාලවලට පොත් බෙදාදීම ආරම්භ කර ඇති අතර යාපනය පුස්තකාලයට පමණක් විවිධ වර්ගවලට අයත් පොත් 4,000 ක් පමණ ලබා දී ඇති බව සඳහන්ය.", "URL": "https://sinhala.adaderana.lk/news.php?nid=7068", "Category": null, "Parent URL": null}