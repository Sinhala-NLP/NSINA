{"Source": "Adaderana", "Timestamp": "April 18, 2011 08:24 am", "Headline": "අන්තර් මෝසම නිසා දිවයින පුරා වැසි තත්ත්වයක් ", "News Content": "මේ දින වල බලපැවැත්වෙන අන්තර් මෝසම් කාළගුණ තත්ත්වය හේතුවෙන් දිවයින පුරා වැසි අපේක්ෂා කළ හැකි කාළගුණ විද්‍යා දෙපාර්තමේන්තුව පවසයි. අකුණු අනතුරු වලින් සිදු විය හැකි හානි වළක්වා ගැනීමට පියවර ගත යුතු බව කාර්යයේ නියුතු කාළගුණ විද්‍යාඥ චමින්ද ද සිල්වා මහතා සඳහන් කළේය. මේ අතර දඹුල්ල ප්‍රදේශයට ඊයේ(17) පස්වරුවේ ඇද හැලුනු ධාරානිපාත වර්ෂාව හේතුවෙන් දඹුල්ල ආර්ථික මධ්‍යස්ථානය සහ දඹුල්ල රෝහලේ ගංවතුර තත්ත්වයක් හට ගෙන තිබුණි. දඹුල්ල මාතලේ මාර්ගයේ සහ කොළඹ කුරුණෑගල මාර්ගයේ රථවාහන ධාවනයට ද බාධා එල්ල වී තිබූ බව අද දෙරණ වාර්තාකරු ප්‍රකාශ කළේය. තම්මන්ඇල පිටාර ගැලීම හේතුවෙන් විහාර හන්දිය නවපාදෙණිය ප්‍රදේශයේ නිවාස කිහිපයකට හානි සිදු වී ඇත.", "URL": "https://sinhala.adaderana.lk/news.php?nid=15529", "Category": null, "Parent URL": null}