{"Source": "Adaderana", "Timestamp": "November 2, 2011 09:08 am", "Headline": "ලෝක කුසලාන කාන්තා ක්‍රිකට්-සුදුසුකම් ලැබීමේ පළමු වට තරග 14", "News Content": "ලෝක කුසලාන කාන්තා ක්‍රිකට් තරගාවලිය සඳහා සුදුසුකම් ලැබීමේ පළමු වටයේ තරග ලබන 14 වැනිදා ආරම්භ කෙරෙයි. මෙම තරග බංග්ලාදේශයේ ඩකා හී දී ආරම්භ වීමට නියමිතය. සුදුසුකම් ලැබීමේ තරඟ සඳහා රටවල් 10ක් නියෝජනය කරමින් කණ්ඩායම් ඉදිරිපත් වන බව වාර්තා වේ. දකුණු අප්‍රිකාව , නෙදර්ලන්තය , සිම්බාබ්වේ , බටහිර ඉන්දීය කොදෙව් , පාකිස්ථානය , අයර්ලන්තය , ජපානය , බංග්ලාදේශය සහ ශ්‍රී ලංකාව යන කණ්ඩායම් මේ සදහා තරග වැදීමට නියමිතය. කාන්තා ලෝක කුසලාන එක්දින ක්‍රිකට් තරගාවලිය 2013 වසරේ ඉන්දියාවේ පැවැත්වීමට කටයුතු යොදා ඇත.", "URL": "https://sinhala.adaderana.lk/news.php?nid=19736", "Category": null, "Parent URL": null}