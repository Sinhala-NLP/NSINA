{"Source": "Adaderana", "Timestamp": "April 10, 2019 11:00 am", "Headline": "දිගටම විදුලිය දෙන්න අගමැතිගේ සභාපතීත්වයෙන් යුත් කමිටුවක්", "News Content": "වර්තමානයේ ඇතිව තිබෙන විදුලිබල අර්බුදය විසඳීම සඳහා අමාත්‍යවරුන් පස් දෙනෙකුගෙන් සමන් විත කමිටුවක් පත් කර තිබේ. මධ්‍යකාලීන හා දිගුකාලීන ක්‍රියාමාර්ග සම්බන්ධයෙන් නිර්දේශ ඉදිරිපත් කිරීම සඳහා අග්‍රාමාත්‍යවරයාගේ සභාපතීත්වයෙන් යුතුව මෙම කමිටුව පත් කර තිබේ. මුදල් හා විදුලිබල, බලශක්ති හා ව්‍යාපාර සංවර්ධන, මහාමාර්ග හා මාර්ග සංවර්ධන හා ඛනිජ තෙල් සම්පත් සංවර්ධන, වරාය හා නාවික කටයුතු හා දක්ෂිණ සංවර්ධන යන අමාත්‍යවරුන් මෙම කමිටුව සඳහා නිර්දේශ කර ඇත. මේ සඳහා විදුලිබල, බලශක්ති හා ව්‍යාපාර සංවර්ධන අමාත්‍ය රවී කරුණානායක මහතා ඉදිරිපත් කළ යෝජනාවට මෙලෙස අමාත්‍ය මණ්ඩල අනුමැතිය හිමිව තිබේ.", "URL": "https://sinhala.adaderana.lk/news.php?nid=107758", "Category": null, "Parent URL": null}