{"Source": "Adaderana", "Timestamp": "June 29, 2012 09:24 am", "Headline": "උපවාසයේ නිරත බිබිලේ ව්‍යාපාරිකයින් දෙදෙනෙකු රෝහලේ", "News Content": "උපවාසයක නිරත බිබිල බස්නැවතුම්පළේ ව්‍යාපාරිකයින් දෙදෙනෙකු රෝහල්ගත කර තිබේ. ඔවුන් බිබිල මූලික රෝහලට ඇතුළත් කර ඇති බව අද දෙරණ වාර්තාකරු සඳහන් කළේය. තමන් ව්‍යාපාර පවත්වාගෙන ගිය වෙළඳසැල් යළි ලබානොදීමට විරෝධය පළකරමින් ව්‍යාපාරිකයන් 38 දෙනෙකු පසුගිය 27 වැනිදා සිට විරෝධතා ව්‍යාපාරයක නිරතව සිටියි. ව්‍යාපාරිකයන් පස්දෙනෙකු උපවාසයක් ආරම්භ කළ අතර ‍රෝහල් ගතකර ඇත්තේ ඔවුන්ගෙන් දෙදෙනෙකු බව වාර්තා වේ. අද(29) උදෑසන තවත් පුද්ගලයෙකු උපවාසය එක්ව සිටි අතර ඒ අනුව පුද්ගලයින් සිව්දෙනෙකු තවදුරටත් උපවාසයේ නිරතව සිටියි. මේ අතර බිබිල ප්‍රදේශයේ දෙමහල් ගොඩනැගිල්ලකින් ඇද වැටී 55 හැවිරිදි දෙදරු පියෙකු මියගොස් තිබේ. ඔහු තංගල්ල ප්‍රදේශයේ පදිංචි අයෙකු වන අතර ‍එම ප්‍රදේශයේ රැකියාවක් සඳහා පැමිණ ඇති අයෙකු බව පොලිසිය පැවසීය.", "URL": "https://sinhala.adaderana.lk/news.php?nid=25399", "Category": null, "Parent URL": null}