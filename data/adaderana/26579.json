{"Source": "Adaderana", "Timestamp": "August 14, 2012 01:05 pm", "Headline": "නව සිසුසැරි 100 ක්", "News Content": "ලබන පාසල්වාරය ආරම්භ කිරීමට සමගාමීව සිසුසැරිය නව බස්රථ සියයක් බස්නාහිර පළා‍ත තුළ ධාවනයට එක් කිරීමට සැලසුම් කර ඇත. ජාතික ගමනාගමන කොමිෂන් සභාව සහ බස්නාහිර පළාත් මාර්ගස්ථ මගී ප්‍රවාහන අධිකාරිය එක්ව මෙය ක්‍රියාත්මක කිරීමට නියමිතය. පාසල් සිසුන් සඳහා විධිමත් ප්‍රවාහන සේවාවක් සහන ගාස්තු යටතේ ලබාදීම මෙහි අරමුණ බව ජාතික ගමනාගමන කොමිෂන් සභාව නිවේදනය කරයි. මීට අමතරව කළුතර සහ ගම්පහ දිස්ත්‍රික්ක තුළ ගැමිසැරිය හා නිසිසැරිය බස්රථ සේවාවන් කිහිපයක් ද ආරම්භ කිරීමට නියමිතව ඇත.", "URL": "https://sinhala.adaderana.lk/news.php?nid=26579", "Category": null, "Parent URL": null}