{"Source": "Adaderana", "Timestamp": "September 5, 2017 09:23 am", "Headline": "බිනර පුන් පොහෝදිනය අදයි", "News Content": "බිනර පුන් පොහෝදිනය අදට යෙදී තිබේ.වස්සාන සමයේ එළඹෙන පොහෝ දිනයන් අතරින් බිනර පොහෝය දින ද ශාසනික සහ සාහිත්‍ය අතින් වැදගත් පොහෝ දිනයක් ලෙසයි සැලකෙයි.මෙහෙනි සසුන ආරම්භ වු පොහොය දිනය ලෙස බිනර පොහොය දිනය ශාසනික ඉතිහාසයේ සඳහන් වෙයි.සිදුහත් කුමාරයාගේ සුළු මව වන මහා ප්‍රජාපති ගෝතමී දේවිය ඇතුළු 500ක් කාන්තාවන් පැවිදි බවට පත්වීම අද වැනි පොහෝ දිනක සිදුව තිබේ.ලලාට ධාතුව තැන්පත් කර සාදන ලද සේරුවාවිල මංගල මහාසෑයේ වාර්ෂික පිංකම පවත්වන්නේ ද බිනර පොහොය දිනයේ ය.බිනර පොහොය නිමිත්තෙන් අද දිනයේ දිවයින පුරා වෙහෙර විහාරස්ථානවල ආගමික වැඩසටහන් සංවිධානය කර තිබේ. මේ අතර එෆ්.එම්.දෙරණ අසපුව පෝදා සජීවි වැඩසටහන අද දිනයේ මහනුවර, හන්තාන සඳගිරි සෑ මහා විහාරස්ථානයේ සිට ගෙන ඒමට සියලු කටයුතු සූදානම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=77135", "Category": null, "Parent URL": null}