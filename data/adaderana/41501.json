{"Source": "Adaderana", "Timestamp": "March 3, 2014 01:20 pm", "Headline": " පළමුව පන්දුවට පහරදෙන්නේ ශ්‍රී ලංකා කණ්ඩායමයි", "News Content": "ආසියානු කුසලාන තරඟාවලියේ ශ්‍රී ලංකා කණ්ඩායම හා ඇෆ්ගනිස්ථාන කණ්ඩායම අතර අද (3) පැවැත්වෙන තරඟයේ කාසියේ වාසිය දිනාගැනීමට ශ්‍රී ලංකාව සමත්වී තිබේ. ඒ අනුව ප්‍රථමයෙන් පන්දුවට පහරදීමට ශ්‍රී ලංකා කණ්ඩායම තීරණය කර තිබේ. අද තරගයේ දි ශ්‍රී ලංකා කණ්ඩායමේ එක් වෙනස්කමක් සිදුකර තිබේ. එනම් ඉන්දියාව සමග පැවති තරගයට සහභාගි වු සචිත්‍ර සේනානායක වෙනුවට කණ්ඩායමට කැදවා තිබෙන්නේ වේග පන්දු යවන ක්‍රීඩක සුරංග ලක්මාල් වේ. ඇෆ්ගනිස්ථාන කණ්ඩායමේ කිසිදු වෙනස්කමක් සිදු කර නොමැති අතර බංග්ලාදේශය සමග පැවති තරගයට සහභාගි වු කණ්ඩායම අද තරගයටත් ක්‍රීඩා කරයි. මේ අතර පසුගියදා බංග්ලාදේශය සමග පැවති තරගයෙන් ජයග්‍රහණය කිරිමත් සමග ඇෆ්ගනිස්ථාන කණ්ඩායමට අන්තර්ජාතික එක්දින කණ්ඩායම් ශ්‍රේණිගත කිරිමේ ලැයිස්තුවට ඇතුළත් වීමට අවස්ථාව උදා වී තිබේ.", "URL": "https://sinhala.adaderana.lk/news.php?nid=41501", "Category": null, "Parent URL": null}