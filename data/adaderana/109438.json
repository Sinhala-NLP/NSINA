{"Source": "Adaderana", "Timestamp": "May 7, 2019 01:12 pm", "Headline": "බීමත් රියදුරා 11 හැවිරිදි පාසල් සිසුවාගේ ජීවිතය අහිමි කරයි", "News Content": "හබරන-ත්‍රිකුණාමලය මාර්ගයේ සෙවනගම හන්දිය අසලදී සිදුවූ රිය අනතුරකින් 11 හැවිරිදි පාසල් සිසුවෙකු ජිවිතක්ෂයට පත්ව තිබේ. ඊයේ(06) රත්‍රී 8.45 පමණ මෙම අනතුර සිදු ඇති බව අද දෙරණ වාර්තාකරු පවසයි. මියගිය දරුවාගේ නිවෙස ඉදිරිපිට ඥාති නිවෙසක රාත්‍රීයේ පැවති දානමය පිංකමකට සහභාගිවීම සඳහා මාර්ගය හරහා යමින් සිටියදී වේගයෙන් පැමිණි කැබ් රථයේ ගැටීමෙන් මෙම නතුර සිදුව ඇති බවත් බරපතළ තුවාල ලැබූ දරුවා රෝහල් ගතකරන විටත් මිය ගොස්ව සිට බව පොලීසිය පවසයි. මෙලෙස මිය ගොස් ඇත්තේ හබරන ප්‍රදේශයේ පංදිචි අරුණ සම්පත් නැමති දස හැවිරිද කුඩා දරුවෙකි. අනතුර සිදුකළ කැබ් රථයේ රියදුරා පොලීසිය මඟින් අත්අඩංගුවට ගෙන් ඇති අතර අනතුර සිදුවන අවස්ථාවේදී ආදාළ රියදුර බීමත්ව සිටි ඇති බව පොලීසිය සඳහන් කළේය. සිද්ධිය සම්බන්දයෙන් හබරන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109438", "Category": null, "Parent URL": null}