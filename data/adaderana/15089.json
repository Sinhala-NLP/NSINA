{"Source": "Adaderana", "Timestamp": "March 26, 2011 01:40 pm", "Headline": "ජාතික වනෝද්‍යාන වල වැව් ප්‍රතිසංස්කරණයට වැඩපිළිවෙළක්", "News Content": "ජාතික වනෝද්‍යාන තුළ පවතින වැව් ප්‍රතිසංස්කරණය කිරීමේ වැඩපිළිවෙළක් ආරම්භ කර තිබේ. වනෝද්‍යාන තුළ සිටින සතුන්ට හිතකර පරිසරයක් නිර්මාණය කිරීමේ අරමුණින් මෙම වැඩපිළිවෙළ ආරම්භ කර ඇති අතර මේ වන විට පිළිසකර කළ යුතු වැව් හඳුනාගෙන ඇස්තමේන්තු සකස් කරමින් සිටින බව වනජීවී දෙපාර්ත‍මේන්තුව පවසයි. මේ වන විටත් වනෝද්‍යාන තුළ පවතින වැව් 150 ක් පමණ පිළිසකර කරමින් සිටින බව එම දෙපාර්තමේන්තුව පෙන්වාදෙයි. එමෙන්ම වැව් හෝ ජලාශ නොමැති වනෝද්‍යානවල වැව් 60 ක් පමණ ඉදිකිරීමට නියමිතව ඇති බව ද සඳහන්ය.", "URL": "https://sinhala.adaderana.lk/news.php?nid=15089", "Category": null, "Parent URL": null}