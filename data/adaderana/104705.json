{"Source": "Adaderana", "Timestamp": "February 20, 2019 05:33 pm", "Headline": "බට්ටා වාහනෙන් ඇද්ද ගංජා", "News Content": "මාරවිල මාවිල ප්‍රදේශයේදී කුඩා ලොරි රථයක් පරික්ෂා කිරීමේදී එහි තිබී කේරල ගංජා කිලෝග්‍රෑම් 2ක් හා ග්‍රෑම් 256 ක් සමඟ සැකකරුවෙකු අත්අඩංගුවට ගැනීමට මාරවිල පොලිසියේ නිලධාරීන් අද(20) පෙරවරුවේ සමත් වී තිබේ. පොලිස් විශේෂ කාර්යාංශ ඒකකයට ලැබුණ තොරතුරක් මත මේ වැටලීම සිදු කර තිබේ. මේ ගංජා ජාඇල ප්‍රදේශයේ සිට රැගෙන පැමිණි බවට සැකකරු පිළිගෙන ඇත. සැලකිය යුතු කාලයක් මොහු මේ ජාවාරම කර ඇති බවට පොලීසියට තොරතුරැ ලැබී තිබේ. සැකකරු අද මාරවිල මහේස්ත්‍රාත් අධිකරණයට ඉදිරිපත් කිරීමට නියමිතව තිබිණි. මාරවිල වැඩබලන මුලස්ථාන පොලිස් පරීක්ෂක ගාමිණී සිරිවර්ධන මහතාගේ උපදෙස් පරිදි පොලිස් විශේෂ කාර්යාංශ ඒකකයේ පොලිස් කොස්තාපල් 61578 පි .එම.සි බණ්ඩාර මහතා වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=104705", "Category": null, "Parent URL": null}