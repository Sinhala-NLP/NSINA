{"Source": "Adaderana", "Timestamp": "April 23, 2013 02:11 pm", "Headline": "කොකේන් කියන්නේ ආන්දෝලනයට ලක්විය යුතු දෙයක් නෙමෙයි", "News Content": "කොකේන් ශාකය සම්බන්ධයෙන් වර්තමානයේ මෙරට තුළ මහත් ආන්දෝලනයක් ඇතිව තිබෙන නමුත් එය එතරම් ආන්දෝලනයට ලක්විය යුතු කාරණයක් නොවන බව ජාතික උද්භිද උද්‍යාන දෙපාර්තමේන්තුවේ අධ්‍යක්ෂ ජනරාල් ආචාර්ය සිරිල් විජේසුන්දර මහතා පවසයි. ශ්‍රී ලංකාවේ මෙම ශාකය වගාකර තිබුණ ද එම ශාකය මගින් මත්ද්‍රව්‍ය නිපදවීමේ හැකියාව ඉතා අවම මට්ටමේ පවතින බව හෙතෙම සඳහන් කරයි. කොකේන් ශාකය සුවිශේෂී ආර්ථික වටිනාකමකින් යුත් ශාකයක් බව හෙතෙම පෙන්වාදෙයි. කොකේන් වගාව ප්‍රචලිත වීම වැළැක්වීම සඳහා ගත හැකි ක්‍රියාමාර්ග පිළිබඳව ද ජාතික උද්භිද උද්‍යාන දෙපාර්තමේන්තුවේ අධ්‍යක්ෂ ජනරාල් ආචාර්ය සිරිල් විජේසුන්දර මහතා පැහැදිළි කළේය.", "URL": "https://sinhala.adaderana.lk/news.php?nid=33506", "Category": null, "Parent URL": null}