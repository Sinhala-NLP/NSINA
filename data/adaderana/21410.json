{"Source": "Adaderana", "Timestamp": "January 16, 2012 09:17 am", "Headline": "තැපැල් ගාස්තු ඉහළ නැංවීමට විරුද්ධයි", "News Content": "තැපැල් ගාස්තු ඉහළ නැංවීම සඳහා ඉදිරිපත් කර ඇති යෝජනාවට දැඩි විරෝධය පළ කරන බව ලංකා තැපැල් සේවා සංගමය පවසයි. තැපැල් දෙපාර්තමේන්තුවේ පාඩු පිරවීම සඳහා ජනතාව මත බර පැටවීම කිසිසේත් අනුමත කළ නොහැකි බව එම සංගමයේ සභාපති ජයන්ත විජේසිරි මහතා පෙන්වා දෙයි. කෙසේ වෙතත් තැපැල් ගාස්තු ඉහළ නැංවීම අනිවාර්යෙන් සිදුකළ යුතුව ඇති බව තැපැල් සේවා අමාත්‍යාංශයේ ලේකම් හේමසිරි ප්‍රනාන්දු මහතා පවසයි. තැපැල් දෙපාර්තමේන්තුව පාඩු ලැබීමට ප්‍රධානතම හේතුව එහි පවත්නා අකාර්යක්ෂම පරිපාලනය බව ලංකා තැපැල් සේවා සංගමයේ සභාපති ජයන්ත විජේසිරි මහතා පෙන්වා දෙයි.", "URL": "https://sinhala.adaderana.lk/news.php?nid=21410", "Category": null, "Parent URL": null}