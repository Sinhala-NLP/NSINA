{"Source": "Adaderana", "Timestamp": "September 28, 2018 03:24 pm", "Headline": "ඇතැමුන්ගේ පැවැත්මට ජාතික ආරක්ෂාව යොදා ගන්නවා", "News Content": "ජාතික ආරක්ෂාව යන වචනය ඇතැම් කණ්ඩායම්වල පැවැත්ම සඳහා යොදා ගන්නා බව යුද හමුදාපති ලුතිනන් ජනරාල් මහේෂ් සේනානායක මහතා පවසයි. අද(28) පෙරවරුවේ මහනුවර දළදා මාලිගාවට ගොස් දළදා සමිඳුන් වැඳපුදා ගැනීමෙන් අනතුරුව මාධ්‍යට අදහස් පළ කරමින් යුද හමුදාපතිවරයා මේ බව සඳහන් කළේය. ඇතැම් පුද්ගලයින් පවසන ආකාරයට ජාතික ආරක්ෂාවට කිසිදු ගැටළුවක් ඇතිවී නොමැති බව යුද හමුදාපතිවරයා පෙන්වා දෙයි. උතුරේ පමණක් නොව දකුණේද දිනපතා විවිධ සිද්ධීන් වාර්තාවන බවත් සිදුවන සියළු සිදුවීම් පාලනය කළ හැකි තත්ත්වයේ තිබෙන සිදුවීම් බව ඒ මහතා සඳහන් කළේය. උතුරු පළාතේ කිසිවිටක යුද හමුදා කඳවුරු ඉවත් නොකරන බව යුද හමුදාපති ලුතිනන් ජනරාල් මහේෂ් සේනානායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=96861", "Category": null, "Parent URL": null}