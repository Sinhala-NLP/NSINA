{"Source": "Adaderana", "Timestamp": "January 31, 2014 04:38 pm", "Headline": "කොළඹ - නුවර පාරේ අනතුරින් 15ට තුවාලයි", "News Content": "කොළඹ - නුවර ප්‍රධාන මාර්ගයේ සිදුවු රිය අනතුරකින් පුද්ගලයින් 15 දෙනෙකු රෝහල් ගත කර තිබේ. අද පස්වරුවේ කොළඹ නුවර ප්‍රධාන මාර්ගයේ අඹේපුස්ස ප්‍රදේශයේදී මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මීගමුවේ සිට නුවර බලා ධාවනය වු පෞද්ගලික බස් රථයක් සහ නුවර සිට කොළඹ බලා ධාවනය වු ලොරි රථයක් එකිනෙක ගැටීමෙන් අනතුර සිදුව ඇත. අනතුරෙන් තුවාල ලැබූවන් ප්‍රතිකාර සඳහා වරකාපොල සහ කෑගල්ල රෝහල්වලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=40791", "Category": null, "Parent URL": null}