{"Source": "Adaderana", "Timestamp": "August 11, 2016 11:24 am", "Headline": "නව පළාත් පාලන ආයතන සංස්ථාපනයට නිර්ණායක හදන්න විද්වත් කමිටුවක්", "News Content": "නව පළාත් පාලන ආයතන සංස්ථාපනය කිරීම සඳහා ජාතික නිර්ණායක පද්ධතියක් සකස් කිරීමට විද්වත් කමිටුවක් පත් කර තිබේ.ඒ සඳහා ශ්‍රේෂ්ඨාධිකරණ නීතීඥ චන්දක ජයසුන්දර මහතාගේ සභාපතීත්වයෙන් යුතු 12 දෙනෙකුගෙන් යුත් කමිටුවක් පත් කර ඇති බව පළාත් සභා හා පළාත් පාලන අමාත්‍යංශය සඳහන් කළේය.පළාත් පාලන ආයතන සංස්ථාපනය කිරීම හා පළාත් පාලන ආයතනවල තත්ත්වය ඉහළ නැංවීම සඳහා ජාතික නිර්ණායක පද්ධතියක් සකස් කිරීම මෙම කමිටුවේ කාර්යභාරය වී ඇත.එමඟින් පවතින පළාත් පාලන ආයතන, නගර සභා හා මහ නගර සභා ලෙස උසස් කිරීමට ද තීරණය කර ඇති බව පළාත් සභා හා පළාත් පාලන අමාත්‍යංශය සඳහන් කළේය.අදාළ කමිටුව මාස තුනක් තුළ සිය කටයුතු අවසන් කර වාර්තාවක් ඉදිරිපත් කිරීමට නියමිතය.මේ සඳහා වෘත්තිකයන්ගෙන්, සිවිල් සංවිධානවලින් සහ මහජනතාවගෙන් අදහස් සහ යෝජනා ලබාගැනීමට බලාපොරොත්තු වන අතර අගෝස්තු මස 15 වන දිනට පෙර එම අදහස් සහ යෝජනා ඉදිරිපත් කළ හැකි බව පළාත් සභා හා පළාත් පාලන අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=62967", "Category": null, "Parent URL": null}