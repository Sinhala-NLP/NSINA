{"Source": "Adaderana", "Timestamp": "June 14, 2016 12:43 pm", "Headline": "ඉන්දීය ජාතිකයින්ට අදත් ඇප නෑ", "News Content": "ඉන්දියාව සහ ශ්‍රී ලංකාව අතර සිදුවූ බව කියන වකුගඩු ජාවාරම සම්බන්ධයෙන් අත්අඩංගුවට ගත් ඉන්දීය ජාතිකයින් 7 දෙනා තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ.ඔවුන් ලබන 22 වන දින දක්වා රක්ෂිත බන්ධනාගාර ගත කිරීමට ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇති අතර එදිනට ඔවුන්ට ඇප ලබාදීම පිළිබඳ සළකා බලන බව දැනුම් දී ඇත.ඉන්දියාව සහ ශ්‍රී ලංකාව අතර සිදු වන නීති විරෝධී වකුගඩු ජාවාරමට සම්බන්ධ බවට සැක කෙරෙන ඉන්දීය ජාතිකයින් 08 දෙනෙකු පසුගිය දා අත්අඩංගුවට ගත් අතර ඉක් එක් සැක කරුවෙකු බන්ධනාගාරයෙන් පළා ගොස් තිබුණි.මෙලෙස අත්අඩංගුවට ගත් සැකකරුවන් 08 දෙනාගෙන් 06 දෙනෙකුගේම වකුගඩු ඉවත් කර ඇති බවට කොළඹ අධිකරණ වෛද්‍ය නිළධාරීවරයා සිදු කළ පරීක්ෂණයේදී අනාවරණය වී ඇති බව කොළඹ අපරාධ කොට්ඨාසය අධිකරණය හමුවේ ප්‍රකාශ කර තිබුණි.", "URL": "https://sinhala.adaderana.lk/news.php?nid=61079", "Category": null, "Parent URL": null}