{"Source": "Adaderana", "Timestamp": "August 30, 2013 10:50 am", "Headline": "පරවියෙකු අල්ලා දෙන්නම් කියා අපයෝජනය කරලා!", "News Content": "වයස අවුරුදු 14 ක පිරිමි දරුවෙකුට බරපතළ ලිංගික අපරාධයක් සිදු කළ බව කියන සැකකරුවෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව වනාතවිල්ලුව පොලීසිය පවසයි. මෙසේ අපහරණයට ලක්ව ඇත්තේ වනාතවිල්ලුව - 16 කණුව ප්‍රදේශයේ පදිංචි දරුවෙකු බව අප වාර්තාකරු කියයි. අපහරණයට ලක්වු බව කියන දරුවා පදිංචි නිවස ආසන්නයේ දේවස්ථානයක් පිහිටා තිබු බවත්, මෙම දරුවා නිතර එම දේවස්ථාන භූමියට සෙල්ලම් කිරීම සඳහා ගොස් ඇති බව මුලික විමර්ශනවලදී අනාවරණය වී ඇති බව පොලීසිය පවසයි. සිද්ධිය වු දිනයේද දරුවා දේවස්ථාන භූමියට ගිය අවස්ථාවේ පරවියෙකු අල්ලා දෙන්නම් යැයි පවසා ඇති සැකකරු දරුවාව දේවස්ථානයට තුළට ගෙන ගොස් ඇත. පසුව දේවස්ථානයේ දොරවල් වසා වසා දමා ඇති සැකකරු මෙම අපරාධය සිදු කර ඇති බව පරීක්ෂණවලින් හෙළි වි ඇතැයි අප වාර්තාකරු කියයි. තම දරුවාට සිදුවී ඇති අපරාධය සම්බන්ධයෙන් තොරතුරු දැන ගත් දරුවාගේ මව්පියන් විසින් මේ බව වනාතවිල්ලුව පොලීසියට දන්වා ඇත. වෛද්‍ය ප්‍රතිකාර සඳහා අපයෝජනයට ලක්ව ඇති දරුවාව පුත්තලම මුලික රෝහලට ඇතුළත් කර ඇත. සැකකරු මෙතෙක් අත්අඩංගුවට ගෙන නැති බවද අප වාර්තාකරු කියයි. වනාතවිල්ලුව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=37010", "Category": null, "Parent URL": null}