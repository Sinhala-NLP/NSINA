{"Source": "Adaderana", "Timestamp": "December 25, 2010 10:07 am", "Headline": "හැටන් විශ්‍රාම ශාලා විවෘත නොකිරීමෙන් වන්දනාකරුවන් අමාරුවේ ", "News Content": "ශ්‍රී පාද වන්දනා සමය ආරම්භ වී ඇතත් හැටන් දුම්රිය ස්ථානයේ ඇති විශ්‍රාම ශාලා විවෘත නොකර තිබීමෙන් වන්දනාකරුවන් දැඩි අපහසුතාවයට පත්ව තිබේ. සෑම වස‍රකම ශ්‍රී පාද වන්දනා සමය ආරම්භ වීමත් සමග මෙම විශ්‍රාම ශාලාවල් විවෘත තැබෙන බව අද දෙරණ වාර්තාකරු පැවසුවේය. අදාළ විශ්‍රාම ශාලාව වෙත සේවකයින් යෙදවීම සඳහා අවශ්‍ය අනුමැතිය සහ ඇස්තමේන්තුව මේ වන තෙක් ලැබී නොමැති බව මේ සම්බන්ධව හැටන් දුම්රිය ස්ථානයේ උසස් නිලධාරියෙකු සඳහන් කළේය. මේ හේතුවෙන් එම විශ්‍රාම ශාලා විවෘත කිරීමට මේ වන තෙක් නොහැකි වී ඇති බව ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=13075", "Category": null, "Parent URL": null}