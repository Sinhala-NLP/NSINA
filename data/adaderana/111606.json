{"Source": "Adaderana", "Timestamp": "June 9, 2019 10:28 am", "Headline": "පොහොසත් වෙන්න නිදන් හෑරූ 12ක් පොලීසියට", "News Content": "වැල්ලවාය පොලිස් බල ප්‍රදේශයේ ආදාවෙලයාය ප්‍රදේශයේ දී නිදන් සොයා කැනීම් කල සැකකාරියක ඇතුළු සැකකරුවන් දොලොස් දෙනෙකු අත්අඩංගුවට ගෙන ඇත. ඊයේ (08) රාත්‍රීයේ වැල්ලවාය පොලිසියේ නිලධාරින් විසින් සිදු කළ සොදෙසි මෙහෙයුමකදි මෙම පිරිස අත්අඩංගුවට ගෙන ඇති බව අප වාර්තාකරු සඳහන් කළේය. ආදාවෙලයාය ප්‍රදේශයේ පෞද්ගලික ඉඩමක මෙම කැනීම් සිදු කළ අතර මෙම සිදුවීමේ යාග සහ කපු වැඩ පවත්වා ඇත්තේ අදාල සැකකාරිය බව වාර්තා වේ. අත්අඩංගුවට ගත් සැකකරුවන් වයස අවුරුදු 24ත් 54ත් අතර පසුවන්නන් වන අතර සැකකරුවන් පානදුර සහ වැල්ලවාය ප්‍රදේශයේ පදිංචිකරුවන් පිරිසක් බව අනාවරණය වි ඇත. එම අවස්ථාවෙදී කැනීම් කල උපකරණ ඇතුළු භාන්ඩ රැසක් පොලිස් භාරයට ගෙන ඇති අතර සැකකරුවන් වැල්ලවාය මහේස්ත්‍රාත් අධිකරණයට අද(9) ඉදිරිපත් කීරීමට නියමිතයි. වැල්ලවාය පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=111606", "Category": null, "Parent URL": null}