{"Source": "Adaderana", "Timestamp": "September 24, 2015 10:54 am", "Headline": "පාප් වහන්සේ නියෝජනය කරමින් මැල්කම් රන්ජිත් හිමිපාණන් ඉන්දියාවට", "News Content": "ශුද්ධොත්තම ෆ්‍රැන්සිස් පාප් වහන්සේ නියෝජනය කරමින් ඉන්දියාවේ, මුම්බායි නගරයේ පැවැත්වෙන දිව්‍ය සත්ප්‍රසාද සමුළුවට සහභාගීවීම සඳහා අති උතුම් මැල්කම් රන්ජිත් කාදිනල් හිමිපාණන් පත්කර තිබේ.ෆ්‍රැන්සිස් පාප් වහන්සේ විසින් මෙම පත්කිරීම සිදුකර ඇති බව ජාතික කතෝලික ජන සන්නිවේදන කේන්ද්‍රයේ අධ්‍යක්ෂ සිරිල් ගාමිණි ප්‍රනාන්දු පියතුමා සඳහන් කළේය.නොවැම්බර් මස 12 වනදා සිට 15 වනදා දක්වා දිව්‍ය සත්ප්‍රසාදයීය සමුළුව ඉන්දියාවේ මුම්බායි නගරයේදී පැවැත්වෙයි.මෙම සමුළුවේ සමාප්ති දිව්‍ය පූජා යාගය පැවැත්වෙන්නේ අති උතුම් මැල්කම් කාදිනල් හිමිපාණන්ගේ ප්‍රධානත්වයෙනි.06 වන පාවුළු ශුද්ධෝත්තම පියතුමන්ගේ සහභාගීත්වයෙන් 1964 වසරේ පවත්වන ලද දිව්‍ය සත්ප්‍රසාදයීය සම්මන්ත්‍රණයේ 50 වන සංවත්සරයද මෙවර මුම්බායි නගරයේදී සැමරීමට කටයුතු යොදා ඇත.", "URL": "https://sinhala.adaderana.lk/news.php?nid=54048", "Category": null, "Parent URL": null}