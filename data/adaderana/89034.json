{"Source": "Adaderana", "Timestamp": "May 13, 2018 04:44 pm", "Headline": "ETF අරමුදල කොටස් වෙළඳ පොලේ ආයෝජනය කරන්න ආණ්ඩුව ධවල පත්‍රිකාවක් ගෙනල්ලා", "News Content": "සේවක අර්ථ සාධක අරමුදලේ මුදල් කොටස් වෙළෙද පොලේ ආයෝජනය කිරිම සඳහා වන ධවල පත්‍රිකාවක් ආණ්ඩුව ගෙන ඒමට සුදානම්ව ඇතැයි අන්තර් සේවක සංගමයේ සභාපති වසන්ත සමරසිංහ මහතා පවසයි. කොළඹ අද (13) පැවැති මාධ්‍ය හමුවකට එක්වෙමින් ඔහු මෙම අදහස් පළ කළේය. නැවත වතාවක් රනිල් මෛත්‍රී ආණ්ඩුව සේවක ආර්ථ සාධක අරමුදල උකස් කර ඩොලර් මිලියන300 ක ණය මුදලක් ලබා ගැනීමට ඉල්ලුම් කර ඇති බවත් 2016 වසරේ ගිවිසුම අත්සන් කර දැනට ඩොලර් මිලියන 150 ක ණය මුදලක් ලබාගෙන ඇති බවද ඒ මහතා පැවසීය. මෙම ගිවිසුම සේවක අර්ථ සාධක අරමුදලේ ධවල පත්‍රිකාව ලෙස නම් කර ඇති අතර කොටස් වෙළඳ පොලේ තුළට සේවක අර්ථ සාධක අරමුදල යොමු කිරීම සඳහා මෙම දවල පත්‍රිකාව නිර්මාණය කර ඇති බවද ඒ මහතා වැඩිදුරටත් පැවසීය. සේවක අර්ථ සාදක අරමුදලට සිදුවූ පාඩුව රුපියල් කෝටි දෙදහසක් බවද වසන්ත සමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=89034", "Category": null, "Parent URL": null}