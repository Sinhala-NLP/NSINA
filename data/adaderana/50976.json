{"Source": "Adaderana", "Timestamp": "April 29, 2015 12:20 pm", "Headline": "මරුවා සමග පැය 80ක සටනකින් දිනූ තරුණයෙක්", "News Content": "නේපාලයේ සිදුවු භූකම්පනයෙන් කඩා වැටුණු ගොඩනැගිල්ලක පැය 80ක පමණ කාලයක් සිරවී සිටි තරුණයෙකු සහන සේවා කණ්ඩායම් විසින් බේරාගෙන තිබේ.ආහාර හෝ ජලය නොමැතිව ගොඩනැගිල්ල තුළ සිරව සිටි මෙම තරුණයා ප්‍රංශ සහන සේවා කණ්ඩායමක් විසින් බේරාගෙන ඇති බව විදෙස් මාධ්‍ය වාර්තා පවසයි.28 හැවිරිදි අදාළ තරුණයා සිටි ගොඩනැගිල්ල භූකම්පනයෙන් කඩා වැටී ඇති අතර ඔහුට ඉන් පිටතට පැමිණීමට හැකි වී නොමැති බව සඳහන්ය.එමෙන්ම අදාළ තරුණයා සමග සිටි තවත් පුද්ගලයින් තිදෙනෙකු එම ගොඩනැගිල්ල තුළම මියගොස් සිටි බව වාර්තා වේ.මේ අතර සුන්බුන් අතර සිරව සිටි කාන්තාවක් පැය 36කට පසු බේරාගැනීමට සහන සේවකයින් සමත්ව තිබූ අතර මාස 4ක් වයසැති බිළි‍ඳෙකු පැය 22කට පසුව බේරාගැනීමට සහන සේවකයින් සමත් වුණි.පසුගිය සෙනසුරාදා නේපාලයට බලපෑ භූකම්පනයෙන් මියගිය සංඛ්‍යාව මේ වන විට 5000 ඉක්මවා ඇති අතර නේපාල රජය විසින් දින තුනක ශෝක කාලයක් ප්‍රකාශයට පත් කර ඇත.", "URL": "https://sinhala.adaderana.lk/news.php?nid=50976", "Category": null, "Parent URL": null}