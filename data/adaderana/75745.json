{"Source": "Adaderana", "Timestamp": "July 29, 2017 03:49 pm", "Headline": " අනවසරයෙන් කසළ බැහැර කළ 274ක් අත්අඩංගුවට", "News Content": "බස්නාහිර පළාත තුළ අනවසරයෙන් කසළ බැහැර කළ පුද්ගලයින් 274 දෙනෙකු අත්අඩංගුවට ගෙන තිබේ. පොලීසියේ සහ යුද හමුදාවේ නිලධාරීන් එක්ව පසුගිය 25 වනදා සිට 27 වනදා දක්වා කාලය තුළ සිදුකළ වැටලීම් වලදී මොවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසුවේය. එහිදී කොළඹ දිස්ත්‍රික්කයෙන් 209 දෙනෙකු, ගම්පහ දිස්ත්‍රික්කයෙන් 62 දෙනෙකු සහ කළුතර දිස්ත්‍රික්කයෙන් තිදෙනෙකු අත්අඩංගුවට ගෙන තිබේ. අත්අඩංගුවට ගත් පුද්ගලයින්ට එරෙහිව නඩු පැවරීමට කටයුතු කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=75745", "Category": null, "Parent URL": null}