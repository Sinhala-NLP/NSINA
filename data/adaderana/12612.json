{"Source": "Adaderana", "Timestamp": "December 5, 2010 11:00 am", "Headline": "ගංගා පිටාර ගැලීමේ අවදානමක්..!", "News Content": "පවතින අධික වර්ෂාවත් සමඟ ගංගා කිහිපයක් පිටාර ගලන මට්ටමට පැමිණ ඇති බව වාරිමාර්ග දෙපාර්තමේන්තුව පවසයි. වාරිමාර්ග දෙපාර්තමේන්තුවේ නියෝජ්‍ය වාරිමාර්ග අධ්‍යක්ෂ යූ.එස් විජේසේකර මහතා සඳහන් කරන පරිදි තිස්සසමහාරාම ප්‍රදේශයේ සුළු ගංවතුර තත්ත්වයක් හට ගෙන ඇත. මේ අතර මහ ඔය , ගම්පහ අත්තනගලු ඔය , මේ වන විට පිටාර මට්ටමට පැමිණ ඇති බව විජේසේකර මහතා සඳහන් කළේය. මහවැලි ගඟ සහ කැලණි ග‍ඟේ ද ජල මට්ටම් ශීඝ්‍ර ලෙස ඉහළ යමින් පවතින බව වාරිමාර්ග දෙපාර්තමේන්තුව පවසයි. එම නිසා ගංගා අවට සිටින පිරිස් දැඩි අවධානයෙන් සිටින ලෙස වාරිමාර්ග දෙපාර්තමේන්තුව ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=12612", "Category": null, "Parent URL": null}