{"Source": "Adaderana", "Timestamp": "January 6, 2018 09:05 pm", "Headline": "පොහොට්ටුවේ පළමු ජන රැළිය අද - ආණ්ඩුව අස්ථාවරයි මහින්ද කියයි", "News Content": "පාළාත් පාලන මැතිවරණය වෙනුවෙන් ශ්‍රී ලංකා පොදුජන පෙරමුණ පවත්වනු ලබන පළමු ජන රැළිය අද (06) කඩවත නගරයේදී පැවැත්විය. හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් මෙම ජන රැළිය පැවැත්විණි. යළිත් අපි රට හඳමු යන්න ජන රැළියේ තේමාව වී තිබුණි. මෙම ජන රැළිය සඳහා ශ්‍රී ලංකා නිදහස් පක්ෂයේ හා ශ්‍රී ලංකා පොදු ජන පෙරමුණේ සෙසු පක්ෂ නායකයන්ද මේ සඳහා එක්ව සිටියහ. නව ව්‍යවස්ථාවෙන් රට දෙකඩ කැඩීමට විරුද්ධ බව පෙන්වීම සඳහා ජනමත විමසුමක් ආකාරයෙන් ආණ්ඩුවට පෙන්වීම සඳහා මෙවර ඡන්දය භාවිතා කළ යුතු බව රැළිය ඇමතූ හිටපු ජනාධිපති මහින්ද රාජපක්ෂ මහතා පැවසීය. මෙම ආණ්ඩුව අස්ථාවර අණ්ඩුවක් බවත් එය යටතේ ඉදිරියට යාමට නොහැකි බව හිටපු ජනාධිපති මහින්ද රාජපක්ෂ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=82606", "Category": null, "Parent URL": null}