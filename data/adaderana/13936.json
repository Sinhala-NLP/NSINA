{"Source": "Adaderana", "Timestamp": "February 2, 2011 07:00 pm", "Headline": "නායයෑම් අවදානම් කලාප 4 ක් නම් කෙරේ", "News Content": "පවතින අධික වර්ෂාපතනයත් සමඟ දිවයිනේ දිස්ත්‍රික්ක 4ක් නායයෑම් අවදානම් සහිත කලාප ලෙස නම් කරයි. ජාතික ගොඩනැගිලි පර්යේෂණ සංවිධානයේ නායයෑම් හා භුවිද්‍යා අංශ ප්‍රධානී ආර්.එම්.එස්.බණ්ඩාර මහතා පවසන්නේ නුවරඑළිය , මහනුවර , මාතලේ සහ බදුල්ල යන දිස්ත්‍රික්ක නායයෑම් අවදානම් සහිත කලාප ලෙස නම් කර ඇති බවයි. මේ හේතුවෙන් එම දිස්ත්‍රික්කවල සිටින ජනතාව තමන් සිටින භූමිය සම්බන්ධයෙන් දැඩි අවධානයකින් සිටිය යුතු බව ආර්.එම්.එස්.බණ්ඩාර මහතා පවසයි.", "URL": "https://sinhala.adaderana.lk/news.php?nid=13936", "Category": null, "Parent URL": null}