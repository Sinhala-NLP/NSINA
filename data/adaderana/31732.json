{"Source": "Adaderana", "Timestamp": "February 18, 2013 12:27 pm", "Headline": " හලාවත නිවසක පිපුරුමක් - එක් අයෙක් රෝහලේ", "News Content": "හලාවත, තිඹිල්ල ප්‍රදේශයේ නිවසක් තුළ කිසියම් පිපුරුමක් සිදුවී ඇති බව අප වාර්තාකරු පවසයි. අද (18) වැනිදා පෙරවරුවේ මෙම පිපුරුම සිදුවී ඇත. පිපුරුමත් සමගම ඇතිවූ ගින්නට අසුවීමෙන් පිළිස්සුම් තුවාල ලැබු බව කියන උඩප්පුවේ පදිංචි මානික්කරාජා කුමාර් (28) යන හලාවත මහා රෝහලට ඇතුළත් කර තිබේ. මෙම පිපුරුම කවර ආකාරයේ එකක්ද යන්න මෙතෙක් අනාවරණය වී නැතැයි අප වාර්තාකරු කියයි. මෙම නිවස හිමිකරුවන් මහනුවර ප්‍රදේශයේ පදිංචිකරුවන් බවත් පිපුරුම සිදුවන විට නිවසේ සිට ඇත්තේ තුවාල ලබා රෝහල් ගත කර සිටින තරුණයා පමණක් බවත් පොලීසිය පවසන්නේ යැයි ද හෙතෙම සඳහන් කරයි. හලාවත පොලීසිය වැඩදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=31732", "Category": null, "Parent URL": null}