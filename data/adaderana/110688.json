{"Source": "Adaderana", "Timestamp": "May 26, 2019 10:45 am", "Headline": "පවුල් ආරවුලක් මරණයෙන් කෙලවර වෙයි", "News Content": "බංගදෙණිය, වෙහෙරකැලේ ප්‍රදේශයේදී පවුල් ආරවුලක් මත සිදුවී ඇති බහින් බස්වීමකින් අනතුරුව දෑ කැත්තකින් පුද්ගලයෙකුගේ ගෙල කපා ඝාතනය කර ඇත. අද (26) අළුයම 2ට පමණ මෙම ඝාතනය සිදුවී ඇත. ඝාතනයට ලක්වී ඇත්තේ බංගදෙණිය - වෙහෙරකැලේ පදිංචිව සිටි ඉලංගකෝන් මුදියන්සේලාගේ සුජිත් කුමාර නම් වූ අයෙකි. ඝාතනයට ලක්ව ඇති අය තම බිරිඳ සමඟ නිරන්තර ආරවුල් ඇති කර ගන්නා අයෙකු බවත්, එවැනි ආරවුලක් හේතුවෙන් ඇය සැමියා අතහැර තම පියාගේ නිවසට ගොස් සිට ඇති බවත් විමර්ශණ වලදී හෙලිවී ඇත. අද අළුයම අධික ලෙස බීමතින් බිරිද සොයා මරණකරු ගොස් ඇත. එම අවස්ථාවේදී ඇති වූ බහින් බස්වීමකින් අනතුරුව බිරිඳගේ පියා සහ සහෝදරයා විසින් පහර දීමක් සහ දෑ කැත්තකින් ගෙල ප්‍රදේශය කපා ඇති බව පොලීසිය ප්‍රකාශ කර ඇත. තුවාලකරුව එම අවස්ථාවේදී හලාවත මහා රෝහලට ඇතුළත් කර ඇති නමුත් ඒ වන විටත් ඔහු මියගොස් ඇත. පහර දීමට සම්බන්ධ බව කියන එක් සැකකරුවෙකුද මිය ගිය අය විසින් පහර දුන් බව පවසා ප්‍රතිකාර සඳහා හලාවත මහා රෝහලට ඇතුළත් වී ඇත. ඔහු මිය ගොස් ඇති අයගේ බිරිඳගේ පියා බවට හදුනා ගෙන ඇත. හලාවත පොලීසිය වැඩිදුර විමර්ශණ කටයුතු සිදුකරනු ලබයි.", "URL": "https://sinhala.adaderana.lk/news.php?nid=110688", "Category": null, "Parent URL": null}