{"Source": "Adaderana", "Timestamp": "March 31, 2010 03:18 pm", "Headline": "උතුර ගොඩගන්න ඉන්දියාවෙන් සිමෙන්ති", "News Content": "උතුරේ අවතැන්වූවන් යළි පදිංචි කරවීම සහ විනාශයට පත්වූ ප්‍රදේශ නගා සිටුවීම සඳහා රුපියල් මිලියන 200 ක් වටිනා සිමෙන්ති ‍තොගයක් ඉන්දීය රජය විසින් මෙරටට ලබාදී තිබේ. ඒ අනුව සිමෙන්ති මිටි ලක්ෂ 4 ක් පමණ ඉන්දීය රජය විසින් ශ්‍රී ලංකා රජයට නිල වශයෙන් බාරදීමේ උත්සවයක් අද කැලණිය, පෑලියගොඩ ප්‍රදේශයේ දී පැවැත්වුණි. මෙම අවස්ථාවට ඉන්දීය මහකොමසාරිස් අශෝක් කේ. කාන්තා සහ නැවත පදිංචි කිරීම් හා ආපදා සහන සේවා අමාත්‍යාංශ ලේකම් යූ.එල්.එම්. හල්ඩීන් යන මහත්වරුන් සහභාගී වී සිටියහ. අදාළ සිමෙන්ති තොගය අද දිනය තුළදීම උතුරට ප්‍රවාහනය කිරීමට සැලසුම් කර ඇති බව නැවත පදිංචි කිරීම් හා ආපදා සහන සේවා අමාත්‍යාංශයේ ප්‍රකාශකයෙක් කියා සිටියේය.", "URL": "https://sinhala.adaderana.lk/news.php?nid=7596", "Category": null, "Parent URL": null}