{"Source": "Adaderana", "Timestamp": "August 22, 2019 04:29 pm", "Headline": "පාස්කු ප්‍රහාරයෙන් අසරණ වූ ජීවිතවලට සාධාරණයක් ඉටුවන්නේ කවදාද?", "News Content": "පාස්කු ප්‍රහාරය සිදුව අදට දින 120ක් ගතවී ඇතත් තවමත් පාස්කු ඉරුදින ත්‍රස්ත ප්‍රහාරලවලට මුහුණ දුන් පිරිස සාධාරණයක් බලාපොරොත්තුවෙන් සිටියි. මේ එලෙස පාස්කු ප්‍රහාරයට මුහුණ දුන් 11 හැවිරිදි රොඩ්නි ඩෙරන් ෂෙනොන්. රොඩ්නි ඩෙරන් ෂෙනොන් පසුගිය පාස්කු ඉරුදින කොච්චිකඩේ ශාන්ත අන්තෝනි දේවස්ථානයට යන්නේ මව්පියන් සහ බාල සහෝදරයා සමඟයි. එහිදී එල්ල වූ ත්‍රස්ත ප්‍රහාරයෙන් තම ආදරණීය මව ෂෙනොන්ට අහිමිව ගියේය. මේ අතර ඩෙරන් ෂෙනොන්ගේ මුහුණේ ඇති පිළිස්සූ තුවාල සඳහා ප්‍රතිකාර කිරීමට වසරක් ගත වන බව වෛද්‍යවරුන් විසින් පැවසූ බව ෂෙනොන්ගේ පුංචිඅම්මා පවසයි. එලෙස වසරක් ප්‍රතිකාර කිරීමෙන් පසු ෂෙනොන්ගේ මුහුණේ ඇති තුවාල සම්පුර්ණයෙන් සුව වීම සඳහා තවත් වසරක් ගත වන බව ෂෙනොන්ගේ පුංචිඅම්මා මෙහිදී සඳහන් කළේය. කෙසේ වෙතත් ‍ෂෙනොන්ව සුවවේවි යැයි බලාපොරොත්තුවෙන් සිටින ඔහුව රැක බලා ගන්නා ෂෙනොන්ගේ පුංචිඅම්මාගේ සැමියා තවමත් දෙවියන් වහන්සේ මත විශ්ෂ්වාය තබා සිටියි. කඳුලු අතරින් යළි නැගිටීමට උත්සහ කරන පාස්කු ප්‍රහාරයෙන් තුවාල ලැබූ ෂෙනොන් වැනි පුංචි දරුවන් සිය ගණනක් අප අතර සිටියි. පාස්තු ප්‍රහාරය සම්න්ධයෙන් වගකිවයුත්නත් නොයෙක් කමිටු පත් කළ තවමත් ප්‍රහාරයට මුහුණ දුන් ජනතාවට සාධාරණයක් වී නොමැත.", "URL": "https://sinhala.adaderana.lk/news.php?nid=117227", "Category": null, "Parent URL": null}