{"Source": "Adaderana", "Timestamp": "February 22, 2019 07:13 am", "Headline": "නිෂ්පාදන ආර්ථිකය ඉහළ නැංවිම ප්‍රමුඛ කාර්යයක්", "News Content": "දිළිඳුකමින් පීඩා විඳින ග්‍රාමීය හා නාගරික ජනතාව ඉන් මුදාගෙන ඔවුන්ගේ නිෂ්පාදන ආර්ථිකය ඉහළ නැංවිම ප්‍රමුඛ කාර්යයක් සේ සැලකිය යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ඒ පිළිබඳ අවධානය යොමු කරමින් ශක්තිමත් ආර්ථිකයක් සහිත ස්වශක්තියෙන් නැඟී සිටින ජාතියක් ගොඩනෑගීම සඳහා ග්‍රාම ශක්ති ජනතා ව්‍යාපාරය මඟින් මේ වනවිට පුළුල් වැඩකොටසක් ඉටුවෙමින් පවතින බවයි. හම්බන්තොට පරිපාලන සංකීර්ණයේ පැවති දකුණු පළාත් ග්‍රාම ශක්ති මෙහෙයුම් කමිටුව අමතමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය. එහිදී වැඩිදුරටත් අදහස් දැක්වු ජනාධිපති මෛත්‍රීපාල සිරිසේන මහතා ප්‍රකාශ කළේ මේ වසර මැද භාගය වන විට මත්ද්‍රව්‍ය සම්බන්ධයෙන් වැදගත් සංදිස්ථානයකට යොමු විය හැකි බවයි.", "URL": "https://sinhala.adaderana.lk/news.php?nid=104799", "Category": null, "Parent URL": null}