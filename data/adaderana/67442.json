{"Source": "Adaderana", "Timestamp": "December 28, 2016 02:34 pm", "Headline": " සංවර්ධන පනත පරාජයට ජනපතිගේ කිසිදු මැදිහත්වීමක් නෑ", "News Content": "සංවර්ධන විශේෂ විධිවිධාන පනත පළාත් සභාවලදී පරාජයට පත්වීම සම්බන්ධයෙන් ජනාධිපතිවරයාගේ කිසිදු මැදිහත්වීමක් සිදුව නැතැයි ශ්‍රීලංකා නිදහස් පක්ෂ තරුණ පෙරමුණේ සභාපති හිටපු පා.ම ශාන්ත බණ්ඩාර මහතා පවසයි.අදාළ පනත පළාත් සභාවලදී පරාජය කරන ලෙස ජනාධිපතිවරයා උපදෙස් දී ඇතැයි ද අද පැවැති මාධ්‍ය හමුවකදී මාධ්‍යවේදියෙකු ඇසූ ප්‍රශ්නයකට පිළිතුරු ලෙස හෙතෙම මේ බව කියා සිටියේය.එකී පනත ගැන නිසියාකාරව දැනුවත් නොකර එකවරම මෙය ගෙනආ නිසා සැකයක් ඇති බවත්, එමඟින් සුපිරි ඇමතිවරයෙකු බිහිවනවාට ශ්‍රීලනිපය විරුද්ධ බවත්, පැවසූ ඒ මහතා \" රෑ වැටුණ වලේ දවල් වැටෙන්න බෑ\" යනුවෙන් කියා සිටියේය.ආයෝජකයින්ට කඩිනමින් අවශ්‍ය පහසුකම් ලබාදීමට මෙවැනි පනතක අවශ්‍යතාවය මතුවන බව සත්‍යයක් බවද, මේ නිසා ‍එම පනත පරාජයට පත්වුවත්, නැවත සංශෝධනය කර පළාත් සභාවලට ඉදිරිපත් කර සම්මත කර ගැනීමට හැකියාවක් ඇති බවත්, හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=67442", "Category": null, "Parent URL": null}