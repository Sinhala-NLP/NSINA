{"Source": "Adaderana", "Timestamp": "May 3, 2011 01:11 pm", "Headline": "මාස 3 පෙර නායයාමකින් අවතැන් වූ පිරිසක් තවමත් කඳවුරුවල ", "News Content": "මීට මාස 03 ට ඉහත දී ඇතිවූ නායයෑමෙන් නිවාස අහිමිවූ හාලිඇල, ජෙල්වරටන් හා ජයගම ජනතාව දැඩි අසීරුතාවට පත්ව සිටියි. නායයෑම හේතුවෙන් නිවාස අහිමි වූ පවුල් 15 ක් හාලිඇල කොබ්බෑකඩුව විද්‍යාලයේ සහ හාලිඇලි මධ්‍ය මහා විද්‍යාලයේ ශාලා තුළ තවදුරටත් රැදී සිටින බව සඳහන්ය. අදාළ විද්‍යාලවලින් ඉවත් වී වෙනත් ස්ථානයක කූඩාරම් සකසා ගන්නා ලෙස ප්‍රදේශයේ ග්‍රාම නිලධාරීවරයා විසින් එම අවතැන්වූවන්ට උපදෙස් ලබාදීම හේතුවෙන් ඔවුන් දැඩි අසීරුතාවකට පත්ව තිබේ. කෙසේවෙතත් පාසලේ ගොඩනැගිලි අවතැන් කඳවුරු බවට පත්කිරීම තුළින් සිසුන්ගේ අධ්‍යයනය කටයුතු සිදුකරගැනීමට නොහැකි වාතාවරණයක් උද්ගතව ඇති බව මේ සම්බන්ධයෙන් කොබ්බෑකඩුව විද්‍යාලයේ විදුහල්පති ටී.එම්. ජයතිලක මහතා සඳහන් කළේය.", "URL": "https://sinhala.adaderana.lk/news.php?nid=15859", "Category": null, "Parent URL": null}