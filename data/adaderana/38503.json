{"Source": "Adaderana", "Timestamp": "October 31, 2013 11:59 am", "Headline": "කොළඹ - අවිස්සාවේල්ල මාර්ගයේ කොටසක් වසයි - විකල්ප මාර්ග භාවිතා කරන්න ", "News Content": "කොළඹ - අවිස්සාවේල්ල මාර්ගයේ අංගොඩ ,මාදින්නාවත්ත පන්සල අසළ ඇති පාලම ගිලා බැසීම හේතුවෙන් එම මාර්ගයේ ගමනා ගමන කටයුතු මේ වනවිට ඇණහිට ඇති බව පොලීසිය පවසයි. ඒ අනුව අංගොඩ මංසන්ධියේ සිට මාදින්නාවත්ත පන්සල දක්වා මාර්ගයේ කොටස මේ වනවිට වසා දමා ඇති බව පොලිස් මාධ්‍ය ප‍්‍රකාශක කාර්යාලය සඳහන් කරයි. මේ හේතුවෙන් විකල්ප මාර්ග භාවිතා කරන ලෙස පොලීසිය රියදුරන්ගෙන් ඉල්ලා සිටියි. ඒ අනුව විකල්ප මාර්ග මෙසේය. අවිස්සාවේල්ල සිට කොළඹට පැමිණෙන වාහන අඹතලේ හංදියෙන් පරණ අව්ස්සාවේල්ල පාරේන් සේද වත්ත හරහා කොළඹ - අවිස්සාවේල්ල මාර්ගයට පිවිසිය හැකිය. තවත් විකල්ප මාර්ගයක් ලෙස කොළඹ දෙසට පැමිණෙන වාහන ගල්වාන හංදියෙන් බැංකු හංදිය හරහා වල්පොළ හංදියෙන් පැමිණ අග්ගොන හංදිය අඹගහ හංදිය හරහා රාජගිරිය දෙසට හා වල්පොළ හංදියට පැමිණ අංගොඩ හංදියෙන් කොටිකාවත්ත හරහා ඔරුගොඩවත්ත දෙසට ගමන් කළ හැකි බව මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=38503", "Category": null, "Parent URL": null}