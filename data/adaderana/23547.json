{"Source": "Adaderana", "Timestamp": "April 16, 2012 01:25 pm", "Headline": "සුනාමි අනතුරු අඟවන බෝයාවක් සොරකම් කළ 5 දෙනෙකු කොටුවෙයි", "News Content": "ඉන්දීය මුහුදු තීරයේ සවි කර තිබූ සුනාමි අනතුරු ඇඟවීමේ සහ කාලගුණික දත්තයන් ලබාදෙන බෝයාවක් සොරකම් කිරීමේ සිද්ධියක් සම්බන්ධයෙන් සැකකරුවන් 5 දෙනෙකු ගන්දර පොලිසිය විසින් අත්අඩංගුවට ගෙන තිබේ. ඊයේ දිනයේ දී ගන්දර, දෙවිනුවර වරායේ දී මෙම සැකකරුවන් අත්අඩංගුවට ගත් බව පොලිසිය සඳහන් කරයි. පසුගිය මාර්තු මස 24 වන දින ඉන්දීය මුහුදු තීරයේ සවි කර තිබූ මෙම සුනාමි අනතුරු ඇඟවීමේ සහ කාලගුණික දත්තයන් ලබාදෙන බෝයාව සොරකම් කර තිබුණි. සිද්ධිය සම්බන්ධයෙන් පරීක්ෂණ ආරම්භ කළ පොලිසිය මෙම සැකකරුවන් අත්අඩංගුවට ගෙන තිබේ. අත්අඩංගුවට ගත් සැකකරුවන් අද(16) දින මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23547", "Category": null, "Parent URL": null}