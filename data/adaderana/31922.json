{"Source": "Adaderana", "Timestamp": "February 26, 2013 07:43 am", "Headline": "පොලිස් මාධ්‍ය ප්‍රකාශකට ස්ථාන මාරුවීමක්", "News Content": "වහාම ක්‍රියාත්මක වන පරිදි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතාට ස්ථාන මාරුවක් ලබාදී තිබේ. පොලිස් විභාග කොට්ඨාසය සදහා අදාළ ස්ථාන මාරුවීම ලබාදී ඇති බව වාර්තා වේ. ඒ අනුව පුරප්පාඩු වන පොලිස් මාධ්‍ය ප්‍රකාශක තනතුර සඳහා පොලිස් අධිකාරි ජි.එම්.එච්.බී.සිරිවර්ධන මහතා පත් කිරීමට නියමිතව තිබේ. ඔහු පොලිස් විභාග කොට්ඨාසයේ අධ්‍යක්ෂවරයා ලෙස කටයුතු කරමින් සිටින බව පොලිස් මාධ්‍ය ප්‍රකාශක කාර්යාලය සඳහන් කළේය. මේ සම්බන්ධයෙන් කළ විමසීමකදී ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේ අදාළ ස්ථාන මාරුවීම සම්බන්ධයෙන් තමාට දැනුම් දී ඇති බවය.", "URL": "https://sinhala.adaderana.lk/news.php?nid=31922", "Category": null, "Parent URL": null}