{"Source": "Adaderana", "Timestamp": "May 5, 2010 02:34 pm", "Headline": "අපේ තීන්දුවලට මහ බැංකුව මග පෙන්විය යුතුයි", "News Content": "දිළිදු බව තුරන් කිරීම රජයේ වගකීම බවත්,ඒ සඳහා මග පෙන්වීම සිදුකිරීම මහ බැංකුවේ කාර්යය බවත් ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ජනතා ඉල්ලීම් සලකා ඇතැම්විට දේශපාලනඥයන්ට හදිසි තීන්දු තීරණ ගන්නට සිදුවන බවත් එහිදී ජනතා ඉල්ලීම් ඉටුකිරීමට එකී තීන්දු ආර්ථිකය හා ගලපා නිවරදි තීන්දු ගන්නා තැනට මග පෙන්වීම මහ බැංකුව විසින් කළ යුතු බවත් හෙතෙම කියා සිටියි. ඌන සංවර්ධිත රටක් වශයෙන් හැඳින්වුනු ශ්‍රී ලංකාව සංවර්ධිත රටක් බවට පත්කිරීමේ අභියෝගයට වර්තමාන රජය මුහුණ දී සිටින බවත්,පසුගිය සමයේ ජනාධිපතිවරයා ප්‍රමුඛ රජය අවධානය යොමු කළේ ත්‍රස්තවාදයෙන් රට මුදාගැනීමට බවත් ඔහු සිහිපත් කළේය. ත්‍රස්තවාදය මෙරටින් තුරන් කර ඇති බැවින් සංවර්ධන ක්‍රියාවලිය පිළිබඳ රජය වැඩි අවධානයක් යොමු කරන බව බැසිල් රාජපක්ෂ මහතා පැවසීය.. අද පෙරවරුවේ ශ්‍රී ලංකා මහ බැංකුවේ පැවති ආර්ථික සහ මූල්‍ය පද්ධතිය පිළිබඳ සාකච්ඡාවකට එක්වෙමින් ඇමතිවරයා මෙම අදහස් පළ කරන ලදී.", "URL": "https://sinhala.adaderana.lk/news.php?nid=8196", "Category": null, "Parent URL": null}