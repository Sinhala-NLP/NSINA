{"Source": "Adaderana", "Timestamp": "May 30, 2012 04:57 pm", "Headline": "කප්පම් නොදුන් නිසා මාතලේ සිසුන්ට බස් රථය අහිමිවෙයි", "News Content": "සිසු සැරිය වෙනුවෙන් මාතලේ දිස්ත්‍රික්කයේ ක්‍රියාත්මක එකම පෞද්ගලික බස් රථය ඉන් ඉවත් කිරීමට මාර්ගස්ථ මගී ප්‍රවාහන අධිකාරිය තීරණය කර තිබේ. ග‍ලේවෙල සිට මාතලේ දක්වා ධාවනය වූ මෙම පෞද්ගලික බස්රථයට මාසිකව රුපියල් 60,000 ක මුදලක් ජාතික ප්‍රවාහන කොමිසම මගින් ‍ගෙවනු ලබයි. මාතලේ මාර්ගස්ථ මගී ප්‍රවාහන කළමනාකරු තමන්ගෙන් කප්පම් මුදලක් ඉල්ලූ බවත් එය ලබා නොදීම හේතුවෙන් බලපත්‍රය අත්හිටුවා ඇති බවත් මෙම බස්රථයේ හිමිකරු පවසයි. මෙම ප්‍රකාශය තමන් ප්‍රක්ෂේප කරන බව මෙම චෝදනාව සම්බන්ධයෙන් මාතලේ මාර්ගස්ථ මගී ප්‍රවාහන කළමනාකාර යූ.ආරියවංශ මහතාගෙන් අද දෙරණ කළ විමසීමක දී ඔහු පැවසුවේය.", "URL": "https://sinhala.adaderana.lk/news.php?nid=24632", "Category": null, "Parent URL": null}