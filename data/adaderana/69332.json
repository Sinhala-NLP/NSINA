{"Source": "Adaderana", "Timestamp": "February 8, 2017 04:14 pm", "Headline": "සයිටම් සම්බන්ධයෙන් රජය මර්දනකාරීව හැසිරෙනවා ", "News Content": "මාළඹේ සයිටම් ආයතනය පිළිබඳ ඇති වී තිබෙන මුලික ගැටළුව පිළිබඳ පැහැදිලි තීරණයක් රජය ගැනීමෙන් වැළකී, ඒ පිළිබඳ මර්දනකාරී ක‍්‍රියාපිළිවෙතක් ආරම්භ කර ඇති බව අද (08) පැවති ඒකාබද්ධ විපක්‍ෂයේ මාධ්‍ය හමුවකට සහභාගී වෙමින් පාර්ලිමේන්තු මන්ත‍්‍රී දිනේෂ් ගුණවර්ධන මහතා පැවසීය. පසුගිය සතිය පුරා විශ්වවිද්‍යාල සිසුන් වෙත නොයෙක් තර්ජන සිදු කරමින් රජය ජාතික වශයෙන් පැන නැගී ඇති විරෝධතාවයන් මර්දනය කරමින් සිටින බවද මන්ත‍්‍රීවරයා මෙහිදි ප‍්‍රකාශ කළේය. එමෙන්ම විශ්වවිද්‍යාල මහාචාර්යවරුන් හා ආචාර්යවරුන් ඒකාබද්ධව මෙම මර්දනය නවතා දමන ලෙස දැඩි අනතුරු ඇඟවීමක් සිදු කර ඇති බව ද දිනේෂ් ගුණවර්ධන මහතා පැවසීය. මෙහිදි අදහස් දක්වමින් වාසුදේව නානායක්කාර මහතා කියා සිටියේ සයිටම් ආයතනය පිළිබඳ ඇති වී තිබෙන ගැටළුව මුළු රටටම අද වන විට බලපෑමක් ඇති කර ඇති බවයි. එමෙන්ම පසුගිය දා සයිටම් ආයතනයේ විධායක නිලධාරියෙක්ට සිදුවු වෙඩි ප‍්‍රහාරය සැළසුම් කර ගනිමින් ඔවුන් විසින් කර ගත් දෙයක් ලෙසට තමන් නිරීක්ෂණය කළ බව ද නානායක්කාර මහතා මෙහෙදී කියා සිටියේ ය.", "URL": "https://sinhala.adaderana.lk/news.php?nid=69332", "Category": null, "Parent URL": null}