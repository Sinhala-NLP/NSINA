{"Source": "Adaderana", "Timestamp": "September 2, 2010 11:55 am", "Headline": "පාලිත තෙවරප්පෙරුම ඇප පිට නිදහස්", "News Content": "එක්සත් ජාතික පක්ෂ කළුතර දිස්ත්‍රික් පාර්ලිමේන්තු මන්ත්‍රී පාලිත තෙවරප්පෙරුම මහතා ඇප මත මුදා හැර තිබේ. රුපියල් 25,000 ක මුදල් ඇප මත ඔහු නිදහස් කිරීමට මතුගම මහේස්ත්‍රාත්වරයා අද නියෝග කරන ලදී. \"පීඩාකාරී ආයුධ පනත\"යටතේ ආයුධ ළඟ තබා ගැනීමේ චෝදනාව මත පාලිත තෙවරප්පෙරුම මහතා අත්අඩංගුවට ගැනුනේ පසුගිය ජනාධිපතිවර සමයේ දීය. මාස 09 කට ආසන්න කාලයක් ඔහු රක්ෂිත බන්ධනාගාර ගතව සිටි අතර තමන්ට ඇප ලබාදෙන ලෙස තෙවරප්පෙරුම මන්ත‍්‍රීවරයා මීට පෙර අභියාචනාධිකරණය හමුවේ පෙත්සමක් ‍ගොනු කර තිබුණි. ඒ අනුව අභියාචනාධිකරණය ඔහුට ඇප ලබාදීම අනුමත කරමින් නියෝගයක් නිකුත් කර තිබේ.", "URL": "https://sinhala.adaderana.lk/news.php?nid=10590", "Category": null, "Parent URL": null}