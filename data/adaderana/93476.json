{"Source": "Adaderana", "Timestamp": "July 30, 2018 03:17 pm", "Headline": " UNP එකේ ඉන්නේ ගේම්කාරයෝ විතරයි", "News Content": "වෘත්තිය සමිති වැඩවර්ජන හරහා ආණ්ඩුව අපහසුතාවයට පත්කිරීමේ දේශපාලන කුමන්ත්‍රණයක නිරතව සිටින බව අමාත්‍ය හරීන් ප්‍රනාන්දු මහතා පවසනවා. අද (30) සිරිකොත පක්ෂ මූලස්ථානයේ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. ආණ්ඩුව විසින් ලබා දුන් නිදහස් වර්තමානයේ අයුතු ලෙස ප්‍රයෝජනයට ගනිමින් සිටින බව අමාත්‍යවරයා මෙහිදි පැවසීය. ශ්‍රී ලංකා පොදු ජන පෙරමුණේ සමාජිකයන් රාජපක්ෂ පවුලේ දේශපාලනමය වශයෙන් වහල්ලු බවට පත් වි ඇති අතර එයින් තොර නායකයෙන් එම පක්ෂට නොමැති බවද අමාත්‍යවරයා ප්‍රකාශ කළේය. නමුත් එක්සත් ජාතික පක්ෂය සෑම විටම එකිනෙකාට වෙනස් වු නායකයින් බිහි කරන බව අතර පසු පෙළ කණ්ඩායමක් සමඟ කටයුතු සිදු කරන බවද අමාත්‍යවරයා පැවසීය. එමෙන්ම සෑම විටම දේශපාලන වේදිකාවේ දක්ෂ ලෙස සෙල්ලම් කළ හැකි සමාජිකයන් පිරිසක් එක්සත් ජාතික පක්ෂයේ සිටින බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=93476", "Category": null, "Parent URL": null}