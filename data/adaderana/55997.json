{"Source": "Adaderana", "Timestamp": "December 28, 2015 05:07 pm", "Headline": "බදුලු දුම්රියට පැන දිවිනසාගනියි ", "News Content": "කොළඹ, කොටුවේ සිට බදුල්ල දක්වා ධාවනය වූ උඩරට මැණිකේ දුම්රියට පැන තරුණයෙකු සියදිවි හානි කරගෙන තිබේ.ගලබඩ සහ දෙකිඳ දුම්රිය ස්ථාන දෙක අතර ප්‍රදේශයේදී දහවල් 01.15ට පමණ අදාළ තරුණයා දුම්රියට පැන ඇති බව අද දෙරණ වාර්තාකරු පැවසුවේය.මියගිය පුද්ගලයා කවුරුන්ද යන්න මෙතෙක් අනාවරණය වී නොමැත.දුම්රිය ආරක්ෂක නිලධාරින් විසින් අදාළ තරුණයාගේ මළ සිරුර හැටන් දුම්රිය ස්ථානයට භාරදී ඇති අතර හැටන් පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=55997", "Category": null, "Parent URL": null}