{"Source": "Adaderana", "Timestamp": "June 2, 2011 03:40 pm", "Headline": "එජාපය රොෂේන්ගේ මරණය ගැන සාධාරණ පරීක්ෂණයක් ඉල්ලයි", "News Content": "කටුනායක උද්ඝෝෂණ අතරතුරදී තුවාල ලබා රෝහල් ගතකිරීමෙන් පසු මියගිය රොෂේන් චානක මහතාගේ මරණය සම්බන්ධයෙන් සාධාරණ පරීක්ෂණයක් පවත්වන ලෙස එක්සත් ජාතික පක්ෂය රජයට බල කර සිටියි. අදාළ ඝාතනයට වගකිවයුතු පුද්ගලයින් නීතිය හමුවට ඉදිරිපත් කිරීම ආණ්ඩුවේ වගකීමක් බව එම පක්ෂයේ මහලේකම් තිස්ස අත්තනායක මහතා නිකුත් කළ නිවේදනයක දැක්වෙයි. අදාළ උද්ඝෝෂණයේ දී තුවාල ලැබූ සියලුම සේවක සේවිකාවන්ටත් අලාභහානි සිදුවූ කර්මාන්තශාලාවලටත් වන්දි පිරිනැමිය යුතු බව ද අත්තනායක මහතා පවසයි. පෞද්ගලික අංශය සඳහා යෝජිත විශ්‍රාම වැටුප් පනත ආණ්ඩුව ඉල්ලා අස්කර ගත යුතු බව ඔහු නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=16496", "Category": null, "Parent URL": null}