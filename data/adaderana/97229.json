{"Source": "Adaderana", "Timestamp": "October 5, 2018 02:41 pm", "Headline": "ජාතික විද්‍යා පදනමේ සංවත්සර උත්සවය ජනපති ප‍්‍රධානත්වයෙන්", "News Content": "ජාතික විද්‍යා පදනමේ 50 වන සංවත්සර උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් කොළඹ බණ්ඩාරනායක සම්මන්ත්‍රණ ශාලාවේදී පැවැත් වුණි. ඊයේ(04) පැවැති එම උත්සවයේදී විද්‍යා හා පර්යේෂණ ක්ෂ්ත්‍රයේ සුවිශේෂි මෙහෙවරක් ඉටුකළ මහාචාර්යවරුන් දෙදෙනෙකු වන සී.බී දිසානායක සහ ආර්.ඒ.කේ.එල් දිසානායක යන මහත්වරුවන් ජනාධිපතිවරයා අතින් යාවජීව සම්මානයෙන් පිදුම් ලබා තිබේ. ජාතික විද්‍යා පදනමට වසර 50ක් පිරිම නිමිත්තෙන් සමරු මුද්දරයක් ද නිකුත් කෙරුණි. විද්‍යා හා තාක්ෂණ පර්යේෂණ දැනුම බෙදාහැරිමේ පෙරගමන්කරුවෙකු ලෙස ජාතික විද්‍යා පදනම විශාල කාර්යය භාරයක් ඉටුකරන ආයතනයකි.", "URL": "https://sinhala.adaderana.lk/news.php?nid=97229", "Category": null, "Parent URL": null}