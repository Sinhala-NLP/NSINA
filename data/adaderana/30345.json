{"Source": "Adaderana", "Timestamp": "December 29, 2012 04:59 pm", "Headline": "ආණ්ඩුක්‍රම ව්‍යවස්ථා සංශෝධනයක් ඕනෑ", "News Content": "අගවිනිසුරුවරයෙකුට එරෙහි දෝෂාභියෝග යෝජනාවක් පාර්ලිමේන්තුවට ඉදිරිපත් වන පළමු අවස්ථාවේදීම ඒ පිළිබඳ නිරීක්ෂණය කිරීම සඳහා ස්වාධීන කමිටුවක් පත් කළ හැකි වන පරිදි ආණ්ඩු ක‍්‍රම ව්‍යවස්ථා සංශෝධනයක් සිදුවිය යුතු බව පාර්ලිමේන්තු මන්ත‍්‍රී රත්නසිරි වික‍්‍රමනායක මහතා පවසයි. එවැනි ක‍්‍රමවේදයක් තුළින් දෝෂාභියෝගයක් පිළිබඳ ජනතා විශ්වාසය ලබා ගත හැකි බව ඔහු පෙන්වාදෙයි. අද දෙරණට විශේෂ ප‍්‍රකාශයක් කරමින් රත්නසිරි වික‍්‍රමනායක මහතා මේ අදහස් පළ කරන ලදී. අධිකරණය ව්‍යවස්ථාදායකය කෙරෙහි මැදිහත් වීමෙන් වැළකිය යුතු බව වැඩිදුරටත් අදහස් දැක්වූ රත්නසිරි වික‍්‍රමනායක මහතා සඳහන් කළේය.", "URL": "https://sinhala.adaderana.lk/news.php?nid=30345", "Category": null, "Parent URL": null}