{"Source": "Adaderana", "Timestamp": "December 27, 2018 11:30 am", "Headline": "නවසීලන්තය ලකුණු 305ක් ඉදිරියෙන්", "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර පැවැත්වෙන දෙවන ටෙස්ට් තරගයේ දෙවන දිනය අදයි (27). අද දිනය සඳහ තරගය නතර කරන විට සිය දෙවන ඉනිම ක්‍රීඩා කරන නවසිලන්තය කඩුළු 2ක් දැවි ලකුණු 231 ක් රැස් කරගෙන සිටියේය. ඒ අනුව මේ වන විට නවසීලන්තය ශ්‍රී ලංකාවට වඩා ලකුණු 305 ක් ඉදිරියෙන් සිටියි. අද දිනය සඳහා තරගය ආරම්භ කරන විට සිය පලමු ඉනිම ක්‍රීඩා කල ශ්‍රී ලංකාව කඩුළු 4ක් දැවී රැස් කරගෙන සිටි ලකුණු සංඛ්‍යාව 88ක්. අද උදෑසන විශිෂ්ට පන්දු යැවීමක නිරත වූ ට්‍රෙන්ට් බෝල්ට් ලකුණු 16ක් තුල ශ්‍රී ලංකා පලමු ඉනිමේ ඉතිරි කඩුළු 6ම දවා ගැනීමට සමත් විය. ඒ අනුව ශ්‍රී ලංකාවට පලමු ඉනිම සඳහා සියළු දෙනා දැවී රැස් කරගත හැකිවූයේ ලකුණු 104ක් පමණයි. පන්දු යැවීමේදී ට්‍රෙන්ට් බෝල්ට් ලකුණු 30කට කඩුළු 6ක් දවාගත්තේය. ටිම් සවුති ලකුණු 35කට කඩුළු 3යි. නවසීලන්තය පලමු ඉනිමට සියළු දෙනා දැවී ලකුණු 178ක් රැස් කරගත් අතර ඒ අනුව නවසීලන්තය සිය දෙවන ඉනිම ඇරඹුවේ ශ්‍රී ලංකා පලමු ඉනිමට වඩා ලකුණු 74ක වාසියක් සමගින්. නවසීලන්ත ආරම්භක පිතිකරුවන් වන ජීට් රාවල් සහ ටොම් ලේතම් පළම කඩුල්ල වෙනුවෙල් ලකුණු 121ක සාර්ථක සබඳතාවක් ගොඩ නැගවේය. නවසීලන්ත ඉනිමේ දෙවන කඩුල්ල ලෙස නායක කේන් විලියම්සන් දැවි ගියේ ලහිරු සුදේශ් කුමාරගේ පන්දුවක් හමුවෙයි. අද දිනය සඳහා තරගය නතර කරන විට ටොම් ලාතම් නොදැවි ලකුණු 74 ක් රැස් කරගෙන සිටි අතර රොස් ටේලර් නොදැවි රැස් කරගෙන සිටි ලකුණු සංඛයාව 25 ක්.", "URL": "https://sinhala.adaderana.lk/news.php?nid=101353", "Category": null, "Parent URL": null}