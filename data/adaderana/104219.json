{"Source": "Adaderana", "Timestamp": "February 13, 2019 12:34 pm", "Headline": "සේවක වැඩවර්ජනයක් හේතුවෙන් බෙල්ජියම ගුවන් ගමන් අවලංගු කරයි", "News Content": "සේවක වැඩ වර්ජනයක් හේතුවෙන් බෙල්ජියම පුරා ගුවන් ගමන් වාර මුලුමනින්ම අවලංගු කිරීමට කටයුතු කරන බවට එරට බලධාරීන් ඊයේ දැනුම් දුන්නේය. මේ අනුව එරට වේලාවෙන් ඊයේ රාත්‍රී 10 සිට පැය 24ක කාලයක් එරට ගුවන් ගමන් වාර සියල්ල අවලංගු කළේය. බෙල්ජියමේ ප්‍රධාන සේවක සංගම් තුනක් මගින් මෙම වැඩ වර්ජනය ආරම්භ කර තිබේ. ගුවන් තොටුපොළ නිලධාරීන් ප්‍රමාණවත් තරම් සේවයේ නිරත වේද නැද්ද යන්න තීරණය කිරීමට නොහැකි හෙයින් මෙසේ ගුවන් වාර සියල්ල අවලංගු කළ බවයි බලධාරීන් පවසයි. මගී ජීවිත අවදානමේ හෙලිය නොහැකි බවත් ඔවුන් මෙහිදී පෙන්වා දුන්නේය. මේ අතර වැඩ වර්ජනය සලකා බලමින් බෙල්ජියම බලා සිය ගුවන් ගමන් අවලංගු කිරීමට ගුවන් සමාගම් රැසක්ද කටයුතු කර තිබේ. කෙසේ වෙතත් රජයේ සහ හමුදා ගුවන් වාර සාමාන්‍ය පරිදි ක්‍රියාත්මක කෙරෙන බවද බෙල්ජියම් බලධාරීන් අවධාරණය කළේය.", "URL": "https://sinhala.adaderana.lk/news.php?nid=104219", "Category": null, "Parent URL": null}