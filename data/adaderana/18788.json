{"Source": "Adaderana", "Timestamp": "September 17, 2011 03:31 pm", "Headline": "යුද හමුදාපති, එක්සත් ජාතීන්ගේ සාම සාධක සහකාර ලේකම් හමුවෙයි", "News Content": "යුද හමුදාපති ලුතිනන් ජෙනරාල් ජගත් ජයසූරිය මහතා එක්සත් ජාතීන්ගේ සාම සාධක කටයුතු පිළිබඳ දෙපාර්තමේන්තුවේ සහකාර ලේකම් ලුතිනන් ජෙනරාල් බබකාර් ගයේ මහතා හමුවී සාකච්ඡා පවත්වා තිබේ. හයිටි ජන රජයේ සාම සාධක කටයුතු නිරීක්ෂණය සඳහා යන අතරතුර නිව්යෝර්ක් නුවරදී මෙම සාකච්ඡාවට සහභාගී වූ බව යුද හමුදා මාධ්‍ය අංශය සඳහන් කරයි. එක්සත් ජාතීන්ගේ සාම සාධක කටයුතු පිළිබඳ දෙපාර්තමේන්තුව සහ ශ්‍රී ලංකා යුද හමුදාව අතර පවතින සුහද සබදතාව පිළිබඳව ද මෙහිදි අවධානය යොමුව ඇත. එම සාකච්ඡාව සඳහා එක්සත් ජාතීන්ගේ ශ්‍රී ලංකා නිත්‍ය නියෝජිත ආචාර්ය පාලිත කොහොන සහ නියෝජ්‍ය නිත්‍ය නියෝජිත මේජර් ජෙනරාල් ශවේන්ද්‍ර සිල්වා යන මහත්වරුන් ද සහභාගී විය.", "URL": "https://sinhala.adaderana.lk/news.php?nid=18788", "Category": null, "Parent URL": null}