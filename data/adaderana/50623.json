{"Source": "Adaderana", "Timestamp": "April 13, 2015 08:39 am", "Headline": "ඡන්ද නාමලේඛන ප්‍රතිශෝධන කටයුතු ලබන මස ඇරඹේ", "News Content": "මෙම වසරේ ඡන්ද නාම ලේඛන ප්‍රතිශෝධන කටයුතු ජූනී මාසයේදී ආරම්භ කරන බව මැතිවරණ මහකොමසාරිස් කාර්යාලය පවසයි.ඒ අනුව එහි මූලික කටයුතු මේ මස 15 වන දින ආරම්භ කෙරෙන බව එම කාර්යාලය සදහන් කළේය.ඉන් අනතුරුව ජුනි මාසයේ සිට ඡන්ද නාම ලේඛන නිවෙස් වලට බෙදා හැරීමේ කටයුතු සිදුකෙරන අතර ජුනී මාසය අවසන් වන විට එහි බීසී ආකෘති පත්‍ර සම්පුර්ණ කර යළිත් ග්‍රාම නිලධාරින් වෙත බාරදීමට කටයුතු කළ යුතු බවද මැතිවරණ මහකොමසාරිස් කාර්යාලය පැවසුවේය.මෙම ආකෘති පත්‍ර වලට අත්සන් තැබීම මැතිවරණ කොමසාරිස්වරයා විසින් ඔක්තොම්බර් මාසයේදී පමණ සිදුකරනු ඇති බව වාර්තා වේ.", "URL": "https://sinhala.adaderana.lk/news.php?nid=50623", "Category": null, "Parent URL": null}