{"Source": "Adaderana", "Timestamp": "August 28, 2017 08:55 am", "Headline": "කුමන ප්‍රකාශ සිදුකලත් ජවිපෙ ආණ්ඩුව සමඟයි", "News Content": "ආණ්ඩුවට විරුද්ධව කුමන ප්‍රකාශ සිදු කළ ද ජනතා විමුක්ති පෙරමුණ ආණ්ඩුවත් සමඟ එක්ව කටයුතු කරමින් සිටින බව පාර්ලිමේන්තු මන්ත්‍රී ජෝන්ස්ටන් ප්‍රනාන්දු මහතා පවසයි. පසුගියදා පාර්ලිමේන්තුවේදී සම්මත කර ගත් පළාත් පාලන පනත් කෙටුම්පත සම්බන්ධයෙන් පොල්ගහවෙල ප්‍රදේශයේ පැවැති උත්සවයකදී ජෝන්ස්ටන් ප්‍රනාන්දු මන්ත්‍රීවරයා මෙම අදහස් පළ කළේය. කෙසේ වෙතත් අදාල පනතට තම පක්ෂයේ සහයෝගය ලබාදීම සම්බන්ධයෙන් ජනතා විමුක්ති පෙරමුණු නායක අනුර කුමාර දිසානායක මහතා කොළඹ පැවැති මාධ්‍ය හමුවකදී මෙසේ පැවසීය. “දිනන පක්‍ෂයේ ඡුන්ද 2,4,6 ලෙස ගණන් කරන විට පරාජයට පත්වන පක්‍ෂවල ඡුන්ද ගණන් කරන්නේ 1,2,3 ආකාරයටයි. එවැනි විකෘතියක් පැරණි පනතේ තිබුණා. ඒ නිසා ජනතා විමුක්ති පෙරමුණ ලෙස අපි ඒ පනතට එරෙහිව කටයුතු කළ අතර එවැනි මැතිවරණ ක‍්‍රමයක් තුළ පළාත්පාලන මැතිවරණයට ඉදිරිපත් වනවාද නැද්ද යන්න පවා සළකා බලන බව අපි ප‍්‍රකාශ කළා.පැවති ඡන්ද ක‍්‍රමය, සීමා නීර්ණය, මැතිවරණ යාන්ත‍්‍රණය සම්පූර්ණයෙන්ම සකස්කරගෙන තිබුණේ රාජපක්‍ෂ ආණ්ඩුවට වාසිසහගත ආකාරටයි. එම නිසාම පක්‍ෂවලට සාධාරණ නියෝජනයක් ලබාගත හැකි වන ආකාරයට පනත සංශෝධනය කළ යුතුව තිබුණා. පනත සංශෝධනය කිරීම සඳහා ජනතා විමුක්ති පෙරමුණ විශාල කාර්යභාරයක් කළා. එමඟින් යම් ජයග‍්‍රහණයක් ඇතිවී තිබෙනවා. අපි විශ්වස කරන්නේ නැහැ එය සර්ව සම්පූර්ණ ප‍්‍රජාතන්ත‍්‍රවාදය හොඳින්ම තහවුරු වෙන පනතක් කියලා. නමුත් පැවති පනතට වඩා සාධනීය කරුණු නව පනතේ අන්තර්ගත වෙලා තිබේ“", "URL": "https://sinhala.adaderana.lk/news.php?nid=76785", "Category": null, "Parent URL": null}