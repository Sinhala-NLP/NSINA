{"Source": "Adaderana", "Timestamp": "August 26, 2012 10:20 pm", "Headline": "පියෙකු හා දියණියක වෙඩි තබා මරයි", "News Content": "මොරගහහේන මීපේ මාර්ගයේ පොල්හේනගම ප්‍රදේශයේදී පියෙකු හා 5 හැවිරිදි දියණියක වෙඩි තබා ඝාතනය කර තිබේ. අද (26) සවස මෙම ඝාතන සිදුව ඇතැයි පොලිසිය පවසයි. සිය බිරිඳ හා දියණිය සමග යතුරු පැදියකින් යමින් සිටියදි පොල්හේනගම ප්‍රදේශයේදි ඔවුන් වෙඩි ප්‍රහාරයට ලක්ව ඇත. 32 හැවිරිදි වියේ පසුවු මිය ගිය පුද්ගලයා මුදල් පොලියට ලබාදෙන අයෙකු වශයෙන් ප්‍රසිද්ධ අයෙකු බව පොලිසිය සඳහන් කරයි. මිය ගිය අයගේ සිරුරු හොරණ රෝහලේ තබා ඇති අතර සිද්ධිය සම්බන්ධයෙන් මොරගහහේන පොලීසිය වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=26909", "Category": null, "Parent URL": null}