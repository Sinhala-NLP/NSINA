{"Source": "Adaderana", "Timestamp": "January 20, 2016 03:31 pm", "Headline": "ඒකාබද්ධ විපක්ෂයේ යෝජනා සළකා බලනවා", "News Content": "විධායක ජනාධිපතිධූරයේ බලතල ස්වේච්ඡාවෙන්ම ඉවත්කිරීමට ඉදිරිපත් වූ එකම ජනාධිපති වරයා මෛත්‍රීපාල සිරිසේන මහතා බව විශේෂ කාර්යයභාර අමාත්‍ය සරත් අමුණුගම මහතා ප්‍රකාශකර තිබේ.ඒ මහතා මේ බව ප්‍රකාශකර ඇත්තේ අද(20) කොළඔ පැවති මාධ්‍ය සාකච්ඡාවකට එක් වෙමිනි.විධායක ජනාධිපති ක්‍රමය ආරම්භයේ පටන් පත් වූ සෑම ජනාධිපතිවරයෙකු විසින්ම විධායක ජනාධිතිධූරයේ බල තල අවම කරන බව පවසා සිටියද එය ක්‍රියාවෙන් ඔප්පු කළ එකම ජනාධිපති වරයා මෛත්‍රීපාල සිරිසේන මහතා බව ඒ මහතා පවසා සිටියේය.නව ව්‍යවස්ථාවක් ස්ථාපිත කිරීමේ ක්‍රමවේදය තුළදී ඒකාබද්ධ විපක්ෂය විසින් ගෙන එනු ලබන ඇතැම් යෝජනා හා අදහස් සම්බන්ධයෙන්ද එකඟතාවයකට පැමිණෙන බවද ඒ මහතා එහිදී ප්‍රකාශ කළේය.නව ව්‍යවස්ථාව පිළිබඳ යෝජනා හා අදහස් ඉදිරිපත් කිරීමට ඇති කාලය ප්‍රමාණවත් නොවන බවද ඒ මහතා එහිදී පැවසුවේය.ථේරවාදී භික්ෂු පනත පිළිබඳව අදහස් ඉදිරිපත් කළ ඒ මහතා ප්‍රකාශකර සිටියේ මෙම කතිකාවත මහින්ද රාජපක්ෂ ජනාධිපති සමයේ පටන් පැවති නායක භික්ෂූන් වහන්සේලාගේ ඉල්ලීමකට අනුව ඉදිරිපත් කරන ලද්දක් බවයි.මෙය කඩිනමින් ක්‍රියාත්මක කිරීමට අනවශ්‍ය බවත්, අවශ්‍ය සංශෝධන යටතේ සිදු කරන බවත් හෙතෙම එහිදී පැවසුවේය. ආණ්ඩුක්‍රම ව්‍යවස්ථාවක් සකස් කිරීම ඉතා පහසු කටයුත්තක් නොවන බවත්, ඉදිරියේදී දේශපාලන වශයෙන් වෙනස්කම් රාශියක් සිදු වන බවත් එහිදී සිවිල් සමාජ ක්‍රියාකාරීත්වයන්ගේ අවශ්‍යතාවයක් තිබෙන බවද අවධාරණය කළේය.මෙහිදී අදහස් දැක්වූ නිපුණතා සංවර්ධන හා වෘත්තීය පුහුණු අමාත්‍ය මහින්ද සමරසිංහ මහතා ප්‍රකාශකර සිටියේ මෙවර අය වැයට සංශෝධන ඉදිරිපත් කර එය වෙනස් කිරීමට ඔවුන්ට හැකියාවක් ලැබුණු බවකි.ආණ්ඩුක්‍රම ව්‍යවස්ථා මණ්ඩලය යෝජනාව නමක් පමණක් වන බවද ඒ මහතා වැඩි දුරටත් ප්‍රකාශකර තිබේ.මෙහිදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ඒ මහතා ප්‍රකාශකර සිටියේ තෙල් මිල සූත්‍රය නොබෝ දිනකින් ක්‍රියාත්මක කිරීමට බලාපොරොත්තු වන බවත්, මුදල් අමාත්‍යවරයා යළි දිවයිනට පැමිණි පසුව සාකච්ඡා වලින් අනතුරුව එය සිදු වනු ඇති බවත්ය.", "URL": "https://sinhala.adaderana.lk/news.php?nid=56497", "Category": null, "Parent URL": null}