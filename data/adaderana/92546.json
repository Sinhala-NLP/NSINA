{"Source": "Adaderana", "Timestamp": "July 14, 2018 11:05 am", "Headline": "අවුරුදු 18 ක තරුණියක් ගෙල වැලලාගෙන මිය ගිහින්", "News Content": "වැල්ලවාය පොලිස් බල ප්‍රදේශයේ ඇල්ල හංදිය ප්‍රදේශයේ පදිංචි වයස අවුරුදු දහ අටක තරුණියක් ගෙල වැලලාගෙන මියගොස් තිබේ. අදාළ තරුණිය මෙවර උසස් පෙල විභාගය සඳහා පෙනී සිටීමට සුදානමින් සිටි තැනැත්තියක් වන අතර ප්‍රේම සම්බන්ධයක් මත මෙම සිදූ වී සිදු වී ඇති බවට පොලිසිය සැකපල කරයි. ඇය විශාල මානසික ආතතියකින් සිට ඇති අතර ඊයේ (13) රාත්‍රි නිවස තුලම ගෙල වැලලාගෙන තිබේ. සිද්ධිය සිදු වන අවස්ථාවෙදී නිවසේ තරුණියගේ පියා ඇතුළු නිවැසියන් සිට ඔවුන් මෙම සිදු වීම දැක හැකි ඉක්මනින් රෝහල් ගත කිරිමට කටයුතු කර ඇති නමුත් ඒ වන විටත් තරුණිය ජීවිතක්ෂයට පත් වී ඇත. මෙසේ මියගොස් ඇත්තේ ඉෂාරා නවෝදනී නැමති තරුණියක් වන අතර සිද්ධිය සම්බන්ධයෙන් වැල්ලවාය පොලිසිය පරීක්ෂණ පවත්වයි. පශ්චාත් මරණ පරීක්ෂණය සිදු කිරීමට නියමිත අතර මළ සිරුර වැල්ලවාය මූලික රෝහලේ තැන්පත් කර ඇත.", "URL": "https://sinhala.adaderana.lk/news.php?nid=92546", "Category": null, "Parent URL": null}