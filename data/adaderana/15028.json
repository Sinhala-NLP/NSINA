{"Source": "Adaderana", "Timestamp": "March 23, 2011 05:29 pm", "Headline": "පකිස්ථානු පන්දු යවන්නන් හමුවේ කොදෙව්වන් අසීරුවේ ", "News Content": "2011 ලෝක කුසලාන තරගාවලියේ අර්ධ අවසන් පූර්ව වටයේ බටහිර ඉන්දීය කොදෙව් කණ්ඩායම හා පකිස්ථානු කණ්ඩායම අතර මින්පූර් වල පැවැත්වෙන තරගයේදී පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම පන්දුවාර 43 යි පන්දු 3 ක් තුළ සියලුදෙනාම දැවී ලකුණු 112 ක් පමණක් රැස්කිරීමට සමත්විය. අද තරගයේ කාසියේ වාසිය දිනා ගත් බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදෙන්නට තීරණය කරන ලදී. තරගයේදී ඉතා දක්ෂ ලෙස පන්දු යැවූ පකිස්ථානු කණ්ඩායම් නායක සයිෆ් අප්‍රඩි පන්දුවාර 9 යි පන්දු 3 ක් තුළ ලකුණු 30 ක් පමණක් ලබාදී කඩුලු 4 ක් බිඳ දමන ලදී. බටහිර ඉන්දීය කොදෙව් කණ්ඩායමේ ක්‍රීඩකයින් තිදෙනෙකු ලකුණු කිසිවක් නොලබා දැවී යාමද විශේෂත්වයකි. ඒ අනුව පකිස්ථානු කණ්ඩායමට අවසන් පූර්ව වටයට පිවිසීම සඳහා ලබාගත යුත්තේ බටහිර ඉන්දීය කොදෙව් කණ්ඩායමට එරෙහිව ලකුණු 113 ක් පමණි.", "URL": "https://sinhala.adaderana.lk/news.php?nid=15028", "Category": null, "Parent URL": null}