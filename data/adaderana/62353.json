{"Source": "Adaderana", "Timestamp": "July 23, 2016 04:37 pm", "Headline": " බුර්කාවක් ඇඳගෙන පෙම්වතිය පුදුමකරන්න ගියාලු", "News Content": "සිය පෙම්වතිය පුදුම කිරීම සඳහා බව පවසමින් මුස්ලිම් කාන්තාවන් පළඳින බුර්කාවකින් සැරසි කටුනායක ගුවන් තොටුපළට පැමිණි තරුණයෙකු අත්අඩංගුවට ගෙන තිබේ.ගුවන් තොටුපළ පිටවීම පර්යන්තයේදී අද පෙරවරුවේ මොහු අත්අඩංගුවට ගෙන ඇති අතර කටාර් සිට පැමිණෙන සිය පෙම්වතිය පුදුම කිරීම සඳහා මෙලෙස පැමිණි බව අදාළ තරුණයා ප්‍රශ්න කිරීමේදී පොලීසියට පවසා ඇත.කටුනායක පොලීසිය පැවසුවේ මේ ගැන වැඩිදුර විමර්ශන සිදුකරන බවයි.", "URL": "https://sinhala.adaderana.lk/news.php?nid=62353", "Category": null, "Parent URL": null}