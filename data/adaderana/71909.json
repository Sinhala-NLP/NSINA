{"Source": "Adaderana", "Timestamp": "April 9, 2017 04:01 pm", "Headline": "කැළණි ගඟෙන් මළ සිරුරක් මතුවෙයි", "News Content": "කැළණි ගඟේ පාවෙමින් තිබූ කාන්තා මළ සිරුරක් පෑලියගොඩ, මෑවැල්ලපාර ප්‍රදේශයෙන් සොයාගෙන ඇති බව පොලීසිය පවසයි. පොලිස් හදිසි ඇමතුම් ඒකකයට ලද තොරතුරක් මත පෑලියගොඩ පොලීසිය සිදුකළ විමර්ශනයකදී එම මළ සිරුර සොයාගෙන ඇති බව සඳහන්ය. මියගොස් ඇති කාන්තාවගේ අනන්‍යතාව මෙතෙක් තහවුරු වී නොමැති බව පොලීසිය පැවසුවේය. හදිසි මරණ පරීක්ෂණයෙන් අනතුරුව මෘත දේහය පොලිස් මෘත ශරීරාගාරය වෙත රැගෙන ගොස් ඇති අතර පෑලියගොඩ පොලීසිය මේ වන විට වැඩිදුර විමර්ශන ආරම්භ කර තිබෙයි.", "URL": "https://sinhala.adaderana.lk/news.php?nid=71909", "Category": null, "Parent URL": null}