{"Source": "Adaderana", "Timestamp": "August 19, 2018 10:31 am", "Headline": "ලණුවක ගෙල සිරවී සිඟිත්තෙකු ජිවිතක්ෂයට පත්වෙයි", "News Content": "වව්නියාව,කට්පහපුරම් ප්‍රදේශයේදී ලණුවකින් ගෙල සිරවි වයස අවුරුදු නමයක දරුවෙකු ජිවිතක්ෂයට පත්ව ඇති බව වව්නියාව පූවරසන්කුලම පොලිසිය පවසයි. පූවරසන්කුලම පොලිසිය පැවසූවේ පෙරේදා (17) සවස නිවසේ සතුන් බැදීම වෙනුවෙන් ඇඳ තිබු ලණුවක ගෙල සිරවි වයස අවුරුදු නමයක් වන පාදුෂන් නමැති දරුවෙකු ජිවිතක්ෂයට පත්ව ඇති බවයි. අදාළ දරුවාගේ දෙමාපියන් නිවසෙන් පිටතට ගොස් සිටි අවස්ථාවක අදාළ දරුවා නිවසේ සිට ඇති අතර,එහිදි දරුවා අනතුරට මුහුණ දි ඇති බවද පොලිසිය පැවසීය. පොලිසිය පැවසූවේ දරුවාගේ දෙමාපියන් නිවසට පැමිණ බලන අවස්ථාවේ දරුවා ජිවිතක්සයට පත්ව සිට ඇති බවයි. දරුවාගේ මළ සිරුර සම්බන්ධයෙන් වවුනියාව රෝහල් අධිකරණ වෛද්‍ය නිළධාරිවරයා විසින් මරණ පරීක්ෂණ පවත්වා තිබිණ. සිද්ධිය සම්බන්ධයෙන් වවුනියාව පූවරසන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94665", "Category": null, "Parent URL": null}