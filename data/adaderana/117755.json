{"Source": "Adaderana", "Timestamp": "August 29, 2019 11:27 am", "Headline": "යල කන්නයේදී වී මිල වැඩි කරන්න යෝජනාවක්", "News Content": "යල කන්නයේදී ගොවීන්ගෙන් මිලදී ගනු ලබන වී සඳහා ඉහළ මිලක් ලබා දීම සඳහා යොජනාවක් ඉදිරි සතියේ රැස් වන කැබිනට් මණ්ඩලය වෙත ඉදිරිපත් කර ඇති බව අමාත්‍ය පී හැරිසන් මහතා පවසයි. අද(29) අනුරාධපුර ප්‍රදේශයේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. දැනට පාලන මිල යටතේ නාඩු රුපියල් 38කට මිලදී ගන්නා බවත් සම්බා රුපියල් 41කට මිලදී ගන්නා බවත් අමාත්‍යවරයා පැවසීය. එහිදී අමත්‍යවරයා වැඩිදුරටත් කියා සිටියේ සම්බා සහ නාඩු කිලෝවක මිල රුපියල් 05කින් ඉහළ දැමීමම සඳහා යොජනාවක් ඉදිරි සතියේ රැස් වන කැබිනට් මණ්ඩලයේ අනුමැතිය සඳහා ඉදිරිපත් කර ඇති බවයි. ඒ අනුව සම්බ කිලෝවක නව ගැණුම් මිල රුපියල් 46ක් හා නාඩු කිලෝවක නව ගැණුම් මිල රුපියල් 43ක් වන බව අමාත්‍ය පී හැරිසන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=117755", "Category": null, "Parent URL": null}