{"Source": "Adaderana", "Timestamp": "July 16, 2015 03:26 pm", "Headline": "රුධිර පාරවිලයන සේවා පනත සංශෝධනයට කැබිනට් අනුමැතිය", "News Content": "ජාතික රුධිර පාරවිලයන සේවා පනත සංශෝධනය කිරීම සඳහා අමාත්‍ය මණ්ඩල අනුමැතිය හිමිව තිබේ.සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මතා විසින් ඉදිරිපත් කළ අදාළ යෝජනාවට ඊයේ පැවති කැබිනට් රැස්වීමේදී අනුමැතිය හිමිව ඇති බව සඳහන්ය.මූලික සෛල නිෂ්පාදනය, පරිත්‍යාග කිරීම සහ බද්ධ කිරීම ද රුධිර පාරවිලයන සේවාව යටතේ වර්ධනය වන ක්ෂේත්‍ර ලෙස හඳුනාගෙන ඇත.ඒ අනුව වර්තමාන අවශ්‍යතාවන්ට ගැලපෙන පරිදි ජාතික රුධිර පාරවිලයන සේවා පනත සංශෝධනය කරන බව කැබිනට් ප්‍රකාශක ඇමති රාජිත සේනාරත්න මහතා පවසයි.", "URL": "https://sinhala.adaderana.lk/news.php?nid=52673", "Category": null, "Parent URL": null}