{"Source": "Adaderana", "Timestamp": "December 15, 2010 03:23 pm", "Headline": "අලුත් උපන් ඔරන්ඔටන් හෙට සිට මහජන ප්‍රද‍ර්ශනයට", "News Content": "දෙහිවල සත්වෝද්‍යානයේ පසුගියදා උපත ලැබූ ඔරන්ඔටන් පැටවා හෙට(16) මහජන ප්‍රද‍ර්ශනය සඳහා තබන බව‍ දෙහිවල ජාතික සත්වෝද්‍යාන දෙපාර්තමේන්තුව පවසයි. දැනට ඔරන්ඔටන් මව සහ පැටවා රඳවා සිටින විශේෂ කුටියෙන් පිටතට ගැනීමට නියමිතව ඇත්තේ ද හෙට දිනයේ බව එහි අධ්‍යක්ෂ භාෂ්වර ‍සේනාංක ගුණරත්න මහතා සඳහන් කරයි. අදාළ පැටවා යහපත් සෞඛ්‍ය තත්ත්වයෙන් පසුවන අතර මවගේ රැකවරණය පැටවාට දැඩිව ලැබී ඇති බව ද ගුණරත්න මහතා ප්‍රකාශ කරයි. පසුගිය නොවැම්බර් මස 3 වැනිදා උපත ලද මෙම ඔරන්ඔටන් පැටවාට නමක් තැබීම සඳහා යෝජනා ඉදිරිපත් කිරීමට ද සත්වෝද්‍යාන දෙපාර්තමේන්තුව ජනතාවට අවස්ථාව ලබාදී තිබේ.", "URL": "https://sinhala.adaderana.lk/news.php?nid=12873", "Category": null, "Parent URL": null}