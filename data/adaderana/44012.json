{"Source": "Adaderana", "Timestamp": "June 17, 2014 07:47 am", "Headline": "අලුත්ගම සිද්ධිය ගැන කණගාටුවෙනවා ", "News Content": "අලුත්ගම ප්‍රදේශයේ සිදුවු සිද්ධිය සම්බන්ධයෙන් එක්සත් ජාතීන්ගේ මානව හිමිකම් කවුන්සිලයේ මානව හිමිකම් පිළිබඳ මහ කොමසාරිස් නවනීදන් පිල්ලෙයි මහත්මිය ද ප්‍රකාශයක් නිකුත් කර තිබේ. ඇය පෙන්වා දෙන්නේ අදාළ සිද්ධිය පිළිබඳව තමා කණගාටුවට පත් වන බවයි. මෙම සිද්ධියට සම්බන්ධ සියලු පුද්ගලයින් අත්අඩංගුවට ගෙන නීතිය හමුවට පැමිණ වීමට ශ්‍රී ලංකා රජය පියවර ගත යුතු බව ඇය අවධාරණය කරයි. සියලු ජනවර්ග අතර එකමුතුකම ඇති කිරීම සඳහා ද කඩිනම් පියවර ගත යුතු බව නවනීදන් පිල්ලෙයි මහත්මිය පෙන්වා දෙයි. ආගමික ගැටුම් ඇති කිරීමට උත්සාහ දරන පුද්ගලයින් සහ එවැනි ගැටුම් සඳහා පොළඹවන පුද්ගලයින්ට එරෙහිව තරාතිරම නොබලා නීතිය ක්‍රියාත්මක කළ යුතු බවත්, කුඩා ආගමික කණ්ඩායම් ආරක්ෂා කිරීමට රජය කටයුතු කළ යුතු බවත් ඇය වැඩිදුරටත් පවසා තිබේ.", "URL": "https://sinhala.adaderana.lk/news.php?nid=44012", "Category": null, "Parent URL": null}