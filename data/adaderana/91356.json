{"Source": "Adaderana", "Timestamp": "June 23, 2018 10:53 am", "Headline": "ස්වර්ණාභරණ තොගයක් රේගුවේ හිර වෙයි", "News Content": "ස්වර්ණාභරණ තොගයක් තොගයක් තම සිරුරේ සගවා ගෙන නීතිවිරෝධී ලෙස මෙරටට රැගෙන ආ ශ්‍රී ලංකික ගුවන් මගියෙකු අද(23) අලුයම කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා පවසයි. අත්අඩංගුවට ගත් පුද්ගලයා කොළඹ බත්තරමුල්ල, පැලවත්ත ප්‍රදේශයේ පදිංචි 44 හැවිරිදි අයෙකි. ඔහු අද අලුයම 12.00 ට පමණ සිංගප්පූරුවේ සිට පැමිණි සිංගප්පූරු ගුවන් සේවයට අයත් එස්.කිව්.- 469 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි. ඔහු තමන් හැද සිටි කලිසමේ සාක්කුවක සහ පැලද සිටි පාවහන් මේස් තුළ , මෙම මාල සගවා ගෙන තිබී රේගු නිලධාරීන් විසින් අත්අඩංගුවට ගෙන තිබේ. මෙම මාල වල බර ග්‍රෑම් 340 ක් වන අතර , ඒවායේ වටිනාකම රුපියල් 22,95,000 ක් බව රේගුව සදහන් කරයි. කටුනායක ගුවන් තොටුපොළ රේගු අධ්‍යක්ෂ ඕ.එම්.ජාබීර් මහතාගේ උපදෙස් මත නියෝජ්‍ය රේගු අධ්‍යක්ෂ විපුල මිනුවන්පිටිය , රේගු අධිකාරී එම්.කේ.පී.ඩී.ඊ.අල්විස් , සහකාර රේගු අධිකාරීවරුන් වන එස්.බී.බටගොඩ සහ ඒ.පී.වික්‍රමරත්න යන මහත්වරුන් මේ පිළිබඳව වැඩිදුර පරීක්ෂණ පවත්වමින් සිටිති.", "URL": "https://sinhala.adaderana.lk/news.php?nid=91356", "Category": null, "Parent URL": null}