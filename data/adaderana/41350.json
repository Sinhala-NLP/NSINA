{"Source": "Adaderana", "Timestamp": "February 24, 2014 12:50 pm", "Headline": "ටයිල් ගන්න රු.53,000 ක් ඉල්ලූ විදුහල්පති දැලේ ", "News Content": "මාතර, උයන්වත්ත ආදර්ශ ප්‍රාථමික විද්‍යාලයේ විදුහල්පතිවරයා අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබේ. පුද්ගලයෙකුගේ දියණියක පාසලට ඇතුළත් කිරීම සඳහා ටයිල් කැට 75 ක් මිලදී ගැනීමට යයි රු.53,250 ක මුදලක් ලබාගැනීමේදී සැකකරු අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්ෂ ජනරාල් ලක්ෂ්මි ජයවර්ධන මිය අද දෙරණට කියා සිටියාය. අදාළ පංතියේ පංති භාර ගුරුතුමිය මාර්ගයෙන් මෙම මුදල ලබාගැනීමට උත්සාහ කර ඇති බව අධ්‍යක්ෂ ජනරාල්වරිය සඳහන් කළාය. සැකකාර විදුහල්පතිවරයා අද (24) මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41350", "Category": null, "Parent URL": null}