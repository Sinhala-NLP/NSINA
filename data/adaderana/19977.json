{"Source": "Adaderana", "Timestamp": "November 13, 2011 11:01 am", "Headline": "කෑගල්ල දිස්ත්‍රීක්කයේ අනවසරෙන් විදුලි නිෂ්පාදනය බෑ", "News Content": "කෑගල්ල දිස්ත්‍රික්කයේ ස්වභාවික දියඇලි ඇතුළු ජල මූලාශ්‍ර පදනම් කරගනිමින් විදුලිබලාගාර ආරම්භ කිරීමට පෙර දිස්ත්‍රික් සම්බන්ධීකරණ කමිටුවේ අනුමැතිය ලබා ගැනීම අනිවාර්ය කර තිබේ. කෑගල්ල දිස්ත්‍රික් සංවර්ධන කමිටු සම සභාපතිවරුන් වන පළාත් ප්‍රධාන අමාත්‍ය මහීපාල හේරත් සහ විදුලි සන්දේශ අමාත්‍ය රංජිත් සියඹලාපිටිය යන මහත්වරුන්ගේ ප්‍රධානත්වයෙන් පැවති රැස්වීමකදි මෙම තීරණය ගෙන ඇති බව සඳහන්වේ. ස්වභාවික ජල මුලාශ්‍රයන්ට හානි කරමින් බලාගාර ඉදිකිරීමට ඇතැමුන් ක්‍රියාකිරීම මෙම තීරණය ගැනීමට හේතුවී තිබේ. ගලිගමුව , කහගොල්ල ආශ්‍රිතව බලාගාරයක් ඉදිකිරීම සඳහා කිසියම් පිරිසක් උත්සාහ කරන බව මෙහිදි අනාවරණය වී ඇත.", "URL": "https://sinhala.adaderana.lk/news.php?nid=19977", "Category": null, "Parent URL": null}