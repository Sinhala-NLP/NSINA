{"Source": "Adaderana", "Timestamp": "April 15, 2013 03:28 pm", "Headline": "අඹුසැමි ඝාතනයට දුව ඇතුළු 4 ක් අත්අඩංගුවට", "News Content": "චෙන්කලඩි ප්‍රදේශයේ අඹූසැමි යුවලක් ඝාතනය කිරීමේ සිද්ධිය සම්බන්ධයෙන් ඔවුන්ගේ දියණිය ඇතුළු පුද්ගලයින් සිව් දෙනෙකු සැකපිට අත්අඩංගුවට ගෙන තිබේ. අදාළ ඝාතනය සම්බන්ධයෙන් එරාවුර් පොලීසිය සිදුකළ පරීක්ෂණවලට අනුව මොවුන් සිව් දෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරුවන් අතර අදාළ දියණිය සමග ප්‍රේම සම්බන්ධතා පැවැත්වූ බව කියන පුද්ගලයා සහ ඔහුගේ මිතුරන් දෙදෙනෙකු ද වන බව පොලීසිය පවසයි. අප්‍රියෙල් මස 8 වන දින රාත්‍රී මෙම අඹුසැමි යුවළ තියුණු ආයුධවලින් පහර දී ඝාතනය කර තිබිණි. එරවුර් පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33280", "Category": null, "Parent URL": null}