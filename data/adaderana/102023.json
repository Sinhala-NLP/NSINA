{"Source": "Adaderana", "Timestamp": "January 8, 2019 08:44 pm", "Headline": "ධීවරයින් වෙනුවෙන් මම කැප වී කටයුතු කරනවා", "News Content": "ධීවර රැකියාවේ නිරතව සිටියදී බෝට්ටුව නැවක ගැටීමෙන් සිදුවූ අනතුරකින් ජීවිතක්‍ෂයට පත් වූ ධීවරයින් දෙදෙනෙකු වෙනුවෙන් ඔවුන්ගේ යැපෙන්නන්ට රක්‍ෂණ වන්දි ප්‍රදානය ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ ප්‍රධානත්වයෙන් ධීවර හා ජලජ සම්පත් සංවර්ධන අමාත්‍යංශ ශ්‍රවනාගාරයේදී අද (08)සිදු කෙරිණ. මෙලෙස රක්‍ෂණ වන්දි ලෙස එක් ධීවරයෙකු වෙනුවෙන් රුපියල් ලක්‍ෂ 12 බැගින් ජිවිතක්ෂයට පත්වූ ධිවරයින් දෙදෙනාගේ යැපෙන්නන්ට රුපියල් ලක්‍ෂ 24 ක් පිරිනමා ඇත. “ සමුද්‍ර ශක්ති ” රක්‍ෂණ හිමිකම යටතේ මෙම රක්‍ෂණ වන්දි ප්‍රදානය සිදු කර තිබේ. කළුතර ප්‍රදේශයෙන් ධීවර රැකියාවට ගිය ඒ.ඒ.අමිල පුෂ්පකුමාර සහ එම්.දනුෂ්ක මදුශංක යන දෙදෙනා ධීවර රැකියාවේ නිරතව සිටියදී බෝට්ටුව අනතුරට ලක්වීමෙන් ජීවිතක්‍ෂයට පත්ව ඇත. මෙම දෙදෙනා “ සමුද්‍ර ශක්ති ” රක්‍ෂණය සදහා දායක වී ඇත්තේ 2018.09.11 දිනයි. එදිනට පසු දින එනම් ( 12.09.2018) මෙම අනතුර සිදු වී ඔවුන් දෙදනා ජීවිතක්‍ෂයට පත්ව තිබේ. මෙම වන්දි ප්‍රදානයේදී අදහස් දැක්වූ ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පැවසුවේ “ සමුද්‍ර ශක්ති ” රක්‍ෂණය ධීවරයා ලැබු විශාල ජයග්‍රහණයක් බවයි. ධීවරයන්ට ලබාදිය හැක්කේ කුමක්ද ඒ සියල්ල ධිවරයට ලබා දීමට තමන් කැප වෙන බවද අමාත්‍යවරයා එහිදි පැවසීය. ඉදිරි මාස කීපය තුල ධිවර ජනතාවට කඩිනමින් ලබාදිය හැකි සහන ලබාදීමට තමන් කටයුතු කරමින් සිටිනවා අමාත්‍යවරයා එහිදි වැඩි දුරටත් පැවසීය. මෙම රක්‍ෂනාවරණය මිරිදිය ධිවර ජනතාව වෙනුවෙන් හදුන්වා දීමද මෙහිදී සිදුකෙරිණ.", "URL": "https://sinhala.adaderana.lk/news.php?nid=102023", "Category": null, "Parent URL": null}