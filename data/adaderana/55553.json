{"Source": "Adaderana", "Timestamp": "December 7, 2015 07:52 am", "Headline": "අන්තර්ජාලයෙන් අල්ලස් පැමිණිලි ගන්න සැලසුම්", "News Content": "නිසි අවබෝධයක් නොමැතිවීම හේතුවෙන් ජනතාව අල්ලස් හෝ දුෂණ පිළිබඳ පැමිණිලි ඉදිරිපත් කිරීමට මැලිකමක් දක්වන බව අල්ලස් හෝ දූෂණ චෝදනා විමර්ශන කොමිෂන් සභාව පවසයි.මේ හේතුවෙන් දූෂණයට සම්බන්ධ පුද්ගලයින්ට එරෙහිව නීතිය ක්‍රියාත්මක කිරිමේ ගැටළු පවතින බව එම කොමිසම පෙන්වා දෙයි.කෙසේ වෙතත් අල්ලස් හෝ දුෂණ චෝදනා විමර්ශන කොමිසම විසින් මේ වන විට ජනතාව දැනුවත් කිරිමේ වැඩ සටහන් ආරම්භ කර ඇති බව ද එම කොමිසම පෙන්වා දෙයි.මෙම දැනුවත් කිරිමේ වැඩසටහන්වලින් අනතුරුව අල්ලස් හෝ දුෂණ සම්බන්ධයෙන් ලැබෙන පැමිණිලි ඉහළ ගොස් ඇති බව ද එම කොමිසම සඳහන් කරයි.විශේෂයෙන්ම උතුරු ප්‍රදේශයේ ජනතාව අල්ලස් සම්බන්ධ සිද්ධින් පැමිණිලි ලෙස ඉදිරිපත් කිරිමට මැලිකමක් දක්වන බව පෙන්වා දෙන එම කොමිසම ඔවුන් ඒ පිළිබඳ නිසි අවබෝධයකින් තොරව කටයුතු කරන බව ද සදහන් කර සිටියේය.කෙසේ වෙතත් අල්ලස් හෝ දුෂණ පිළිබඳ පැමිණිලි සම්බන්ධයෙන් 1954 දුරකථන අංකයට දැනුම් දෙන ලෙසද එම කොමිසම ඉල්ලීමක් කරයි.ඉදිරියේදී පැමිණිලි ඉදිරිපත් කිරිම සදහා අන්තර්ජාල පහසුකම් ද ලබාදීමට කටයුතු කරන බව අල්ලස් හෝ දුෂණ විමර්ශන කොමිසම වැඩිදුරටත් කියා සිටියි.", "URL": "https://sinhala.adaderana.lk/news.php?nid=55553", "Category": null, "Parent URL": null}