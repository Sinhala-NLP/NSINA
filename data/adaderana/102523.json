{"Source": "Adaderana", "Timestamp": "January 17, 2019 12:56 pm", "Headline": " බඹරු ඇවිස්සී පාසල් ළමුන් 70ක් රෝහලට", "News Content": "ඇල්ල පොලිස් වසමේ බල්ලකෙටුව සුගත විද්‍යාලයේ බඹර කුඩුවක් ඇවිස්සීමෙන් බඹර ප්‍රහාරයකට ලක්වී එම පාසලේ පාසල් සිසුන් 70 දෙනෙකු පමණ රෝහල් ගත කර ඇති බව අද දෙරණ වාර්තාකරු පවසයි. අද(17) දහවල් 11.00 පමණ ක්‍රීඩාපි‍ටියේ එල්ලේ ක්‍රීඩාවේ යෙදී සිටින අතර තුරදී මෙම බඹර ප්‍රහාරය එල්ලවී ඇති බව වාර්තා වෙයි. බඹර ප්‍රහාරය අසාධ්‍ය තත්ත්වයේ පසුවන සිසුන් තිදෙනෙක් බදුල්ල මහ රෝහලට ඇතුළත් කර ඇති බව අප වාර්තාකරු සඳහන් කළේය. මේ අතර තවත් සිසුන් පිරිසක් දෙමෝදර රෝහලේ ප්‍රතිකාර ලබන අතර ඔවුන්ගේ තත්වය බරපතළ නොවන බව රෝහල් ප්‍රකාශකයෙක් පැවසීය.", "URL": "https://sinhala.adaderana.lk/news.php?nid=102523", "Category": null, "Parent URL": null}