{"Source": "Adaderana", "Timestamp": "October 7, 2017 04:17 pm", "Headline": "මීටර් නිෂ්පාදනය ගැන දැනුවත් කිරීමේ වැඩසටහනක්", "News Content": "ත්‍රිරෝද රථ සඳහා මීටර් නිෂ්පාදනය කිරීමේදී අනුගමනය කළ යුතු ප්‍රමිති සම්බන්ධයෙන් ඒවා නිෂ්පාදනය කරනු ලබන සමාගම් දැනුවත් කිරීමේ වැඩසටහනක් පැවැත්වීමට නියමිතව තිබේ. ලබන 12 වනදා ශ්‍රී ලංකා ප්‍රමිති කාර්යාංශයේදී එම වැඩසටහන පැවැත්වෙන බව මාර්ග ආරක්ෂාව පිළිබඳ ජාතික සභාවේ සභාපති සිසිර කෝදාගොඩ මහතා සඳහන් කළේය. ත්‍රිරෝද රථය ධාවනය වන කිලෝමීටර් ප්‍රමාණය හා ඊට අදාල වූ ගාස්තුව පාරිභෝගිකයාට දර්ශනය වීමට හැකිවීම සහ ගමනාන්තයේදී ඊට අදාල රිසිට්පත නිකුත් කිරීමට හැකිවන පරිදි මිටර් නිෂ්පාදනය කිරීම සම්බන්ධයෙන් එම දැනුවත් කිරීම සිදු වනු ඇති. එමෙන්ම ත්‍රි රෝද රථ මීටර් නිෂ්පාදනය කරන සමාගම්වලට අවශ්‍ය මූල්‍ය ප්‍රතිපාදන ලබාදීම සම්බන්ධයෙන් මුදල් අමාත්‍යාංශය සමඟ මේ වන විට සාකච්ඡා පවත්වා ඇති බව සිසිර කෝදාගොඩ මහතා සඳහන් කළේය. ත්‍රිරෝද රථ සඳහා මීටර් සවි කිරීම සඳහා වූ සහන කාලය දෙසැම්බර් 31 වනදායින් අවසන් වේ.", "URL": "https://sinhala.adaderana.lk/news.php?nid=78441", "Category": null, "Parent URL": null}