{"Source": "Adaderana", "Timestamp": "July 29, 2015 07:03 pm", "Headline": " බෑගයෙන් හමුවුණේ ස්ත්‍රීයක් - තාමත් පරීක්ෂණ ක්‍රියාත්මකයි", "News Content": "පිටකොටුව, බැස්ටියන් මාවතේ අනුරාධපුර බස් නැවතුම අසළ විශාල ප්‍රමාණයේ ගමන් මල්ලක දමා තිබූ මළ සිරුර වයස අවුරුදු 32-40ත් වන කාන්තාවකගේ බව පොලීසිය පවසයි.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර කියා සිටියේ මෙම කාන්තාවගේ උස අඩි 5යි අඟල් 2ක් පමණ වන බවයි.එසේම මෙම කාන්තා මළ සිරුරේ ගෙලෙහි 'ඔම්'සලකුණ යොදා ඇති රන් පෙන්ඩනයක් දක්නට ලැබෙන බවත්, ‍එසේ වුවද තාමත් ඇය කවුරුන්ද යන්න පිළිබඳ තොරතුරු අනාවරණය වී නැති බවත් පොලිස් මාධ්‍ය ප්‍රකාශකවරයා සඳහන් කළේය.පිටකොටුව පොලීසිය හා කොළඹ අපරාධ කොට්ඨාසය විසින් මෙම මළ සිරුර සම්බන්ධයෙන් වැඩිදුර විමර්ශන සිදුකරන බව ඔහු අද දෙරණට කියා සිටියේය.", "URL": "https://sinhala.adaderana.lk/news.php?nid=52933", "Category": null, "Parent URL": null}