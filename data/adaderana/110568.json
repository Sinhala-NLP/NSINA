{"Source": "Adaderana", "Timestamp": "May 24, 2019 10:50 am", "Headline": "ලෝක කුසලාන පළමු පුහුණු තරගයට අද සිංහයන් පිටියට", "News Content": "ලෝක කුසලාන එක්දින තරගාවලියට පෙර ශ්‍රී ලංකා කණ්ඩායම සහභාගී වන පළමු පුහුණු එක්දින තරගය අද (24) එංගලන්තයේ කාඩිෆ් ක්‍රීඩාංගණයේ දී පැවැත්වෙයි. ලෝක කුසලානයට පෙර ශ්‍රී ලංකා පිල තවත් එක් පුහුණු තරගයක් වෙනුවෙන් සහභාගී වීමට නියමිතය. ශ්‍රී ලංකා කණ්ඩායම ලෝක කුසලානයට පෙර සහභාගී වන අවසන් එක්දින තරගාවලිය වෙනුවෙන් ස්කොට්ලන්තය සමඟ පසුගියදා ක්‍රීඩා කලේය. දෙරට අතර පැවති පළමු එක්දින තරගය වර්ෂාව හේතුවෙන් අත්හැර දැමු අතර දෙවන එක්දින තරගය ශ්‍රී ලංකාව ජය ගත්තේය. කාඩිෆ් හීදි ,ශ්‍රී ලංකාව අද සහභාගී වන්නේ ලෝක කුසලානයට පෙර සහභාගී වන පළමු පුහුණු තරගය සඳහායි. ශ්‍රී ලංකාව සහ දකුණු අප්‍රිකාව අතර පුහුණු එක්දින තරගය ශ්‍රී ලංකා වේලාවෙන් පස්වරු 3 ට ආරම්භ වීමට නියමිතයි.", "URL": "https://sinhala.adaderana.lk/news.php?nid=110568", "Category": null, "Parent URL": null}