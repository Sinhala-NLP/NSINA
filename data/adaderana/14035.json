{"Source": "Adaderana", "Timestamp": "February 6, 2011 09:45 pm", "Headline": "බදුල්ලට නිවාඩුයි..ඒත් මධ්‍යම පළාතේ පාසල් 4 ට පමණයි", "News Content": "අයහපත් කාලගුණික තත්ත්වය හේතුවෙන් බදුල්ල දිස්ත්‍රික්කයේ සියලු පාසල් ලබන බදාදා තෙක් වසා දැමීමට තීරණය කර තිබේ. බදුල්ල දිස්ත්‍රික් ලේකම් කාර්යාලයේදී අද(06) පැවති සාකච්ඡාවකදී මෙම තීරණය ගත් බව දිස්ත්‍රික් ලේකම් රෝහණ කීර්ති දිසානායක මහතා සඳහන් කරයි. මේ අතර උතුරු මැද පළාතේ සියලු පාසල් ද හෙට සහ අනිද්දා දිනවල වසා තැබීමට තීරණය කර තිබේ. නැගෙනහිර පළාතේ ත්‍රීකුණාමලය සහ මඩකළපුව යන දිස්ත්‍රික්කවල පාසල් වල අධ්‍යයන කටයුතු දින තුනක් නොපැවෙත්වන බව පළාත් අධ්‍යාපන අමාත්‍ය විමලවීර දිසානායක මහතා පැවසීය. මේ අතර මධ්‍යම පළාතේ පාසල් 4ක් හැර සෙසු සියලු පාසල්වල අධ්‍යයන කටයුතු හෙට සිට ආරම්භ කරන බව පළාත් ප්‍රධාන අමාත්‍ය සරත් ඒකනායක මහතා පවසයි. ඒ අනූව දඹුල්ල වීරමෝහන් ජයමහා විද්‍යාලය , උකුවෙල ඉඹුල්පිටිය මහ විද්‍යාලය , මහනුවර ගෝතමී විද්‍යාලය සහ වලපනේ කීර්ති බණ්ඩාරපුර විද්‍යාලය පමණක් තවදුරටත් වසා තබන බව සඳහන් වේ.", "URL": "https://sinhala.adaderana.lk/news.php?nid=14035", "Category": null, "Parent URL": null}