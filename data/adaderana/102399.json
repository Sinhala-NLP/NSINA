{"Source": "Adaderana", "Timestamp": "January 15, 2019 11:57 pm", "Headline": "එක් එක් පුද්ගලයන් කියන විදියට තින්දු තීරණ ගන්න එපා", "News Content": "නව ව්‍යවස්ථා කෙටුම්පත සම්බන්ධයෙන් එක් එක් පුද්ගලයන් පැමින පවසන පරිදි තින්දු තීරණ නොගන්නා බවට නායක ස්වාමීන් වහන්සේලාට පවසන බව පූජ්‍ය දඹර අමිල හිමියන් පවසයි. මහසඟරුවන නව ව්‍යවස්ථාවකට විරෝධය පළ කිරීම සම්බන්ධයෙන් අදහස් දක්වමින් අද (15) කොළඹ පැවති මාධ්‍ය හමුවකදි පූජ්‍ය දඹර අමිල හිමියන් මෙලෙස අදහස් පළ කළේය. නව ව්‍යවස්තාව අනුව කිසිදු විටකදි රට බෙදීමක් සිදු නොවන බවද උන් වහන්සේ පැවසීය. නව ව්‍යවස්තාව සම්බන්දයෙන් කරුණු විමසා බලා එය තෙරුම්ගනිමින් ඒ සම්බන්ධයෙන් අදහස් ප්‍රකාශ කළ යුතු බවත් එවැන්නක් සිදු නොකරමින් නායක හිමිවරු පවසන කිසිදු කරුණක් පිලි නොගන්නා බවත් පූජ්‍ය දඹර අමිල හිමියන් අවධාරණය කළේය.", "URL": "https://sinhala.adaderana.lk/news.php?nid=102399", "Category": null, "Parent URL": null}