{"Source": "Adaderana", "Timestamp": "June 7, 2017 09:26 pm", "Headline": " නව අමාත්‍යාංශ ලේකම්වරු මෙන්න ", "News Content": "අමාත්‍යාංශ කිහිපයක් සදහා මේ වන විට ලේකම්වරුන් පත් කර ඇති බව වාර්තා වෙයි. ඒ අනුව සෞඛ්‍ය පෝෂණ හා දේශිය වෛද්‍ය අමාත්‍යාංශයේ ලේකම්වරයා ලෙස උදය සෙනෙවිරත්න මහතා පත් කර තිබේ. ඛණිජ තෙල් අමාත්‍යාංශයේ ලේකම්වරයා ලෙස උපාලි මාරසිංහ මහතා පත් කර ඇති අතර මහවැලි සංවර්ධන හා පරිසර අමාත්‍යාංශයේ ලේකම්වරයා ලෙස අනුර දිසානායක මහතා පත් කර ඇති බව වාර්තා වෙයි. වාරිමාර්ග අමාත්‍යාංශයේ ලේකම්වරයා ලෙස ජයන්ත විජේරත්න මහතා ද කම්කරු අමාත්‍යාංශයේ ලේකම්වරයා ලෙස එස්.ඒ.එන් සරණතිස්ස මහතා ද පත් කර තිබේ. විද්‍යා තාක්ෂණ හා පර්යේෂණ අමාත්‍යාංශයේ ලේකම්වරිය ලේස ශිරාණි වීරකෝන් මහත්මිය පත් කර ඇති අතර දර්ශනා සේනානායක මහත්මිය සංවර්ධන කාර්යය භාර අමාත්‍යාංශයේ ලේකම්වරිය ලෙස පත් කර ඇති බව සඳහන් වෙයි. ප්‍රාදේශිය සංවර්ධන අමාත්‍යාංශයේ ලේකම්වරයා ලෙස ඒ.පී.ජි කිත්සිරි මහතා ප්‍රවාහන හා සිවිල් ගුවන් සේවා අමාත්‍යාංයේ ලේකම්වරයා ලෙස ජි.එස් විතානගේ මහතා පත් කර තිබේ.", "URL": "https://sinhala.adaderana.lk/news.php?nid=74014", "Category": null, "Parent URL": null}