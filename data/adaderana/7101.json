{"Source": "Adaderana", "Timestamp": "March 6, 2010 08:19 am", "Headline": "ගල් පහරක් වැදී රියදුරු මියයයි", "News Content": "සමන්තුරේ සිට කොළඹ බලා ධාවනය වෙමින් තිබූ පෞද්ගලික බස්රථයකට පුද්ගලයෙකු විසින් එල්ල කරන ලද ගල් පහරක් වැදීමෙන් බස් රථයේ රියදුරු ජීවිතක්ෂයට පත්ව තිබේ. ඊයේ රාත්‍රී සමන්තුරේ, මාවඩපල්ලිය ප්‍රදේශයේ දී මෙම ගල් ප්‍රහාරය එල්ල වී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ප්‍රහාරයෙන් තුවාල ලැබූ බස් රථයේ රියදුරු සමන්තුරේ රෝහලට ඇතුළත් කිරීමෙන් පසුව ජීවිතක්ෂයට පත්ව ඇත. ජීවිතක්ෂයට පත්ව ඇත්තේ කාත්තන්කුඩි ප්‍රදේශ‍යේ පදිංචි 39 හැවිරිදි පුද්ගලයෙකි. සැකකරු අත්අඩංගුවට ගැනීම සඳහා සමන්තු‍රෙයි ‍පොලීසිය වැඩිදුර පරීක්ෂණ පවත්වන බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=7101", "Category": null, "Parent URL": null}