{"Source": "Adaderana", "Timestamp": "March 20, 2016 02:10 pm", "Headline": "අනතුරින් 1ක් මරුට", "News Content": "වැලිකන්ද, ඇතුගල ප්‍රදේශයේ සිදුවු රිය අනතුරකින් බරපතළ තුවාල ලබා පොළොන්නරුව මහ රෝහලේ ප්‍රතිකාර ලබමින් සිටි පුද්ගලයෙකු ජීවිතක්ෂයට පත්ව තිබේ.යතුරුපැදියක් යුධ හමුදා කැබ් රථයක ගැටීමෙන් මෙම අනතුර සිදුව තිබුණි.අනතුරෙන් බරපතළ තුවාල ලැබු යතුරුපැදියේ පසුපැදිකරු වැලිකන්ද රෝහලට ඇතුළත් කිරීමෙන් අනතුරුව පොළොන්නරුව මහරෝහලට මාරුකර යවා ඇති අතර එහිදී ඔහු ජීවිතක්ෂයට පත්ව ඇති බව පොලීසිය සඳහන් කළේය.මියගොස් ඇත්තේ කදුරුවෙල ප්‍රදේශයේ පදිංචිව සිටි 57 හැවිරිදි පුද්ගලයෙකි.අනතුර සම්බන්ධයෙන් වැලිකන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58416", "Category": null, "Parent URL": null}