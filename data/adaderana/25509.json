{"Source": "Adaderana", "Timestamp": "July 4, 2012 11:20 am", "Headline": "දිය නෑමට ගොස් අතුරුදහන් වූ තරුණයා සොයා මෙහෙයුම් ", "News Content": "මාරවිල , කුරුපල්ලිය අසල මුහුදේ දිය නෑමට ගොස් දියේ ගිලී අතුරුදහන් වූ තරුණයා සොයා මෙහෙයුම් ආ‍රම්භ කර ඇති බව මාරවිල පොලිසිය පවසයි. ඊයේ(03) පස්වරුවේ තරුණයින් පිරිසක් කුරුපල්ලිය අසල මුහුදේ දියනෑමට ගොස් ඇති බව සඳහන්ය. එහිදී රළ පහරට හසුවීමෙන් තරුණයින් දෙදෙනෙකු දියේ ගිලී අතුරුදහන්ව ඇති බව පොලිසිය සඳහන් කරනු ලැබීය. එසේ අතුරුදහන් වූ එක් තරුණයෙකු පසුව ධීවරයින් පිරිසක් සොයගෙන තිබූ අතර මේ වනවිට එම තරුණයා මාරවිල රෝහලේ ප්‍රතාකර ලබන බව අද දෙරණ වාර්තාකරු ප්‍රකාශ කළේය. අතුරුදහන්ව සිටින අනෙක් තරුණයා 19 හැවිරිදි කුලියාපිටිය ප්‍රදේ‍ශයේ පදිංචිව සිටි තරුණයෙකු බව සඳහන්ය.", "URL": "https://sinhala.adaderana.lk/news.php?nid=25509", "Category": null, "Parent URL": null}