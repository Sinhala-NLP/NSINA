{"Source": "Adaderana", "Timestamp": "February 16, 2012 02:37 pm", "Headline": "ඉන්ධන මිල වැඩිවීම - අඩු ‍ආදායම්ලාභී පවුල් වෙත සහනාධාරයක්", "News Content": "අඩු ‍ආදායම්ලාභී පවුල් සඳහා සහනාධාරයක් ලබාදීමට රජය පියවර ගන්නා බව සමෘද්ධි කොමසාරිස් ජනරාල් චන්ද්‍රා වික්‍රමසිංහ මහත්මිය පවසයි. ඉන්ධන මිල ඉහළ යාම හේතුවෙන් පීඩා විඳින අඩු ආදායම්ලාභී විදුලිය නොමැති පවුල් සඳහා මෙම සහනාධාරය ලබාදෙන බව ඇය පෙන්වාදෙයි. වතුකරයේ වාසය කරන විදුලි බලය නොමැති සියලුම පවුල් සඳහා මෙම සහනාධාරය ලබාදෙන බව සමෘද්ධි කොමසාරිස් ජනරාල් චන්ද්‍රා වික්‍රමසිංහ මහත්මිය කියා සිටියි. ජනාධිපති මහින්ද රාජපක්ෂ මහතාගේ මග පෙන්වීම මත ආර්ථික සංවර්ධන අමාත්‍ය බැසිල් රාජපක්ෂ මහතාගේ උපදෙස් අනුව සමෘද්ධි කොමසාරිස් ජෙනරාල් කාර්යාලය මගින් මෙහෙයවන බව එම මහත්මිය සඳහන් කළාය. මාසිකව රුපියල් 200 ක දීමනාවක් මෙම සියලුම නිවෙස් හිමියන්ට ලබාදීමට කටයුතු කරන බවත්, වතුකරයේ විදුලි බලය නොමැති නිවාසවල වෙසෙන සියලුම ජනතාව මෙම වැඩසටහනින් ආවරණය කෙරෙන බවත් ඇව වැඩිදුරටත් අවධාරණය කර සිටියාය.", "URL": "https://sinhala.adaderana.lk/news.php?nid=22163", "Category": null, "Parent URL": null}