{"Source": "Adaderana", "Timestamp": "July 31, 2018 03:43 pm", "Headline": "බස්-ලොරි රථ අනතුරකින් පුද්ගලයෙකුට බරපතළයි", "News Content": "රත්නපුර, බටුන්ගෙදර ප්‍රදේශයේ සිදුවු රිය අනතුරකින් පුද්ගලයෙකු බරපතළ තුවාල ලබා රත්නපුර මූලික රෝහලට ඇතුළත් කර අති බව අද දෙරණ වාර්තාකරු පවසයි. අද(31) දහවල් බටුවන්ගෙදර මංසන්දියේදී මෙම අනතුර සිදුවු බව අප වාර්තාකරු සඳහන් කළේය. යාපනයේ - ඇඹිලිපිටිය බලා ධාවනවු බස් රථයක් තවත් බස් රථයකට ඉස්සර කිරීමට යාමේදී රත්නපුර දෙසට ධාවනවු කුඩා ලොරි රථයක මුහුණට මුහුණ ගැටී මෙම අනතුර සිදුව ඇති බව වාර්තා වෙයි. අනතුර සිදුවු පසු බස් රථයේ රියදුරු පළා ගොස් ඇති බව ප්‍රදේශවාසීන් පවසයි. සිද්ධිය සම්බන්ධයෙන් වැඩිදුර පරීක්ෂණ රත්නපුර පොලීසිය මඟින් සිදු කරයි.", "URL": "https://sinhala.adaderana.lk/news.php?nid=93545", "Category": null, "Parent URL": null}