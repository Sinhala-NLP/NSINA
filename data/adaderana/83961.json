{"Source": "Adaderana", "Timestamp": "February 4, 2018 01:53 pm", "Headline": "අඟුරු කකා කොළඹ දුවන යකඩ යකා නැවතත් ධාවනයට එක්වෙයි (වීඩියෝ සහිතයි)", "News Content": "දිගු නිහැඩියාවකට පසු කොළඹ කොටුවේ සිට බණ්ඩාරවෙල දක්වා ඉකුත් (29) දා ගමන් ආරම්භ කළ ෆෙඩ්රික් නොර්ත් නැමැති වාෂ්ප දුම්රිය දින හතක සාර්ථක සංචාරයක් අවසන් කරමින් ඊයේ (03) පස්වරුවේ ආපසු කොළඹ කොටුව දක්වා ධාවනය කරවනු ලැබීය. ජර්මන්, ඕස්ට්‍රේලියානු, එංගලන්ත සහ ජපන් ජාතික විදේශිකයන් පිරිසක් රැගෙන ධාවනය වු මෙම වාෂ්ප දුම්රිය එන්ජින් දෙකක් සහිතව ධාවනය කරනු ලැබීය. විදේශික සංචාරකයන් මෙම වාෂ්ප දුමිරියෙන් ශ්‍රී ලංකා සංචාරය යෑමට දැඩි කැමැත්තක් දක්වන අතර එම වාෂ්ප දුම්රියෙන් වෙන් කරවා ගැනිමට විදේශිකයන් විසින් දුමිරිය දෙපාර්තෙමින්තුවට විශාල මුදලක්ද ගෙවනු ලබයි මෙම වාෂ්ප දුම්රිය තවමත් ධාවනයට සුදුසු තත්ත්වයේ තිබෙන බව දුම්රිය දෙපාර්තෙමින්තුවේ උසස් නිළධාරියෙකු කියාසිටියේය. එම වාෂ්ප දුම්රියේ ගමන් ගන්නා විදේශිකයන්ට අවශ්‍ය සියළුම පහසුකම් එම වාෂ්ප දුම්රියේ මැදිරිවල ස්ථාපනය කර තිබේ.", "URL": "https://sinhala.adaderana.lk/news.php?nid=83961", "Category": null, "Parent URL": null}