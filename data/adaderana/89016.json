{"Source": "Adaderana", "Timestamp": "May 13, 2018 10:58 am", "Headline": "අනතුරින් ජීවිතයක් නවතී", "News Content": "කල්මුණ - අක්කරෙයිපත්තුව මාර්ගයේ කාර්තිව් ජල ටැංකිය ආසන්නයේ දී සිදුවූ රිය අනතුරකින් පුද්ගලයෙකු මියගොස් තිබේ. ත්‍රීරෝද රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු රෝහල් ගත කිරීමෙන් පසු මියගොස් තිබේ. මියගොස් ඇත්තේ සමන්තුරය, මලයාඩි ප්‍රදේශයේ පදිංචිව සිටි 25 හැවිරිදි තරුණයෙකි. අනතුර සම්බන්ධයෙන් ත්‍රීරෝද රථ රියදුරු අත්අඩංගුවට ගෙන ඇති අතර සමන්තුරය පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=89016", "Category": null, "Parent URL": null}