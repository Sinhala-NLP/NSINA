{"Source": "Adaderana", "Timestamp": "May 28, 2010 05:29 pm", "Headline": "බලය ගන්න හැටි සජිත් කියයි", "News Content": "එක්සත් ජාතික පක්ෂය යළි රාජ්‍ය බලය ලබාගැනීමට නම් එහි ප්‍රතිපත්ති මාලාවේ වෙනස්කම් සිදුවිය යුතු බව පාර්ලිමේන්තු මන්ත්‍රී සජිත් ප්‍රේමදාස මහතා පවසයි. ඔහු පෙන්වා දෙන්නේ ග්‍රාමීය දිළිඳු ජනතාවගේ ගැටලුවලට විසඳුම් ලබාදිය හැකි පක්ෂයක් බවට එක්සත් ජාතික පක්ෂය පරිවර්තනය විය යුතු බවයි. තමා පක්ෂයේ පාලනය ලබාගන්නා විට අනිවාර්යයෙන් දිළිඳු ජනතාව කෙරෙහි වැඩි අවධානයක් යොමු කරන බව සජිත් ප්‍රේමදාස මහතා සඳහන් කළේය. හම්බන්තොට පැවති ජනහමුවකදී සජිත් ප්‍රේමදාස මහතා වැඩිදුරටත් පැවසුවේ එක්සත් ජාතික පක්ෂයේ හිමිකරුවන් වන්නේ මෙරට ‍පීඩිත පන්තියේ ජනතාව බවයි.", "URL": "https://sinhala.adaderana.lk/news.php?nid=8677", "Category": null, "Parent URL": null}