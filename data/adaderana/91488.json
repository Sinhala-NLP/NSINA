{"Source": "Adaderana", "Timestamp": "June 25, 2018 06:31 pm", "Headline": "කොටහේනේ වෙඩි තැබීමෙන් තුවාල ලැබූ පුද්ගලයා හඳුනා ගනියි", "News Content": "කොටහේන පොලිස් වසමේ ජම්පටාවිදියේ සිදුවු වෙඩි තැබීමෙන් තුවාල ලබා ඇති පුද්ගලයා මේ වන විට පොලීසිය විසින් හඳුනා ගෙන ඇති බව පොලිස් මාධ්‍ය ප්‍රකාශ, පොලිස් අධිකාරී රුවන් ගුණසේකර මහතා පවසයි. 137 වත්ත ප්‍රදේශයේදී යතුරුපැදියකින් පැමිණි නාඳුන පුද්ගලයින් දෙදෙනෙකු විසින් තවත් පුද්ගලයෙකුට වෙඩි තබා ඊයේ(24) රාත්‍රියේ පලා ගොස් තිබු අතර මෙලෙස තුවාල ලබා ඇත්තේ “කුඩු සෙල්වි“නමින් ප්‍රසිද්ධියට පත්ව සිටි මත්ද්‍රව්‍ය ඡාවාරම්කාරිය වන කාන්තාවගේ ස්වාමිපුරුෂයා බව පොලීසිය පවසයි. ඇය 2015 දී ඝාතනය කර ඇති අතර, මෙම සිදුවීම පෞද්ගලික හේතුවක් මත සිදු වීමට ඇතැයි පොලීසිය සැකකරයි. කොළඹ අපරාධ කොට්ඨාශය හා වෙරළබඩ හා කොටහේන පොලීසිය මෙම සිදුවීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=91488", "Category": null, "Parent URL": null}