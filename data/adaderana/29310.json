{"Source": "Adaderana", "Timestamp": "November 19, 2012 11:13 am", "Headline": "අධිකරණයේ ස්වාධීනත්වය මිස පුද්ගලයින් ආරක්ෂා කරන්න උවමනාවක් නෑ", "News Content": "අධිකරණයේ ස්වාධීනත්වය ආරක්ෂා කර ගැනීම සියලු දෙනාගේම පරම වගකීම යැයි විපක්ෂනායක රනිල් වික්‍රමසිංහ මහතා පවසයි. පාර්ලිමේන්තුවේදී අද (19) අය වැය කාරක සභා අවස්ථා විවාදය ආරම්භ වු අතර එහිදී රනිල් වික්‍රමසිංහ මහතා මේ බව පැවසුවේය. එක්සත් ජාතික පක්ෂය අධිකරණයේ ස්වාධීනත්වය ආරක්ෂා කිරීමට කැපවී සිටින බවත් පුද්ගලයින් ආරක්ෂා කිරීමට තම පක්ෂයට උවමනාවක් නැතැයිද ඔහු කියා සිටියේය. අගවිනිසුරුවරියට එරෙහිව ඉදිරිපත් වු දෝෂාභියෝගය විභාග කිරීම විනිවිද ආකාරයෙන් සිදුවිය යුතු බවත් ඒ පිළිබඳව ජාත්‍යන්තරය අවධානයෙන් සිටින බවත් විපක්ෂනායකවරයා සඳහන් කළේය. රටේ ආණ්ඩුක්‍රම ව්‍යවස්ථාවට අනුව අගවිනිසුරුවරියට එරෙහි දෝෂාභියෝගය විභාගයට ගන්නා බව එහිදි සභා නායක අමාත්‍ය නිමල් සිරිපාල ද සිල්වා මහතා පැවසුවේය.", "URL": "https://sinhala.adaderana.lk/news.php?nid=29310", "Category": null, "Parent URL": null}