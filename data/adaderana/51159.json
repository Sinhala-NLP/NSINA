{"Source": "Adaderana", "Timestamp": "May 7, 2015 12:58 pm", "Headline": "බැසිල් ඇතුළු සිව්දෙනා 20 තෙක් යළි රිමාන්ඩ්", "News Content": "දිවිනැඟුම දෙපාර්තමේන්තුවේ සිදුව ඇතැයි කියන මූල්‍ය වංචාව සම්බන්ධයෙන් අත්අඩංගුවට ගෙන රිමාන්ඩ් බාරයට පත් කර සිටින හිටපු ආර්ථික සංවර්ධන ඇමති බැසිල් රාජපක්ෂ මහතා ඇතුළු සිව්දෙනා අද කඩුවෙල මහේස්ත්‍රාත්වරයා හමුවට යළි ඉදිරිපත් කිරීමෙන් පසු ලබන 20 දක්වා තවදුරටත් රිමාන්ඩ් කිරීමට නියෝග කර තිබේ.මෙම සිව්දෙනාගෙන් දෙවන සැකකරු ලෙස හඳුනාගෙන සිටින ආර්ථික සංවර්ධන අමාත්‍යංශයේ හිටපු ලේකම් වෛද්‍ය නිහාල් ජයතිලක අසනීප තත්ත්වයක් හේතුවෙන් අද උසාවිය හමුවේ පෙනී සිට නැත.ඒ අනූව බැසිල් රාජපක්ෂ මහතා සමඟ එම අමාත්‍යාංශයේ හිටපු ලේකම් වෛද්‍ය නිහාල් ජයතිලක, දිවිනැගුම දෙපාර්තමේන්තුවේ හිටපු අධ්‍යක්ෂ ආර්.කේ.කේ.ඒ.රණවක එම දෙපාර්තමේන්තුවේ හිටපු අතිරේක අධ්‍යක්ෂ ජනරාල් බන්දුල තිලකසිරි යන මහත්වරුන් ලබන 20 තෙක් රක්ෂිත බන්ධනාගාරගත කිරීමට මහේස්ත්‍රාත්වරයා නියෝග කර තිබේ.දිවිනැඟුම දෙපාර්තමේන්තුවේ සේවාලාභීන්ගේ මුදල් අයථා ලෙස පරිහරණය කරන ලදැයි විත්තිකරුවන්ට එරෙහිව මෙම නඩුව පවරා ඇත.", "URL": "https://sinhala.adaderana.lk/news.php?nid=51159", "Category": null, "Parent URL": null}