{"Source": "Adaderana", "Timestamp": "March 22, 2016 09:49 pm", "Headline": "පොදුරදමඩුලු නව ලේකම් ලබන 1දා දිවුරුම් දෙයි", "News Content": "පොදුරාජ්‍ය මණ්ඩලයේ නව මහලේකම්වරිය ලෙස බාරොන් පැට්‍රිෂියා මහත්මිය අප්‍රේල් මස පළමු වැනිදා දිවුරුම්දීමට නියමිතය.වත්මන් මහලේකම්වරයා වශයෙන් කටයුතු කරන ඉන්දීය ජාතික ආචාර්ය කමලේෂ් ශර්මා මහතාගේ කාලය මේ මස 31 වන දිනෙන් අවසන් වීමට නියමිතව තිබේ. මෙම ධූරයට පත්වන පුද්ගලයෙකුට වසර 4ක කාලයක් එම ධූරයේ කටයුතු කළ හැකි වන අතර එලෙස කටයුතු කිරීමට අවස්ථාව ලැබෙන්නේ අවස්ථා දෙකක දී පමණි.ඒ අනුව වත්මන් මහලේකම්වරයා වසර 8ක කාලයක් එම ධූරයේ කටයුතු කළ අතර මෙම මස 31වන දිනෙන් ඔහුගේ කාලය අවසන් වනු ඇත.වර්ෂ 1955 දී ඩොමිනිකා රාජ්‍ය යේ උපත ලද බාරොන් පැට්‍රිෂියා මහත්මිය පසුව එංගලන්තයේ වාසය කර තිබේ.වෘත්තියෙන් නීතීඥයෙකු වන පැට්‍රිෂියා මහත්මිය ස්කොට්ලන්තයේ නීතිපතිවරිය ලෙස ද කටයුතු කර ඇති බව සඳහන්ය. මේ අතර පොදුරාජ්‍ය මණ්ඩලයේ හය වන මහලේකම්වරිය වන බාරොන් පැට්‍රිෂියා මහත්මිය එම ධුරයට පත් වන ප්‍රථම කාන්තාව ද වෙයි.", "URL": "https://sinhala.adaderana.lk/news.php?nid=58523", "Category": null, "Parent URL": null}