{"Source": "Adaderana", "Timestamp": "October 22, 2010 10:31 am", "Headline": "වන්දි පොරොන්දුව යට‍තේ මාතලේ ගොඩනැගිලි ඉවතට", "News Content": "මාතලේ නගරයේ ප්‍රධාන වීදිය පුළුල් කිරීමේ දී අඩි 30 ක සීමාවේ සියලු ගොඩනැගිලි කඩා ඉවත් කිරීමට තීරණය කර තිබේ. යෝජිත මාර්ගය සංවර්ධනය කිරීම ජාතික අවශ්‍යතාවක් බැවින් වන්දි ලබාදීමේ පොරොන්දුව යට‍තේ අදාළ සීමාවේ ගොඩනැගිලි කඩා ඉවත් කිරීමට පියවර ගන්නා බව මාතලේ නියෝජ්‍ය නගරාධිපති පාලිත ජයසේකර මහතා පවසයි. ඒ අනුව ගොඩනැගිලි 600 ක පමණ ඉදිරිපස කොටස් කඩා ඉවත් කිරීමට සිදුවන බව නියෝජ්‍ය නගරාධිපතිවරයා සඳහන් කළේය. විරෝධතා හේතුවෙන් යෝජිත මාර්ගය සංවර්ධනය කිරීම වසර 8 ක පමණ කාලයක සිට ප්‍රමාද වෙමින් පැවතුණි.", "URL": "https://sinhala.adaderana.lk/news.php?nid=11662", "Category": null, "Parent URL": null}