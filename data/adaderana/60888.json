{"Source": "Adaderana", "Timestamp": "June 8, 2016 09:07 am", "Headline": "  ඉලක්කය සපුරාගැනීම මගේ අභිප්‍රායයි!", "News Content": "සියලු ජනතාවට සහජීවනයෙන් ජීවත් විය හැකි රටක් ගොඩනැගීමට කැපවන බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ කුමන විවේචන හා අපවාද එල්ල වුවද එම ඉලක්කය සපුරාගැනීම තම අභිප්‍රාය බවයි.එල් .ටී .ටී ඊ ත්‍රස්ථවාදය රට තුළ යුධමය වශයෙන් පරාජය වී තිබුණද ඔවුන්ගේ මතවාදයන් තවමත් ජාත්‍යන්තරය තුළ පරාජය වී නොමැති බව ද ජනාධිපතිවරයා පෙන්වාදෙයි.පශ්චාත් යුධ සමයක වගකීම් නිසි පරිදි ඉටු කරමින් එම මතවාදයන් ද පරාජය කිරීම සිදුකළ යුතු බව ජනාධිපති මෛත්‍රීපාල සිරිසේන මහතා පවසයි.දෙහිවල නගර ශාලාවේ පැවති සී. වී ගුණරත්න ගුණ සැමරුම් උත්සවයට එක්වෙමින් ජනාධිපතිවරයා මේ බව කියා සිටියේය.", "URL": "https://sinhala.adaderana.lk/news.php?nid=60888", "Category": null, "Parent URL": null}