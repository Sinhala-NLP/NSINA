{"Source": "Adaderana", "Timestamp": "April 3, 2013 08:09 am", "Headline": "5 සිට ගම්බිම් බලා විශේෂ දුම්රිය සේවාවක් ", "News Content": "සිංහල හා හින්දු අළුත් අවුරුදු උත්සවය වෙනුවෙන් ගම්බිම් බලා යන ජනතාවගේ පහසුව සදහා විශේෂ දුම්රිය සේවාවක් ලබන 05 වනදා සිට ආරම්භ කරන බව ශ්‍රී ලංකා දුම්රිය සේවය පවසයි. මේ සඳහා නගරාන්තර සහ සීඝ්‍රගාමී දුම්රිය විශේෂ කාලසටහනකට ධාවනය කිරීමට කටයුතු යොදන බව සඳහන්ය. මෙම විශේෂ දුම්රිය සේවාව 20 වැනි දින දක්වා ක්‍රියාත්මක වන බව ශ්‍රී ලංකා දුම්රිය සේවය පවසයි. මේ අතර ශ්‍රීපාද වන්දනාවේ යෙදෙන බැතිමතුන්ගේ ගමන් පහසුව සඳහා කොළඹ කොටුව සහ නානුඔය අතර ධාවනය වන විශේෂ දුම්රිය මෙම මස 05 වන දින දක්වා දීර්ඝ කිරීමට ද කටයුතු යොදා තිබෙන බව ශ්‍රී ලංකා දුම්රිය සේවය නිවේදනය කරයි.", "URL": "https://sinhala.adaderana.lk/news.php?nid=32959", "Category": null, "Parent URL": null}