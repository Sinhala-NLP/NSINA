{"Source": "Adaderana", "Timestamp": "August 22, 2012 02:18 pm", "Headline": "ස්ත්‍රී දූෂණ නඩුවේ චූදිතයා විනිසුරුවරියට අසූචි ගසයි", "News Content": "හලාවත මහාධිකරණ විනිසුරුවරියට අධිකරණ ශාලාව තුළ දී අසූචි ප්‍රහාරයක් එල්ල කිරීමට උත්සාහ කිරීමේ සිද්ධිය සම්බන්ධයෙන් හලාවත පොලීසිය පරීක්ෂණයක් ආරම්භ කර තිබේ. 2006 වසරේ දී දංකොටුව ප්‍රදේශයේ සිදුවූ ස්ත්‍රී දුෂණයක් සම්බන්ධයෙන් වූ නඩුවක තීන්දුව අද (22) දිනයේ ප්‍රකාශයට පත්කිරීමට නියමිතව තිබිණි. සිද්ධියට අදාළ විත්තිකරු බන්ධනාගාර නිලධා‍රීන් විසින් අධිකරණය හමුවට ඉදිරිපත් කිරීමට රැගෙන එමින් තිබිය දී ඔහු විනිසුරුවරිය දෙසට අසූචි අඩංගු පාර්සලයක් ‍විසිකර ඇති බව සඳහන්ය. කෙසේවෙතත් එම අසූචි පාර්සලය විනිසුරුවරිය අසල වූ බිත්තියක වැදී ඇති බව වාර්තා වේ. සිද්ධිය සම්බන්ධයෙන් හලාවත පොලීසිය විසින් පුළුල් පරීක්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=26796", "Category": null, "Parent URL": null}