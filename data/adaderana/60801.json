{"Source": "Adaderana", "Timestamp": "June 5, 2016 12:42 pm", "Headline": "  බිලියන 258ක පාරිසරික සම්පත් කොල්ලකාලා", "News Content": "ලොව පුරා අමෙරිකානු ඩොලර් බිලියන 258කට වැඩි පාරිසරික සම්පත් නීති විරෝධී ලෙස කොල්ලකා ඇති බව එක්සත් ජාතීන්ගේ පාරිසරික වැඩසටහන පවසයි.ලෝක පරිසර දිනයට සමගාමීව වාර්තාවක් නිකුත් කරමින් එක්සත් ජාතීන්ගේ පාරිසරික වැඩසටහනේ විධායක අධ්‍යක්ෂවරයා මේ බව අනාවරණය කර තිබේ. නීති විරෝධී ශාක හා සත්ත්ව සම්පත් සූරාකෑම් සහ ප්‍රවාහනය පාරිසරික අපරාධ ලෙස සැළකෙයි. එක්සත් ජාතීන්ගේ පාරිසරික වැඩසටහන පෙන්වා දෙන්නේ පවතින නීති බලාත්මක නොවීම සහ ප්‍රතිපත්ති ක්‍රියාත්මක කිරීමේ පවතින දුර්වලතා හේතුවෙන් පාරිසරික අපරාධ බහුලව සිදුවන බවයි.පාරිසරික අපරාධ ලෝකයේ තිරසාර සංවර්ධනයට, ස්ථාවරත්වයට, සහ මිනිසුන්ගේ ජීවනෝපායන්ට තර්ජනයක් වන බව ද එම වැඩසටහන වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=60801", "Category": null, "Parent URL": null}