{"Source": "Adaderana", "Timestamp": "February 3, 2013 10:05 pm", "Headline": "අයියා මලෝ මහනුවර වැවේ මසුන් මරලා", "News Content": "මහනුවර ශ්‍රී දළදා මාළිගාවටත් මල්වතු විහාරයටත් මායිම්ව පිහිටා ඇති මහනුවර වැවේ මසුන් මැරූ සොහොයුරන් දෙදෙනෙකු මහනුවර පොලීසියේ දූෂණ මර්දන අංශයේ නිලධාරීන් විසින් අද (03) අත්අඩංගුවට ගෙන තිබේ. මහනුවර වැවේ මසුන් මැරීම තහනම් කර ඇති අතර මහනුවර ලේවැල්ල ප්‍රදේශයේ පදිංචි 18 හා 19 හැවිරිදි සහෝදරයින් දෙදෙනෙකු මෙලෙස මසුන් මරා ඇතැයි අප වාර්තාකරු කියයි. ඔවුන් විසින් මැරූ මසුන් කිලෝ ග්‍රෑම් 27ක් පොලිස් භාරයට ගෙන තිබේ. සැකකරුවන් අධිකරණයට ඉදිරිපත් කිරීමට කටයුතු යොදා ඇති අතර මහනුවර පොලීසිය සිද්ධිය ගැන පරීක්ෂණ පවත්වයි.", "URL": "https://sinhala.adaderana.lk/news.php?nid=31318", "Category": null, "Parent URL": null}