{"Source": "Adaderana", "Timestamp": "March 12, 2017 02:52 pm", "Headline": " බෝ අත්තක් කඩා වැටී උපාසිකාවන් 3ක් රෝහලේ ", "News Content": "අරණායක - අලුපොත - උස්සාපිටිය ප්‍රදේශයේ බම්පනේ රජමහා විහාරස්ථානයේ බෝ ගසක අත්තක් කඩාවැටීමෙන් එහි ධර්මශාලාවේ සිල් සමාදන් වී සිටි උපාසිකාවන් තුන්දෙනෙකු තුවාල ලබා අද උදෑසන රෝහල් ගතකර තිබේ. තුවාල ලැබූ උපාසිකාවන් මාවනැල්ල මූලික රෝහලට ඇතුළත් කර ඇති අතර ඉන් අයෙකුගේ තත්ත්වය බරපතළ බව වාර්තා වෙයි. මේ වනවිට ධර්මශාලාව මතට වැටී තිබූ බෝ ගසේ අත්ත ඉවත් කිරීමට පියවර ගෙන ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=70773", "Category": null, "Parent URL": null}