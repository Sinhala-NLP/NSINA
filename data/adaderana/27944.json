{"Source": "Adaderana", "Timestamp": "October 2, 2012 04:13 pm", "Headline": "කණිෂ්ඨයෝ වර්ජනයක නියැලෙති", "News Content": "මාතලේ දිස්ත්‍රික් මහ රෝහලේ කනිෂ්ඨ කාර්යය මණ්ඩලය වැඩ වර්ජනයක් ආරම්භ කොට තිබේ. අද (02) උදෑසන සිට ඔවුන් මෙම වැඩ වර්ජනයේ නිරත වන බව සඳහන්ය. ප්‍රධාන සුළු සේවක පාලකවරයාගේ අවිධිමත් ක්‍රියාකලාපයට විරෝධය පළ කරමින් කනිෂ්ඨ කාර්ය මණ්ඩලය මෙම වැඩ වර්ජනයේ නිරත වන බව අද දෙරණ වාර්තාකරු සඳහන් කළේය. ප්‍රධාන සුළු සේවක පාලකවරයා මෙම රෝහලෙන් ඉවත් කරන තුරු මෙම වර්ජන ක්‍රියාමාර්ගය අත් නොහරින බව ද කනිෂ්ඨ කාර්ය මණ්ඩලය පවසයි. කනිෂ්ඨ කාර්ය මණ්ඩලයේ වර්ජනය හේතුවෙන් රෝහල් කටයුතුවලට බාධා එල්ල වී ඇති බව මේ පිළිබඳව අද දෙරණ කළ විමසීමක දී මාතලේ මහ රෝහලේ ප්‍රධාන වෛද්‍ය අධිකා‍රීවරයා සඳහන් කළේය.", "URL": "https://sinhala.adaderana.lk/news.php?nid=27944", "Category": null, "Parent URL": null}