{"Source": "Adaderana", "Timestamp": "March 29, 2016 09:01 am", "Headline": "ඒ වාර්තා අසත්‍යයි", "News Content": "යාපනය නාගදීප විහාරස්ථානයේ නව බුද්ධ ප්‍රතිමාවේ ඉදිකිරීම් කටයුතු නතර කිරීමට පියවර ගෙන නොමැති බව උතුරු පලාත් ආණ්ඩුකාර රෙජිනෝල්ඩ් කුරේ මහතා පවසයි.ඔහු පෙන්වා දෙන්නේ අදාළ ප්‍රතිමාවේ ඉදිකිරීම් කටයුතු නතර කරන ලෙසට රජය උපදෙස් ලබා දී ඇති බවට පළ වන වාර්තා අසත්‍යය බවයි.නාගදීපයේ ඉදිවන නව ප්‍රතිමාවට එල්ල වු විරෝධතා හේතුවෙන් එය නතර කිරීමට රජය උපදෙස් ලබා දී ඇති බවට පසුගිය දිනවල මාධ්‍ය වාර්තා පළ විය.එවැනි ක්‍රියාමාර්ගයක් රජය ගෙන නොමැති අතර වෙරළ සංරක්ෂණ දෙපාර්තමේන්තුවේ අනුමැතිය යටතේ අදාළ ප්‍රතිමාව ඉදිකරන ලෙසට උපදෙස් ලබා දී ඇති බව උතුරු පළාත් ආණ්ඩුකාර රෙජිනෝල්ඩ් කුරේ මහතා සඳහන් කළේය.යාපනයේ පැවති සාකච්ඡාවකදී රෙජිනෝල්ඩ් කුරේ මහතා මේ බව පැවසීය.", "URL": "https://sinhala.adaderana.lk/news.php?nid=58703", "Category": null, "Parent URL": null}