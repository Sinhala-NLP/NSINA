{"Source": "Adaderana", "Timestamp": "December 25, 2011 02:18 pm", "Headline": " බහින්බස්වීමක් දුරදිග ගිහින්-මන්නයකින් කොටා මරදමලා", "News Content": "මන්නයකින් පහරදීම හේතුවෙන් වැල්ලම්පිටිය ප්‍රදේශයේ පුද්ගලයකු ජීවිතක්ෂයට පත්ව ඇති බව පොලීසිය පවසයි. වැල්ලම්පිටිය පොලිස් බල ප්‍රදේශයට අයත් , අංක 05,පන්සල්හේන-දහම්පුර ලිපිනයේ පදිංචි අයකු මන්නයකින් පහරදීමකින් තුවාල ලබා කොළඹ ජාතික රෝහලට ඇතුළත් කිරීමෙන් පසුව මිය ගොස් ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. වයස අවුරුදු 70 ක් වූ ඩබ්. ගිරිගෝරිස් නැමැති අයකු මෙසේ මරණයට පත්ව ඇති බව කියා සිටියි. මරණකරු සහ සැකකරු අතර ඇති වූ බහින්බස් වීමක් දුර දිග යාමෙන් මෙම අපරාධය සිදු කර ඇති බවත්, සැකකරු මරණකරුගේ ඥාති පුත‍්‍රයකු වන බවත් කියැවෙයි. සැකකරු අත්අඩංගුවට ගෙන ඇති බවත්,වැල්ලම්පිටිය පොලීසිය වැඩිදුර විමර්ශන පවත්වාගෙන යනු ලබනු බවත් පොලීසිය කියා සිටියි.", "URL": "https://sinhala.adaderana.lk/news.php?nid=20928", "Category": null, "Parent URL": null}