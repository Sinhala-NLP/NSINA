{"Source": "Adaderana", "Timestamp": "March 2, 2011 05:29 pm", "Headline": "පුනරුත්ථාපනය වූ එල්.ටී.ටී.ඊ සාමාජිකයින් 106 ක් ගෙදර යයි", "News Content": "යුධ හමුදාව භාරයේ පුනරුත්ථාපනය ලැබු තවත් එල්.ටි.ටි.ඊ. සාමාජික සාමාජිකාවන් 106 දෙනෙකු මව්පියන් වෙත භාරදී තිබේ. අදට(02) යෙදී තිබෙන මහා ශිව රාත්‍රී දිනය නිමිත්තෙන් වව්නියාව සංස්කෘතික මධ්‍යස්ථානයේදී මෙම පිරිස නිදහස් කෙරුණි. පෙර පාසල් ගුරු පුහුණුව ලැබු හිටපු එල්.ටි.ටි.ඊ. සාමාජිකාවන් 26 දෙනෙකුට පුනරුත්ථාපන කොමසාරිස් ජනරාල් සුදන්ත රණසිංහ මහතාගේ ප්‍රධානත්වයෙන් සහතිකපත් පිරිනැමීම ද සිදුකෙරුණි. මෙම පිරිස් වලට යළි සාමන්‍ය ජීවිතයක් ගත කිරීමට ආරක්ෂක අංශ වල සහ පොලීසියේ සහය ඇතිව විධිමත් වැඩ පිළිවෙළක් ආරම්භ කර ඇති බව ද ඒ පුනරුත්ථාපන කොමසාරිස් ජනරාල් සුදන්ත රණසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14572", "Category": null, "Parent URL": null}