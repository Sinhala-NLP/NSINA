{"Source": "Adaderana", "Timestamp": "March 19, 2018 09:18 am", "Headline": "අපරාධ රැසකට සම්බන්ධ පුද්ගලයෙක් ජා ඇළදී අත්අඩංගුවට", "News Content": "ජා ඇළ, ඒකල ප්‍රදේශයේදී අපරාධ රැසකට සම්බන්ධ පුද්ගලයින් දෙදෙනෙකු ගිනි අවියක් ද සමගින් අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාසයේ නිලධාරි පිරිසක් විසින් සිදු කළ වැටලිමකදි අදාළ සැකකරුවන් අත්අඩංගුවට ගෙන ඇති බවයි පොලිස් මූලස්ථානය සඳහන් කළේය. එහිදී ඔවුන් සතුව තිබූ ගිනි අවියක්, ටී 56 වර්ගයේ උණ්ඩ 08ක්, කඩුවක්, යතුරුපැදියක්, ආරක්ෂිත හිස් වැසුමක්, යතුරුපැදි කබායක් සහ මුහුණූ ආවරණ 04ක් පොලිසිය විසින් සොයාගෙන තිබේ. සැකකරුවන් කැකිරාව ප්‍රදේශයේ පදිංචි 23 හැවිරි සහ 30 හැවිරිදි පුද්ගලයින් දෙදෙනෙකි. අත්අඩංගුවට ගත් සැකකරුවන් අද (19) මීගමුව මහේස්ත්‍රාත් අධිකරණයට ඉදිරිපත් කිරිමට නියමිත අතර සංවිධානාත්මක අපරාධ නිවාරණ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85923", "Category": null, "Parent URL": null}