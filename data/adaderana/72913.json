{"Source": "Adaderana", "Timestamp": "May 7, 2017 09:14 am", "Headline": "නයිජීරියාවේ ත්‍රස්තවාදීන් පැහැර ගත් සිසුවියන් 80 ක් මුදා හැරෙයි", "News Content": "නයිජීරියාවේ බොකොහාරම් ත්‍රස්තවාදීන් විසින් පැහැර ගනු ලැබු පාසල් සිසුවියන් 80 දෙනෙකු මුදාහැර තිබේ. නයිජීරියානු රජය සමඟ පැවති සාකච්ඡාවලින් අනතුරුව අදාළ සිසුවියන් නිදහස් කිරීමට පියවර ගෙන ඇති බව වාර්තා වෙයි. මීට වසර තුනකට පෙර නැගෙනහිර නයිජීරියාවේ ද්විතීක පාසල සිසුවියන් 276 දෙනෙකු බොකොහරාම් ත්‍රස්තවාදීන් විසින් පැහැරගෙන ගොස් තිබුණි. කෙසේවෙතත් පැහැරගත් සිසුවියන් අතුරෙන් තවත් සිසුවියන් 195 දෙනෙකු පිළිබඳ තොරතුරු මෙතෙක් අනාවරණය වී නොමැති බව විදෙස් මාධ්‍ය වාර්තා කරයි. නිදහස් කර ඇති සිසුවියන් මේ වන විට එරට හමුදාව භාරයේ සිටින බව සඳහන් වෙයි.", "URL": "https://sinhala.adaderana.lk/news.php?nid=72913", "Category": null, "Parent URL": null}