{"Source": "Adaderana", "Timestamp": "August 8, 2012 02:42 pm", "Headline": "මඩු මංගල්‍යයට විශේෂ දුම්රිය සේවාවක්", "News Content": "මෙව‍ර මඩු මංගල්‍යය උත්සවයට සහභාගීවන බැතිමතුන්ගේ ගමන් පහසුව සඳහා වි‍‍ශේෂ දුම්රිය සේවාවක් ක්‍රියාත්මක කිරීමට ශ්‍රී ලංකා දුම්රිය දෙපාර්තමේන්තුව තීරණය කර තිබේ. ඒ අනුව අගෝස්තු 13 සහ 14 දිනවල මීගමුව දුම්රිය ස්ථානයෙන් පෙරවරු 7.45 ට පිටත්වන විශේෂ දුම්රිය පස්වරු 1.43 ට මැදවච්චිය දුම්රිය ස්ථානයට ලඟා වීමට නියමිතය. අගෝස්තු 15 වන දින මැදවච්චිය දුම්රිය ස්ථානයෙන් පස්වරු 4.30 පිටත්වන විශේෂ දුම්රිය පස්වරු 10.43 ට මීගමුවට ලඟාවීමට නියමිත බව දුම්රිය දෙපාර්තමේන්තුව නිවේදනය කරයි. අගෝස්තු 16 වන දින මැදවච්චිය දුම්රිය ස්ථානයෙන් පෙරවරු 11.00 ට පිටත්වන දුම්රිය පස්වරු 5.28 ට මීගමුව දුම්රිය ස්ථානයට ලඟා වීමට නියමිත බව එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=26416", "Category": null, "Parent URL": null}