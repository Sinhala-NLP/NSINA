{"Source": "Adaderana", "Timestamp": "April 24, 2019 02:00 pm", "Headline": "අඩු පීඩන තත්ත්වයක්-ධීවරයින්ට හා නාවිකයින්ට අවධානම් නිවේදනයක්", "News Content": "සමකය ආසන්න නිරිත දිග බෙංගාලබොක්ක මුහුදු ප්‍රදේශයේ ශ්‍රී ලංකාවට ගිනිකොණ දෙසින් අඩු පීඩන කලාපයක් වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. හෙට(25) සිට මෙම තත්ත්වය ඇති විය හැකි බව ද සඳහන් වෙයි. ඒ අනුව කාලගුණ විද්‍යා දෙපාර්තමේන්තුව විසින් මේ සම්බන්ධයෙන් මහජනතාවට, ධීවර හා නාවිකයින්ට මේ පිළිබඳ අවධානයෙන් සිටින්නයි දන්වයි. දිවයිනේ බොහෝ ප්‍රදේශවල සවස 2 න් පසුව වැසි හෝ ගිඟුරුම් සහිත වැසි ඇති වෙයි. සබරගමුව, මධ්‍යම, දකුණ හා ඌව පළාත්වලත් අම්පාර දිස්ත්‍රික්කයේ ඇතැම් ස්ථානවලට මිලිමීටර 100 පමණ තද වර්ෂාපතනයක් ඇති විය හැකියි. ගිඟුරුම් සහිත වැසි සමඟ තද සුළං ද ඇති විය හැකියි.", "URL": "https://sinhala.adaderana.lk/news.php?nid=108599", "Category": null, "Parent URL": null}