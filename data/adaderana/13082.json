{"Source": "Adaderana", "Timestamp": "December 25, 2010 03:46 pm", "Headline": "වසර කිහිපයක සිට අධ්‍යක්ෂවරුන්ගේ අසුන් හිස් -හෙද සංගමය ", "News Content": "සෞඛ්‍ය අමාත්‍යාංශයේ හෙද අධ්‍යාපන, රෝහල් සේවා සහ මහජන සේවා අධ්‍යක්ෂ තනතුරු වසර කිහිපයක සිට පුරප්පාඩු වී පවතින බව රජයේ හෙද නිලධාරීන්ගේ සංගමය පවසයි. මේ හේතුවෙන් සෞඛ්‍ය සේවාවන් අඩපණ වී ඇති බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා සඳහන් කරයි. මෙම තනතුරු සඳහා විශ්‍රාම ගිය අධ්‍යක්ෂවරුන් කැබිනට් තීරණ මත පත් කර ඇති බව ද සමන් රත්නප්‍රිය මහතා සඳහන් කළේය. මේ හේතුවෙන් උසස් වීම් ලැබිය යුතු නිලධාරීන්ට අසාධාරණයක් සිදුවන බව ඔහු පෙන්වාදෙයි.", "URL": "https://sinhala.adaderana.lk/news.php?nid=13082", "Category": null, "Parent URL": null}