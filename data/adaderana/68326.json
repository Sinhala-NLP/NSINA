{"Source": "Adaderana", "Timestamp": "January 20, 2017 09:31 am", "Headline": " ජය ඉන්දියාවටයි", "News Content": "එංගලන්තය සමග පැවති දෙවැනි එක්දින ජාත්‍යන්තර ක්‍රිකට් තරඟයෙන් ලකුණු 15ක තියුණු ජයක් ලැබීමට ඉන්දීය කණ්ඩායම සමත් වුණි.ප්‍රථමයෙන් පන්දුවට පහරදුන් ඉන්දීය කණ්ඩායම පන්දුවාර 50දී කඩුලු 06ක් දැවී ලකුණු 381ක් ලබා ගැනීමට සමත් වුණි.එහිදී යුවරාජ් සිං ලකුණු 150ක් ලබා ගත් අතර මහේන්ද්‍ර සිං දෝනි ලකුණු 134ක් ලබා ගත්තේය.පන්දු යැවීමේදී ක්‍රිස් වෝක්ස් කඩුලු 04ක් දවා ගැනීමට සමත් වුණි.පිළිතුරු වශයෙන් එංගලන්ත කණ්ඩායමට පන්දුවාර 50දී කඩුලු 08ක් දැවී ලබාගත හැකි වූයේ ලකුණු 366ක් පමණි.ඉයන් මෝගන් ලකුණු 102ක් ලබා ගත්තේය.ඒ අනුව තරඟ 03කින් සමන්විත එක්දින තරඟාවලිය දෙකකට බිංදුවක් ලෙස ජයගැනීමට ඉන්දීය කණ්ඩායම සමත් වුණි.මේ අතර සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පළමු පන්දුවාර 20යි 20 තරඟය අද සෙන්චූරියන් හිදී පැවැත්වෙයි.දකුණු අප්‍රිකාවේදී දෙරට අතර පන්දුවාර 20යි 20 තරඟයක් පැවැත්වෙන පළමු අවස්ථාව මෙය වන අතර තරඟය ශ්‍රී ලංකා වේලාවෙන් අද රාත්‍රී 09.30ට පමණ ආරම්භවීමට නියමිතය.", "URL": "https://sinhala.adaderana.lk/news.php?nid=68326", "Category": null, "Parent URL": null}