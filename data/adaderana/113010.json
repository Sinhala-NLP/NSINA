{"Source": "Adaderana", "Timestamp": "June 29, 2019 05:25 pm", "Headline": "මාවෙයි සේනාධිරාජා නැවතත් ඉලංගෙයි තමිල් අරසු පක්ෂයේ සභාපතීත්වයට", "News Content": "දෙමළ ජාතික සන්ධානයේ ප්‍රධානතම දේශපාලන පක්ෂය වන ඉලංගෙයි තමිල් අරසුකච්චි පක්ෂයේ සභාපතීත්වයට යළිත් වරක් යාපනය දිස්ත්‍රික් පාර්ලිමේන්තු මන්ත්‍රී මාවෙයි සේනාධිරාජා මහතා පත්ව ඇත. එම පක්ෂයේ 16 වන මහ සභාව අද (29) නල්ලූර් ප්‍රදේශයේ දී පවත්වා ඇති බව වාර්තා වෙයි. ඒ අනුව පක්ෂ සභාපතීත්වය සඳහා මාවෙයි සේනාධිරාජා මහතා පත්ව ඇති අතර පක්ෂ ලේකම් ධුරය නැගෙනහිර පළාත් සභාවේ හිටපු කෘෂිකර්ම අමාත්‍ය කේ.තුරෙයිරාජසිංහම් මහතා වෙත හිමිව ඇත. ඉලංකෙයි තමිල් අරසුකච්චි පක්ෂයේ අනුශාසක ලෙස දෙමළ ජාතික සන්ධාන නායක පාර්ලිමේන්තු මන්ත්‍රී ආර්.සම්බන්ධන් මහතා කටයුතු කරනු ලබයි. මේ අතර ඉලංකෙයි තමිල් අරසුකච්චි පක්ෂයේ ඉදිරි වැඩපිළිවෙල හෙට එළිදැක්වීමට නියමිතය.", "URL": "https://sinhala.adaderana.lk/news.php?nid=113010", "Category": null, "Parent URL": null}