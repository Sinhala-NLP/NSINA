{"Source": "Adaderana", "Timestamp": "June 20, 2013 10:39 pm", "Headline": " ජය ඉන්දියාවටයි!", "News Content": "අයි.සී.සී චැම්පියන් කුසලාන ක්‍රිකට් තරඟාවලියේ ශ්‍රී ලංකාව සහ ඉන්දියාව අතර පැවති අවසන් පූර්ව තරඟයේ ඉන්දියාව කඩුලු 8 න් ජයග්‍රහණය හිමිකර ගෙන තිබේ. ඒ අනුව අවසන් තරඟයට සුදුසුකම් ලබා ඇත්තේ ඉන්දියාව හා එංගලන්තයයි. කාසියේ වාසිය ඉන්දීය කණ්ඩායම විසින් දිනාගැනීමෙන් පසු පළමුව පන්දුවට පහරදීමට ආරාධනා ලැබූ ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 8 ට ලකුණු 181 ක් ලබාගන්නා ලදී. ඒ අනුව පිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 35 ක් තුළ කඩුලු 2 ක් පමණක් දැවී ලකුණු 182 ක් ලබා ගනිමින් විශ්ෂ්ට ජයග්‍රහණයක් සහතික කළේය.", "URL": "https://sinhala.adaderana.lk/news.php?nid=35106", "Category": null, "Parent URL": null}