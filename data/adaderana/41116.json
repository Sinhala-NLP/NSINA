{"Source": "Adaderana", "Timestamp": "February 14, 2014 11:27 am", "Headline": "අකුරැස්සේ හෝටලයක සන්ධාන අපේක්ෂකයෙකුගේ පෝස්ටර්", "News Content": "අකුරැස්ස ප්‍රාදේශීය සභාවේ ආපන ශාලාවේ තිබී එක්සත් ජනතා නිදහස් සන්ධාන අපේක්ෂකයෙකුට අයත් මුද්‍රණය කළ පෝස්ටර් 3200 ක් පමණ මැතිවරණ නිලධාරීන් විසින් භාරයට ගෙන තිබේ. ඊයේ රාත්‍රී 10.45 ට පමණ මාතර සහකාර මැතිවරණ කොමසාරිස් තිළිණ වික්‍රමරත්න මහතාට ලැබුණු තොරතුරක් මත ඔහු ඇතුළු කණ්ඩායමක් විසින් අදාළ වැටලීම සිදුකර ඇත. එහිදී මැතිවරණ පනතට පටහැනි ලෙස ආපන ශාලාවේ තිබු පෝස්ටර් තොගය අත්අඩංගුවට ගත් බව වාර්තා වේ. එම පෝස්ටර් තොගය අකුරැස්ස පොලිසියට භාර දී තිබේ.", "URL": "https://sinhala.adaderana.lk/news.php?nid=41116", "Category": null, "Parent URL": null}