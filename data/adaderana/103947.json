{"Source": "Adaderana", "Timestamp": "February 9, 2019 06:23 am", "Headline": "වැස්ස වැඩිවන ලකුණු", "News Content": "පවතින වැසි තත්ත්වයේ වැඩි වීමක්, දිවයින පුරා අද (09) දිනයන්හිදී බලාපොරොත්තු වන බව කාලගුණවිද්‍යා දෙපාර්තමේන්තු පවසයි. දිවයිනේ බොහෝ ප්‍රදේශවල වැසි හෝ ගිගුරුම් සහිත වැසි ඇති වන අතර සබරගමුව සහ මධ්‍යම පළාත්වල ඇතැම් ස්ථානවලට මි.මී. 150 ට වැඩි ඉතා තද වැසි සහ බස්නාහිර, වයඹ, දකුණු සහ ඌව පළාත්වල ඇතැම් ස්ථානවලට මි.මී. 100 ට වැඩි තද වැසි බලාපොරොත්තු වේ. සෙසු ප්‍රදේශවල, විශේෂයෙන් උතුරු-මැද පළාතෙත් මන්නාරම සහ වව්නියාව දිස්ත්‍රික්කවලත් ඇතැම් ස්ථානවලට මි.මී. 75 ක පමණ තරමක තද වැසි ඇති විය හැකි බව එම දෙපාර්තමේන්තුව පවසයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක බවත් අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසත් කාලගුණවිද්‍යා දෙපාර්තමේන්තුව දැනුම් දෙයි.", "URL": "https://sinhala.adaderana.lk/news.php?nid=103947", "Category": null, "Parent URL": null}