{"Source": "Adaderana", "Timestamp": "November 26, 2018 01:49 pm", "Headline": "භූකම්පනයකින් පුද්ගලයින් 500 දෙනෙකු තුවාල ලබයි", "News Content": "ඉරානයේ හටගත් භුකම්පනයකින් පුද්ගලයින් 500 දෙනෙකු පමණ තුවාල ලබා තිබේ. රිච්ටර් මාපකයේ ඒකක 6.3ක ප්‍රබලතාවයෙන් යුතුව ඉරාන ඉරාක දේශසීමා ආශ්‍රිත ප්‍රදේශයක් වන සාපෝල් ඊ සහාබ් ප්‍රදේශයට භූකම්පනයේ බලපෑම් එල්ල වී ඇති බව වාර්තා වෙයි. එරට බලධාරින් පවසන්නේ බහුතරයක් සුළු තුවාල ලැබූවන් බවයි. ඔවුන්ගෙන් 33 දෙනෙකු රෝහල් ගත කර තිබෙන බව වාර්තා වෙයි. ඉරාන වේලාවෙන් ඊයේ(25) රාත්‍රී 08.00ට පමණ භු කම්පනය හටගෙන ඇති අතර එම ප්‍රදේශවල විදුලි බල සැපයුම සහ ප්‍රවාහන සේවා අඩාල වී තිබේ.", "URL": "https://sinhala.adaderana.lk/news.php?nid=99818", "Category": null, "Parent URL": null}