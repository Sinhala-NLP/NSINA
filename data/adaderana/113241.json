{"Source": "Adaderana", "Timestamp": "July 3, 2019 08:25 am", "Headline": "ඉන්දීය කණ්ඩායම අවසන් පූර්ව වටයට", "News Content": "ලෝක කුසාලන එක්දින ක්‍රිකට් තරඟාවලියේ බංග්ලාදේශ කණ්ඩායම සමග පැවැති තරගය ලකුණු 28කින් ජය ගැනිමට ඉන්දීය කණ්ඩාම සමත්ව තිබේ. කාසියේ වාසිය දිනූ ඉන්දීය කණ්ඩායම ප්‍රථමයෙන් පන්දුවට පහරදීමට තීරණය කළාය. ඒ අනුව ඔවුන් නියමිත පන්දුවාර 50 අවසානයේ කඩුලු 09ක් දැවී ලකුණු 314ක් ලබා ගත්තේය. එම ඉනිම වෙනුවෙන් රෝහිත් ශර්මා ලකුණු 104ක් ලබා ගැනිමට සමත් වුණි. පිළිතුරු ඉනිම සඳහා පන්දුවට පහරදුන් බංග්ලාදේශ කණ්ඩායම පන්දුවාර 48ක් අවසානයේ සියලු දෙනා දැවී ලබාගත හැකි වූයේ ලකුණු 286ක් පමණයි. බංග්ලාදේශ ඉනිම වෙනුවෙන් ශකිබ් අල් හසන් ලකුණු 66ක් සහ මොහොමඩ් සයිෆුදින් නොදැවී ලකුණු 51ක් ලබා ගත්තේය.", "URL": "https://sinhala.adaderana.lk/news.php?nid=113241", "Category": null, "Parent URL": null}