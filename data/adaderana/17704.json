{"Source": "Adaderana", "Timestamp": "July 28, 2011 09:05 pm", "Headline": "බහුතර කැමැත්ත මත ඕනෑම අභියෝගයක් බාරගැනීමට සූදානම්", "News Content": "පක්ෂයේ අතිමහත් බහුතරයකගේ හා ශ්‍රී ලංකාවේ ජනතාව අතර කැපීපෙනෙන ජනප්‍රියත්වයක් හිමි, වැඩිදෙනෙකුගේ බලවත් කැමැත්ත මත තමන් වෙත පැවරෙන ඕනෑම අභියෝගයක් බාරගැනීමට තමන් සූදානම් බව එක්සත් ජාතික පක්ෂ නියෝජ්‍ය නායක කරූ ජයසූරිය මහතා පවසයි. පාක්ෂිකයන්ගේ සහයෝගය ලැබේ නම් පක්ෂය ඉදිරියට ගෙනයාම සඳහා හැකි සෑම දෙයක්ම ඉටුකරන බව ද නිවේදනයක් නිකුත් කරමින් ඒ මහතා සඳහන් කරයි. එමෙන්ම එක්සත් ජාතික පක්ෂයේ වැඩිදෙනෙකුගේ කැමැත්ත සහ පක්ෂයේ දීර්ඝකාලීන යහපත සඳහා හේතුවන්නේ නම් ඒ සම්බන්ධව තමන් දරන ඕනෑම තනතුරක් ඉතා සතුටින් අත්හැරීමට සූදානම් බව තමන් සැමවිටම දැරූ ස්ථාවරය බවද හෙතෙම පෙන්වාදෙයි. ශ්‍රී ලාංකික ජනතාවගේ සැබෑ අභිලාෂයන් ඇතුළුවන යහපාලනය පිළිබඳ කරුණුවලදී එක්සත් ක්‍රියා මාර්ගයක අවශ්‍යතාවය පිළිබඳව සැමවිටම විශ්වාසය තබා කටයුතු කරන බව ද ජයසූරිය මහතා වැඩිදුරටත් සිය නිවේදනයෙන් දක්වයි.", "URL": "https://sinhala.adaderana.lk/news.php?nid=17704", "Category": null, "Parent URL": null}