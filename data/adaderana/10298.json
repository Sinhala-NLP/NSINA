{"Source": "Adaderana", "Timestamp": "August 18, 2010 08:29 am", "Headline": "ඇසළ පෙරහැර බලන්න විශේෂ දුම්රිය සේවයක්", "News Content": "වාර්ෂික මහනුවර ඇසළ පෙරහැර මංගල්‍යය වෙනුවෙන් විශේෂ දුම්රිය ධාවනයට යොදවන බව ශ්‍රී ලංකා දුම්රිය සේවය පවසයි. ලබන 20 වැනිදා සිට 25 වැනිදා දක්වා මෙම දුම්රිය ධාවනය කිරීමට පියවර ගෙන ඇති බව සඳහන් වේ. ඒ අනුව මහනුවර - කොළඹ අතර විශේෂ දුම්රිය ගමන් වාර 4 ක් ක්‍රියාත්මක කිරීමට නියමිතව තිබේ. එමෙන්ම මහනුවර - මාතලේ අතර ද විශේෂ දුම්රිය වාර 7 ක් ද , මහනුවර - නාවලපිටිය අතර විශේෂ දුම්රිය වාරයක් ද ක්‍රියාත්මක කෙරෙන බව දුම්රිය සේවය පවසයි. මහනුවර ඇසළ පෙරහැර නැරඹීමට පැමිණෙන බැතිමතුන්ගේ ගමන් පහසුව වෙනුවෙන් මෙම විශේෂ දුම්රිය සේවය ක්‍රියාත්මක බව දුම්රිය සේවය සඳහන් කරයි.", "URL": "https://sinhala.adaderana.lk/news.php?nid=10298", "Category": null, "Parent URL": null}