{"Source": "Adaderana", "Timestamp": "August 31, 2011 11:05 am", "Headline": " කරුණාට ආරක්ෂාව දුන් එස්.ටී.එෆ් අනතුරේ", "News Content": "නියෝජ්‍ය අමාත්‍ය විනයාගමූර්ති මුරලිදරන් මහතාට ආරක්ෂාව සලසමින් ගමන් ගත් විශේෂ කාර්ය බලකා සෙබළුන් රැගත් රථයක් අනතුරට ලක්ව තිබේ. මනම්පිටිය, ආච්චිබෝක්කුව ප්‍රදේශයේ අද අලුයම 4.40 ට පමණ අනතුර සිදුව ඇති බව පොලිසිය සඳහන් කරයි. අදාළ රථය මාර්ගයෙන් ඉවතට පැනීමෙන් සිදුවූ මෙම අනතුරින් තුවාල ලැබූ විශේෂ කාර්ය බලකා සෙබළුන් දෙදෙනෙකු පොළොන්නරුව මහරෝහලට‍ ඇතුළත් කර තිබේ. තුවාල ලැබූවන්ගේ තත්ත්වය බරපතල නොවන බව අද දෙරණ කළ විමසීමක දී රෝහල් ප්‍රකාශකයෙක් කියා සිටියේය.", "URL": "https://sinhala.adaderana.lk/news.php?nid=18426", "Category": null, "Parent URL": null}