{"Source": "Adaderana", "Timestamp": "June 10, 2012 08:10 am", "Headline": " නිධන් සොරුන් 15 තෙක් රිමාන්ඩ්", "News Content": "ඇල්ල, බල්ල‍කොටුව, අඹගමුව ප්‍රදේශයේ නිධන් වස්තු කැණීමේ නිරතව සිටියදී අත්අඩංගුවට ගත් සැකකරුවන් 12 දෙනා රක්ෂිත බන්ධනාගාර ගත කර තිබේ. ඇල්ල පොලිස් ස්ථානයට ලද තොරතුරක් මත අදාළ සැකකරුවන් අත්අඩංගුවට ගෙන තිබුණි. ඔවුන් බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 15 වැනි දින දක්වා රක්ෂිත බන්ධනාගාර ගත කර ඇති බව පොලිසිය පවසයි. ඇල්ල පොලිසිය ඒ සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=24898", "Category": null, "Parent URL": null}