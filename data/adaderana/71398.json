{"Source": "Adaderana", "Timestamp": "March 27, 2017 07:37 am", "Headline": "තැන් දෙකකින් අත් බෝම්බ දෙකක් සමග දෙදෙනෙක් දැලේ ", "News Content": "හික්කඩුව සහ හුංගම යන ප්‍රදේශවලදී ජීව අත්බෝම්බ දෙකක් සමග පුද්ගලයින් දෙදෙනෙකු අත්අඩංගුවට ගෙන තිබේ.හික්කඩුව, කුමාර මාවත ප්‍රදේශයේදී ලද තොරතුරකට අනුව සිදු කළ සෝදිසියදී ජීව අත්බෝම්බයක් සමග 33 හැවිරිදි සැකකරු අත්අඩංගුවට ගත් බව පොලිසිය පවසයි.සැකකරු දොඩන්දූව ප්‍රදේශයේ පදිංචිකරුවෙකු වන අතර ඔහු අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර හුංගම, කට්ටකඩුව ප්‍රදේශයේදී ද ජීව අත්අබෝම්බයක් සමග 32 හැවිරිදි පුද්ගලයෙකු අත්අඩංගුවට ගෙන තිබේ.සැකකරු අඟුණකොළපැලැස්ස ප්‍රදේශයේ පදිංචිකරුවෙකු වන අතර ඔහු අද අඟුණකොළපැලැස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71398", "Category": null, "Parent URL": null}