{"Source": "Adaderana", "Timestamp": "January 15, 2014 02:24 pm", "Headline": "තණමල්විල ගංජා හේන් 2ක් වටලයි ", "News Content": "තණමල්විල, දිගන ප්‍රදේශයේ පවත්වාගෙන යනු ලැබු ගංජා හේන් 02ක් පොලිස් විශේෂ කාර්ය බලකාය විසින් සොයාගෙන තිබේ. අක්කර දෙකහමාරක පමණ භූමි ප්‍රදේශයක මෙම ගංජා වගා පවත්වාගෙන ගොස් තිබු බව පොලිස් විශේෂ කාර්ය බලකාය සඳහන් කළේය. ගංජා ගස් 7500 ක පමණ ප්‍රමාණයක් එහිදී විශේෂ කාර්ය බලකාය විසින් ගිනිතබා විනාශ කර ඇති අතර පරීක්ෂණ කටයුතු සඳහා සාම්පල වශයෙන් ගංජා ගස් 04 ක් තණමල්විල පොලිසිය වෙත භාර දී තිබේ. මේ සම්බන්ධයෙන් කිසිදු පුද්ගලයෙකු අත්අඩංගුවට ගෙන නොමැති අතර තණමල්විල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40367", "Category": null, "Parent URL": null}