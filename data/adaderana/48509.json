{"Source": "Adaderana", "Timestamp": "January 7, 2015 01:05 pm", "Headline": "හෙට ඡන්දය ගැන ඉන්දියාවත් අවධානයෙන් ", "News Content": "හෙට(08) දිනයේ මෙරට පැවැත්වෙන ජනාධිපතිවරණය පිළිබඳ ඉන්දියාවේද අවධානය යොමුව තිබේ. ජනාධිපතිවරණයට අදාළ මැතිවරණ ක්‍රියාවලිය පිළිබඳ තම රජය නිරන්තර අවධානයෙන් පසුවන බව ඉන්දීය රජය ප්‍රකාශ කර ඇත. ශ්‍රී ලංකාවේ පැවැත්වෙන ජනාධිපතිවරණය මෙරට දේශපාලන ඉතිහාසයේ හැරවුම් ලක්ෂයක් වනු ඇති බව ඉන්දියාව පවසයි. මේ අතර ජනාධිපතිවරණය සඳහා ජන්දය භාවිත කිරීමට අපේක්ෂා කරන පුද්ගලයින්ගේ ජන්ද අයිතිය සුරක්ෂිත කිරීමට මෙරට රජය පියවර ගනු ඇති බව හියුමන් රයිට්ස් වොච් සංවිධානය සඳහන් කරයි. පක්ෂපාතී අයුරින් මාධ්‍ය හරහා විවිධ ප්‍රචාරයන් සිදු නොකිරීමට අපේක්ෂකයින් කටයුතු කළ යුතු බව ද එම සංවිධානය වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=48509", "Category": null, "Parent URL": null}