{"Source": "Adaderana", "Timestamp": "July 12, 2019 09:28 am", "Headline": "සිමෝනා හේලප් සිය තැන රැකගනී", "News Content": "විම්බල්ඩන් ටෙනිස් තරගාවලියේ කාන්තා කේවල අංශයේ අවසන් මහා තරගයේ තම ස්ථානය තහවුරු කර ගැනීමට රුමේනියාවේ සිමෝනා හේලප් සමත් වුණි. සිමෝනා හේලප් විම්බල්ඩන් ටෙනිස් තරගාවලියේ අවසන් මහා තරගයට සුදුසුකම් ලැබූ ප්‍රථම වතාව මෙයයි. විම්බල්ඩන් ටෙනිස් තරගාවලියේ දෙවන අවසන් පූර්ව වටය පැවැත්වුණේ රුමේනියාවේ සිමෝනා හේලප් සහ යුක්රේනයේ එලීනා ස්විටෝලිනා අතරයි. තරගයේ පළමු වටයේ සිට තරගයේ පාලනය තමන් වෙත නතු කර ගැනීමට හේලප් සමත් වුණි. ඇය පළමු වටය ලකුණු 6 ට 1 ක් ලෙස ජයගත් අතර දෙවන වටය ලකුණු 6 ට 3 ක් ලෙස ජයගත්තේය. ඒ අනුව තරගය වට 2 ට 0 ක් ලෙස ජයගත් හේලප් විම්බල්ඩන් ටෙනිස් තරගාවලියේ කාන්තා කේවල අංශයේ අවසන් මහා තරගයට සුදුසුකම් ලබා ගත්තේය. හේලප් විම්බල්ඩන් ටෙනිස් තරගාවිලයේ අවසන් මහා තරගයට සුදුසුකම් ලබා ගත් පළමු අවස්ථාව මෙයයි. සිමෝනා හේලප් අවසන් මහා තරගයේදී හත් වතාවක් විම්බල්ඩන් ටෙනිස් ශූරතාව දිනු අමෙරිකාවේ සෙරීනා විලියම්ස් සමග තරග වැදීමට නියමිතයි.", "URL": "https://sinhala.adaderana.lk/news.php?nid=113966", "Category": null, "Parent URL": null}