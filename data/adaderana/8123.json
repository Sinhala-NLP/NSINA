{"Source": "Adaderana", "Timestamp": "May 1, 2010 01:02 pm", "Headline": "රණසිංහ ප්‍රේමදාස ගුණ සැමරේ", "News Content": "දිවංගත රණසිංහ ප්‍රේමදාස මහතාගේ 17 වන ගුණානුස්මරණ උත්සවය අද කොළඹ අලුත්කඩේ පිහිටි ඒ මහතා‍ගේ පිළිරුව අභියසදී පැවැත්වුණි. පාර්ලිමේන්තු මන්ත්‍රී සජිත් ප්‍රේමදාස මහතා‍ ඇතුළු පවුලේ සාමාජිකයින් විසින් එය සංවිධානය කර තිබුණි. එම අවස්ථාවට එක්සත් ජාතික පක්ෂ නායක රනිල් වික්‍රමසිංහ මහතා, එම පක්ෂයේ නියෝජ්‍ය නායක කරූ ජයසූරිය මහතා ඇතුළු පක්ෂයේ ක්‍රියාකාරී සාමාජිකයින් රැසක් සහභාගී වී සිටියහ. රණසිංහ ප්‍රේමදාස යුගයේ දී ග්‍රාමීය ජනතාවට සිදුවූ සේවය මෙහිදී විපක්ෂ නායකවරයාගේ ඇගයීමට ලක්විය. 1993 මැයි මස පළමුවැනිදා කොළඹ පැවති මැයි දින පෙළපාලියේ ගමන් කරමින් සිටියදී හිටපු ජනාධිපති ආර්.ප්‍රේමදාස මහතා එල්.ටී.ටී.ඊ සාමාජිකයෙකුගේ මරාගෙන මැරෙන ප්‍රහාරයකට ලක්වීමෙන් ජීවිතක්ෂයට පත්විය.", "URL": "https://sinhala.adaderana.lk/news.php?nid=8123", "Category": null, "Parent URL": null}