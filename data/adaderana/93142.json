{"Source": "Adaderana", "Timestamp": "July 24, 2018 07:11 pm", "Headline": "බැසිල්ගේ අපේක්ෂාව", "News Content": "වත්මන් ආණ්ඩුව පෙරළා දැමීම තම අපේක්ෂාව බව හිටපු අමාත්‍ය බැසිල් රාජපක්ෂ මහතා පවසයි. හිටපු අමාත්‍යවරයා මේ බව ප්‍රකාශ කළේ මාතර මහේස්ත්‍රාත් අධිකරණයේ පැවති නඩුවකින් අනතුරුව මාධ්‍ය වෙත අදහස් දක්වමින්. මාතර එළියකන්ද ප්‍රදේශයේ පොල් ඉඩමක් මිලදී ගැනීම සම්බන්ධයෙන් හිටපු අමාත්‍ය බැසිල් රාජපක්ෂ මහතාට විරුද්ධ කොළඹ මූල්‍ය අපරාධ කොට්ඨාසය මඟින් පවරා තිබූ නඩුව අද මාතර මහේස්ත්‍රාත් අධිකරණයේදී විභාගයට ගැණිනි. වෛද්‍ය ප්‍රතිකාර සඳහා විදෙස්ගත වීමට අවශ්‍ය බැව පවසා බැසිල් රාජපක්ෂ මහතා මෝසමක් ඉදිරිපත් කර තිබූ අතර ඒ අනුව මාතර ප්‍රධාන මහේස්ත්‍රාත් පවිත්‍රා සංජීවනී පතිරණ මහත්මිය ඒ මහතා හට මාස 3 ක කාලයක් සඳහා විදෙස්ගත වීමට අවසර ලබා දුන්නේය. ඡන්දය පරක්කු කිරීම හේතුවෙන් වත්මන් රජය කෙසේ හෝ පරාජය කිරීම තම අපේක්ෂාව බව බැසිල් රාජපක්ෂ මහතා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=93142", "Category": null, "Parent URL": null}