{"Source": "Adaderana", "Timestamp": "July 27, 2014 01:54 pm", "Headline": "වසර 6ට පසු තැපැල් ගාස්තුවල සංශෝධනයක් ", "News Content": "අගෝස්තු මස පළමු වැනි දින සිට ක්‍රියාත්මක වන පරිදි තැපැල් ගාස්තු සංශෝධනය කිරීමට රජය තීරණය කර තිබේ. අදාළ සංශෝධනය සඳහා මේ වන විට කැබිනට් අනුමැතිය ද හිමිවී ඇති බව තැපැල් දෙපාර්තමේන්තු ආරංචි මාර්ග සඳහන් කළේය. වසර තුනකට වරක් තැපැල් ගාස්තු සංශෝධනය වීම සිදුවුව ද මෙවර තැපැල් ගාස්තු සංශෝධනය වන්නේ වසර 6කට පසුව වීම විශේෂත්වයකි. අවම තැපැල් ගාස්තුව වන රුපියල් පහ මෙම සංශෝධනයේ දී රුපියල් 10 දක්වා වැඩි කර තිබේ. ඊට අදාළ ගැසට් නිවේදනය ඉදිරි සතිය තුළ නිකුත් කිරීමට නියමිතය. ඊට අමතරව යම් යම් තැපැල් ගාස්තුවල අඩුවීමක් ද මෙම සංශෝධනයේ දී සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=44943", "Category": null, "Parent URL": null}