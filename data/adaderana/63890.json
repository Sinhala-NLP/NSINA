{"Source": "Adaderana", "Timestamp": "September 7, 2016 11:38 am", "Headline": "  ඝාතන සැකකරුවන් 2ක් මාට්ටු", "News Content": "පුද්ගල ඝාතනයක් සම්බන්ධයෙන් සැකපිට පුද්ගලයින් දෙදෙනෙකු මිරිහාන විශේෂ අපරාධ විමර්ශන ඒකකය විසින් අත්අඩංගුවට ගෙන තිබේ.පසුගිය ජූලි මස 16 වන දින මහරගම - පිළියන්දල පාරේ ආලෝක සංඥා මංසන්ධිය අසළදී මෝටර් රථයක් තුළදී පුද්ගලයෙකු ඝාතනය කර තිබුණි.ඒ සම්බන්ධයෙන් මිරිහාන විශේෂ අපරාධ විමර්ශන ඒකකය පරීක්ෂණ සිදුකළ අතර ඒ අනුව මෙම සැකකරුවන් දෙදෙනා අත්අඩංගුවට ගෙන ඇති බව සඳහන්ය.මෙලෙස අත්අඩංගුවට ගෙන ඇත්තේ 20 හැවිරිදි සහ 29 හැවිරිදි රත්මලාන හා කැලණිය ප්‍රදේශ වල පදිංචිකරුවන් දෙදෙනෙකි.සැකකරුවන් අද(07) දින කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63890", "Category": null, "Parent URL": null}