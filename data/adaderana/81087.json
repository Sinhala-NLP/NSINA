{"Source": "Adaderana", "Timestamp": "December 5, 2017 09:31 pm", "Headline": "ගංජා එක්ක 19 කොල්ලා මාට්ටු", "News Content": "වවුනියාව පොලීසිය මඟින් ගංජා කිලෝ දෙකක් සමග වයස අවුරුදු 19 ක තරුණයෙකු අත් අඩංගුවට ගෙන තිබේ. වවුනියාවේ සුපිරි වෙළෙඳ සැලක් අසළ මෙම තරුණයා ගංජා පාර්සලය සමඟ සිටියදී පොලීසියට ලැබුණු තොරතුරක් මත ඔහුව අත් අඩංගුවට ගෙන තිබේ. එම තරුණයා යාපනයේ මනිපායි ප්‍රදේශයේ පදිංචි තරුණයෙකු වන අතර ඔහු එම ගංජා පාර්සලය රැගෙන විත් ඇත්තේ වවුනියාවේදී තවත් පුද්ගලයෙකුට බාරදීම සඳහාය. සැකකාර තරුණයා 5 දා වවුනියාව අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81087", "Category": null, "Parent URL": null}