{"Source": "Adaderana", "Timestamp": "May 13, 2015 06:28 am", "Headline": " අම්මා දියණියන් දෙදෙනා සමග ළිඳට පැනලා-එක් දැරියක් මරුට", "News Content": "කොස්වත්ත - ඉහළ කොට්ටරාමුල්ල ප්‍රදේශයේ මවක තම දියණියන් දෙදෙනෙකු සමග ළිඳකට පැන ඇති බවත් එහිදී එක් දැරියක මිය ගොස් ඇති බවත් පොලීසිය පවසයි.අද (13) අළුයම 1.00 ට පමණ මෙම සිද්ධිය සිදුවී ඇති බව කොස්වත්ත පොලීසිය කියා සිටියි.මිය ගොස් ඇත්තේ වයස අවුරුදු 01 ක් වන දැරියක වන අතර ළිඳේ සිටි වයස අවුරුදු 07 ක් වන අනෙක් දියණිය සහ මව ප්‍රදේශවාසීන් විසින් ගොඩට ගැනීමෙන් අනතුරුව මාරවිල මූලික රෝහලට ඇතුළත් කර ඇත.පවුල් ආරවුලක් මත මෙම සිද්ධිය සිදු වන්නට ඇතැයි විශ්වාස කරන බව පොලීසිය කියයි.කොස්වත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51294", "Category": null, "Parent URL": null}