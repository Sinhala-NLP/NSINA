{"Source": "Adaderana", "Timestamp": "January 6, 2019 01:21 pm", "Headline": "ගම්පෙරළිය අලුත් වෙයි", "News Content": "ගම්පෙරළිය කඩිනම් ග්‍රාමීය සංවර්ධන වැඩසටහන යළි ක්‍රියාත්මක කිරීමේදී වඩාත් පුළුල් වැඩසටහනක් ලෙස ක්‍රියාවට නැංවීමට රජය තීරණය කර තිබේ. ඒ අනුව මේ දක්වා එක් මැතිවරණ කොට්ඨාසයක සංවර්ධන කටයුතු වෙනුවෙන් ගම්පෙරළිය වැඩසටහන යටතේ වෙන් කෙරුණු රුපියල් මිළියන 200 වෙනුවට මේ වසරේ සිට රුපියල් මිලියන 300ක ප්‍රතිපාදන ලබාදීමට තීරණය කර ඇති බව මුදල් හා ජනමාධ්‍ය අමාත්‍යංශය පවසයි. ඒ අනුව මෙම වසර තුල එම සංවර්ධන වැඩසටහන සඳහා රුපියල් මිලියන 48000ක් වෙන්කෙරෙන බව අමාත්‍යංශය සඳහන් කළේය. පසුගිය වසරේ ජූලි මාසයේ සිට ක්‍රියාත්මක වෙමින් තිබු ගම්පෙරළිය ග්‍රාමීය සංවර්ධන වැඩසටහන පසුගිය රජය විසින් නොවැම්බර් මස 13 වනදා අත්හිටුවා තිබු අතර නව ආණ්ඩුව බලයට පත්වීමත් සමඟ එම වැඩසටහන යළි ක්‍රියාවට නැංවීම සඳහා මුදල් හා ජනමාධ්‍ය අමාත්‍ය මංගල සමරවීර මහතා ඉදිරිපත් කළ කැබිනට් පත්‍රිකාවට පසුගිය සතියේ අමාත්‍ය මණ්ඩල අනුමැතිය හිමිව තිබුණි.", "URL": "https://sinhala.adaderana.lk/news.php?nid=101882", "Category": null, "Parent URL": null}