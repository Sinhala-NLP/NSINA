{"Source": "Adaderana", "Timestamp": "September 21, 2018 01:52 pm", "Headline": "රුපියල අවප්‍රමාණය වෙන්න හේතුව ඒකාබද්ධය කියයි", "News Content": "රුපියල අවප්‍රමාණය වීම සම්බන්ධයෙන් මුදල් අමාත්‍යංශය හා ආර්ථික කටයුතු අමාත්‍යංශය නිදහසට කරුණු දක්වමින් සිටින බව ඒකාබද්ධ විපක්ෂය පවසයි. අද කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩී.වී චානක මහතා මේ බව ප්‍රකාශ කළේය. රුපියල අවප්‍රමාණය වීමට ප්‍රධානතම හේතුව වී ඇත්තේ රටට ආයෝජන ගලා නොයේමත් වත්මන් ආණ්ඩුව බලයට පත්වූ දා සිට කිසිඳු ආයෝජනයක් ගෙන්වා ගැනීමට අසමත් වී ඇති බවද පාර්ලිමේන්තු මන්ත්‍රී ඩී.වී චානක මහතා පැවසීය.", "URL": "https://sinhala.adaderana.lk/news.php?nid=96474", "Category": null, "Parent URL": null}