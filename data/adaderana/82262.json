{"Source": "Adaderana", "Timestamp": "December 30, 2017 03:50 pm", "Headline": "පුරාවිද්‍යාත්මක ස්ථාන ඉතා සීග්‍රයෙන් විනාශ වෙනවා", "News Content": "මෙරට පුරාවිද්‍යාත්මක වටිනාකමකින් යුත් ස්ථාන ඉතා සීග්‍රයෙන් විනාශ වෙමින් පවතින බව අධ්‍යාපන අමාත්‍ය අකිල විරාජ් කාරියවසම් මහතා පවසයි. කෙසේවෙතත් විනාශ වෙමින් පවතින බෞද්ධ උරුමයන් සංරක්ෂණය කිරීම සඳහා අවශ්‍ය පියවර ගන්නා ලෙස තමන් බලධාරීන් වෙත උපදෙස් ලබා දුන් බව අමාත්‍යවරයා සඳහන් කළේය. හෝමාගම ප්‍රදේශයේ පැවැති උත්සවයකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මෙම අදහස් පල කළේය. මේ අතර වෙහෙර විහාරස්ථාන ගොඩනැගීම සඳහා ලබන වසරේ සිට මූල්‍යාධාර ලබාදීමට පියවර ගන්නා බව ද අමාත්‍යවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=82262", "Category": null, "Parent URL": null}