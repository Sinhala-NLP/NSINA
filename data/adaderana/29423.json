{"Source": "Adaderana", "Timestamp": "November 23, 2012 11:14 am", "Headline": "රාත්‍රී තැපැල් දුම්රියෙන් මළ සිරුරක් හමුවෙයි", "News Content": "කොළඹ සිට බදුල්ල බලා ධාවනය වූ රාත්‍රී තැපැල් දුම්රියේ තිබී අභිරහස් ලෙස මියගිය පුද්ගලයෙකුගේ මළ සිරුරක් සොයාගෙන තිබේ. අද (23) උදෑසන දුම්රිය බදුල්ල දුම්රිය ස්ථානය වෙත පැමිණි අවස්ථාවේ දී දුම්රිය ආරක්ෂක නිලධාරීන් විසින් දුම්රිය පරීක්ෂාවට ලක්කර ඇති බව සඳහන්ය. එහිදී මෙම මළ සිරුර සො‍යාගෙන ඇතැයි සඳහන්ය. 63 හැවිරිදි රාජගිරිය ප්‍රදේශයේ පදිංචි පුද්ගලයෙකුගේ මළ සිරුරක් මෙලෙස සොයා ගෙන ඇති බව පොලීසිය සඳහන් කළේය. මේ සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29423", "Category": null, "Parent URL": null}