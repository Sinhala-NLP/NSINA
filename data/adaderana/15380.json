{"Source": "Adaderana", "Timestamp": "April 10, 2011 08:36 am", "Headline": "උත්සව සමයට භාණ්ඩ හිඟ නෑ", "News Content": "උත්සව සමයේ කිසිදු හිඟයකින් තොරව අත්‍යවශ්‍ය භාණ්ඩ ලබා දීමට පියව‍ර ගෙන ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. එම අමාත්‍යාංශයේ ලේකම් සුනිල් එස් සිරිසේන මහතා ප්‍රකාශ කර සිටියේ ඒ සඳහා අවශ්‍ය ආහාර තොග මේ වන විටත් රැස් කර ඇති බවයි. සතොස,සමූපකාර,‍කෝප් සිටි වැනි රජයේ මැදිහත්වීම් මත පවත්වාගෙන යන වෙළඳ ආයතන වල මෙන්ම පෞද්ගලික අංශයේ වෙළඳ ආයතන වලටද ප්‍රමාණවත් පරිදි භාණ්ඩ ලැබී ඇති වග හෙතෙම පෙන්වා දුන්නේය. පසගිය සතිය‍ට සාපෙක්ෂව සියලුම භාණ්ඩ වල තොග මිල ගණන් පහත වැටීමක්ද දක්නට ලැබෙන බවත්,එසේ හෙයින් උත්සව සමයේ සහනදායි මිල ගණන් වලට හිඟයකින් තොරව බඩු භාණ්ඩ ලබාගැනීමට හැකිවෙනු ඇතැයිද ඔහු විශ්වාසය පළ කළේය. මේ අතර උත්සව සමයේ වෙළඳසැල් වැටලීමේ කටයුතු අඛණ්ඩව දිවයින පුරා ක්‍රියාත්මක කරන බව ද සුනිල් එස් සිරිසේන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15380", "Category": null, "Parent URL": null}