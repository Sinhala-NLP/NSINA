{"Source": "Adaderana", "Timestamp": "September 14, 2010 11:06 am", "Headline": "එල්.ටී.ටී.ඊයට සහය දුන් මුස්ලිම් ජාතිකයා රිමාන්ඩ් ", "News Content": "පසුගිය කාලයේ එල්.ටී.ටී.ඊ සංවිධානය මගින් කොළඹ නගරයේ සිදු කළ විනාශකාරි ක්‍රියාවලට ආධාර අනුබල දුන්නේ යැයි සැකපිට අත්අඩංගුවට ගන්නා ලද මුස්ලිම් ජාතිකයෙකු රක්ෂිත බන්ධානාගාර ගත කර තිබේ. යුද හමුදා බුද්ධි අංශය මගින් සිදු කළ මෙහෙයුමක දී මෙම සැකකරු තොටළඟ ප්‍රදේශයේ දී අත්අඩංගුවට ගනු ලැබිණි. අත්අඩංගුවට පත් වන අවස්ථාවේ සැකකරු සන්තකයේ තිබී අත්බෝම්බයක් ද සොයා ගත් බව කොළඹ අපරාධ කොට්ඨාසයේ නිලධාරීන් අධිකරණයට දැනුම් ‍දී ඇති බව සඳහන් වේ. මෙම සැකකරු පසුගිය කාලයේ එල්.ටී.ටී.ඊ සංවිධානය මගින් කොළඹ හා තදාසන්න ප්‍රදේශ‍ වල සිදු කළ පිපිරීම් ඇතුළු කඩාකප්පල්කාරී ක්‍රියාවන්ට ආධාර අනුබල දී ඇතැයි ද පොලිස් පරීක්ෂණ වල දී හෙළි වී තිබේ. සැකකරු ලබන 20 වැනිදා දක්වා රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කරනු ලැබිණි.", "URL": "https://sinhala.adaderana.lk/news.php?nid=10847", "Category": null, "Parent URL": null}