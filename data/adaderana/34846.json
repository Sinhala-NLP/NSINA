{"Source": "Adaderana", "Timestamp": "June 11, 2013 10:38 pm", "Headline": "වාන් දොරටු ඇරෙයි - කැලණි ගඟේ පහල පිරිස් අවදියෙන් සිටිය යුතුයි", "News Content": "ලක්ෂපාන හා කැනියන් ජලාශවල වාන් දොරටු විවර කර ඇති බැවින් කැලණි ගඟේ පහල ජල මට්ටම ඉහළයා හැකි බව නුවරඑළිය දිස්ත්‍රීක් ලේකම් ඩී.පී.ජී කුමාරසිරි මහතා පවසයි. එබැවින් ඒ අවට ප්‍රදේශවල සිටින ජනයා විමසිලිමත් වන ලෙස හෙතෙම ඉල්ලීමක් කරයි. ලක්ෂපාන ජලාශයේ වාන් දොරටු 3 ක් අඩි 8 බැගින් මේවන විට විවෘත කර ඇති බවත්, කැනියන් ජලාශයේ වාන් දොරටු 3 ක් අඩි 1 1/2 බැගින් විවෘත කර ඇති බවත් දිස්ත්‍රීක් ලේකම්වරයා අද දෙරණට කියා සිටියේය. එසේම විමලසුරේන්ද්‍ර සහ කාල්ස්රී ජල මට්ටම පිටාර මට්ටමට පැමිණ ඇති බවත් හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=34846", "Category": null, "Parent URL": null}