{"Source": "Adaderana", "Timestamp": "October 19, 2018 12:54 pm", "Headline": "මත්පෙති ප්‍රවාහනය කළ තරුණයින් 2ක් අත්අඩංගුවට", "News Content": "යාපනයේ සිට ත්‍රීකුණාමලය දක්වා මත්පෙති ප්‍රවාහනය කළ සැකකරුවන් දෙදෙනෙකු අද(19) උදැසන අත්අඩංගුවට ගත් බව ඕමන්ත පොලීසිය පවසයි. පොලීසිය පැවසූවේ බස් රථයකින් මත්පෙති තොගය ප්‍රවාහනය කරමින් සිටියදී පොලීසිය සිදුකළ හදිසි සෝදිසි කිරීමකදී සැකකරුවන් අත්අඩංගුවට ගත් බවයි. සැකකරුවන් සතුව තිබි මත්පෙති 1670 ක ප්‍රමාණයක් අත්අඩංගුවට ගත් බවද පොලීසිය පැවසීය. පොලීසිය පැවසූවේ මත්පෙති තොගය සමඟ ත්‍රීකුණාමලය ප්‍රදේශයේ පදිංචි 23 හා 25 හැවිරිදි තරුණයින් දෙදෙනෙකු අත්අඩංගුවට ගත් බවයි. අත්අඩංගුවට ගත් සැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97920", "Category": null, "Parent URL": null}