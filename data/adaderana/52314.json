{"Source": "Adaderana", "Timestamp": "June 29, 2015 08:30 am", "Headline": " විදෙස් මුදල් ‍තොගයක් පන්නන්න ගිහින් මාට්ටු", "News Content": "නීති විරෝධී අයුරින් විදේශ මුදල් තොගයක් මෙරටින් රැගෙනයාමට උත්සහ කළ පුද්ගලයෙකු කටුනායක ජාත්‍යන්තර ගුවන්තොටුපළේදී අත්අඩංගුවට ගෙන තිබේ. අදාළ පුද්ගලයා අද අළුයම 12.55 ට මැලේසියානු ගුවන් සේවයට අයත් එම්.එච් 178 දරණ ගුවන් යානයෙන් මැලේසියාව බලා යාමට සූදානම්ව පැමිණ ඇති බව වාර්තා වේ. එහිදී ගුවන් තොටුපළ රේගුව ඔහුගේ ගමන්මලු පරික්ෂා කිරිමේදී එහි තිබී රටවල් කිහිපයක විදේශීය මුදල් තොගයක් සොයාගෙන තිබේ.එහි වටිනාකම රුපියල් එක් කෝටි 70 ලක්ෂයක් පමණ වන බව ගුවන් තොටුපළ රේගුව සඳහන් කරයි. අත්අඩංගුවට ගත් පුද්ගලයා දෙහිවල ප්‍රදේශයේ පදිංචි 37 හැවිරිදි පුද්ගලයෙකු වන අතර ගුවන්තොටුපළ රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52314", "Category": null, "Parent URL": null}