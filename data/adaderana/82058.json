{"Source": "Adaderana", "Timestamp": "December 25, 2017 01:39 pm", "Headline": "  නිලාවැලියේ ගිලෙන්න ගිය 2කට වෙරළාරක්ෂක නාවිකයින් පන දෙයි", "News Content": "නිලාවැලි, ගෝපාල්පුරම් ප්‍රදේශයේදී මුහුදේ ගිළී අනතුරට පත් තරුණයින් දෙදෙනෙකු වෙරළාරක්ෂක නාවිකයින් විසින් ආරක්ෂිතව මුදාගෙන තිබේ. නැගෙනහිර නාවික විධානයට අයත් නිලාවේලි ශ්‍රී ලංකා නාවික නෞකා විජයබා ආයතනයට අනුයුක්ත වෙරළාරක්ෂක දෙපාර්තමේන්තුවේ නාවිකයින් පිරිසක් විසින් එම මුදාගැනීමේ මෙහෙයුම් සිදු කර ඇති බව නාවික හමුදාව සඳහන් කළේය. අනතුරට ලක්ව ඇත්තේ බදුල්ල සහ දෙහිඕවිට යන ප්‍රදේශවල පදිංචි 27 හැවිරිදි සහ 25 හැවිරිදි තරණයින් දෙදෙනෙකි. කෙසේවෙතත් වෙරළාරක්ෂක නාවිකයින් විසින් ඔවුන් ආරක්ෂිතව බේරාගෙන ගොඩබිමට රැගෙන විත් ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=82058", "Category": null, "Parent URL": null}