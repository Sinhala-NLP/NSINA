{"Source": "Adaderana", "Timestamp": "April 17, 2016 07:08 pm", "Headline": "වැට් බද්දෙන් වදියි", "News Content": "වැට් බද්ද වැඩිවීමත් සමග ජනතාව තවදුරටත් පීඩාවට පත්වන බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වාදෙන්නේ වත්මන් රජයේ වැරදි ආර්ථික ප්‍රතිපත්ති මෙම තත්ත්වයට හේතු වී ඇති බවයි.කුරුණෑගල ප්‍රදේශයේ පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.තම රජය සමයේ සිදුකරගෙන ආ සංවර්ධනය නතර නොකරන ලෙසත්, අඩුපාඩු ඇති නම් සොයාබලන ලෙසත්, පැවසූ නමුත් එය සිදුනොවීම නිසා ආර්ථිකය කඩා වැටී රුපියල බාල්දු වූ බව හෙතෙම පෙන්වාදුන්නේය.එසේම රටවල් රැසක සහයෙන් මෙරට සංවර්ධන වැඩපිළිවෙළ ක්‍රියාත්මක කළ බවද කියා සිටි ඒ මහතා චීනය සමග ගැටුම නතර කළ යුතු බවද පැවසූවේය.තවද වැට් බද්ද වැඩිවීම නිසා ජලය හා දුරකථන ගාස්තු ඉහළයනු ඇතැයිද හෙතෙම කියා සිටියේය.", "URL": "https://sinhala.adaderana.lk/news.php?nid=59253", "Category": null, "Parent URL": null}