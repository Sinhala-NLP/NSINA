{"Source": "Adaderana", "Timestamp": "September 20, 2013 02:04 pm", "Headline": "රිය අනතුරකින් සිවිල් ආරක්ෂක නිලධාරීන් 2ට තුවාලයි ", "News Content": "පුත්තලම - කොළඹ ප්‍රධාන මාර්ගයේ සිදුවු රිය අනතුරකින් සිවිල් ආරක්ෂක බලකා නිලධාරීන් දෙදෙනෙකු තුවාල ලබා තිබේ. බස් රථයක් සහ යතුරු පැදියක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරින් බරපතළ තුවාල ලැබු යතුරුපැදියේ ගමන්ගත් සිවිල් ආරක්ෂක බලකා නිලධාරීන් දෙදෙනා පුත්තලම මූලික රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහල වෙත මාරුකර යවා තිබේ. සිද්ධිය සම්බන්ධයෙන් බස් රථයේ රියදුරු අත්අඩංගුවට ගත් බව පුත්තලම පොලීසිය පවසයි.", "URL": "https://sinhala.adaderana.lk/news.php?nid=37550", "Category": null, "Parent URL": null}