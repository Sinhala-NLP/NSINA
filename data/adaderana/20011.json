{"Source": "Adaderana", "Timestamp": "November 15, 2011 05:59 am", "Headline": "ජය ශ්‍රී ලංකාවටයි", "News Content": "ශ්‍රී ලංකාව හා පකිස්ථානය අතර පැවති දෙවන එක්දින තරගයෙන් ලකුණු ලකුණු 25 න් ජයග්‍රහණය කිරීමට ශ්‍රී ලංකා කණ්ඩායමට හැකිවිය. මෙම තරගයේදී ප්‍රථමයෙන් පන්දුවට පහරදුන් ශ්‍රී ලංකා කණ්ඩායම කඩුලු 7 ට ලකුණු 235 ක් රැස් කළ අතර එහිදී උපුල් තරංග ලකුණු 77 ක්ද,මහේල ජයවර්ධන ලකුණු 50 ක්ද රැස්කිරීමට සමත්වීම විශේෂත්වයකි. ඒ අනුව ශ්‍රී ලංකා කණ්ඩායම විසින් ලකුණු 236 ක ඉලක්කයක් පකිස්ථානු කණ්ඩායමට ලබාදුන්නද ලකුණු 210 ට පකිස්ථානු කණ්ඩායමේ ඉනිම නිමා කරවන්නට ශ්‍රී ලංකාවට හැකිවිය. එහිදී ලසිත් මාලිංග ලකුණු 36 ට පකිස්ථානු කණ්ඩායමේ කඩුලු 3 ක් දවාලීමට සමත්විය.", "URL": "https://sinhala.adaderana.lk/news.php?nid=20011", "Category": null, "Parent URL": null}