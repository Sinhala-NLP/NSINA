{"Source": "Adaderana", "Timestamp": "February 22, 2015 03:09 pm", "Headline": "ගර්භනී කාන්තාවන්ට උපදෙසක් ", "News Content": "ගර්භනී කාන්තාවන් පැරසිටමෝල් ඖෂධය භාවිත කිරීමේ දී සැලකිලිමත් විය යුතු බව වෛද්‍යවරුන් පවසයි.පැරසිටමෝල් ඖෂධය භාවිත කරන මව්වරුන් බිහිකරන දරුවන් විවිධ රෝගාබාධයන්ට ලක්වන බවට පරීක්ෂණයකින් හෙළි වීම මීට හේතුව බව වෛද්‍ය පරිපාලන විශේෂඥ වෛද්‍ය රත්නසිරි හේවගේ මහතා සඳහන් කළේය.නෝර්වේ, ඔස්ලෝ විශ්වවිද්‍යාලය විසින් සිදුකළ පරීක්ෂණයකදී මේ බව තහවුරු වී තිබේ.මව්වරුන් 48,000ක් යොදාගනිමින් වසර තුනක කාලයක් තුළ මෙම පරික්ෂණය සිදුකර ඇති බව වෛද්‍ය රත්නසිරි හේවගේ මහතා සඳහන් කළේය.ගර්භනී කාලය තුළ පැරසිටමෝල් ඖෂධය භාවිත කරන මව්වරුන්, බිහිකරන දරුවන් වසර තුනක දී පමණ මෝළය වර්ධනයේ බාධාවන් සිදුවීමේ අවදානමක් පවතින බවට අදාළ පරීක්ෂණය මගින් අනාවරණය කරගෙන තිබේ.මේ හේතුවෙන් ගර්භනී මව්වරුන් පැරසිටමෝල් ඖෂධය භාවිත කරන්නේ නම් ඒ සඳහා වෛද්‍ය උපදෙස් පිළිපැදීම ඉතා අත්‍යවශ්‍ය බව වෛද්‍ය රත්නසිරි හේවගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49512", "Category": null, "Parent URL": null}