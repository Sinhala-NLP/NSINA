{"Source": "Adaderana", "Timestamp": "November 27, 2011 05:05 pm", "Headline": "සොරකමේ ගිය කාන්තාවන් දෙදෙනෙක් දැලේ", "News Content": "අතුරුගිරියේ හෝකන්දර නිවසකින් මුදල් හා භාණ්ඩ සොරකම් කිරීමේ චෝදනාවකට සැකපිට කාන්තාවන් දෙදෙනෙකු පොලිසිය විසින් අත්අඩංගුවට ගෙන තිබේ. පසුගිය 22 වැනි දින අදාළ නිවස බිඳ රුපියල් දෙලක්ෂ තිස් හත් දහසක් පමණ වටිනා දේපළ මෙම සැකකාරියන් විසින් සොරකම් කර ඇති බව පොලිසිය ප්‍රකාශ කරයි. අත්අඩංගුවට ගත් සැකකාරියන් දෙදෙනා සතුව තිබී දියමන්ති ගල් අල්ලන ලද රන් මුදු දෙකක් , මැණික් ගලක් , ග්‍රෑම් 18ක් බර රත්‍රං කැබැල්ලක් , රුපියල් ලක්ෂ 2ක මුදල් සහ වටිනා අත්ඔරලෝසුවක් පොලිසිය විසින් සොයා ගෙන තිබේ. අත්අඩංගුවට ගත් සැකකාරියන් සම්බන්ධයෙන් අතුරුගිරිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20300", "Category": null, "Parent URL": null}