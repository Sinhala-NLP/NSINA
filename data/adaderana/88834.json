{"Source": "Adaderana", "Timestamp": "May 10, 2018 10:22 am", "Headline": "ට්‍රම්ප්ගෙන් තවත් තද තීරණයක්", "News Content": "ඉරානයට එරෙහිව නව සම්බාධක පැනවීමට අමෙරිකානු ජනාධිපති ඩොනල්ඩ් ට්‍රම්ප් සූදානම් වෙයි. එළඹෙන සතියේ මුල් භාගයේදී එම සම්බාධක ප්‍රකාශයට පත් කිරීමට ඉඩ ඇතැයි ධවල මන්දිර ප්‍රකාශිකාවක් සඳහන් කළේය. ඉරානය සමඟ පැවති න්‍යෂ්ටික ගිවිසුමෙන් ඉවත් වන බව ප්‍රකාශයට පත් කිරීමෙන් අනතුරුව අමෙරිකාව ඉරානයට එරෙහිව නව සම්බාධක පැනවීමට පියවර ගෙන තිබේ. ඉරානය න්‍යෂ්ටික අත්හදා බැලීම් සිදු නොකරන බව තහවුරු කර ගැනීම එහි අරමුණවී ඇති බව ධවල මන්දිරයේ ප්‍රකාශිකා සාරා සෑන්ඩර්ස් ප්‍රකාශ කර ඇත. න්‍යෂ්ටික අත්හදාබැලීම් අත්හිටුවීම සඳහා ඉරානයට තම උපරිමයෙන් බලපෑම් එල්ල කරන බව සහ විශාල ලෙස සම්බාධක පැනවීමට කටයුතු කරන බව ඇයගේ ප්‍රකාශයේ වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=88834", "Category": null, "Parent URL": null}