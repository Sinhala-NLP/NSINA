{"Source": "Adaderana", "Timestamp": "March 13, 2014 01:57 pm", "Headline": "පිළියන්දල කපුවාටත් වරදී", "News Content": "මීට මාස 1 1/2කට පමණ ඉහතදී රන්න, නිදහස්ගම ප්‍රදේශයේ වයස අවු 14ක දැරියකට අතවර කර සැඟව සිටි 54 හැවිරිදි කපු මහතෙකු හුංගම පොලීසිය විසින් අත්තඩංගුවට ගෙන තිබේ. සැකකරු හුංගමදී ඊයේ සවස පොලීසිය විසින් අත්අඩංගුවට ගෙන ඇත. අදාළ කපුවා පිළියන්දල ප්‍රදේශයේ පදිංචි දෙදරු පියෙකු වන අතර ඔහු විවිධ ප්‍රදේශවල සංචාරය කරමින් යාතු කර්ම සිදු කළ පුද්ගලයෙකු බව පැවසේ. ඔහු රන්න ප්‍රදේශයට පැමිණි අවස්ථාවක දී අදාළ දැරියව කීප අවස්ථාවකදීම ලිංගික අතවරයකට ලක් කර ඇති බව පොලිස් පරීක්ෂණවලදී අනාවරණය වී ඇත‍. එම දැරියට ලිංගික අතවර කිරීමේ සිද්ධියකට අදාළව ඇයගේ සුළුපියා, මව ඇතුළු තවත් පුද්ගලයින් 04 දෙනෙකුද මීට පෙර අත්තඩංගුවට ගැනීමට හුංගම පොලීසිය සමත් විය. මේ සම්බන්ධයෙන් වැඩිදුර පරීක්ෂණ කටයුතු හුංගම පොලීසියේ ස්ථානාධිපති පො.ප චන්ද්‍ර‍ෙස්න මහතාගේ ප්‍රධානත්වයෙන්, පො.සැ. 23248- වනිගාබදු, පො.කො.56840 - සිරිවර්ධන, සි.අ.බ.48825 - අමිල යන නිලධාරීන් විසින් සිදුකරන ලදී. මේ අතර අසනීපයක් සම්බන්ධයෙන් පේනයක් බැලීමට දේවාලයකට පැමිණි තරුණියක නිරුවත් කිරීමට උත්සහ කළ බව කියන කපුවෙකු ද ආණමඩුව පොලීසිය විසින් ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=41770", "Category": null, "Parent URL": null}