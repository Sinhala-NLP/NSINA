{"Source": "Adaderana", "Timestamp": "May 30, 2010 09:06 am", "Headline": "බස් ගාස්තු ඉහළට", "News Content": "ජූලි මස පළමු වැනි දින සිට කි‍්‍රයාත්මක වීමට නියමිත බස් ගාස්තු සංශෝධනයේදී 7% පමණ ගාස්තු වැඩි වීමක් සිදු වන බව ලංකා පෞද්ගලික බස් හිමියන්ගේ සංගමය පවසයි. ඒ අනුව අවම බස් ගාස්තුව ද වැඩි වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා ප‍්‍රකාශ කරයි. බස් ගාස්තු සංශෝධනයට අදාළ වාර්තා මේ වන විට සකස් කර ඇති අතර හෙට දිනයේදී එම වාර්තා ජාතික ගමනා ගමන කොමිසන් සභාවට ලබා දීමට නියමිතව අතැයි වාර්තා වේ.. ජාතික ගමනා ගමන කොමිසන් සභාවේ අනුමැතිය ලබා ගැනීමෙන් අනතුරුව බස් ගාස්තු සංශෝධනය පිළිබඳ අවසන් තීරණය ජුනි මස 20 වැනිදා ප‍්‍රකාශයට පත් කිරීමට බලාපොරොත්තු වන බව ගැමුණු විජේරත්න මහතා සඳහන් කරයි.", "URL": "https://sinhala.adaderana.lk/news.php?nid=8702", "Category": null, "Parent URL": null}