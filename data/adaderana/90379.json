{"Source": "Adaderana", "Timestamp": "June 5, 2018 12:53 pm", "Headline": "කොළඹ ප්‍රදේශ කිහිපයක විදුලි සැපයුම ඇණහිටියි", "News Content": "කොළොන්නාව ග්‍රීඩ් උප පොළේ සිට කොල්ලුපිටිය ප්‍රාථමික උපපොල දක්වා දිවෙන රැහැන් මාර්ගයේ හටගත් තාක්ෂණික දෝෂයක් හේතුවෙන් ප්‍රදේශ කිහිපයක විදුලි සැපයුම ඇණ හිට තිබේ. විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා පැවසුවේ විදුලි සැපයුම යථා තත්ත්වයට පත් කිරීමේ කටයුතු මේ වන විට සිදු කෙරෙන බවයි. මේ අතර නඩත්තු කටයුතු සඳහා නතර කරනු ලැබූ නොරොච්චෝලේ ලක් විජය බලාගාරයේ තෙවන ජනන යන්ත්‍රය ද විදුලි ජනන කටයුතු හෙට(06) දිනයේ සිට සම්බන්ධ කර ගැනීමේ හැකියාව පවතින බව සුලක්ෂණ ජයවර්ධන මහතා පැවසීය.", "URL": "https://sinhala.adaderana.lk/news.php?nid=90379", "Category": null, "Parent URL": null}