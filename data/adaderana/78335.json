{"Source": "Adaderana", "Timestamp": "October 4, 2017 02:08 pm", "Headline": " මහජන දේපළ අයථා පරිහණය කරන්න එපා", "News Content": "ආණ්ඩුකාර පාලනය යටතට පත් කළ පළාත් සභාවන් හි මහජන දේපළ අයථා පරිහණය වැලැක්වීමට ආණ්ඩුකාර හා පළාත් ප්‍ර‍ධාන ලේකම්වරුගේ වගකීමක් බව කැෆේ සංවිධානය පෙන්වාදේ. කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා විසින් අද(4) නිකුත් කළ මාධ්‍ය නිවේදනයේ මේ බව සඳහන්වේ. ආණ්ඩුකාර පාලනය යටතට පත් කොට ඇති පළාත් සභාවන් සතු වාහන හා වෙනත් සම්පත් තම භාරයට ගැනීමට ආණ්ඩුකාරවරුන් හා ලේකම්වරුන් කටයුතු කළ යුතු බවත් උතුරු මැද, සබරගමුව හා නැගෙනහිර පළාත් සභා සතු වාහන 32 ක් එයට වැඩි ප්‍ර‍මාණයක් හිටපු ප්‍ර‍ධාන අමාත්‍යවරුන්, අමාත්‍යවරුන්, විපක්ෂ නායකවරුන් හා ඔවුන්ගේ කාර්ය මණ්ඩලය විසින් රැගෙන ගොස් ඇති අතර පළාත් සභා සතු තවත් භාණ්ඩ විශාල ප්‍ර‍මාණයක් නැවත බාරදීමට ඔවුන් කටයුතු කර නොමැති බවත් කැෆේ සංවිධානය පෙන්වාදේ. උතුරු මැද පළාත් සභාව සතු වාහන ගණනාවක් ඔක්තෝබර් මස 2 දින අනුරාධපුර පැවති රැස්වීම් මාලාවකට උපයෝගී කොට ගත් බවත්, පළාත් සභාවේ හිටපු දේශපාලනඥයින් එදින පළාත් සභා ශ්‍ර‍වනාගාරයේ පැවති රැස්වීමකට සහභාගි වී ඇති බව කැෆේ සංවිධානය උතුරු මැද ආණ්ඩුකාරවරයාට පැමිණිලි කොට තිබේ. පළාත් සභා ආණ්ඩුකාර පාලනයට නතු කිරීමෙන් පසුව එම සම්පත් හිටපු දේශපාලනඥයින් විසින් දේශපාලන කටයුතු සදහා යොදා ගැනීම මහජන දේපල අයථා පරිහරණයක් බව තව දුරටත් මෙම සංවිධනය කියා සිටී. එවැනි ක්‍රියාවක් සිදු කරන පුද්ගයින් ද, එයට අනුබල දෙන හා පහසුකම් සපයන පුද්ගලයින් ද ලංකා නීතිය දඩුවම් ලැබිය යුතු වරදකට චෝදනා ලබන බවත් මෙවැනි ක්‍රියාවක බරපතල බව හා එල විපාකය උතුරු මැද පළාත් සභාවේ බහුතරයක් නිලධාරීන් තවමත් අවබෝධ කර නොගැනීම කණගාටුවට කරුණක් බවත් මෙම මාධ්‍ය නිවේදනය නිකුත් කරමින් කැෆේ සංවිධානය කියා සිටී.", "URL": "https://sinhala.adaderana.lk/news.php?nid=78335", "Category": null, "Parent URL": null}