{"Source": "Adaderana", "Timestamp": "February 20, 2015 05:06 pm", "Headline": "බරපතළ ඝනයේ මුල්‍යමය  අපරාධ විමර්ශනයට විශේෂ ඒකකයක්", "News Content": "බරපතළ ඝනයේ මුල්‍යමය අපරාධ විමර්ශනය සඳහා විශේෂිත පොලිස් කොට්ඨාසයක් පිහිටුවීමට තීරණය කර තිබේ.එම විශේෂිත පොලිස් කොට්ඨාසය සඳහා සහකාර පොලිස් අධිකාරී, ප්‍රධාන පොලිස් පරීක්ෂක, පොලිස් පරීක්ෂක, උප පොලිස් පරීක්ෂක, පොලිස් සැරයන් සහ පොලිස් කොස්තාපල් යන නිලයන් සඳහා කාන්තා නිලධාරීනියන් ද ඇතුළුව නව නිලධාරීන් බඳවා ගැනීමට නියමිත බව සඳහන්ය.එම ඒකකය පිහිටුවීමෙන් පසු බරපතළ ඝනයේ මූල්‍යමය වංචා, විශ්වාසය කඩකිරීම්, සාවාධ්‍ය පරිහරණය, මුදල් විශුද්ධිකරණය වැනි වැරදී කඩිනමින් විමර්ශනය කර අපරාධකරුවන්ට එරෙහිව නීතිමය පියවර ගැනීමට කටයුතු කරන බව පොලිස් මූලස්ථානය නිවේදනය කළේය.", "URL": "https://sinhala.adaderana.lk/news.php?nid=49486", "Category": null, "Parent URL": null}