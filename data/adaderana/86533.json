{"Source": "Adaderana", "Timestamp": "March 28, 2018 08:01 pm", "Headline": "දැඩි නියඟයෙන් කිළිනොච්චියේ ජනතාව අසරණ වෙයි", "News Content": "මේ දිනවල කිළිනොච්චිය දිස්ත්‍රික්කයට බල පා ඇති දැඩි නියඟය හේතුවෙන් බොහෝ ප්‍රදේශවල වැසියන්ට බීමට පවා ජලය සපයා ගැනීම විශාල ප්‍රශ්නයක් වී ඇතැයි කිළිනොච්චියේ වැසියෝ කියා සිටිති. නියඟය නිසා ළිං වල ජලය නොමැති වීමෙන් ජනතාවට පානීය ජලය නොමැති වී ඇති අතර පළාතේ ජලාශ වල ජලය නොමැතිකමින් ගවයින්ට බීමටවත් ජලය නොමැති බව කිළිනොච්චියේ වැසියෝ කියා සිටිති. කළින් වසරවල කිළිනොච්චියට දැඩි නියඟයක් පැමිණියේ ජූලි හා අගෝස්තු මාස වල බව පෙන්වා දෙන කිළිනොච්චිය ගොවි සංවිධාන නියෝජිතයෝ මේ පිළිබදව කල සොයා බැලීමකදී වාර්තාවූයේ වසරින් වසරට කිළිනොච්චියට ලැබෙන වර්ෂාපතනයේ අඩුවීමක් නිසා මෙවැනි නියං තත්ත්වයක් පැමිණ ඇති බව යැයි ගොවි සංවිධාන නියෝජිතයෝ කියා සිටියහ. කිළිනොච්චිය දිස්ත්‍රික්කයට වාර්ෂිකව ලැබෙන වර්ෂාපතනය ඉතා සීඝ්‍රයෙන් වසරින් වසර පහත වැටීම නිසා කිළිනොච්චියේ ජල උල්පත් සිදී ගොස් මෙවැනි උග්‍ර ජල හිඟයකට එම පළාතේ වැසියන් මුහුණ පා සිටින බව ගොවි සංවිධාන නියෝජිතයින් විසින් කල සොයා බැලීමකදී හෙළිදරව් වී තිබේ.", "URL": "https://sinhala.adaderana.lk/news.php?nid=86533", "Category": null, "Parent URL": null}