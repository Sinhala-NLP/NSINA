{"Source": "Adaderana", "Timestamp": "August 30, 2019 10:23 pm", "Headline": "මහ දවල් කරපු හොර වැඩක්", "News Content": "බදුල්ල බදුලුපිටිය උද්‍යානයට යාබද මාර්ගයේ ගමන්කරමින් සිටි කාන්තාවකගේ ගෙල බැදි රුපියල් 40000ක් වටිනා රන් මාලය කඩා ගත් නාදුනන තරුණයෙක් පලාගොස් ඇත. 66 හැවිරිදි කාන්තාව ඊයේ (29 දවල් තමා ඉදිරියට පැමිණෙමින් සිටි සැකකරු එකවරම තම මාලය කඩාගෙන දිව ගිය බවත් තමා කෑගසමින් සැකකරු පිටපුස එලවාගෙන ගිය නමුත් අල්ලාගැනීමට නොහැකි වූ බවත් ඔහු ටික දුරක් දිවගොස් යතුරුපැදියක නැගී පළා ගිය බවත් පොලිසියට පවසා තිබේ. බදුල්ල අන්දෙනියේ පදිංචිකාරියක වන කාන්තාව මෙම අතුරු මාර්ගය ඔස්සේ බදුල්ල නගරයට යමින් සිටියදී මේ සිද්ධියට මුහුණ පා තිබේ . බදුල්ල පොලිස් අධිකාරි වසන්ත කන්දෙවත්ත සහ බදුල්ල මූලස්ථාන ප්‍රධාන පොලිස් පරීක්ෂක රෝහන වනිගසේකර යන මහත්වරුන්ගේ උපදෙස් මත බදුල්ල පොලිසියේ අපරාධ විමර්ශන අංශය විමර්ශන සිදුකරයි.", "URL": "https://sinhala.adaderana.lk/news.php?nid=117900", "Category": null, "Parent URL": null}