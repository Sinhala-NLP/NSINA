{"Source": "Adaderana", "Timestamp": "October 21, 2016 04:52 pm", "Headline": "ශ්‍රී ලංකන් එයාර් ඕනෑ-නැතිනම් සාධාරණ වන්දියක් ඕනෑ", "News Content": "මිහින් ලංකා ආයතනයේ සේවයේ නියුතුව සිටි සේවක සංඛ්‍යාවෙන් ශ්‍රී ලංකන් එයාර් ආයතනයට අනියුක්ත කොට ඇත්තේ 10%ක පමණ සුළු ප්‍රමාණයක් පමණක් බව මිහින් ලංකා සේවක සංගමයේ ලේකම් ප්‍රිමාලි කුමාරනායක මිය පවසයි.අති විශාල සේවක,සේවිකාවන් පිරිසකට එමගින් රැකියා අවස්ථා අහිමිවන තත්ත්වයක් උදාවී ඇති බව ඇය කියා සිටියේ අද(21)කොළඹ පැවති මාධ්‍ය හමුවකදීය.මිහින් ලංකා ආයතනය පාඩු ලබමින් පැවති බව සත්‍යයක් වුවද,එකී පාඩුව අවම කරගනිමින් සිටින අවස්ථාවක එය ශ්‍රී ලංකන් ආයතනයට අනුබද්ධ කිරීමට රජය විසින් තීරණය කෙරුණු බව ඇය සිහිපත් ක‍ළාය.එහෙත් එහිදී සේවකයින්ට සිදුවන අසාධාරණය සම්බන්ධයෙන් අවධානයක් යොමු කොට නැති බවත්,සියලුම සේවකයින් ශ්‍රී ලංකන් එයාර් ආයතනයට බඳවා ගැනීම එසේ කළ නොහැකිනම් ඉවත් කරන සේවකයින්ට නිසි වන්දියක් ලබාදීමට ක්‍රියා කළ යුතුව ඇති බව කුමාරනායක මිය කියා සිටියි.මේ පිළිබඳව බලධාරීන් සමග සාකච්ඡා කළද මෙතෙක් නිසි විසඳුමක් නොලැබුණු බවද ඇය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=65258", "Category": null, "Parent URL": null}