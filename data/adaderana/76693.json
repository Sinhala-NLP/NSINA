{"Source": "Adaderana", "Timestamp": "August 25, 2017 02:09 pm", "Headline": "හිටපු නාවික හමුදා මාධ්‍ය ප්‍රකාශකගේ ඇප සැලකිල්ලට", "News Content": "හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී දසනායක මහතා ඇතුළු නිළධාරීන් හය දෙනා ඉදිරිපත් කළ ප්‍රතිශෝධන ඇප අයදුම්පත් සළකා බැලීමට කොළඹ මහාධිකරණය දින නියම කර ඇත.එම ඉල්ලීම් ඔක්තෝබර් 26 වනදා සළකාබැලීමට කොළඹ මහාධිකරණ විනිසුරු මනිලාල් වෛද්‍යතිලක මහතා නියෝග කර ඇත.සැකකරුවන් බහුතරයක් මේ වන විට මාස පහකට ආසන්න කාලයක් රක්ෂිත බන්ධනාගාර ගතව සිටින බැවින් ඇප ලබාදෙන ලෙස ඉල්ලමින් එම ඇප අයදුම්පත්‍ර ඉදිරිපත් කර තිබුණි.2008 වසරේදී කොළඹ ප්‍රදේශයේදී තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධයෙන් හිටපු නාවික හමුදා මාධ්‍ය ප්‍රකාශක ඩී.කේ.පී දසනායක මහතා ඇතුළු නිළධාරීන් අපරාධ පරීක්ෂණ දෙපාර්තම්න්තුව විසින් අත්අඩංගුවට ගැනීමෙන් පසු රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=76693", "Category": null, "Parent URL": null}