{"Source": "Adaderana", "Timestamp": "April 11, 2010 10:43 am", "Headline": "මාලදිවයින් කපිතාන්වරයෙක් බේරාගැනෙයි", "News Content": "අසනීප තත්ත්වයේ පසු වූ මාලදිවයිනට අයත් වෙළෙඳ නෞකාවක කපිතාන්වරයෙකු නාවික හමුදාව මැදිහත් වී බේරා ‍ගෙන තිබේ. මාලදිවයිනේ සිට මැලේසියාව බලා ධාවනය වූ\"ලිලී ලයින්\"නැමැති මෙම වෙළෙඳ නෞකාවේ කපිතාන්වරයා ශ්‍රී ලංකාවට අයත් මුහුදු සීමාවේ දී හදිසියේ රෝගාතුර වී ඇති බවට නාවික හමුදාවට වාර්තා වී තිබිණි. මාලදිවයින් වෙරළාරක්ෂක මූලස්ථානය විසින් මේ සම්බන්ධයෙන් නාවික හමුදාවට දැනුම් දී නාවික හමුදවේ සහය ඉල්ලා තිබේ. පසුව නාවික හමුදාවේ\"ශක්ති\"නෞකාව යවා එම නැවේ කපිතාන්වරයාව නිරුපද්‍රිතව ගාලු වරායට ගෙන ආ බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා සඳහන් කළේය.", "URL": "https://sinhala.adaderana.lk/news.php?nid=7769", "Category": null, "Parent URL": null}