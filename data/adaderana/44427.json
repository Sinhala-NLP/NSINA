{"Source": "Adaderana", "Timestamp": "July 4, 2014 03:08 pm", "Headline": "ජංගම දුරකථනයක් සොරාගන්නා හැටි", "News Content": "හැටන් නගරයේ හෝටලයක ආහාර ලබාගැනීමට පැමිණි පාරිභෝගිකයෙකු විසින් අමතක වී මේසය මත තබා ගිය තම ජංගම දුරකථනය ඒ අසලම මේසයක වාඩි වී සිටි තවත් පාරිභෝගිකයෙකු විසින් ඉතා සූක්‍ෂම ලෙස එය බෑගයක් තුළ සඟවා ගන්නා ආකාරය එම හෝටලයේ සවිකර ඇති කැමරා වල පටිගත වී තිබේ. ජංගම දුරකථනයේ අයිතිකරු විසින් නැවත පැමිණ ඔහුගෙන් දුරකථනය පිළිබඳ විමසන අවස්ථාවේ ඔහු ඒ පිළිබඳව කිසිවක් නොදන්නා බව පවසමින් එම හෝටලයෙන් බැහැරව යන අකාරය එම කැමරාවේ සටහන් වී තිබුණි. ජංගම දුරකථනය බෑගය තුළ දමා ගැනීමට ප‍්‍රථම ජංගම දුරකථනය කි‍්‍රයා විරහිත කරන ආකාරයද එම දර්ශන වල සටහන් වී ඇත. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=44427", "Category": null, "Parent URL": null}