{"Source": "Adaderana", "Timestamp": "July 11, 2012 10:30 am", "Headline": "මධ්‍යම පළාතේ වෛද්‍යවරුන් වැඩ නෑ", "News Content": "මධ්‍යම පළාතේ රජයේ වෛද්‍ය නිලධාරීන් වර්ජනයක් ආරම්භ කර තිබේ. අද පෙරවරු 8 සිට පස්වරු 4 දක්වා මෙම වර්ජනය ක්‍රියාත්මක කරන බව මධ්‍යම පළාත් රජයේ වෛද්‍ය නිලධාරීන්ගේ සංගමයේ සභාපති වෛද්‍ය ප්‍රියංක කුමාර මහතා පවසයි. පළාතේ මූලික රෝහල් වල හැර සෙසු රෝහල් වල වර්ජනය ක්‍රියාත්මක කරන බව සඳහන්ය. මධ්‍යම පළාත් සෞඛ්‍ය සේවා අධ්‍යක්ෂවරයාගේ ක්‍රියාකලාපයට විරෝධය පෑමේ අරමුණින් මෙම වර්ජනය ක්‍රියාත්මක කරන බව වෛද්‍ය ප්‍රියංක කුමාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25679", "Category": null, "Parent URL": null}