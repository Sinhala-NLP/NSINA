{"Source": "Adaderana", "Timestamp": "May 26, 2012 04:06 pm", "Headline": "රනිල් මැතිවරණවලදී ලබාදෙන ගැම්මට අවශ්‍ය තල්ලුව ලැබුණේ නෑ", "News Content": "මැතිවරණවලදි එක්සත් ජාතික පක්ෂය පරාජය වීමට හේතුව පක්ෂ නායකත්වයට අවශ්‍ය සහයෝගය සෙසු සාමාජිකයින්ගෙන් නොලැබීම බව ලක්වනිතා පෙරමුණේ සභාපතිනි ශාන්තිනී කෝන්ගහගේ මහත්මිය පවසයි. මැතිවරණවලදී පරාජය වී ඇත්තේ රනිල් වික්‍රමසිංහ මහතා පමණක් නොවන බව ඇය පෙන්වාදෙයි. රනිල් වික්‍රමසිංහ මහතා මැතිවරණවලදී ලබාදෙන ගැම්මට අවශ්‍ය තල්ලුව පක්ෂයේ අනෙකුත් දේශපාලනඥයින්ගෙන් නොලැබීම හේතුවෙන් මැතිවරණය පරාජයට පත්වී ඇති බව අක්මීමන පැවති එක්සත් ජාතික පක්ෂ රැස්වීමක දි කෝන්ගහගේ මහත්මිය සඳහන් කළාය. සහය දිවීමේ තරගයක දී එක් ක්‍රීඩකයෙකු කෙතරම් හොඳින් තරග කළත් සෙසු ක්‍රීඩකයින් ඊට අවශ්‍ය සහය ලබා‍ නොදෙන්නේ නම් තරගය ජයගත නොහැකි සේම මැතිවරණ ද තනිව ජයගත නොහැකි බව ශාන්තිනී කෝන්ගහගේ මහත්මිය පෙන්වාදෙයි.", "URL": "https://sinhala.adaderana.lk/news.php?nid=24538", "Category": null, "Parent URL": null}