{"Source": "Adaderana", "Timestamp": "April 27, 2018 01:36 pm", "Headline": "  හෙරොයින් ග්‍රෑම් 5ක් හින්දා පෝරකය තීන්දුයි", "News Content": "හෙරොයින් මත්ද්‍රව්‍ය ළඟ තබා ගැනීම සහ ජාවාරම් කිරීම සම්බන්ධයෙන් චෝදනා එල්ල වී සිටි පුද්ගලයෙකුට කොළඹ මහාධිකරණය ජීවිතාන්තය දක්වා සිරදඩුවම් නියම කර තිබේ. මහාධිකරණ විනිසුරු ගිහාන් කුලතුංග මහතා විසින් එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය. 2012 වසරේදී පොලිස් මත්ද්‍රව්‍ය නාශක කාර්යාංශය විසින් ගල්කිස්ස ප්‍රදේශයේදී අදාළ පුද්ගලයා අත්අඩංගුවට ගෙන තිබුණි. හෙරොයින් ග්‍රෑම් 05යි මිලිග්‍රෑම් 700ක් ළඟ තබාගැනීම සම්බන්ධයෙන් ඔහුට එරෙහිව චෝදනා එල්ල වී තිබු බව සඳහන්ය. විත්තිකරුට එරෙහි චෝදනා සාධාරණ සැකයකින් තොරව ඔප්පුවීම නිසා ඔහුට ජීවිතාන්තය තෙක් සිරදඩුවම් නියම කිරීමට මහාධිකරණ විනිසුරුවරයා නියෝග කළ බව අද දෙරණ අධිකරණ වාර්තාකරු සඳහන් කළේය. ගල්කිස්ස ප්‍රදේශයේ පදිංචි 45 හැවිරිදි පුද්ගලයෙකුට මෙලෙස ජීවිතාන්තය දක්වා සිරදඩුවම් නියම වී තිබේ.", "URL": "https://sinhala.adaderana.lk/news.php?nid=88148", "Category": null, "Parent URL": null}