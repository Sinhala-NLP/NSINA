{"Source": "Adaderana", "Timestamp": "March 3, 2018 04:02 pm", "Headline": "සහතික එකම තැනකින් නිකුත් කරන කවුළුවක් කොළඹ මහ නගර සභාව විවෘත කරයි", "News Content": "කොළඹ මහ නගර සභාව විසින් නිකුත් කරනු ලබන සහතික එකම ස්ථානයකින් නිකුත් කිරිමේ කවුළුවක් විවෘත කර තිබේ. ජනතාවට කඩිනමින් සේවය සැලසීමේ අරමුණින් එම පියවර ගත් බව කොළඹ මහ නගර සභාව සඳහන් කළේය. එහිදී වීථි රේඛා සහතික, හිමිකම් සහතික සහ නොපවරවා ගැනිමේ සහතික ලබා ගැනිමේ පහසුකම හිමිවේ. මීට පෙර එම සහතික ලබා ගැනිමේදී කොළඹ මහ නගර සභාවේ එක් එක් ආයතනවලට වෙන් වෙන් වශයෙන් අයදුම්පත් කිහිපයක් සම්පූර්ණ කිරිමට සිදු විම නිසා ජනතාවට විශාල කාලයක් වැය කිරිමට සිදු වූ බව කොළඹ මහා නගර සභාව සඳහන් කළේය. නව කවුළුව ස්ථාපිත කිරිමත් සමඟ එකම ස්ථානයකට පැමිණ තම අයදුම්පත ඉදිරිපත් කිරිමට සහ මුදල් ගෙවීමේ පහසුකම ද සලසා තිබේ. නිවැරැදිව අයදුම්පත ඉදිරිපත් කිරිමෙන් අනතුරුව දින 03ක් ඇතුළත අදාළ සහතික නිකුත් කිරිමට කටයුතු කරන බව කොළඹ මහ නගර සභාව සඳහන් කළේය.", "URL": "https://sinhala.adaderana.lk/news.php?nid=85122", "Category": null, "Parent URL": null}