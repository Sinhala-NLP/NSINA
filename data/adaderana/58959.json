{"Source": "Adaderana", "Timestamp": "April 5, 2016 12:01 pm", "Headline": "  සනීපාරක්ෂක පුද්ගලික සමාගමක් අසාධු ලේඛනගත කරන්න යයි", "News Content": "කුරුණෑගල ශික්ෂණ රෝහලේ සනීපාරක්ෂක කටයුතු භාර පෞද්ගලික සමාගම අසාධු ලේඛනගත කිරීම පිළිබඳ සෞඛ්‍ය අමාත්‍යංශයේ අවධානය යොමුව තිබේ.එම රෝහලේ පවතින අපිරිසිදුභාවය මීට හේතු වී ඇති බව සෞඛ්‍ය අමාත්‍යංශය සඳහන් කරයි.සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පසුගියදා කුරුණෑගල ශික්ෂණ රෝහලේ නිරීක්ෂණ චාරිකාවක නිරතවී ඇති අතර රෝහලේ පිරිසිදු කිරීම් කටයුතු විධිමත්ව සිදුනොකරන බව එහිදි අනාවරණය වී තිබේ.රෝහල් භූමිය මදුරු කීටයින් බෝවන ආකාරයට පත්ව ඇති බව ද නිරීක්ෂණය වී ඇති අතර දින තුනක් ඇතුළත රෝහල් පරිශ්‍රය පිරිසිදු කිරීම් කටයුතු සිදුකරන ලෙස පාලිත මහීපාල මහතා අදාළ සමාගමට දැනුම් දී ඇති බව සඳහන්ය.එලෙස පිරිසිදු නොකරන්නේ නම් එම සමාගම අසාධු ලේඛනගත කිරීම සඳහා පියවර ගන්නා අතර මේ පිළිබඳ කඩිනම් වාර්තාවක් ලබාදෙන ලෙස සෞඛ්‍ය සේවා අධ්‍යක්ෂ ජනරාල්වරයා රෝහල් අධ්‍යක්ෂවරයාට නියෝග කර තිබේ.", "URL": "https://sinhala.adaderana.lk/news.php?nid=58959", "Category": null, "Parent URL": null}