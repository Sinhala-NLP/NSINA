{"Source": "Adaderana", "Timestamp": "December 1, 2018 11:16 am", "Headline": "හෙරොයින් සමඟ අයෙක් මාට්ටූ", "News Content": "බදුල්ල පොලිස් වසමේ හිඳගොඩ ප්‍රදේශයේදී බදුල්ල කොට්ඨාස විෂ මත්ද්‍රව්‍ය ඒකකයේ නිලධාරීන්ට ලද තොරතුරක් මත වැටලීමක් සිදු කර හෙරොයින් ග්‍රෑම් 02 මිලිග්‍රෑම් 660ක් සමඟ සැකකරුවෙකු අත්අඩංගුවට ගෙන බදුල්ල පොලිස් ස්ථානය වෙත ඉදිරිපත් කර තිබේ. ඊයේ(30) රාත්‍රී 7.20ට පමණ අත්අඩංගුවට ගත් වයස 57ක් වූ මෙම සැකකරු හිඳගොඩ, බදුල්ල ලිපිනයේ පදිංචි කෝණාර මුදියන්සේලාගේ සංජීව ධනුෂ්ක දේවප්‍රිය යන අය වෙයි. සැකකරු අද දින බදුල්ල ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි. බදුල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=100099", "Category": null, "Parent URL": null}