{"Source": "Adaderana", "Timestamp": "August 9, 2012 12:45 pm", "Headline": "ක්‍රිස් ගේල් එස්.එල්.පී.එල්.වලින් ඉවත්වෙයි", "News Content": "බටහිර ඉන්දීය කොදෙව් ක්‍රීඩක ක්‍රිස් ගේල් ශ්‍රී ලංකා ප්‍රිමියර් ලීග් ක්‍රිකට් තරගාවලියට සහභාගී නොවන බව දැනුම් දී තිබේ. ආබාධයකට ලක්වීම හේතුවෙන් ඔහු තරගාවලිය සඳහා සහභාගී නොවන බව වාර්තා වේ. ක්‍රිස් ගේල්, ශ්‍රී ලංකා ප්‍රිමියර් ලීග් ක්‍රිකට් තරගාවලියේ ඌව කණ්ඩායමේ නායකයා ලෙස නම් කර තිබිණි. පසුගිය පෙබරවාරි මාසයේ බංග්ලාදේශ ප්‍රිමියර් ලීග් තරගාවලියේ දී ආබාධයට ලක්වූ ක්‍රිස් ගේල් ඉන්පසු දිගින් දිගටම ආබාධයට ලක්ව ඇති අතර පසුගිය නවසීලන්ත ටෙස්ට් තරගාවලියේ දී යළිත් වරක් ආබාධයට ලක්වී ඇත. ශ්‍රී ලංකා ප්‍රිමියර් ලීග් තරගාවලියේ සමාරම්භක උත්සවය හෙට (09) දිනයේ පැවැත්වෙන අතර අනිද්දා දි‍නයේ සිට තරග ආරම්භවීමට නියමිතය.", "URL": "https://sinhala.adaderana.lk/news.php?nid=26438", "Category": null, "Parent URL": null}