{"Source": "Adaderana", "Timestamp": "June 6, 2018 04:53 pm", "Headline": "පොලිස් නිලධාරීන් 34 කට ස්ථාන මාරුවීම්", "News Content": "වහාම ක්‍රියාත්මක වන පරිදි ප්‍රධාන පොලිස් පරීක්ෂකවරුන් 08 දෙනෙකු ඇතුළු පොලිස් නිලධාරීන් 34 දෙනෙකු සඳහා ස්ථාන මාරුවීම් ලබා දී තිබේ. පොලිස්පතිවරයාගේ නිර්දේශ හා ජාතික පොලිස් කොමිසමේ අනුමැතියට යටත්ව සේවයේ අවශ්‍යතාව මත මෙම ස්ථාන මාරුවීම් ලබා දී ඇති බව පොලිස් මූලස්ථානය සඳහන් කළේය. ඒ අනුව බුත්තල, තංගල්ල, මුලතිව්, කින්නියා, කල්කුඩා, හබරාදූව, මාරවිල සහ නොච්චියාගම පොලිස් ස්ථානවල රාජකාරී කළ ප්‍රධාන පොලිස් පරීක්ෂකවරුන් 08 දෙනෙකු සඳහා ස්ථාන මාරුවීම් ලබා දී තිබේ. මීට අමතරව පොලිස් පරීක්ෂකවරුන් 26 දෙනෙකු ද ස්ථාන මාරුවීම් ලැබූ පිරිස අතරට‍ අයත් වන බව සඳහන්ය.", "URL": "https://sinhala.adaderana.lk/news.php?nid=90457", "Category": null, "Parent URL": null}