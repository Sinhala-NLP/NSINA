{"Source": "Adaderana", "Timestamp": "August 16, 2010 04:42 pm", "Headline": "යුද්ධය නිසා පාසල් සිසුන් 36 ,000 ක් අනාථයි", "News Content": "යුද්ධය හේතුවෙන් පසුගිය වසර 2 ක තුළ පාසල් සිසුන් 36 ,000 ක් පමණ අනාථ භාවයට පත්ව ඇති බව උතුරු පළාත් අධ්‍යාපන අධ්‍යක්ෂ කාර්යාලය පෙන්වා දෙයි. මෙම සිසුන් අතරින් වැඩි පිරිසක් අනාථ භාවයට පත්ව ඇත්තේ කිලිනොච්චි හා මුලතිව් දිස්ත්‍රික්ක වලින් බව පෙන්වා දෙන එම කාර්යාලය එම පාසල් සිසුන් සංඛ්‍යාව තිස් දෙදහසක් පමණ වන බව පවසයි. යුද්ධය හේතුවෙන් වැඩි පිරිසක් අනාථ කඳවුරු වල ජීවත් වීම නිසා ඔවුන්ගේ අධ්‍යාපන කටයුතු වසර කිහිපයකින් ආපස්සට ගොස් ඇති බව සඳහන්ය. මේ හේතුවෙන් එම සිසුන් ඉලක්ක කර ගනිමින් කඩිනම් අධ්‍යාපන ප්‍රතිසංස්කරණ වැඩසටහන් දියත් කිරීමේ වැදගත්කම උතුරු පළාත් අධ්‍යාපන අධ්‍යක්ෂ කාර්යාලය පෙන්වා‍ දෙයි. උතුරේ ජනතාව යළි පදිංචි කිරීමේ වැඩසටහන ක්‍රියාත්මක වී ඇතත් තවමත් පාසල් සිසුන් හාරදහසක් පමණ අනාථ කඳවුරු වල වෙසෙන බව‍ද වාර්තා වේ.", "URL": "https://sinhala.adaderana.lk/news.php?nid=10268", "Category": null, "Parent URL": null}