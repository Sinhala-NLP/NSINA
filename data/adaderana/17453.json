{"Source": "Adaderana", "Timestamp": "July 17, 2011 03:09 pm", "Headline": " ජල නලයට විදින ගුල්ලෝ පවුල් 280 ට විනකරයි", "News Content": "පුත්තලම , මංගලඑළිය ග්‍රාමීය ජල යෝජනා ක්‍රමයේ බෙදාහැරීමේ ජල ටැංකියට ජලය සපයන නල මාර්ගයට කිසියම් පිරිසක් විසින් හානි කර තිබේ. මේ හේතුවෙන් ඊයේ රාත්‍රීයේ සිට අදාළ ප්‍රදේශයට ජල සැපයුම අත්හිටුවීමට සිදු වී ඇති බව ජල යෝජනා ක්‍රමයේ සභාපති එස්.ඒ අනිල් තුෂාර මහතා සඳහන් කළේය. ‍මීට පෙර අවස්ථා කිහිපයක දී ද එම නල පද්ධතියට හානි සිදු කර තිබූ අතර මේ සම්බන්ධයෙන් මූන්දලම පොලිසියට පැමිණිලි කර තිබේ. මෙම ජල යෝජනා ක්‍රමය යටතේ පවුල් 280කට පමණ පානීය ජල පහසුකම් සැපයෙන බව සඳහන් වේ.", "URL": "https://sinhala.adaderana.lk/news.php?nid=17453", "Category": null, "Parent URL": null}