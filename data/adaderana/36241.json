{"Source": "Adaderana", "Timestamp": "July 30, 2013 07:00 pm", "Headline": "රාජකීය ගුරුවරිය පොලීසියේ", "News Content": "අසාධාරණ ලෙස ස්ථාන මාරුවක් ලබාදීමට විරෝධය පළකර කොළඹ රාජකීය විද්‍යාලයේ ගොඩනැගිල්ලක් මතට නැඟ විරෝධය පළ කළ කල්‍යාණි දිසානායක ගුරුවරියගෙන් කුරුඳුවත්ත පොලීසිය මේවන විට ප්‍රකාශයක් සටහන් කර ගනිමින් සිටියි. රාජකීය විද්‍යාලයේ ගොඩනැගිල්ලකට අද උදෑසන නැඟ සිටි ගුරුවරිය කුරුඳුවත්ත පොලීසියේ නිලධාරීන්ගේ මැදිහත්වීමෙන් පසු ඇය බිමට බැසි බව ලංකා ගුරුසේවා සංගමයේ ලේකම් මහින්ද ජයසිංහ මහතා පැවසීය. ඇය මේවන විට ‍පොලීසියට ප්‍රකාශයක් ලබාදෙන බවද ඔහු කීවේය. කෙසේ වුවද ඇය සම්බන්ධයෙන් විනය ක්‍රියාමාර්ගයක් ගන්නා බව අධ්‍යාපන ඇමති බන්දුල ගුණවර්ධන මහතා පවසා ඇත.", "URL": "https://sinhala.adaderana.lk/news.php?nid=36241", "Category": null, "Parent URL": null}