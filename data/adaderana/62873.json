{"Source": "Adaderana", "Timestamp": "August 8, 2016 10:28 am", "Headline": " පැරා ඔලිම්පික් යන්න රුසියානුවන්ට අවසර නෑ", "News Content": "2016 පැරා ඔලිම්පික් තරගාවලිය සඳහා රුසියානු ක්‍රීඩකයින්ට සහභාගිවීම තහනම් කර තිබේ.තහනම් උත්තේජක භාවිතය සම්බන්ධයෙන් එල්ල වූ චෝදනා පිළිබඳ සළකා බැලීමෙන් පසු අන්තර් ජාතික පැරා ඔලිම්පික් කමිටුව අදාළ තහනම ස්ථීර කර ඇති බව වාර්තා වෙයි.ඒ අනුව සැප්තැම්බර් 07 වනදා බ්‍රසීලයේ රියෝද ජනෙයිරෝ හිදී ආරම්භ වන පැරා ඔලිම්පික් තරගාවලිය සඳහා සහභාගීවීමට රුසියානු ක්‍රීඩකයින් 267 දෙනෙකුට අවස්ථාව අහිමි වනු ඇත.රාජ්‍ය අනුග්‍රහයෙන් ක්‍රීඩකයින්ට තහනම් උත්තේජක භාවිතයට ඉඩ ලබාදීම හේතුවෙන් ඔලිම්පික් තරගාවලියට ද රුසියානු ක්‍රීඩකයින් පිරිසකට සහභාගිවීමට අවස්ථාව අහිමි විය.", "URL": "https://sinhala.adaderana.lk/news.php?nid=62873", "Category": null, "Parent URL": null}