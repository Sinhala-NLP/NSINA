{"Source": "Adaderana", "Timestamp": "October 25, 2010 08:16 am", "Headline": "හෙද සංගමයේ සත්‍යග්‍රහයක් -එක්සත් හෙද සංගමය සම්බන්ධ නෑ", "News Content": "හෙද සේවාවේ පවතින ගැටලු කිහිපයකට විසඳුම් ලබාදෙන ලෙස බලකරමින් අද(25) දිනයේ පැය තුනක් රාජකාරී වලින් ඉවත් වීමට තීරණය කර ඇති බව රජයේ හෙද නිලධාරීන්ගේ සංගමය පවසයි. අද කොළඹ ජාතික රෝහල ඉදිරිපිට සත්‍යග්‍රහයක නිරත වීමට ද තීරණය කර ඇති බව එම සංගමයේ සභාපති සමන් රත්නප්‍රිය මහතා සඳහන් කරයි. මේ සඳහා තම සංගමයේ කිසිදු සම්බන්ධයක් නොමැති බව මේ පිළිබඳ අද දෙරණ කළ විමසීමකදී රාජ්‍ය සේවා එක්සත් හෙද සංගමයේ සභාපති මුරුත්තෙට්ටුවේ ආනන්ද හිමියන් පැවසුවේය. එසේ වුව ද රාජ්‍ය සේවා එක්සත් හෙද සංගමයේ මෙම ප්‍රකාශය හෙළා දකින බව සමන් රත්නප්‍රිය මහතා පවසයි. මුරුත්තෙට්ටුවේ ආනන්ද හිමියන් කෙසේ ප්‍රකාශ කළ ද එම සංගමයේ සාමාජිකයන් තමන් සමග සිටින බව සමන් රත්නප්‍රිය මහතා පැවසුවේය.", "URL": "https://sinhala.adaderana.lk/news.php?nid=11713", "Category": null, "Parent URL": null}