{"Source": "Adaderana", "Timestamp": "July 22, 2018 08:25 am", "Headline": "හෙරොයින් ජාවාරම්කරුවෙකුට හා මිලදී ගන්න ආපු දෙකකට වැඩ වරදියි", "News Content": "ජංගම දුරකථන හරහා මුදල් හුවමාරු කිරීමේ ක්‍රමය මඟින් හෙරොයින් මත්කුඩු ජාවාරමේ නිරතව සිටි පුද්ගලයෙකු සහ ඒවා මිලදී ගත් පුද්ගලයින් දෙදෙනෙකු මිහින්තලය ප්‍රදේශයේදී අත්අඩංගුවට ගෙන තිබේ. මිහින්තලය පොලීසියට ලද තොරතුරක් මත රඹෑව ප්‍රදේශයේ දි සැකකරුවන් දෙදෙනෙකු අත්අඩංගුවට ගෙන ඇති අතර ඔවුන් සතුව තිබී හෙරොයින් මිලිග්‍රෑම් 100ක් පොලීසිය භාරයට ගෙන ඇති බව වාර්තා වේ. එම සැකකරුවන්ගෙන් සිදුකළ ප්‍රශ්න කිරීම්වලදී එම ජාවාරමට සම්බන්ධ ප්‍රධාන සැකකරු අත්අඩංගුවට ගෙන තිබේ. ඔහු සතුව තිබී හෙරොයින් අඩංගු පැකට් 65ක් පොලීසිය භාරයට ගෙන ඇති අතර එහි තිබී හෙරොයින් ග්‍රෑම් එකයි මිලිග්‍රෑම් 560ක් පොලීසිය විසින් සොයාගෙන ඇති බව සඳහන්ය. අත්අඩංගුවට ගත් සැකකරුවන් අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=93005", "Category": null, "Parent URL": null}