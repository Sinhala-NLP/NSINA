{"Source": "Adaderana", "Timestamp": "October 21, 2018 09:14 pm", "Headline": "යතුරුපැදිය ගවයෙකුගේ ගැටී පුද්ගලයෙක් මරුට", "News Content": "අක්කරපත්තුව, පොතුවිල් මාර්ගයේ කුංජන්ඕඩ ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්ව ඇති බව අද දෙරණ වාර්තාකරු පවසයි. අද(21) උදෑසන මෙම අනතුර සිදුව ඇති බව පොලීසිය සඳහන් කළේය. පොලීසිය පැවසූවේ මාර්ගයේ ගමන්ගත් ගවයෙකුගේ ගැටීමෙන් යතුරුපැදිය පෙරළී සිදුවු අනතුරකින් අදාළ පුද්ගලයා ජිවිතක්ෂයට පත්ව ඇති බවයි. අනතුරින් මිය ගොස් ඇත්තේ ඌරණි, කන්නගිග්‍රාමම් ප්‍රදේශයේ පදිංචිව සිටි තිරුචෙල්වම් දිනුජන් නැමැති 18 හැවිරිදි තරැණයෙකි. යතුරුපැදිය ගවයාගේ ගැටීමෙන් අනතුරුව මාර්ගය දිගේ ඇදීගෙන ගොස් ඇති බවද පොලීසිය පැවසීය. සිද්ධිය සම්බන්ධයෙන් අම්පාර් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=98017", "Category": null, "Parent URL": null}