{"Source": "Adaderana", "Timestamp": "July 15, 2011 12:40 pm", "Headline": "ඕස්ට්‍රේලියාව සමග තරගාවලියේ පුහුණුකරු රුමේෂ් රත්නායක ", "News Content": "සංචාරක ඕස්ට්‍රේලියානු කණ්ඩායම සමග පැවැත්වෙන ක්‍රිකට් තරගාවලිය වෙනුවෙන් ශ්‍රී ලංකා ක්‍රිකට් කණ්ඩායමේ පුහුණුකරු ලෙස රුමේෂ් රත්නායක පත් කළ බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. ලබන අගෝස්තු මස 6 වැනිදා තරගාවලිය ආරම්භ වීමට නියමිතව ඇත. දෙරට අතර 20/20 තරග 2 ක්, එක්දින තරග 5 ක් සහ ටෙස්ට් තරග 3 ක් පැවැත්වීමට නියමිතව තිබේ. ලෝක කුසලානයට පෙර සහකාර පුහුණුකරු ලෙස කටයුතු කළ ස්ටුවර්ට් ලෝ ශ්‍රි ලංකා කණ්ඩායමේ එංගලන්ත සංචාරයේ දී කණ්ඩායමේ පුහුණුකරු ලෙස කටයුතු කළේය. ලෝක කුසලාන තරගාවලියෙන් පසු කණ්ඩායමේ හිටපු පුහුණුකරු ඉවත් වීමත් සමග ස්ටුවර්ට් ලෝ තාවකාලිකව පුහුණුකරු ලෙස පත් කෙරුණි.", "URL": "https://sinhala.adaderana.lk/news.php?nid=17410", "Category": null, "Parent URL": null}