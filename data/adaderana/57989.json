{"Source": "Adaderana", "Timestamp": "March 8, 2016 12:39 pm", "Headline": "තායිලන්ත උප අගමැති එයි", "News Content": "තායිලන්ත උප අග්‍රාමාත්‍ය ආචාර්ය සොමිකිඩ් ජාතස්රයිපිතක් සංචාරයක් සඳහා දිවයිනට පැමිණ තිබේ.බැංකොක් සිට පැමිණි ශ්‍රී ලංකන් ගුවන් සේවයට අයත් යු.එල්. 403 දරණ ගුවන් යානයෙන් ඔහු අද පෙරවරුවේ කටුනායක ගුවන්තොටුපළට පැමිණි බව අද දෙරණ ගුවන්තොටුපළ වාර්තාකරු පැවසුවේය.තායිලන්ත උප අගමැතිවරයාට අමතරව 20 දෙනෙකුගෙන් පමණ සමන්විත ධූත පිරිසක් ද දිවයිනට පැමිණ ඇත.ඔවුන් ලබන 11 වැනිදා දක්වා මෙරට රැඳී සිටීමට නියමිතය.ශ්‍රී ලංකාව සහ තායිලන්තය අතර ආර්ථික සබඳතා ශක්තිමත් කරගැනීම තායිලන්ත උප අගමැතිවරයාගේ මෙම සංචාරයේ අරමුණ වී ඇති බව වාර්තා වෙයි.සංචාරය අතර තුර තායිලන්ත උප අගමැතිවරයා, ජනාධිපතිවරයා, අගමැතිවරයා ඇතුළු රජයේ ඉහළ නිලධාරීන් හමුවී සාකච්ඡා කිරීමට සැලසුම් කර ඇති බව සඳහන්ය.", "URL": "https://sinhala.adaderana.lk/news.php?nid=57989", "Category": null, "Parent URL": null}