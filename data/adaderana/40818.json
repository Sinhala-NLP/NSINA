{"Source": "Adaderana", "Timestamp": "February 1, 2014 09:45 pm", "Headline": "ජවිපෙ නව නායකයා කවුද? තීරණය හෙට", "News Content": "ජනතා විමුක්ති පෙරමුණේ නායකත්වය හෙට (02) පැවැත්වෙන එම පක්ෂයේ 7 වන ජාතික සමුළුවේදී වෙනස් වීමට නියමිත බව එම පක්ෂ අභ්‍යන්තර ආරංචි මාර්ග පවසයි. ජවිපෙ නායකත්වය ඇතැම් විට ටිල්වින් සිල්වාට හෝ අනුර කුමාර දිසානායකට පැවරෙන බව ඇතැම් මාධ්‍ය මගින් වාර්තා කර තිබුණි. කෙසේ වුවද එම පක්ෂයේ සමුළුව හෙට කොළඹ සුගතදාස ක්‍රීඩාංගණයේදී පැවැත්වීමට නියමිත අතර එහිදී නව නායකයා කවුදැයි නිල වශයෙන් දැන ගැනීමට හැකිය. ජවිපේ නිර්මාතෘ රෝහණ විජේවීර මහතාගෙන් පසුව සෝමවංශ අමරසිංහ මහතා මෙතුවක් කලක් පක්ෂයේ නායකයා ලෙස කටයුතු කරමින් සිටියි.", "URL": "https://sinhala.adaderana.lk/news.php?nid=40818", "Category": null, "Parent URL": null}