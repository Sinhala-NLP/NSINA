{"Source": "Adaderana", "Timestamp": "July 11, 2018 12:57 pm", "Headline": "තෙවරප්පෙරුමගේ අලි මෙහෙයුම සාර්ථකයි-අලි 5ක් හම්බන්තොට යයි", "News Content": "සූරියවැව මදුනාගල ප්‍රදේශයේ වන අලි පලවාහැරීමේ දෙවන දිනට සිදු කළ අලි මෙහෙයුමක සාර්ථක වි ඇත. අද දෙරණ වාර්තාකරු සඳහන් කළේ ඊයේ (10)පස්වරුවේ ආරම්භ කළ මෙහෙයුමෙදි අලින් පස් දෙනෙකු හම්බන්තොට වන රක්ෂිතයට පලවා හැරිමට හැකි වු බවය. විෂයභාර නියෝජ්‍ය අමාත්‍ය පාලිත තෙවරප්පෙරුම මහතා ද මෙම අලි පලවා හැරිමේ මෙහෙයුමට සහභාගි විය. එහිද නියෝජ්‍ය අමාත්‍යවරයා පැවසුවේ මිනිසුන්ගේ ක්‍රියාකාරකම් හේතුවෙන් මෙම අලි මිනිස් ගැටුම උද්ගත වි ඇති බවය. 2010 වර්ෂයේ සිට මෙ වන විට වාර්තා වු අලි මරණ සංඛ්‍යාව 1992ක් බවත් වාර්තා නොවු අලි මරණද තිබිය හැකි බවත් අමාත්‍යවරයා එහිදි පැවසීය. දේශපාලන සම්බන්ධතා මත වන සතුන්ගේ නිජ බිම් අයිතිකර ගනිමින් ව්‍යාපාරිකයන් විසින් වගා කටයුතු කිරිම මෙම ගැටළුවට ප්‍රධානතම හේතුව බව අමාත්‍යවරයා පෙන්වා දෙයි. ඉදිරියෙදි අලි කළමනාකරණ ව්‍යාපෘතිය යටතේ අලි රක්ෂිත භූමි මායිම ඇතුලත් ගැසට් පත්‍රය ඉදිරිපත් කිරිමට කටයුතු කරන අතර ඉන් පසුව අවශ්‍ය නීතිමය පියවර ගැනිමට සුදානම් වන බව විෂය භාර නියෝජ්‍ය අමාත්‍ය පාලිත තෙවරප්පෙරුම මහතා ප්‍රකාශ කළේය.", "URL": "https://sinhala.adaderana.lk/news.php?nid=92360", "Category": null, "Parent URL": null}