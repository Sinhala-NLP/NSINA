{"Source": "Adaderana", "Timestamp": "June 29, 2018 10:07 am", "Headline": "වාලම්පුරියක් සමඟ 7ක් පොලීසියට කොටුවෙයි", "News Content": "කුරුණෑගල, මල්කඩුවාව ප්‍රදේශයේදී වාලම්පුරියක් සමඟ පුද්ගලයින් 07 දෙනෙකු අත්අඩංගුවට ගෙන තිබේ. කොට්ඨාස නීතිය බලගැන්විමේ ඒකකයේ නිළධාරින්ට ලද තොරතුරක් මත සිදු කළ වැටලීමකදි වාලම්පුරිය අලෙවි කිරිමට සූදානම්ව තිබියදී අදාල සැකකරුවන් පිරිස අත්අඩංගුවට ගත් බව පොලිසිය පැවසුවේය. සැකකරුවන් පොතුහැර, කන්තලේ සහ කුරුණැගල යන ප්‍රදේශවල පදිංචිකරුවන් පිරිසක් බව පොලීසිය පවසයි. ඔවුන් අද(29) කුරුණෑගල මහේස්ත්‍රාත් අධිකරණයට ඉදිරිපත් කිරිමට නියමිත බව කුරුණැගල පොලීසිය සඳහන් කළේය.", "URL": "https://sinhala.adaderana.lk/news.php?nid=91675", "Category": null, "Parent URL": null}