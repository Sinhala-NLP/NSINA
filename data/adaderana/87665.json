{"Source": "Adaderana", "Timestamp": "April 19, 2018 08:21 am", "Headline": "තියුණු ආයුධයකින් පහරදී ඝාතනය කරලා", "News Content": "‍‍දික්වැල්ල, බතීගම ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. කලක සිට පැවැති ආරවුලක් දුරදිග යාමෙන් ඝාතනය සිදුව ඇති බවෙ පොලීසිය පවසයි. මියගොස් ඇත්තේ දික්වැල්, බතීගම ප්‍රදේශයේම පදිංචිව සිටි 37 හැවිරිදි පුද්ගලයෙක්ය. මෘත ශරිරය මාතර රෝහලේ මෘත ශරිරාගාරයේ තබා ඇති අතර පශ්චාත් මරණ පරික්ෂණය අද(19) සිදු කිරීමට නියමිතයි. ඝාතනය සිදු කළ සැකකරු පහරදීමට යොදා ගත් තියුණු ආයුධය ද සමඟ අත්අඩංගුවට ගෙන ඇති අතර ඔහු අද මාතර මහේස්ත්‍රාත් අධිකරණයට ඉදිරිපත් කරන බව දික්වැල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=87665", "Category": null, "Parent URL": null}