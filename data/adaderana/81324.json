{"Source": "Adaderana", "Timestamp": "December 11, 2017 08:08 am", "Headline": "ශකිබ් අල් හසන් නායකත්වයට", "News Content": "බංගලාදේශ ටෙස්ට් කණ්ඩායමේ නව නායකයා ලෙස ශකිබ් අල් හසන් පත් කර තිබේ. ඒ අනුව ලබන එළඹෙන ශ්‍රී ලංකා තරග සංචාරය සඳහා ඔහු නායකයා ලෙස පත් කර ඇති බව බංගලාදේශ ක්‍රිකට් පාලක මණ්ඩලය සඳහන් කළේය. එමෙන්ම කණ්ඩායමේ උප නායකයා ලෙස මහමුදුල්ලා පත් කර ඇති බව ද බංගලාදේශ ක්‍රිකට් පාලක මණ්ඩලය සඳහන් කරයි. කෙසේවෙතත් බංගලාදේශ කණ්ඩායම සඳහා නව පුහුණුකරුවෙකු මේ වන තෙක් පත් කර නොමැති බව විදෙස් මාධ්‍ය වාර්තා කළේය. ශකිබ් අල් හසන් ටෙස්ට් තරඟ 51කට සහභාගී වී ඇති අතර ඔහු එහිදී ලබාගෙන ඇති ලකුණූ සංඛ්‍යාව 3594කි. ඊට ශතක 05ක් සහ අර්ධ ශතක 22ක් ඇතුළත් වන අතර පන්දු යැවීමේදී ඔහු ටෙස්ට් කඩුලු 188ක් බිඳ හෙලා තිබේ.", "URL": "https://sinhala.adaderana.lk/news.php?nid=81324", "Category": null, "Parent URL": null}