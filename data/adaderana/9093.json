{"Source": "Adaderana", "Timestamp": "June 19, 2010 09:51 am", "Headline": "ලංකාවට සාමය උදාවීම ගැන ජපානයේ සතුට ", "News Content": "ලබන මාස් කන්න‍යේදී උතුරේ සියලුම ප්‍රදේශවල කෘෂිකාර්මික කටයුතු ආරම්භ කරන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. කිලිනොච්චිය, පරන්තන් ප්‍රදේශයේ ඉදිකෙරෙන බීජ නිෂ්පාදන හා පර්යේෂණායතනයට මුල්ගල තැබීමේ අවස්ථාවට සහභාගී වෙමින් අමාත්‍යවරයා මේ බව ප්‍රකාශ කළේය. මෙම අවස්ථාවට ජපාන විශේෂ නියෝජිත යසුෂි අකාශි මහතා ද සහභාගි විය. ශ්‍රී ලංකාවට සාමය උදාවීම පිළිබඳව ජපන් රජය සහ ජනතාව සතුටට පත්වන බව යසූෂි අකාශි මහතා එහිදී කියා සිටියේය. ශ්‍රී ලංකාවේ සාම ක්‍රියාදාමය වෙනුවෙන් ජපන් රජය එල්.ටී.ටී.ඊ සමග අවස්ථා කිහිපයකදීම සාම සාකච්ඡා ආරම්භ කිරීමට උත්සහ කළ ද එය අසාර්ථක වූ බව යසුෂි අකාශි මහතා කියා සිටියේය. එල්.ටී.ටී.ඊ නායකයාගේ දැඩි ස්ථාවරය ඊට හේතු වූ බව හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=9093", "Category": null, "Parent URL": null}