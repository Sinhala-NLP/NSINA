{"Source": "Adaderana", "Timestamp": "January 12, 2016 03:59 pm", "Headline": "හිටපු ඩී.අයි.ජී යළිත් රිමාන්ඩ්", "News Content": "නිධන් හැරීමේ සිද්ධියක් සම්බන්ධයෙන් අත්අඩංගුවට ගත් වව්නියාව හිටපු නියෝජ්‍ය පොලිස්පතිවරයා සහ ප්‍රධාන පොලිස් පරීක්ෂකවරයා තවදුරටත් රක්ෂිත බන්ධනාගාර ගත කර කිරීමට වව්නියාව මහේස්ත්‍රාත් අධිකරණය නියෝග කර තිබේ.ඒ අනුව ඔවුන් පෙබරවාරි මස 02 වැනිදා දක්වා රක්ෂිත බන්ධානාගාර ගත කිරීමට වව්නියාව මහේස්ත්‍රාත් එස්. ලෙනින්කුමාර මහතා නියෝග කර ඇත.නඩුව අද කැඳවු අවස්ථාවේ විත්තිකාර පාර්ශවය වෙනුවෙන් පෙනී සිටි නීතීඥවරුන් විත්තිකරුවන්ට ඇප ලබා දෙන ලෙස ඉල්ලීමක් කර තිබේ.කෙසේවෙතත් පැමිණිලිකාර පාර්ශවය වෙනුවෙන් පෙනී සිටි රජයේ ජ්‍යෙෂ්ඨ අධිනීතීඥ ජනක බණ්ඩාර මහතා වෙනත් නඩුවකට සහභාගී වීම හේතුවෙන් අද දිනයේ නඩු වාරය සඳහා පෙනී නොසිට ඇති අතර නඩු විභාගය වෙනුවෙන් වෙනත් දිනයක් ඉල්ලා ඇති බව සඳහන්ය.කරුණු සැලකිල්ලට ගත් වවුනියාව මහේස්ත්‍රාත් එස්. ලෙනින්කුමාර් මහතා පෙබරවාරි මස 02 වැනිදා නඩුව විභාග කර ඇප ලබාදීම සම්බන්ධයෙන් සලකා බලන බව දැනුම් දී ඇත.", "URL": "https://sinhala.adaderana.lk/news.php?nid=56311", "Category": null, "Parent URL": null}