{"Source": "Adaderana", "Timestamp": "May 24, 2013 09:44 am", "Headline": "ආගමික කටයුතුවලදී දේශපාලන වාදභේද එපා", "News Content": "ආගමික කටයුතු සිදු කිරීමේදී දේශපාලන වාදභේද පසෙක තැබිය යුතු බව විමල් වීරවංශ අමාත්‍යවරයා පවසයි. ආගමික කටයුතුවලදී දේශපාලන පක්ෂ පාට භේද අමතක කර ඊට ප්‍රමුඛත්වය ලබා දිය යුතු බව ඔහු කියයි. විහාරස්ථානයක සංවර්ධන කාර්යයක් සිදුකිරීමේදී එහි ස්වාමීන් වහන්සේගේ දේශපාලන මතය හෝ දායක සභාවේ දේශපාලන මතය පිළිබඳ අවධානය යොමු නොකළ යුතු බව විමල් වීරවංශ අමාත්‍යවරයා පවසයි. එහෙත් ඇතැම් දේශපාලකයින් විරුද්ධ දේශපාලන මති මතාන්තර නිසා පවතින ආගමික ස්ථාන කෙරෙහි නොසැලකිල්ලෙන් කටයුතු කරන බව හෙතෙම කියයි.", "URL": "https://sinhala.adaderana.lk/news.php?nid=34338", "Category": null, "Parent URL": null}