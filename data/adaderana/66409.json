{"Source": "Adaderana", "Timestamp": "November 25, 2016 12:18 pm", "Headline": " කොලොම්බියානු රජය-ෆාක් කැරලිකරුවන් සාම ගිවිසුමකට එළඹෙයි", "News Content": "කොලොම්බියානු රජය එරට ෆාක් කැරලිකරුවන් සමග තවත් සාම ගිවිසුමකට එළඹ තිබේ.මෙම නව සාම ගිවිසුම මගින් මෙතෙක් දෙපාර්ශවය අතර එළඹ තිබු ගිවිසුමේ ඇතැම් කරුණු සංශෝධනයට ලක් කර ඇති බව විදෙස් මාධ්‍ය වාර්තා කරයි.මීට පෙර එළඹ තිබූ සාම ගිවිසුම පිළිබඳව පැවැති කොලොම්බියානු ජනමත විමසුමෙන් එය ප්‍රතික්ෂේප කර තිබුණි.කොලොම්බියානු රජය සහ ෆාක් කැරලිකරුවන් අතර එළඹි නව සාම ගිවිසුම එරට කොංග්‍රසයේ අනුමැතිය සඳහා ඉදිරිපත් කර ඇති බව ද සඳහන්ය.", "URL": "https://sinhala.adaderana.lk/news.php?nid=66409", "Category": null, "Parent URL": null}