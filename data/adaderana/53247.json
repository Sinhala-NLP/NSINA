{"Source": "Adaderana", "Timestamp": "August 14, 2015 05:42 pm", "Headline": " ඒකාධිපති රටකවත් මෙහෙම නෑ", "News Content": "එක්සත් ජනතා නිදහස් සන්ධානයේ ජයග්‍රහණය ආපසු හැරවීමට විවිධ කුමන්ත්‍රණ දියත්වන බව හිටපු පාර්ලිමේන්තු මන්ත්‍රී ඩිලාන් පෙරේරා මහතා පවසයි.එබැවින් 17 වන දින බුලත් කොලයට ඡන්දය ප්‍රකාශ කරන ලෙස මැතිවරණ නීතිය උල්ලංඝණය නොවන සේ සන්ධාන පාක්ෂිකයින් දැනුවත් කිරීමට හෙට සහ අනිද්දා දෙදින තුළ කටයුතු කළ යුතු බව හෙතෙම කියා සිටියි.මේ රටේ ඒකාධිපතියෙකු බිහිව ඇති බවට පෙන්වා දුන් පූජ්‍ය මාදුළුවාවේ සෝභිත හිමියන්ගෙන් වැඳ නමස්කාර පූර්වකව අසාසිටින්නේ උන්වහන්සේලා ගොඩනැඟුව ප්‍රජාතන්ත්‍රවාදය මේකද යන්න බවත්, සාධාරණ සමාජය මෙයද යන්න බවත් යයි හෙතෙම ප්‍රශ්න කර සිටියේය.ඒකාධිපති රටකවත් දක්නට නොලැබෙන පරිදි මහජන මතයට පයින්ගසා එය යටපත් කිරීමට උත්සාහ කරන සියලු කුමන්ත්‍රණ පරදවා සන්ධානය දිනවීමට පෙළගැසෙන ලෙස හෙතෙම වැඩිදුටරත් ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=53247", "Category": null, "Parent URL": null}