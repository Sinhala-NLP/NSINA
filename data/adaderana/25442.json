{"Source": "Adaderana", "Timestamp": "July 1, 2012 08:01 am", "Headline": "රක්ෂිතයේ වාසනාව සෙවූ හත්දෙනා 12 තෙක් රිමාන්ඩ්", "News Content": "ත්‍රීකුණාමලය , වාන්ඇල චුන්නක්කාඩු රක්ෂිතයට අයත් සෙම්බුමොටෙයි ප්‍රදේශයේ නිධන් හාරමින් සිටි පුද්ගලයින් හත් දෙනෙකු පොලිසිය විසින් අත්අඩංගුවට ගෙන තිබේ. ත්‍රීකුණාමලය සහ වාන්ඇල පුරාවස්තු ආරක්ෂණ විශේෂ පොලිස් ඒකකය විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුවන් ත්‍රීකුණාමලය , ජා ඇල , චීන වරාය , තංගල්ල සහ හම්බන්තොට යන ප්‍රදේශවල පදිංචිකරුවන් බව පොලිසිය පවසයි. සැකකරුවන් අධිකරණයට ඉදිරිපත් කිරීමෙන් පසුව ලබන 12 වන දින දක්වා රක්ෂිත බන්ධනාගාර ගත කර තිබේ. වාන් ඇල සහ ත්‍රීකුණාමලය පොලිස් ස්ථාන ඒකාබද්ධව මේ සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=25442", "Category": null, "Parent URL": null}