{"Source": "Adaderana", "Timestamp": "May 5, 2018 03:37 pm", "Headline": " මහනුවර සිදු වූ කලහාකාරී සිද්ධිය-තවත් පුද්ගලයින් තිදෙනෙකු අත්අඩංගුවට ", "News Content": "මහනුවර ප්‍රදේශයේ සිදු වූ කලහාකාරී සිද්ධිය සම්බන්ධයෙන් තවත් පුද්ගලයින් තිදෙනෙකු අත්අඩංගුවට ගෙන තිබේ. පූජාපිටිය, අඹතැන්න ප්‍රදේශයේදී ත්‍රස්ත විමර්ශන කොට්ඨාසයේ නිලධාරීන් විසින් අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. පසුගිය මාර්තු මස 07 වනදා පූජාපිටිය, අඹතැන්න, වෙලේකඩේ පිහිටි ආගමික ස්ථානයකට ප්‍රහාර එල්ල කරමින් කලහාකාරි ලෙස හැසිරීමේ චෝදනා යටතේ ඔවුන් අත්අඩංගුවට ගෙන ඇති බව සඳහන්ය. සැකකරුවන් එම ප්‍රදේශයේම පදිංචි 21, 22 සහ 55 හැවිරිදි පුද්ගලයින් තිදෙනෙකි. අත්අඩංගුවට ගත් සැකකරුවන් ඉදිරි විමර්ශන කටයුතු සඳහා කොළඹ ත්‍රස්ත විමර්ශන කොට්ඨාසය වෙත බාරදී තිබේ.", "URL": "https://sinhala.adaderana.lk/news.php?nid=88568", "Category": null, "Parent URL": null}