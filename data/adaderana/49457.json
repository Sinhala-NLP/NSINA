{"Source": "Adaderana", "Timestamp": "February 19, 2015 01:11 pm", "Headline": "පුද්ගලයෙකුට පහරදුන් හමුදා කපිතාන්ට දෙවසරකට පසු මාංචු", "News Content": "ගිනි අවියක් පෙන්වා බිය ගන්වා පුද්ගලයකුට පහරදීමක් සම්බන්ධයෙන් යුධ හමුදා කපිතාන්වරයකු අත්අඩංගුවට ගෙන තිබේ.2013 වසරේ පෙබරවාරි මස 7 වන ඇල්පිටිය ප්‍රදේශයේදී මෙම පහරදීම සිදු ව තිබු බව සඳහන්ය.සිද්ධිය සම්බන්ධයෙන් චෝදනා එල්ල වී තිබු හමුදා කපිතාන්වරයා ඊයේ දිනයේ මාතර පොලිස් ස්ථානයට බාර වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු මාතර ප්‍රදේශයේ රාජකාරි කටයුතු වල නිරතව සිටි යුධ හමුදා කපිතාන්වරයකු වන අතර ඔහු මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49457", "Category": null, "Parent URL": null}