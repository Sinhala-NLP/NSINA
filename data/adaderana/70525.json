{"Source": "Adaderana", "Timestamp": "March 7, 2017 08:49 am", "Headline": "කළුතර  සිදුවීම සම්බන්ධව ස්ථානීය පරීක්ෂණයක් ", "News Content": "කළුතර දී බන්ධනාගාර බස් රථයකට එල්ල වු ප්‍රහාරය සම්බන්ධයෙන් පරීක්ෂණ පැවැත්වීමට පත් කළ කමිටුව හෙට(8) දිනයේ අදාළ ප්‍රහාරය සිදුවු ස්ථානයේ නිරීක්ෂණය කිරීමට සැලසුම් කර තිබේ. හෙට(8) පෙරවරුවේ එම කමිටුව අදාළ ප්‍රදේශයට ගොස් ස්ථානීය පරීක්ෂණයක් සිදුකිරීමට සැලසුම් කර ඇති බව වාර්තා වේ. පසුගිය 27 වන දින පෙරවරුවේ කළුතර දි බන්ධනාගාර බස් රථයකට එල්ල වු ප්‍රහාරයකින් පුද්ගලයින් හත් දෙනෙකු මියගිය අතර ඒ පිළිබද පරීක්ෂණ පැවැත්වීම සඳහා බන්ධනාගාර අමාත්‍යාංශය විසින් ත්‍රිපුද්ගල කමිටුවක් පත් කර තිබේ.එම කමිටුව පසුගිය ඉරිදා දිනයේ රැස්වී මූලික විර්ශන කටයුතු ආරම්භ කර ඇති අතර යළි හෙට(8) දිනයේ ඒ පිළිබදව විමර්ශන කටයුතු සිදුකිරීමට තීරණය කර තිබේ. මාස දෙකක් තුළ විමර්ශන කටයුතු අවසන් කර වාර්තාව ලබාදෙන ලෙස බන්ධනාගාර අමාත්‍යාංශය එම කමිටුවට දැනුම් දි ඇත.", "URL": "https://sinhala.adaderana.lk/news.php?nid=70525", "Category": null, "Parent URL": null}