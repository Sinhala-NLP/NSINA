{"Source": "Adaderana", "Timestamp": "April 12, 2012 07:46 am", "Headline": "පිටකොටුව-ටෙක්නිකල් හංදිය තදබදය වැඩියි", "News Content": "පිටකොටුව බැස්ටියන් මාවතේ සිට ටෙක්නිකල් හන්දිය දක්වා වූ මාර්ගයේ රථවාහන තදබදයක් පවතින බව පොලිසිය පවසයි. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා කියා සිටියේ බැස්ටියන් මාවතේ පවතින ජල ගැලීම් තත්ත්වයක් හේතුවෙන් මෙම වාහන තදබදය හටගෙන ඇති බවයි. ඊයේ රාත්‍රී සිට කොළඹ අවට ප්‍රදේශවලට ඇදහැලෙන අධික වර්ෂාවත් සමග බැස්ටියන් මාවතේ ජලය බැසයාමේ අවහිරතා හේතුවෙන් මෙම ජලගැලීම් තත්ත්වය හටගෙන තිබේ. පවතින රථවාහන තදබදය හේතුවෙන් ටෙක්නිකල් හන්දියේ සිට කොළඹ දෙසට ගමන් කිරීමේ දී විකල්ප මාර්ග භාවිතා කරන ලෙස පොලිසිය රථවාහන රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=23453", "Category": null, "Parent URL": null}