{"Source": "Adaderana", "Timestamp": "December 18, 2013 01:15 pm", "Headline": "හොර පාරෙන් දැව ප්‍රවාහනය කළ 6ක් කොටු ", "News Content": "නීති විරෝධීව දැව ප්‍රවාහනය කරමින් සිටි පුද්ගලයින් 06 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. මුල්ලයාවේලි - මාන්කුලම් රක්ෂිතයෙන් කැපු දැව තොගයක් සැකකරුවන් විසින් ප්‍රවාහනය කරමින් සිටි බව සඳහන් වෙයි. එහි දී කැපු දැව කඳන් තොගයක් සහ ඒ සඳහා යොදාගත් උපකරණ තොගයක් ද පොලිස් විශේෂ කාර්ය බලකාය භාරයට ගෙන තිබේ. සැකකරුවන් සම්බන්ධයෙන් මුල්ලයාවේලි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39677", "Category": null, "Parent URL": null}