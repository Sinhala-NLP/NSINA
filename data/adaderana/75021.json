{"Source": "Adaderana", "Timestamp": "July 8, 2017 04:14 pm", "Headline": " මැතිවරණ වියදම් පාලනය ගැන පාර්ශව දැනුවත් කිරීමට පියවර", "News Content": "මැතිවරණ වියදම් පාලනය සම්බන්ධයෙන් ජනතාව සහ රාජ්‍ය නිලධාරීන් ඇතුළු පාර්ශව දැනුවත් කිරීමට මැතිවරණ කොමිසන් සභාව පියවර ගෙන තිබේ.1978ට ප්‍රථම මැතිවරණ වියදම් සම්බන්ධයෙන් වියදම් වාර්තාවක් මැතිවරණයෙන් අනතුරුව ඉදිරිපත් කළ යුතුව තිබුණ ද එය මේ වන විට ක්‍රියාත්මක වන්නේ නැත. ඕනෑම අපේක්ෂකයෙකුට අවශ්‍ය පරිදි මැතිවරණයකදී මුදල් වියදම් කළ හැකි වන අතර එය වැරදි පූර්වාදර්ශයක් බව සමාජ ක්‍රියාකාරීන් මෙන්ම විද්වතුන් පෙන්වා දෙයි. මෙම තත්ත්වය තුළ මැතිවරණ වියදම් පාලනය සම්බන්ධයෙන් දැනුවත් කිරීමේ ක්‍රියාවලියක් ආරම්භ කිරීමට මැතිවරණ කොමිසම පියවර ගෙන තිබේ. විශේෂයෙන් දේශපාලන පක්ෂ නියෝජිතයින් මෙ සම්බන්ධයෙන් දැනුවත් කරන අතර රාජ්‍ය නිලධාරීන් ද මේ සම්බන්ධයෙන් දැනුවත් කරන බව එම කොමිසම සඳහන් කළේය.", "URL": "https://sinhala.adaderana.lk/news.php?nid=75021", "Category": null, "Parent URL": null}