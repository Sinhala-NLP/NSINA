{"Source": "Adaderana", "Timestamp": "June 3, 2011 02:41 pm", "Headline": "විරෝධය ඵලදරයි-පුද්ගලික අංශයේ විශ්‍රාම වැටුප කුණු බක්කියට යයි", "News Content": "පෞද්ගලික අංශය සඳහා යෝජිත විශ්‍රාම වැටුප් පනත් කෙටුම්පත අහෝසි කිරීමට රජය තීරණය කළ බව කම්කරු සබදතා අමාත්‍ය ගාමිණි ලොකුගේ මහතා පවසයි. කෙසේ වෙතත් පෞද්ගලික අංශයේ සේවකයින් සඳහා ලබාදෙන විශ්‍රාම වැටුප් ක්‍රමයක් සම්බන්ධයෙන් ඉදිරියේ දී සාකච්ඡා කර තීරණයක් ගැනීමට නියමිත බව අමාත්‍යවරයා ප්‍රකාශ කළේය. මේ සම්බන්ධයෙන් අද(03) පස්වරුවේ ජනාධිපති මහින්ද රාජපක්ෂ මහතා සමඟ සාකච්ඡාවක් පැවැත්වීමට නියමිත බව ද ගාමිණි ලොකුගේ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=16523", "Category": null, "Parent URL": null}