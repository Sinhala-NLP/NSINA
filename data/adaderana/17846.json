{"Source": "Adaderana", "Timestamp": "August 4, 2011 02:01 pm", "Headline": "අනවසරයෙන් වැලි ගෙනගිය 18 දෙනෙක් අත්අඩංගුවට", "News Content": "අනවසරයෙන් වැලි ප්‍රවාහනය කරමින් සිටි පුද්ගලයින් 18 දෙනෙකු මුතූර්, කින්නියා ප්‍රදේශයේ දී අත්අඩංගුවට ගෙන තිබේ. වි‍ශේෂ කාර්යය බලකා ත්‍රිකුණාමලය කඳවුරේ නිලධාරීන් කණ්ඩායමක් විසින් අද(04) පෙරවරුවේ සැකකරුවන් අත්අඩංගුවට ගෙන ඇති බව වාර්තා වේ. එහිදී වැලි පැටවූ ට්‍රක් රථ 05 ක් සහ උපකරණ කිහිපයක් ද විශේෂ කාර්යාංශය භාරයට ගෙන ඇත. කින්නියා පොලිසිය, අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=17846", "Category": null, "Parent URL": null}