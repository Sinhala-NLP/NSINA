{"Source": "Adaderana", "Timestamp": "March 26, 2018 10:29 am", "Headline": "මරාගෙන මැරෙන බෝම්බ ප්‍රහාරයකින් පුද්ගලයින් 8කට තුවාල", "News Content": "බටහිර ඇෆ්ගනිස්ථානයේ මරාගෙන මැරෙන බෝම්බ ප්‍රහාරයකින් එක් පුද්ගලයෙක් මියගොස් තවත් 8 දෙනෙකු පමණ තුවාල ලබා තිබේ. බටහිර ඇෆ්ගනිස්ථානයේ හෙරට් ප්‍රාන්තයේ මුස්ලිම් දේවස්ථානයකට මරාගෙන මැරෙන බෝම්බ ප්‍රහාරය එල්ල වී ඇත. ඉස්ලාම් ත්‍රස්ත සංවිධානය විසින් ප්‍රහාරයේ වගකීම භාරගෙන තිබේ. අදාළ දේවස්ථානයට ප්‍රහාරකයින් දෙදෙනෙක් ඇතුළු වීමට උත්සහ කර ඇති අතර එහිදී ආරක්ෂකයින් ඔවුන්ට වෙඩි තබා ඇති බව වාර්තා වෙයි. පසුගිය සතියේදී කාබුල් නගරයේ පිපිරීමකින් පුද්ගලයින් 30 දෙනෙකු පමණ මියගිය අතර එහි වගකීමද ඉස්ලාම් ත්‍රස්ත සංවිධානය විසින් භාරගෙන තිබුණි.", "URL": "https://sinhala.adaderana.lk/news.php?nid=86348", "Category": null, "Parent URL": null}