{"Source": "Adaderana", "Timestamp": "September 6, 2016 07:25 am", "Headline": " සීගිරි චිත්‍ර රකින්න විද්‍යාත්මක ක්‍රම‍වේදයක්", "News Content": "සීගිරි චිත්‍ර සංරක්ෂණය සඳහා ජාත්‍යන්තරයේ භාවිත වන නව රසායනික සහ විද්‍යාත්මක ක්‍රමවේද යොදාගැනීමට තීරණය කර තිබේ. ඒ සඳහා යුනෙස්කෝ සංවිධානයට අනුබද්ධ සංස්කරණය, ප්‍රතිසංස්කරණය සහ ස්මාරක පිළිබඳ අන්තර්ජාතික ආයතනයේ සහය හිමිව ඇති බව අධ්‍යාපන අමාත්‍යංශය සඳහන් කරයි.එම ආයතනයේ විශේෂඥයෙකු වන වනර් ස්මිත් මහතා මේ දිනවල දිවයිනට පැමිණ සිටින අතර ඔහු ඊයේ දිනයේ අධ්‍යාපන අමාත්‍ය අකිල විරාජ් කාරියවසම් මහතා හමුවී සීගිරි බිතුසිතුවම් සංරක්ෂණය කිරීම පිළිබඳව සාකච්ඡා පවත්වා තිබේ. කාලයක් පුරා සීගිරි චිත්‍ර සම්බන්ධයෙන් පැන නැගුණු ගැටළුකාරී තත්ත්වය පිළිබඳව පරික්ෂා කිරීම සඳහා විශේෂ කමිටුවක් පත් කර තිබු අතර එම කමිටුව විසින් සිදුකර ඇති නිර්දේශවලට අනුව මෙම සංරක්ෂණ වැඩපිළිවෙල ක්‍රියාත්මක කර ඇති බව වාර්තා වේ.සීගිරි බිතුසිතුවම්වලට අමතරව දඹුලු ලෙන් විහාර සිතුවම් සංරක්ෂණය කිරීම පිළිබඳව ද අවධානය යොමුවී ඇති බව අධ්‍යාප අමාත්‍යංශය පවසයි.", "URL": "https://sinhala.adaderana.lk/news.php?nid=63835", "Category": null, "Parent URL": null}