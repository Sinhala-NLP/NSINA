{"Source": "Adaderana", "Timestamp": "April 19, 2010 07:55 am", "Headline": "නාවලපිටිය ඡන්දය හෙට", "News Content": "නාවලපිටිය සහ ත්‍රිකුණාමල කුඹුරුපිටිය ප්‍රදේශයේ මැතිවරණ හෙට පැවැත්වේ. පසුගිය 8 වැනිදා පැවති මහ මැතිවරණයේදී සිදුවු අක්‍රමිකතා හේතුවෙන් එම ප්‍රදේශවල ඡන්ද මධ්‍යස්ථාන වල ඡන්දය ශූන්‍ය කිරීමට මැතිවරණ කොමසාරිස්වරයා තීරණය කළේය. ඒ අනුව නාවලපිටියේ සහ කුඹුරුපිටියේ ඡන්ද මධ්‍යස්ථාන වල ඡන්ද විමසීම මෙසේ හෙට පැවැත්වෙනු ඇත. නාවලපිටිය ඡන්ද මධ්‍යස්ථාන 37කදී සහ කුඹුරුපිටිය එක් ඡන්ද මධ්‍යස්ථානයක ඡන්ද විමසීම සිදුකිරීමට නියමිතය. නාවලපිටියේ ලියාපදිංචි ඡන්ද දායකයින් සංඛ්‍යාව 51,925කි. කුඹුරුපි‍ටියේ ඡන්ද දායකයින් 977 දෙනෙකු ලියාපදිංචි වී ඇති බව සඳහන්ය.", "URL": "https://sinhala.adaderana.lk/news.php?nid=7874", "Category": null, "Parent URL": null}