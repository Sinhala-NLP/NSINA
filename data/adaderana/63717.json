{"Source": "Adaderana", "Timestamp": "September 3, 2016 08:50 am", "Headline": "  65 වන සංවත්සරය වාර්තාගතම පක්ෂ සංවත්සරයයි", "News Content": "65 වන ශ්‍රී ලංකා නිදහස් පක්ෂ සංවත්සරය ලංකා ඉතිහාසයේ වාර්තාගතම පක්ෂ සංවත්සරය බවට පත් කිරීමට බලාපොරොත්තු වන බව විදුලිබල හා පුණර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.ඔහු පවසන්නේ ශ්‍රී ලංකා නිදහස් පක්ෂයේ හැරවුම් ලක්ෂය බවට එය පත්වනු ඇති බවයි.කෑගල්ල ප්‍රදේශයේ පැවති මාධ්‍ය හමුවකට එක්වෙමින් රංජිත් සියඹලාපිටිය අමාත්‍යවරයා මේ බව කියා සිටියේය.නිදහස් පක්ෂයේ ඇතැම් පිරිස් මෙම සංවත්සරය සඳහා සහභාගී නොවන බවට මත පළ කළද ආසන මට්ටමින් සංවිධායකවරුන් බහුතර පිරිසක් ඒ සඳහා සහභාගීවීමට බලාපොරොත්තුවෙන් සිටින බව අමාත්‍යවරයා පැවසුවේය.2020 වන විට ශ්‍රී ලංකා නිදහස් පක්ෂ ආණ්ඩුවක් මෛත්‍රීපාල සිරිසේන ජනාධිපතිවරයාගේ නායකත්වයෙන් බිහි කිරීමට බලාපොරොත්තු වන බවද ඔහු අවධාරණය කරයි.", "URL": "https://sinhala.adaderana.lk/news.php?nid=63717", "Category": null, "Parent URL": null}