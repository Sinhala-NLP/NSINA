{"Source": "Adaderana", "Timestamp": "April 11, 2016 10:55 am", "Headline": "ඉන්දියාවේ ගින්න ගැන අධිකරණමය පරීක්ෂණයක්", "News Content": "ඉන්දියාවේ දේවස්ථානයක හටගත් ගින්න සම්බන්ධයෙන් අධිකරණමය පරීක්ෂණයක් සිදු කරන ලෙස ඉන්දීය බලධාරීන් උපදෙස් ලබාදී තිබේ.ඉන්දියාවේ කේරල ප්‍රාන්තයේ හින්දු ආගමික ස්ථානයක ඇති වූ ගින්නෙන් පුද්ගලයින් 102 දෙනෙකු මියගොස් තවත් 400කට අධික පිරිසක් තුවාල ලබා ඇති බව ඉන්දීය මාධ්‍ය වාර්තා කළේය.එම ආගමික ස්ථානයේ සංවිධානය කර තිබූ හින්දු අලුත් අවුරුදු උත්සවයක් අතර තුර පැවැති ගිනිකෙළි සංදර්ශනයකදී සිදු වූ පිපුරුමක් හේතුවෙන් මෙම ගින්න ඇති වී ඇති බව සඳහන්ය.කෙසේ වෙතත් අදාළ ගිනි කෙළි සංදර්ශනය පැවැත්වීම සඳහා පොලීසිය අදාළ සංදර්ශන පැවැත්වූ පුද්ගලයින්ට අවසර ලබා දී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=59088", "Category": null, "Parent URL": null}