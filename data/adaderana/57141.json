{"Source": "Adaderana", "Timestamp": "February 11, 2016 03:06 pm", "Headline": "ජනපති බංගලාදේශයේ සංචාරයකට සැරසෙයි", "News Content": "ජනාධිපති මෛත්‍රීපාල සිරිසේන මහතා ලබන මාර්තු මාසයේදී බංගලාදේශයේ නිළ සංචාරයක නිරත වීමට නියමිත බව වාර්තා වෙයි.බංගලාදේශ අග්‍රාමාත්‍ය ෂෙයික් හසීනා මහත්මියගේ ආරාධනයකට අනුව ජනාධිපතිවරයා මෙම සංචාරයේ නිරත වීමට නියමිත බව බංගලාදේශ විදේශ කටයුතු අමාත්‍යංශය සඳහන් කර ඇත.කෙසේවෙතත් ජනාධිපති මෛත්‍රීපාල සිරිසේන මහතාගේ සංචාරය සිදුවන නිෂ්චිත දින මේ වන තෙක් තීරණය කර නොමැති අතර දෙරටේ විදේශ කටයුතු අමාත්‍යංශ ඊට අදාළ කටයුතු සිදුකරමින් සිටින බව සඳහන්ය.ජනාධිපති මෛත්‍රීපාල සිරිසේන මහතාගේ මෙම සංචාරයේදී දෙරට අතර ද්වීපාර්ශ්වික සබඳතා ශක්තිමත් කරගැනීම පිළිබඳ සාකච්ඡා පැවැත්වීමට සහ ගිවිසුම් කිහිපයකට අත්සන් තැබීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=57141", "Category": null, "Parent URL": null}