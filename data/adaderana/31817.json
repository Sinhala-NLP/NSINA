{"Source": "Adaderana", "Timestamp": "February 21, 2013 11:12 am", "Headline": "පේරාදෙණිය සරසවි සිසුන් උද්ඝෝෂණයක", "News Content": "තමන්ට බලපා ඇති ගැටලු කිහිපයක් සම්බන්ධයෙන් කඩිනම් විසඳුම් ලබා දෙන ලෙස පාලනාධිකාරියට බලකරමින් පේරාදෙණිය විශ්ව විද්‍යාලයේ සිසුන් පිරිසක් උද්ඝෝෂණයක නිරත වී තිබේ. එම විශ්ව විද්‍යාලයේ මහා ශිෂ්‍ය සංගමය සංවිධාන කළ මෙම උද්ඝෝෂණය අද (21) උදෑසන විශ්ව විද්‍යාල සනාථ මන්දිරය ඉදිරිපිට දී පැවැත්වුණු බව අද දෙරණ වාර්තාකරු සඳහන් කළේය. විශ්ව විද්‍යාලයේ අධ්‍යාපනය ලබන සිසුන්ගෙන් හරි අඩකට නේවාසිකාගාර පහසුකම් නොමැති බවට උද්ඝෝෂණකරුවන් චෝදනා කරයි. එමෙන්ම කෘෂි පීඨයේ උපාධි පාඨමාලා දෙකක් අහෝසි කර ඇති අතර ඇතැම් පාඨමාලා කාලසීමාව අඩු කර ඇති බවට චෝදනා කරමින් ඔවුන් උද්ඝෝෂණයේ නිරත වී ඇති බව සඳහන්ය.", "URL": "https://sinhala.adaderana.lk/news.php?nid=31817", "Category": null, "Parent URL": null}