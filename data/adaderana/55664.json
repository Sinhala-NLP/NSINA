{"Source": "Adaderana", "Timestamp": "December 11, 2015 12:22 pm", "Headline": "ගුණරත්නම් 18 තෙක් රිමාන්ඩ්-ආගමන විගමන පාලකට නොතීසි", "News Content": "පෙරටුගාමී සමාජවාදී පක්ෂයේ කුමාර් ගුණරත්නම් මහතා දෙසැම්බර් මස 18 වන දින දක්වා යළි රක්ෂිත බන්ධනාගාර ගත කරන ලෙස කෑගල්ල මහේස්ත්‍රාත් අධිකරණය විසින් නියෝග කර තිබේ.ආගමන විගමන පනත උල්ලංඝණය කිරීමේ චෝදනාව මත කුමාර් ගුණරත්නම් මහතා අත්අඩංගුවට ගනු ලැබුවේ ඉකුත් නොවැම්බර් 04 දා කෑගල්ල, අඟුරුවැල්ල ප්‍රදේශයේදීය.ඉන් අනතුරුව නොවැම්බර් 27 වන දින අධිකරණයට ඉදිරිපත් කරනු ලැබූ ඔහු ට ඇප ඉල්ලනු ලැබුවද ආගමන විගමන පනතේ 45(1) වගන්තිය යටතේ ඇප ලබාදිය නොහැකි බැව් මහේස්ත්‍රාත්වරයා විසින් දන්වා තිබිණි.ඒ අනුව කෙසේ වෙතත් සැකකාර ගුණරත්නම් මහතා අද දින (11) යළි අධිකරණයට ඉදිරිපත් කරන ලද අවස්ථාවේදී දෙසැම්බර් 18 වන දින දක්වා යළි රක්ෂිත බන්ධනාගාර ගත කරන ලදී.අදාළ නඩුව ජනවාරි මස 08 වන දින කැඳවීමට නියමිත අතර එදිනට අධිකරණය හමුවේ පෙනී සිට කරුණු දක්වන්නැයි කෑගල්ල මහේස්ත්‍රාත් ප්‍රසන්න අල්විස් මහතා ආගමන විගමන පාලකවරයාට නියෝග කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=55664", "Category": null, "Parent URL": null}