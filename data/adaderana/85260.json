{"Source": "Adaderana", "Timestamp": "March 6, 2018 05:26 pm", "Headline": "වෑන් එක පාරෙන් ඉවතට පැනලා තාප්පේ හැපිලා-අවුරුදු 2 දරුවාට බරපතළයි", "News Content": "පේදුරුතුඩුව-යාපනය මාර්ගයේ පුලෝලි ප්‍රදේශයේදී 6 දා සවස වෑන් රථයක් පාරෙන් ඉවතට පැන මාර්ගය අසල වූ තාප්පයක ගැටීමෙන් වාහනයේ ගමන් කළ වයස අවුරුදු දෙකහමාරක දරුවකු බරපතළ ලෙස තුවාල ලබා තිබේ. තුවාල ලැබූ දරුවා පේදුරුතුඩුව රෝහලට ඇතුළත් කොට තිබේ. පේදුරුතුඩුව පොලීසිය පවසන්නේ වාහනයේ ඇති වී තිබෙන කාර්මික දෝෂයක් නිසා රියදුරු ඒ පිළිබඳව විමසිල්ලෙන් වෑන් රථය ධාවනය කරවමින් සිටියදී එය පාරෙන් ඉවතට පැන තාප්පයේ ගැටී ඇති බවයි. වෑන් රථය අනතුරට ලක්වන විට රියදුරු සමඟ එහි හය දෙනෙකු ගමන් කොට ඇති අතර තවත් දෙදෙනෙකු එහිදී සුළු තුවාල ලබා ඇතත් ඔවුන්ව රෝහල් ගත කිරීමට තරම් තුවාල ලබා නොමැති බවද පේදුරුතුඩුව පොලීසිය පැවසීය. වයස දෙකහමාරක දරුවා තුවාල ලබා ඇත්තේ වෑන් රථය තාප්පයේ ගැටුණු විට දරුවා වඩාගෙන සිටි මවගෙන් දරුවා ගිළිහී ගොස් වෑන් රථයේ බදේ තැනක වැදීම නිසා බව හෙළි වී තිබේ. පේදුරුතුඩුව පොලීසිය සිද්ධිය පිළිබදව පරීක්ෂණ පවත්වා ගෙනන යයි.", "URL": "https://sinhala.adaderana.lk/news.php?nid=85260", "Category": null, "Parent URL": null}