{"Source": "Adaderana", "Timestamp": "June 9, 2017 08:34 am", "Headline": "ආපදා තත්ත්වය ගැන කල්තැබීමේ විවාදය අද ", "News Content": "ආපදා තත්ත්වය පිළිබඳ කල්තැබිමේ විවාදයක් අද(09) පාර්ලිමේන්තුවේදී පැවැත් වීමට නියමිතයි. ජනතා විමුක්ති පෙරමුණ සහ ඒකාබද්ධ විපක්ෂයේ ඉල්ලීමක් මත පක්ෂ නායකයින් විසින් එම විවාදය අද දිනයේ පැවැත්විමට එකඟතාව පළ කර තිබූ බව අද දෙරණ පාර්ලිමේන්තු වාර්තාකරු පවසයි. අද පෙරවරු 10.30ට පාර්ලිමේන්තුව රැස්විමට නියමිතයි. මේ අතර ආපදා තත්ත්වය හේතුවෙන් අවතැන් වූ පුද්ගලයින් 13,000ක් පමණ තදුරටත් ආරක්ෂිත ස්ථාන 149ක රැදී සිටින බව ආපදා කළමනාකරණ මධ්‍යස්ථානය පවසයි. ඉන් වැඩිම පිරිසක් රත්නපුර දිස්ත්‍රික්කයෙන් වාර්තා වන අතර එම දිස්ත්‍රික්කයේ ආරක්ෂිත ස්ථාන 105ක පුද්ගලයින් 9,202 දෙනෙකු රැදී සිටියි. මාතර දිස්ත්‍රික්කයේ පුද්ගලයින් 1758 දෙනෙකු ආරක්ෂිත ස්ථාන 04ක රැදි සිටින බව ආපදා කළමනාකරණ මධ්‍යස්ථානය සඳහන් කරයි. මේ අතර අඛණ්ඩව වැසි පැවතියහොත් නායයාමේ අවදානම තවදුරටත් පවතින බවට ජාතික ගොඩනැගිලි පර්යේෂණ සංවිධානය නිකුත් කළ නිවේදනයේ අද පස්වරුව දක්වා බලපැවැත් වෙයි.", "URL": "https://sinhala.adaderana.lk/news.php?nid=74052", "Category": null, "Parent URL": null}