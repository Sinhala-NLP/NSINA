{"Source": "Adaderana", "Timestamp": "August 19, 2014 10:15 am", "Headline": "වන අලි ප්‍රහාරයකින් කතක් මරුදකියි ", "News Content": "හම්බන්තොට, කජුවත්ත, මිරිජ්ජවිල ප්‍රදේශයේ දී වන අලියෙකු පහරදීමෙන් කාන්තාවක මියගොස් තිබේ. සිය නිවස අසළ ලදු කැලෑ ප්‍රදේශයට දර කැඩීම සඳහා ගොස් සිටියදී අදාළ කාන්තාව වන අලි ප්‍රහාරයට ලක්ව ඇති බව පොලීසිය සඳහන් කළේය. මියගොස් ඇත්තේ 82 හැවිරිදි කාන්තාවකි. මෘත ශරීරය හම්බන්තොට රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=45450", "Category": null, "Parent URL": null}