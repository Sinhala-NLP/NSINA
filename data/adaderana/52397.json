{"Source": "Adaderana", "Timestamp": "July 2, 2015 05:32 pm", "Headline": "ඊපීඩීපී තනියෙන් එයි", "News Content": "එළඹෙන මහමැතිවරණයේදී ඊලාම් ජනතා ප්‍රජාතන්ත්‍රවාදී පක්ෂය හෙවත් ඊපීඩීපීය තනිව තරග කරන බව එම පක්ෂයේ මහලේකම් ඩග්ලස් දේවානන්දා පවසයි.අද (02) යාපනයේ පැවති මාධ්‍ය හමුවකදී මාධ්‍යවේදියෙකු විසින් නඟන ලද ප්‍රශ්නයකට ප්‍රතිචාර දක්වමින් හෙතෙම මේ බව සඳහන් කළේය.තමන් පසුගිය රජය සමග එක්ව හිඳිමින් ප්‍රදේශයේ ජනතාවට ඉමහත් සේවයක් සිදුකළ බවත්, ජනතාවගේ ඉඩම් අක්කර 17 ක ප්‍රදේශයක් එවක රජයෙන් යළි ජනතාවට ලබාදුන් බවත් හෙ‍තෙම කියා සිටියේය.එක්සත් ජාතික පක්ෂ ප්‍රමුඛ රජය විසින්ද මෙවර මහමැතිවරණයේදී සහය දෙන ලෙස තමාගෙන් ඉල්ලා සිටියද තමන් එකී ඉල්ලීම ප්‍රතික්ෂේප කළ බව දේවානන්දා මහතා කියා සිටියේය.කෙසේ වුවද බලයට පත්වන ආණ්ඩුව සමග සුහදශීලි ලෙස කටයුතු කරනු හැකිවෙතැයි තමන් අපේක්ෂා කරන බව ඔහු මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52397", "Category": null, "Parent URL": null}