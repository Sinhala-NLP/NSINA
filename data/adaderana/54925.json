{"Source": "Adaderana", "Timestamp": "November 6, 2015 12:14 pm", "Headline": "බසයක් - ත්‍රීවිලරයක් ගැටී 2ක් මරුට", "News Content": "ඇහැළියගොඩ, උඩුමත්ත ප්‍රදේශයේදී බස් රථයක් සහ ත්‍රීරෝද රථයක් එකිනෙක ගැටීමෙන් සිදු වූ අනතුරකින් පුද්ගලයින් 02 දෙනෙකු මියගොස් තිබේ.ඊයේ රාත්‍රී 10.20 ට පමණ අනතුර සිදුව ඇති බව පොලිසිය පැවසුවේය.මියගිය පුද්ගලයින් දෙදෙනා ත්‍රීරෝද රථයේ ගමන් කළ අය වන අතර තුවාල ලැබූ තවත් පුද්ගලයින් දෙදෙනෙකු රත්නපුර රෝහලට ඇතුළත් කර තිබේ.මේ අතර පොළොන්නරුව, ගල්විහාරය පිවිසුම් දොරටුව ආසන්නයේ දී අද අද උදැසන 05.50 ට පමණ බස් රථ දෙකක් එකිනෙක ගැටීමෙන් සිදු වූ අනතුරකින් පුද්ගලයින් 10 දෙනෙකු තුවාල ලබා ඇති බව අද දෙරණ වාර්තාකරු සඳහන් කළේය.තුවාල ලැබූවන් පොළොන්නරුව මහ රෝහලට ඇතුළත් කර ඇති බව වාර්තා වේ.", "URL": "https://sinhala.adaderana.lk/news.php?nid=54925", "Category": null, "Parent URL": null}