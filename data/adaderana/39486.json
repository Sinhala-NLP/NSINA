{"Source": "Adaderana", "Timestamp": "December 10, 2013 10:59 pm", "Headline": "ක්ෂේත්‍ර නිලධාරියාගේ  මුදල් කොල්ලකා 2ක් පළා යයි ", "News Content": "පුද්ගලික මුල්‍ය ආයතනයක ක්ෂේත්‍ර නිලධාරියෙකු සතුව තිබු මුදල් කොල්ලකා පළා ගිය බව කියන සැකකරුවන් දෙදෙනෙකු අත්අඩංගුවට ගැනීම සඳහා පරීක්ෂණ ආරම්භ කර තිබේ. අද(10) සවස 4.00 ට පමණ මහවැව - වැල්ලකැලේ ප්‍රදේශයේදී මෙම කොල්ලය සිදුවී ඇති බව මාරවිල පොලීසිය පවසයි. රුපියල් 3,19,515 ක මුදලක් මෙලෙස කොල්ලකා පළා ගොස් ඇති බව සඳහන් වෙයි. තමන් සේවය කරණ ආයතනය විසින් ස්වයං රැකියා ආරම්භ කිරීම සඳහා ණය මුදල් නිකුත් කර ඇති බවත්,එම ණය මුදල් වාරික එකතු කරගෙන ආපසු එන විට යතුරු පැදියකින් පැමිණි දෙදෙනෙකු තමන් බිය කර කොල්ලය සිදු කර පළා ගිය බවත් සිද්ධියට මුහුණ දුන් හලාවත නගරයේ පිහිටි පුද්ගලික මුල්‍ය ආයතනයක සේවය කරණ වාසල මුදියන්සේලාගේ අරූල් නිරෝෂන් යන අය පොලීසියට පවසා තිබුණි. කොල්ලකරුන් කව්රුන්ද යන්න පැමිණිළිකරු හඳුනාගෙන නොමැති බව පොලීසිය පවසයි. මාරවිල පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39486", "Category": null, "Parent URL": null}