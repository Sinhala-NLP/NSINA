{"Source": "Adaderana", "Timestamp": "February 8, 2012 05:50 pm", "Headline": " ඉන්දියාවට ජය..!", "News Content": "ඕස්ට්‍රේලියාවේ පැවැත්වෙන තුන්කොන් එක්දින තරගාවලියේ ශ්‍රී ලංකාව හා ඉන්දියාව අතර අද පැවති තරගයේ ඉන්දියානු කණ්ඩායම කඩුලු 4 න් ජයග්‍රහණය කිරිමට සමත්විය. අද පැවති එක්දින තරගයේ දී පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දු වාර 50 තුළ කඩුලු 08 ක් දැවී ලකුණු 233 ක් රැස්කරන ලදී. අනතුරුව පිටියට පිවිසි ඉන්දීය කණ්ඩායම පන්දුවාර 46 යි පන්දු 4 ක් තුළ කඩුලු 6 ක් දැවී ලකුණු 234 ක් රැස්කරමින් ජයග්‍රහණය සනිටුහන් කරන ලදී. මෙම තරගාවලියේ ඉන්දියාව සමඟ පැවති ප්‍රථම තරගයේ දී ලකුණු 65 ක ජයක් හිමිකර ගැනීමට ඕස්ට්‍රේලියානු කණ්ඩායම සමත් විය. මෙම තරගාවලිය තරග 12 න් සමන්විතය.", "URL": "https://sinhala.adaderana.lk/news.php?nid=21969", "Category": null, "Parent URL": null}