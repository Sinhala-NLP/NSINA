{"Source": "Adaderana", "Timestamp": "June 3, 2018 05:58 pm", "Headline": "ශ්‍රීලනිපයේ වෙනස් වූ තනතුරු ගැන මැති ඇමතිවරු දැක්වූ අසහස් මෙන්න", "News Content": "ශ්‍රී ලංකා නිදහස් පක්ෂයෙ මහ ලේකම් ධූරය ඇතුළු තනතුරු කිහිපයකට තාවකාලිකව පත්කරන ලද පුද්ලයින් සම්බන්ධයෙන් ශ්‍රී ලංකා නිදහස් පක්ෂයේ මැති ඇමතිවරු විවිධ අදහස් දැකිවීය. එහිදී අදහස් දැක්වූ පාර්ලිමේන්තු මන්ත්‍රී දයාසිරි ජයසේකර මහතා ප්‍රකාශ කළේ ඉගනගත් පුද්ගයෙකු අප පක්ෂයේ මහ ලේකම් ධූරය සඳහා පත් කිරීම සම්බන්ධයෙන් සතුටට පත්වන බවත් ඉදිරි දින 45 ක කාලය තුළ පක්ෂය ප්‍රතිසංවිධානයකට ලක්කර පක්ෂය ශක්තිමත් කරන වැඩ පිළිවෙල ආරම්භ කරන බවයි. නව මහ ලේකම්වරයා ශ්‍රී ලංකා නිදහස් පක්ෂයේ හා එජාපයේ ප්‍රතිපත්ති හොඳින් හඳුනන බවත් නව මහ ලේකම්වරයාගේ පත්වීම එක්සත් ජනතා නිදහස් සන්ධානය ආණ්ඩුවෙන් එළියට එමේ පළමු අඩිතාලම බව එහිදී අදහස් දැක්වූ පාර්ලිමේන්තු මන්ත්‍රී ඩිලාන් පෙරේරා මහතා පැවසීය. රජයෙන් ඉවත්වීමේ තීරණය නව ලේකම්වරයා සමඟ එකමුතුවෙන් ළඟදීම සිදුවනු ඇති බව මාධ්‍ය වෙත අදහස් දක්වමින් පාර්ලිමේන්තු මන්ත්‍රී චන්දිම වීරක්කොඩි මහතා ප්‍රකාශ කළේය. මෙහිදී අදහස් දැක්වූ ඩබ්ලිව්.ඩී.ජේ. සෙනෙවිරත්නම මහතා ප්‍රකාශ කළේ වත්මන් ආණ්ඩුව සමඟ කටයුතු කිරීම තුළින් ශ්‍රී ලංකා නිදහස් පක්ෂය විශාල වශයෙන් පරිහානියට පත්ව ඇති බවත් ජනාධිපතිවරයාද ආණ්ඩුවෙන් ඉවත්වීමේ අදහසක සිටින බවයි. නියෝජ්‍ය කතානායකවරයා තේරීම ඉදිරියේදී සිදුවනු ඇති බවත් බුලත් කොළයෙන් පමණක් නොව ඉදිරියේදී එක්සත් ජාතික පක්ෂයෙන්ද පිරිසක් එක්කාසු කර ගැනීමට කටයුතු කරන බව මෙහිදී අදහස් දැක්වූ ලක්ෂ්මන් යාපා අබේවර්ධන මහතා පැවසීය.", "URL": "https://sinhala.adaderana.lk/news.php?nid=90277", "Category": null, "Parent URL": null}