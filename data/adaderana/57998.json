{"Source": "Adaderana", "Timestamp": "March 8, 2016 04:33 pm", "Headline": "දැන හෝ නොදැන ජනපතිත් ඊට ගොදුරුවෙලා", "News Content": "ජනතාවගෙන් බලය අරන් ජනතාවටම බරදාන්න කටයුතු කරන්නේනම් ජනතා විරෝධය මතුවන බව පාර්ලිමේන්තු මන්ත්‍රී වාසුදේව නානයක්කාර මහතා පවසයි.එවැනි අවස්ථාවක විපක්ෂයේ අය ජනතාව උසිගන්වන්නේ යයි කිව නොහැකි බවත්,ජනතාව වියරු වැටී සිටින බවත් මන්ත්‍රීවරයා කියා සිටියේ අද(08)සමාජවාදී ජනතා පෙරමුණ වෙනුවෙන් පැවති මාධ්‍ය හමුවකදීය.රසායනික පොහොර භාවිතය වෙනුවට කාබනික ගොවිතැන වර්ධනය කිරීමට කටයුතු කිරීම සුබදායක නමුත් ඒ සඳහා නිසි වැඩපිළිවෙළක් තිබිය යුතු බව නානයක්කාර මහතා කියා සිටියේය.එසේ නොමැතිව පොහොර සහනාධාරය කප්පාදු කළ විට එය අර්බුදයක් බවට පත්වන බවත්,එය රනිල්ගේ ගොවිතැන කප්පාදු කිරීමේ වැඩපිළිවෙළ බවට පත්වන බවත් හෙතෙම සඳහන් කළේය.දැන හෝ නොදැන ජනාධිපතිවරයාද ඊට ගොදුරුවී ඇති බව ඔහු අවධාරණය කළේය.මේ සිදුවෙමින් පවතින ආකාරයට ගොවීන් ගොවිතැන අතහැර කුලීකාරයින් ලෙස මෙගා පොලිස් ව්‍යාපෘතියට දායක කරගැනීමක් සිදුවිය හැකිබව මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=57998", "Category": null, "Parent URL": null}