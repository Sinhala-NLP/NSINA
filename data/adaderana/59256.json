{"Source": "Adaderana", "Timestamp": "April 18, 2016 07:54 am", "Headline": "විශේෂ බස්-දුම්රිය සේවා අදත්", "News Content": "සිංහල හා දෙමළ අලුත් අවුරුදු උත්සවය වෙනුවෙන් ගම් බිම් බලා ගිය ජනතාවට යළි කොළඹට පැමිණීම සඳහා අද දිනය තුළත් විශේෂ ප්‍රවාහන පහසුකම් සළසා තිබේ.අද අළුයම පටන්ම බොහෝ පිරිසක් ගම් බිම්වල සිට රැකී රක්ෂා සඳහා කොළඹට පැමිණි බව අද දෙරණ වාර්තාකරුවන් සඳහන් කළේය.ලංගම සහ පෞද්ගලික බස් රථ මෙන්ම විශේෂ දුම්රිය අද දිනය තුළත් යෙදවීමට ප්‍රවාහන බලධාරින් පියවර ගෙන තිබේ.මේ අතර සිංහල හා දෙමළ අලුත් අවුරුද්දේ අවසන් නැකත් චාරිත්‍රය අද අවසන් වූණි.රැකී රක්ෂා සඳහා පිටත්ව යාමේ නැකත අද(18) පූර්ව භාග 06.27ට යෙදී තිබුණි.සුදු පැහැති වස්ත්‍රාභරණයෙන් සැරසී දීකිරි සහ ගිතෙල් මිශ්‍ර කිරි බතක් හා කැවිලි වර්ගයක් අනුභව කර නැගෙනහිර දිශාව බලා රැකී රක්ෂා සඳහා පිටත්ව යාම සුදුසු බව නැකත් සීට්ටුවේ සඳහන් විය.", "URL": "https://sinhala.adaderana.lk/news.php?nid=59256", "Category": null, "Parent URL": null}