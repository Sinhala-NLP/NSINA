{"Source": "Adaderana", "Timestamp": "August 10, 2012 10:55 am", "Headline": "TVS ලංකා අතිනවීන පහසුකම් සහිත සේවා මධ්‍යස්ථානයක් පෑලියගොඩට", "News Content": "TVS ලංකා සමාගම, මෝටර් සයිකල් හා තී‍්‍රවීලර් පාරිභෝගිකයන්ට වඩාත් කදිම සේවාවක් සැපයීමේ අරමුණෙන් අති නවීන තාක්ෂණික පහසුකම් සහිත සේවා මධ්‍යස්ථානයක් පසුගියදා පෑලියගොඩ නගරයේදී විවෘත කෙරුණි. දශකයක් තරම් කාලයක් තුළ දී ශී‍්‍ර ලංකාවේ මෝටර් සයිකල් හා තී‍්‍රවීලර් වෙළඳපොලේ සැලකිය යුතු වෙළඳ කොටසක් හිමිකරගන්නට සමත් වූ සමාගමක් ලෙසින් TVS ලංකා සමාගම තම පාරිභෝගිකයන්ට අලෙවියෙන් පසු විශිෂ්ට සේවාවක් ලබාදීම හා මනා පුහුණුවක් ලද විශිෂ්ට කාර්මික නිලධාරීන් වෙතින් ඒවායේ කාර්යක්ෂමතාව වර්ධනයකිරීම මෙහිදී සිදු කෙරේ. මෙම අතිනවීන පහසුකම් සහිත සේවා මධ්‍යස්ථානය විවෘත කිරීම සම්බන්ධයෙන් TVS ලංකා සමාගමේ ප‍්‍රධාන විධායක නිලධාරී, සම්පත් අගලවත්ත මහතා පැවසුවේ, \"නවීනතම පහසුකම් සහිත සේවා මධ්‍යස්ථානයක් විවෘත කිරීමෙන් TVS ලංකා සමාගමේ අරමුණ වූයේ අපේ පාරිභෝගිකයන් සංතෘප්තවන ආකාරයේ සේවාවක් සැපයීමයි. ඒ නිසාම අප මෙම සේවා මධ්‍යස්ථානය නිර්මාණය කළේ, පාරිභෝගිකයන්ට තම වාහනයේ සේවාවන් සිදුවන ආකාරය ඉතා සුවපහසුවෙන් හිඳගෙන නැරඹිය හැකි ආකාරයෙන්. ඒ වගේ ම පාරිභෝගිකයන්ගේ ආයෝජනය සඳහා උපරිම වටිනාකමක් ලබාදිය හැකි වෘත්තික තාක්ෂණික රැසක්ම අප සේවයේ යොඳවා තිබෙනවා.\" යන්නය. පෑලියගොඩ නගරයේ අලූතෙන් ඇරඹු මෙම TVS ලංකා සමාගමේ සේවා මධ්‍යස්ථානය, TVS මෝටර් සයිකල් හා තී‍්‍රවීලර් සඳහා දිවයින පුරා පත්කර සිටින බලයලත් සේවා නියෝජිතයන් පුහුණු කිරීමේ මධ්‍යස්ථානයක් ලෙසින් ද කි‍්‍රයා කෙරේ. එමෙන්ම අලෙවියෙන් පසුව විශිෂ්ට සේවාවක් ලබාදීමට දිවයිනේ ඕනෑම ප‍්‍රදේශකින් TVS මෝටර් සයිකල් හා තී‍්‍රවීලර් අමතර කොටස් ලබාගත හැකි ආකාරයෙන් අලෙවි නියෝජිතයන් TVS ලංකා සමාගම විසින් පත් කර ඇත. \"අපේ මෙම සේවා මධ්‍යස්ථානය තාක්ෂණික දැනුමෙන් හා සුවපහසුවෙන් නිරන්තරයෙන්ම වැඩි දියුණුකිරීමක් සිදුකෙරෙන හෙයින්, පුද්ගලිකව සේම ආයතන ලෙසින් අපේ වාහන මිලදීගත් සියලූ පාරිභෝගිකයන්ට එය කදිම සහනයක් වනු නො අනුමානය. විශේෂයෙන්ම මෙරට පෞද්ගලික ආයතන අපේ වාහන කෙරෙහි දැඩි විශ්වාසයක් තබා ඇත්තේ, අප ලබාදෙන විශිෂ්ට පහසුකම් සෙසු තරගකාරී සමාගම්වලට සැපයිය නොහැකි වීමෙනුයි. අපේ මෙම සාර්ථකත්වයට විශේෂයෙන්ම බලපෑ තවත් හේතුවක් වූයේ, වසර 65ක් ඉපැරණි අපේ මව් සමාගමවන යුනයිටඞ් මෝටර්ස් හා වසර 100කට වැඩි ව්‍යාපාරික ඉතිහාසයක් හිමි ඉන්දියාවේ TVS ඇන්ඞ් සන්ස් ඉන්ඩියා යන සමාගම් මෙරට පාරිභෝගිකයන් ගේ දැඩි විශ්වාසයක් දිනූ කීර්තිමත් සමාගම් වීමයි.\" TVS ලංකා සමාගමේ අලෙවි ප‍්‍රධානී, ගීතාල් ඇන්තනි මහතා පැවසීය. වසර 2003 දී යුනයිටඞ් මෝටර්ස් හා ඉන්දියාවේ TVS ඇන්ඞ් සන්ස් ඉන්ඩියා සමාගමේ ඒකාබද්ධ ව්‍යාපාරික ගිවිසුමක් යටතේ, TVS ලංකා සමාගම බිහි වූ අතර, එම සමාගම පළමු වසරේදීම රුපියල් බිලියන 1ක ආදායමක් ලැබීමට හා දිවයින පුරා අලෙවි නියෝජිතයන් 100ක් පත්කිරිමට සමත් විය. වර්තමානයේ TVS සමාගම සේවා සැපයීමේ බලයලත් නියෝජිතයන් 750කට වැඩි සංඛ්‍යාවක් දිවයින පුරා පත්කර ඇත.", "URL": "https://sinhala.adaderana.lk/news.php?nid=26461", "Category": null, "Parent URL": null}