{"Source": "Adaderana", "Timestamp": "April 19, 2019 05:56 pm", "Headline": "2019 ලෝක කුසලානයට කණ්ඩායම් 8ක සංචිත නම් කරයි", "News Content": "2019 ලෝක කුසලාන එක්දින ක්‍රිකට් තරඟාවලිය සඳහා සහභාගී වන කණ්ඩායම් 8 ක් මේ වන විට සිය සංචිත නම් කර තිබේ. නවසීලන්තය ලෝක කුසලාන තරඟාවලියට සහභාගී වන සංචිතය පළමු වරට ප්‍රකාශයට පත් කළ අතර අනතුරුව ඔස්ට්‍රේලියාව, ඉන්දියාව, බංග්ලාදේශය, එංගලන්තය යන රටවල් සිය සංචිතයන් ප්‍රකාශයට පත් කළේය. ශ්‍රී ලංකාව, දකුණු අප්‍රිකාව සහ පාකිස්ථානය සංචිතයන් ප්‍රකාශයට පත් කිරීම ඊයේ දිනයේ සිදුකල අතර ඇෆ්ගනිස්ථානය සහ බටහිර ඉන්දීය කොදෙව් යන රටවල් දෙක පමණක් මේ දක්වාත් ලෝක කුසලාන තරඟාවලියට සහභාගී වන සංචිත ප්‍රකාශයට පත් කර නැහැ. ලබන මස 30 වනදා එංගලන්තයේදි සහ වේල්සයේදී ආරම්භ වන මෙවර ලෝක කුසලාන එක්දින ක්‍රිකට් තරඟාවලිය සදහා රටවල් 10 ක් සහභාගී වන අතර ඒ සදහා සංචිතයන් ප්‍රකාශයට පත් කිරීමට ලබන 23 වනදා දක්වා අවස්ථාව ලබාදී තිබේ.", "URL": "https://sinhala.adaderana.lk/news.php?nid=108246", "Category": null, "Parent URL": null}