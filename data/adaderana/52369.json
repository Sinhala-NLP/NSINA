{"Source": "Adaderana", "Timestamp": "July 1, 2015 03:51 pm", "Headline": "පොලිස් සැරයන්ට පහරදී කොල්ලකෑ සැකකරුවන්ට ඇප ලැබෙයි", "News Content": "පොලිස් සැරයන්වරයෙකුට පහරදී ඔහු සතු මුදල් කොල්ලකෑමේ චෝදනා මත සැකකරුවන් දෙදෙනෙකු ගලේවෙල ප්‍රදේශයේදී අත්අඩංගුවට ගෙන තිබේ.දඹුල්ල විශේෂ අපරාධ විමර්ශන ඒකකයට අනුයුක්ත පොලිස් සැරයන්වරයෙකුට පසුගිය 25 වනදා ගලේවෙල නගරයේදී කිසියම් පිරිසක් විසින් පහරදී තිබුණි.සැරයන්වරයා සතුව තිබූ රුපියල් දෙලක්ෂ 40,000 ක මුදලක් ද එහිදී පැහැරගෙන තිබූ බව වාර්තා වේ.ඒ අනුව විමර්ශන සිදු කළ දඹුල්ල පොලිසිය සිද්ධියට සම්බන්ධ බවට සැකපිට පුද්ගලයින් දෙදෙනෙකු අත්අඩංගුවට ගෙන දඹුල්ල මහේස්ත්‍රාත් අධිකරණයට ඉදිරිපත් කර කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. එහිදී සැකකරුවන් රුපියල් ලක්ෂ 03 බැගින් වූ ශරිර ඇප දෙකක් මත මුදා හැරිමට දඹුල්ල මහේස්ත්‍රාත් අධිකරණය විසින් නියෝග කර තිබේ.", "URL": "https://sinhala.adaderana.lk/news.php?nid=52369", "Category": null, "Parent URL": null}