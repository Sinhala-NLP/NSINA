{"Source": "Adaderana", "Timestamp": "February 3, 2010 06:25 pm", "Headline": "ශ්‍රී ලංකාව 4 ට වැටෙයි", "News Content": "11 වැනි දකුණු ආසියානු ක්‍රීඩා උළෙලේ පස්වන දිනය අදයි. ශ්‍රී ලංකා කණ්ඩායම පදක්කම් සටහනේ මේ වන විට සිව්වැනි ස්ථානය දක්වා පසුබැස තිබේ. ඒ මීට පෙර රන් පදක්කම් තුනක් ලබාගෙන සිව්වැනි ස්ථාන‍යේ රැඳී සිටි බංග්ලාදේශ කණ්ඩායම තවත් රන් පදක්කමක් ලබාගනිමින් තුන්වැනි ස්ථානය දක්වා පැමිණීමත් සමගයි. වෙඩි තැබීමේ ඉසව්වේ මීටර් 10 වායු රයිෆල් කණ්ඩායම් තරගය ජයගනිමින් බංග්ලාදේශ කණ්ඩායම මෙම රන් පදක්කම හිමිකරගන්නා ලදී. රන් පදක්කම් තුනක්, රිදී පදක්කම් 9ක් සහ ලෝකඩ පදක්කම් 5ක් මේ වන විට ශ්‍රී ලංකා කණ්ඩායම සතු වේ.", "URL": "https://sinhala.adaderana.lk/news.php?nid=6449", "Category": null, "Parent URL": null}