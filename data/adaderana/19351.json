{"Source": "Adaderana", "Timestamp": "October 14, 2011 11:11 am", "Headline": "මාතලේ නිධන් හෑරූ තිදෙනෙකුට මාංචු ", "News Content": "මාතලේ, රත්තොට, පල්ලෙතැන්න ප්‍රදේශයේ නිධන් හාරමින් සිටි පුද්ගලයින් ‍තිදෙනෙකු රත්තොට පොලිසිය විසින් අත්අඩංගුවට ගෙන තිබේ. අදාළ පුද්ගලයින් නිවසක් ඉදිකරන මුවාවෙන් මෙම නිධන් හෑරීම සිදුකර ඇති බව රත්තොට පොලිසිය පවසයි. බොහෝ කාලයක සිට මෙම නිධන් හෑරීම සිදුකර ඇති අතර එම ස්ථානයේ දේව පූජා පැවැත්වූ බවට ද තොරතුරු අනාවරණය වී ඇත. අත්අඩංගුවට ගත් පුද්ගලයින් සතුව තිබී නිදන් හෑරීමට යොදාගත් උපකරණ, විදුලි රැහැන්, විදුලි පංකා සහ යතුරුපැදියක් ද සොයාගත් බව රත්තොට පොලිසිය ප්‍රකාශ කරයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19351", "Category": null, "Parent URL": null}