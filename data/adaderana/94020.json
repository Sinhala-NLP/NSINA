{"Source": "Adaderana", "Timestamp": "August 7, 2018 10:02 pm", "Headline": "නිකවැව රක්ෂීතයේ දඩයමේ ගිය 3ක් අත්අඩංගුවට", "News Content": "නවගත්තේගම රජවිගම නිකවැව රක්ෂීතයේ දඩයමේ ගිය සැකකරුවන් තිදෙනෙකු ඔවුන් සතුව තිබු ගිනි අවි සහ මරණ ලද මුවකුගේ මස් තොගයක් සමඝ අද (07) අත්අඩංගුවට ගෙන ඇත. මෙසේ අත් අඩංගුවට ගෙන ඇත්තේ රජවිගම නෙලීවැව ප්‍රදේශයේ පදිංචි වයස අවුරුදු 48 ක සැකරුවන් දෙදෙනෙකු සහ කරුවලගස්වැව පදිංචි වයස අවුරුදු 51 ක සැකකරුවෙක් වේ. පොලිසියට ලැබුනු තොරතුරක් මත නෙලීවැව රක්ෂීතයේ වන සතුන් දඩයමේ ගොස් ආපසු එමින් සිටි මෙම දඩයක්කරුවන් තිදෙනා පොලිස් අත්අඩංගුවට පත්වන අවස්ථාවේදි බදින කදන් දෙකක් , ගල්කටස් වර්ගයට අයත් (කොටන තුවක්කුවක් ) සමඟ මුව මස් කිලෝ 6ක් සහ මරණ ලද මුවාගේ හිසද පොලිසිය සොයා ගෙන තිබුනි. මෙම වැටලිමට නවගත්තේගම පොලිස්ථානයේ ස්ථානාධිපති පොලිස් පරික්ෂක නවින් ඉන්ද්‍රජීත් මහතා සමඟ පොලිස් සැරයන් වරුන් වන 41440 ධර්මසිරි, 24894 මුනසිංහ සහ පොලිස් කොස්තාපල් වරුන් වන 33642 අබේසිංහ,49545 විජේරත්න , 18247 කුමාරගේ ,සහ 71232 කැළුම් යන නිළධාරින් වැටලිමට එක්ව තිබුනි. අත් අඩංගුවට ගනු ලැබු සැකකරුවන් තිදෙනා ආණමඩුව මහෙස්ත්‍රාත් අධිකරණයට ඉදිරිපත් කිරිමට නියමිතය .", "URL": "https://sinhala.adaderana.lk/news.php?nid=94020", "Category": null, "Parent URL": null}