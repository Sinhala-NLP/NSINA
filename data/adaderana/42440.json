{"Source": "Adaderana", "Timestamp": "April 10, 2014 03:14 pm", "Headline": "බලපත්‍ර නැතිව මත්පැන් ඇද  මාට්ටු", "News Content": "බලපත්‍ර රහිතව මත්පැන් ප්‍රවාහනය කරමින් සිටි පුද්ගලයෙකු තිස්සමහාරාම අතුරුගොඩ ප්‍රදේශයේ දී අත්අඩංගුවට ගෙන තිබේ. දෙබරවැව පොලිස් විශේෂ කාර්ය බලකායේ නිලධාරින්ට ලැබුණු තොරතුරකට අනුව සිදුකළ වැටලීමකදී සැකකරු අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය. ඔහු සතුව තිබි මිලිලීටර් 750ක් විශේෂ මත්පැන් වර්ගයක් අඩංගු බෝතල් 96ක් පොලිස් විශේෂ කාර්යය බලකාය බාරයට ගෙන ඇති අතර එහි වටිනාකම රුපියල් 90,000ක් පමණ වන බව වාර්තා වේ. සැකකරු වැඩිදුර විමර්ශන කටයුතු සඳහා තිස්සමහාරාම පොලිසියට බාරදී ඇත.", "URL": "https://sinhala.adaderana.lk/news.php?nid=42440", "Category": null, "Parent URL": null}