{"Source": "Adaderana", "Timestamp": "January 27, 2013 11:36 am", "Headline": "එජාපය ශක්තිමත් ගමනක් යනවා", "News Content": "එක්සත් ජාතික පක්ෂයේ නියෝජ්‍ය නායක තනතුර සජිත් ප්‍රේමදාස මහතාට ලබාදීම සම්බන්ධ තීරණය පක්ෂ නායක රනිල් වික්‍රමසිංහ මහතා සතු බව එම පක්ෂයේ පාර්ලිමේන්තු මන්ත්‍රී රවී කරුණනායක මහතා පවසයි. එජාපය තුළ රැඩිකල් වෙනසක් ඇති කළ යුතු බවට ගෙන ආ යෝජනාවලට අනූව පක්ෂය සවි ශක්තිමත් කළ යුතු බව ඔහු පෙන්වාදෙයි. ඒ අනුව එජාපය ආණ්ඩුවට එරෙහිව ශක්තිමත් ගමනක් යාමට සුදානම් යැයි ඔහු කියයි. පක්ෂයට නියෝජ්‍ය නායකයෙකු පත් කිරීම සම්බන්ධයෙන් දැනට මතුව ඇති ගැටලුව ගැන විමසු විට මන්ත්‍රීවරයා මේ බව පැවසීය.", "URL": "https://sinhala.adaderana.lk/news.php?nid=31116", "Category": null, "Parent URL": null}