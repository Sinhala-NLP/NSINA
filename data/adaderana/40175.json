{"Source": "Adaderana", "Timestamp": "January 7, 2014 10:14 pm", "Headline": "ජනපති පලස්තීන ව්‍යාපාරික ප‍්‍රජාවේ සාමාජිකයින් හමුවෙයි", "News Content": "දෙදින නිල චාරිකාවක් සඳහා පලස්තීනයට ගොස් සිටින ජනාධිපති මහින්ද රාජපක්‍ෂ මහතා අද (07) පස්වරුවේ පලස්තීන ව්‍යාපාරික ප‍්‍රජාවේ සාමාජිකයින් හමුවී තිබේ. එහිදී ජනාධිපති මහින්ද රාජපක්ෂ මහතා වෙනුවෙන් දිවා භෝජන සංග‍්‍රහයක් ද පලස්තීන අග‍්‍රාමාත්‍ය ආචාර්ය රාමි හම්ඩල්ලා මහතා විසින් සංවිධානය කර තිබූ බව ජනාධිපති මාධ්‍ය අංශය සඳහන් කරයි. ඉන් අනතුරුව පලස්තීන අග්‍රාමාත්‍යවරයා සහ ජනාධිපති මහින්ද රාජපක්ෂ මහතා අතර සාකච්ඡාවක් පවත්වා ඇති අතර එහිදී ශ‍්‍රී ලංකාවට සහ පලස්තීනය අතර ආර්ථික සබඳතා තවදුරටත් ශක්තිමත් කර ගැනීමට ඇති සක්‍යතාව ගැන සාකච්ඡාවට බඳුන් වී ඇති බව වාර්තාවෙයි. එසේම ජනාධිපති රාජපක්‍ෂ මහතාගේ පලස්තීන චාරිකාව දෙරට අතර සහයෝගිතාව වැඩිදුර වර්ධනයට ඉවහල් වනු ඇති බවත්, වාණිජ සබඳතා සක‍්‍රීය කර ගැනීමට ඉවහල් වනු ඇති බවත් ආචාර්ය හම්ඩල්ලා මහතා එම අවස්ථාවේදී සඳහන් කර ඇති බව එම මාධ්‍ය අංශට වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40175", "Category": null, "Parent URL": null}