{"Source": "Adaderana", "Timestamp": "November 20, 2017 08:17 am", "Headline": "ගාල්ලේ සිදුවීම ගැන බොරු කිව්වොත් නීතිය දැඩි වෙයි", "News Content": "ගාල්ල, ගිංතොට ප්‍රදේශයේ සිදු වූ සිද්ධිය සම්බන්ධයෙන් අසත්‍ය ප්‍රචාර සිදු කරන පුද්ගලයින් සම්බන්ධයෙන් දැඩිව නීතිය ක්‍රියාත්මක කරන බව පොලිස් මූලස්ථානය යළි අවධාරණය කරයි. ඇතැම් සමාජ මාධ්‍ය ජාලා ඔස්සේ ගිංතොට ප්‍රදේශයේ ඇති වූ සිද්ධිය පිළිබඳව තවදුරටත් අසත්‍ය ප්‍රචාර සිදු කරමින් සිටින පොලිස් මූලස්ථානය සඳහන් කළේය. මහජනතාව අතර නොසන්සුන්තාවයන් ඇති කරවිමේ අරමුණින් මෙවැනි ප්‍රචාර සිදුකරන බව ද පොලිසිය සඳහන් කළේය. මෙවැනි අසත්යක ප්‍රචාරවලට නොරැවටෙන ලෙසත් එවැනි අසත්‍ය ප්‍රචාර සිදු කරන පුද්ගලයින්ට එරෙහිව දැඩිව නීතිය ක්‍රියාත්මක කරන බවත් පොලිස් මූලස්ථානය අවධාරණය කරයි.", "URL": "https://sinhala.adaderana.lk/news.php?nid=80215", "Category": null, "Parent URL": null}