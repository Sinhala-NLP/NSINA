{"Source": "Adaderana", "Timestamp": "June 3, 2016 10:15 am", "Headline": " වසර 26කට පසු පාසල් 2ක් ඇරෙයි", "News Content": "උතුරේ සාමාන්‍ය වැසියන්ට අයත් ඉඩම් හා දේපල නිදහස් කරදීමට රජය කටයුතු නොකරන්නේ නම් ඊට එරෙහිව නැගී සිටින බව දෙමළ ජාතික සන්ධානයේ පාර්ලිමේන්තු මන්ත්‍රී මාවෙයි සේනාධිරාජා මහතා පවසයි.යාපනය වලිකාමම් නැගෙනහිර ප්‍රදේශයේ පාසල් දෙකක් විවෘත කිරීමේ අවස්ථාවට එක්වෙමින් මන්ත්‍රීවරයා මේ බව සඳහන් කළේය.අධි ආරක්ෂිත කලාපවල පිහිටි අදාළ පාසල් දෙක විවෘත කර ඇත්තේ වසර 26කට පසුවයි.එලෙස අධි ආරක්ෂිත කලාපවල පවතින සෙසු පාසල් ද නිදහස් කරන ලෙස රජයෙන් ඉල්ලා සිටින බව එම පාසල්වල විදුහල්පතිවරුන් සඳහන් කළ බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=60727", "Category": null, "Parent URL": null}