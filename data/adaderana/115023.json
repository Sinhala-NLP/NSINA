{"Source": "Adaderana", "Timestamp": "July 25, 2019 09:53 pm", "Headline": "සහරාන්ගෙන් අවි පුහුණුව ලැබූ තිදෙනෙකු ඇතුළු 14ක් රිමාන්ඩ්", "News Content": "සමන්තුරේ සහ නින්දවුර් ප්‍රදේශයේ නිවාස සහාරන්ට ලබාදුන් බවට සැකකරන අධිකරණ නියෝගය මත දින 90ක් රඳවාගෙන ප්‍රශ්ණ කරන ලද පුද්ගලයින් 14දෙනෙකු අම්පාර පොලිස් ස්ථානයේ අපරාධ විමර්ශණ අංශය මඟින් සමන්තුරේ සහ කල්මුනේ මහේස්ත්‍රාත් අධිකරණවලට ඉදිරිපත් කර තිබේ. ඊයේ(24) සමන්තුරේ මහේස්ත්‍රාත් අධිකරණයට සැකකරුවන් තිදෙනෙක් ඉදිරිපත් කළ අතර සමන්තුරේ මහේස්ත්‍රාත් එම්.අයි.එම්.රිස්වි මහතා විසින් එම සැකකරැවන් අගෝස්තු මස හත්වෙනි දින දක්වා රක්ෂිත බන්ධනාගාර ගත කළ බව අප වාර්තාකරු සඳහන් කළේය. මේ අතර එදිනම කල්මුනේ මහේස්ත්‍රාත් අධිකරණයට සැකකරුවන් තිදෙනෙක් ඉදිරිපත් කළ අතර එම සැකරුවන් තිදෙනොද අගොස්තු මස හත්වෙනි දින දක්වා රක්ෂිත බන්ධානාගාර ගත කිරීමට කල්මුනේ මහේස්ත්‍රාත් මහතා පොලීසියට නියෝග කරනු ලැබීය. එමෙන්ම අද(25) තවත් සැකකරැවන් අටදෙනෙකු කල්මුනේ මහේස්ත්‍රාත් අධිකරණයට ඉදිරිපත් කළ අතර කල්මුනේ මහේස්ත්‍රාත් අයි.එම්.රිස්වාන් මහතා විසින් එම සැකකරැවන් අටදෙනාද අගොස්තු මස හත්වෙනි දින දක්වා රක්ෂිත බන්ධනාගාර ගත කළ බව අද දෙරණ වාර්තාකරු සඳහන් කළේය. මෙම සැකකරැවන් ගෙන් පස්දෙනෙකු සහාරන්ගේ දේශණවලට සහභාගි වු පුද්ගලයින් වන අතර අනෙක් තිදෙනා අවි පුහුණුව ලැබු පුද්ගලයින් බව පරීක්ෂණවලදි අනාවරණය වි තිබේ. අම්පාර වැඩ බලන කොට්ඨාශ භාර පොලිස් අධිකාරි දර්ශණ සමන් සුරියආරච්චි මහතාගේ උපදෙස් මත අම්පාර මුලස්ථාන පොලිස් පරීක්ෂක ලසන්ත දඩැල්ලගේ මෙහයවිමෙන් අම්පාර පොලිස් ස්ථානයේ අපරාධ විමර්ශණ අංශයේ ස්ථානාධිපති පොලිස් පරීක්ෂක එස්.එම්.පී.ගුණසේකර, උප පොලිස් පරීක්ෂක සෞම්‍ය බාලසිංහ යන මහත්වරැ විසින් මෙම සැකකරැවන් අධිකරණයට ඉදිරිපත් කරනු ලැබිය.", "URL": "https://sinhala.adaderana.lk/news.php?nid=115023", "Category": null, "Parent URL": null}