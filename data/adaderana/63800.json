{"Source": "Adaderana", "Timestamp": "September 5, 2016 09:28 am", "Headline": "ටිපර් රථය හා යතුරුපැදිය ගැටී දෙදෙනෙක් මරුට", "News Content": "දඹුල්ල - මාතලේ මාර්ගයේ නාඋල ප්‍රදේශයේ දී සිදු වූ රිය අනතුරකින් තරුණයින් දෙදෙනෙකු මියගොස් තිබේ.ටිපර් රථයක් සහ යතුරුපැදියක් එකිනෙක ගැටීමෙන් අනතුරව සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු නාලන්දා රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ උඩුදෙණිය, පිටකන්ද ප්‍රදේශයේ පදිංචිව සිටි 16 හැවිරිදි සහ 27 හැවිරිදි තරුණයින් දෙදෙනෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර නාඋල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63800", "Category": null, "Parent URL": null}