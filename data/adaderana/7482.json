{"Source": "Adaderana", "Timestamp": "March 24, 2010 02:44 pm", "Headline": "ක්ෂය රෝගීන් 15,000 ක්", "News Content": "මෙරට ක්ෂය රෝගීන් 15,000 ක් පමණ සිටින බවට ඇස්තමේන්තු ගතකර ඇති බව ක්ෂය රෝග මර්දන හා ළය රෝග පිළිබඳ ජාතික වැඩසටහන පවසයි. එහි අධ්‍යක්ෂ වෛද්‍ය ඒ.කේ.එස්.බී. ද අල්විස් මහතා පවසන පරිදි ඔවුන්ගෙන් බහුතරයක් අඩු ආදායම් ලාභීන් වන බවයි. කොළඹ, ගම්පහ, කළුතර, ගාල්ල සහ මහනුවර දිස්ත්‍රික්කවලින් වැඩි වශයෙන් ක්ෂය රෝගීන් වාර්තා වන අතර ක්ෂය රෝගය පිළිබඳ දැනුවත් කිරීමේ වැඩසටහනකට එක්වෙමින් වෛද්‍ය අල්විස් මහතා මෙම කරුණු අනාවරණය කරන ලදී. ක්ෂය රෝගීන් කොන් කිරීමට සමාජය පෙළඹීම හේතුවෙන් විශාල හානියක් වන බව ද වෛද්‍යවරයා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=7482", "Category": null, "Parent URL": null}