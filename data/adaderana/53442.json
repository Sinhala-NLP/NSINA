{"Source": "Adaderana", "Timestamp": "August 25, 2015 10:46 am", "Headline": "විදේශ මුදල් සමග රට පනින්න බැරිවෙයි", "News Content": "නීති විරෝධී ලෙස විදේශීය මුදල් තොගයක් මෙරටින් රැගෙන යාමට උත්සාහ කළ පුද්ගලයෙකු කටුනායක ගුවන්තොටුපළේ දී අත්අඩංගුවට ගෙන තිබේ. අද අලුයම 1.15ට පමණ සිංගප්පූරුව බලා එම විදේශීය මුදල් තොගය රැගෙන යාමට උත්සාහ කළ අවස්ථාවේ කටුනායක ගුවන්තොටුපළේ පිටවීමේ පර්යන්තයේ රේගු නිලධාරීන් විසින් සැකකරු අත්අඩංගුවට ගෙන ඇති බව සඳහන්ය. ඔහු සතුව තිබී බ්‍රිතාන්‍ය පවුම් 16,930ක්, කටාර් රියාල් 8050ක් සහ යුරෝ 1350ක් රේගුව භාරයට ගෙන ඇත. රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ එම විදේශීය මුදල් තොගයේ මුළු වටිනාකම රුපියල් හතළිස් ලක්ෂ පනස් හතරදහස් පන්සිය හතළිස් හතක් ලෙස තක්සේරු කර ඇති බවයි.අත්අඩංගුවට ගත් සැකකරු මඩකළපුව ප්‍රදේශයේ පදිංචි 40 හැවිරිදි පුද්ගලයෙකු වන අතර සිද්ධිය සම්බන්ධයෙන් රේගුව වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=53442", "Category": null, "Parent URL": null}