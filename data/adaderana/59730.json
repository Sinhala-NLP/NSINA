{"Source": "Adaderana", "Timestamp": "May 2, 2016 10:20 am", "Headline": " පාලමකින් ඇද වැටී 1ක් මරුට", "News Content": "කිතුල්ගල, බටහේන්කන්ද ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.බටහේන්කන්ද සිට කිතුල්ගල දෙසට ධාවනය වූ යතුරු පැදියක් ආරක්ෂිත වැට නොමැති පාලමකින් ඇදවැටී අනතුරට ලක්ව ඇති බව පොලීසිය පවසයි.අනතුරෙන් තුවාල ලැබූ යතුරුපැදිකරු සහ පසුපැදිකරු නැලිගම රෝහලට ඇතුළත් කර ඇති අතර එහිදී පසුපැදිකරු මියගොස් තිබේ.මියගොස් ඇත්තේ කිතුල්ගල, පොල්වත්ත ප්‍රදේශයේ පදිංචිව සිටි 38 හැවිරිදි පුද්ගලයෙකි.බරපතළ තත්ත්වයේ පසු වූ යතුරුපැදිකරු වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා තිබේ.කිතුල්ගල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59730", "Category": null, "Parent URL": null}