{"Source": "Adaderana", "Timestamp": "March 13, 2013 02:39 pm", "Headline": "කැලෑවකින් හමු වූ කේරල ගංජා", "News Content": "මන්නාරම, තාරපුරම් ප්‍රදේශයේ කැලෑවක සගවා තිබු කේරල ගංජා තොගයක් මන්නාරම දිසා බුද්ධි ඒකකයේ නිලධාරීන් කණ්ඩායමක් විසින් සොයාගෙන තිබේ. කේරල ගංජා කිලෝ ග්‍රෑම් 03 ග්‍රෑම් 780 ක ප්‍රමාණයක් මෙලෙස සොයාගෙන ඇති බව සඳහන්ය. මෙම ගංජා ඉන්දියාවේ සිට මුහුදු මාර්ගයෙන් මෙරටට රැගෙන එන්නට ඇති බවට පොලීසිය සැක පළ කරයි. සිද්ධිය සම්බන්ධයෙන් සැකකරුවන් අත්අඩංගුවට ගෙන නොමැති අතර මන්නාරම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32386", "Category": null, "Parent URL": null}