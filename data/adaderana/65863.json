{"Source": "Adaderana", "Timestamp": "November 9, 2016 10:43 am", "Headline": "හොර නෝට්ටුවෙන් මත්පැන් ගන්න බැරිවෙයි", "News Content": "ව්‍යාජ රුපියල් දෙදහසේ මුදල් නෝට්ටුවක් සමඟ පුද්ගලයෙකු කලවංචිකුඩි, ඔන්ඩච්චිමඩම් ප්‍රදේශයේදී අත්අඩංගුවට ගෙන තිබේ.අදාළ ව්‍යාජ මුදල් නෝට්ටුව ලබාදී මත්පැන් මිලදී ගැනීමට උත්සාහ කළ පුද්ගලයෙකු මෙලෙස අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගෙන ඇත්තේ තේතාතිව් ප්‍රදේශයේ පදිංචි 58 හැවිරිදි අයෙකි.මේ සම්බන්ධයෙන් කලවංචිකුඩි පොලීසිය වැඩිදුර විමර්ශන ආරම්භ කර තිබේ.මේ අතර පසුගිය දින කිහිපය තුළ විවිධ ප්‍රදේශවලින් ව්‍යාජ මුදල් නෝට්ටු සංසරණය වීමේ සිද්ධීන් වාර්තා වූ අතර එවැනි මුදල් නෝට්ටු පිළිබඳ විමසිල්ලෙන් පසුවන ලෙස පොලීසිය මහජනතාවගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=65863", "Category": null, "Parent URL": null}