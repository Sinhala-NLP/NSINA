{"Source": "Adaderana", "Timestamp": "July 5, 2013 09:08 am", "Headline": "වේල්ස් කුමාර විදුහල ඉදිරිපිට දැඩි වාහන තදබදයක් ", "News Content": "මොරටුව ගාලුපාර අවහිර කරමින් මේ වන විට පැවැත්වෙන උද්ඝෝෂණයක් හේතුවෙන් මොරටුව ප්‍රදේශයේ ගාලු පාරේ රථ වාහන තදබදයක් හටගෙන තිබේ. මේ හේතුවෙන් ගාලු පාරේ ගමන් ගන්නා රථවාහන කුරුස හන්දියෙන් හැරී ලුනාව පාර ඔස්සේ ගොස් රාවතාවත්ත ප්‍රදේශයෙන් ගාලු පාරට පිවිසිය හැකි බව පොලීසිය පවසයි. මොරටුව වේල්ස් කුමාර විද්‍යාලයේ විදුහල්පතිවරයා ඉවත් නොකරන ලෙස ඉල්ලමින් මව්පියන් විශාල පිරිසක් උද්ඝෝෂණයේ නිරත වෙයි. පාසලට ළමුන් ඇතුළත් කර ගැනීමේදී අක්‍රමිකතා සිදුව ඇති බව පවසමින් විදුහල්පතිවරයා අද(05) සිට වැඩ තහනමකට ලක් කිරීමට නියමිතව තිබූ බව සඳහන් වෙයි.", "URL": "https://sinhala.adaderana.lk/news.php?nid=35499", "Category": null, "Parent URL": null}