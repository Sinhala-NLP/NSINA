{"Source": "Adaderana", "Timestamp": "November 29, 2018 06:33 am", "Headline": "ලක්ෂ පහක මුහුදු කුඩැල්ලන් සහ හක් බෙල්ලන් සමඟ අයෙක් මාට්ටූ", "News Content": "බලපත්‍ර නොමැතිව නීති විරෝධිව රැගෙන යමින් තිබූ රුපියල් ලක්ෂ පහක් පමන වටිනා මුහුදු කුඩැල්ලන් තොගයක් සහ හක් බෙල්ලන් තොගයක් සමඟ සැකකරුවකු උඩප්පුව සින්නපාඩුව ප්‍රදේශයේදී අත් අඩංගුවට ගත් බව පුත්තලම දිසා විෂ මත් ද්‍රව්‍ය වැටලීම් ඒකකය පැවසීය. මුන්දලම උඩප්පුව සින්නපාඩු ප්‍රදේශයේදී කුඩා ලොරි රථයකින් රැගෙන යමින් තිබූ කිලෝ 292ක් බරැති හක් බෙල්ලන් 352ක් හා කිලෝ 38 ක් බරැති මුහුදු කුඩැල්ලන් 92 ක් ඊයේ(28) සවස මෙසේ අත් අඩංගුවට ගෙන තිබුනි. පුත්තලම දිසා විෂ මත්ද්‍රව්‍ය ඒකකය අදාල වැටලීම සිදුකරන අවස්ථාවේ ප්‍රධාන සැකකරු යනුවෙන් හඳුන්වන සැකකරු සන්තකයේ අදාල මුහුදු කුඩැල්ලන් හා හක් බෙල්ලන් තොගය සඳහා කිසිදු නීත්‍යානූකූල ලියවිල්ලක් නොතිබුන බව කියයි. අදාල සැකකරු සින්නපාඩු ප්‍රදේශයේ පුත්තලම කරඹ ප්‍රදේශයට මෙම දෑ හොර රහසේ සැක නොසිතන ලෙස රැගෙන යමින් තිබු බවද කියයි. අත් අඩංගුවට ගත් සැකකරු සහ අදාල දෑ පරික්ෂණ සඳහා උඩප්පුව පොලීසියට භාර දුන් බව පුත්තලම දිසා විෂ මත්ද්‍රව්‍ය වැටලීම් ඒකකය පවසයි. පුත්තලම නියෝජ්‍ය පොලිස්පති චම්පික සිරිවර්ධන මහතාගේ උපදෙස් මත පුත්තලම දිසා වැටලිම් ඒකකයේ ස්ථානාධිපති උප පොලිස් පරික්ෂක එච්.එස් .මධුරංග මහතා ඇතුළු නිළධාරින් කන්ඩායමක් වැටලීමට එක්ව තිබුනි.", "URL": "https://sinhala.adaderana.lk/news.php?nid=99967", "Category": null, "Parent URL": null}