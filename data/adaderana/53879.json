{"Source": "Adaderana", "Timestamp": "September 16, 2015 09:28 am", "Headline": "සෙංගමාලයෙන් මොණරාගලට බලපෑම්", "News Content": "මොණරාගල දිස්ත්‍රික්කය තුළ සෙංගමාලය රෝගය වසංගතයක් ලෙස පැතිර යමින් පවතින බව මොණරාගල දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ වෛද්‍ය පාලිත අධිකාරී මහතා පවසයි.ඔහු පවසන්නේ දිස්ත්‍රික්කය තුළ නිවෙස් වලට ජලය ලබාදීමේ මධ්‍යස්ථාන දෙකක් මගින් එම රෝගකාරකය පැතිරයාම සිදුවන බව හඳුනාගත් බවයි. මීට කඩිනමින් පිළියම් ලබාදීමට පියවර ගෙන ඇති බව මොණරාගල දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ වෛද්‍ය පාලිත අධිකාරී මහතා පැවසීය.අදාළ ජල මූලාශ්‍ර අපවිත්‍ර වීම සම්බන්ධයෙන් අවශ්‍ය පියවර ගන්නා බව මොණරාගල දිස්ත්‍රික් ලේකම් ඩී. එස්. පද්මකුලසූරිය මහත්මිය සඳහන් කළාය.", "URL": "https://sinhala.adaderana.lk/news.php?nid=53879", "Category": null, "Parent URL": null}