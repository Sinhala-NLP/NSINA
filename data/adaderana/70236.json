{"Source": "Adaderana", "Timestamp": "February 28, 2017 05:39 pm", "Headline": "මුස්ලිම් කොංග්‍රසයේ ලේකම් තනතුර තාවකාලිකයි - හකීම් කියයි", "News Content": "ශ්‍රී ලංකා මුස්ලිම් කොංග්‍රසයේ ලේකම් තනතුරේ ඇති කල වෙනස තාවකාලික බව මුස්ලිම් කොංග්‍රසයේ නායක අමාත්‍ය රවුෆ් හකීම් මහතා පවසයි. මහනුවර පැවති වැඩසටහනකට එක්වෙමින් රවුෆ් හකීම් අමාත්‍යවරයා මේ අදහස් පල කළේය. පක්ෂය ආරක්ෂා කිරීමේ අරමුණීන් එම වෙනස සිදු කල බව රවුෆ් හකීම් මහතා වැඩි දුරටත් කියා සිටියේ ය. මුස්ලිම් කොංග්‍රසයේ බලය පවතින නැගෙනහිර පළාතේ බලය ලබාගැනීම මෙරට ප්‍රධාන පක්ෂ දෙක වන එක්සත් ජාතික පක්ෂයට සහ ශ්‍රී ලංකා නිදහස් පක්ෂයට අභියෝගයක් බව ද ඔහු පෙන්වා දෙයි. ඒ හේතුවෙන් තම පක්ෂයේ සහය ඇතිව ඇතැම් පිරිස් ඉදිරියට යාමට උත්සාහ දරන බව මුස්ලිම් කොංග්‍රසයේ නායක අමාත්‍ය රවුෆ් හකීම් මහතා කියයි. ශ්‍රී ලංකා මුස්ලිම් කොංග්‍රසයේ පක්ෂ අභ්‍යන්තර ගැටළුවලට මුලික හේතුව වුයේ ජාතික ලැයිස්තු මන්ත්‍රීධුර බවත් එම මන්ත්‍රීධුර ලබාදුන්නේ නම් ගැටළුකාරී තත්ත්වයක් පැන නොනගින බව ද රවුෆ් හකීම් අමාත්‍යාවරයා සඳහන් කළේය.", "URL": "https://sinhala.adaderana.lk/news.php?nid=70236", "Category": null, "Parent URL": null}