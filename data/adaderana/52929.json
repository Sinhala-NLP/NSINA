{"Source": "Adaderana", "Timestamp": "July 29, 2015 05:08 pm", "Headline": "මෛත්‍රී කලාම් ගැන ශෝක පණිවුඩයක් තබයි", "News Content": "ඉන්දීය හිටපු ජනාධිපති ආචාර්ය අබ්දුල් කලාම් මහතාගේ අභාවය වෙනුවෙන් ජනාධිපති මෛත්‍රීපාල සිරිසේන මහතා සිය ශෝක පණවිඩය සටහන් කර තිබේ.අද දහවල් කොළඹ ඉන්දීය මහකොමසාරිස් කාර්යාලය වෙත ගිය ජනාධිපති මෛත්‍රීපාල සිරිසේන මහතා එහි තැන්පත් කර ඇති විශේෂ සමරු ග්‍රන්ථයේ සිය ශෝක පණිවිඩය සටහන් කළ බව ජනාධිපති මාධ්‍ය අංශය සඳහන් කළේය.මේ අතර ඉන්දීය හිටපු ජනාධිපතිවරයාගේ අභාවය වෙනුවෙන් නිකුත් කළ විශේෂ ශෝක පණිවිඩය ඉන්දීය ජනාධිපති ප්‍රනාබ් මුකර්ජි මහතා වෙත භාරදීම සඳහා අමාත්‍ය ඩි.එම්.ස්වාමිනාදන් මහතා අද දහවල් ඉන්දියාව බලා පිටත්ව ගොස් ඇත.", "URL": "https://sinhala.adaderana.lk/news.php?nid=52929", "Category": null, "Parent URL": null}