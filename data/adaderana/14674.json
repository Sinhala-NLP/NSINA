{"Source": "Adaderana", "Timestamp": "March 7, 2011 12:44 pm", "Headline": "ඖෂධ හිඟය ගැන වහා පරීක්ෂණයක් පවත්වන්නැයි ඇමතිගෙන් උපදෙස්", "News Content": "මාස කිහිපයක සිට ගම්පහ මහ රෝහලේ උද්ගතව ඇති අත්‍යවශ්‍ය ඖෂධ හිඟය සම්බන්ධයෙන් වහාම පරීක්ෂණයක් පවත්වන ලෙස සෞඛ්‍ය අමාත්‍ය මෛත්‍රීපාල සිරිසේන මහතා බස්නාහිර පළාත් සෞඛ්‍ය අමාත්‍යවරයාට උපදෙස් ලබාදී තිබේ. මාස කිහිපයක සිට අත්‍යවශ්‍ය ඖෂධ වර්ග 20 ක් පමණ ගම්පහ රෝහලට ගෙන්වා නොගැනීම සම්බන්ධයෙන් ඊට අදාළ නිලධාරීන්ට එරෙහිව විනය පරීක්ෂණයක් සිදුකරන ලෙස අමාත්‍යවරයා උපදෙස් ලබාදී ඇත. සෞඛ්‍ය අමාත්‍යවරයා පසුගියදා රෝහල් කිහිපයක නීරීක්ෂණ චාරිකාවක නිරත වු අතර එහිදි රෝහල්වල ඖෂධ සම්බන්ධයෙන් සොයා බැලීමක් ද සිදුකළේය. ගම්පහ රෝහලේ අත්‍යවශ්‍ය ඖෂධ හිඟයට පිළියමක් වශයෙන් වහාම එම ඖෂධ ‍රෝහලට ලබාදෙන ලෙස ද සෞඛ්‍ය අමාත්‍යවරයා විසින් එහිදි අදාළ බලධාරීන්ට උපදෙස් ලබා දුන්නේය.", "URL": "https://sinhala.adaderana.lk/news.php?nid=14674", "Category": null, "Parent URL": null}