{"Source": "Adaderana", "Timestamp": "February 8, 2013 09:25 am", "Headline": "හොරෙන් ගත් පරෙවි ජෝඩු විකුණන්න ගොස් කොටුවෙයි", "News Content": "පරෙවි ජෝඩු 18 ක් සොරාගෙන ගොස් අලෙවි කිරීමට සූදානම් වූ සැකකරුවන් සිව් දෙනෙකු කල්පිටිය සහ පුත්තලම පොලීසියේ නිලධාරීන් විසින් අත්අඩංගුවට ගෙන තිබේ. ඒත්තාල, ආලංකුඩාව ප්‍රදේශයේ නිවසකට ඇතුළු වී අදාළ පරෙවියන් සොරකම් කර ඇති බවට පොලීසියට පැමිණිලි කර තිබිණි. එම පරෙවියන් පුත්තලම ප්‍රදේශයේ පරෙවියන් මිලදී ගන්නා ස්ථානයකට අලෙවි කිරීමට සූදානම් වන අවස්ථාවේ දී අත්අඩංගුවට ගත් බව පොලීසිය පැවසුවේය. සැකකරුවන් කල්පිටිය, ඒත්තාල පදිංචිකරුවන් පිරිසකි.", "URL": "https://sinhala.adaderana.lk/news.php?nid=31443", "Category": null, "Parent URL": null}