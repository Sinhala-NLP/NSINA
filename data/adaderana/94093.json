{"Source": "Adaderana", "Timestamp": "August 9, 2018 09:23 am", "Headline": "වතුර බැරලයකට වැටීමෙන් අවුරුදු අටක දැරියක් මරුට", "News Content": "තණමල්විල, ඌව කුඩාඔය ප්‍රදේශයේදී ජල බැරලයකට වැටීමෙන් සිදුවූ අනතුරකින් කුඩා දැරියක් මියගොස් තිබේ. මෙසේ මියගොස් ඇත්තේ ඌව කුඩාඔය ප්‍රදේශයේ පදිංචි තණමල්විල ප්‍රාථමික විද්‍යාලයේ තුන ශ්‍රේණියේ ඉගෙනුම ලබමින් සිටි වයස අවුරුදු අටක් වන විතාරණගේ අමාෂි වින්දීවරී නැමති දැරියක් බව කුඩාඔය පොලිසිය සඳහන් කළේය සිය නිවසේ ජලය පුරවා තිබූ බැරලයක් තුළට වැටීමෙන් එම දැරිය මියගොස් ඇති බව පොලීසිය පවසයි. බැරලය තුළට වැටී සිටි අදාළ දැරිය තණමල්විල රෝහලට ඇතුළත් කිරීමේදී මියගොස් තිබේ. මෘත ශරීරය තණමල්විල රෝහලේ තැන්පත් කර ඇති අතර තණමල්විල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94093", "Category": null, "Parent URL": null}