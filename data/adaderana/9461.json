{"Source": "Adaderana", "Timestamp": "July 8, 2010 08:19 am", "Headline": "ආගමික සහජීවනය වෙනුවෙන් සර්ව ආගමික සමුළුවක්", "News Content": "ආගමික සහජීවනය ඇති කිරීම සඳහා සර්ව ආගමික සමුළුවක් පැවැත්වීමට ඉදිරියේදී කටයුතු කරන බව අග්‍රාමාත්‍ය දී. මු. ජයරත්න මහතා පවසයි. හින්දු ආගමික කටයුතු කාරක සභා නිලධාරීන් සමග පාර්ලිමේන්තුවේදී ඊයේ පැවැත්වු සාකච්ඡාවකට සහභාගී‍ වෙමින් අග්‍රාමාත්‍යවරයා මේ බව සඳහන් කර ඇත. විශේෂයෙන්ම යුද්ධය අවසන් වී සාමකාමී පරිසරයක් නිර්මාණය වී ඇති මේ මොහොතේ ආගමික සහජීවනයක් ඇති කිරීමේ වැදගත්කම හින්දු ආගමික නියෝජිතයින් අග්‍රාමාත්‍යවරයාට එහිදි පෙන්වා දී තිබේ. සර්ව ආගමික සමුළුවක් පැවැත්වීම සම්බන්ධයෙන් ‍‍‍ ‍‍ෛත්‍රියිනිකායික මහා සංඝරත්නය සමඟ තවදුරටත් සාකච්ඡා කර අවසන් එකඟතාවකට පැමිණෙන බව දී. මූ. ජයරත්න මහතා එහිදි සඳහන් කර ඇත. ඉන් අනතුරුව අදාළ සර්ව ආගමික සමුළුව කුමන ආකාරයකින් පවත්වන්නේද යන්න පිළිබඳව තීරණයකට එළඹෙන බව ද අග්‍රාමාත්‍යවරයා එහිදි පවසා තිබේ.", "URL": "https://sinhala.adaderana.lk/news.php?nid=9461", "Category": null, "Parent URL": null}