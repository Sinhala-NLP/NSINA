{"Source": "Adaderana", "Timestamp": "December 6, 2015 12:13 pm", "Headline": "ලබන වසරේ සිට මෙරටට සේලයින් කර්මාන්ත ශාලාවක්! ", "News Content": "ලබන වසරේ මෙරට තුළ සේලයින් නිෂ්පාදන කර්මාන්ත ශාලාවක් ආරම්භ කරන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.දිවයිනේ සියලු රෝහල්වලට අවශ්‍ය සේලයින් නිෂ්පාදනය කිරීම එම කර්මාන්ත ශාලාව පිහිටුවීමේ අරමුණ බව අමාත්‍යවරයා සඳහන් කළේය.රාජ්‍ය ඖෂධ නිෂ්පාදන නීතිගත සංස්ථාවේ අලෙවි නියෝජිත හමුවට එක්වෙමින් අමාත්‍ය රාජිත සේනාරත්න අමාත්‍යවරයා මේ බව කියා සිටියේය.මෙරටට අවශ්‍ය සියලු ඖෂධ හා වෛද්‍ය උපකරණ දේශීයව නිෂ්පාදනය කර විදේශයන්ට ඇදී යන මුදල් ඉතිරි කර ගැනීමට මේ තුළින් හැකියාව ලැබෙන බව රාජිත සේනාරත්න අමාත්‍යවරයා සඳහන් කළේය.මෙහිදි හොඳම රාජ්‍ය ඔසුසැලට සම්මාන පිරිනැමීම ද සිදුකෙරුණු අතර හොඳම රාජ්‍ය ඔසුසැල ලෙස කොළඹ අංක එක ඔසුසැලට හිමිවූ බව සෞඛ්‍ය අමාත්‍යාංශය සඳහන් කර සිටියේය.", "URL": "https://sinhala.adaderana.lk/news.php?nid=55541", "Category": null, "Parent URL": null}