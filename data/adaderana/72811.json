{"Source": "Adaderana", "Timestamp": "May 4, 2017 01:00 pm", "Headline": " අනුර සේනානායක යළි රිමාන්ඩ් ", "News Content": "රගර් ක්‍රීඩක වසීම් තාජුදීන් ඝාතන සිද්ධිය සම්බන්ධයෙන් අත්අඩංගුවට ගෙන සිටින හිටපු ජ්‍යේෂ්ඨ නියෝජ්‍ය පොලිස්පති අනුර සේනානායක මහතා තවදුරටත් රක්ෂිත බන්ධනාගාර ගත කර තිබේ.ලබන 18 වනදා දක්වා හිටපු ජ්‍යේෂ්ඨ නියෝජ්‍ය පොලිස්පති අනුර සේනානායක මහතා තවදුරටත් රක්ෂිත බන්ධානාගාර ගත කිරීමට කොළඹ අතිරේක මහේස්ත්‍රාත් ජෙයරාම් ට්‍රොස්කි මහතා නියෝග කර ඇති බව සඳහන්ය.තාජුදීන් ඝාතනය සම්බන්ධයෙන් පැති කිහිපයක් ඔස්සේ දීර්ඝ ලෙස පරීක්ෂණ පවත්වන බව නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් ඩිලාන් රත්නායක මහතා අද අධිකරණයට දැනුම්දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=72811", "Category": null, "Parent URL": null}