{"Source": "Adaderana", "Timestamp": "June 24, 2011 09:44 am", "Headline": "බ්‍රසීලයේ වෙඩි තැබීමකින් 8 දෙනෙකු මරුට", "News Content": "බ්‍රසීලයේ රියෝදජැනයිරෝ නගරයේ සිදුවූ වෙඩි තැබීමකින් පුද්ගලයින් 8 දෙනෙකු ජීවිතක්ෂයට පත්ව තිබේ. මත්ද්‍රව්‍ය ජාවාරම්කරුවන් පිරිසක් ඉලක්ක කරගනිමින් සිදුකළ මෙහෙයුමක දී මෙය සිදුව ඇති බව විදෙස් මාධ්‍ය වාර්තා කරයි. මත්ද්‍රව්‍ය ජාවාරමේ නිරත වූ බවට සැක කෙරෙන පුද්ගලයින් 8 දෙනෙකු පොලිස් වෙඩි පහරින් මියගොස් ඇති බව සඳහන්ය. මෙහෙයුමෙන් අනතුරුව සිදුකළ සෝදිසියේ දී ඝාතනයට ලක්වූ පුද්ගලයින් සතුව තිබී පිස්තෝල සහ අත්බෝම්බ රැසක් සොයා ගෙන ඇති බව විදෙස් මාධ්‍ය වාර්තා කරයි. 2016 ඔලිම්පික් තරගාවලිය බ්‍රසීලයේ රියෝදජැනයිරෝහි පැවැත්වීමට නියමිත අතර ඊට සමගාමීව එරට මත්ද්‍රව්‍ය වැටලීම් ඉහළ දමා ඇති බව ද සඳහන්ය.", "URL": "https://sinhala.adaderana.lk/news.php?nid=16973", "Category": null, "Parent URL": null}