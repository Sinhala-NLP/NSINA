{"Source": "Adaderana", "Timestamp": "February 2, 2014 10:25 am", "Headline": " පාර මාරුවේද්දී දරුවා මග මරුවාට බිලි", "News Content": "මාදම්පේ, තබගල්ල වැව අසළ සිදුවු රිය අනතුරකින් ළමයෙකු මියගොස් තිබේ. පොලීසිය පැවසුවේ මාර්ගය හරහා ගමන් කිරීමේ දී ටිපර් රථයක ගැටීමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු ළමයා හලාවත රෝහලට ඇතුළත් කිරීමේ දී මියගොස් ඇති බව පොලීසිය සඳහන් කළේය . මියගොස් ඇත්තේ දස හැවිරිදි අතුවන, මුගුණුවටවන ප්‍රදේශයේ පදිංචිව සිටි අයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු හලාවත මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40829", "Category": null, "Parent URL": null}