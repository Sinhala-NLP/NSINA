{"Source": "Adaderana", "Timestamp": "August 11, 2019 08:14 am", "Headline": "මහින්ද පොහොට්ටුවේ නායකයින් සමඟ විශේෂ සාකච්ඡාවක්", "News Content": "ශ්‍රී ලංකා පොදුජන පෙරමුණේ පක්ෂ නායකයින් සහ විපක්ෂ නායක මහින්ද රාජපක්ෂ මහතා අතර විශේෂ සාකච්ඡාවක් ඊයේ (10) රාත්‍රියේ පැවැත්වුණි. එහිදී අද (11) දිනයේ පැවැත්වෙන සමුළුවේ න්‍යාය පත්‍රය සම්බන්ධයෙන් දීර්ඝ වශයෙන් සාකච්ඡා වී ඇත. විපක්ෂ නායක මහින්ද රාජපක්ෂ මහතාගේ විජේරාම මාවතේ පිහිටි නිල නිවසේදී පවැති මෙම සාකච්ඡාවෙන් අනතුරුව මාධ්‍ය වෙත අදහස් දක්වමින් පාර්ලිමේන්තු මන්ත්‍රී විමල් වීරවංශ මහතා ප්‍රකාශ කළේ රැස්වීමේදී සාකච්ඡා කළේ අද දින ප්‍රකාශයට පත් කිරීමට නියමිත පොදුජන පෙරමුණේ අපේක්ෂකයා කවුරුන්ද යන්න බවයි. එම අවස්ථාවේ දී අදහස් දැක්වු වාසුදේව නානායක්කාර මහතා කියා සිටියේ ශ්‍රී ලංකා නිදහස් පක්ෂය හා සන්ධානගත වීම අනිවාර්යෙන්ම සිදුවිය යුතු දෙයක් ලෙසයි.", "URL": "https://sinhala.adaderana.lk/news.php?nid=116267", "Category": null, "Parent URL": null}