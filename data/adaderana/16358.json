{"Source": "Adaderana", "Timestamp": "May 27, 2011 08:21 am", "Headline": "අදත් ප්‍රදේශ රැසකට වැසි සහිත කාලගුණයක්", "News Content": "අද(27) දිනයේ දිවයිනේ ප්‍රදේශ රැසක වැසි සහිත කාලගුණික තත්ත්වයක් පවතින බව කාලගුණ විද්‍යා දෙපාර්තමේන්තුව පවසයි. ඉදිරි දින කිහිපය තුළ දිවයිනේ නිරිත දිග ප්‍රදේශවලට වැසි සහිත කාලගුණ තත්ත්වයක් අපේක්ෂා කරන බව කාර්යයේ නියුතු කාලගුණ විද්‍යාඥ චමින්ද ද සිල්වා මහතා සඳහන් කළේය. අද දිනයේ විශේෂයෙන් උදය කාලයේ බස්නාහිර පළාත, ගාල්ල සහ මාතර දිස්ත්‍රික්කවල වැසි හෝ ගිගුරුම් සහිත වැසි ඇතිවන බව ඔහු පෙන්වාදුන්නේය. වර්ෂාව සමග සුළං වේගය තාවකාලිකව වර්ධනය වීමේ හැකියාවක් පවතින බවත්, අපර භාගයේ හෝ සන්ධ්‍යා කාලයේ දිවයිනේ ඇතැම් ප්‍රදේශවල ගිගිරුම් සහිත වැසි වර්ධනය වන බවත් සිල්වා මහතා කියා සිටියේය. දිවයිනට බස්නාහිර, නිරිත දිග සහ දකුණු මුහුදු ප්‍රදේශවල විටින් විට වැසි හෝ ගිගුරුම් සහිත වැසි ඇතිවන බවත් හෙතෙම වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=16358", "Category": null, "Parent URL": null}