{"Source": "Adaderana", "Timestamp": "September 26, 2018 11:46 am", "Headline": "රණවිරු නිවාස සිහිනය යථාර්තයක් කිරීමට කැපවෙනවා", "News Content": "රණවිරු සුභසාධනය වෙනුවෙන් ගතවූ තෙවසරක කාලය තුළ වත්මන් රජය සුවිශේෂී සේවාවක් සිදුකර ඇතැයි ආරක්ෂක රාජ්‍ය අමාත්‍ය රුවන් විජයවර්ධන මහතා පැවසීය. ගම්පහ ප්‍රදේශයේ පැවති උත්සව අවස්ථාවකට එක්වෙමින් අමාත්‍යවරයා සඳහන් කලේ රණවිරු නිවාස සිහිනය යථාර්තයක් කිරීමට මේ වන විට ආරක්ෂක අමාත්‍යාංශය ප්‍රමුඛ කාර්යයභාරයක් ඉටුකරමින් ඇති බවයි. නිවාස ගැටළුව ඇතුළු විශ්‍රාම ගිය රණවිරුවන් දීර්ඝ කාලයක් පුරා මුහුණ දී සිටි විශ්‍රාම වැටුප් පිළිබඳ ගැටළු විසඳීමට කඩිනම් ක්‍රියාමාර්ග ගැනීමට හැකිවූ බව සඳහන් කල අමාත්‍යවරයා , ඒකාබද්ධ විපක්ෂයේ පිරිස් රණවිරුවන් සම්බන්ධව සාවද්‍ය ප්‍රකාශ නිකුත් කරමින් පටු දේශපාලන වාසි අපේක්ෂාවෙන් කටයුතු කරමින් සිටින බව වැඩිදුරටත් සඳහන් කලේය.", "URL": "https://sinhala.adaderana.lk/news.php?nid=96733", "Category": null, "Parent URL": null}