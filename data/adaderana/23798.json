{"Source": "Adaderana", "Timestamp": "April 25, 2012 03:10 pm", "Headline": "කම්කරු රස්සාවකට ජරාව ඉල්ලූ සන්ධාන අපේක්ෂකයා මාට්ටු", "News Content": "අල්ලස් ලබාගැනීමක් සම්බන්ධයෙන් එක්සත් ජනතා නිදහස් සන්ධානයේ පස්සර ප්‍රාදේශීය සභා මන්ත්‍රී අපේක්ෂකයෙකු අල්ලස් හෝ දූෂණ වංචා විමර්ශන කොමිසන් සභාව විසින් අත්අඩංගුවට ගෙන තිබේ. පස්සර ප්‍රදේශයේ පුද්ගලයෙකුගේ දියණියකට බදුල්ල‍ රෝහලේ කම්කරු පත්වීමක් ලබාදීම සඳහා සැකකරු විසින් මෙම අල්ලස් මුදල ලබා ගෙන ඇති බව වාර්තා වේ. අවස්ථා කිහිපයකදීම රුපියල් 16,000 ක මුදලක් සැකකරු අල්ලස් වශයෙන් ලබාගෙන ඇති අතර තවත් රුපියල් 25,000 ක මුදලක් ලබාගන්නා අවස්ථාවේ දී අල්ලස් කොමිසමේ නිලධාරීන් විසින් මොහු අත්අඩංගුව‍ට ගෙන තිබේ. අත්අඩංගුවට ගත් සැකකරු අධිකරණයට ඉදිරිපත් කිරීමට නියමිත බව අල්ලස් හෝ දූෂණ විමර්ශන කොමිසන් සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23798", "Category": null, "Parent URL": null}