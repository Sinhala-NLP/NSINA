{"Source": "Adaderana", "Timestamp": "October 6, 2017 02:27 pm", "Headline": "10 වෙනිදා කළුතර තැන් කීපයකට වතුර නෑ", "News Content": "අත්‍යවශ්‍ය නඩත්තු කටයුත්තක් හේතුවෙන් 2017.10.10 වන දා පැය 9ක කාලයක් කළුතර ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව ඉහත දිනයේ දී උදෑසන 9 සිට සවස 6 දක්වා පයාගල, මග්ගොන, බේරුවල, කළුවාමෝදර, මොරගොල්ල, අළුත්ගම, දර්ගානගරය හා බෙන්තොට යන ප්‍රදේශවල මෙම ජල කප්පාදුව සිදු කරනු ලබයි. එමෙන්ම සිදුවන අපහාසුතාවය ගැන කණගාටුව පළ කරන මණ්ඩලය ජලය අරපිරිමැස්මෙන් පරිභෝජනය කරන ලෙස ජාතික ජලසම්පාදන හා ජලාපවහන මණ්ඩලය ඉල්ලීමක් කරයි.", "URL": "https://sinhala.adaderana.lk/news.php?nid=78406", "Category": null, "Parent URL": null}