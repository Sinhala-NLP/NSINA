{"Source": "Adaderana", "Timestamp": "June 29, 2012 06:13 pm", "Headline": "විජේදාස රාජපක්ෂ සමග විවාදයකට සූදානම් ", "News Content": "භික්ෂූන්ට පාර්ලිමේන්තු නියෝජනය තහනම් කළ යුතු බවට විජේදාස රාජපක්ෂ මන්ත්‍රීවරයා ගෙන එන යෝජනාව සම්බන්ධයෙන් විවාදයකට සූදානම් බව හෙළ උරුමය පක්ෂයේ නායක ඕමල්පේ සෝභිත හිමි පවසයි. විජේදාස රාජපක්ෂ මහතා සමස්ත භික්ෂූන්ට එරෙහිව මෙම යෝජනාව ගෙනඑන බව උන්වහන්සේ සඳහන් කරයි. ඊට තම පක්ෂය දැඩිව විරුද්ධවන බව ද ඕමල්පේ සෝභිත හිමි පෙන්වාදෙයි. මේ සම්බන්ධයෙන් කරුණු පහදා දී ජනතාව දැනුවත් කිරීමට විජේදාස රාජපක්ෂ මහතා සමඟ විවාදයකට සූදානම් බව සෝභිත හිමි වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=25415", "Category": null, "Parent URL": null}