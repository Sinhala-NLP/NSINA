{"Source": "Adaderana", "Timestamp": "July 9, 2019 12:58 pm", "Headline": "ඇෆ්ගනයට උදා නොවෙන සාමය", "News Content": "තලෙයිබාන් සංවිධානය සහ අමෙරිකාව අතර සාකච්ඡා වාරයක් කටාර් රාජ්‍යෙය් දෝහා නගරයේදී පැවැත් විය. යුද්ධයෙන් පීඩාවට පත්ව සිටින ඇෆ්ගනිස්තානයට සාමය උදාකිරීම එහි අරමුණයි. ඇෆ්ගනිස්තානට සාමය උදාකරලීමේ අරමුණින් කටාර් රාජ්‍යෙය්දී පැවැති දෙදින සාම සාකච්ඡා අවසන් විය. මෙම සාකච්ඡාහි ප්‍රධාන පාර්ශ්වකරුවන් වූයේ තලෙයිබාන් සංවිධානය සහ අමෙරිකා එක්සත් ජනපදයයි. එතෙක් මෙතක් ඉතිහාසයේ අමෙරිකාව මුහුණදුන් වඩාත් දීර්ඝකාලීනම යුද්ධය ඇෆ්ගන් සංග්‍රාමයයි. එහිදී අමෙරිකාව ඇතුලු මිත්‍ර රටවල හමුදා සෙබලුන් විශාල පිරිසක්ද මියගියේය. ඇෆ්ගනිස්තානයට සාමය කැදවීමට අමෙරිකාවේ උත්සාහය වී ඇත්තේ දශක දෙකකට ආසන්න කාලයක් පැවැති යුද්ධය නිමාවට පත්කිරීමයි. සාම ගිවිසුමක් සදහා පිවිසීම අමෙරිකාවේ උත්සාහය වන අතර තලෙයිබාන්වරුන් ඉල්ලා ඇත්තේ අමෙරිකානු සෙබලුන් ඇෆ්ගනිස්තානයෙන් මුලුමනින්ම ඉවත්කළ යුතු බවයි. එකිනෙකට පරස්පර මත පැවැතියත්, සාකච්ඡා සුබවාදී මුහුණුවරක් ගෙන ඇතිබව විදෙස් වාර්තා පවසයි. කෙසේ නමුත් සාමය වෙනුවනේ කටාර් සාකච්ඡා දියත් වෙද්දී තවදුරටත් ඇෆ්ගනිස්තානයේ පවතින්නේ කලහකාරී තත්ත්වයක්. ගතවූ දින කිහිපයේදී ඇති වූ ගැටුම් හා ප්‍රහාරවලින් ඇෆ්ගන් වැසියන් විශාල පිරිසක් මියගොස් ඇති බව එරට වාර්තා තහවුරු කළේය. එහිදී සිදුවූ එක් ප්‍රහාරයකින් පුද්ගලයන් 14දෙනෙකු මියගොස් තවත් 180කට අධික පිරිසක් තුවාල ලබා තිබුණි.", "URL": "https://sinhala.adaderana.lk/news.php?nid=113720", "Category": null, "Parent URL": null}