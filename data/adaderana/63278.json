{"Source": "Adaderana", "Timestamp": "August 21, 2016 08:00 am", "Headline": " මත් පෙති සමග 1ක් අල්ලයි", "News Content": "පාසල් සිසුන්ට සහ තරුණයින්ට අලෙවි කිරීම සඳහා නිවසක ගබඩා කර තිබූ මත් පෙති සහ ගංජා සුරුට්ටු සමග සැකකරුවෙකුව කල්පිටිය පොලීසිය විසින් අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ කල්පිටිය නගරයේ පදිංචිකරුවෙකු වන 50 හැවිරිදි අයෙකි.පොලීසියට ලද තොරතුරක් අනුව කල්පිටිය නගරයේ නිවසක තිබී මෙම පෙති තොගය පොලිස් භාරයට ගෙන ඇති බව වාර්තා වෙයි.එක් පෙත්තක් සැකකරු විසින් රුපියල් 160 ක් වූ මුදලකට අලෙවි කර ඇති බවට පොලීසිය විසින් තොරතුරු අනාවරණය කරගෙන තිබේ.සැකකරුගේ නිවසේ තිබී රුපියල් 1,39,500 ක මුදලක්ද පොලිස් භාරයට ගෙන ඇති අතර එම මුදල් මත් පෙති අලෙවි කර උපයාගත් ඒවා බවට සැක පළ කරන බව පොලීසිය පවසයි.ඖෂධ අලෙවි කිරීමට සැකකරුට බලපත්‍රයක් නොමැති අතර ඔහු කාලයක් ඖෂධ අලෙවි සැලැක් පවත්වාගෙන ගොස් ඇති බව මූලික විමර්ශණ වලදී අනාවරණය වූ බව පොලීසිය පවසයි.සැකකරු සහ ඔහු සතුව තිබී අත්අඩංගුවට ගෙන ඇති මත්පෙති තොගය හා ගංජා සුරුට්ටු පුත්තලම දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=63278", "Category": null, "Parent URL": null}