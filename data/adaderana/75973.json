{"Source": "Adaderana", "Timestamp": "August 4, 2017 06:10 pm", "Headline": "බස්රිය දුම්රියේ ගැටෙයි - පස් දෙනෙකුට තුවාලයි", "News Content": "කොළඹ සිට මන්නාරම බලා ධාවනය වන දුම්රියේ බස් රථයක් සෙට්ටිකුලම,මැණික්ෆාම් ප‍්‍රදේශයේදී අද (04) සවස ගැටීමෙන් පුද්ගලයින් පස් දෙනෙකුට වැඩි පිරිසක් තුවාල ලබා ඇති බැව් අප වාර්තාකරු පවසයි.මැණික්ෆාම් පළමු හරස්වීදිය ප‍්‍රදේශයේ පවතින දුම්රිය හරස් මාර්ගයේදී බස් රථය දුම්රියේ ගැටී ඇති බව අප වාර්තාකරු කියා සිටියි.අනතුරින් තුවාල ලැබූවන් සෙට්ටිකුලම රෝහල වෙත ඇතුළත් කොට ඇති අතර බස් රථ රියදුරුගේ තත්ත්වය බරපතළ බවද ප‍්‍රදේශවාසීහු පවසති. දුම්රියේ ගැටීමෙන් බස් රථය පෙරළි ගොස් ඇති බව අප වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=75973", "Category": null, "Parent URL": null}