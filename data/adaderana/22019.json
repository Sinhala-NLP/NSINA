{"Source": "Adaderana", "Timestamp": "February 10, 2012 05:05 pm", "Headline": "ඕනෑම අභියෝගයක් හමුවේ ශ්‍රී ලංකාවට පූර්ණ සහය දෙනවා", "News Content": "ජාත්‍යන්තරයෙන් එල්ල වන ‍ඕනෑම අභියෝගයක් හමුවේ ශ්‍රී ලංකාවට පූර්ණ සහය ලබාදෙන බව චීනය යළි අවධාරණය කර තිබේ. චීනයේ ෂැන්ෂි ප්‍රාන්ත කොමියුනිස්ට් පක්ෂ මධ්‍යම කමිටු ලේකම් යුආන් චුන්කිං මහතා අග්‍රාමාත්‍ය දි.මු.ජයරත්න මහතා හමුවු අවස්ථාවේ එම කරුණු ප්‍රකාශ කළ බව අග්‍රාමාත්‍ය කාර්යාලය සඳහන් කරයි. කොමියුනිස්ට් පක්ෂ මධ්‍යම කමිටු ලේකම්වරයා සමඟ 14 දෙනෙකුගෙන් සමන්විත දූත පිරිසක් අග්‍රාමාත්‍යවරයා හමුවී ඇත. ශ්‍රී ලංකාව සම්බන්ධ ජාත්‍යන්තරයේ මතුවන ඕනෑම ක්‍රියාවලියකදී ශ්‍රී ලංකාව සමඟ අත්වැල් බැඳගෙන ක්‍රියාකිරීම චීනයේ ප්‍රතිපත්තිය බව එහිදී යුආන් චුන්කිං මහතා ප්‍රකාශ කර ඇත. මෙරට අඛණ්ඩ සංවර්ධන ක්‍රියාවලියට සහය ලබාදෙන බව ද චුන්කිං මහතා මෙහිදි අවධාරණය කර තිබේ.", "URL": "https://sinhala.adaderana.lk/news.php?nid=22019", "Category": null, "Parent URL": null}