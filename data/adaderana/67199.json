{"Source": "Adaderana", "Timestamp": "December 20, 2016 01:33 pm", "Headline": "සීමාව පැන්න ඉන්දීය ධීවරයෝ 7ක් කොටු", "News Content": "මෙරට මුහුදු සීමාව උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් හත් දෙනෙකු අත්අඩංගුවට ගෙන තිබේ. නාවික හමුදාවේ සහය ඇතිව වෙරළ ආරක්ෂක දෙපාර්තමේන්තුව විසින් ඩෙල්ෆ් දූපතට වයඹ දෙසින් වූ ශ්‍රී ලංකාවට අයත් මුහුදු සීමාවේ දී මොවුන් අද (20) අලුයම අත්අඩංගුවට ගෙන ඇති බව වාර්තා වේ. එහිදී එම ධීවරයින් පැමිණි ට්‍රෝලර් යාත්‍රා දෙකක් ද නාවික හමුදාව භාරයට ගෙන ඇත. අත්අඩංගුවට ගත් ධීවරයින් සහ යාත්‍රා යාපනය සහකාර ධීවර පරීක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=67199", "Category": null, "Parent URL": null}