{"Source": "Adaderana", "Timestamp": "May 7, 2016 10:02 am", "Headline": " ලන්ඩනයේ නව නගරාධිපති පත්වෙයි", "News Content": "ලන්ඩනයේ නව නගරාධිපතිවරයා ලෙස මුස්ලිම් ජාතිකයෙකු තේරි පත්වී තිබේ.මුස්ලිම් ජාතිකයෙකු ලන්ඩන් නුවර නගරාධිපතිධූරය සඳහා තේරී පත්වූ ඉතිහාසයේ ප්‍රථම අවස්ථාව මෙය බව සඳහන්ය.සදික් ඛාන් නැමැති අපේක්ෂකයා ලේබර් පක්ෂය නියෝජනය කරමින් නගරාධිපතිවරණයට ඉදිරිපත්ව ඉන් ජයගෙන ඇති බව වාර්තා වෙයි.කන්සර්වේටිව් පක්ෂ අපේක්ෂක සැක්ගෝල්ඩ්ස්මිත් ඔහුගේ ප්‍රතිවාදියා වී තිබේ.08 වසරක කන්සර්වේටිව් පක්ෂ පාලනය බිඳ දමමින් ලන්ඩන් නගරාධිපතිධූරය, ලේබර් පක්ෂයට ලබාදෙමින් සදික් ඛාන් ඉන් ජයග්‍රහණය කර ඇති බව සඳහන්ය.සදික් ඛාන්ගේ පියා එංගලන්තයට සංක්‍රමණය වූ පාකිස්ථානු ජාතිකයෙකු වෙයි.සදික් ඛාන් 45 හැවිරිදි වියේ පසුවන්නෙකු බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=59889", "Category": null, "Parent URL": null}