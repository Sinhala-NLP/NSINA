{"Source": "Adaderana", "Timestamp": "May 30, 2016 09:09 am", "Headline": "  අවදානම් නිවේදනය තවදුරටත් අදාළයි", "News Content": "ජාතික ගොඩනැගිලි පර්යේෂණ ආයතනයේ නායයාම් අධ්‍යයන අංශය විසින් නිකුත් කළ නායයාම් අවදානම් නිවේදනය තවදුරටත් ක්‍රියාත්මක බව ආපදා කළමනාකරණ මධ්‍යස්ථානය පවසයි.පවතින අයහපත් කලගුණික තත්ත්වය හේතුවෙන් ඊයේ පස්වරු 02.00 සිට ක්‍රියාත්මක වන පරිදි නායයාම් අනතුරු ඇඟවිමේ නිවේදනයක් නිකුත කරනු ලැබිණි.රත්නපුර, නුවරඑළිය, කෑගල්ල, කළුතර සහ මහනුවර දිස්ත්‍රීක්ක සඳහා නායයාමේ නිවේදනය නිකුත් කළ බව ආපදා කළමනාකරණ මධ්‍යස්ථානය සඳහන් කරයි.වර්ෂාපතනය වැඩි වුවහොත් අදාළ ප්‍රදේශවල සිදු විය හැකි පස් කදු කඩාවැටිම් ගල් පෙරළීම් සම්බන්ධයෙන් වඩාත් සැලකිලිමත් වන ලෙස ආපදා කළමනාකරණ මධ්‍යස්ථානය දැනුම් දෙයි.", "URL": "https://sinhala.adaderana.lk/news.php?nid=60600", "Category": null, "Parent URL": null}