{"Source": "Adaderana", "Timestamp": "December 9, 2018 07:32 pm", "Headline": "අධිකරණ තීන්දුව කුමක් වුවත් මැතිවරණයක් පැවැත්වෙනවා", "News Content": "පාර්ලිමේන්තුව විසුරුවාහැරීම සම්බන්ධයෙන් අධිකරණ තීන්දුව කුමක් වුව ද මැතිවරණයක් පැවැත්වෙන බව පාර්ලිමේන්තු මන්ත්‍රී විමල් වීරවංශ මහතා පැවසීය. මන්ත්‍රීවරයා පෙන්වා දෙන්නේ එය කුමන වර්ගයේ මැතිවරණයක් ද යන්න ඉදිරියේදී තීරණය කරන බවයි. එක්සත් ජනතා නිදහස් සන්ධානයේ මන්ත්‍රීවරුන් පිරිසක් අද පෙරවරුවේ ශ්‍රී ලංකා පොදුජන පෙරමුණේ පක්ෂ කාර්යාලයේ දී විශේෂ සාකච්ඡාවක නිරත වීමෙන් අනතුරුව මාධ්‍ය වෙත අදහස් දක්වමින් විමල් වීරවංශ මන්ත්‍රීවරයා මේ බව සඳහන් කළේය. එම අවස්ථාවට එක්වූ පාර්ලිමේන්තු මන්ත්‍රී උදය ගම්මන්පිල මහතා ද අදහස් පල කළේය. කෙසේවෙතත් ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණතුංග මහතා සදහන් කළේ ඉදිරි මැතිවරණවලදී ගම්පහ දිස්ත්‍රික්කයෙන් ශ්‍රී ලංකා පොදුජන පෙරමුණ යටතේ තරග වැදීමට තීරණය කර ඇති බවයි .", "URL": "https://sinhala.adaderana.lk/news.php?nid=100504", "Category": null, "Parent URL": null}