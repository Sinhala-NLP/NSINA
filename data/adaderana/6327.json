{"Source": "Adaderana", "Timestamp": "January 29, 2010 10:57 am", "Headline": "මැදවච්චියේ සිට තලෙයිමන්නාරමට දුම්රිය අධිවේගයෙන්", "News Content": "මැදවච්චිය සිට තලෙයිමන්නාරම දක්වා අධිවේගී දුම්රිය මාර්ගයක් ඉදිකිරීමට දුම්රිය දෙපාර්තමේන්තුව පියවර ගෙන තිබේ. එම දෙපාර්තමේන්තුව පවසන පරිදි ඉදිරි වසර දෙක හමාරක කාලය තුළ මෙම දුම්රිය මාර්ගයේ ඉදිකිරීම් අවසන් කෙරේ. පැයට කිලෝමීටර් 100 ක වේගයෙන් දුම්රිය ධාවනය කිරීමට හැකි ආකාරයෙන් මෙම දුම්රිය මාර්ගය ඉදිකෙරෙන බව දුම්රිය‍ දෙපාර්තමේන්තුව කියා සිටියි. දුම්රිය මාර්ගයේ ඉදිකිරීම්වලට අදාළ ගිවිසුම්වලට දැනටමත් එළඹ ඇති අතර නීතිපති දෙපාර්තමේන්තුවේ අනුමැතිය ලද පසුව එහි ඉදිකිරීම් ආරම්භ කිරීමට අපේක්ෂා කරන බව දුම්රිය දෙපාර්තමේන්තුව පවසයි..", "URL": "https://sinhala.adaderana.lk/news.php?nid=6327", "Category": null, "Parent URL": null}