{"Source": "Adaderana", "Timestamp": "June 2, 2019 06:13 am", "Headline": "හෙට සිට නිරිතදිගට වැස්ස වැඩි වෙයි", "News Content": "ඉදිරි දිනවල නිරිතදිග මෝසම් තත්ත්වය දිවයින හරහා ක්‍රමයෙන් ස්ථාපිත වේයැයි අපේක්ෂා කෙරේ. ඒ හේතුවෙන් හෙට (03) සිට, දිවයිනේ නිරිතදිග කොටසේ වැසි තත්ත්වය වැඩි වීමේ ඉහළ හැකියාවක් පවතී. බස්නාහිර, දකුණු,මධ්‍යම සහ සබරගමුව පළාත්වල වැසි වාර කිහිපයක් ඇතිවේ. යාපනය, මොණරාගල සහ හම්බන්තොට දිස්ත්‍රික්කවල විටින් විට හමන පැ.කි.මී. 40 දක්වා තරමක් තද සුළං ඇතිවිය හැක.", "URL": "https://sinhala.adaderana.lk/news.php?nid=111162", "Category": null, "Parent URL": null}