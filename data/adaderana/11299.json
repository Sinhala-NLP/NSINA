{"Source": "Adaderana", "Timestamp": "October 5, 2010 01:41 pm", "Headline": "උතුරට විදුලිය විදුලි වේගයෙන්", "News Content": "උතුරු පළාතේ ජනතාවට අවශ්‍ය විදුලි බල පහසුකම් ලබා දීමට කඩිනම් වැඩපිළිවෙළක් ක්‍රියාත්මක කර ඇති බව විදුලි බල හා බලශක්ති අමාත්‍ය පාඨලී චම්පික රණවක මහතා පවසයි. වව්නියාව, මුලතිව්, කිලිනොච්චිය, මන්නාරම සහ යාපනය යන ප්‍රදේශ ආවරණය වන පරිදි මේ යටතේ ‍ග්‍රාමීය විදුලි ව්‍යාපෘති ස්ථාපිත කිරීමට පියවර ගෙන ඇති බව ඔහු පවසයි. රුපියල් මිලියන 145ක වියදමින් වව්නියාව දිස්ත්‍රික්කයේ විදුලි යෝජනා ක්‍රම 25ක් ද රුපියල් මිලියන 72ක වියදමින් මුලතිව් දිස්ත්‍රික්කයේ විදුලි යෝජනා ක්‍රම 11ක් ද රුපියල් මිලියන 91 ක වියදමින් කිලිනොච්චි දිස්ත්‍රික්කයේ විදුලි යෝජනා ක්‍රම 24ක් ද ආරම්භ කර තිබේ. මීට අමතරව යාපනය දිස්ත්‍රික්කයේ විදුලි යෝජනා ක්‍රම 2ක් ද මන්නාරම දිස්ත්‍රික්කයේ විදුලි යෝජනා ක්‍රම 6ක් ද ආරම්භ කර ඇති බව විදුලි බල අමාත්‍ය පාඨලී චම්පික රණවක මහතා ප්‍රකාශ කළේය. මෙම විදුලි යෝජනා ක්‍රම 2012 වසර ආරම්භයට පෙර අවසන් කරන ලෙස පාඨලී චම්පික රණවක අමාත්‍යවරයා නිලධාරීන්ට උපදෙස් ලබා දී ඇති බව සඳහන් වේ.", "URL": "https://sinhala.adaderana.lk/news.php?nid=11299", "Category": null, "Parent URL": null}