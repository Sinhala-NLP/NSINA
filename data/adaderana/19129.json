{"Source": "Adaderana", "Timestamp": "October 4, 2011 10:13 am", "Headline": "ජීව අත්බෝම්බයක් සමග එක් අයෙක් කොටුවෙයි", "News Content": "ජීව අත්බෝම්බයක් ළඟ තබාගත් පුද්ගලයෙකු මොරටුව එගොඩ උයන ප්‍රදේශයේ දී අත්අඩංගුවට ගෙන තිබේ. මොරටුව පොලිසියේ නිලධාරීන් කණ්ඩායමක් විසින් ඊයේ(03) රාත්‍රීයේ මොහු අත්අඩංගුවට ගෙන ඇති බව මොරටුව පොලිසිය ප්‍රකාශ කරයි. සැකකරු සතුව තිබී සොයාගත් අත් බෝම්බය විදේශ රටක නිෂ්පාදිත අත් බෝම්බයක් බව පොලිසිය පවසයි. මොරටුව පොලිසිය මේ සම්බන්ධයෙන් වැඩිදුර පරීක්ෂණ පවත්වන අතර සැකකරු අද(04) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19129", "Category": null, "Parent URL": null}