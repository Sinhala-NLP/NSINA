{"Source": "Adaderana", "Timestamp": "December 14, 2017 02:03 pm", "Headline": "ත්‍රීරෝද රථ දෙකක් මුහුණට මුහුණ ගැටීමෙන් අනතුරක්", "News Content": "හැටන් සිට නෝටන් ලක්‍ෂපාන දක්වා අධික වේගයෙන් ධාවනය වු ති‍්‍රරෝද රථයක් හා නොර්වුඩ් සිට හැටන් දක්වා ධාවනය වු ති‍්‍රරෝද රථයක් මුහුණට මුහුණලා ගැටිමෙන් අනතුරක් සිදුවි ඇති බව හැටන් පොලිසිය පවසයි. අද (14) දහවල් 12.30 ට පමණ මෙම අනතුර සිදුවි ඇත්තේ හැටන් බගවන්තලාව ප‍්‍රධාන මාර්ගයේ දික්ඔය වනරාජා වත්ත ප‍්‍රදේශයේදිය. හැටන් සිට ලක්‍ෂපාන දක්වා අධික වේගයෙන් ධාවනය වි ඇති ති‍්‍රරෝද රථය ඉදිරියෙන් ධාවනය වු බස් රථයක් ඉස්සර යැමේදි වේගය පාලනය කර ගත නොහැකිව ඉදිරිපසට ධාවනය වෙමින් තිබු ති‍්‍රරෝද රථයේ ගැටි මෙම අනතුර සිදුවි ඇති බව අනතුර පිළිබදව පරික්‍ෂණ පවත්වන හැටන් පොලිසිය ප්‍රකාශ කළේය. අනතුරෙන් ති‍්‍රරෝද රථයේ ගමන් ගත් කිසිවෙකුටත් තුවාල සිදුවි නොමැති අතර ති‍්‍රරෝද රථ දෙකටම දැඩි ලෙස අලාභ හානි සිදුවි තිබේ. අපරික්‍ෂාකාරිව බස් රථය ඉස්සර කර යෑමට ලක්‍ෂපාන දෙසට ධාවනය වු ති‍්‍රරෝද රථයේ රියදුරා උත්සහ කිරිම නිසා මෙම අනතුර සිදුවි ඇති බවයි පොලිසිය පවසයි. ති‍්‍රරෝද රථ රියදුරා සැකපිට හැටන් පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=81521", "Category": null, "Parent URL": null}