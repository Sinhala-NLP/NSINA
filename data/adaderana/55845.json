{"Source": "Adaderana", "Timestamp": "December 21, 2015 09:00 am", "Headline": "වල්ලපට්ටා ඇද්ද චීන්නු දෙන්නත් මාට්ටු", "News Content": "මාතර, කනංකේ, මකළුවලහේන ප්‍රදේශයේදී වල්ලපට්ටා ප්‍රවාහනය කරමින් සිටි විදේශිය ජාතිකයින් දෙදෙනෙකු හා ලාංකිකයෙකු අත්අඩංගුවට ගෙන තිබේ.කනංකේ පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබී වල්ලපට්ටා කිලෝග්‍රෑම් 04 යි ග්‍රෑම් 340 ක් පොලිස් භාරයෙට ගෙන ඇත.අත්අඩංගුවට ගත් විදේශකයින් චීන ජාතිකයින් වන අතර අනෙක් සැකකරු කනංකේ ප්‍රදේශයේ පදිංචි අයෙකු බව පොලිසිය සඳහන් කළේය.ඔවුන් අද මාතර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කනංකේ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55845", "Category": null, "Parent URL": null}