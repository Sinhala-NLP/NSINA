{"Source": "Adaderana", "Timestamp": "April 4, 2011 03:42 pm", "Headline": "ජනශක්ති අලෙවි බලකායට ජෙට්ලයිනර් නෞකාවේ සත්කාරයක් ", "News Content": "ජනශක්ති ඉන්ෂුවරන්ස් PLC පසුගියදා සිය ආයතනයේ ඉහළම අලෙවි සාර්ථකත්වයක් දැක්වූ අලෙවි කාර්ය මණ්ඩලයේ 250 දෙනෙකු සඳහා ජීවිත කාලය තුළ අමතක නොවන අන්දමේ සම්භාෂණ උත්සවයක් ශ‍්‍රී ලංකා නාවික හමුදාවේ ජෙට්ලයිනර් නෞකාවේ පවත්වන ලදී.මෙම අවස්ථාවට සමාගමේ නියෝජ්‍ය සභාපති සී.ටී.ඒ. ෂාෆ්ටර් මහතා ඇතුළු ජ්‍යෙෂ්ඨ කළමනාකරුවන් රැසක් සහභාගි වූහ. ඉහළම සාර්ථකත්වයක් පෙන්වූ මෙම කණ්ඩායමට උතුරු හා නැගෙනහිර ප‍්‍රදේශ ඇතුළුව දිවයිනේ නන් දෙසින් පැමිණි සාමාජික සාමාජිකාවන් අයත් වූ අතර ඔවුහු රාත‍්‍රී තරු වියන යට නෞකා තලයට වී උත්සවයේ අසිරිය විඳ ගත්හ. ඔවුන් අතරින් බොහෝ දෙනෙකුට මෙම නෞකා ගමන තම ජීවිතයේ ප‍්‍රථම අත්දැකීම විය. මෙම ගමනේදී නෞකාව කොළඹ වරායෙන් දියත්ව යද්දී තම අත්වල වූ කැමරා ක‍්‍රියාත්මක කරමින්, සැඳෑවේ වෙනස්වන කොළඹ අහසේ අසිරිය දකිමින් සහ සාගර දියඹේ සිට කොළඹ නගරයේ දිදුලන විදුලි එළි නරඹමින් ඔවුන් විඳගන්නා ලද ආශ්චාදය මනාව දිස්විය. අලෙවිකරණ අංශයේ ප‍්‍රධානී පැඩී වීරසේකර මහතා පැවසුවේ\"මේ ආකාරයේ අත්දැකීමකින් ජනශක්ති සමාගමේ ඉහළම දක්ෂතා පෙන් වූ කාර්ය මණ්ඩලය පුදනු ලැබීමට හැකි වීම පිළිබඳ තමා බෙහෙවින් සතුටු වන බවයි.\"සේවකයන් උද්යෝගිමත් කිරීමේ උපාංගයක් ලෙස මෙබඳු අත්දැකීම් ලබාදීම ඉතා ඉහළ සාර්ථකත්වයක් පෙන්නුම් කොට තිබෙනවා. නිවසින් හා සේවය කරන පරිසරයෙන් වෙන් වී මෙවැනි පරිසරයක සැහැල්ලූවෙන් කාලය ගෙවීමේ දී සුවිශාල වෙනසක් දකින්නට පුළුවන්. අවසානයේ දී සමාගම හා සේවකයන් අතර ඇති වන බැඳීම මිල කළ නො හැකියි. ඉහළ කළමනාකාරීත්වය ද මේ අවස්ථාවට සහභාගී වූ නිසා සේවක සේවිකාවන් අතර පොදු පසුබිමක් යටතේ අදහස් හුවමාරුවත් ඉතා විශිෂ්ට ආකාරයෙන් සිදු වුණා. \"මෙවැනි උත්සව වලින් සත්‍ය වශයෙන් ම සම්ප‍්‍රදායක් වශයෙන් පවතින අපගේ වාර්ෂික හා මධ්‍ය වාර්ෂික සම්මාන උළෙලට වැඩි අගයක් එක් කෙරෙනවා. එසේම අපගේ අලෙවි කාර්ය මණ්ඩලය තුළ ජනශක්ති පවුලේ තමන් ද සාමාජිකයෙකු බවට හැඟීමක් ඇති වෙනවා. 2011 වසරේ පළමු කාර්තුවේ ප‍්‍රවර්ධන කාර්යය අපි දැනටමත් සම්පූර්ණ කොට තිබෙනවා. ඒ අනුව අපගේ සමාගමේ ඉහළම සාර්ථකත්වයක් පෙන්නුම් කරන සේවකයන්ට සිංගප්පූරුව සහ මැලේසියාව වෙත ජනශක්ති සමාගම විසින් සියලූ විය පැහැදම් දරන සංචාරයක නිරතවීමේ අවස්ථාව උදාවී තිබෙනවා.\"ඔහු වැඩිදුරටත් පැවසීය. පසුගිය වසරවලදී ද ජනශක්ති සමාගම සිය ඉහළම සාර්ථකත්වයක් පෙන්නුම් කරන ලද සම්මාන ලාභී අලෙවි කාර්යය මණ්ඩලයට නෞකා සංචාරයන්ට අමතර ව සිංගප්පූරුව, එක්සත් රාජධානිය, ඇමරිකා එක්සත් ජනපදය, බැංකොක්, චීනය, ඩුබායි, මැලේසියාව, ආදී විදේශ රටවල සම්පූර්ණ විය පැහැදම් දරමින් සංචාර හා විනෝද චාරිකා සංවිධාන කොට තිබිණ.", "URL": "https://sinhala.adaderana.lk/news.php?nid=15272", "Category": null, "Parent URL": null}