{"Source": "Adaderana", "Timestamp": "May 16, 2011 08:32 am", "Headline": "දරුස්මාන් වාර්තාව ගැන දැනුවත් කිරීමට ජී.එල් ඉන්දියාවට යයි ", "News Content": "දරුස්මාන් වාර්තාව ගැන දැනුවත් කිරීම සඳහා විදේශ අමාත්‍ය මහාචාර්ය ජී.එල් පීරිස් මහතා ඉන්දියාවේ නිල සංචාරයක් ආරම්භ කිරීමට තීරණය කර තිබේ. අද(16) දිනයේ දී විදේශ අමාත්‍යවරයා ඉන්දියාව බලා පිටත්ව යාමට නියමිත බව විදේශ කටයුතු අමාත්‍යාංශය සඳහන් කරනු ලැබීය. එහිදි දරුස්මාන් වාර්තාව පිළිබඳ රජ‍යේ ස්ථාවරය ඇතුළු ද්වීපාර්ශවික කරුණු රැසක් සම්බන්ධයෙන් ඉන්දීය බලධාරීන් දැනුවත් කිරීමට අපේක්ෂිතය. ජී.එල්.පීරිස් අමාත්‍යවරයාගේ එම සංචාරයේ දී ඉන්දීය විදේශ අමාත්‍ය එස්.එම්.ක්‍රිෂ්ණා මහතා ඇතුළු නිලධාරීන් රැසක් හමුවීමට සැලසුම් කර ඇත.", "URL": "https://sinhala.adaderana.lk/news.php?nid=16124", "Category": null, "Parent URL": null}