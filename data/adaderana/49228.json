{"Source": "Adaderana", "Timestamp": "February 9, 2015 04:22 pm", "Headline": "ගැටලුවලට ශක්තිමත්ව මුහුණදීමට කුඩාකල සිට දරුවන් පුරුදු පුහුණු කළ යුතුයි", "News Content": "ලෝකයේ විශිෂ්ට අධ්‍යාපන සැලැස්මක් ක්‍රියාත්මක වන රටක් බවට මෙරට පත් කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ අධ්‍යාපන ක්ෂේත්‍රයේ සිදුකළ යුතු සියලු වෙනස්කම් සහ පරිවර්තනයන් නිසිලෙස සිදුකිරීමට පියවර ගන්නා බවයි.පොළොන්නරුව රාජකීය විද්‍යාලයට වසර 50ක් පිරීම නිමිත්තෙන් අද පෙරවරුවේ පැවති උත්සවයකදී ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.විද්‍යාලයේ නව තාක්ෂණ පීඨය ද ජනාධිපතිවරයා අතින් සිසු අයිතියට පත් කෙරුණි.එහිදී වැඩිදුරටත් අදහස් දැක්වු ජනාධිපති මෛත්‍රීපාල සිරිසේන මහතා ප්‍රකාශ කළේ රටේ සියලු දරුවන් තම දරුවන්සේ සලකා සියලු යුතුකම් ඉටුකිරීමට කැපවී කටයුතු කරන බවයි.අභියෝග අවදානම් බාරගනිමින් ජීවිතයේ පැමිණෙන ගැටලුවලට ශක්තිමත්ව මුහුණදීමට කුඩාකල සිට දරුවන් පුරුදු පුහුණු කළ යුතු බව ද ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=49228", "Category": null, "Parent URL": null}