{"Source": "Adaderana", "Timestamp": "June 20, 2016 05:27 pm", "Headline": " චෝදනා සාවාද්‍යයි - ගම්මන්පිල වෙනුවෙන් උසාවි යනවාලු", "News Content": "පාර්ලිමේන්තු මන්ත්‍රී උදය ගම්මන්පිල අත්අඩංගුවට ගැනීමට එරෙහිව අධිකරණ ක්‍රියාමාර්ග ගන්නා බව පිවිතුරු හෙළ උරුමය අවධාරණය කරයි.එහි ප්‍රචාරක ලේකම් නීතීඥ තුෂාර දිසානායක කියා සිටියේ උදය ගම්මන්පිල මන්ත්‍රීවරයා අත්අඩංගුවට ගැනීම සිදුකරනු ලැබුවේ සාවද්‍ය චෝදනා එල්ල කරමින් බවයි.කොළඹ අද පැවති මාධ්‍ය හමුවකට එක්වෙමින් හෙතෙම මේ බව පැවසීය.ඒ අනූව ගම්මන්පිල මන්ත්‍රීවරයා අත්අඩංගුවට ගැනීමට කටයුතු කළ නිලධාරීන්ට එරෙහිව නීතිමය ක්‍රියාමාර්ග ගන්නා බව ඔහු කීවේය.ව්‍යාජ ඇටර්නි බලපත්‍රයක් මගින් ඕස්ට්‍රේලියානු ව්‍යාපාරිකයෙකු වන බ්‍රයන් ෂැඩික් නැමැත්තාගේ සමාගමක කොටස් විකිණීමේ සිද්ධියක් සම්බන්ධයෙන් වූ පැමිණිල්ලකට අදාළව උදය ගම්මන්පිල මන්ත්‍රිවරයා ඊයේ අත්අඩංගුවට ගත් අතර ඔහු ලබන මස පළමුවනදා දක්වා රිමාන්ඩ් කිරීමට කොටුව මහේස්ත්‍රාත්වරයා ඊයේ නියෝග කළේය.", "URL": "https://sinhala.adaderana.lk/news.php?nid=61280", "Category": null, "Parent URL": null}