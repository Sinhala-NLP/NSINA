{"Source": "Adaderana", "Timestamp": "April 30, 2015 08:21 am", "Headline": "හෙට පෙළපාලි හා රැලි 17ක්", "News Content": "හෙටට යෙදී ඇති මැයි දිනය නිමිත්තෙන් කොළඹ නගරය ආශ්‍රිතව විශේෂ රථවාහන සැලැස්මක් ක්‍රියාත්මත කරන බව පොලීසිය පවසයි. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ හෙට දිනය තුළ කොළඹ නගරය ආශ්‍රිතව මැයි පෙලපාලි සහ රැළි 17 ක් පැවැත්වීමට නියමිත බවයි. මේ හේතුවෙන් හෙට පෙරවරුවේ සිට කොළඹ නගරයේ මාර්ග රැසක වාහන ගමනාගමනය සීමා කිරීමට සිදුවන බව රුවන් ගුණසේකර මහතා සඳහන් කරයි. මැයි දිනයේ ආරක්ෂක කටයුතු සඳහා විශේෂ පොලිස් කණ්ඩායම් ද යොදවා ඇති බව ඔහු කියයි.ඒ අනූව 5000ක් පමණ ආරක්ෂක කටයුතු සඳහා යෙදවීමට කටයුතු යොදා ඇත.", "URL": "https://sinhala.adaderana.lk/news.php?nid=51003", "Category": null, "Parent URL": null}