{"Source": "Adaderana", "Timestamp": "June 9, 2017 01:23 pm", "Headline": "අගමැති පොදු රාජ්‍ය මණ්ඩලයේ මහලේකම්වරිය හමුවෙයි", "News Content": "අග්‍රාමාත්‍ය රනිල් වික්‍රමසිංහ මහතා පොදු රාජ්‍ය මණ්ඩලයේ මහ ලේකම් පැට්රී‍ෂියා ස්කොට්ලන්ඩ් මහත්මිය හමුවී සාකච්ඡා පවත්වා තිබේ. නිව්යෝර්ක් නුවර එක්සත් ජාතීන්ගේ ශ්‍රි ලංකා නිත්‍ය නියෝජිත කාර්යාලයේදී මෙම හමුව සිදු වූ බව අග්‍රාමාත්‍ය කාර්යාලය සඳහන් කළේය. පොදු රාජ්‍ය මණ්ඩලය හා ශ්‍රී ලංකාව අතර සබඳතා සහ අන්නෝන්‍ය වශයෙන් වැදගත් අනෙකුත් කරුණු සම්බන්ධයෙන් මෙහිදී සාකච්ඡා කර තිබේ. එම අවස්ථාව සඳහා පොදු රාජ්‍ය මණ්ඩලයේ නියෝජ්‍ය මහලේකම් ඩියෝඩැට් මහාරාජ් මහතා සහ පොදු රාජ්‍ය මණ්ඩලීය ලේකම් කාර්යාලයේ සාගර සහ ස්වභාවික සම්පත් අංශයේ ප්‍රධානී රොස්මාරි කැඩෝගන් මහත්මිය ද එක්ව සිටි බව අග්‍රාමාත්‍ය කාර්යාලය සඳහන් කළේය. පොදු රාජ්‍ය මණ්ඩලයේ මහ ලේකම් පැට්රීරෂියා ස්කොට්ලන්ඩ් මහත්මියට මෙරට සංචාරයක නිරත වන ලෙසට ද අග්‍රාමාත්‍ය රනිල් වික්‍රමසිංහ මහතා එහිදී ආරාධනා කර තිබේ.", "URL": "https://sinhala.adaderana.lk/news.php?nid=74066", "Category": null, "Parent URL": null}