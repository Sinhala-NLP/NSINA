{"Source": "Adaderana", "Timestamp": "July 25, 2010 09:23 am", "Headline": "අලි පහරකින් තරුණයෙක් මියයයි", "News Content": "දෙවුන්දර ඇසළ පෙරහැර නැරඹීමට පැමිණි තරුණයෙකු අලියෙකු පහර දීමෙන් ජීවිතක්ෂයට පත් වී තිබේ. ඊයේ රාත්‍රී පෙරහැර අවසානයේ දේවාල භූමියේ දී මෙම තරුණයා විසින් එම අලියා ගාල් කොට සිටි ස්ථානයට ගොස් ඇති අතර එහි දී අලියා තරුණයාට පහර දී ඇති බව පොලිසිය පවසයි. මෙම පහර කෑමෙන් තුවාල ලැබූ තරුණයා මාතර රෝහලට ඇතුළත් කිරීමෙන් අනතුරුව ජීවිතක්ෂයට පත් වී ඇත. මෙසේ ‍මිය ගොස් ඇත්තේ දෙවිනුවර, වෙලේගොඩ ප්‍රදේශයේ පදිංචි 16 හැවිරිදි තරුණයෙකි.", "URL": "https://sinhala.adaderana.lk/news.php?nid=9820", "Category": null, "Parent URL": null}