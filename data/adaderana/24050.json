{"Source": "Adaderana", "Timestamp": "May 6, 2012 10:10 am", "Headline": " ඝාතනයක සැකකරුවන් 5 ක් රිමාන්ඩ්", "News Content": "පුත්තලම ප්‍රදේශයේ සිදුවූ ඝාතනයක් සම්බන්ධයෙන් අත්අඩංගුවට ගත් පුද්ගලයින් 5 දෙනෙකු රක්ෂිත බන්ධනාගාර ගත කර තිබේ. පසුගිය 4 වැනි දින පුත්තලම, කලපු පාර ප්‍රදේශයේ දී 61 හැවිරිදි පුද්ගලයෙකු ඝාතනය කර තිබුණි. එම ඝාතනය සම්බන්ධ‍යෙන් පරීක්ෂණ පැවැත්වූ පුත්තලම පොලිසිය පුද්ගලයින් 5 දෙනෙකු ඊයේ පස්වරුවේ අත්අඩංගුවට ගෙන තිබේ. අත්අඩංගුවට ගත් සැකකරුවන් පුත්තලම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 15 වැනි දින දක්වා රක්ෂිත බන්ධනාගාර ගත කළ බව පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=24050", "Category": null, "Parent URL": null}