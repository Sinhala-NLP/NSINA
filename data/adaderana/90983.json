{"Source": "Adaderana", "Timestamp": "June 16, 2018 06:17 pm", "Headline": "බොදුබල සේනා සංවිධානයෙන් දෙවියන්ට කන්නලව් - සීනිගමදී පොල් ගැහිල්ලක්", "News Content": "පූජ්‍ය ගලගොඩඅත්තේ ඥානසාර හිමියන් සිරගත කිරීම සම්බන්ධයෙන් බොදුබල සේනා සංවිධානය විසින් අද(16) පස්වරුවේ සීනිගම දේවාලයට ගොස් දේවකන්නලව්වක් සිදුකළ බව අද දෙරණ වාර්තාකරු පැවසීය. මෙම දේව කන්නලව්ව සඳහා සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් සහ බොදුබල සේනා සංවිධානයේ ගිහි පිරිස් එක්ව සිටි බව අප වාර්තාකරු සඳහන් කළේය. අනතුරුව මා‍ධ්‍ය වෙත අඳහස් දක්වමින් සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් පවසා සිටියේ ජානාධිපතිවරයාගේ සහභාගීත්වයෙන් ජුනි 19 වනදාට යෙදී ඇති සමස්ත ජාතික පිරිවෙන් දිනය වර්ජනය කරන ලෙස සමස්ථ ලංකා භික්ෂූන් වහන්සේලාගෙන් ඉල්ලා සිටින බවයි.", "URL": "https://sinhala.adaderana.lk/news.php?nid=90983", "Category": null, "Parent URL": null}