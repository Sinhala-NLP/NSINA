{"Source": "Adaderana", "Timestamp": "December 9, 2017 01:28 pm", "Headline": "නාමයෝජනා භාරගැනීමට සියල්ල සූදානම් බව මැතිවරණ කොමිසම කියයි", "News Content": "පළාත් පාලන ආයතන 93කට අදාල නාමයෝජනා භාරගැනීම සඳහා සියලු කටයුතු මේ වන විට සූදානම් කර ඇති බව මැතිවරණ කොමිෂන් සභාව පවසයි. පළාත් පාලන ආයතන 93කට අදාළ නාමයෝජනා බාර ගැනීමේ කටයුතු එළඹෙන සදුදා දිනයේ දී ආරම්භ කෙරෙන අතර එම කටයුතු 13 වැනිදා මධ්‍යහන 12.00න් අවසන් වීමට නියමිතය. ඒ අනුව උදෑසන 8.30 සිට සවස 4.15 දක්වා නාමයෝජනා භාරගැනීමේ කටයුතු සිදුකෙරෙන බව මැතිවරණ කොමිසම සඳහන් කළේය. සියලු දිස්ත්‍රික් ලේකම් කාර්යාලවල නාමයොජනා භාරගැනීමේ කටයුතු සිදුකෙරෙන අතර දිස්ත්‍රික් ලේකම් කාර්යාල සඳහා පොලිස් ආරක්ෂාව යෙදවීමට ද අවශ්‍ය ක්‍රියාමාර්ග ගෙන ඇති බව මැතිවරණ කොමිෂන් සභාව සඳහන් කළේය. නාමයෝජනා භාරගැනීමේ කටයුතු සම්බන්ධයෙන් මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙන් පැවති සාකච්ඡාවේදී දිස්ත්‍රික් ලේකම්වරුන්ට සහ සහකාර තේරිම්භාර නිලධාරීවරුන්ට සියලු උපදෙස් ලබාදුන් බව ද මැතිවරණ කොමිසම සදහන් කලා මීට අමතරව නාමයෝජනා භාරගැනීම පිළිබදව ඔවුන්ට ලිඛිතව උපදෙස් ලබා දි ඇති බව එම කොමිසම සඳහන් කළේය. මේ අතර මැතිවරණය පැවැත්වීමට අදාළ අවශ්‍ය මූලික කටයුතු මේ වන විට සිදුකෙරෙමින් පවතින බව ද මැතිවරණ කොමිසම සදහන් කර සිටියා.", "URL": "https://sinhala.adaderana.lk/news.php?nid=81258", "Category": null, "Parent URL": null}