{"Source": "Adaderana", "Timestamp": "July 20, 2013 10:16 am", "Headline": "ඉරාකයේ බෝම්බ පුපුරා 20ක් මරුට", "News Content": "ඉරාකයේ සිදුවූ බෝම්බ පිපුරුමකින් පුද්ගලයින් 20 දෙනෙකු ජීවිතක්ෂයට පත්ව තිබේ. මධ්‍යම ඉරාකයේ සුන්නි මුස්ලිම් පල්ලියක් තුළ මෙම පිපිරීම සිදුව ඇත. පිපිරීමෙන් තවත් 40 දෙනෙකුට අධික පිරිසක් තුවාල ලබා තිබේ. ගත වූ සති කිහිපය තුළ ඉරාකයේ මුස්ලිම් පල්ලි ඉලක්ක කර ගනිමින් ප්‍රහාර ගණනාවක් එල්ල වී ඇති බව විදෙස් මාධ්‍ය වාර්තා කරයි. පසුගිය අප්‍රේල් මාසයේ සිට ඉරාකයේ සිදුවූ බෝම්බ පිපිරීම් ඇතුළු ප්‍රචණ්ඩ ක්‍රියා හේතුවෙන් 2500 කට අධික පිරිසක් මියගොස් ඇති බව එක්සත් ජාතීන්ගේ සංවිධානයේ වාර්තා පෙන්වාදෙයි.", "URL": "https://sinhala.adaderana.lk/news.php?nid=35942", "Category": null, "Parent URL": null}