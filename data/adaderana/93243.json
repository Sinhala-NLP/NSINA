{"Source": "Adaderana", "Timestamp": "July 26, 2018 12:34 pm", "Headline": "පළාත් සභා මැතිවරණය ගැන අවසන් තීරණයකට එළඹුනේ නෑ", "News Content": "‍ඉදිරියේදී පැවැත්වීමට නියමිත යෝජිත පළාත් සභා ඡන්ද විමසීම සම්බන්ධයෙන් සාකච්ඡා කිරීම සඳහා විශේෂ පක්ෂ නායක රැස්වීමක් අද (26) පෙරවරුවේ පවත්වා තිබේ. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පාර්ලිමේන්තු සංකීර්ණයේදී එම සාකච්ඡාව පැවැත්වූ බව පළාත් පාලන හා පළාත් සභා අමාත්‍ය ෆයිසර් මුස්තාෆා මහතා සඳහන් කළේය.‍ ඉදිරියේදී පැවැත්වීමට යෝජිත පළාත් සභා ඡන්ද විමසීම සිදුකරන ආකාරය සම්බන්ධයෙන් මෙහිදී සාකච්ඡා වී ඇති බව සඳහන්ය. පළාත් සභා මැතිවරණය පැරණි ක්‍රමයට පැවැත්වීම සම්බන්ධයෙන් ද මෙහිදී අවධානය යොමුව තිබේ. කෙසේවෙතත් මෙම සාකච්ඡාවේදී අවසන් තීරණයකට එලඹීමට නොහැකි වූ බව අමාත්‍ය ෆයිසර් මුස්තාෆා මහතා සඳහන් කළේය. යළි ලබන බදාදා දිනයේ පක්ෂ නායකයින් රැස්වීමට නියමිතව තිබේ.", "URL": "https://sinhala.adaderana.lk/news.php?nid=93243", "Category": null, "Parent URL": null}