{"Source": "Adaderana", "Timestamp": "July 6, 2019 11:44 am", "Headline": "ඉරානයයෙන් බ්‍රිතාන්‍යට අනතුරු ඇඟවීමක්", "News Content": "තම ඉන්ධන නෞකාව මුදා නොහරින්නේ නම් බ්‍රිතාන්‍ය ඉන්ධන නෞකා අල්ලා ගන්නා බවට ඉරානය අනතුරු අඟවා ඇත. බ්‍රිතාන්‍ය නාවික ආරක්ෂක අංශ විසින් ඉරානයට අයත් ඉන්ධන නෞකාවක් පසුගිය බ්‍රහස්පතින්දා සිය භාරයට ගෙන ජිබ්‍රෝල්ටා රාජ්‍යයේ ශ්‍රේෂ්ඨාධිකරණය වෙත ඉදිරිපත් කර තිබුණි. සාමාන්‍යයෙන් එවැනි නෞකාවක් පැය 72ක කාලයක් රඳවා ගැනීමට අධිකරණය නියෝග කළ ද ඉරාන නෞකාව දින 14ක කාලයක් රඳවා තබාගැනීමට නියෝග කර ඇත. යුරෝපා සංගමයේ සම්බාධක නොසලකා ඉරානය විසින් සිරියාවට අදාල නෞකාව මගින් ඉන්ධන ප්‍රවාහනය කරමින් සිටි බවට බ්‍රිතාන්‍ය චෝදනා කරයි. ඊට විරෝධය පල කරන ඉරානය පවසන්නේ අමෙරිකානු අවශ්‍යතාව මත බ්‍රිතාන්‍ය විසින් තම නෞකාව කොල්ලකා ඇති බවයි.", "URL": "https://sinhala.adaderana.lk/news.php?nid=113490", "Category": null, "Parent URL": null}