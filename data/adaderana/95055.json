{"Source": "Adaderana", "Timestamp": "August 26, 2018 02:46 pm", "Headline": "නව අගමැතිගෙන් ඇමතිවරුන්ට හා රජයේ නිලධාරීන්ට තහනමක්", "News Content": "පාකිස්ථාන ජනාධිපතිවරයා, අග්‍රාමාත්‍යවරයා ඇතුළු ප්‍රධානීන්ට රජයේ මුදල් යොදා ගනිමින් පළමු පන්තියේ ගුවන් ගමන් සිදු කිරිම එරට රජය විසින් තහනම් කර තිබේ. පසුගියදා නව අග්‍රාමාත්‍ය ඉම්රාන් ඛාන්ගේ ප්‍රධානත්වයෙන් පැවැති අමාත්‍ය මණ්ඩල රැස්විමේදී මෙම තීරණය ගෙන ඇති බව විදෙස් මාධ්‍ය වාර්තා කළේය. ඒ අනුව පාකිස්ථාන ජනාධිපතිවරයෙකුට, අග්‍රාමාත්‍යවරයෙකුට මෙන්ම රජයේ ඉහළ පෙලේ නිළධාරින් ඇතුළු ප්‍රධානීන්ට පළමු පංතියේ ගුවන් ගමන් තහනම් වනු ඇත. එමෙන්ම රජයේ ප්‍රධානීන්ට රාජයේ මුදල් සිය අභිමතය පරිදි භාවිත තහනම් කිරිමට ද පාකිස්ථාන අමාත්‍ය මණ්ඩලය තීරණය කර තිබේ. නව අග්‍රාමාත්‍ය ඉම්රාන් ඛාන් සිය දෙස් විදෙස් සංචාරවලදී විශේෂ ගුවන් යානා භාවිත නොකිරිමට ද තීරණය කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=95055", "Category": null, "Parent URL": null}