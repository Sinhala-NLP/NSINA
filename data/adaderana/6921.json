{"Source": "Adaderana", "Timestamp": "February 25, 2010 12:54 pm", "Headline": "Latitude 655 ඔස්සේ Silicon Valley ශ්‍රී ලංකාවට", "News Content": "ශ්‍රී ලංකාවේ ප්‍රථමවරට ලාංකික ආයතනයක් සහ Silicon Valley හඳුන්වාදීමේ සමාගමක සහයෝගීතාවයක් වන Latitude 655 මගින්, දේශීය ව්‍යාපාරයන් වෙත ජාත්‍යන්තර තාක්ෂණය සහ තොරතුරු තාක්ෂණ විශේෂඥභාවය එක්කිරීමට කටයුතු සූදානම් කොට ඇත. ශ්‍රී ලාංකික තාක්ෂණ කුසලතාවයන් සහ මිල ගණන් වලට ගැළපෙන පරිදි Latitude 655 සපයනු ලබන සේවාවන් හේතුවෙන් ලාංකීය ව්‍යාපාරයන් වෙත සිය පිරිවැය අවම කරගනිමින් ලාභ වර්ධනය කරගැනීමේ අවස්ථාව උදාවී ඇත. මෙලෙස Latitude 655 හඳුන්වාදීමත් සමගින් ශ්‍රී ලාංකික සමාගම් වෙත තාක්ෂණික වර්ධනයන්, අවබෝධයන් සහ යහ ක්‍රියාකාරකම් අත්විඳීමේ අවස්ථාව උදාවනු ඇත. Monvia යනු වසර 2004 සිට එක්සත් ජනපද වෙළඳපොළෙහි ෆෝචූන් 500 සමාගම් රැසක් වෙත සේවා සපයන ලද තාක්ෂණික හඳුන්වාදීමේ සමාගමකි. Monvia මගින් Latitude 655 කණ්ඩායම සමග සමග සමීපව කටයුතු කරමින් Yahoo! සහ Conde Nast වැනි සමාගම් වෙත තාක්ෂණික විසඳුම් රැසක් සපයනු ලැබ ඇත. එම ව්‍යාපෘතීන් අතරට අනුග්‍රාහකත්වයක් මෙන්ම මිලියන සංඛ්‍යාත ජනකායක් වෙත එකවර ළඟාවන අන්තර්ජාලගත සහ සමාජ මාධ්‍ය යෙදවුම්ද ඇතුළත් වේ. Latitude 655 බිහිකොට පවත්වාගෙන යාම Virtusa හි සමාරම්භක සාමාජිකයකු වන ශනිල් ප්‍රනාන්දු විසින් Monvia සමග සහයෝගීතාවයෙන් සිදුකෙරෙන අතර එහි අවධානය ශ්‍රී ලංකාවේ දේශීය වෙළඳපොළ වෙත යොමුව ඇත. Silicon Valleyහි අන්තර් මාධ්‍යයේ අන්තර් මාධ්‍යයේ පවතින Monvia, තාක්ෂණික නව්‍යතාවය අතින් ඉහළ ස්ථානයක රැදෙන සමාගමක් බව පැවසිය හැකි බවත්, තම පරිණත අත්දැකීම් සහ මෙම සහයෝගීතාවය තුළින් ශ්‍රී ලංකාවට නවීනතම තාක්ෂණික නිෂ්පාදන හා සේවාවන් හඳුන්වාදීමට හැකිවෙතැයි බලාපොරොත්තු වන බවත් ශනිල්ක ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=6921", "Category": null, "Parent URL": null}