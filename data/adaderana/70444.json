{"Source": "Adaderana", "Timestamp": "March 5, 2017 09:27 am", "Headline": " නීති විරෝධී මත්පැන් පෙරූ 1ක් මාට්ටු ", "News Content": "නීති විරෝධී මත්පැන් පෙරීමේ ස්ථානයක් පවත්වාගෙන ගිය පුද්ගලයෙකු දොම්පේ - කපුගොඩ ප්‍රදේශයේ දී අත්අඩංගුවට ගෙන තිබේ. දොම්පේ පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදී මත්පැන් පෙරීමට භාවිත කළ උපකරණ ද පොලීසිය බාරයට ගෙන තිබේ. අත්අඩංගුවට ගත් සැකකරු 32 හැවිරිදි අයෙකු වන අතර ඔහු පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70444", "Category": null, "Parent URL": null}