{"Source": "Adaderana", "Timestamp": "November 16, 2015 03:40 pm", "Headline": "තරුණයෙක් දුම්රියට පනියි", "News Content": "ගම්පහ, කළුපාළම ප්‍රදේශයේදී දුම්රියට පැන තරුණයෙකු සියදිවි හානි කරගෙන තිබේ.අද පෙරවරු 08.30 ට පමණ අදාළ තරුණයා දුම්රියට පැන ඇති බව පොලිසිය පැවසුවේය.මියගොස් ඇත්තේ 23 හැවිරිදි තරුණයෙකි.අදාළ තරුණයා සියදිවි හානිකර ගැනීමට හේතුව මෙතෙක් අනාවරණය වී නැත.මෘත ශරිරය ගනේමුල්ල රෝහලේ තැන්පත් කර ඇති අතර ගම්පහ පොලිසිය මේ සම්බන්ධයෙන් වැඩිදුර විමර්ශන සිදුකරයි.මේ අතර අම්පාර, උහන ප්‍රදේශයේ අතුරු මාර්ගයක් ආසන්නයේ තිබී පුද්ගල මළ සිරුරක් සොයාගෙන ඇත.අද පෙරවරු 6.15 ට පමණ එම මළ සිරුර සොයගත් බව පොලිසිය පැවසුවේය.මියගොස් ඇත්තේ උහන, වලගම්පුර ප්‍රදේශයේ පදිංචිව සිටි 35 හැවිරිදි පුද්ගලයෙකු බවට පොලිසිය සිදු කළ මූලික විමර්ශනවලදි අනාවරණය වී ඇත.කෙසේ වෙතත් එම පුද්ගලයා මියගියේ කෙසේද යන්න සම්බන්ධයෙන් මෙතෙක් අනාවරණය වී නොමැති අතර උහන පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි..", "URL": "https://sinhala.adaderana.lk/news.php?nid=55126", "Category": null, "Parent URL": null}