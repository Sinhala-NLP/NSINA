{"Source": "Adaderana", "Timestamp": "October 14, 2017 08:54 am", "Headline": " කෝටි 5ක වී හොරකම් කරලා ", "News Content": "මහා පරිමාණ වී සොරකමක් සිදුකිරීම සම්බන්ධයෙන් සැකපිට පුද්ගලයෙකු එරාවූර් ප්‍රදේශයේදී අත්අඩංගුවට ගෙන තිබේ.එරාවූර්, චෙංකල්අඩි ප්‍රදේශයේ වී ගබඩාවකින් වී මළු 18000ක් පමණ සොරකම් කර ඇති බව පොලීසිය පැවසුවේය.සොරකම් කර ඇති වී තොගයේ වටිනාකම රුපියල් කෝටි පහකට අධික බව සඳහන්ය.අත්අඩංගුවට ගෙන ඇත්තේ එරාවූර්, කාන්තාපොල පාර ප්‍රදේශයේ පදිංචි 35 හැවිරිදි පුද්ගලයෙකු වන අතර ඔහු අද දින එරාවූර් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78681", "Category": null, "Parent URL": null}