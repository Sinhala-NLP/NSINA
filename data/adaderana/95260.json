{"Source": "Adaderana", "Timestamp": "August 30, 2018 06:16 pm", "Headline": "ජනපති බිම්ස්ටෙක් සමුළුව අමතයි", "News Content": "ශ්‍රී ලංකාව තුළ ගත වූ වසර තුනහමාරක කාලය තුළ ප්‍රජාතන්ත්‍රවාදය ශක්තිමත් කිරීමට සමත් වී ඇති බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා මේ බව ප්‍රකාශ කළේ නේපාලයේ පැවැත්වෙන බිම්ස්ටෙක් සමුළුව අමතමිනි. සාමාජික රටවල් සහ කාලාපීය රාජ්‍යයන් ප්‍රශ්න රාශියකට මුහුණ දී සිටින බවත් එයින් මූලික වශයෙන් දේශගුණික විපර්යාස ආර්ථික සැලසුම් අභියෝගයකට ලක් කර ඇති බව ජනාධිපතිවරයා ප්‍රකාශ කළේය. එසේම දුප්පත් කම සහ මත් ද්‍රව්‍ය සම්බන්ධ ගැටළුව මුළු මහත් සමාජයටම අභියෝගයක් වී ඇති බවද ජනාධිපතිවරයා පැවසීය. මත් ද්‍රව්‍ය සෑම රටකම නව පරපුරේ දැනුම බුද්ධිය විනාශ කිරීමට නීති විරෝධී මත් ද්‍රව්‍ය හා නීත්‍යානුකූල යැයි සම්මත මත් ද්‍රව්‍ය ද මෙම තත්ත්වයට බලපාපෑ ඇති බව ජනාධිපතිවරයා පැවසීය. දේශපාලන ප්‍රශ්න ඇති කිරීමට , දේශපාලඥයින් බලයෙන් පහ කිරීම හා තමාට අවශ්‍ය දේශපාලඥයා බලයට පත් කිරීමට ජාවාරම්කාර ප්‍රභල මත්ද්‍රව්‍ය ව්‍යාපාරිකයන් සමත්ව ඇති බවද ජනාධිපතිවරයා ප්‍රකාශ කළේය. ශ්‍රී ලංකාව තුළ ගත වූ වසර තුනහමාරක කාලය තුළ ප්‍රජාතන්ත්‍රවාදය ශක්තිමත් කිරීමට සමත් වී ඇති බවත් දූෂණය හා වංචාව ඉවත් කිරීමට නව ආයතන පිහිටුවා ඇති බවද ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=95260", "Category": null, "Parent URL": null}