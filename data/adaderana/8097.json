{"Source": "Adaderana", "Timestamp": "April 30, 2010 10:30 am", "Headline": "ඔඩ්ඩුසුඩාන් උළු ගඩොල් නිෂ්පාදන යළි ඇරඹේ", "News Content": "මුලතිව් දිස්ත්‍රික්කයේ පිහිටි ඔඩ්ඩුසුඩාන් රජයේ උළු ගඩොල් කම්හලේ නිෂ්පාදිත කටයුතු යළි ආරම්භ කර තිබේ. රුපියල් ලක්ෂ 20 ක පමණ වියදමින් ප්‍රතිසංස්කරණය කළ එම කර්මාන්ත ශාලාව උතුරු පළාත් ආණ්ඩුකාර මේජර් ‍ජෙනරාල් ජී. ඒ චන්ද්‍රසිරි මහතා අතින් විවෘත කෙරුණි. ප්‍රථම අදියර ය‍ටතේ මෙම කර්මාන්ත ශාලාවේ ගඩොල් නිෂ්පාදනය කෙරුණ අතර මාස එක හමාරකට පමණ පසු උළු නිෂ්පාදනය ආරම්භ කිරීමට ද නියමිතය. දැනට මෙම කර්මාන්ත ශාලාව මඟින් නැවත පදිංචි කළ වැසියන් 50 දෙනෙකුට පමණ රැකියා අවස්ථා ලබා දී ඇත. එය 200 දක්වා ඉහළ නැංවිය හැකි බව වාර්තා වේ. මේ අතර දැනට වසා දමා ඇති පරන්තන් රසායන ද්‍රව්‍ය සංයුක්ත මණ්ඩලය සහ ලුණු ලේවාය යළි ආරම්භ කිරීමට රජය පියවර ගෙන තිබේ.", "URL": "https://sinhala.adaderana.lk/news.php?nid=8097", "Category": null, "Parent URL": null}