{"Source": "Adaderana", "Timestamp": "February 23, 2019 07:16 am", "Headline": "පාර්ලිමේන්තු කාලගොට්ටියේ වාර්තාව ලඟදීම පාර්ලිමේන්තු වරප්‍රසාද කමිටුවට", "News Content": "පාර්ලිමේන්තුවේ කලහාකාරි ලෙස හැසිරිමේ සිද්ධිය සම්බන්ධයෙන් සොයා බැලීම සඳහා පත් කළ කමිටුව විසින් ඉදිරිපත් කළ වාර්තාව පාර්ලිමේන්තු වරප්‍රසාද කමිටුවට ඉදිරිපත් කිරිමට නියමිතව තිබේ. අදාල වාර්තාව වරප්‍රසාද කමිටුවට ඉදිරිපත් කිරිමෙන් පසු එම කමිටුව විසින් ගනු ලබන තීන්දු තීරණ කතානායකවරයා විසින් ක්‍රියාවට නංවන බව නියෝජ්‍ය කතානායක ආනන්ද කුමාරසිරි මහතා සදහන් කළේ. පසුගිය නොවැම්බර් 14, 15 සහ 16 යන දිනයන්හි පාර්ලිමේන්තුවේ සිදු වූ කලහාකාරි සිද්ධිය සම්බන්ධයෙන් සොයා බැලීම සදහා කතානායක කරූ ජයසූරිය මහතා විසින් නියෝජ්‍ය කතානායක ආනන්ද කුමාරසිරි මහතාගේ ප්‍රධානත්වයෙන් කමිවුටක් පත් කරනු ලැබුවේය. එම කමිටු වාර්තාව පසුගියදා කතානායකවරයා වෙත භාර දුන්නේය.", "URL": "https://sinhala.adaderana.lk/news.php?nid=104860", "Category": null, "Parent URL": null}