{"Source": "Adaderana", "Timestamp": "November 6, 2017 07:41 am", "Headline": "“සයිෆ්“ නැව සුහඳ සංචාරයකට කොළඹට එයි", "News Content": "පකිස්ථාන නාවුක හමුදාවට අයත් “සයිෆ්“ නෞකාව සුහඳ සංචාරයක් සඳහා කොළඹ වරායට පැමිණ තිබේ. මීටර් 123ක දිගින් යුතු නෞකාව ටොන් 3144ක ධාරිතාවකින් යුක්ත වන අතර නෞකාවේ කාර්යය මණ්ඩලය255 දෙනෙකුගෙන් යුක්ත වන බව සඳහන්ය. කොළඹ වරායට සේන්දු වූ සයිෆ් නෞකාව නාවික සාම්ප්‍රදායානුකූලව ශ්‍රී ලංකා නාවික හමුදාව විසින් පිළිගෙන තිබේ. සිව්දින නිල සංචාරයක් සඳහා පැමිණි පකිස්ථාන නෞකා කාර්යය මණ්ඩලය දිවයිනේ රැඳී සිටින කාලය තුළ ශ්‍රී ලංකා නාවික හමුදාව විසින් සංවිධානය කරන සුහඳ ක්‍රීඩා තරඟ ඇතුළු වැඩසටහන් කිහිපයක් සඳහා සහභාගී වීමට නියමිතය. සංචාරයෙන් අනතුරුව ලබන 8 වැනිදා සයිෆ් නෞකාව කොළඹ වරායෙන් පිටත්ව යාමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=79551", "Category": null, "Parent URL": null}