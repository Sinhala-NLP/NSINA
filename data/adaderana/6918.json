{"Source": "Adaderana", "Timestamp": "February 25, 2010 11:57 am", "Headline": "සෞදිය සංචාරක සීමා ඉවත් කරයි", "News Content": "ශ්‍රී ලංකාවේ සංචාරය කිරීම සම්බන්ධයෙන් සෞදි අරාබිය සිය රටවැසියන්ට පනවා තිබූ සංචාරක උපදේශණ ඉවත් කර තිබේ. ශ්‍රී ලංකාවේ සංචාරය කිරීමේ දී සැලකිලිමත් වන ලෙස හා හැකිතාක් සංචාරවලින් වළකින ලෙසට වන උපදේශණ මාලාව සෞදි අරාබි රාජ්‍ය විසින් ප්‍රකාශයට පත්කළේ 2008 වසරේ පෙබරවාරි මාසයේ දීයි. එහෙත් 2009 වසරේ මැයි මාසයේ දී ත්‍රස්තවාදය තුරන් කිරීමත් සමග ශ්‍රී ලංකාවේ සංචාරය කිරීම තවදුරටත් අවදානම් නොවන බව බොහෝරටවල් තීරණය කළේය. සෞදි අරාබිය ද ප්‍රකාශ කර ඇත්තේ මේ වන විට ශ්‍රී ලංකාවේ ආරක්ෂක තත්ත්වය යහපත් බැවින් සිය සංචාරක උපදේශණ මාලාව ඉවත් කරගන්නා බවයි.", "URL": "https://sinhala.adaderana.lk/news.php?nid=6918", "Category": null, "Parent URL": null}