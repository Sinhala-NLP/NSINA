{"Source": "Adaderana", "Timestamp": "March 10, 2013 09:24 am", "Headline": "අරලගංවිල නිවසක ගින්නකින් කතක් මරුට", "News Content": "අරලගංවිල ප්‍රදේශයේ නිවසක ඇති වු ගින්නකින් කාන්තාවක් ජීවිතක්ෂයට පත්වි තිබේ. 25 හැවිරිදි කාන්තාවක් මෙලෙස මියගොස් ඇති බව අරලගංවිල පොලීසිය පැවසුවේය. ගින්න ඇති වන අවස්ථාවේ මෙම කාන්තාව නිවසේ තනිව සිට ඇති බව පොලීසිය සිදුකළ පරීක්ෂණවලින් අනාවරණය වී ඇත. මියගිය කාන්තාවගේ සිරුර අම්පාර රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණ අද සිදුකිරීමට නියමිතය. ගින්න ඇති වීමට හේතුව මෙතෙක් අනාවරණය වී නොමැති අතර අරලගංවිල පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=32272", "Category": null, "Parent URL": null}