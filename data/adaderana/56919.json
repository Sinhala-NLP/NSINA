{"Source": "Adaderana", "Timestamp": "February 4, 2016 05:39 pm", "Headline": "ඇත් රාජයා මැරුණාද? මැරුවාද?", "News Content": "මහියංගණය, කුකුලාපොළ, පරදන්විල ප්‍රදේශයේදී ඇතෙකු මරා දැමීමේ සිද්ධියක් සම්බන්ධයෙන් පොලීසිය විමර්ශන ආරම්භ කර තිබේ. අද(04) උදෑසන මහියංගණය පොලීසියට ලැබුණු තොරතුරක් අනුව ප්‍රදේශයේ හේනක් අසළ තිබී ඇතාගේ මළ සිරුර සොයාගෙන ඇති බව සඳහන්ය.සිද්ධියට අදාළ සැකකරුවන් අත්අඩංගුවට ගෙන නොමැති අතර මේ පිළිබඳ කලාපය භාර වනජීවී නිළධාරීන් ද දැනුවත් කර ඇති බව පොලීසිය සඳහන් කළේය.මේ අතර කොක්අඩිචෝලේ, පුළුකුණාව, පහළ වැව ආසන්නයේ තිබී වන අලියෙකුගේ මළ සිරුරක් සොයාගෙන තිබේ.අඩවි වන නිළධාරීන් විසින් සිදුකළ පරීක්ෂාවේදී මෙම වන අලියා විදුලි සැර වැදීමෙන් මියගොස් ඇති බව අනාවරණය වී ඇති බව සඳහන්ය.මීට දින 04කට පමණ පෙර වන අලියා මියගොස් ඇති අතර සිද්ධියට අදාළ සැකකරුවන් අත්අඩංගුවට ගැනීම සඳහා කොක්අඩිචෝලේ පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=56919", "Category": null, "Parent URL": null}