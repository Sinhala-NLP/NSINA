{"Source": "Adaderana", "Timestamp": "September 18, 2015 01:05 pm", "Headline": "ගෝඨාගෙන් අදත් ප්‍රශ්න කරයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා බරපතළ වංචා, දුෂණ, රාජ්‍ය සම්පත්, වරප්‍රසාද, බලය සහ අධිකාරිය අනිසි ලෙස භාවිත කිරම සම්බන්ධ ජනාධිපති පරික්ෂණ කොමිෂන් සභාව වෙත කැඳවා තිබේ.අද පෙරවරු 08.30 ට පමණ ඔහු බණ්ඩාරනායක සම්මන්ත්‍රණ ශාලා පරිශ්‍රයේ පිහිටි එම කොමිසම වෙත පැමිණ ඇති බව අද දෙරණ වාර්තාකරු සඳහන් කළේය.රක්නා ලංකා සමාගමේ සේවකයන් සහ මුදල් පසුගිය ජනාධිපතිවරණයේ ප්‍රචාරණ කටයුතු සඳහා යොදා ගත් බව කියන සිද්ධියක් සම්බන්ධයෙන් හිටපු ආරක්ෂක ලේකම්වරයාගෙන් ප්‍රකාශයක් ලබා ගැනිම සඳහා මෙලෙස කැඳවා ඇතැයි සඳහන්ය.ඊයේ දිනයේද හිටපු ආරක්ෂක ලේකම් ගෝඨාභය රාජපක්ෂ මහතා මෙම චෝදනාව සම්බන්ධයෙන් ප්‍රකාශ සටහන් කර ගැනීම සඳහා එම කොමිසම වෙත කැඳවා තිබුණි.", "URL": "https://sinhala.adaderana.lk/news.php?nid=53940", "Category": null, "Parent URL": null}