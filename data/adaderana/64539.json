{"Source": "Adaderana", "Timestamp": "September 29, 2016 12:43 pm", "Headline": "   ලිංගික අපයෝජන ඉහළ යයි", "News Content": "අන්තර්ජාලය ඔස්සේ ළමුන් ලිංගික අපයෝජනයට ලක්වීමේ ප්‍රවණතාව ඉහළ ගොස් ඇති බව වාර්තා වෙයි.යුරෝපීය පොලීසිය සිදුකළ විමර්ශනයකදී මෙම තත්ත්වය අනාවරණය වී ඇති බව විදෙස් මාධ්‍යය වාර්තා කරයි.සංවිධානාත්මක ලෙස ළමුන් අපයෝජනයට ලක්කිරීම සඳහා අන්තර්ජාලය යොදාගන්නා බවට එහිදී තහවුරු වී තිබේ.ළමුන් අන්තර්ජාලය භාවිත කිරීම සීග්‍රයෙන් ඉහළයාමත් සමඟ ඉන් අයුතු ප්‍රයෝජන ලබාගැනීමට ඇතැම් පිරිස් පෙළඹී ඇති බව වාර්තා වෙයි.අන්තර්ජාල ක්‍රීඩා, වීඩියෝ සහ අදහස් හුවමාරු ක්‍රම ඔස්සේ ළමුන් සීග්‍රයෙන් අපයෝනයට ලක් කෙරෙන බව යුරෝපයේ රටවල සිදුකල විමර්ශනයකදී අනාවරණය වී ති‍බේ.සමාජ ජාල වෙබ් අඩවි ඔස්සේ සජීවී වීඩියෝ විකාශනය කිරීමේ හැකියාව ළමුන් අපයෝජනයට ලක් වීමේ ප්‍රවණතාව දැඩි ලෙස ඉහළ ගොස් ඇති බව යුරෝපෟය පොලීසිය අනාවරණය කර ඇත.", "URL": "https://sinhala.adaderana.lk/news.php?nid=64539", "Category": null, "Parent URL": null}