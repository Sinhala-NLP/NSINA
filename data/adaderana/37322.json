{"Source": "Adaderana", "Timestamp": "September 11, 2013 08:50 am", "Headline": "කාලසර්ප  ස්වර්ණ පුස්තක සම්මානයෙන් පිදුම් ලබයි ", "News Content": "පොත් ප්‍රකාශකයින්ගේ සංගමය විසින් සංවිධානය කළ 2013 වසරේ ස්වර්ණ පුස්තක සම්මානය කීර්ති වැලිසරගේ විසින් රචිත \"කාලසර්ප \" නැමැති නව කථාවට හිමිව තිබේ. මෙම සම්මාන උළෙල බණ්ඩාරනායක ජාත්‍යන්තර සම්මන්ත්‍රණ ශාලාවේ දී ඊයේ(10) රාත්‍රීයේ පැවැත්වුණි. නවකථා 116ක් අතරින් තෝරා ගන්නා ලද ග්‍රන්ථ 05ක් අවසන් වටය සඳහා නිර්දේශ වී තිබුණි. කීර්ති වැලිසරගේ \"කාලසර්ප \", සුමිත්‍රා රාහුබද්‍රගේ \"අත අත නෑර \", කපිල කුමාර කාලිංගගේ \"කන්දේ වීදිය\", මහින්ද ප්‍රසාද් මස්ඉඹුලගේ \"සෙන්කොට්ටං \", සමරවීර විජයසිංහගේ \" තැප්පා සේම ගිනි \" යන කෘති අවසන් වටයට නිර්දේශවී තිබූ බව සඳහන් වෙයි.", "URL": "https://sinhala.adaderana.lk/news.php?nid=37322", "Category": null, "Parent URL": null}