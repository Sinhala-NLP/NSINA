{"Source": "Adaderana", "Timestamp": "October 15, 2017 08:34 pm", "Headline": "2015ට පෙර අක්‍රමිකතා ගැන විධිමත් පරීක්ෂණයක් අවශ්‍යයි", "News Content": "මහ බැංකු බැඳුම්කර නිකුත් කිරීමේ දී 2015 වර්ෂයට පෙර සිදුවු දූෂණ අක්‍රමිකතා සම්බන්ධයෙන් ද විධිමත් පරීක්ෂණයක් සිදුකළ යුතු බව නියෝජ්‍ය අමාත්‍ය අජිත් පී.පෙරේරා මහතා පවසයි. ඔහු පෙන්වා දෙන්නේ දැනට බැඳුම්කර සිද්ධිය සම්බන්ධයෙන් විමර්ශන සිදුකරන ජනාධිපති කොමිසම හෝ වෙනත් කොමිසමක් ඒ සඳහා පත් කිරීමට ජනාධිපතිවරයා පියවර ගත යුතු බවයි. කොළඹ අද පැවති උත්සවයකින් අනතුරුව මාධ්‍ය වෙත අදහස් දක්වමින් අජිත්.පී.පෙරේරා නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=78750", "Category": null, "Parent URL": null}