{"Source": "Adaderana", "Timestamp": "October 20, 2013 10:02 am", "Headline": "ජිල් බෝලය සොයා ගිය දරුවා අපයෝජනය කරලා", "News Content": "වයස අවුරුදු 7යි මාස 09 ක් වන පිරිමි ළමයෙකුට බරපතළ ලිංගික අපරාධයක් සිදු කළ බව කියන 25 හැවිරිදි තරුණයෙකු අත්අඩංගුවට ගෙන ඇති බව කල්පිටිය පොලීසිය පවසයි. කුරිංඤංපිටිය - ඕ.එම්.එම්.අවතැන් කඳවුරේදී ඊයේ මෙම අපරාධය සිදුවී ඇති බව අප වාර්තාකරු කියයි. අත්අඩංගුවට ගෙන ඇත්තේ අතවරය සිදුකළ බවට චෝදනා නැගෙන එම අවතැන් කඳවුරේම පදිංචි තරුණයෙකි. අතවරයට පත්ව ඇති දරුවා සැකකරුගේ නිවස ඉදිරිපිට මාර්ගයේ ජිල්බෝල ගසමින් සිට ඇත. දරුවා අත තිබු ජිල්බෝලයක් සැකකරුගේ ගෙවත්තට වැටී තිබේ. දරුවා එය සොයා සැකකරුගේ වත්තට ගොස් ඇති බව පොලීසිය කියයි. එම අවස්ථාවේදී දරුවාව අල්ලා ගෙන ඇති සැකකරු මුලින්ම දරුවාව වැසිකිළියක සිරකර තබා බිය කර පසුව සැකකරුගේ නිවස තුළට ගෙනගොස් මෙම අපරාධය සිදු කර ඇති බව පොලීසිය අනාවරණය කරගෙන ඇතැයි අප වාර්තාකරු කියයි. දරුවාගේ වැඩිහිටියන් මේ බව දැන ගැනීමෙන් පසුව සිද්ධිය පොලීසියට වාර්තා වී ඇත. අතවරයට පත්ව ඇති දරුවා වෛද්‍ය ප්‍රතිකාර සඳහා කල්පිටිය දිසා රෝහලට ඇතුළත් කර තිබේ. සැකකරු පුත්තලම දිසා රෝහලට ඇතුළත් කිරීමට නියමිතය.", "URL": "https://sinhala.adaderana.lk/news.php?nid=38245", "Category": null, "Parent URL": null}