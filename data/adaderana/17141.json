{"Source": "Adaderana", "Timestamp": "July 2, 2011 11:51 am", "Headline": "දැව තොගයක් සමග සැකකරුවෙක් අත්අඩංගුවට", "News Content": "සංවිධානාත්මක ලෙස පවත්වාගෙන ගිය දැව ජාවාරමක් හසුකර ගැනීමට පනාමුර පොලිසිය සමත්ව තිබේ. කොළඹ බලා ප්‍රවාහනය කිරීමට සූදානම් කර තිබූ දැව තොගයත් සමග එක් සැකකරුවෙකු ද අත්අඩංගුවට ගත් බව පොලිසිය පැවසීය. කාලයක් තිස්සේ මෙම ජාවාරම සිදුකර ඇති බවට ‍පොලිසිය සැක පළ කරයි. දැව තොගයේ වටිනාකම රුපියල් ලක්ෂ තුන හමාරකට ආසන්න බව සඳහන්ය. දැව තොගය සහ ඒවා ප්‍රවාහනයට යොදාගත් ලොරි රථය දැනට පනාමුර පොලිසිය භාරයේ ඇති අතර සැකකරුවා ඇඹිලිපිටිය අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17141", "Category": null, "Parent URL": null}