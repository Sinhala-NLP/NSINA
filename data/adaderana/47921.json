{"Source": "Adaderana", "Timestamp": "December 10, 2014 04:45 pm", "Headline": "අපි දෙන්නත් මෛත්‍රීට සහය දෙනවා ", "News Content": "ධූරයෙන් ඉල්ලා අස් වූ ජාතික භාෂා හා සමාජ ඒකාබද්ධතා නියෝජ්‍ය අමාත්‍යා පලනි දිගම්බරම් මහතා සහ උද්භිත විද්‍යා හා පොදු විනෝදාත්මක කටයුතු නියෝජ්‍ය ඇමති වී .එස්. රාධා ක්‍රිෂණන් මහතා විපක්ෂයේ පොදු අපේක්ෂක මෛත්‍රීපාල සිරිසේන මහතාට සහය දීමට තීරණය කර තිබේ. අද(10) කොළඹ විපක්ෂ නායක කාර්යාලයේ පැවති මාධ්‍ය හමුවකට එක්වෙමින් ඔවුන් මේ බව සඳහන් කළේය. අදාළ නියෝජ්‍ය ඇමතිවරුන් දෙපළ අද පෙරවරුවේ සිය ධූරවලින් ඉල්ලා අස්වන බවට ජනාධිපති මහින්ද රාජපක්ෂ මහතාට ෆැක්ස් පණිවිඩයක් මගින් අස්වීමේ ලිපි යොමු කර තිබුණි. නුවරඑළිය දිස්ත‍්‍රික්කයේ වතු ප‍්‍රජාව නියෝජනය කරන තමන්ට රජය මගින් වතුකරයේ අනෙක් අමාත්‍යවරුන්ට ලබාදෙන පහසුකම් හා වතු ප‍්‍රජාව වෙනුවෙන් වත්මන් රජය සැලකිය යුතු සංවර්ධනයක් සිදුකර නොමැති බවට හා වතු කම්කරු ප‍්‍රජාව වත්මන් රජයට සහයෝගය නොදක්වන ලෙසට කරන ලද ඉල්ලීමක් මත තමන් මෙම තීරණයට එළඹි බව නියෝජ්‍ය අමාත්‍ය පලනි දිගම්බරන් මහතා අදාළ ඉල්ලා අස්වීමේ ලිපියේ සඳහන් කර ඇති බව වාර්තා වුණි.", "URL": "https://sinhala.adaderana.lk/news.php?nid=47921", "Category": null, "Parent URL": null}