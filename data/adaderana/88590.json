{"Source": "Adaderana", "Timestamp": "May 6, 2018 05:04 am", "Headline": "එජාප මැයි දින සැමරුම අද සුගතදාස ක්‍රීඩාංගණයේදී", "News Content": "‍එක්සත් ජාතික පක්ෂ මැයි දින සැමරුම අද පැවැත් වේ. එම පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් මැයි දින රැළිය කොළඹ සුගතදාස ගෘහස්ථ ක්‍රීඩාංගණයේ දී පැවැත්වීමට නියමිතය. එම මැයි දින රැලිය සඳහා එක්සත් ජාතික පක්ෂය නියෝජනය කරන වෘත්තීය සමිති සියල්ලම එක්වීමට නියමිත අතර ආසන මට්ටමින් රජයේ සේවකයින් 25,000ක් පමණ ඊට සහභාගී වනු ඇති බව අමාත්‍ය රංජිත් මද්දුම බණ්ඩාර මහතා සදහන් කළේය. මේ අතර තමා මෙවර මැයි දින රැලියට සහභාගී නොවන බව එක්සත් ජාතික පක්ෂයේ මාතලේ දිස්ත්‍රික් පාර්ලිමේන්තු මන්ත්‍රී රංජිත් අලුවිහාරේ මහතා ඊයේ මාධ්‍ය හමුවක් පවත්වමින් ප්‍රකාශ කළේය.", "URL": "https://sinhala.adaderana.lk/news.php?nid=88590", "Category": null, "Parent URL": null}