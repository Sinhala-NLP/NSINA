{"Source": "Adaderana", "Timestamp": "March 4, 2019 11:46 am", "Headline": "නෝවේජියානු රාජ්‍ය ලේකම්වරියක් ලංකාවට", "News Content": "නෝවේජියානු විදේශ සබඳතා පිළිබඳ අමාත්‍යාංශයේ රාජ්‍ය ලේකම් මැරීයන් හේගන් මහත්මිය දෙදින නිළ සංචාරයක් සඳහා හෙට (05) දිවයිනට පැමිණෙයි. ශ්‍රි ලංකාවේ නෝවේජියානු තානාපති කාර්යාලය නිවේදනය කළේ ඇයගේ මෙම සංචාරයේදී අග්‍රාමාත්‍යවරයා,විදේශ අමාත්‍යවරයා සහ මුදල් අමාත්‍යවරයා සමඟ ද්වීපාර්ශවික සාකච්ඡා පවත්වන බවයි. මීට අමතරව මැරීයන් හේගන් මහත්මිය අතුරුදන් තැනැත්තන් පිළිබඳ කාර්යාලයේ සහ මානව හිමිකම් කොමිසමේ නියෝජිතයන් මෙන්ම සිවිල් සමාජයේ සහ ව්‍යාපාරික ප්‍රජාව සමඟද සාකච්ඡා කිරිමට නියමිතයි. නෝවේජියානු රජයේ අනුග්‍රහයෙන් උතුරු පළාතේ බිමිබෝම්බ ඉවත් කරන ප්‍රදේශවලද ඇය සංචාරය කිරීමට සැළසුම් කර තිබේ.", "URL": "https://sinhala.adaderana.lk/news.php?nid=105449", "Category": null, "Parent URL": null}