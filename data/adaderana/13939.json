{"Source": "Adaderana", "Timestamp": "February 3, 2011 08:20 am", "Headline": "ජාත්‍යන්තර මූල්‍ය අරමුදලෙන් තවත් ණය ආධාරයක්", "News Content": "ජාත්‍යන්තර මූල්‍ය අරමුදල මගින් ශ්‍රී ලංකාවට තවත් අමෙරිකානු ඩොලර් මිලියන 216 . 6ක ණය ආධාරයක් ලබාදීමට තීරණය කර තිබේ. ශ්‍රී ලංකාවට ණය ආධාර ලබාදීමේ වැඩපිළිවෙළ යටතේ පස්වන අදියර වශයෙන් මෙම මුදල් ලබාදීමට ජාත්‍යන්තර මූල්‍ය අරමුදල තීරණය කර ඇත. ශ්‍රී ලංකාවේ තත්ත්වය පිළිබඳ විමර්ශනය කිරීමෙන් පසු ලබා ඇති ප්‍රගතිය හේතුවෙන් මෙම මුදල ද නිදහස් කර ඇති බව වාර්තා වේ. ශ්‍රී ලංකාවට ඩොලර් බිලියන 2 . 6 ණය ආධාරයක් ලබාදීමට ජාත්‍යන්තර මූල්‍ය අරමුදල එකඟ විය. මේ වන විට ඉන් ඩොලර් බිලියන 1 . 5ක මුදලක් ලබාදී තිබේ.", "URL": "https://sinhala.adaderana.lk/news.php?nid=13939", "Category": null, "Parent URL": null}