{"Source": "Adaderana", "Timestamp": "September 15, 2011 11:26 am", "Headline": "නාරංවලවත්ත ගල් බෙනයකින් කාන්තා මළ සිරුරක් හමුවෙයි", "News Content": "යක්කලමුල්ල, නාරංවලවත්ත ප්‍රදේශයේ ගල් බෙනයක් තුළ තිබී කාන්තා මළ සිරුරක් සොයා ගෙන තිබේ. ඇඳ ඇතිරිල්ලකින් ‍ඔතා තිබිය දී සොයා ‍ගත් මෙම සිරුර අවුරුදු 17ක් වයසැති කනන්කේ කඩවීදීය ප්‍රදේශයේ පදිංචිකාරියකගේ බව පොලිසිය පවසයි. මෙම තරුණිය පසුගිය අගෝස්තු මස 21 වැනි දින නිවසින් අතුරුදහන් වූ බවට ඇයගේ පියා විසින් පොලිසියට පැමිණිල්ලක් ද කර ඇත. මියගිය තරුණියගේ සිරුර කරාපිටිය රෝහලේ මෘත ශරීරාගාරයේ තබා ඇති අතර අද(16) පශ්චාත් මරණ පරීක්ෂණය සිදු කිරීමට නියමිතය. යක්කලමුල්ල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18738", "Category": null, "Parent URL": null}