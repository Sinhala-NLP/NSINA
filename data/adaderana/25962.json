{"Source": "Adaderana", "Timestamp": "July 22, 2012 11:08 am", "Headline": "කිලිනොච්චියේ බස් අනතුරකින් 2 ක් මරුට - 13 දෙනෙකුට තුවාලයි", "News Content": "කිලිනොච්චිය, පලෙයි, ඊයකච්චි ප්‍රදේශයේ දී බස් රථයක් අනතුරට ලක්වීමෙන් දෙදෙනෙකු මියගොස් තවත් 13 දෙනෙකු තුවාල ලබා තිබේ. ඊයේ(21) රාත්‍රී 10 . 20 ට පමණ සුඛෝපභෝගී පෞද්ගලික බස් රථයක් පෙරළීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. අනතුරින් තුවාල ලැබූ පිරිස මේ වනවිට කිලිනොච්චිය රෝහලේ ප්‍රතිකාර ලබමින් සිටින බව ද පොලිස් මාධ්‍ය ප්‍රකාශකවරයා සඳහන් කළේය. යාපනය සිට කොළඹ දක්වා ධාවනය වූ මෙම බස් රථය වංගුවක් අසල දී වෙනත් වාහනයකට මාර්ගයේ ඉඩ ලබාදීම සඳහා උත්සාහ දැරීමේ දී මෙසේ පෙරළී අනතුරට ලක්ව ඇති බව ද අජිත් රෝහණ මහතා ප්‍රකාශ කළේය. අනතුරෙන් පසුව බස් රථයේ රියදුරු පලා ගොස් ඇති බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=25962", "Category": null, "Parent URL": null}