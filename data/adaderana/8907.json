{"Source": "Adaderana", "Timestamp": "June 9, 2010 02:52 pm", "Headline": "රාත්‍රීයට කොළඹට වතුර නෑ", "News Content": "අත්‍යවශ්‍ය අලුත්වැඩියා කටයුත්තක් වෙනුවෙන් කොළඹ නගරයේ ප්‍රදේශ කිහිපයකට අද(09 ) රාත්‍රී 9.00 සිට හෙට පෙ.ව 9.00 දක්වා පැය 12 ක කාලයක් ජලය සැපයීම තාවකාලිකව අත්හිටුවීමට සිදුවන බව ජලසම්පාදන හා ජලාපවහන මණ්ඩලය නිවේදනය කරයි. ඒ අනුව කොටුව යුද හමුදා මූලස්ථානය,බොරැල්ල හංදිය,මොහොමඩ් මස්ජීද් මාවත,මිහිදු මාවත,කොම්පඤ්ඤවීදිය,රොස්මිඩ් පෙදෙස,බාන්ස් පෙදෙස,කුරුඳුවත්ත,කැටවලමුල්ල,දෙමටගොඩ පාර,සහ මාළිගාකන්ද යන ප්‍රදේශ වලට ජලය සැපයීම අතිහිටුවනු ලැබේ. ජලය සැපයුම අත්හිටුවන්නට සිදුවීමෙන් පාරිභෝගිකයන්ට සිදුවන අපහසුතාවය සම්බන්ධයෙන් තමන් කනගාටුවට පත්වන බවත්,ප්‍රමාණවත් පරිදි ජලය කල්තියා එක්රැස් කර තබා ගන්නා ලෙසත් ජල සම්පාදන හා ජලාපවහන මණ්ඩලය නිකත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=8907", "Category": null, "Parent URL": null}