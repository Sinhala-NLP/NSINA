{"Source": "Adaderana", "Timestamp": "December 4, 2013 05:07 pm", "Headline": "කොස් දැව ඇද්දැයි සන්ධාන දේශපාලඥයා රිමාන්ඩ්", "News Content": "බලපත්‍ර නොමැතිව දැව තොගයක් ප්‍රවාහනය කරමින් සිටිය දී අත්අඅඩංගුවට ගත් දෙහිඕවිට එක්සත් ජනතා නිදහස් සන්ධාන ප්‍රාදේශීය දේශපාලඥයෙකු රක්ෂිත බන්ධනාගාර ගත කර තිබේ. පසුගිය 02 වන දින අවිස්සාවේල්ල පොලිසිය මගින් සැකකාර ප්‍රාදේශීය දේශපාලඥයා අත්අඩංගුවට ගත්තේය. ඒ බලපත්‍ර නොමැතිව කොස් දැව තොගයක් ප්‍රවාහනය කරමින් සිටියදීය. අත්අඩංගුවට ගත් දේශපාලඥයා අද අවිස්සාවේල්ල මහේස්ත්‍රාත් අධිකරණයට ඉදිරිපත් කළේය. ඉදිරිපත් වු කරුණු සලකා බැලු අවිස්සාවේල්ල මහේස්ත්‍රාත් අවිශ්ක සෙනෙවිරත්න මහතා සැකකාර ප්‍රාදේශීය දේශපාලඥයා ලබන 11 වන දින දක්වා රක්ෂිත බන්ධනාගාර ගත කිරීමට නියෝගකර තිබේ.", "URL": "https://sinhala.adaderana.lk/news.php?nid=39324", "Category": null, "Parent URL": null}