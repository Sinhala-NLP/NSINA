{"Source": "Adaderana", "Timestamp": "April 27, 2011 04:09 pm", "Headline": "29 දා කොළඹ වතුර කැපෙයි..", "News Content": "අත්‍යවශ්‍ය අලුත්වැඩියා කටයුත්තක් හේතුවෙන් අප්‍රේල් 29 වන සිකුරාදා රාත්‍රී 8.00 පසුදින අලුයම 5.00 දක්වා කොළඹ ප්‍රදේශ කිහිපයක ජල සැපයුම අත්හිටුවීමට ජල සම්පාදන මණ්ඩලය තීරණය කර තිබේ. කිරුළපන හැව්ලොක් පාරේ අලුත්වැඩියාව සිදුකිරීමට නියමිත බව එම මණ්ඩලය දැනුම් දෙයි. ඒ අනූව තුංමුල්ල මංසන්ධියේ සිට ඩබ්ලිව්.ඒ.සිල්වා මාවත දක්වා ප්‍රධාන මාර්ගය , ෆයිප් පාර , මයුර පෙදෙස , අනුලා පාර , ස්වර්ණ පාර , එඩ්වඩ් ඇවනිව් , පොලිස් පාක් ඇවනිව් , වජිර පාර , ලෝරිස් පාර , ඇන්ඩර්සන් පාර , පාක් පාර ඇතුළු මාර්ගවල සහ ඊට සම්බන්ධ සියලු අතුරු මාර්ගවල ජල සැපයුම අදාළ කාල සීමාවේ අත්හිටවනු ඇත. මේ හේතුවෙන් අවශ්‍ය ජලය කල් තබා රැස්කර ගන්නා ලෙස ජල සම්පාදන මණ්ඩලය අදාළ ප්‍රදේශවල ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=15741", "Category": null, "Parent URL": null}