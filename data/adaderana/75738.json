{"Source": "Adaderana", "Timestamp": "July 29, 2017 11:29 am", "Headline": " ශ්‍රී ලංකාවට ලකුණු 550ක ඉලක්කයක් ", "News Content": "ශ්‍රී ලංකාව සහ සංචාරක ඉන්දීය කණ්ඩායම අතර පැවැත්වෙන පළමු ටෙස්ට් තරඟයේ දෙවන ඉනිම ක්‍රීඩා කරමින් සිටි ඉන්දියාව සිය දෙවන ඉනිමට කඩුලු 03ක් දැවී ලකුණු 240ක් ලබා ගෙන සිටියදී සිය ඉනිම අත්හිටුවා ශ්‍රී ලංකා දෙවන ඉනිම සඳහා පන්දුවට පහර දීමේ අවස්ථාව ලබා දීමට තීරණය කළේය. ඒ අනුව තරඟය ජයග්‍රහණය කිරීම සඳහා ශ්‍රී ලංකා කණ්ඩායමට හිමිවී ඇති ඉලක්කය ලකුණු 550කි. ඉන්දීය දෙවන ඉනිම වෙනුවෙන් විරාත් කෝලි නොදැවී ලකුණු 103ක් රැස් කළේය. පන්දු යැවීමේදී දිල්රුවන් පෙරේරා, ළහිරු කුමාර සහ ධනුෂ්ක ගුණතිලක කඩුලු 03 බැගින් දවාගත්තේය. ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙන තරඟයේ සිව්වන දිනය අදයි.", "URL": "https://sinhala.adaderana.lk/news.php?nid=75738", "Category": null, "Parent URL": null}