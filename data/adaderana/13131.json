{"Source": "Adaderana", "Timestamp": "December 29, 2010 09:17 am", "Headline": "ආසියානු වෙරළ ක්‍රීඩා උළෙලට ක්‍රීඩා 11ක්", "News Content": "ලබන වසරේ පැවැත්වීමට නියමිත ආසියානු වෙරළ ක්‍රීඩා උළෙල සඳහා ක්‍රීඩා 11ක් පැවැත්වීමට යෝජනා කර තිබේ. එම ක්‍රීඩා උළෙල හම්බන්තොට මුහුදු තීරය ආශ්‍රිතව ලබන අගෝස්තු මාසයේ දී පැවැත්වීමට නියමිතය. මීට අදාළ පළමු සංවිධාන රැස්වීම පසුගිය දා ජාතික ඔලිම්පික් කමිටු මූලස්ථානයේ දී පැවැත්වුණි. එහි දී ක්‍රීඩා උළෙලේ සංවිධාන කටයුතු සඳහා ක්‍රියාකාරී හා සංවිධායක ‍වශයෙන් කමිටු 2ක් පත් කෙරුණු බව සදහන්ය. ක්‍රියාකාරී කමිටුව ක්‍රීඩා ඇමති මහින්දානන්ද අලුත්ගමගේ මහතාගේ ප්‍රධානත්වයෙන් ද සංවිධාන කමිටුව ඩිලාන් පෙරේරා අමාත්‍යවරයාගේ ප්‍රධානත්වයෙන් ද කටයුතු කරනු ඇත.", "URL": "https://sinhala.adaderana.lk/news.php?nid=13131", "Category": null, "Parent URL": null}