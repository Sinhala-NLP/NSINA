{"Source": "Adaderana", "Timestamp": "December 9, 2018 11:16 am", "Headline": "ආසියානු කුසලානය වෙනුවෙන් තවත් තරග 2ක් අද", "News Content": "ආසියානු කුසලාන නැගී එන කණ්ඩායම් අතර ක්‍රිකට් තරගාවලියේ තවත් තරග දෙකක් මේ වන විට පාකිස්ථානයේ දී පැවැත්වෙයි. බංගලාදේශ සහ පාකිස්ථාන කණ්ඩායම් අතර පැවැත්වෙන තරගයේ කාසියේ වාසිය දිනා ප්‍රථමයෙන් පන්දුවට පහරදෙන බංග්ලාදේශ කණ්ඩායම මීට ටික වේලාවකට පෙර පන්දුවාර 14ක් අවසානයේ එක් කඩුල්ලක් දැවී ලකුණු 62ක් ලබා සිටියේය. හොංකොං සහ එක්සත් අරාබි එමීර් කණ්ඩායම් අතර පැවැත්වෙන තරගයේ කාසියේ වාසිය දිනූ එමිර් කණ්ඩායම ප්‍රථමයෙන් පන්දුවට පහරදීමේ අවස්ථාව හොංකොං කණ්ඩායමට ලබාදුන්නේය. ඒ අනුව හොංකොං කණ්ඩායම මීට ටික වේලාවකට පෙර පන්දුවාර 17ක් අවසානයේ කඩුලු 03ක් දැවී ලකුණු 46ක් ලබා සිටියේය. කාණ්ඩ දෙකක් යටතේ පැවැත්වෙන නැගී එන කණ්ඩායම් අතර තරගාවලියේ “ඒ” කාණ්ඩයේ තරග ශ්‍රී ලංකාවේ දී පැවැත්වෙන අතර “බී” කාණ්ඩයේ තරග පාකිස්ථානයේ දී පැවැත්වෙයි.", "URL": "https://sinhala.adaderana.lk/news.php?nid=100483", "Category": null, "Parent URL": null}