{"Source": "Adaderana", "Timestamp": "May 8, 2014 10:15 am", "Headline": "එල්.ටී.ටී.ඊ සංවිධානය සැමරීම මෙරට නීතිය බරපතළ ලෙස උල්ලංඝණය කිරීමක් ", "News Content": "ශ්‍රි ලංකාව තුළ තහනම් කර ඇති එල්.ටී.ටී.ඊ සංවිධානය වෙනුවෙන් සැමරුම් උත්සව සංවිධානය කිරිම මෙරට නීතිය බරපතළ ලෙස උල්ලංඝණය කිරිමක් බව ජාතික නිදහස් පෙරමුණ පවසයි. නිවේදනයක් නිකුත් කරමින් එම පෙරමුණ පවසන්නේ මියගිය එල්.ටි.ටි.ඊ සාමාජිකයින් සිහිකරමින් ලබන 18 වැනි දින යාපනයේ දි සැමරුම් උත්සවයක් සංවිධානය කරන බවට දෙමළ ජාතික සංවිධානය සැලසුම් කර ඇති බවයි. ශ්‍රි ලංකාව තුළ තහනම් කර ඇති එල්.ටි.ටි.ඊ සංවිධානය වෙනුවෙන් සැමරුම් උත්සව පැවැත්විම තුළින් එම සංවිධානයට යළි පනදීමක් සිදුවන බව ඔවුන් පෙන්වා දෙයි. මෙරට නීතිය ද නොසලකමින් දෙමළ ජාතික සංවිධානය සිදුකරන මෙවැනි ක්‍රියාවලට එරෙහිව නීතිමය ක්‍රියාමාර්ග ගන්නා ලෙසත්, සැමරුම් උත්සව සංවිධානය කරන පිරිස් අත්අඩංගුවට ගැනීමට කටයුතු කරන ලෙසත් ජාතික නිදහස් පෙරමුණ ඉල්ලා සිටිනවා.", "URL": "https://sinhala.adaderana.lk/news.php?nid=43065", "Category": null, "Parent URL": null}