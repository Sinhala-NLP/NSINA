{"Source": "Adaderana", "Timestamp": "August 11, 2019 07:51 am", "Headline": "එජාපය ජනපති අපේක්ෂකයා කඩිනමින් තෝරාගත යුතුයි-දිගම්බරම්", "News Content": "එක්සත් ජාතික පක්ෂය ජනපති අපේක්ෂකයා කඩිනමින් තෝරාගත යුතු බව කම්කරු ජාතික සංගමයේ නායක අමාත්‍ය පලනි දිගම්බරම් මහතා පවසයි. ඔහු පෙන්වා දෙන්නේ එක්සත් ජාතික පක්ෂය තෝරාගනු ලබන ජනපති අපේක්ෂකයාට සහය දීමට තම පක්ෂය සූදානමින් සිටින බවයි. හන්තාන ප්‍රදේශයේ පැවති උත්සවයකට එක්වෙමින් පලනි දිගම්බරම් අමාත්‍යවරයා මෙම අදහස් පල කළේය. කෙසේ වෙතත්, අමාත්‍ය රාජිත සේනාරත්න මහතා පැවසුවේ ජනපති අපේක්ෂකයා තෝරා ගැනීමට එක්සත් ජාතික පක්ෂයට කිසිඳ ගැටලුවක් නොමැති බවයි. ඒ සම්බන්ධයෙන් අදහස් දැක්වු පාර්ලිමේන්තු මන්ත්‍රී දිලුම් අමුණුගම මහතා සදහන් කළේ එක්සත් ජාතික පක්ෂයට ජනපති අපේක්ෂකයා තෝරාගැනීම බරපතල ගැටලුවක් වී ඇති බවයි.", "URL": "https://sinhala.adaderana.lk/news.php?nid=116266", "Category": null, "Parent URL": null}