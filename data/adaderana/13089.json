{"Source": "Adaderana", "Timestamp": "December 26, 2010 10:33 am", "Headline": "යතුරුපැදිය කොල්ල කා පළාගිය සැකකරු අද අධිකරණයට", "News Content": "තිස්සමහාරාම ‍, පෙතිගල්ආර ප්‍රදේශයේ දී ‍යතුරු පැදියක් කොල්ල කා පළායමින් සිටි පුද්ගලයෙකු ප්‍රදේශවාසීන් විසින් තිස්සමහාරාම පොලිසියට භාර දී තිබේ. ඊයේ මෙම කොල්ලකරු ගිනි අවියක් පෙන්වා අදාළ යතුරු පැදිය කොල්ල කා පළා යමින් සිට ඇති බව තිස්සමහාරාම පොලිසිය පවසයි. අදාළ සැකකරු අද අධිකරණයට ඉදිරිපත් කිරීමට නියමිත අතර තිස්සමහාරාම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=13089", "Category": null, "Parent URL": null}