{"Source": "Adaderana", "Timestamp": "October 26, 2011 12:57 pm", "Headline": "ගෙල කපාදමා නිවසේදීම ඝාතනය කරලා", "News Content": "දඹුල්ල පොලිස් බල ප්‍රදේශයේ කුඩා මහයාය,කණ්ඩලම පාර, දඹුල්ල ලිපිනයේ නිවසක් තුළ කාන්තාවක ඝාතනයට ලක්ව ඇති බව පොලීසිය පවසයි. අද උදෑසන දඹුල්ල පොලීසියට ලැබුණු පැමිණිල්ලක් මත අදාළ නිවසට පොලීසිය ළඟාවන විට තියුණු ආයුධයකින් ගෙල කැපීම නිසා තුවාල ලබා සිටි කාන්තාවක දැක තිබේ. ඇය දඹුල්ල රෝහලට ඇතුළත් කිරීමට කටයුතු කළත්,ඒවන විටත් ඇය මියගොස් සිටින බව පොලීසිය සඳහන් කරයි. සිය නිවසේදී මෙසේ මරණයට පත්ව ඇත්තේ වයස අවුරුදු 28 ක් වූ මනතුංග දේවගේ පෙදසිනා නොහොත් රසිකා නැමැති කාන්තාවකි. මෘත ශරීරය දඹුල්ල රෝහලේ මෘත ශරීරාගාරයේ තබා ඇති බවත්,සැකකරුවන් මෙතෙක් අනාවරණය වී නැති බවත්, දඹුල්ල පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=19601", "Category": null, "Parent URL": null}