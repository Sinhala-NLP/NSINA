{"Source": "Adaderana", "Timestamp": "December 8, 2010 09:07 am", "Headline": "යතුරු පැදිය බෝක්කුවේ ගැටී තරුණයා මරුදකියි", "News Content": "මීගමුව- කොළඹ ප්‍රධාන මාර්ගයේ බණ්ඩාරවත්ත ස්කාගාර හන්දිය අසල දී සිදුවූ අනතුරකින් පුද්ගලයෙකු මියගොස් තිබේ. යතුරු පැදියක් මාර්ගයෙන් ඉවතට පැන අසල වූ බෝක්කුවක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ යතුරු පැදියේ ගමන් ගත් පුද්ගලයින් දෙදෙනාගෙන් එක් අයෙකු රාගම රෝහලට ඇතුළත් කිරීමෙන් අනතුරුව මියගොස් ඇති බව සඳහන් වේ. අනතුරින් මියගොස් ඇත්තේ රාගම, බටුවත්ත ප්‍රදේශයේ පදිංචි 24 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=12693", "Category": null, "Parent URL": null}