{"Source": "Adaderana", "Timestamp": "May 4, 2013 08:32 am", "Headline": "විදුලිබිල සංශෝධනයට අකමැත්තක් නෑ", "News Content": "වැඩි කිරීමට තීරණය කර තිබු විදුලි ගාස්තු යළි සංශෝධනයට අදාළ යෝජනා ලැබී ඇති බව මහජන උපයෝගීතා කොමිසම පවසයි. ඊයේ පස්වරුව වන විට අදාළ යෝජනා තම කොමිසම වෙත ලැබුණු බව එම කොමිසමේ සභාපති ආචාර්ය ජයතිස්ස ද කොස්තා මහතා කියයි. විදුලිබල හා බලශක්ති අමාත්‍යාංශයේ ලේකම්වරයා විසින් එම සංශෝධිත යෝජනා එවා තිබු බව ජයතිස්ස ද කොස්තා මහතා සඳහන් කරයි. මෙම නව මිල ක්‍රමයට තම කොමිසම වග විභාගයකින් තොරව අනුමැතිය ලබාදෙන බව හෙතෙම කියා සිටියි. ඊට අදාළ නීතිමය ප්‍රතිපාදන කොමිසමට පවතින බවද ජයතිස්ස ද කොස්තා මහතා පැවසීය.", "URL": "https://sinhala.adaderana.lk/news.php?nid=33790", "Category": null, "Parent URL": null}