{"Source": "Adaderana", "Timestamp": "March 31, 2012 05:02 pm", "Headline": "මැතිව්ස් එංගලන්තය හා මීළඟ ටෙස්ට් තරගයට එක්වෙයි", "News Content": "ආබාධයකට ලක්ව සිටි තුන් ඉරියව් ක්‍රීඩක ඇන්ජලෝ මැතිව්ස් එංගලන්තය සමග පැවැත්වෙන මීළඟ ටෙස්ට් තරගය සඳහා සහභාගී වන බව වාර්තා වේ. කෙසේවෙතත් ආබාධයකට ලක්ව සිටින චානක වෙලගෙදර දෙවන ටෙස්ට් තරගය සඳහා සහභාගී නොවන බව ශ්‍රී ලංකා ක්‍රිකට් තේරීම් කමිටු සභාපති අශන්ත ද මෙල් මහතා පවසයි. ඒ අනුව චානක වෙලගෙදර වෙනුවට ශමින්ද එරංග සංචිතයට ඇතුළත් කර තිබේ. එමෙන්ම ඇන්ජලෝ මැතිව්ස්ගේ පැමිණීමෙන් 14 දෙනෙකුගෙන් යුත් සංචිතයට ඇතුළත්ව සිටි චාමර සිල්වාට සංචිතයෙන් ඉවත් කර ඇති බව වාර්තා වේ. ශ්‍රී ලංකාව සහ එංගලන්තය අතර පැවැත්වෙන දෙවන ටෙස්ට් ක්‍රිකට් තරගය එළඹෙන 3 වැනිදා පී.සරවනමුත්තු ක්‍රීඩාංගණයේ දී ආරම්භ වේ.", "URL": "https://sinhala.adaderana.lk/news.php?nid=23202", "Category": null, "Parent URL": null}