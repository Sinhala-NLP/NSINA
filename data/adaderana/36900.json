{"Source": "Adaderana", "Timestamp": "August 26, 2013 10:07 am", "Headline": "කප්පම් ඉල්ලා පිහියෙන් ඇනලා", "News Content": "පෞද්ගලික බස් රථයකින් කප්පම් ලබා ගැනීමට ගොස් එම බස් රථයේ කොන්දොස්තරවරයාට තියුණු ආයුධයකින් ඇන පලායාමට උත්සාහ කළ අවුරුදු 17ක ළමයෙකු අත්අඩංගුවට ගෙන තිබේ. ඊයේ පස්වරුවේ ඇති වූ එම සිද්ධියෙන් තුවාල ලැබූ කොන්දොස්තරවරයා අනුරාධපුර ශික්ෂණ රෝහලට ඇතුළත් කර ඇති බව අනුරාධපුර පොලිසිය සඳහන් කළේය. සැකකරු ඇතුළු තවත් පුද්ගලයින් දෙදෙනෙකු විසින් බස් රථයේ හිමිකරු සහ රියදුරු ලෙස කටයුතු කළ පුද්ගලයාගෙන් කප්පම් ලබා ගැනීමට උත්සාහ කර ඇත. එහි දී දෙපාර්ශවය අතර ගැටුමක් හටගෙන ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=36900", "Category": null, "Parent URL": null}