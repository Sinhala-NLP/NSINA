{"Source": "Adaderana", "Timestamp": "March 10, 2019 08:56 am", "Headline": "facebook දාපු Selfie එක නිසා මාට්ටු වුණු ගංජා හේන", "News Content": "වැල්ලවාය පොලිස් බල ප්‍රදේශයේ වීරසේකරගම ප්‍රදේශයේ වගා කර තිබූ ගංජා හේනක් වැටලීමට වැල්ලවාය පොලිසිය සමත් වී තිබේ. ඒ facebook සමාජ ජලයේහි පල කර තිබූ සෙල්ෆි ජායාරූපයක් ඔස්සේ සිදු කළ විමර්ශනයකදිය. මෙම ගංජා හේන අක්කර කාලක භූමි ප්‍රදේශයක ඉතා සරුවට වගා කර තිබී ඇති අතර එහි අඩි 08කට ආසන්න උසකින් යුතු ගංජා ගස් 115ක් තිබූ බව පොලීසිය පවසා ඇත. එහි වටිනාකම රුපියල් ලක්ෂ පහලොවකට අධික බව වැල්ලවාය පොලිසිය පවසන අතර මෙම හේන වගා කල සැකකරු පොලිස් අත්අඩංගුවට ගෙන ඇත. සැකකරු වීරසේකරගම,මාලේවනයාය,වැල්ලවාය ලිපනයේ පදිංචි වයස අවුරුදු තිස් හයක පුද්ගලයකු වන අතර සැකකරු අද(10) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. මේ පිළිබඳ ඉදිරි විමර්ශන වැල්ලවාය පොලිසිය සිදු කරයි.", "URL": "https://sinhala.adaderana.lk/news.php?nid=105803", "Category": null, "Parent URL": null}