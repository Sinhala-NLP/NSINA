{"Source": "Adaderana", "Timestamp": "July 22, 2017 11:21 am", "Headline": " මුව මස් සමඟ 3ක් මාට්ටු ", "News Content": "මහඔය, මාදුරුඔය ජාතික වනෝද්‍යානයේ ඔමුණුගල ප්‍රදේශයේදී මුවෙකු ඝාතනය කර මස් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. මහඔය පොලිස් ස්ථානයේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබී මුව මස් කිලෝග්‍රෑම් 16ක් සහ ඔවුන් ගමන් කළ යතුරුපැදි 02ක් පොලීසි බාරයට ගෙන තිබේ.සැකකරුවන් වව්නතිව් ප්‍රදේශයේ පදිංචි 31 හැවිරිදි සහ 41 හැවිරිදි වයසේ පසුවන පුද්ගලයින් තිදෙනෙකි.වැටලීම සිදු කරන අවස්ථාවේ එම ස්ථානයේ සිටි තවත් සැකකරුවන් පිරිසක් පළාගොස් ඇති අතර ඔවුන් දමා ගොස් තිබී යතුරුපැදි 03ක් ද පොලීසිය බාරයට ගෙන තිබේ.", "URL": "https://sinhala.adaderana.lk/news.php?nid=75504", "Category": null, "Parent URL": null}