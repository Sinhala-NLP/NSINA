{"Source": "Adaderana", "Timestamp": "November 13, 2011 04:00 pm", "Headline": "රන් මාලවලට විද්ද තිදෙනෙක් අත්අඩංගුවේ", "News Content": "කාන්තාවන්ගේ රන් මාල කඩා ගන්නා සංවිධානාත්මක කල්ලියක තිදෙනෙකු මාරවිල ප්‍රදේශයේ දී අත්අඩංගුවට ගෙන තිබේ. මෙසේ අත්අඩංගුවට ගත් තිදෙනාගෙන් දෙදෙනෙකු යුද හමුදාවෙන් පලා ආ පුද්ගලයින් බවට හඳුනාගෙන ඇති බව වෙන්නප්පුව පොලිසිය සඳහන් කරයි. මොවුන් උඩවලව , ගනේමුල්ල හා කොබෙයිගනේ ප්‍රදේශ වල පදිංචිකරුවෝ වෙති. ගම්පහ , ජා-ඇල , කඩවත , රාගම , ගනේමුල්ල හා මා‍රවිල යන ප්‍රදේශ වල දී සැකකරුවන් කාන්තාවන්ගෙන් රන් මාල කඩා ගෙන ‍ඇති බවට අනාවරණය වී තිබේ. මෙසේ පැහැර ගත් රන් මාල 5ක් කඩවත හා ගනේමුල්ල ප්‍රදේශ‍වල බැංකු දෙකකට උකස් කර තිබිය දී සොයා ගෙන ඇති අතර සිද්ධිය සම්බන්ධයෙන් වැඩිදුර පරීක්ෂණ ආරම්භ කර ඇති බව වෙන්නප්පුව පොලිසිය පවසයි.", "URL": "https://sinhala.adaderana.lk/news.php?nid=19985", "Category": null, "Parent URL": null}