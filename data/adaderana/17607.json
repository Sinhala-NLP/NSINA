{"Source": "Adaderana", "Timestamp": "July 24, 2011 01:58 pm", "Headline": "අපේක්ෂා කළ මට්ටම ඉක්මවා ජයගන්න හැකිවුණා", "News Content": "මෙවර පළාත් පාලන ඡන්ද විමසීමේ දී අපේක්ෂා කළ මට්ටම ඉක්මවා ජයග්‍රහණය කිරීමට රජයට හැකි වී ඇති බව ශ්‍රී ලංකා නිදහස් පක්ෂය පවසයි. පළාත් පාලන ආයතන 65ක් සඳහා ඊයේ(23) පැවති ඡන්ද විමසීමේ දී ආණ්ඩුව විශිෂ්ට ජයග්‍රහණයක් හිමිකරගෙන ඇති බව ශ්‍රී ලංකා නිදහස් පක්ෂයේ මහලේකම් අමාත්‍ය මෛත්‍රීපාල සිරිසේන මහතා නිවේදනයක් නිකුත් කරමින් පෙන්වා දෙයි. මහින්ද චින්තනය තුළින් ඉදිරිපත් කළ දේශපාලන, ආර්ථික හා සමාජ දර්ශනය ‍උතුරු නැගෙනහිර පළාත් ඇතුළුව සමස්ත ශ්‍රී ලංකා වාසීන් විසින් නැවතත් පිළිගනිමින් තහවුරු කර ඇති බව අමාත්‍යවරයා පවසයි. රජයට එරෙහි අන්තර් ජාතික බලවේග මෙන්ම මෙරට ඇතැම් දේශපාලන පක්ෂ පටු දේශපාලන අරමුණු ඉටුකර ගැනීමේ මුවාවෙන් කොතරම් අසත්‍ය චෝදනා එල්ල කළ ද ඒවා ජනතාව විසින් ප්‍රතික්ෂේප කර තිබෙන බව මෙම මැතිවරණ ප්‍රතිඵලය තුළින් සනාථ වී ඇති බව අමාත්‍යවරයා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=17607", "Category": null, "Parent URL": null}