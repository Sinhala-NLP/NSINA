{"Source": "Adaderana", "Timestamp": "September 29, 2016 10:40 am", "Headline": "  අනතුරින් 1ක් මරුට", "News Content": "බුත්තල, මාලිගාවිල, රාත්‍රීවැව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ට්‍රැක්ටර් රථයක ටේලරය ගැලවී පෙරළීයාමෙන් අනතුර සිදුව ඇති අතර එම ට්‍රැක්ටර් රථයේ ගමන් කළ පුද්ගලයෙකු එහිදී බරපතළ තුවාල ලබා ඇති බව පොලීසිය පැවසුවේය. ප්‍රතිකාර සඳහා ඔක්කම්පිටිය රෝහලට ඇතුළත් කිරීමෙන් අනතුරුව එම පුද්ගලයා මියගොස් තිබේ.මියගොස් ඇත්තේ බුත්තල, හත්පෝරුව ප්‍රදේශයේ පදිංචිව සිටි 62 හැවිරිදි අයෙකි.අනතුර සම්බන්ධයෙන් ට්‍රැක්ටර් රථයේ රියදුරු අත්අංඩංගුවට ගෙන ඇති අතර බුත්තල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64526", "Category": null, "Parent URL": null}