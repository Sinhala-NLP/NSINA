{"Source": "Adaderana", "Timestamp": "March 1, 2019 08:02 am", "Headline": "යාන්ත්‍රික කියත් ලියාපදිංචි කිරිමට තවත් කාලයක්", "News Content": "යාන්ත්‍රික කියත් ලියාපදිංචි කිරීම සඳහා ලබාදී තිබු කාලය තවදුරටත් ලබන 15 වන දින දක්වා දීර්ඝ කිරීමට කටයුතු කර ඇති බව ආරක්ෂක අමාත්‍යාශය පවසයි. මෙම කාලය තුළ රාජ්‍ය, අර්ධ රාජ්‍ය, පෞද්ගලික අංශයේ ආයතනිකව හෝ පුද්ගලිකව භාවිත කරන සියලුම යාන්ත්‍රීක කියත් අදාළ දිනට පෙර ළඟම ඇති පොලිස් ස්ථානය වෙත රැගෙනවිත් ලියාපදිංචි බලපත්‍රයක් ලබාගත යුතු වේ. ජනාධිපති මෛත්රීසපාල සිරිසේන මහතාගේ නියෝග පරිදි ආරක්ෂක අමාත්යාං ශය විසින් ගනු ලැබු තීරණයක් අනුව මෙම වැඩසටහන පෙබරවාරි 20 වැනි දින සිට ආරම්භ වු අතර එය ඊයේ (28) දිනයෙන් අවසන් වීමට නියමිතව තිබුණි. වන විනාශය පාලනය කිරීම, යන්ත්‍රීක කියත් භාවිතයෙන් සිදුවන ජාවාරම් නතර කිරීම සහ ගස් කැපීම නියාමනය කිරීම මෙහි අරමුණ වේ.", "URL": "https://sinhala.adaderana.lk/news.php?nid=105234", "Category": null, "Parent URL": null}