{"Source": "Adaderana", "Timestamp": "August 13, 2014 03:01 pm", "Headline": "තහනම නොතකා දෙගොල්ලොම මාළිගාවත්තේ", "News Content": "කොටුව හා පිටකොටුව ආශ්‍රිතව අද (13) විරෝධතා, පෙළපාලි පැවැත්වීම වළක්වමින් ඊයේ (12) අධිකරණය සංවිධාන 3ට නියෝගයක් නිකුත් කළද මේවන විට මාළිගාවත්ත ප්‍රදේශය ආශ්‍රිතව තව්හීඩ් ජමාත් හා බොදුබල සේනා සංවිධානයේ පිරිස් රැඳී සිටින බව පොලීසිය කියයි. ඊශ්‍රායල - පලස්තීන ගැටුම්වලට විරෝධය පෑම සඳහා තව්හීඩ් ජමාත් සංවිධානය අද විරෝධතා පෙළපාලියක් සංවිධානය කර ඇත. කෙසේ වුවද එම සංවිධානයේ පිරිස් මෙන්ම බොදුබල සේනාවේ පිරිස් ද මාළිගාවත්ත ජුම්මා මජීඩ් පල්ලිය ආශ්‍රිත ප්‍රදේශයේ මේවන විට රැඳී සිටින බව පොලිස් මාධ්‍ය ඒකකය කියයි. මේ අතර මාළිගාවත්ත ප්‍රදේශය ආශ්‍රිත මාර්ග රැසක දැඩි රථවාහන තදබදයක්ද හටගෙන ඇතැයි වාර්තා වේ.", "URL": "https://sinhala.adaderana.lk/news.php?nid=45328", "Category": null, "Parent URL": null}