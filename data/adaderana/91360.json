{"Source": "Adaderana", "Timestamp": "June 23, 2018 11:26 am", "Headline": "ජාත්‍යන්තර යෝගා දිනයේ සැමරුම් උත්සවයක් බගවන්තලාවේදී පැවැත්වෙයි", "News Content": "ජාත්‍යන්තර යෝගා දිනයට සමගාමීව මෙරට තුළ සැමරුම් උත්සවයක් පාසල් ළමුන් විශාල පිරිසකගේ සහභාගිත්වයෙන් අද (23) බගවන්තලාව ‍ සෙන්මේරිස් දමිල විද්‍යාල ක්‍රිඩාංගණයේදි පැවැත් විණි. අධ්‍යාපන අමාත්‍යංශය මඟින් සංවිධානය කළ මෙම යෝගා දින සැමරුමේ විශේෂ ආරාධිතයා වශයෙන් සහභාගි වුයේ අධ්‍යාපන රාජ්‍ය අමාත්‍යය වී.රාධාක්‍රිෂ්ණන් යන මහතායි. පාසල් ළමුන් අතර යෝගා ව්‍යායාමය ප්‍රචලිත කිරිමේ අරමුණින් මෙම සැමරුම් උත්සවය සංවිධානය කල බව අධ්‍යාපන රාජ්‍ය අමාත්‍යවරයා කියා සිටියේය. මෙම සැමරුම් උත්සවයට සමගාමීව පැයක යෝගා අභාසය පුහුණුවක්ද මෙහිදි පාසල් ළමුන්ට ලබා දුන් අතර මෙම යෝගා උත්සවයට නුවරඑළිය දිස්ත්‍රික්කයේ පාසල් ගණනාවක සිසු සිසුවියන් සහභාගි වි සිටියේය. ජාත්‍යන්තර යෝගා දිනය 2018.06.21 දිනට යෙදි තිබු අතර ඉන්දිය අග්‍රමාත්‍ය නරේන්ද්‍ර මොදි මහතා විසින් 2014 එක්සන් ජාතින්ගේ සංවිධානයෙන් යෝග දිනයක් ප්‍රකාශයට පත් කරන ලෙස කරන ලද ඉල්ලිමක් මත මෙම යෝගා දිනය ලෝව වටා රටවල් කිහිපයක පවත්වනු ලබයි. මෙවර පැවැත් වුණේ ජාත්‍යන්තර දිනයේ 4 වෙනි යෝගා දින සැමරුමයි.", "URL": "https://sinhala.adaderana.lk/news.php?nid=91360", "Category": null, "Parent URL": null}