{"Source": "Adaderana", "Timestamp": "November 23, 2018 12:44 pm", "Headline": "කොළඹ ඇතුළු ප්‍රධාන නගර කීපයක හෙට වතුර නෑ", "News Content": "හෙට(24) පැය 18 ක කාලයක් පුරා කොළඹ, දෙහිවල ගල්කිස්ස, කෝට්ටේ හා කඩුවෙල ඇතුළු ප්‍රධාන නගර කිහිපයක ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය නිවේදනය කරයි. ඒ අනුව හෙට උදෑසන 8.00 සිට නොවැම්බර් 25 වන ඉරිදා අළුයම 2 දක්වා පැය 18 ක කාලයක් මෙම ජල කප්පාදුව පවතිනු ඇත. ඉහත දැක්වු ස්ථානවලට අමතරව, මහරගම, බොරලැස්ගමුව, කොළොන්නාව නගර සභා බල ප්‍රදේශය මෙන්ම කොටිකාවත්ත, මුල්ලේරියාව ප්‍රාදේශීය සභා බල ප්‍රදේශය හා රත්මලාන, සොයිසාපුර නිවාස සංකීර්ණ සඳහා ද මෙම ජල කප්පාදුව බලපානු ඇත. අඹතලේ ජල පවිත්‍රාගාරයේ සිදුවන අත්‍යාවශ්‍ය වාර්ෂික නඩත්තුවක් සඳහා මෙය සිදු කරන බව ජල සම්පාදන මණ්ඩලය නිවේදනය කරයි.", "URL": "https://sinhala.adaderana.lk/news.php?nid=99656", "Category": null, "Parent URL": null}