{"Source": "Adaderana", "Timestamp": "February 11, 2017 06:41 am", "Headline": "  ජය දකුණු අප්‍රිකාවටයි", "News Content": "ශ්‍රී ලංකාව සමඟ පැවති පස් වන සහ අවසන් එක්දින ක්‍රිකට් තරඟය ලකුණු 88කින් ජයග්‍රහණය කිරීමට දකුණු අප්‍රිකානු කණ්ඩායම සමත්ව තිබේ. තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමේ වාරය දකුණු අප්‍රිකාවට ලබාදුනි. ඒ අනුව ඔවුන් නියමිත පන්දුවාර 50 අවසානයේ කඩුලු 06ක්දැවී ලකුණු 384ක් රැස් කළේය. හෂීම් අම්ලා ලකුණු 154යි. ක්වින්ටන් ඩිකොක් ලකුණු 109යි. පන්දු යැවීමේදී සුරංග ලක්මාල් කඩුලු 03ක් දවාගත්තේය. පිළිතුරු ඉනිම සඳහා ශ්‍රී ලංකා කණ්ඩායමට පන්දුවාර 50 අවසානයේ කඩුලු 08ක් දැවී ලබාගත හැකි වූයේ ලකුණු 296ක් පමණි. අසේල ගුණරත්න නොදැවී ලකුණු 114යි. සචිත් පතිරණ ලකුණු 56යි. දකුණු අප්‍රිකාව වෙනුවෙන් ක්‍රිස් මෝරිස් කඩුලු 04ක් බිද හෙලීය. ඒ සමඟම තරඟ 05කින් යුත් එක්දින තරඟාවලිය 05ට බින්දුවක් ලෙස සියලු තරඟ ජයග්‍රහණය කිරීමට දකුණු අප්‍රිකානු කණ්ඩායම සමත්ව තිබේ.", "URL": "https://sinhala.adaderana.lk/news.php?nid=69430", "Category": null, "Parent URL": null}