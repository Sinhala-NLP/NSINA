{"Source": "Adaderana", "Timestamp": "December 10, 2016 03:12 pm", "Headline": "සහල් හිඟයක් - මිල ඉහළට", "News Content": "මේ දිනවල දේශීය වෙළඳපළේ නාඩු හාල්වල විශාල හිඟයක් පවතින අතර සියළුම හාල් වර්ගවල මිල ඉහළගොස් තිබේ.දඹුල්ල වෙළඳපළේ හාල් මිල සොයාබලද්දී වෙළඳසැලෙන් වෙළඳසැලට හාල් මිල වෙනස්ය.බොහෝ වෙළඳසැල්වල හාල්වල හා හාල් පැකට්වල මිලද ප්‍රදර්ශනය කර නොතිබිණි.වෙළඳසැල් හිමිකරුවන් කීවේ මහා පරිමාණ මෝල්වලින් පමණක් සහල් සීමිත ප්‍රමාණයක් නිකුත් කරන බවත්, කුඩා මෝල්වල සහල් නොමැති බවත්, ඉල්ලන ප්‍රමාණයෙන් බාගයක් දෙන බවත්ය.රු 88 සිට 95 දක්වා මිලකට සහල් අලෙවි කරන අතර ග්‍රාමීය ප්‍රදේශවල රු 100ට හාල් කිලෝව අලෙවි කෙරේ.පාරිභෝගික ජනතාව පවසන්නේ හාල් මිල දරා ගැනීමට නොහැකි බවයි.කුඩා වෙළෙන්දන් කියා සිටියේ හාල් සඟවා ඇත්නම් ඒවා වී ගබඩාවලින් එළියට ගැනීමට කටයුතු කළ යුතු බවය.", "URL": "https://sinhala.adaderana.lk/news.php?nid=66911", "Category": null, "Parent URL": null}