{"Source": "Adaderana", "Timestamp": "August 22, 2018 11:15 am", "Headline": "ආනයනික ගම්මිරිස් කවලම් කල නිසා අපේ තත්ත්වය බාල වුණා", "News Content": "ගම්මිරිස් ගොවියාගේ ගැටලු විසඳීමට ආණ්ඩුව වහා මැදිහත් විය යුතු බව සමස්ත ලංකා ගොවිජන සම්මේලනයේ සභාපති නාමල් කරුණාරත්න මහතා පවසයි. ඊයේ (21) පැවති මාධ්‍ය හමුවකට එක්වෙමින් ඔහු මේ බව සඳහන් කළේය. මෙරට ගොවියන් විසින් නිෂ්පාදනය කල ගම්මිරිස් සමඟ ආනයනය කළ බාල තත්ත්වයේ ගම්මිරිස් කවලම් කරමින් නැවත ප්‍රති අපනයනය කිරිම තුළින් අප රටේ ගම්මිරිස් වල තත්ත්වය අත්තර්ජාතික වෙළඳපළ තුළ පහළට වැටි ඇති බවද එ මහතා පැවසීය. මෙම තත්ත්වය ප්‍රයෝජනයට ගනිමින් අප රටේන් ගම්මිරිස් මිල දී ගන්නා රටවල් තව තවත් ගම්මිරිස් වලට ගෙවන මිල අඩු කිරිමට කටයුතු කරන බවද ඔහු පැවසීය. මෙම තත්ත්වය හේතුවෙන් ගම්මිරිස් ගොවියන් අසරණ වි ඇති බවත් එයට වග කිව යුත්තේ වත්මන් රජය බවත් එම නිසා දැනට විකුණා ගැනිමට නොහැකිව තිබේන සියළුම ගම්මිරිස් රජය විසින් මිල දි ගත යුතු බවද ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=94822", "Category": null, "Parent URL": null}