{"Source": "Adaderana", "Timestamp": "February 12, 2018 10:05 am", "Headline": "යතුරුපැදියක් පෙරළී අයෙක් මරුට", "News Content": "පස්යාල - ගිරිඋල්ල මාර්ගයේ ලෝලුවාගොඩ ප්‍රදේශයේදී සිදු වූ අනතුරකින් පුද්ගලයෙකු මියගොස් තිබේ. යතුරුපැදියක් මාර්ගයෙන් ඉවතට පැන පෙරළී කාණුවක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු මීරිගම රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා වතුපිටිවල රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ නාල්ල, දිවුලදෙණිය ප්‍රදේශයේ පදිංචිව සිටි 35 හැවිරිදි පුද්ගලයෙකි. මීරිගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84236", "Category": null, "Parent URL": null}