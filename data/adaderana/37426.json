{"Source": "Adaderana", "Timestamp": "September 15, 2013 04:56 pm", "Headline": "නුවරඑළියෙන් කුඩු අල්ලයි", "News Content": "නුවරඑළිය, හාවාඑළිය ප්‍රදේශයේදී හෙරොයින් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. මීපිලිමාන පොලිස් විශේෂ කාර්යය බලකා කඳවුරේ නිලධාරීන් පිරිසක් සිදුකළ වැටලීමකදී මොහු අත්අඩංගුවට ගෙන ඇත. එහිදී සැකකරු සතුව තිබී හෙරොයින් ග්‍රෑම් එකයි මිලිග්‍රෑම් 60ක් සොයාගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා නුවරඑළිය පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=37426", "Category": null, "Parent URL": null}