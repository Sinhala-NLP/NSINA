{"Source": "Adaderana", "Timestamp": "December 28, 2017 12:49 pm", "Headline": "ලක්ෂ 21ක හෙරොයින් සමඟ ඉන්දීය ජාතිකයෙකු ගුවන් තොටුපලේ දී කොටු වෙයි", "News Content": "රුපියල් ලක්ෂ 21කට අධික වටිනාකමකින් යුතු හෙරොයින් තොගයක් මෙරටට රැගෙන ආ ඉන්දීය ජාතිකයෙකු කටුනායක ජාත්‍යන්තර ගුවන් තොටුපලේ දී අත්අඩංගුවට ගෙන තිබෙනවා. රේගු මාධ්‍ය ප්‍රකාශක සුනිල් ජයරත්න මහතා ප්‍රකාශ කලේ අද(28) උදෑසන ඉන්දියාවේ චෙන්නායි හී සිට පැමිණි මගියෙකු සතුව තිබී මෙම හෙරොයින් තොගය සොයාගත් බවයි. අද උදෑසන 5.42 කට URL 126 ගුවන් යානයෙන් පැමිණ ඇති මෙම පුද්ගලයාගේ ගමන් මල්ලේ ඉතා සූක්ෂම ලෙස සඟවා තිබු හෙරොයින් ග්‍රෑම් 212 ක් රේගු නිලධාරීන් විසින් අත්අඩංගුවට ගෙන තිබේ. ගුවන් මගීයා වයස අවුරුදු 32 ක් වු අයෙක් බව අනාවරණය වී ඇත.", "URL": "https://sinhala.adaderana.lk/news.php?nid=82191", "Category": null, "Parent URL": null}