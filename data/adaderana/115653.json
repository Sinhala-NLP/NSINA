{"Source": "Adaderana", "Timestamp": "August 3, 2019 04:54 pm", "Headline": "අලුත් න්‍යාය පත්‍රයක් යටතේ අපේම ආණ්ඩුවක් හදනවා-මනෝ ගනේෂන්", "News Content": "එක්සත් ජාතික පක්ෂය විසින් නිර්මාණය කරන සන්ධානයේ නායකයා සහ ලේකම් ධුරය අනිවාර්යයෙන්ම එක්සත් ජාතික පක්ෂයට හිමි විය යුතු බව අමාත්‍යය මනෝ ගනේෂන් මහතා පවසයි. ප්‍රජාතන්ත්‍රවාදී ජනතා පෙරමුණේ නව පක්ෂ කාර්යයාලයක් අද (03) නාවලපිටිය ජයතිලක ක්‍රීඩාංගණයේ පැවති ජන හමුවකදී ඒ මහතා මේ බව පැවසීය. මෙහිදී වැඩි දුරටත් අදහස් දැක් වු අමාත්‍යය මනෝ ගනේෂන් අමාත්‍යයවරා කියා සිටියේ තමන් එක්සත් ජාතික පක්ෂයේ මන්ත්‍රීවරයෙකු වුවද අග්‍රාමාත්‍යයවරයාගේ සහ ආණ්ඩුවේ අඩුපාඩුකම් පෙන්වා දෙන අයෙකු බවයි. එක්සත් ජාතික පක්ෂ ජ්‍යේෂ්ඨ සහ පසු පෙල මන්ත්‍රීවරුන් සමඟ එක් වී එකසත් ජාතික පක්ෂයට සහයෝගය දක්වන සෙසු පක්ෂවල සහයෝගයද ලබාගෙන ඉදිරියේදිත් එක්සත් ජාතික පක්ෂ බලය සහිත රජයක් මේ රට තුළ පිහිටුවන බවයි. නව න්‍යාය පත්‍රයක් යටතේ එක්සත් ජාතික පක්ෂ ආණ්ඩුවක් නැවතත් ගොඩනඟන බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=115653", "Category": null, "Parent URL": null}