{"Source": "Adaderana", "Timestamp": "August 14, 2018 10:36 am", "Headline": "කොළඹදී හෙරොයින් සමඟ පුද්ගලයින් 3 ක් අත්අඩංගුවට", "News Content": "කොළඹ ප්‍රදේශ කිහිපයක දී හෙරොයින් ලඟ තබාගෙන සිටි පුද්ගලයින් තිදෙනෙකු අත්අඩංගුවට ගෙන තිබේ. බොරැල්ල, මහරගම සහ මෝදර යන ප්‍රදේශවලදී මොවුන් අත්අඩංගුවට ගෙන ඇති බව පොලිසිය පැවසීය. කොළඹ අපරාධ කොට්ඨාශය බොරැල්ල, හල්ගහකුඹුර ප්‍රදේශයේ සිදුකළ වැටලීමකදී හෙරොයින් ග්‍රෑම් 03 යි මිලිග්‍රෑම් 350 ක් සමඟ 25 හැවිරිදි තරුණයෙකු අත්අඩංගුවට ගෙන තිබේ. මහරගම පොලීසිය විසින් සිදුකළ වැටලීමකදී හෙරොයින් ග්‍රෑම් 02 යි මිලි ග්‍රෑම් 240 ක් සමඟ 67 හැවිරිදි පුද්ගලයෙකු අත්අඩංගුවට ගත් බව පොලිසිය සඳහන් කළේය. මෝදර, තොටලඟ ප්‍රදේශයේදී අත්අඩංගුවට ගත් අනෙක් සැකකරු සතුව තිබී හෙරොයින් ග්‍රෑම් 03 යි මිලිග්‍රෑම් 150 ක් සොයාගෙන තිබේ. සැකකරුවන් මාළිඟාකන්ද සහ නුගේගොඩ මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=94371", "Category": null, "Parent URL": null}