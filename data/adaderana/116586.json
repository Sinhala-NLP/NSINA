{"Source": "Adaderana", "Timestamp": "August 15, 2019 11:14 am", "Headline": "නිධන් හැරූ සිව් දෙනෙක් අත්අඩංගුවට", "News Content": "පොළොන්නරුව උඩවෙල ප්‍රදේශයේ නිධන් ගැනීමේ අරමුණින් කැණීම් සිදුකරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. පොළොන්නරුව දිසා විශේෂ වැටලීම් ඒකකය සහ පොළොන්නරුව පුරාවස්තු ආරක්ෂණ ඒකකයේ නිලධාරීන් එක්ව සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන් වෙයි. එහිදි පුජා භාණ්ඩ සහ කැණීම් කටයුතු සදහා යොදාගත් උපකරණ ද පොලීසිය භාරයට ගෙන තිබේ. අත්අඩංගුවට ගත් සැකකරුවන් පොළොන්නරුව ප්‍රදේශයේම පදිංචිකරුවන් වන අතර ඔවුන් අද(15) පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=116586", "Category": null, "Parent URL": null}