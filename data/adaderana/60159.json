{"Source": "Adaderana", "Timestamp": "May 15, 2016 11:38 am", "Headline": "කෝලීගෙන් - ඩිවිලියස්ගෙන් ලෝක වාර්තාවක්", "News Content": "ඉන්දීය ප්‍රිමියර් ලීග් ක්‍රිකට් තරග ඉතිහාසයේ ඉනිමකදී වැඩිම ලකුණු සබඳතාවක් ගොඩනැගීමේ වාර්තාව අලුත් කිරීමට රෝයල් චැලෙන්ජර්ස් බැංග්ලෝර් කණ්ඩායෙම් විරාත් කෝලී සහ ඒ.බි.ඩිවිලියස් ඊයේ සමත් වුණි.ගුජරාට් ලයන්ස් කණ්ඩායම සමග පැවති තරගයේ දී කෝලි සහ ඩිවිලියර්ස් දෙවන කඩුල්ල සඳහා ලකුණු 229ක සබඳතාවක් ගොඩනගා ගත්තේය.එහිදී ඒ.බී.ඩිවිලියස් හයේ පහර 12ක් සහ හතරේ පහර 10ක් සමගින් නොදැවී ලකුණු 129ක් ලබාගත් අතර විරාත් කෝලී හයේ පහර 8ක් සහ හතරේ පහර 5ක් සමගින් ලකුණු 109ක් ලබාගත්තේය. මීට පෙර 2015 වසරේ දී මෙම ක්‍රීඩකයින් දෙදෙනා අතර ලකුණු 215ක කඩුලු අතර සබඳතාවක් ගොඩනගාගෙන තිබුණි.ඊයේ පැවති තරගයේ දී බැංග්ලෝර් කණ්ඩායම සිය පන්දුවාර 20 අවසානයේ කඩුලු 03ක් දැවී ලකුණු 248ක් ලබාගැනීමට සමත් වුණි. පිළිතුරු ඉනිම සඳහා පිටියට පිවිසි ගුජරාට් කණ්ඩායම පන්දුවාර 18යි පන්දු 4ක් තුළ සියලු දෙනා දැවී රැස්කර ගත හැකි වුයේ ලකුණු 104ක් පමණි.", "URL": "https://sinhala.adaderana.lk/news.php?nid=60159", "Category": null, "Parent URL": null}