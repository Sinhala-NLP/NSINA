{"Source": "Adaderana", "Timestamp": "June 12, 2016 12:24 pm", "Headline": " බන්ධනාගාර රැදවියාගේ උපවාසය අවසන්", "News Content": "අනුරාධපුර බන්ධනාගාරයේ රැදවියෙකු විසින් ආරම්භ කර තිබූ උපවාසය අවසන් කර තිබේ.මහර බන්ධනාගාරයට හෝ වැලිකඩ බන්ධනාගාරයට තමන් මාරුකර යවන ලෙස ඉල්ලා ඊයේ(11) පස්වරුවේ අදාළ රැදවියා උපවාසය ආරම්භ කළ බව බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා සඳහන් කළේය.මෙලෙස උපවාසයේ නිරත වී ඇත්තේ වසර 36ක කාලයක් සිරදඩුවම් නියම වූ පුද්ගලයෙකු බව සඳහන්ය.මීට පෙර ද සිද්ධීන් ගණනාවක් සම්බන්ධයෙන් මෙම පුද්ගලයා බන්ධනාගාර ගතව සිට ඇති අතර ඔහු බන්ධනාගාර තුළ ජංගම දුරකතන භාවිතය සහ මත්ද්‍රව්‍ය ජාවාරම් වලට සම්බන්ධ වී ඇති බව ද බන්ධනාගාර මාධ්‍ය ප්‍රකාශකවරයා සඳහන් කරයි.කෙසේ වෙතත් මීට ටික වේලාවකට පෙර එම රැදවියා උපවාසය අවසන් කළ බව බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා පැවසුවේය.", "URL": "https://sinhala.adaderana.lk/news.php?nid=61014", "Category": null, "Parent URL": null}