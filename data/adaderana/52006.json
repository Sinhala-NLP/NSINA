{"Source": "Adaderana", "Timestamp": "June 15, 2015 12:25 pm", "Headline": "නව මැතිවරණ ක්‍රමය ගැන පැහැදිලි කිරීමක් අවශ්‍යයි", "News Content": "නව මැතිවරණ ක්‍රමය සම්බන්ධයෙන් පැහැදිලි කිරීමක් සිදුකරන ලෙස රජයෙන් ඉල්ලීමක් කර ඇති බව දෙමළ ජාතික සන්ධානය පවසයි.පාර්ලිමේන්තු මන්ත්‍රී එම්.ඒ. සුමන්තිරන් මහතා ප්‍රකාශ කළේ නව මැතිවරණ ක්‍රමයේ සංයුතිය සහ තේරීපත්වන ක්‍රමවේදය පිලිබඳ සිය පක්ෂයට පැහැදිලි අදහසක් නොමැති බවයි. ඒ සම්බන්ධයෙන් ඉදිරිපත්ව ඇති යෝජනා පිළිබඳ සළකා බැලීමෙන් අනතුරුව දෙමළ ජාතික සන්ධානයේ ස්ථාවරය ප්‍රකාශයට පත්කරන බව එම්.ඒ. සුමන්තිරන් මහතා අද දෙරණ කළ විමසීමකදී ප්‍රකාශ කළේය. මේ අතර බී.බී .සී ලෝක සේවය සමඟ අදහස් දක්වමින් සුමන්තිරන් මහතා ප්‍රකාශ කර තිබුණේ සුළු පක්ෂ වලට හිමිවන ආසන සංඛ්‍යාව අඩුකෙරෙන යෝජනාවකට දෙමළ ජාතික සන්ධානය එකඟ නොවන බවයි.", "URL": "https://sinhala.adaderana.lk/news.php?nid=52006", "Category": null, "Parent URL": null}