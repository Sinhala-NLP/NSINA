{"Source": "Adaderana", "Timestamp": "January 7, 2011 07:54 am", "Headline": "වසර 24 ට පසු අළු බඳුන එංගලන්තයට", "News Content": "වසර 24 ට පසු ඕස්ට්‍රේලියානුවන් අන්ත පරාජයකට පත්කරමින් අළු බඳුන කුසලානය තමන් සතු කරගැනීමට එංගලන්ත කණ්ඩායම සමත්විය. තරගාවලියේ පස්වන සහ අවසන් තරගය ද ඉනිමක සහ ලකුණු 83 න් ජයගත් එංගලන්ත කණ්ඩායම පිට පිට තරග 3 දී පළමුවරට ඕස්ට්‍රේලියානුවන්ට ඉනිමක පරාජයන් අත් කර දෙනු ලැබීය. ඒ අනුව තරග 5කින් සමන්විත තරගාවලිය 3 ට 1 ක් ලෙස එංගලන්තය ජය හිමිකරගනු ලැබීය. අවසන් තරගයේ දී එංගලන්තය ලබාගත් ලකුණු 644 ට පිළිතුරු වශයෙන් ඕස්ට්‍රේලියානු කණ්ඩායමේ පළමු ඉනිම ලකුණු 280 ට සීමා වු අතර ඔවුන්ට දෙවන ඉනිමේ දී ද ලබා ගත හැකිවූයේ ලකුණු 281 ක් පමණි. තරගයේ අවසන් දිනයට වර්ෂාවෙන් බාධා එල්ල වුව ද එංගලන්ත ජයග්‍රහණය වැළැක්වීමට එය සමත්වුණේ නැත. අවසන් තරගයේ සහ තරගාවලියේ වීරයා ලෙස එංගලන්ත කණ්ඩායමේ ඇලිස්ටෙයාර් කුක් සම්මාන ලැබීය.", "URL": "https://sinhala.adaderana.lk/news.php?nid=13321", "Category": null, "Parent URL": null}