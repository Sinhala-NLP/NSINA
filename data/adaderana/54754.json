{"Source": "Adaderana", "Timestamp": "October 29, 2015 02:39 pm", "Headline": " වෝඩ් පෙදෙස අවහිරයි - සිසුන්ට කඳුළු ගෑස් හා ජල ප්‍රහාරයක්", "News Content": "සරසවි සිසුන් පිරිසක් විසින් විශ්වවිද්‍යාල ප්‍රතිපාදන කොමිෂන් සභාව ඉදිරිපිට පවත්වන විරෝධතා ව්‍යාපාරයක් හේතුවෙන් කොළඹ-07 වෝඩ් පෙදෙස (පුරහල සිට බොරැල්ල දෙසට) මාර්ගය අවහිර වී තිබේ.මේ හේතුවෙන් අවට දැඩි රථවාහන තදබදයක් නිර්මාණය වී ඇති බව අද දෙරණ වාර්තාකරු පවසයි.මේ අතර විශ්වවිද්‍යාල ප්‍රතිපාදන කොමිසම පරිශ්‍රයට ඇතුළුවීමට හා මහමාර්ගය අවහිර කරමින් විරෝධතා‍‍වයේ නිරත වූ සිසුන්ට පොලීසිය විසින් ජල හා කඳුළු ගෑස් ප්‍රහාර එල්ල කර තිබේ.සිසුන් කලහාකාරී ලෙස හැස‍‍ිරෙමින් බලහත්කාරයෙන් එයට ඇතුළුවීමට තැත් කළ නිසා එසේ කටයුතු කළ බව පොලීසිය කියයි.", "URL": "https://sinhala.adaderana.lk/news.php?nid=54754", "Category": null, "Parent URL": null}