{"Source": "Adaderana", "Timestamp": "October 2, 2018 09:56 am", "Headline": "ගිනි අවි සමඟ දෙදෙනෙකු පොලිස් දැලේ", "News Content": "ගිනි අවි දෙකක් ළඟ තබාගෙන සිටි පුද්ගලයින් දෙදෙනෙකු ඇල්පිටිය, මණ්ඩකන්ද ප්‍රදේශයේ දී අත්අඩංගුවට ගෙන තිබේ. ඇල්පිටිය පොලිසීයට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන් වේ. එහිදි ඔවුන් සතුව තිබී මෙරට නිෂ්පාදිත රිවෝල්වරයක් සහ විදෙස් රටක නිෂ්පාදිත බෝර 12 වර්ගයේ ගිනි අවියක් පොලිසිය විසින් සොයාගෙන තිබේ. අත්අඩංගුවට ගත් සැකකරුවන් ඇල්පිටිය සහ කරන්දෙණිය යන ප්‍රදේශවල පදිංචිකරුවන් වන අතර ඔවුන් අද (02) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ඇල්පිටිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97032", "Category": null, "Parent URL": null}