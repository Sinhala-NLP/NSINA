{"Source": "Adaderana", "Timestamp": "May 22, 2019 10:11 am", "Headline": "අනුරපුරේ රිය අනතුරින් පුද්ගලයෙක් ජීවිතක්ෂයට", "News Content": "අනුරාධපුර-මිහින්තලය ප්‍රධාන මර්ගයේ කුරුන්දන්කුලම මිහිඳු ආරණ්‍ය සේනාසනය අසල සිදු වූ රිය අනතුරකින් පුද්ගලයෙකු ජීවීතක්ෂයට පත්ව තිබේ. අනතුරින් මියගොස් ඇත්තේ මිහින්තලය පුවරසන්කුලම ප්‍රදේශයේ පදිංචිකරුවෙක්. අනුරාධපුර - මිහින්තලය ප්‍රධාන මර්ගයේ කුරුන්දන්කුලම මිහිඳු ආරණ්‍ය සේනාසනය අසලදී ඊයේ(21) පස්වරුවේ කැබ් රථයක් සහ යතුරපැදියක් එකිනෙක ගැටීමෙන් මෙම අනතුරු සිදුව තිබේ. අනතුරින් මියගොස් ඇත්තේ යතුරුපැදියේ ගමන් ගත් මිහින්තලය පුවරසන්කුලම ප්‍රදේශයේ පදිංචි 24 හැවිරිදි තරුණයෙක්. අනතුර සම්බන්ධයෙන් කැබ් රථයේ රියදුරා මිහින්තලය පොලීසිය විසින් අත්අඩංගුවට ගෙන ඇති අතර ඔහු අද(22) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=110418", "Category": null, "Parent URL": null}