{"Source": "Adaderana", "Timestamp": "March 12, 2014 09:27 am", "Headline": "කුර සතුන්ගේ මස් වයඹ පළාතේ තහනම්", "News Content": "වයඹ පළාත තුළ සියලූම කුර සහිත සතුන්ගේ මස් අලෙවි කරන ස්ථාන අප්‍රේල් මස 04 වන දින දක්වා වසා දැමීමට තීරණය කර තිබේ. ගවයින් අතර පැතිරයන කුර සහ මුඛ රෝගය පාලනය කිරීම සඳහා මෙම පියවර ගෙන ඇති බව වයඹ පළාත් සත්ව නිෂ්පාදන සහ සෞඛ්‍ය දෙපාර්තමේන්තුවේ අධ්‍යක්ෂ ජී.එම්.එල්. තිලකරත්න මහතා ප්‍රකාශ කළේය. මේ අතර වයඹ පළාත තුළ කුර සහිත සතුන් ප්‍රවාහනය, මස් ප්‍රවාහනය සහ අපද්‍රව්‍ය ප්‍රවාහනය ද සම්පුර්ණයෙන් තහනම් කර ඇත. මේ සම්බන්ධයෙන් ප්‍රදේශයේ ප්‍රාදේශීය සභා, නගර සභා සෞඛ්‍ය නිලධාරීන් සහ පොලීසිය දැනුවත් කිරීමටද කටයුතු කර ඇති බව ජී.එම්.එල්. තිලකරත්න මහතා පැවසුවේය. ගව කුර සහ මුඛ රෝගය හේතුවෙන් පුත්තලම දිස්ත්‍රික්කයේ ප්‍රාදේශීය ලේකම් කොට්ඨාස 04ක කුර සහිත සතුන්ගේ මස් ආහාරය පිණිස අලෙවි කිරීම පසුගිය මස ද තාවකාලිකව අත්හිටුවීමට පියවර ගත්තේය.", "URL": "https://sinhala.adaderana.lk/news.php?nid=41726", "Category": null, "Parent URL": null}