{"Source": "Adaderana", "Timestamp": "February 23, 2012 04:17 pm", "Headline": "පාරුව පෙරළී දෙදෙනකු මරුට", "News Content": "කඹුරුපිටිය ලෙනබටු වැවේ දියේ ගිලීමෙන් දෙදෙනකු ජීවිතක්ෂයට පත්ව ඇති බව පොලිස් මූලස්ථානයේ මාධ්‍ය ප්‍රකාශක කාර්යාලය සඳහන් කරයි. මාතර පුද්ගලික ආයතනයක සේවක පිරිසක් පුද්ගලික සංචාරයකට පැමිණ සිටියදී මෙම අනතුරට පත්ව ඇති බව වාර්තා වේ. ඒ අනුව පුද්ගලික ආයතනයේ සේවක සේවිකාවන් පිරිසෙන් කණ්ඩායමක් ලෙනබටු වැවේ පාරුපදිමින් සිටියදී පාරුව පෙරළීමෙන් මෙම අනතුර සිදුව තිබේ. ජීවිතක්ෂයට පත්ව ඇත්තේ වයස අවුරුදු 19 ක් හා 22 ක් වූ පුද්ගලයින් දෙදෙනකු බව පොලීසිය සඳහන් කරයි.", "URL": "https://sinhala.adaderana.lk/news.php?nid=22343", "Category": null, "Parent URL": null}