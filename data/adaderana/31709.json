{"Source": "Adaderana", "Timestamp": "February 17, 2013 02:18 pm", "Headline": "කබල්ලෑවෙක් පොලීසියට එයි", "News Content": "මේ එසේ අල්ලාගත් කබල්ලෑවයි දුර්ලභ සතුන් විශේෂයක් ලෙස සැලකෙන කබල්ලෑවෙකු හැටන් බොගවන්තලාව, එල්ඩත් වතුයායේ සිටියදී වතු කම්කරුවන් පිරිසක් එම සතා අල්ලා පොලීසියට භාරදී තිබේ. එම තේ වත්තේ දළු කැඩීමට අද ‍(17) පෙරවරුවේ පැමිණි වතුකම්කරුවන් පිරිසකට මෙම සතා හමුවී ඇතැයි අප වාර්තාකරු පවසයි. තේ ගස් අතරේ සිටියදී අල්ලා ගත් මෙම කබල්ලෑවා හැටන් පොලීසිය විසින් මස්කෙළිය වනජීවි නිලධාරීන්ට භාරදීමට කටයුතු යොදා ඇතැයිද හෙතෙම කියයි.", "URL": "https://sinhala.adaderana.lk/news.php?nid=31709", "Category": null, "Parent URL": null}