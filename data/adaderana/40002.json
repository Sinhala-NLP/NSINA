{"Source": "Adaderana", "Timestamp": "January 1, 2014 07:29 am", "Headline": "අලුත් අවුරුද්දට ගෙනා කේ.ජී තොගයක් පරණ අවුරුද්දේදි මාට්ටු", "News Content": "නව වසරේ අලෙවි කිරීම සදහා කේරල ගංජා ළග තබා ගෙන සිටි බව කියන සැකකරුවන් තිදෙනෙකුව ගංජා තොගයක්ද සමග අත්අඩංගුවට ගැනීමට කල්පිටිය පොලීසිය සමත්වී තිබේ. ඊයේ (31) වැනිදා රාත්‍රියේ කල්පිටියේදී මෙම වැටලීම සිදු කර ඇත. සැකකරුවන් සන්තකයේ තිබී කේරල ගංජා ග්රෑ‍ම් 900ක්,ග්රෑම් 500 ක් සහ මිලි ග්රෑම් 200 ක් වශයෙන් තිබී ඇති බවත්,සැකකරුවන් පාලාවිය, කල්පිටිය සහ කන්දකුලියේ පදිංචිකරුවෝ වන බවත් පොලීසිය පවසයි. මෙම සැකකරුවන් කලයක සිට පිට පළාත් වලින් කල්පිටියට කේරල ගංජා ගෙනවිත් තොග වශයෙන් බෙදා හරින පුද්ගලයින් බවට පොලීසිය විසින් හඳුනා ගෙන තිබී ඇත. බුද්ධි අංශ නිලධාරීන් ගෙන් තබා ගත් තොරතුරු මත ව්‍යාජ ගැණුම්කරුවන් යොදවා මෙම වැටලීම සිදු කිරීමට කල්පිටිය පොලීසියේ නිලධාරීන් කටයුතු කර ඇති බව සඳහන්ය. කල්පිටිය පොලිස් ස්ථානාධිපති පොලිස් පරීක්ෂක පී.එම්.උඩුමළගල, උප පොලිස් පරීක්ෂක විදානගමගේ මහතා ඇතුළු නිලධාරීන් විසින් සැකකරුවන් සහ කේරල ගංජා තොගය අත්අඩංගුවට ගෙන ඇත. සැකකරුවන් අද(01) පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40002", "Category": null, "Parent URL": null}