{"Source": "Adaderana", "Timestamp": "February 5, 2013 10:25 am", "Headline": "කන්තලේ වාන් දොරටු 4 ක් විවරයි", "News Content": "කන්තලේ ජලාශයේ වාන් දොරටු 4 ක් විවෘත කර තිබේ. ත්‍රීකුණාමලය දිස්ත්‍රික්කයට ඇද හැළුණු වර්ෂාව හේතුවෙන් අද (05) උදෑසන මෙම වාන් දොරටු විවෘත කර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ හේතුවෙන් කන්තලේ ජලාශය අවට සිටින ජනතාවට අවධානයෙන් සිටින ලෙස ආපදා කළමනාකරණ මධ්‍යස්ථානය දැනුම්දෙයි. අද දිනයේ ද උතුරු සහ නැගෙනහිර ප්‍රදේශ කිහිපයක වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඊයේ දිනයේ වාර්තා වු වැඩිම වර්ෂාපතනය ත්‍රීකුණාමලය දිස්ත්‍රික්කයෙන් වාර්තා වු බව කාලගුණ විද්‍යා දෙපාර්තමේන්තුව සඳහන් කළේය. මිලිමීටර් 109 දශම 7 ක වර්ෂාපතනයක් ත්‍රීකුණාමලය දිස්ත්‍රික්කයෙන් වාර්තා වී ඇති අතර වව්නියාව දිස්ත්‍රික්කයෙන් මිලිමීටර් 73 දශම 4 ක වර්ෂාපතනයක් වාර්තා වී තිබේ.", "URL": "https://sinhala.adaderana.lk/news.php?nid=31359", "Category": null, "Parent URL": null}