{"Source": "Adaderana", "Timestamp": "March 14, 2016 09:43 am", "Headline": "සුරනිමල රාජපක්ෂ මහතා අභාවප්‍රාප්ත වෙයි", "News Content": "හිටපු අමාත්‍ය සුරනිමල රජපක්ෂ මහතා අභාවප්‍රාප්ත වී තිබේ.අද(14) පෙරවරුවේ ඒ මහතා කොළඹ පෞද්ගලික රෝහලක ප්‍රතිකාර ලබමින් සිටියදී මියගොස් ඇති බවයි වාර්තා වෙයි.අග්‍රාමාත්‍ය සම්බන්ධීකරණ ලේකම්වරයෙකු ලෙස කටයුතු කරමින් සිටි සුරනිමල රජපක්ෂ මහතා මියයන විට 67 වන වියේ පසුවුණි.සුරනිමල රාජපක්ෂ මහතා 1988 වසරේදී බස්නාහිර පළාත් සභා අමාත්‍යවරයෙකු ලෙස තේරී පත් වූ අතර 1994 වසරේ සිට 2004 වසර දක්වා පාර්ලිමේන්තුව නියෝජනය කළේය.", "URL": "https://sinhala.adaderana.lk/news.php?nid=58190", "Category": null, "Parent URL": null}