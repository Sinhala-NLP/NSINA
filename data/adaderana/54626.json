{"Source": "Adaderana", "Timestamp": "October 23, 2015 09:22 am", "Headline": "මොරවක කතකගේ ගෙල කපා මරලා", "News Content": "මොරවක, පෝරුපිටිය ප්‍රදේශයේ නිවසක් තුළදී කාන්තාවකගේ ගෙල කපා ඝාතනය කර තිබේ.පොලිසිය පැවසුවේ ඝාතනය කර තිබූ අදාළ කාන්තාවගේ මළ සිරුර ඊයේ පස්වරුවේ සොයාගත් බවයි.ඝාතනයට ලක්ව ඇත්තේ 56 හැවිරිදි කාන්තාවකි.මියගිය කාන්තාව සහ ඇයගේ සැමියා පාසල් වෑන් රථ සේවාවක් පවත්වාගෙන යන අතර ඊයේ හදිසියේ ඇය නිවසට පැමිණ ඇත.සැමියා සේවය අවසන් කර යළි නිවසට පැමිණි අවස්ථාවේදී ඝාතනය පිළිබඳ අනාවරණය වී ඇති බව පොලිසිය පැවසුවේය.එම කාන්තාව නිවසට ඇතුළු වන අවස්ථාවේදී නිවසේ සිටි පුද්ගලයෙකු විසින් ඝාතනය සිදු කරන්නට ඇති බවට පොලිසිය සැක පළ කරයි.නිවසේ වහලයේ උළු කැට කිහිපයක් ද ඉවත් කර තිබූ බව මොරවක පොලිසිය සඳහන් කළේය.", "URL": "https://sinhala.adaderana.lk/news.php?nid=54626", "Category": null, "Parent URL": null}