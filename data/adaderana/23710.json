{"Source": "Adaderana", "Timestamp": "April 22, 2012 08:47 am", "Headline": "බස් දෙක මුහුණට මුහුණ ගැටී 13 ට තුවාලයි", "News Content": "මඩකළපුව , වාලච්චේන ප්‍රධාන මාර්‍ගයේ මයිලන්පාවලි ප්‍රදේශයේ දී බස් රථ දෙකක් එකිනෙක ගැටීමෙන් අනතුරක් සිදුව තිබේ. ඊයේ පස්වරුවේ සිදුවු මෙම අනතුරෙන් පුද්ගලයන් 13 දෙනෙකු තුවාල ලබා ඇති බව අද දෙරණ වාර්තාකරු සඳහන් කරයි. ප්‍රතිවිරුද්ධ දිශාවන්ට ගමන් කළ බස් රථ දෙකක් මුහුණට මුහුණ ගැටීමෙන් මෙම අනතුර සිදුව තිබේ. අනතුරෙන් තුවාල ලැබූ පුද්ගලයන් මඩකළපුව ශික්ෂණ රෝහලට ඇතුළත් කර ඇති අතර ඔවුන් අතර අනතුරට ලක්වු බස් රථයක රියදුරු ද සිටින බව වාර්තා වේ. තුවාල ලැබූවන් කිහිපදෙනෙකුගේ තත්ත්වය බරපතළ බව ද රෝහල් ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=23710", "Category": null, "Parent URL": null}