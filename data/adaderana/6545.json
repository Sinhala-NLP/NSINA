{"Source": "Adaderana", "Timestamp": "February 8, 2010 08:07 am", "Headline": "සෞදි රැකියා පිළිබඳ ප්‍රචාර අසත්‍යයි", "News Content": "සෞදි අරාබියාවේ රැකියා සදහා ශ්‍රි ලංකාව ඇතුලු රටවල් කිහිපයකින් පුද්ගලයන් ගෙන්වීම තහනම් කිරිමට එරට රජය පියවර ගනු ඇති බවට පළවී ඇති වාර්තා සම්පුර්ණයෙන් අසත්‍ය බව ශ්‍රි ලංකා විදේශ සේවා නියුක්ති කාර්යාංශය පවසයි. කිසිදු හේතුවක් මත සෞදි රජය එවැනි තීරණයක් නොගන්නා බවට සහතික වී ඇති බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා සදහන් කරයි. මේ වන විට ලක්ෂ හතරහමාරක පමණ ශ්‍රි ලාංකිකයන් පිරිසක් සෞදී අරාබියේ සේවය කරන අතර තවත් පිරිස් සදහා එරටින් විශාල ඉල්ලුමක් පවතින බව කිංස්ලි රණවක මහතා පැවසීය. අදාළ ප්‍රකාශය එරට රජ‍යේ ප්‍රකාශයක් නොවන බව ද, ශ්‍රි ලාංකිකයන් විදේශ රැකියා සදහා යොමු කිරීමේ වැඩපිළිවෙළ තවදුරටත් ක්‍රියාත්මක වන බව ද ඒ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6545", "Category": null, "Parent URL": null}