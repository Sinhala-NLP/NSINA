{"Source": "Adaderana", "Timestamp": "October 19, 2017 11:05 am", "Headline": "විදෙස් මුදල් තොගයක් සමඟ විදේශිකයෙක් දැලේ", "News Content": "නීති විරෝධි ලෙස විදෙස් මුදල් තොගයක් සමඟ මෙරටට රැගෙන ආ මලයාසියානු ජාතිකයෙක් කටුනායක ගුවන්තොටුපලේදී අත්අඩංගුවට ගෙන තිබේ. ඔහුගේ ගමන් මල්ලේ සූක්ෂම ලෙස සඟවා තිබියදී මෙම විදෙස් මුදල් තොගය සොයාගත් බව ගුවන්තොටුපල රේගුව සඳහන් කළේය. මලයාසියාවේ ක්වාලාලම්පූර් බලා පිටත්වයාමට පැමිණි සැකකරුගේ ගමන් මල්ලේ තිබී අමෙරිකානු ඩොලර් 35,000ක් සෙයාගෙන ඇති අතර එහි වටිනාකම රුපියල් ලක්ෂ 54කට අධික බවයි රේගුව සඳහන් කළේය. අත්අඩංගුවට ගෙන ඇත්තේ 53 හැවිරිදි මලයාසියානු ජාතිකයෙකු වන අතර ගුවන්තොටුපල රේගුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=78888", "Category": null, "Parent URL": null}