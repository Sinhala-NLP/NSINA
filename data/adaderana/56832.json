{"Source": "Adaderana", "Timestamp": "February 1, 2016 12:23 pm", "Headline": "ජාතීන් අතර අසමගියට ඉඩ දෙන්නේ නෑ", "News Content": "68 වන ජාතික නිදහස් සමරු උළෙල වෙනුවෙන් වැඩසටහන් රැසක් ක්‍රියාත්මක කරන බව ස්වදේශ කටයුතු අමාත්‍යාංශය පවසයි.ඒ අනුව හෙට රාත්‍රී 10.00 සිට නිදහස් චතුරශ්‍රයේදී සර්ව රාත්‍රික පරිත්‍රාණ ධර්ම දේශණයක් පැවැත්විමට නියමිතව තිබේ. හුණුපිටිය ගංගාරාම විහාරස්ථානයේදී සංඝගත දක්ෂිණාව පිළිගැන්විම බදාදා උදෑසන සිදු කිරීමට නියමිත අතර ජාතික නිදහස් දින ප්‍රධාන උත්සවය පෙබරවාරි 04 වනදා ගාලු මුවදොර පිටියේදී පැවැත්වේ.පෙරවරු 08.00 ට ආරම්භවන එම උත්සවය මධ්‍යහන 12.00 දක්වා පැවැත්විමට නියමිතව තිබේ.එදින පස්වරුවේ ද ගාලු මුවදොර පිටියේදී විශේෂ සංස්කෘතික සංදර්ශනයක් පවත්වන බව ස්වදේශ කටයුතු අමාත්‍යාංශය සඳහන් කළේය.04 වනදා පෙරවෙරුවේ මහාමාන්‍ය ඩී,එස් සේනානායක මහතාගේ පිළිරුවට පුෂ්පෝපහාර දැක්වීම ද සිදු කිරීමට නියමිතව ති‍බේ.එදින පෙරවරුවේ විවිධ ආගමික ස්ථානවල නිදහස් දිනය නිමිත්තෙන් ආගමික වැඩසටහන් රැසක් සංවිධානය කර ඇති බව වාර්තා වෙයි.මේ අතර ජාතික නිදහස් උළෙලෙහි පුහුණුවිම් කටයුතු හේතුවෙන් කොළඹ සහ අවට ප්‍රදේශවල විශේෂ රථ වාහන සැලැස්ම හෙට(02) දිනයේද ක්‍රියාත්මක කරන බව පොලීසිය පවසයි.ඒ අනුව හෙට පෙරවරුවේ වරින් වර පැය කිහිපයක් කොළඹ ආශ්‍රිත මාර්ග කිහිපයක රථ වාහන ධාවනය සීමා කෙරෙන බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.ගාලු පාර, ගාලු මුවදොර වටරවුමේ සිට පරණ පාර්ලිමේන්තු වටරවුම සහ චෛත්‍ය පාර දක්වා අළුයම 05.00 සිට මධ්‍යහන 12.00 දක්වා වසා තැබෙන අතර ගාලු පාර, කොල්ලුපිටිය හන්දියේ සිට ගාලු මුවදොර වටරවුම පෙරවරු 07.15 සිට මධ්‍යහන 12.00 දක්වා වසා තැබීමට නියමිතව තිබේ.පෙරවරු 08.30 සිට මධ්‍යන 12 දක්වා ලෝටස් පාර, සෙරමික් හන්දියේ සිට පරණ පාර්ලිමේන්තුව දෙසට මාර්ගය වසා තැබෙන අතර ජනාධිපති මාවත, බැංකු මාවත හන්දියේ සිට පරණ පාර්ලිමේන්තු හන්දිය දක්වා මාර්ගය පෙරවරු 08.15 සිට මධ්‍යහන 12.00 දක්වා වසා තැබෙනු ඇත.ඒ අනුව ගාලු මුවදොර හරහා ගමන් කරන රථ වාහන කොළඹට ඇතුලුවිමේදී කොල්ලුපිටිය හන්දිය, ලිබර්ටි හන්දිය, පිත්තල හන්දිය, රිගල් හන්දිය, සෙරමික් හන්දිය හරහා පිටකොටුවට පැමිණිය හැකි බව පොලිසිය සඳහන් කළේය.එමෙන්ම කොළඹින් පිටවන වාහන පිටකොටුව, සෙරමික් හන්දිය, පිත්තල හන්දිය, පුස්තකාල වටරවුම, ලිබර්ටි හන්දිය, ආර්.ඒ ද මැල්මාවත හරහා ගාලු පාරට පිවිසිය හැකි බව ද පොලිසිය සඳහන් කර තිබේ.මේ පිළිබඳ අදහස් දක්වන පාර්ලි‍මේන්තු මන්ත්‍රී වජිර අබේවර්ධන මහතා පවසන්නේ නිදහස් රටක් වශයෙන් ජාතීන් අතර අසමගියට ඉඩ නොදෙන බවයි.", "URL": "https://sinhala.adaderana.lk/news.php?nid=56832", "Category": null, "Parent URL": null}