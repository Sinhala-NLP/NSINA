{"Source": "Adaderana", "Timestamp": "July 30, 2012 11:41 am", "Headline": "ඇඹිලිපිටියේ කඩ 23 ක ගින්නක්", "News Content": "ඇඹිලිපිටිය නගරයේ කඩ කාමර 23 ක් හදිසියේ ඇති වූ ගින්නක් හේතුවෙන් විනාශ වී තිබේ. ගෑස් සිලින්ඩරයක් පිපිරීයාම හේතුවෙන් අද (30) අලුයම ගින්න හට ගෙන ඇති බව පොලිසිය සඳහන් කරයි. ඇඹිලිපිටිය බස් නැවතුම්පල ආසන්නයේ තාවකාලිකව ඉදිකර ඇති මෙම කඩපෙල නගර සභාව විසින් ලබාදී ඇති බව සඳහන්ය. එම වෙළඳසල් අවධිමත් ලෙස ඉදිකිරීම හේතුවෙන් ගින්න පැතිර ගිය බවට වෙළෙඳුන් චෝදනා නගති. ඉදිරියේ දී අලුතින් වෙළඳසල් ඉදිකර අදාළ වෙළඳුන්ට ප්‍රමුඛතාව ලැබෙන පරිදි ලබා දෙන බව අප කළ විමසීමක දී ඇඹිලිපිටිය නගර සභාවේ නගරාධිපති පූජ්‍ය වේවැල්දූවේ ඥානප්‍රභ හිමි සඳහන් කළේය.", "URL": "https://sinhala.adaderana.lk/news.php?nid=26182", "Category": null, "Parent URL": null}