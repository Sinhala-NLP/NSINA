{"Source": "Adaderana", "Timestamp": "September 21, 2010 10:22 am", "Headline": "නිධන් හෑරූ ඒ.එස්.පී ඇතුළු පිරිස මාට්ටු", "News Content": "පොළොන්නරුව-සිරිපුර සූරියදේව විහාරස්ථානයේ නිධන් හෑරූ බව කියන සහකාර පොලිස් අධිකාරරීවරයෙකු ප්‍රමුඛ කණ්ඩායමක් මනම්පිටිය පොලිස් මුරපොළේදී අත්අඩංගුවට ගැනීමට පොලීසිය සමත්වී තිබේ. ඊයේ රාත්‍රීයේ සූරියදේව විහාරස්ථාන භූමියෙන් නිධන් හාරා පලා යමින් සිටියදී ගම්වැසියන් විසින් ලබාදුන් ඔත්තුවකට අනුව මෙම පිරිස අත්අඩංගුවට ගැනීමට හැකිවී ඇතැයි අද දෙරණ වාර්තාකරු සඳහන් කරයි. ඒ අනුව වාකරේ සහකාර පොලිස් අධිකාරීවරයා ඇතුළු පොලිස් නිලධාරීන් 7ක් ද තවත් සිවිල් වැසියන් දෙදෙනෙකු ඇතුළු 10 දෙනෙකුගේ කණ්ඩායමක් අත්අඩංගුවට පත්ව ඇති බව පොළොන්නරුව ජ්‍යෙෂ්ඨ පොලිස් අධිකාරී සිරිල් ප්‍රනාන්දු මහතා අද දෙරණට කියා සිටියේය. ‍මෙම පිරිස අද පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතව ඇතැයි පොලිස් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=10999", "Category": null, "Parent URL": null}