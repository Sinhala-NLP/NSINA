{"Source": "Adaderana", "Timestamp": "May 21, 2017 01:54 pm", "Headline": "සුමේදා නෞකාව දිවයිනට එයි", "News Content": "ඉන්දීය නාවික හමුදාවට අයත් නෞකාවක් නිල සංචාරයක් සඳහා කොළඹ වරායට පැමිණ තිබේ. තෙදින නිල සංචාරයක් සඳහා ඉන්දිය නාවික හමුදාවේ “සුමේදා“ නෞකාව අද(21) පෙරවරුවේ දිවයිනට පැමිණි බව නාවික හමුදාව සඳහන් කළේය. ගැඹුරු මුහුදු ප්‍රදේශ මුර සංචාරක අධි තාක්ෂණික නෞකාවක් වන සුමේධා නෞකාව කොළඹ වරායට පැමිණීමෙන් අනතුරුව ශ්‍රී ලංකා නාවික හමුදාව විසින් නාවික සම්ප්‍රදායානුකූලව නෞකාව පිළිගෙන තිබේ.පසුගිය 2016 වසර තුළ මෙවැනි නිල සංචාරයන් සඳහා විදෙස් නාවික හමුදාවන්ට සහ වෙරළ ආරක්ෂක බලකායන්ට අයත් නෞකාවන් 57ක් පැමිණ ඇති අතර මේ වසරේ ගත වු කාලය තුළ එවැනි නෞකා 20ක් දිවයිනට පැමිණ ඇති බව නාවික හමුදාව පැවසුවේය.", "URL": "https://sinhala.adaderana.lk/news.php?nid=73382", "Category": null, "Parent URL": null}