{"Source": "Adaderana", "Timestamp": "January 19, 2019 07:23 am", "Headline": "සේවක අර්ථසාධක අරමුදල් දෙපාර්තමේන්තුව නමින් වංචනික විද්‍යුත් පණිවුඩයක්", "News Content": "සේවක අර්ථසාධක අරමුදල් දෙපාර්තමේන්තුව නමින් ව්‍යාජ ලෙස පෙනී සිටිමින් මෙරට ප්‍රනධාන මූල්‍ය ආයතන ඉලක්ක කර ගනිමින් වංචනික විද්‍යුත් තැපැල් පණිවුඩ හුවමාරුවක් සිදු වන බව ශ්‍රී ලංකා මහ බැංකුව පවසයි. සේවක අර්ථසාධක අරමුදල් දෙපාර්තමේන්තුව විසින් එවැනි කිසිදු දැනුම්දිමක් සිදු නොකරන බව මහ බැංකුව පවසයි. එමෙන්ම මෙම විද්‍යුත් තැපැල් පණිවුඩ හුවමාරුව පිළිබඳ අවධානයෙන් පසුවන ලෙස මෙරට මුල්‍ය ආයතනවලින් මහ බැංකුව ඉල්ලීමක් ද කරයි. මහ බැංකුවේ සේවක අර්ථසාධක අරමුදල් දෙපාර්තමේන්තුවේ දැන්විමක් ලෙස විද්‍යුත් තැපැල් පණිවුඩයක් ලදහොත් එය විවෘත නොකරන ලෙස ශ්‍රීව ලංකා මහ බැංකුව ජනතාවට සහ මූල්‍ය ආයතන වෙත දැනුම් දෙන්නේ.", "URL": "https://sinhala.adaderana.lk/news.php?nid=102636", "Category": null, "Parent URL": null}