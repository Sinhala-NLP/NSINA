{"Source": "Adaderana", "Timestamp": "April 19, 2011 08:42 am", "Headline": "හෝර්ටන් තැන්නේ සංචාරකයින්ට පහසුකම් දීමට නව වැඩපිළිවෙළක්", "News Content": "ලෝක උරුමයක් වන හෝර්ටන් තැන්න තුළ සංචාරකයින්ට අවශ්‍ය පහසුකම් ලබාදීම සඳහා නව වැඩපිළිවෙළක් ක්‍රියාත්මක කර තිබේ. වනජීවී දෙපාර්තමේන්තුව විසින් මෙම වැඩපිළිවෙළ ක්‍රියාවට නංවා ඇති බව එහි අධ්‍යක්ෂ ජනරාල් චන්ද්‍රවංශ පතිරාජ මහතා ප්‍රකාශ කළේය. මේ යටතේ හෝර්ටන් තැන්න ආශ්‍රිතව ආපනශාලා ඉදිකිරීම, නිවා‍ඩු නිකේතන ඉදිකිරීම, සහ ප්‍රවේශ මාර්ග සංවර්ධනය කිරීම සිදුකිරීමට නියමිතය. මාස 3 ක කාලයක් තුළ මෙම වැඩපිළි‍වෙළ අවසන් කිරීමට බලාපො‍රොත්තු වන බව චන්ද්‍රවංශ පතිරාජ මහතා ප්‍රකාශ කළේය. මීට අමතරව සංචාරකයින්ගේ මාර්ග උපදේශන කටයුතු සඳහා ස්වේච්ඡා මාර්ගෝපදේශකයින් දස දෙනෙකු බඳවා ගැනීමට ද කටයුතු කරන බව පතිරාජ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15557", "Category": null, "Parent URL": null}