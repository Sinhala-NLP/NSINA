{"Source": "Adaderana", "Timestamp": "November 20, 2015 05:01 pm", "Headline": "ආනයනික බදු වලින් තොරව රත්‍රං ගෙන්වීමට බලපත්‍ර 50ක් - සුපිරි බද්ද ඉවත් කරයි  ", "News Content": "ආනයනික බදු වලින් තොරව රත්‍රං ආනයනය කිරීම සඳහා බලපත්‍ර ලබාදීමට මෙවර අයවැයෙන් යෝජනා වී තිබේ.ඒ අනුව රත්‍රං ආනයන බලපත්‍ර 50ක් ලබාදීමට යෝජනා වී ඇති බවත් අදාළ බලපත්‍ර වලින් තොරව රත්‍රං ආනායනය කිරීමට ඉඩ නොලැබෙන බවත් මුදල් අමාත්‍ය රවී කරුණානායක මහතා අයවැය යෝජනාව ඉදිරිපත් කරමින් පාර්ලිමේන්තුවේදී මේ බව කියා සිටියේය. එසේම විදේශිකයින් සඳහා මෙරට ඉඩම් කුලී පදනම මත ලබාදීමේදී අයකරනු ලබන බදු මුදල් ඉවත් කිරීමට යෝජනා කරන බව මුදල් ඇමති රවී කරුණානායක මහතා පවසයි.ඒ මහතා මේ බව සඳහන් කර සිටියේ පාර්ලිමේන්තුවේ ‍2016 අයවැය යෝජනාව ඉදිරිපත් කරමින්ය.එමෙන්ම \"සුපිරි බද්ද\" ඉදිරියේදී අය නොකිරීමටද රවී කරුණානායක මහතා විසින් පාර්ලිමේන්තුවට යෝජනා කරන ලදී.", "URL": "https://sinhala.adaderana.lk/news.php?nid=55226", "Category": null, "Parent URL": null}