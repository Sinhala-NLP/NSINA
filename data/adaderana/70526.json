{"Source": "Adaderana", "Timestamp": "March 7, 2017 08:49 am", "Headline": "පොලිස් නිලධාරියාට පහර දී 3 ක් අත්අඩංගුවට ", "News Content": "පාදුක්ක පොලිස් වසමේ පොලිස් නිලධාරියෙකුට පහර දී රාජකාරීයට බාධාකිරීමක් සම්බන්ධයෙන් එයට අදාළ සැකකරුවන් 3 ක් අත්අඩංගුවට ගෙන ඇති බව වාර්තා වෙයි. ඊයේ (06) දහවල් 12.20 ට පමණ පාදුක්ක පොලිස් වසමේ මීපේ පොලිස් මුරපොළදී පුද්ගලයෙකුගේ පැමිණිල්ලක් පොලිස් නිලධාරියකු විසින් සටහන් කරමින් සිටියදී එම ස්ථානයට කඩා වැදුණු විත්තිකාර පාර්ශවයේ පිරිසක් පැමිණිලිකරුට පහරදීමට තැත්කල අවස්ථාවේ එය වැළැක්වීමට ගිය පොලිස් නිලධාරියාට මෙලෙස පහර දී ඇති බව පොලිසය පවසයි. මේ වන විට පහරකෑමට ලක් වු පොලිස් නිලධාරියා හෝමාගම රෝහලේ ප්‍රතිකාර ලබයි. කෙසේ වෙතත් වැරදිකරුවන් අද (07) දින හෝමාගම මහේස්ත්‍රාත් අධිකරණය වෙත යොමු කරන අතර මේ පිළිබඳ වැඩි දුර පරීක්ෂණ පාදුක්ක පොලිසිය විසින් සිදු කරනු ඇත.", "URL": "https://sinhala.adaderana.lk/news.php?nid=70526", "Category": null, "Parent URL": null}