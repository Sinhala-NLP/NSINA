{"Source": "Adaderana", "Timestamp": "May 3, 2017 09:13 pm", "Headline": "මහින්දගේ ආරක්ෂයින් 42 ක් කොළඹට", "News Content": "හිටපු ජනාධිපති මහින්ද රාජපක්ෂ මහතාගේ ආරක්ෂාව වෙනුවෙන් යොදවා තිබු ආරක්ෂකයින් 42 ක් එකවරම සේවා අවස්ථා යනුවෙන් බව පවසමින් ඇමති ආරක්ෂක අංශය වෙත අද රාත්‍රී 09 ට පෙර වාර්තා කරන ලෙස ඇමති ආරක්ෂක මුලස්ථානයෙන් දැනුම් දී තිබේ. මෙසේ කැඳවා තිබෙන ආරක්ෂක නිලධාරින් අතර සහකාර පොලිස් අධිකාරිවරයෙක්, පොලිස් පරීක්ෂකවරුන් දෙදෙනෙක්, උප පොලිස් පරීක්ෂකවරුන් පහක් ද ඇතුළත් වන බව හිටපු ජනාධිපති මහින්ද රාජපක්ෂ මහතාගේ මාධ්‍ය අංශය දන්වා සිටියි. මෙය දේශපාලන පළිගැනීම් මත සිදුකළ ස්ථාන මාරුවක් බවත් මිට පෙරද මේ ආකාරයෙන් හිටිපු ජනාධිපති මහින්ද රාජපක්ෂ මහතාගේ ආරක්ෂක අංශයේ ආරක්ෂක නිලධාරින් මේ අයුරින් මාරු කළ බවත් හිටපු ජනාධිපති මහින්ද රාජපක්ෂ මහතාගේ මාධ්‍ය අංශය නිවේදනය කරයි.", "URL": "https://sinhala.adaderana.lk/news.php?nid=72790", "Category": null, "Parent URL": null}