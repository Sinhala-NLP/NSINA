{"Source": "Adaderana", "Timestamp": "April 12, 2014 10:01 am", "Headline": "පුපුරණ ද්‍රව්‍ය සමග තරුණයින් 3ක් මාට්ටු", "News Content": "මන්නාරම, සවුත්බාර් මුහුදු තීරයේදී පුපුරණ ද්‍රව්‍ය තොගයක් ළඟ තබාගෙන සිටි තරුණයින් තිදෙනෙකු පොලිසිය විසින් අත්අඩංගුවට ගෙන තිබේ. මන්නාරම පොලිස් ස්ථානයේ නිලධාරීන් කණ්ඩායමක් විසින් සැකකටයුතු ලෙස හැසිරුණු තරුණයින් තිදෙනෙකු පරීක්ෂා කිරීමේ දී මෙම පුපුරණ ද්‍රව්‍ය තොගය සොයාගෙන ඇති බව සඳහන්ය. අත්අඩංගුවට ගන්නා අවස්ථවේ දී සැකකරුවන් සතුව තිබී ඩයිනමයිට් කරල් 36ක් සහ ඩෙටනේටර් 14ක් පොලිසිය විසින් සොයාගෙන ඇත. සැකකරුවන් මන්නාරම ප්‍රදේශයේ පදිංචි තරුණයින් බව පොලිසිය පවසන්නේය. ඔවුන් මන්නාරම මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් 5000 ක මුදල් ඇප සහ රුපියල් 2500 ක ශරීර ඇප මත මුදාහැර ඇත.", "URL": "https://sinhala.adaderana.lk/news.php?nid=42482", "Category": null, "Parent URL": null}