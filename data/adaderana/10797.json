{"Source": "Adaderana", "Timestamp": "September 11, 2010 08:19 pm", "Headline": "18 නිසා පුද්ගලික නාලිකා වලට බලපෑමක් වෙනවා", "News Content": "18 වන ආණ්ඩුක්‍රම ව්‍යවස්ථා සංශෝධනයට අනුව පෞද්ගලික මාධ්‍ය නාලිකා වලට යම් බලපෑමක් සිදුවන බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. නව සංශෝධනයට අනුව ව්‍යවස්ථා දායකය සතුව පැවති බලතල සීමා වී ඇති බව ඔහු සඳහන් කළේය. මාධ්‍ය සේවක වෘත්තීය සමිති සම්මේලනයේ පස්වන නි‍යෝජිත සමුළුවට සහභාගී වෙමින් ලක්ෂ්මන් කිරිඇල්ල මහතා මේ අදහස් පළ කළේය. මේ අතර මාධ්‍ය සේවක වෘත්තීය සමිති සම්මේලනයේ පස්වන නි‍යෝජිත සමුළුවට සම සමාජ පක්ෂයේ නායක ආචාර්ය වික්‍රමබාහු කරුණාරත්න මහතා ද සහභාගි විය. විශාල බලයක් අතැතිව රජය ආරම්භ කර ඇති ගමන් මඟ රටට එතරම් යහපත් තත්ත්වයක් උදා නොකරන බව ඔහු එහිදි පැවසුවේය.", "URL": "https://sinhala.adaderana.lk/news.php?nid=10797", "Category": null, "Parent URL": null}