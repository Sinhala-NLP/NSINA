{"Source": "Adaderana", "Timestamp": "February 10, 2019 04:19 pm", "Headline": "ආණ්ඩුව ගෙනියන්න බැරි නම් මැතිවරණයක් තියන්න", "News Content": "වත්මන් ආණ්ඩුව ඉදිරියට ගෙනයාමට නොහැකි නම් වහාම මහ මැතිවරණයක් පැවැත්විය යුතු බව ජනතා විමුක්ති පෙරමුණ පවසයි. ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සඳහන් කළේ එක්සත් ජාතික පක්ෂයට අවශ්‍ය ආකාරයෙන් යළි ජාතික ආණ්ඩුවක් බිහි කිරීමට ඉඩ ලබානොදෙන බවයි. බේරුවල ජනතා විමුක්ති පෙරමුණේ ආසන බල මණ්ඩල රැස්වීම අමතමින් ටිල්වින් සිල්වා මහතා මෙම අදහස් පළ කළේය. කෙසේවෙතත් පාර්ලිමේන්තු මන්ත්‍රී විජේපාල හෙට්ටිආරච්චි මහතා පැවසුවේ එක් එක් පුද්ගලයින්ට අවශ්‍ය ආකාරයෙන් මැතිවරණ පැවැත්වීමට එක්සත් ජාතික පක්ෂය සූදානම් නොමැති බවයි ඒසේම බහුතරයක් නොමැතිව වත්මන් ආණ්ඩුව ඉදිරියට පවත්වාගෙන යාමට ඉඩ ලබානොදෙන බවට පාර්ලිමේන්තු මන්ත්‍රී විමල් වීරවංශ මහතා සදහන් කළේය.", "URL": "https://sinhala.adaderana.lk/news.php?nid=104029", "Category": null, "Parent URL": null}