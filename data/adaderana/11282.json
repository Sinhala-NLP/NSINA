{"Source": "Adaderana", "Timestamp": "October 4, 2010 02:58 pm", "Headline": "පාන් රාත්තල රුපියල් 3 න් නගියි", "News Content": "ග්‍රෑම් 450 පාන් රාත්තලක මිල අද සිට රුපියල් 3 න් ඉහළ යන බව බේකරි හිමියන්ගේ සංගමය පවසයි. අද(04) දහවල් රැස්වූ බේකරි හිමියන්ගේ සම්මේලනයේ විධායක සභාවේදී මෙම තීරණය ගත් බව බේකරි හිමියන්ගේ සංගමයේ සභාපති එන්.කේ.ජයවර්ධන මහතා සඳහන් කළේය. පසුගිය සැප්තැම්බර් 10 වන දින ද ග්‍රෑම් රාත්තලක මිල රුපියල් 3 න් වැඩිවිය. සෙසු බේකරි නිෂ්පාදනවල මිල පාරිභෝගිකයන්ට අවාසියක් නොවන ලෙස ඒ ඒ බේකරි හිමියන් දරනු ඇති බවට තමන් විශ්වාස කරන බව ද ඔහු කියා සිටියේය.", "URL": "https://sinhala.adaderana.lk/news.php?nid=11282", "Category": null, "Parent URL": null}