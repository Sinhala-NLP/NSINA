{"Source": "Adaderana", "Timestamp": "May 4, 2012 08:38 am", "Headline": " වෙසක් උළෙලට  සමගාමීව විශේෂ බස්රථ සේවාවක් ", "News Content": "වෙසක් උත්සවයට සමගාමීව අද(04)සිට විශේෂ බස්රථ සේවාවක් ක‍්‍රියාත්මක කිරීමට ජාතික ගමනා ගමන කොමිසන් සභාව පියවර ගෙන තිබේ. එම බස් සේවාව අද(04)සිට ලබන 8 වැනිදා දක්වා ක‍්‍රියාත්මක කිරීමට නියමිතය. ඒ අනුව අදාළ කාලය තුළ කොළඹ බැස්ටියන් මාවත ඇතුළු අන්තර් පළාත් බස්නැවතුම් පොළවල සිට ගමන් ආරම්භකරන සියලූ බස්රථ සාමාන්‍ය කාල සටහන්වලින් බැහැරව මගී අවශ්‍යතා සඳහා සේවා සැපයීමට යොමුකර තිබේ. අධික ලෙස ගාස්තු අයකෙරෙන සහ වෙනත් අක‍්‍රමිකතාවල යෙදෙන බස්රථ වල මගීසේවා අවසර පත‍්‍රය ඒ මොහොතේම අවලංගු කරන බව ජාතික ගමනා ගමන කොමිසන් සභාවේ සභාපති රොෂාන් ගුණවර්ධන මහතා සඳහන් කරයි. මේ අතර අදාළ කාලසීමාව තුළදී පෞද්ගලික බස්රථ සඳහා තාවකාලික ධාවන බලපත‍්‍ර නොමිලේ ලාබදීමටද තීරණය කර ඇත.", "URL": "https://sinhala.adaderana.lk/news.php?nid=24003", "Category": null, "Parent URL": null}