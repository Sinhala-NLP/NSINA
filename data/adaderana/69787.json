{"Source": "Adaderana", "Timestamp": "February 18, 2017 03:05 pm", "Headline": " පරිභෝජනයට නුසුදුසු සහල් සොයා වැටලීම්", "News Content": "මිනිස් පරිභෝජනයට නුසුදුසු සහල් අලෙවි කරන පුද්ගලයින් සොයා අඛණ්ඩව වැටලීම් දිවයින පුරා සිදු කරන බව පාරිභෝගික අධිකාරිය පවසයි.නිවේදනයක් නිකුත් කරමින් එම අධිකාරිය සඳහන් කළේ කැකිරාව ප්‍රදේශයේ සිදු කළ වැටලීවලින් මිනිස් පරිභෝජනයට නුසුදුසු සහල් කිලෝ ග්‍රෑම් 9530ක් සිය බාරට ගත් බවයි.නිෂ්පාදන දිනය හා කල් ඉකුත්වන දිනය වෙනස් කර එම සහල් තොගය අලෙවි කිරීම සඳහා සකස් කර තිබීයදී මෙලෙස පාරිභෝගික අධිකාරිය විසින් සොයාගෙන තිබේ.පාරිභෝගික අධිකාරියේ විශේෂ වැටලීම් ඒකකය විසින් මෙම වැටලීම සිදු කර ඇති අතර අදාළ වෙළෙඳසැල් හිමියාට එරෙහිව නීතිමය කටයුතු කිරීමට නියමිතය.", "URL": "https://sinhala.adaderana.lk/news.php?nid=69787", "Category": null, "Parent URL": null}