{"Source": "Adaderana", "Timestamp": "August 2, 2018 09:34 am", "Headline": "බැංකුවකින් මුදල් කොල්ලකෑ පුද්ගලයෙකු මාට්ටු", "News Content": "රාජ්‍ය බැංකුවකින් මුදල් කොල්ල කෑ පුද්ගලයෙකු ගල්කිස්ස ප්‍රදේශයේදී අත්අඩංගුවට ගෙන තිබේ. සැකකරු ගල්කිස්ස, ගාලු පාර ප්‍රදේශයේ පිහිටි රාජ්‍ය බැංකුවකට පැමිණ එහි සිටි නිලධාරිණියකට රුපියල් දහසේ නෝට්ටුවක් ලබාදී එය මාරු කර දෙන ලෙසට පවසා තිබේ. පසුව ඔහු අදාළ කවුන්ටරයට ඉහළින් එම නිලධාරිණිය සිටින ස්ථානයට ගොස් රුපියල් 15,000ක මුදලක් කොල්ල කා පළා ගොස් ඇති බව පොලීසිය පවසයි. පසුව ගල්කිස්ස පොලීසිය සිදුකළ විමර්ශනයකින් අනතුරුව සැකකරු සහ කොල්ල කෑමට පැමිණි මෝටර් රථයද සමඟ අත්අඩංගුවට ගෙන තිබේ. අත්අඩංගුවට ගෙන ඇත්තේ බොරලැස්ගමුව, සමරපාල මාවත ප්‍රදේශයේ පදිංචි 32 හැවිරිදි පුද්ගලයෙකු වන අතර ඔහු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=93660", "Category": null, "Parent URL": null}