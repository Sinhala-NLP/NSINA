{"Source": "Adaderana", "Timestamp": "June 6, 2016 10:32 am", "Headline": "  පොල්පිටිය ප්‍රදේශය ගිලා බැසීමේ අවදානමක්", "News Content": "ගිනිගත්හේන, පොල්පිටිය ප්‍රදේශයේ ගිලා බැසීමක් හේතුවෙන් ප්‍රදේශයේ පවුල් 28ක පිරිස් ආරක්ෂිත ස්ථාන කරා යොමු කර තිබේ.පොල්පිටිය, බ්‍රෝඩ්ලන්ඩ් ජල විදුලි බලාගාර ව්‍යාපෘතිය යටතේ පවතින උමං මාර්ගයක් ගිලා බැසීම හේතුවෙන් ප්‍රදේශවාසීන් ආරක්ෂිත ස්ථානකරා යොමු කිරීමට පියවර ගන්නා බව පොලීසිය පැවසුවේය.ඒ අනුව පවුල් 28කට අයත් සාමාජිකයින් 108 දෙනෙකු එම ප්‍රදේශයෙන් ඉවත් කිරීමට පියවර ගත් බව වාර්තා වෙයි.ඔවුන් මේ වන විට පොල්පිටිය ප්‍රදේශයේ පාසලක තාවකාලිකව රඳවා තිබේ.අදාළ උමං මාර්ගයේ කැණිම් කටයුතු ද තාවකාලිකව අත්හිටුවීමට පියවර ගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=60826", "Category": null, "Parent URL": null}