{"Source": "Adaderana", "Timestamp": "April 24, 2018 08:15 am", "Headline": "යතුරුපැදි අනතුරකින් තරුණයෙක් මරුට", "News Content": "වත්තල ප්‍රදේශයේ දී සිදුවු අනතුරකින් යතුරුපැදිකරුවෙකු මියගොස් තිබේ. අද(24) අලුයම යතුරුපැදියක් මාර්ගයෙන් ඉවතට පැන තාප්පයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ යතුරුපැදිකරු කොළඹ ජාතික රෝහලට ඇතුළත් කිරීමේ දී මියගොස් තිබේ. මියගොස් ඇතේ වත්තල, හැඳල ප්‍රදේශයේ පදිංචිව සිටි 38 හැවිරිදි අයෙක්ය. අනතුර සම්බන්ධයෙන් වත්තල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87920", "Category": null, "Parent URL": null}