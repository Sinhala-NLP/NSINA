{"Source": "Adaderana", "Timestamp": "September 4, 2019 07:30 pm", "Headline": "විමල්ගෙන් වජිරට චෝදනාවක්", "News Content": "ඉදිරි ජනාධිපතිවරණයේදී තමාට වුවමනා ලෙස මෙහෙයවිය හැකි දිසාපතිවරු පිරිසක් පත් කරගැනීම සඳහා වජිර අබේවර්ධන අමාත්‍යවරයා කුමන්ත්‍රණකාරි වැඩපිළිවෙළක නිරතව සිටින බව ජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ මහතා පවසයි. එම පක්ෂ කාර්යාලයේ අද(04) පැවති මාධ්‍ය හමුවට එක් වෙමින් වීරවංශ මහතා මේ බව කියා සිටියේය. එහිදී වැඩිදුරටත් අදහස් දක්වමින් පාර්ලිමේන්තු විමල් වීරවංශ මහතා මේ බව පැවසීය. “දිසාපතිවරු 16 ක් සඳහා පරීක්ෂණ කරනවා. තවත් පුවත්පතක තියෙනවා. චෝදනා එල්ලවන 16 දෙනා. වෙන සංචිතයකට දානවා කියලා. හොයලා බැලුවාම කිසිම පරීක්ෂණයක් නැහැ. මේක කෘත්‍රිමව කරන චෝදනාවක් තමන්ට නටවන්න බැරි දිසාපතිවරු. සංචිතයට දාලා. පක්ෂපාති දිසාපතිවරු පත් කරගන්නයි හදන්නේ. ජනාධිපතිවරණයේදී කුමන්ත්‍රණ සාර්ථක කරගන්න. දිසාපති කියන්නේ ඡන්දෙදි දිස්ත්‍රික් තේරීම්භාර නිලධාරියා ඔහු අතෙයි බලය කේන්ද්‍රගත වෙන්නේ. ජූලි 30 වැනිදා අමෙරිකානු ජාතිකයින් පිරිසක්. හිල්ටන් හෝටලයට එනවා. ඔවුන් සතු ගමන් මලු ස්කෑන් කරන්න දෙන්නේ නැහැ. අමෙරිකානු රජයේ ගුවන් යානයකින් ඇවිත් තියෙන්නේ. ගුවන් තොටුපොළේදී පරික්ෂා කරලත් නැහැ. අමෙරිකානු තානාපති කාර්යාලයේ ජීප් රථයක් ඇවිත්. ඒ ජීප් එක බෑග් ටික අරගෙන ගියා. KL - 6586 ජීප් රථයේ අංකය. එක බෑග් එකක් විතරක් පරීක්ෂා කරන්න දුන්නා. එක් පුද්ගලයෙකුගේ හැඳුනුම්පත. අනිත් අයගේ වීසා පිටපත්. මේ අය දවස් දෙකකට පස්සේ මාලදිවයිනට ගිහින්. ගෙනාපු ගමන් මලු මෙහෙ තියලා. මේවා ගෙනාවේ මොකටද? ඇයි පරීක්ෂා කරන්න නොදුන්නේ? අමාරුවේ වැටෙන ඒවා බෑග්වල තිබ්බද? රට අද වෙද්දි ඕන කෙනෙකුට එන්න පුළුවන් අතහැර දාපු රාජ්‍යයක් වෙලා“", "URL": "https://sinhala.adaderana.lk/news.php?nid=118292", "Category": null, "Parent URL": null}