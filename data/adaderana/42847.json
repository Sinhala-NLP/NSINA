{"Source": "Adaderana", "Timestamp": "April 29, 2014 08:11 am", "Headline": "ජාතික ප්‍රතිශක්තීකරණ ප්‍රතිපත්තිය අද එළිදක්වයි ", "News Content": "ජාතික ප්‍රතිශක්තීකරණ ප්‍රතිපත්තිය අද එළිදැක්වීමට නියමිතව තිබේ. වසංගත රෝග විද්‍යා අංශය සකස් කළ මෙම ප්‍රතිපත්තිය අද(29) පෙරවරුවේ සෞඛ්‍ය අමාත්‍ය මෛත්‍රීපාල සිරිසේන මහතාට බාරදීමට නියමිත බව සෞඛ්‍ය අමාත්‍යාංශය සඳහන් කළේය. ලෝකයේ හොඳම ප්‍රතිශක්තීකරණ වැඩසටහන මෙරට ක්‍රියාත්මක වන අතර එම තත්ත්වය තවදුරටත් අඛණ්ඩව පවත්වාගෙන යාම මෙම ජාතික ප්‍රතිපත්තිය හඳුන්වාදීමේ අරමුණ වී තිබේ. පෝලීයෝ වසූරිය, කක්කල්කැස්ස, ගලපටලය සහ පිටගැස්ම වැනි රෝග තත්ත්වයන් මෙරටින් සම්පූර්ණයෙන්ම තුරන් කිරීමට හැකියාව ලැබී ඇත්තේ රට තුළ ක්‍රියාත්මක ප්‍රතිශක්තීකරණ වැඩසටහන් හේතුවෙන් බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=42847", "Category": null, "Parent URL": null}