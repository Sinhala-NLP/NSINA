{"Source": "Adaderana", "Timestamp": "August 6, 2017 12:33 pm", "Headline": " දිමුත්ගෙන් තවත් ශතකයක් ", "News Content": "සංචාරක ඉන්දීය කණ්ඩායම සමඟ පැවැත්වෙන දෙවන ටෙස්ට් ක්‍රිකට් තරගයේ දී ශතකයක් වාර්තා කිරීමට දිමුත් කරුණාරත්න මීට ටික වේලාවකට පෙර සමත් වුණි.ඒ අනුව මෙය ඔහුගේ 6 වන ටෙස්ට් ශතකය යි.මේ දක්වා ටෙස්ට් තරඟ 41ට සහභාගී වී ඇති දිමුත් කරුණාරත්න ඉනිමකදී ලැබු වැඩිම ලකුණු සංඛ්‍යාව 186කි.ඉන්දීය කණ්ඩායම සමඟ පැවැත්වෙන තරගයේ සිය දෙවන ඉනිම සඳහා පන්දුවට පහරදෙන ශ්‍රී ලංකා කණ්ඩායම මීට ටික වේලාවකට පෙර කඩුලු 4ක් බිද වැටී ලකුණු 241ක් ලබා සිටියි.නොදැවී පන්දුවට පහරදෙන දිමුත් කරුණාරත්න ලකුණු 107 ක් ලබා සිටියි.ශ්‍රී ලංකා ඉනිම වෙනුවෙන් කුසල් මෙන්ඩිස් ලකුණු 110ක් ලබාගත්තේය.", "URL": "https://sinhala.adaderana.lk/news.php?nid=76009", "Category": null, "Parent URL": null}