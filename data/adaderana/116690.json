{"Source": "Adaderana", "Timestamp": "August 16, 2019 12:07 pm", "Headline": "ඓතිහාසික භික්ෂු භූමිකාව ගැන කාටවත් ප්‍රශ්න කරන්න බෑ", "News Content": "ඵෙතිහාසික භික්ෂු භූමිකාව පිළිබදව කිසිවෙකුටත් ප්‍රශ්න කළ නොහැකි බව පුජ්‍ය ගලබොඩඅත්තේ ඥානසාර හිමියන් පවසයි. ඥාණසාර හිමියන් එ බැව් කියා සිටියේ අඹගමුව ශ්‍රි විජයබා පිරිවෙනේ ඊයේ (15) රාත්‍රියේ පැවති විශේෂ ධර්ම දේශානවකට සහ රටට සෙත් පතා පැවති විශේෂ බෝධි පුජා පින්කමකට එක් වෙමිනි. මෙම ධර්ම දේශනාවේදී වැඩිදුරටත් අදහස් දැක්වු ඥානසාර හිමියන් ප්‍රකාශ කළේ මරාගෙන මැරෙන බෝම්බකරුවන් තවමත් හැට හැත්තෑවකට වැඩි පිරිසක් රට තුළ සිටින බවයි. නැවතත් බෞද්ධ ජනතාවට සංඝානුශාසනා යටතේ පන්සලට එක් වන ලෙස පුන පුනා කීමට සිදුව ඇති බවත් අනාගත පරපුරේ ආරක්ෂාව වෙනුවෙන් එකාවන්ව එකතු වීමට අවශ්‍ය බවත් උන්වහන්සේ පෙන්වා දුන්නේය. ඒ පිළිබඳ දැනුවත් කිරීමට භික්ෂුන් වහන්සේලාට ඓතිහාසිකව පැවරී ඇති කාර්යභාර්යය පිළිබඳ ප්‍රශ්න කිරීමට කිසිවෙකුටවත් නොහැකි බවත් ආරක්ෂක අංශවලට දේශපාලකයන්ට හෝ එසේ ප්‍රශ්න කිරීමට අයිතියක් නොමැති බවත් උන්වහන්සේ අවධාරණය කරයි. බුදු හාමුදුරුවන් ගුරු කරගෙන සියලු දෙනා ඒ වටා එක් විය යුතු බව ඥානසාර හිමි වැඩිදුරටත් ප්‍රකාශ කළේය. ධර්ම දේශනාවෙන් අනතුරුව එම පිරිවෙනේදි රටට සිත් පතා විශේෂ බෝධි පුජා පින්කමක්ද ඥාණසාර හිමියන් විසින් පැවැත් වු අතර ධර්ම දේශනාවට සහ බෝධි පුජා පින් කමට ප්‍රදේශයේ බෞද්ධ බැතිමතුන් විශාල පිරිසක් සහභාගි විය.", "URL": "https://sinhala.adaderana.lk/news.php?nid=116690", "Category": null, "Parent URL": null}