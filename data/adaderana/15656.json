{"Source": "Adaderana", "Timestamp": "April 23, 2011 02:46 pm", "Headline": "දෙමදඔය කන්දේ නිධන් හැරූ දෙදෙනෙකුට 50,000 බැගින් දඩ", "News Content": "නිධන් හැරූ බවට සැකපිට අත්අඩංගුවට ගත් පුද්ගලයින් දෙදෙනෙකුට එරෙහිව රුපියල් 50,000 බැගින් දඩ නියම කිරීමට නාවුල මහේස්ත්‍රාත් අධිකරණය කටයුතු කර තිබේ. මාතලේ දෙමදඔය කන්දේ නිධන් හැරූ බවට සැකපිට අදාළ සැකකරුවන් දෙදෙනා පොලිසිය විසින් අත්අඩංගුවට ගෙන තිබුණි. අදාළ සැකකරුවන් මේල්පිටිය ප්‍රදේශයේ පදිංචිකරුවන්ය. අත්අඩංගුවට ගත් සැකකරුවන්ට එරෙහිව නාවුල මහේස්ත්‍රාත් රංගනී ගමගේ මෙනවිය විසින් අදාළ දඩ නියම කර තිබේ.", "URL": "https://sinhala.adaderana.lk/news.php?nid=15656", "Category": null, "Parent URL": null}