{"Source": "Adaderana", "Timestamp": "September 4, 2018 11:48 am", "Headline": "මතුගම දී තරුණයෙක් අතුරුදන් වෙයි ", "News Content": "ඕවිටිගල, මතුගම ප්‍රදේශයේ පදිංචි 30 හැවිරිදි තරුණයෙක් අතුරුදහන් ව ඇති බව වාර්තා වෙයි. මෙලෙස අතුරුදහන් වී ඇත්තේ තේනුක රුචිරංග විතාන නැමති පුද්ගලයෙකි. පෙරේදා (02) රාත්‍රියේ තම සේවාව නිමා වී කොළඹ සිට තම නිවස බලා යාම සඳහා බස් රථයකට ගොඩවී ඇති නමුත් සුළු මොහොතකින් පසු ඔහු තම ජංගම දුරකථනයද බස් රථයේ තබා බස් රියෙන් බැස ගොස් ඇති බව දෙමව්පියන් පවසයි. මෙම පුද්ගලයා අතුරුදහන් බවට පියා විසින් මතුගම පොලීසියට පැමිණිලි කොට තිබේ. මතුගම පොලීසිය විසින් සිද්ධිය පිළිබඳව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=95511", "Category": null, "Parent URL": null}