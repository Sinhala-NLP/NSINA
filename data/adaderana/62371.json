{"Source": "Adaderana", "Timestamp": "July 24, 2016 10:07 am", "Headline": " ජනතාවගේ එකම ආරක්ෂකයා ඒකාබද්ධ විපක්ෂයයි", "News Content": "ජනතාවගේ එකම ආරක්ෂකයා ඒකාබද්ධ විපක්ෂය බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. මහරගම ප්‍රදේශයේ පැවති ජනහමුවකදී මන්ත්‍රීවරයා ප්‍රකාශ කළේ පසුගිය කාලය තුළ ආණ්ඩුවේ ජනතා විරෝධී ක්‍රියාමාර්ග රැසක් වෙනස් කිරීමට ඒකාබද්ධ විපක්ෂයට හැකි වූ බවයි.මේ අතර ඒකාබද්ධ විපක්ෂයේ පාද යාත්‍රාවට සියලු ජනතාව එක්විය යුතු බව පාර්ලිමේන්තු මන්ත්‍රී ඩලස් අලහප්පෙරුම මහතා පොළොන්නරුව ප්‍රදේශයේ දී ප්‍රකාශ කළේය.එමෙන්ම ආණ්ඩුවට එරෙහිව මහනුවරින් ආරම්භ කෙරෙන පාද යාත‍්‍රාව සම්බන්ධයෙන් ශ‍්‍රී ලංකා නිදහස් පක්ෂය කලබලයට පත්විය යුතු නැතැයි ඒකාබද්ධ විපක්ෂය පවසයි.එම විරෝධතා පාගමන ආණ්ඩුවට එරෙහි ක‍්‍රියාමාර්ගයක් මිස ශ‍්‍රී ලංකා නිදහස් පක්ෂයට එරෙහි ක‍්‍රියාමාර්ගයක් නොවන බව පාර්ලිමේන්තු මන්ත‍්‍රී බන්දුල ගුණවර්ධන මහතා පෙන්වා දෙයි.", "URL": "https://sinhala.adaderana.lk/news.php?nid=62371", "Category": null, "Parent URL": null}