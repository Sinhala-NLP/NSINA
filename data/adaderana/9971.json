{"Source": "Adaderana", "Timestamp": "August 2, 2010 08:48 am", "Headline": "මංගල එපාපය හා අත්වැල් බැඳගැනීමට තීරණය කරයි ", "News Content": "ශ්‍රි ලංකා නිදහස් පක්ෂ මහජන පාර්ශවය එක්සත් ජාතික පක්ෂයට එක්වීම සඳහා අවසන් තීරණයකට එළඹ තිබේ. ඒ අනුව පාර්ලිමේන්තු මන්ත්‍රී මංගල සමරවීර මහතාගේ නායකත්වයෙන් යුත් ශ්‍රි ලංකා නිදහස් පක්ෂ මහජන පාර්ශවය ලබන සිකුරාදා නිල වශයෙන් එක්සත් ජාතික පක්ෂය සමග එක්වීමට නියමිතය. ඒ අනුව ඉදිරියේදී එම පක්ෂයේ නියෝජිතයන් ද එක්සත් ජාතික පක්ෂය යටතේ කටයුතු කරනු ඇත. ශ්‍රි ලංකා නිදහස් පක්ෂ මහජන පාර්ශවය පසුගිය මැතිවරණ වලදී ද එක්සත් ජාතික පක්ෂය යටතේ තරග කළ ද ඔවුන් වෙනම පක්ෂයක් ලෙස නියෝජනය විය. කෙසේ වුව ද එක්සත් ජාතික පක්ෂයට එක්වීමෙන් පසු ශ්‍රි ලංකා නිදහස් පක්ෂ මහජන පාර්ශවය විසුරුවා හරිනු ඇති බව වාර්තා වේ.", "URL": "https://sinhala.adaderana.lk/news.php?nid=9971", "Category": null, "Parent URL": null}