{"Source": "Adaderana", "Timestamp": "April 24, 2013 04:22 pm", "Headline": "සංචාරක හෝටල් ක්ෂේත්‍රයේ රැකියා ඉල්ලුම වසරකට 25,000ක්", "News Content": "මෙරට සංචාරක හෝටල් ක්ෂේත්‍රයේ රැකියා ඉල්ලුම වසරකට 25,000 ක් පමණ වන බව ශ්‍රී ලංකා සංචාරක හා හෝටල් කළමනාකාරීත්ව ආයතනයේ අධ්‍යක්ෂ ජනරාල් සේනක විජේවර්ධන මහතා පවසයි. එම ඉල්ලුම සපුරාලීමට ශ්‍රී ලංකා හෝටල් පාසලට නොහැකි බව ඔහු කියයි. මේ හේතුවෙන් තම අධීක්ෂණය යටතේ එම කටයුතු පෞද්ගලික හෝටල් පුහුණු කිරීමේ ආයතන සඳහා ලබාදිමට කටයුතු යොදා ඇති බව සේනක විජේවර්ධන මහතා පවසයි. කෙසේ වෙතත් ශ්‍රී ලංකා සංචාරක හා හෝටල් කළමනාකාරීත්ව ආයතනය මගින් මේ වනවිට 1500 ක පමණ පිරිසකට ලබාදෙන පුහුණුව ඉදිරියේ දී වැඩිකිරීමට බලාපොරොත්තු වන බව මහනුවර කුණ්ඩසාලේ ප්‍රදේශයේ පැවති සාකච්ජාවකට එක් වෙමින් සේනක විජේවර්ධන මහතා සඳහන් කළේය.", "URL": "https://sinhala.adaderana.lk/news.php?nid=33544", "Category": null, "Parent URL": null}