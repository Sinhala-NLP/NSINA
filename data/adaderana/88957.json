{"Source": "Adaderana", "Timestamp": "May 12, 2018 09:23 am", "Headline": "  සතියක් ඇතුළත දැරියන් 3 ක් පුළුස්සලා මරලා", "News Content": "ඉන්දියාවේ සතියක් තුළ කුඩා දැරියන් තිදෙනෙකු දූෂණය කර ඝාතනය කර ඇති බව විදෙස් මාධ්‍ය වාර්තා කරයි ඉන්දියාවේ සාගර් දිස්ත්‍රික්කයේ, මධ්‍ය ප්‍රදේශයේ දී 16 හැවිරිදි දැරියක් පුළුස්සා ඝාතනය කර තිබේ. දූෂණයට ලක්වීමෙන් පසු සිය දෙමාපියන්ට ඒ බව දැනුම් දෙන බවට අදාළ දැරිය ප්‍රකාශ කිරීමෙන් අනතුරුව සැකකරු විසින් ඇය ඉන්ධන යොදා පුළුස්සා ඝාතනය කර ඇති බව සඳහන්ය. මීට පෙර ද 17 හැවිරිදි දැරියක් පුළුස්සා ඝාතනය කර ඇති අතර විවාහ වීමට ප්‍රතික්ෂේප කිරීමෙන් පසු පෙම්වතා විසින් අදාළ දැරියව ඝාතනය කර ඇති බව සඳහන්ය. එමෙන්ම තවත් 16 හැවිරිදි දැරියක් පුළුස්සා ඝාතනය කර ඇති බව විදෙස් මාධ්‍ය සඳහන් කළේය. අදාළ දැරිය දූෂණයට ලක්වීමෙන් අනතුරුව ඇයගේ දෙමාපියන් විසින් ඒ බව ගමේ වැඩිහිටියන් දැනුවත් කර ඇති අතර ඒ පිළිබඳව උරණ වූ අදාළ සැකකරු විසින් එම දැරිය ඝාතනය කර තිබේ.", "URL": "https://sinhala.adaderana.lk/news.php?nid=88957", "Category": null, "Parent URL": null}