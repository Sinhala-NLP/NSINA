{"Source": "Adaderana", "Timestamp": "February 24, 2014 03:21 pm", "Headline": "මොබිටෙල් “ඩිපොසිට් නැතුව රෝමිං“ හඳුන්වා දෙයි", "News Content": "ජාතික ජංගම දුරකථන ජාලය වන මොබිටෙල් ආයතනය විදේශ සංචාරයන්හි යෙදෙන සිය පසු ගෙවුම් පාරිභෝගිකයන්ගේ පහසුව උදෙසා ‘ඩිපොසිට් නැතුව රෝමිං’ නමින් සුවිශේෂී අංගයන් රැසකගෙන් යුතු සේවාවක් හඳුන්වා දෙයි. මෙතුළින් විදේශ සංචාරයන්හි යෙදෙන අයට මුදල් තැන්පතුවක් රහිතව රෝමිං පහසුකම ලබාගැනීමෙන් සියරට සිටින පවුලේ උදවිය සහ තම කාර්යාලය සමඟ පහසුවෙන් සබඳතා පැවැත්වීමට මග පෑදේ. මෙම නවතම සේවාව පිළිබඳ අදහස් දක්වන මොබිටෙල්හි අලෙවිකරණ කටයුතු පිළිබඳ ජ්‍යෙෂ්ඨ සාමාන්‍යාධිකාරී නලින් පෙරේරා මහතා මෙසේ පැවසීය, “ඩිපොසිට් නැතුව රෝමිං“ සේවාව තුළින් අපගේ පාරිභෝගිකයන්ට සේවා බොහොමයක ප‍්‍රතිලාභ අත්විඳිය හැකියි. රෝමිං සේවාවන් ලබාගැනීමේදී අදාළ පාරිභෝගිකයාට තැන්පතු මුදලක් තැබීම අවශ්‍ය නොවීම පාරිභෝගිකයාට මහත් අස්වැසිල්ලක් වෙනවා වගේම භාවිතා සීමාව සහ පිරිමැසුම්දායී ගාස්තු පිළිබ`ද පාරිභෝගිකයා වෙත ඒ මොහොතේම සැණින් දැනුම් දීම යනාදි කරුණු නිසා තමන්ගේ පවුලේ උදවිය සහ තම කාර්යාලය සමඟ සබඳතා පැවැත්වීම ඉතාමත් පහසු කරදෙනවා. ඒ වගේම ගෙවන මුදලට ඵලදායී ප‍්‍රතිඵල ලබාදීම මෙම සේවාවෙන් තහවුරු කෙරෙනවා. “ මොබිටෙල්හි මෙම පිරිමැසුම්දායී රෝමිං පහසුකම සකි‍්‍රය කරගැනීමෙන් විදේශ සංචාරයන්හි නිරත වන අතරතුර වඩාත් අඩු රෝමිං ගාස්තු ඔබට අත්විඳිය හැක. මෙම “ඩිපොසිට් නැතුව රෝමිං“සේවාව සකි‍්‍රය කරගැනීමට ඔබේ මොබිටෙල් පසු ගෙවුම් සබඳතාවයෙන් #999# අමතන්න. පසු ගෙවුම් පාරිභෝගිකයන් සඳහා වන දේශීය ණය සීමාව මෙහිදී අදාළ වන අතර එම ණය සීමාවන් වැඩිකරගැනීමේ විකල්පයක්ද පවතී. මෙම සේවාව පිළිබඳ තවදුරටත් දැනුවත් වීම සඳහා මොබිටෙල්හි රෝමිං සේවා සඳහා වන විශේෂ විමසීම් අංකය වන 0714555555 අමතන්න.", "URL": "https://sinhala.adaderana.lk/news.php?nid=41354", "Category": null, "Parent URL": null}