{"Source": "Adaderana", "Timestamp": "May 20, 2016 04:36 pm", "Headline": "අඹතලේ දැනට අවදානමක් නෑ", "News Content": "අඹතලේ ජල පවිත්‍රාගාර‍ය ආශ්‍රිත ජල මට්ටම මේවන විට අඩි 19.11ක පවතින බවත්, එය අඩි 23 දක්වා වැඩි වුවහොත් ජලපවිත්‍රාගාරය වසා දැමීමට සිදුවන බවත්, නගර සැලසුම් හා ජලසම්පාදන අමාත්‍ය රවුෆ් හකීම් මහතා පවසයි.පවත්නා ආපදා තත්ත්වය පිළිබඳව අද පාර්ලිමේන්තුවේදී අදහස් දක්වමින් අමාත්‍යවරයා මේ බව පවසා ඇත.අමාත්‍යවරයා එහිදී පවසා ඇත්තේ කැලණි ග‍ඟේ ජල මට්ටමේ අඩුවක් මේවන වාර්තා වී ඇති බැවින් දැනට පවත්නා තත්ත්වය යටතේ ජල පවිත්‍රාගාරය වසා දැමීමට තරම් අවදානමක් මතුව නැති බවයි.මේ අතර ජල පවිත්‍රාගාරය වසා දැමීම සම්බන්ධයෙන් මෙන්ම එහි ජලය අපවිත්‍ර වී ඇතැයි පැවසෙන ආරංචි අසත්‍ය බව අප කළ විමසීමකදී අඹතලේ ජලපවිත්‍රාගාරයේ නියෝජ්‍ය සාමාන්‍යාධිකාරි රංජිත් පෙරේරා මහතා පැවසීය.අඹතලේ ජල පොම්ප සියල්ල වැසීගියහොත් කොළඹට ජලය බෙදීම මුළුමනින්ම නතරවන බවට ඊයේ වාර්තා විය.", "URL": "https://sinhala.adaderana.lk/news.php?nid=60321", "Category": null, "Parent URL": null}