{"Source": "Adaderana", "Timestamp": "December 17, 2015 04:00 pm", "Headline": "ගොවි විරෝධයෙන් ටවුන්හෝල් ට්‍රැෆික්", "News Content": "ගොවි සංවිධාන වල විරෝධතාවක් හේතුවෙන් කොළඹ පුරහල අවට දැඩි රථවාහන තදබදයක් පවතින බව වාර්තා වේ.පොහොර සහනාධාරය කප්පාදු කිරීමට එරෙහිව විරෝධය පළ කරමින් සියලු ගොවි සංවිධාන මෙම විරෝධතාවයට එක්ව ඇති බව සඳහන්ය.ඔවුන් ධර්මපාල මාවත ඔස්සේ අරලියගහමන්දිය වෙත පාගමනින් ගොස් සත්‍යග්‍රහයක් ආරම්භ කිරීමට සැළසුම් කර ඇත. දිවයින පුරා විසිරී සිටින ගොවී සංවිධාන වල නියෝජිතයන් මෙම විරෝධතාවට එක්ව සිටින බව සමස්ථ ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කළේය.අයවැය මගින් ගොවි සහනාධාර කප්පාදුවට එරෙහිව මෙය ක්‍රියාත්මක කරන බව හෙතෙම කියා සිටියි.", "URL": "https://sinhala.adaderana.lk/news.php?nid=55783", "Category": null, "Parent URL": null}