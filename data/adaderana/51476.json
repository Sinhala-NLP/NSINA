{"Source": "Adaderana", "Timestamp": "May 21, 2015 09:41 am", "Headline": "ඉන්ෆ්ලුවෙන්සා පැතිරයාමේ අවදානමක්", "News Content": "මේ දින වල දිවයිනේ දිස්ත්‍රික්ක කිහිපයකින් ඉන්ෆ්ලුවෙන්සා රෝගීන් වාර්තා වන බව සෞඛ්‍ය අමාත්‍යංශය පවසයි.වසංගත රෝග විද්‍යා ඒකකයේ අධ්‍යක්ෂිකා වෛද්‍ය පබා පලිහවඩන මහත්මිය සඳහන් කළේ ඉන්ෆ්ලුවෙන්සා ඒ. එච්. වන්. එන්. වන්. සහ ඉන්ෆ්ලුවෙන්සා ‘බී‘ යන රෝගී තත්වයන් මෙලෙස වාර්තා වන බවයි.අදාළ රෝගීන් සඳහා වෛද්‍ය ප්‍රතිකාර ලබාදීම සම්බන්ධයෙන් වෛද්‍යවරුන් දැනුවත් කර ඇති බව වෛද්‍ය පබා පලිහවඩන මහත්මිය සඳහන් කළේය.පානදුර රෝහලේ මෙම රෝගය වැළඳුණු රෝගීන් කිහිප දෙනෙකු සිටින බවද පසුගිය දිනවල වාර්තා විය.", "URL": "https://sinhala.adaderana.lk/news.php?nid=51476", "Category": null, "Parent URL": null}