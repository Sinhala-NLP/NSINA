{"Source": "Adaderana", "Timestamp": "June 8, 2012 11:01 am", "Headline": "ජපානයේ රැකියා දෙන බව කියා ලක්ෂ 05 ක් වංචා කරලා", "News Content": "ජපානයේ රැකියා ලබාදෙන බවට පොරොන්දු වී මුදලින් රුපියල් ලක්ෂ 05 ක් වංචා කිරීමේ සිද්ධියක් සම්බන්ධව කාන්තාවක් අත්අඩංගුවට ගෙන තිබේ. ඉදිරිපත් වූ පැමිණිල්ලකට අදාළව කොළඹ අපරාධ කොට්ඨාශය විසින් විමර්ශන පවත්වා මෙම සැකකාරිය හෝමාගම නගරයේදී අත්අඩංගුවට ගෙන ඇති බව පොලිසිය පවසයි. සැකකාරිය නුගේගොඩ මහේස්ත‍්‍රාත් අධිකරණයට ඉදිරිපත් කිරීමෙන් පසුව ලබන 21 දින දක්වා රක්ෂිත බන්ධනාගාරගත කර ඇත. කොළඹ අපරාධ කොට්ඨාශය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24856", "Category": null, "Parent URL": null}