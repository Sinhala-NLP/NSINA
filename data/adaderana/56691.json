{"Source": "Adaderana", "Timestamp": "January 27, 2016 01:24 pm", "Headline": "ධීවර යාත්‍රා පනත සංශෝධනයට සූදානම්", "News Content": "ධීවර යාත්‍රා වැළැක්වීමේ විශේෂ විධිවිධාන පනත සංශෝධනය කීරීමට ධීවර අමාත්‍යංශය තීරණය කර තිබේ.මෙරට මුහුදු සීමා උල්ලංඝණය කරන ඉන්දීය ධීවරයින්ට එරෙහිව ක්‍රියාමාර්ග ගැනීම සඳහා දැනට පවතින නීති ප්‍රමාණවත් නොවීම හේතුවෙන් එම පියවර ගන්නා බව අමාත්‍යංශ ලේකම් මංගලිකා අධිකාරි මහත්මිය සඳහන් කළේය.මීට අමතරව මෙරට මුහුදු සීමා උල්ලංඝණය කළ ඉන්දීය ධීවරයින් සමග වෙරළ ආරක්ෂක නිලධාරීන් භාරයට ගත් ඉන්දීය ධීවර යාත්‍රා 70ක් පමණ මේ වන විට ශ්‍රි ලංකා රජය භාරයේ පවතී. අදාළ යාත්‍රා මෙරට නාවික වරායන්වල රඳවා තැබීම හේතුවෙන් වරායන්හි ඉඩකඩ ඇහිරී ඇති බව වාර්තා වෙයි.එමෙන්ම නඩත්තු කිරීමේ දුෂ්කරතා සහ යාත්‍රා වල ඇති ඉන්ධන මුහුදට මිශ්‍රවීමේ ගැටලු ද මතු වී ඇති බව ද සඳහන්ය.කෙසේ වෙතත් ශ්‍රි ලංකා බලධාරීන් භාරයේ පවතින යාත්‍රා නිදහස් කරන ලෙස ඉල්ලමින් ඉන්දීය ධීවරයින් පිරිසක් මේ දිනවල උද්ඝෝෂණ ක්‍රියාමාර්ගවල ද නිරත වී තිබේ.", "URL": "https://sinhala.adaderana.lk/news.php?nid=56691", "Category": null, "Parent URL": null}