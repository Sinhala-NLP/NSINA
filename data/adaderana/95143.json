{"Source": "Adaderana", "Timestamp": "August 28, 2018 01:16 pm", "Headline": "ගලහ රෝහල නොසන්සුන්-පොලීසිය කැඳවයි", "News Content": "ගලහ රෝහලට ඇතුළත් කළ කුඩා දරුවෙකු මිය යෑමේ සිදුවීමක් මුල් කර ගනිමින් මේ වන විට රෝහල් භූමියේ නොසන්සුන් තත්ත්වයක් ඇතිව තිබෙන බව අද දෙරණ වාර්තාකරු පවසයි. ආගමික උත්සවයකට සභාගී වී සිටියදී ඇති වු හදිසි රෝගි තත්ත්වයක් හේතුවෙන් වයස අවුරුදු 3 හමාරක් වු පිරිමි දරුවෙකු රෝහලට ඇතුළත් කිරීමේ දී ඇති වු ප්‍රමාදයක් හේතුවෙන් රෝහල් භූමියේ සිටි ජනතාව මෙලෙස කුපිත වී ඇති බව ද අද දෙරණ වාර්තාකරු කියා සිටියේය. මේ වන විට 700 ක පමණ පිරිසක් රෝහල් භූමියේ රැදී සිටින බවත්, රෝහලේ ආරක්ෂාව සඳහා පොලීසිය යොදවා ඇති බවත් අප වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=95143", "Category": null, "Parent URL": null}