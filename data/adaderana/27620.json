{"Source": "Adaderana", "Timestamp": "September 21, 2012 02:06 pm", "Headline": "මහර ලොක්කෙකුගේ වෙට්ටුවක් ගැන පරික්ෂණ", "News Content": "මහර බන්ධනාගාරය තුළ දී නිලධාරීන් භාරයේ තිබු මත්ද්‍රව්‍ය තොගයක් විනාශ කර ඇති බවට ලැබුණු පැමිණිල්ලක් මත විමර්ශන ආරම්භ කර ඇති බව බන්ධනාගාර කොමසාරිස් ජනරාල් පී.ඩබ්ලිව්.කොඩිප්පිලි මහතා පවසයි. මීට දින කිහිපයකට පෙර සිදුවු බව කියන අදාළ සිද්ධිය සම්බන්ධයෙන් දුරකථන ඇමතුමක් මගින් තොරතුරු ලැබුණු බවයි. ඒ අනුව අද (21) පෙරවරුවේ දී ජ්‍යේෂ්ඨ බන්ධනාගාර අධිකාරීවරයා මහර බන්ධනාගාරය වෙත පිටත්කර හැර තිබේ. සැකකරුවන් අත්අඩංගුවට ගැනීම පිළිබඳ තීරණය ගැනීම පරීක්ෂණවලින් අනතුරුව සිදුකරන බව බන්ධනාගාර කොමසාරිස්වරයා සඳහන් කළේය. අදාළ සිද්ධියට ජ්‍යේෂ්ඨ බන්ධනාගාර නිලධාරියෙකු සම්බන්ධ බවට තොරතුරු ලැබී ඇත.", "URL": "https://sinhala.adaderana.lk/news.php?nid=27620", "Category": null, "Parent URL": null}