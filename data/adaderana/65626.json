{"Source": "Adaderana", "Timestamp": "November 1, 2016 07:00 pm", "Headline": "උළු කර්මාන්ත ශාලාවේ ඉඩමෙන් කාන්තා මළ සිරුරක් ", "News Content": "ඝාතනය කර ඇති බව කියන කාන්තාවකගේ මළ සිරුරක් උළු කර්මාන්ත ශාලාවකට අයත් ඉඩමක තිබී සොයා ගෙන ඇති බව වෙන්නප්පුව පොලීසිය කියයි.අද(01) දහවල් පොලීසියට ලද තොරතුරක් මත මෙම මළ සිරුර සොයා ගෙන ඇත.වෙන්නප්පුව,බෝලවත්ත - වයික්කාල ප්‍රදේශයේ පිහිටි ඉඩමක තිබී මෙම මළ සිරුර හමුවී තිබේ.මිය ගොස් ඇත්තේ බෝලවත්ත - වයික්කාල ප්‍රදේශයේ උළු කර්මාන්ත ශාලාවක සේවය කළ බව කියන සෙල්වමි (අවු:52) නම්වූ කාන්තාවක බවට හඳුනා ගෙන ඇත.විවාහක කාන්තාවක වන ඇයගේ සැමියා හෝ දරුවන් සම්බන්ධයෙන් තොරතුරක් මෙතෙක් වාර්තා වී නැත.හැටන් ප්‍රදේශයේ ස්ථීර පදිංචිකාරියක බව කියන ඝාතනයට ලක්ව ඇති කාන්තාව කාලයක් තිසේසේ වයික්කාල ප්‍රදේශයේ උළු කර්මාන්ත ශාලාවක සේවය කර ඇති බවට පොලීසිය විසින් කරුණු අනාවරණය කරගෙන ඇත.එසේ වුවද කව්රුන් විසින් කුමන හේතුවක් මත මෙම ඝාතනය සිදු කර ඇද්ද යන්න මෙතෙක් අනාවරණය වී නැති බව පොලීසිය කියයි. වෙන්නප්පුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=65626", "Category": null, "Parent URL": null}