{"Source": "Adaderana", "Timestamp": "January 3, 2019 11:21 pm", "Headline": "නව නාවික හමුදාපති අගමැති හමුවෙයි", "News Content": "අභිනව නාවික හමුදාපති වයිස් අද්මිරාල් පියාල් ද සිල්වා මහතා අග්‍රාමාත්‍ය රනිල් වික්‍රමසිංහ මහතා හමුවී තිබේ. නව පත්වීම ලැබීමෙන් පසු නාවික හමුදාපතිවරයා අග්‍රාමාත්‍යවරයා හමුවූ පළමු අවස්ථාව මෙයයි. අරලියගහ මන්දිරයේ අද(03) පැවති මෙම හමුවේදී අභිනව නාවික හමුදාපතිවරයාට සුභ පැතුම් එක්කර ඇති අග්‍රාමාත්‍යවරයා සුහද සාකච්ඡාවක ද නිරත වී තිබේ. එහිදී නාවික හමුදාපති වයිස් අද්මිරාල් පියාල් ද සිල්වා මහතා විසින් අග්‍රාමාත්‍යවරයාට සමරු තිළිණයක් ද පිළිගැන්වූ බවෙ නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=101770", "Category": null, "Parent URL": null}