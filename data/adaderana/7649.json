{"Source": "Adaderana", "Timestamp": "April 4, 2010 09:01 am", "Headline": "උත්සව සමයට විශේෂ ප්‍රවාහන සැලැස්මක්", "News Content": "එළඹෙන උත්සව සමය නිමිත්තෙන් විශේෂ ප්‍රවාහන සැලැස්මක් ක්‍රියාත්මක කිරීමට රජය පියවර ගෙන තිබේ. දුම්රිය දෙපාර්තමේන්තුව සහ ශ්‍රී ලංකා ගමනාගමන මණ්ඩලය විසින් මෙම ප්‍රවාහන සැලැස්ම ක්‍රියාත්මක කර ඇති බව සඳහන් වේ. අප්‍රේල් 7 වන දින සිට අප්‍රේල් 18 වන දින දක්වා විශේෂ දුම්රිය සේවාවක් ක්‍රියාත්මක කරන අතර අප්‍රේල් 6 වන දින සිට අප්‍රේල් 18 වන දින දක්වා ශ්‍රී ලංකා ගමනාගමන මණ්ඩලය ද විශේෂ බස් රථ‍ සේවාවක් ක්‍රියාත්මක කර තිබේ. මගී තදබදයන් අධික ප්‍රදේශ සඳහා වැඩි වශයෙන් බස් රථ යෙදවීමට කටයුතු කරන බව ශ්‍රී ලංකා ගමනාගමන මණ්ඩලය පවසයි. ඒ සඳහා අමතර බස් රථ 1400 ක් පමණ යෙදවීමට ද ඔවුන් තීරණය කර ඇතැයි සඳහන් වේ.", "URL": "https://sinhala.adaderana.lk/news.php?nid=7649", "Category": null, "Parent URL": null}