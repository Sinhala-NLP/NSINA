{"Source": "Adaderana", "Timestamp": "September 25, 2016 04:13 pm", "Headline": " සිව් හැවිරිදි දැරිය වතුර භාජනයට වැටී මරුට", "News Content": "සිව් හැවිරිදි දැරියක වතුර භාජනයකට වැටී මියයාමේ සිද්ධියක් මින්නේරිය හේන්යාය ප්‍රදේශයෙන් වාර්තා වෙයි.අද(25) දහවල් එම දැරිය නිවසේ මුළුතැන් ගෙය තුළ තිබූ වතුර පිරවු බඳුනකට වැටී මියගොස් ඇති බව පොලීසිය පැවසුවේය.දැරිය මව සමග නිවසේ සිට ඇති අතර මව වැසිකිළියට ගිය අවස්ථාවේ මෙම අනතුර සිදුව ඇති බව සඳහන්ය. ජලය පිර වූ බඳුන තුළ දැරිය සිටිනු දුටු මව ඇය කඩිනමින් රෝහල් ගත කිරීමට කටයුතු කළ ද එහිදී දැරිය මියගොස් තිබේ.මියගොස් ඇත්තේ මින්නේරිය හේන්යාය ප්‍රදේශයේ පදිංචිව සිටි සිව්හැවිරිදි දැරියකි.පශ්චාත් මරණ පරීක්ෂණය සිදුකිරීමට නියමිත අතර මින්නේරිය පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64435", "Category": null, "Parent URL": null}