{"Source": "Adaderana", "Timestamp": "July 6, 2018 11:31 am", "Headline": "ජපාන පාපන්දු කණ්ඩායමේ නායකයා සහ පුහුණුකරු  පාපන්දු පිටියෙන් සමුගනීමට තීරණය කරයි", "News Content": "ජපාන පාපන්දු කණ්ඩායමේ නායකයා සහ ජපාන කණ්ඩායමේ පුහුණුකරු ජාත්‍යන්තර පාපන්දු පිටියෙන් සමුගැනීමට තීරණය කර තිබේ. මේ පිළබඳ ඔවුන් නිල වශයෙන් ප්‍රකාශ කළේ ඊයේ (05) ජපානයේ පැවති මාධ්‍ය හමුවකදීයි. ජපාන පාපන්දු කණ්ඩායම ඊයේ දිවයිනට පැමිණි අතර එහිදි ඔවුන් හිමි වුනේ ඉහළ පිලිගැනීමකි. පසුගියදා අවසන් 16 දෙනාගේ වටය යටතේ බෙල්ජියම සමඟ පැවති තරගයේ දී ගෝල 3 ට 2 ක් ලෙස ජපානය පරාජයට පත්විය. එම පරාජයත් සමඟ අර්ධ අවසන් පූර්ව වටයට සුදුසුකම් ලබා ගැනීමේ අවස්ථාව ජපානයට අහිමිව ගියේය. ජපානයේ පුහුණුකරු අකීරා නිෂිනෝ සහ නායක මැකෝටෝ හසබේ ඊයේ දිනයේ සිය සමුගැනීම නිල වශයෙන් ප්‍රකාශ කළේය.", "URL": "https://sinhala.adaderana.lk/news.php?nid=92081", "Category": null, "Parent URL": null}