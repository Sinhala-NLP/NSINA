{"Source": "Adaderana", "Timestamp": "May 17, 2019 01:02 pm", "Headline": "පොහෝ දිනයේ වැඩි මිලට අලෙවි කරන්න ගිය මත් පැන් තොගයක් මාට්ටු", "News Content": "වෙසක් සැමරුම් දිනයන්හි වැඩි මිලට අලෙවි කිරීම සඳහා මාතලේ නගරයේ නිවෙසක් තුල සඟවා තිබු මත් පැන් බෝතල් 175ක් සමඟ සැකකරුවෙකු මාතලේ පොලීසිය මඟින් අත්අඩංගුවට ගෙන ඇත. ඊයේ (16) පස්වරුවේ මාතලේ පොලීසියේ අපරාධ අංශයේ නිලධාරියෙකුට ලද තොරතුරක් මත මෙම වැටලීම සිදුකර ඇත. සැකකරු සන්තකයේ තිබී මත්පන් මිලි ලීටර් 750 ක් බැගින් අඩංගු බෝතල් 50ක්, මත්පැන් මිලි ලීටර් 175ක් බැගින් අඩංගු බෝතල් 125ක් සොයාගෙන ඇත. සැකකරු හා භාණ්ඩ අද මාතලේ අධිකරණය වෙත ඉදිරිපත් කිරීමට නියමිතව ඇත. මාතලේ පොලීසිය සිද්ධිය සම්බන්ධ වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=110142", "Category": null, "Parent URL": null}