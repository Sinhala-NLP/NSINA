{"Source": "Adaderana", "Timestamp": "July 23, 2016 05:03 am", "Headline": "ජර්මනියේ වෙඩි තැබීමකින් 9ක් මරුට", "News Content": "ජර්මනියේ, මියුනික් නගරයේ සාප්පු සංකීර්ණයක සිදුවූ වෙඩි තැබීමකින් පුද්ගලයින් 9 දෙනෙකු ජීවිතක්ෂයට පත්ව තිබේ.Olympia mall නැමැති සාප්පු සංකීර්ණයක මෙම වෙඩි තැබීම සිදුව ඇති අතර අවම වශයෙන් පුද්ගලයින් 10 දෙනෙකුවත් ඉන් තුවාල ලබා ඇත.මේ සමග ප්‍රසිද්ධ ස්ථානවලින් ඉවත්ව යන ලෙස පොලීසිය ජනතාවට දැනුම්දී ඇති අතර එම නගරය ආශ්‍රිතව පොදු ප්‍රවාහන සේවා ද අත්හිටුවා තිබේ.ප්‍රහාරය සඳහා ආයුධ සන්නද්ධව පුද්ගලයින් තිදෙනෙකු පැමිණ ඇති බව පැවසේ.කෙසේ වෙතත් ඔවුන් ත්‍රස්තවාදී සංවිධානයකට සම්බන්ධදැයි නිල වශයෙන් ප්‍රකාශ කළ නොහැකි බව ජර්මානු චාන්සලර් ඇන්ජෙලා මර්කල් පවසා තිබේ.ප්‍රහාරයට පැමිණි එක් සැකකරුවෙකුගේ බවට සැලකිය හැකි මළ සිරුරක් ප්‍රහාරය සිදුවූ සාප්පු සංකීර්ණයට කිලෝමීටර් භාගයක් පමණ දුරින් තිබී සොයාගෙන ඇත.එය පරික්ෂා කිරීම සඳහා පොලීසිය රොබෝවරයෙකුගේ සහය ද ලබාගෙන ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=62332", "Category": null, "Parent URL": null}