{"Source": "Adaderana", "Timestamp": "June 16, 2019 09:45 pm", "Headline": "නැවත අමාත්‍ය ධූර භාර ගැනීම සම්බන්ධයෙන් තීරණයක් ගන්නවා-හලීම්", "News Content": "පාර්ලිමේන්තුවේදී විශේෂ සාකච්ඡාවක් කිරීමෙන් අනතුරුව නැවත අමාත්‍ය ධූර භාර ගැනීම සම්බන්ධයෙන් තීරණයක් ගන්නා බව හිටපු තැපැල් හා මුස්ලිම් ආගමික කටයුතු අමාත්‍ය එම්.එච්.ඒ. හලීම් මහතා කීය. අස්ගිරි මල්වතු මහ නාහිමිවරුන් ප්‍රමුඛ ත්‍රෛනිකායික මහා නාහිමිවරුන්ගේ අනුශාසනාවන්ට අනුකූලව සහ විවිධ පාර්ශවලින් ඉදිරිපත් වන ඉල්ලීම් සලකා බලා ලබන 18 වනදා මෙම තීරණය ගන්නා බව ඒ මහතා පවසයි. අද (16) මාධ්‍ය වෙත අදහස් දක්වමින් ඒ මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=112115", "Category": null, "Parent URL": null}