{"Source": "Adaderana", "Timestamp": "February 15, 2011 05:34 pm", "Headline": "බස් රිය ප්‍රපාතයකට පෙරළෙයි-අයෙක් මරුට-22 ට තුවාලයි", "News Content": "පුස්සැල්ලාව ප්‍රදේශයේ දී බස් රථයක් අනතුරට ලක්වීමෙන් පුද්ගලයෙකු මියගොස් තවත් 22 දෙනෙකු තුවාල ලබා තිබේ. පුස්සැල්ලාව සිට ෆෙට්රික් වතුයාය දක්වා ගමන් කරමින් තිබූ පෞද්ගලික බස්රථයක් අද(15) පෙ.ව 11.00 ට පමණ අඩි 50 ක පමණ ප්‍රපාතයකට පෙරළීමෙන් මෙම අනතුර සිදුව ඇති බව පුස්සැල්ලාව පොලිසිය පවසයි. අනතුරින් තුවාල ලැබූ පුද්ගලයින් මේ වන විට පුස්සැල්ලාව රෝහලට ඇතුළත් කර ඇති බව ද පොලිසිය වැඩිදුරටත් සඳහන් කරයි. මෙම අනතුරෙන් මිය ගොස් ඇත්තේ 60 හැවිරිදි පුලේන්ද්‍රන් ආරොස්සා නමැති කාන්තාවක වන අතර ඇය මුල්ඔයවත්ත,හේවාහැට ප්‍රදේශයේ පදංචිකාරියක බව සඳහන් වේ. තුවාල ලැබූ පිරිස් අතර පිරිමින් 11 දෙනෙකු,කාන්තාවන් 04 දෙනෙකු,ළමුන් 07 දෙනෙකු ද වන බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=14241", "Category": null, "Parent URL": null}