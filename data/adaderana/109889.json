{"Source": "Adaderana", "Timestamp": "May 14, 2019 08:34 am", "Headline": "නයිජීරියානු ජාතිකයින් 4ක් දෙහිවලදී අත්අඩංගුවට", "News Content": "ආගමන විගමන විගමන නීති උල්ලංඝණය කරමින් මෙරට රැදී සිටි නයිජීරියානු ජාතිකයින් සිව් දෙනෙකු දෙහිවල ගුවන් පාලම අසල දී අත්අඩංගුවට ගෙන තිබේ. ගල්කිස්ස කොට්ඨාශ අපරාධ විමර්ශන අංශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් නයිජීරියානු ජාතිකයින් අද (14) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි. දෙහිවල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=109889", "Category": null, "Parent URL": null}