{"Source": "Adaderana", "Timestamp": "November 30, 2012 10:18 am", "Headline": " සික්ස්නේෂන්ස් සඳහා ශ්‍රී ලංකා පිල සිංගප්පූරුව බලා යයි", "News Content": "සිංගප්පූරුවේ පැවැත්වෙන සික්ස් නේෂන්ස් ජාත්‍යන්තර නෙට්බෝල් තරඟාවලිය සඳහා සහභාගී වන ශ්‍රී ලංකා කණ්ඩායම අද (30) අලුයම දිවයිනෙන් පිටත්ව ගියේය. තරඟාවලිය දෙසැම්බර් මස 2 වැනිදා සිට 9 වැනි දින දක්වා පැවැත්වේ. ටැන්සානියාව, නැමීබියාව, අයර්ලන්තය, මැලේසියාව, සිංගප්පූරුව සහ ශ්‍රී ලංකාව තරඟාවලිය සඳහා සහභාගී වීමට නියමිතය. ගයත්‍රී ලංකාතිලක සහ තර්ජනී ශිවලිංගම් යන ක්‍රීඩිකාවන් ශ්‍රී ලංකා කණ්ඩායමේ නායකත්වය දරති.", "URL": "https://sinhala.adaderana.lk/news.php?nid=29599", "Category": null, "Parent URL": null}