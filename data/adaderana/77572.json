{"Source": "Adaderana", "Timestamp": "September 15, 2017 08:27 am", "Headline": "ඉරාකයේ මරාගෙන මැරෙන බෝම්බ 2කින් 60 ක් මරුට ", "News Content": "ඉරාකයේදී එල්ල වූ මාරාගෙන මැරෙන බෝම්බ ප්‍රහාර දෙකකින් එරට වැසියන් 60 දෙනෙකු පමණ මියගොස් තිබේ. එරට දික්හාර් පළාතේ නසිරියා නගරය ආසන්නයේ පිහිටි ආපන ශාලාවකට වෙඩි ප්‍රහාරයක් එල්ල කර ඇති අතර මුර පොලකදී මෝටර් රථ බෝම්බයක් පුපුරවා හැර ඇති බව වාර්තා වෙයි. එම ප්‍රහාරවලින් පුද්ගලයින් 80කට වැඩි පිරිසක් තුවාල ලබා ඇති අතර මියගිය සංඛ්‍යාව තවදුරටත් ඉහළයා හැකි බව විදෙස් වාර්තා පවසයි. ෂියා මුස්ලිම් බහුතරයක් වෙසෙන එම ප්‍රදේශයට අයි.එස් සටන්කාමින් විසින් ප්‍රහාරය එල්ල කරන්නට ඇති බව ඉරාක ආරක්ෂක අංශ පවසයි.", "URL": "https://sinhala.adaderana.lk/news.php?nid=77572", "Category": null, "Parent URL": null}