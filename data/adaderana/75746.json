{"Source": "Adaderana", "Timestamp": "July 29, 2017 03:54 pm", "Headline": " කොටුව-මහනුවර සීඝ්‍රගාමී දුම්රියේ ධාවන වේලාවන් සංශෝධනය වෙයි", "News Content": "කොළඹ කොටුව සිට මහනුවර දක්වා සිකුරාදා සහ ඉරිදා දිනවල ධාවනය වන නගරාන්තර සීඝ්‍රගාමී දුම්රියේ ධාවන වේලාවන් සංශෝධනය කර තිබේ. ඒ අනුව අගෝස්තු මස 27 වන ඉරිදා සිට මෙම වේලාවන් සංශෝධනය කර ඇති බව දුම්රිය දෙපාර්තමේන්තුව සඳහන් කළේය. දැනට කොළඹ කොටුවෙන් පස්වරු 5.20ට ගමන් ආරම්භ කෙරෙන අංක 1033 දරණ නගරාන්තර සීඝ්‍රගාමී දුම්රිය අගෝස්තු 27 වනදා සිට පස්වරු 2.20ට කොළඹ කොටුවෙන් ගමන් ආරම්භ කරන බව දුම්රිය දෙපාර්තමේන්තුව ප්‍රකාශ කළේය. ඒ අනුව එම දුම්රිය පස්වරු 5.26ට මහනුවර දුම්රිය ස්ථානයට ළඟාවීමට නියමිතය.", "URL": "https://sinhala.adaderana.lk/news.php?nid=75746", "Category": null, "Parent URL": null}