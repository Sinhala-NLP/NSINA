{"Source": "Adaderana", "Timestamp": "June 27, 2015 07:03 pm", "Headline": "සංගක්කාර ටෙස්ට් පිටියටත් සමුදෙන බව කියයි - දේශපාලනයට එන්නේ නැතිලු", "News Content": "ඉන්දීය කණ්ඩායම සමග ලබන අගෝස්තු මාසයේදී පැවැත්වෙන දෙවන ටෙස්ට් ක‍්‍රිකට් තරගයෙන් පසු තමන් ටෙස්ට් කි‍්‍රකට් දිවියෙන් සමුගන්නා බව කුමාර් සංගක්කාර අද ප්‍රකාශ කරන ලදී.කොළඹ පී. සරා ඕවල් කී‍්‍රඩාංගණයේ අද පැවැති විශේෂ මාධ්‍ය හමුවකදී හෙතෙම මේ බව පැවසීය.ශ්‍රී ලංකාවත් පකිස්ථානයත් අතර පැවැත්වෙන මෙම ටෙස්ට් තරඟාවලියෙන් අනතුරුව ඉන්දියාව සමග ද ශ්‍රී ලංකාවට ටෙස්ට් තරගාවලියකට සහභාගිවීමට ඇත.කුමාර් සංගක්කාර පසුගිය ලෝක කුසලාන ක්‍රිකට් තරඟාවලියේදී එක්දින පිටියෙන් සමුගන්නා ලදී.මේ අතර කුමාර් සංගක්කාර දේශපාලනයට එන බවට රාවයක්ද මෑත කාලයේදී මාධ්‍ය මගින් වාර්තා කිරීමෙන් පසු දේශපාලනයට නොඑන බව සංගක්කාර ඊට ප්‍රතිචාර ලෙස සඳහන් කර තිබිණ. අද පැවැති මාධ්‍ය හමුවේදි ද මාධ්‍යවේදියෙකු මේ ගැන ප්‍රශ්න කළ විට ඔහු කියා සිටියේ තමන් කිසිලෙසක දේශපාලනයකට සම්බන්ධවීමට අපේක්ෂාවක් නැති බවයි.තමන්ට දේශපාලනයට එන ලෙසට ආරාධනා කර ඇති බව පැවසුණත් තමන් එය නොදන්නා බවද ඔහු ප්‍රකාශ කළේය.", "URL": "https://sinhala.adaderana.lk/news.php?nid=52294", "Category": null, "Parent URL": null}