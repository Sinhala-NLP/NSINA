{"Source": "Adaderana", "Timestamp": "June 5, 2017 09:36 pm", "Headline": "සහන සැපයීමේ  ක්‍රියාවලිය කාර්යක්ෂම නෑ", "News Content": "ඉන්දියාව,පකිස්ථානය,චීනය ආදී රටවලින් නැව් සහනාධාර රැගෙන පැමිණියද සහන සැපයීමේ ක්‍රියාවලිය බලාපොරොත්තු වූ තරම් කාර්යක්ෂම නොමැති බව උතුරු පළාත් සභා මන්ත්‍රී එම්.කේ .සිවාජිලිංගම් මහතා පවසයි. බද්දේගම ප්‍රදේශයේ ගංවතුරින් පීඩාවට පත් වූ ජනතාවගේ නිවාස පිළිසකර කර දීමට හා ප්‍රදේශයේ පිරිසිදු කිරීමේ කටයුතු සඳහා එක් වෙමන් එම මහතා මේ බව ප්‍රකාශකර තිබේ. ගංවතුර හේතුවෙන් දකුණු පළාතට හා මධ්‍යම පළාතට පැය 24ක් ඇතුළත විශාල හානියක් සිදු වූ බව ඔහු පවසා සිටියේය. එමෙන්ම ඉදිරියේදී මෙවැනි විශාල විපතක් ඇති නොවීමට වග බලා ගත යුතු බවද එම මහතා අවධාරණය කළේය.", "URL": "https://sinhala.adaderana.lk/news.php?nid=73937", "Category": null, "Parent URL": null}