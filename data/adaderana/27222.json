{"Source": "Adaderana", "Timestamp": "September 8, 2012 10:09 am", "Headline": "මැති ඇමතිවරු ද ඡන්දය දෙති", "News Content": "උතුරුමැද, සබරගමුව හා නැගෙනහිර පළාත් සභා මැතිවරණයේ ඡන්දය ප්‍රකාශ කිරීමේ කටයුතු මේ වනවිටත් සිදුවෙමින් පවතියි. ගතවූ පැය 3 ක කාලය තුළ සැලකිය යුතු ඡන්ද දායකයින් සංඛ්‍යාවක් ඡන්දය භාවිතා කර ඇති බව අද දෙරණ වාර්තාකරුවන් පැවසුවෝය. අපේක්ෂකයන් මෙන්ම මැති ඇමතිවරුන්ද අද උදෑසනම ඡන්ද මධ්‍යස්ථාන වෙත ගොස් ඡන්දය භාවිතා කර තිබේ. සෞඛ්‍ය අමාත්‍ය මෛත‍්‍රීපාල සිරිසේන මහතා පොළොන්නරුව රාජකීය කණිෂ්ඨ විද්‍යාලයේ දී ජන්දය ප්‍රකාශ කර ඇතැයි සඳහන්ය. මීට අමතරව ආහාර හා පෝෂණය පිළිබඳ ජ්‍යෙෂ්ඨ අමාත්‍ය පී දයාරත්න මහතා සහ, එක්සත් ජාතික පක්ෂ කණ්ඩායම් නායක දයා ගමගේ මහතා අම්පාර කාවන්තිස්ස විද්‍යාලයේ දී ද, පාර්ලිමේන්තු මන්ත්‍රී පී. හැරිසන් මහතා මරදන්කඩවල ශ්‍රී රාහුල මහා විද්‍යාලයේදී ද, අමාත්‍ය එස්. එම් චන්ද්‍රසේන මහතා සහ ජනතා විමුක්ති පෙරමුණේ හිටපු පාර්ලිමේන්තු මන්ත‍්‍රී කේ.ඩී ලාල්කාන්ත මහතා අනුරාධපුර කුරුන්දන්කුළම විහාරස්ථානයේදී ද ඡන්දය භාවිතා කර තිබේ. මේ අතර සබරගමුව හිටපු ප‍්‍රධාන අමාත්‍ය මහීපාල හේරත් මහතා කෑගල්ල ශාන්ත ජෝශප් බාළිකා විද්‍යාලයේ දී ද, උතුරුමැද පළාත් හිටපු ප‍්‍රධාන අමාත්‍ය බර්ටි පේ‍්‍රමලාල් දිසානායක මහතා අනුරාධපුර දීපානි මහා විද්‍යාලයේ දී ද, ඡන්දය භාවිතා කර ඇත.", "URL": "https://sinhala.adaderana.lk/news.php?nid=27222", "Category": null, "Parent URL": null}