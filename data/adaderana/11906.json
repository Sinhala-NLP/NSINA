{"Source": "Adaderana", "Timestamp": "November 3, 2010 10:52 am", "Headline": "යළිත් ඉන්ෆ්ලුවෙන්සා ඒ.එච්.වන්.එන්.වන් අවදානමක්", "News Content": "ඉන්ෆ්ලුවෙන්සා ඒ.එච්.වන්.එන්.වන් වෛරසය නැවත වරක් රට තුළ පැතිර යාමේ අවදානමක් පවතින බව සෞඛ්‍ය අමාත්‍යාංශය පවසයි. මේ වන විට රෝගීන් පහළොස් දෙනෙකු දිව‍යිනේ රෝහල් දෙකකින් සැප්තැම්බර් මස අග සිට මේ දක්වා වාර්තා වී ඇති බව අමාත්‍යාංශය පෙන්වාදෙයි. මෙම තත්ත්වයට මුහුණ දීම සඳහා දැනටමත් ක්‍රියාකාරකම් ආරම්භ කර ඇති අතර දිවයිනේ ප්‍රධාන රෝහල් සියල්ලම මේ පිළිබඳව දැනුවත් කර ඇති බව සෞඛ්‍ය අමාත්‍යාංශය පවසයි. ඉන්ෆ්ලුවෙන්සා ඒ.එච්.වන්.එන්.වන් රෝග ලක්ෂණ පවතින්නේ නම් වහාම වෛද්‍ය ප්‍රතිකාර සඳහා යොමුවන ලෙස සෞඛ්‍ය අමාත්‍යාංශය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=11906", "Category": null, "Parent URL": null}