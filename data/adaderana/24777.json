{"Source": "Adaderana", "Timestamp": "June 5, 2012 10:31 am", "Headline": "බ්‍රිතාන්‍යයේ පිලිප් කුමරු හදිසියේ රෝගාතුර වෙයි", "News Content": "බ්‍රිතාන්‍යයේ පිලිප් කුමරු හදිසියේ රෝගාතුර වී ඇත. ඒ හේතුවෙන් බ්‍රිතාන්‍යයේ දෙවන එළිසබෙත් මහරැජින රාජකීයත්වයට පත්වී වසර 60 ක් සපිරීම නිමිත්තෙන් බකිංහැම් මාළිගයේ පවත්වනු ලැබූ විවිධ ප්‍රසංගයට සහභාගී වීමේ අවස්ථාව පිලිප් කුමරු හට අහිමිවී ඇති බව විදෙස් මාධ්‍ය වාර්තා කරයි. 90 වැනි වියේ පසුවන පිලිප් කුමරු ලන්ඩන් හි කින්ග් එඩ්වඩ් රෝහලේ ප්‍රතිකාර ලබමින් සිටින බව සඳහන්ය. දින කිහිපයක් ඔහුට රෝහලේ නේවාසිකව රැදී සිට වෛද්‍ය පරීක්ෂණ කිහිපයකට මුහුණ දීමට සිදුවනු ඇති බව රෝහල් ආරංචි මාර්ග පෙන්වා දී ඇත. දෙවන එළිසබෙත් රැජිනගේ දියමන්ති ජුබිලිය වෙනුවෙන් පැවති උත්සවයකට පිලිප් කුමරු විනාඩි 80 ක කාලයක් බෝට්ටුවකින් ගමන් කර තිබේ. ඉන් ඇතිවූ අධික තෙහෙ‍ට්ටුව මෙලෙස රෝගාතුර වීමට හේතුවන්නට ඇති බව වෛද්‍යවරුන් සැක පළ කරයි.", "URL": "https://sinhala.adaderana.lk/news.php?nid=24777", "Category": null, "Parent URL": null}