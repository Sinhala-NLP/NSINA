{"Source": "Adaderana", "Timestamp": "October 23, 2010 09:00 am", "Headline": "සිම්බාබ්වේ පරදා දකුණු අප්‍රිකාව ජය ලබයි", "News Content": "දකුණු අප්‍රිකාව සහ සිම්බාබ්වේ අතර පැවති එක්දින තරගාවලිය 3 ට 0 ක් ලෙස ජයගැනීමට දකුණු අප්‍රිකානු කණ්ඩායම ඊයේ(22) සමත්විය. ඒ ඊයේ පැවති තුන්වැනි එක්දින තරගය ලකුණු 272 න් ජයගැනීමත් සමගය. තරගයේ කාසියේ වාසිය දිනාගත් දකුණු අප්‍රිකානු කණ්ඩායම නියමිත පන්දුවාර 50 අවසානයේ කඩුළු 6 ක් දැවී ලකුණු 399 ක් ලබාගනු ලැබීය. දකුණු අප්‍රිකානු කණ්ඩායම වෙනුවෙන් පෝල් ඩුමිනි ලකුණු 129 ක් සහ ඒ.බී. ඩිවිලියස් ලකුණු 109 ක් රැස්කරනු ලැබීය. පිළිතුරු ඉනිම ක්‍රීඩා කිරීම සඳහා පිටියට පිවිසි සිම්බාබ්වේ කණ්ඩායමට පන්දුවාර 29 ක් තුළ සියලු දෙනා දැවී ලබාගත හැකිවූයේ ලකුණු 127 ක් පමණි.", "URL": "https://sinhala.adaderana.lk/news.php?nid=11677", "Category": null, "Parent URL": null}