{"Source": "Adaderana", "Timestamp": "February 8, 2010 08:19 am", "Headline": "රිය අනතුරු නිසා මරණ තුනක්", "News Content": "කටුගස්තොට නිත්තවෙල ක්‍රිඩාංගණය අසල සිදුවු රිය අනතුරකින් කාන්තාවක් මියගොස් තිබේ. කැබ් රථයක ගැටීමෙන් ඊයේ පස්වරුවේ සිදුවු මෙම අනතුරින් මියගොස් ඇත්තේ 62 හැවිරිදි කාන්තාවකි. කටුගස්තොට තිත්තප්පගල ප්‍රදේශයේදී ද යතුරු පැදියක ගැටීමෙන් තුවාල ලබා මහනුවර මහරෝහලේ ප්‍රතිකාර ලබමින් සිටි 84 හැවිරිදි පුද්ග‍ලයෙකු මියගොස් තිබේ. එමෙන්ම කොළඹ නුවර ප්‍රධාන මාර්ගයේ පස්යාල ප්‍රදේශයේදී ලොරි රථයක ගැටුණු පාපැදිකරුවෙකු මිය‍ගොස් ඇති බව ද පොලිස් මාධ්‍ය ප්‍රකාශක කාර්යාලය සදහන් කළේය.", "URL": "https://sinhala.adaderana.lk/news.php?nid=6547", "Category": null, "Parent URL": null}