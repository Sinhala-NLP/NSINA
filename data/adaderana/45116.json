{"Source": "Adaderana", "Timestamp": "August 4, 2014 03:31 pm", "Headline": "අහෝ! - සුරාබදු ලොකු මහත්තයාට ලක්ෂ 5ම ගන්න බැරිවෙයි", "News Content": "සුරාබදු විශේෂ මෙහෙයුම් ඒකකයේ ස්ථානාධිපතිවරයා රුපියල් 50,000ක අල්ලසක් ගනිද්දී අත්අඩංගුවට ගත් බව අල්ලස් හෝ දූෂණ විමර්ශන කොමිසම කියයි. නීති විරෝධී ලෙස මත්පැන් නිෂ්පාදන‍ය කරන කළුතර ප්‍රදේශයේ පදිංචි පුද්ගලයෙකුට එරෙහිව නීති මගින් කටයුතු නොකිරීම සඳහා අදාළ නිලධාරියා රුපියල් ලක්ෂ 5ක් අල්ලස් වශයෙන් ඉල්ලා ඇතැයි අල්ලස් කොමිසම පවසයි. ඉන් ලක්ෂ හතරහමාරක්ම මීට කලින් අදාළ පුද්ගලයාගෙන් ලබා ගැනීමට හෙතෙම සමත්ව තිබේ. අද එම ලක්ෂ පහේ ඉතිරි මුදල වන රුපියල් 50,000 ගැනීමට සැලසුම් කර ඇත. ඒ අනූව ඩබ්ලිව්.ඒ.ඩී. රාමනායක මාවතේ පිහිටි පෞද්ගලික දුරකථන සමාගමකට අයත් ආපනශාලාවක් තුළදී ඉතිරි රුපියල් 50,000 මුදල අද දහවල් ගනිද්දී සැකකරු අත්අඩංගුවට ගත් බව අල්ලස් කොමිසම කියයි.", "URL": "https://sinhala.adaderana.lk/news.php?nid=45116", "Category": null, "Parent URL": null}