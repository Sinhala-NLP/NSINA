{"Source": "Adaderana", "Timestamp": "September 9, 2010 02:33 pm", "Headline": "එච්. ජී. පී. නෙල්සන් මියයයි", "News Content": "එක්සත් ජාතික පක්ෂයේ හිටපු කැබිනට් අමාත්‍යවරයෙකු වන එච්. ජී. පී. නෙල්සන් මහතා අභාවප්‍රාප්ත වී තිබේ. කලක් රෝගාතුරව සිටි හෙතෙම අද අලුයම කොළඹ පෞද්ගලික රෝහලක දී අභාවප්‍රාප්ත වන විට 80 වන වියෙහි පසු විය. 1930 ඔක්තොම්බර් මස උපත ලබා ඇති නෙල්සන් මහතා 1977 වර්ෂයේ සිට 2004 වර්ෂය දක්වා එක්සත් ජාතික පක්ෂ පාර්ලිමේන්තු මන්ත්‍රීවරයෙකු ලෙස කටයුතු කළේය. එමෙන්ම ඔහු එක්සත් ජාතික පක්ෂ පාලන සමයේ කෘෂිකර්ම, ග්‍රාමීය සංවර්ධන, වාරිමාර්ග වැනි අමාත්‍යධුර හොබවා ඇති බව සඳහන්ය. ඔහුගේ දේහය අද පස්වරුවේ සිට හෙට පෙරවරුව දක්වා කොළඹ පෞද්ගලික මල් ශාලාවක තැන්පත් කර තැබෙන අතර ඉන් පසුව පොළොන්නරුවේ පිහිටි ඔහුගේ නිවසට රැගෙන යාමට නියමිතය. දේහය පිළිබඳ අවසන් කටයුතු ලබන ඉරිදා කදු‍රුවෙල ජාතික ක්‍රීඩාංගණයේ දී සිදු කෙරෙනු ඇත.", "URL": "https://sinhala.adaderana.lk/news.php?nid=10746", "Category": null, "Parent URL": null}