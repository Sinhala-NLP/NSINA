{"Source": "Adaderana", "Timestamp": "July 31, 2017 04:36 pm", "Headline": " මගේ ආශිර්වාද නැතුව කාටවත් ආණ්ඩු පිහිටුවන්න බෑ", "News Content": "තම කැමැත්ත සහ ආශිර්වාදය නොමැතිව කිසිවෙකුටත් ආණ්ඩුවක් පිහිටුවිය නොහැකි බව ජනාධිපති මෛත්‍රීපාල සිරිසේන මහතා පවසයි. පාර්ලිමේන්තුවේ ආසන 113ක් ලබා ගත්ත ද ආණ්ඩුක්‍රම ව්‍යවස්ථාව අනුව තම සහය නොමැතිව නව ආණ්ඩුවක් පිහිටුවීමට කිසිවෙකුට නොහැකි බව ජනාධිපතිවරයා පෙන්වා දෙයි. හිගුරක්ගොඩ කලාප අධ්‍යාපන කාර්යාලයේ නව ගොඩනැගිල්ල විවෘත කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය. මැදිරිගිරිය, මීගස්වැව, ප්‍රාථමික වෛද්‍ය සත්කාර ඒකකයද ජනාධිපතිවරයා වෙතින් අද ජනතා අයිතියට පත් කෙරුණි.", "URL": "https://sinhala.adaderana.lk/news.php?nid=75824", "Category": null, "Parent URL": null}