{"Source": "Adaderana", "Timestamp": "April 20, 2010 10:57 pm", "Headline": "ත්‍රීකුණාමලය සම්බන්ධන්ට වැඩියෙන් මනාපයි", "News Content": "2010 මහ මැතිවරණ ප්‍රතිඵල වලට අනුව ත්‍රීකුණාමලය දිස්ත්‍රීක්කයේ වැඩිම මනාප ලබා ගෙන ඇත්තේ ආර්.සම්බන්ධන් මහතාය.ද්‍රවිඩ ජාතික සන්ධානය නියෝජනය කරමින් ඔහු මනාප ඡන්ද 24,488 ක් ලබා ගෙන ඇත. එක්සත් ජනතා නිදහස් සන්ධානය නියෝජනය කරමින් ප්‍රථම ස්ථානයට පත්ව ඇත්තේ සුසන්ත පුංචිනිලමේ මහතා වන අතර ඔහු ලබා ඇති මනාප ඡන්ද සංඛ්‍යාව 22,820 කි. එක්සත් ජනතා නිදහස් සන්ධානයේ එම්.කේ.ඩී.එස් ගුණවර්ධන මහතා මනාප ඡන්ද 19,734 ක් ලබමින් සන්ධාන ලැයිස්තුවේ දෙවෙනි ස්ථානයට පත් ව ඇත. එක්සත් ජාතික පක්ෂයේ ප්‍රථම ස්ථානයට පත්ව ඇත්තේ මනාප ඡන්ද 23,588 ක් ලැබූ එම්.එස් ටව්ෆීක් මහතාය.", "URL": "https://sinhala.adaderana.lk/news.php?nid=7912", "Category": null, "Parent URL": null}