{"Source": "Adaderana", "Timestamp": "January 28, 2018 03:43 pm", "Headline": "අකිල ධනංජය ඉහළ ඉල්ලුමකට අලෙවි වෙයි ", "News Content": "මෙවර ඉන්දීය ප්‍රිමියර්ලීග් ක්‍රිකට් තරගාවලියේ ක්‍රීඩක වෙන්දේසියේ දී අලෙවි වූ පළමු ශ්‍රී ලාංකික ක්‍රීඩකයා බවට දඟ පන්දු යවන ක්‍රීඩක අකිල ධනංජය පත්ව තිබේ. අද පැවති වෙන්දේසියේ දී මුම්බායි ඉන්දියන්ස් කණ්ඩායම විසින් ඉන්දීය රුපියල් ලක්ෂ 50ක මුදලකට ඔහු මිලදී ගෙන ඇති බව ඉන්දීය මාධ්‍ය වාර්තා කළේය. ඉන්දීය ප්‍රිමියර්ලීග් ක්‍රිකට් තරගාවලියේ ක්‍රීඩක වෙන්දේසියේ පළමු දිනය ඊයේ ක්‍රියාත්මක වූ අතර එහිදී කිසිදු ශ්‍රී ලාංකික ක්‍රීඩකයෙකු අලෙවි වූයේ නැහැ.", "URL": "https://sinhala.adaderana.lk/news.php?nid=83680", "Category": null, "Parent URL": null}