{"Source": "Adaderana", "Timestamp": "February 5, 2014 08:45 am", "Headline": "වර්තමාන දේශපාලඥයින් බහුතරය දූෂිතයින් ", "News Content": "වර්තමාන දේශපාලඥයින් බහුතරය දුෂිතයින් බව අස්ගිරි පාර්ශවයේ මහනායක අතිපුජ්‍ය උඩුගම ශ්‍රී බුද්ධරක්ඛිත නාහිමි පවසයි. උන්වහන්සේ පවසන්නේ වර්තමානයේ බොහෝ පිරිසක් දේශපාලනයට පැමිණෙන්නේ ජනතාවට සේවය කිරීමට නොව මුදල් ඉපැයීමේ අරමුණින් බවයි. සැබෑ ලෙස ජනතාවට සේවය කිරීම සඳහා පැමිණෙන පුද්ගලයින් තෝරා පත් කර යැවීමට ජනතාවද ක්‍රියාකළ යුතු බව උඩුගම ශ්‍රී බුද්ධරක්ඛිත මහනාහිමි සඳහන් කරයි. අතීතයේ ජනතා සේවය සඳහා පැමිණි දේශපාලකයින් තම පෞද්ගලික දේපළ පවා වියදම් කරමින් දේශපාලනයේ නිරත වු බව උන්වහන්සේ පෙන්වා දෙයි.", "URL": "https://sinhala.adaderana.lk/news.php?nid=40890", "Category": null, "Parent URL": null}