{"Source": "Adaderana", "Timestamp": "July 16, 2012 01:35 pm", "Headline": "පො‍ල්ගොල්ලේදි මෝටර් රථයක් ගඟට වැටෙයි", "News Content": "පොල්ගොල්ල ප්‍රදේශයේ දී මෝටර් රථයක් මහවැලි ගඟට වැටී තිබේ. අද උදෑසන මෙම මෝටර් රථය ගඟට වැටී ඇතැයි පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා පවසයි. අනතුරට පත්වන අවස්ථාවේ මෝටර් රථය තුළ පුද්ගල‍යින් කීදෙනෙකු සිටියේ ද යන්න මෙතෙක් අනාවරණ වී නොමැති බව හෙතෙම කියා සිටියේය. අනතුරට ලක්වු මෝටර් රථය ගොඩගෙන ඇතැයි ද පොලිස් මාධ්‍ය ප්‍රකාශකවරයා පැවසුවේය. රථයේ ගමන්ගත් පුද්ගලයෙකුගේ මළ සිරුරක් ද ගොඩ ගෙන ඇති අතර ඔහු 36 හැවිරිදි පිරිමි පුද්ගලයෙකු බව අජිත් රෝහණ මහතා පවසයි.", "URL": "https://sinhala.adaderana.lk/news.php?nid=25818", "Category": null, "Parent URL": null}