{"Source": "Adaderana", "Timestamp": "June 30, 2015 10:14 am", "Headline": "ඖෂධ සංයෝජකයින්ගේ වර්ජනය අද දෙවන දිනටත්", "News Content": "රජයේ ඖෂධ සංයෝජක නිලධාරින් ආරම්භ කර ඇති වැඩවර්ජනය දෙවන දිනටත් අද පැවැත්වෙයි. ඊයේ පෙරවරු 08 ට ආරම්භ කළ මෙම වැඩවර්ජනය දිවයිනේ ප්‍රාදේශිය රෝහල් ඇතුළු සියලූම රෝහල්වල ක්‍රියාත්මක බව රජයේ ඹෟෂධ සංයෝජක නිලධාරින්ගේ සංගමයේ මාධ්‍ය ප්‍රකාශක එම්.එම්.එස් බණ්ඩාර මහතා සඳහන් කළේය.සමාන්තර සේවාවන් වන හෙද, පරිපූරක, අතුරු වෛද්‍ය වැනි සේවා වලට දීමනා ලබාදීමේදී සංයෝජක නිලධාරින් නොලසකා හැරීම ඇතුළු ඉල්ලීම් කිහිපයක් මුල්කර ගනිමින් එම වැඩවර්ජනය ක්‍රියාත්මක කර ඇත.වර්ජනය හේතුවෙන් ඊයේ දිනයේ රජයේ රෝහල්වලට ප්‍රතිකාර සඳහා පැමිණි රෝගීන් රැසක් දැඩි අපහසුතාවට පත්ව සිටි බව අද දෙරණ වාර්තාකරුවන් සඳහන් කළේය.සිය ගැටලුව සම්බන්ධයෙන් බලධාරින් සමග ඊයේ පස්වරුවේ පැවති සාකච්ඡා ද අසාර්ථක වු බැවින් වර්ජනය අඛණ්ඩව සිදුකරන බව රජයේ ඹෟෂධ සංයෝජක නිලධාරින්ගේ සංගමයේ මාධ්‍ය ප්‍රකාශක එම්.එම්.එස් බණ්ඩාර මහතා පැවසුවේය.කෙසේවෙතත් මේ සම්බන්ධයෙන් අද දෙරණ සෞඛ්‍ය අමාත්‍යංශ ලේකම් ඩී.එම්.ආර්.බී.දිසානායක මහතාගෙන් විමසීමක් කළේය.ඔහු සඳහන් කළේ අදාළ ගැටලුව විසඳීමට පියවර ගන්නා බව ලිඛිතව දැනුම් දී තිබියදීත් මෙම වැඩවර්ජනය පැවැත්වීම අසාධාරණ බවයි.මෙම ගැටලුව විසඳීම සඳහා සෞඛ්‍ය අමාත්‍යාංශයෙන් ගත යුතු සියලු ක්‍රියාමාර්ග මේ වන විටත් ගෙන ඇති බව ලේකම්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52340", "Category": null, "Parent URL": null}