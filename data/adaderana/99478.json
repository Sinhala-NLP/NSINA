{"Source": "Adaderana", "Timestamp": "November 20, 2018 10:14 am", "Headline": "OIC නිශාන්ත සිල්වාගේ ස්ථාන මාරුව අවලංගුයි", "News Content": "අපරාධ පරීක්ෂණ දෙපාර්තමේන්තුවේ සමූහ මංකොල්ල විමර්ශන අංශයේ ස්ථානාධිපතිවරයා වන පොලිස් පරීක්ෂක නිශාන්ත සිල්වා මහතාගේ ස්ථාන මාරුව අවලංගු කිරිමට කටයුතු කර ඇති බව අපරාධ පරීක්ෂණ දෙපාර්තමේන්තුවේ ජේෂ්ඨ නිලධාරියෙකු අද දෙරණ කළ විමසීමකදි ප්‍රකාශ කළේය. අපරාධ පරික්ෂණ දෙපාර්තමේන්තුවේ පොලිස් පරීක්ෂක නිශාන්ත සිල්වා මහතාට වහාම ක්‍රියාත්මක වන පරිදි පොලිස්පතිවරයා විසින් ස්ථාන මාරුවීමක් පසුගිය දිනකදි ලබා දී තිබුණේය. ඒ සම්බන්ධයෙන් පසුගිය දින කිහිපයේ රටේ දැඩි කතාබහට ලක් වු අතර මෙම ස්ථාන මාරුව සම්බන්ධයෙන් වාර්තාවක් ලබාදෙන ලෙස ජාතික පොලිස් කොමිසම පොලිස්පතිවරයාට දැනුම්දී තිබුණි. ජාතික පොලිස් කොමිසමට අදාළ නිලධාරියා විසින් ලබාදී ඇති අභියාචනයක් සැලකිල්ලට ගනිමින් මෙම දැනුම්දීම සිදුකර ඇති බව ජාතික පොලිස් කොමිසම වාර්තා කළේය. මාධ්‍යවේදී ලසන්ත වික්‍රමතුංග මහතා ඝාතනය කිරීම, කොළඹදි තරුණයින් 11 දෙදෙනෙක් පැහැර ගෙන ගොස් අතුරුදහන් කිරිම යන සිද්ධිය ඇතුළු වැදගත් විමර්ශන කිහිපයක් සිදුකරමින් සිටියේ පොලිස් පරික්ෂක නිශාන්ත සිල්වා විසින්ය.", "URL": "https://sinhala.adaderana.lk/news.php?nid=99478", "Category": null, "Parent URL": null}