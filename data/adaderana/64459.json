{"Source": "Adaderana", "Timestamp": "September 26, 2016 02:16 pm", "Headline": " හෙට සිට ඩෙංගු මර්දන වැඩසටහනක් ", "News Content": "ඩෙංගු මදුරුවන් බෝවීම වැළැක්වීම සඳහා හෙට(27) සිට ජාතික ඩෙංගු මර්දන වැඩසටහනක් ප්‍රකාශයට පත් කර තිබේ.සෞඛ්‍ය වෛද්‍ය නිලධාරී කොට්ඨාස 346ක් කේන්ද්‍ර කර ගනිමින් එම සතිය තුළ ඩෙංගු මර්දන වැඩසටහන් ක්‍රියාත්මක වන අතර යාපනය ප්‍රදේශයෙන් වැඩසටහන ආරම්භ කිරීමට නියමිතය.ලබන 28 සහ 29 යන දිනවල පාසල් කේන්ද්‍ර කර ගනිමින් ඩෙංගු මර්දන වැඩසටහන් සැලසුම් කර ඇති බව සෞඛ්‍ය අමාත්‍යාංශය සඳහන් කළේය.කොළඹ, ගම්පහ, කළුතර, මහනුවර, රත්නපුර, මඩකළපුව සහ යාපනය යන දිස්ත්‍රික්ක ඩෙංගු අධි අවදානම් කලාප ලෙස නම් කර තිබේ.මේ වසරේ ගතවූ මාස 9ක කාලය තුළ ඩෙංගු රෝගීන් 41දහසකට අධික පිරිසක් වාර්තා වී ඇති අතර පුද්ගලයින් 65 දෙනෙකු මියගොස් ඇති බව ද වාර්තා වේ.දින 03 ඉක්මවන උණ රෝග ලක්ෂණ පවතීනම් ඩෙංගු රෝග පරික්ෂාවකට යොමු විය යුතු බව සෞඛ්‍ය අංශ පවසයි.", "URL": "https://sinhala.adaderana.lk/news.php?nid=64459", "Category": null, "Parent URL": null}