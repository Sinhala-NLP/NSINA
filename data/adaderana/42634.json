{"Source": "Adaderana", "Timestamp": "April 18, 2014 02:19 pm", "Headline": "ත්‍රීමලේදී නාවික හමුදා ඩිෆෙන්ඩරයක් පෙරළී 2ක් මරුට", "News Content": "නාවික හමුදා ඩිෆේන්ඩර් රථයක් ත්‍රීකුණාමලය, පොඩවකට්ටු, මදුරංකුඩා ප්‍රදේශයේදී අනතුරට ලක්වීමෙන් එහි ගමන් කළ දෙදෙනෙකු මියගොස් තිබේ. මදුරංකුඩා 41 කණුව අසළ දී එම ඩිෆෙන්ඩරය පෙරළී රියදුරා සහ තවත් අයෙකු මියගොස් 4 දෙනෙකු තුවාල ලබා ඇති බව පොලිසිය කියයි. අනතුරෙන් තුවාල ලැබු නාවික හමුදා නිලධාරීන් සිව්දෙනා කුච්චවේලී සහ ත්‍රීකුණාමලය රෝහල්වල ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුර සම්බන්ධයෙන් කුච්චවේලී පොලීසිය වැඩිදුර විමර්ශන සිදුකරයි. පාරේ වළක් මග හැරවීමට යද්දී ජිප්රිය උඩු යටිකුරු වී පෙරළීමෙන් මෙම අනතුර සිදුව ඇතැයි පැවසේ.", "URL": "https://sinhala.adaderana.lk/news.php?nid=42634", "Category": null, "Parent URL": null}