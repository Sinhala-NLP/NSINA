{"Source": "Adaderana", "Timestamp": "April 12, 2017 09:09 am", "Headline": " දරුවන් තිදෙනාට වස දී පියත් වස බීලා", "News Content": "හික්කඩුව,පතන ප්‍රදේශයේ පියෙකු විසින් සිය පිරිමි ළමුන් තිදෙනට වස ලබා දී තමන්ද වස පානය කළ පුවතක් වාර්තාවේ. පසුගිය (9) වනදා රාත්‍රී මෙම සිදුවීම සිදු වී ඇති අතර (10) දින උදෑසන ඔවුන් කරාපිටිය රෝහලට ඇතුළත් කර ඇති බව අද දෙරණ වාර්තාකරු පැවසුවේය. සිද්ධියෙන් රෝහල් ගත කර ඇති පියාගේ වයස අවුරුදු 42 ක් වන අතර, අවුරුදු 9 ක් වයසැති නිවුන් පිරිමි දරුවන් සහ අවුරුදු 7 ක් වන අනෙක් දරුවා ද මෙලෙස ප්‍රතිකාර ලබයි. පොලීසිය සඳහන් කළේ බිරිඳ විදේශ ගතවීම නිසා ඇති වූ සිත් තැවුලක් හේතුවෙන් මොහු මෙලෙස දරුවන්ට වස පොවා ඔහු ද වස පානය කරන්නට ඇති බවට සැකයක් පවතින බවය.", "URL": "https://sinhala.adaderana.lk/news.php?nid=72000", "Category": null, "Parent URL": null}