{"Source": "Adaderana", "Timestamp": "July 5, 2016 12:11 pm", "Headline": " ශ්‍රී ලංකා-එංගලන්ත 20/20 තරගය අද", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර 20/20 තරගය අද(05) පැවැත්වෙයි. තරගය රෝස් බෝල්ට් ක්‍රීඩාංගණයේ දී ශ්‍රී ලංකා වේලාවෙන් රාත්‍රී 10.00ට පමණ ආරම්භ විමට නියමිතය. ශ්‍රී ලංකා කණ්ඩායමේ නායකත්වය ඇන්ජලෝ මැතිව්ස් දරන අතර එංගලන්ත කණ්ඩායමේ නායකත්වය ඉයන් මෝගන් විසින් දරනු ලබයි. ශ්‍රී ලංකා කණ්ඩායම එංගලන්තය සමග පැවති ටෙස්ට් තරගාවලිය සහ එක්දින තරගාවලිය පරාජයට පත්වුණි.මේ හේතුවෙන් මෙම 20/20 තරගයේ ජයග්‍රහණය පිළිබඳව ශ්‍රී ලංකා කණ්ඩායම දැඩි බලාපොරොත්තුවෙන් පසුවන බවයි කණ්ඩායම් නායක ඇන්ජලෝ මැතිව්ස් පවසයි.", "URL": "https://sinhala.adaderana.lk/news.php?nid=61787", "Category": null, "Parent URL": null}