{"Source": "Adaderana", "Timestamp": "March 1, 2016 08:54 am", "Headline": "සිංහරාජයෙන් හඳුනානොගත් සතෙකු හමුවෙයි", "News Content": "සිංහරාජ වනාන්තරය ආශ්‍රිතව සිටි හඳුනාගත නොහැකි සතෙකු පිළිබඳ තොරතුරු අනාවරණය වී තිබේ.එම වනාන්තරයේ වැද්දාගල සහ පොතුපිටිය අතර පිහිටි පනාපොල කොස්ගුලන ප්‍රදේශයේ දී එම සතා දර්ශනය වී ඇති බවයි වාර්තා වෙයි.වලිගය නොමැති කහ, කළු , දුඹුරු පැහැති ලෝම සහිත එම සතා කිලෝග්‍රෑම් තුනයි ග්‍රෑම් 300ක පමණ බරකින් යුක්ත වන අතර දිගින් සෙන්ටිමීටර් 60ක් පමණ වන බව තිරසාර සංවර්ධනය හා වනජීවි අමාත්‍යාංශය පවසයි. එම සතා පිළිබඳ තොරතුරු දන්නා පුද්ගලයින් සිටීනම් වනජීවි සංරක්ෂණ දෙපාර්තමේන්තුව එවැනි පුද්ගලයන්ගේ සහය අපේක්ෂා කරන අතර ජාන විශ්ලේෂණය මඟින් එම සත්ත්වයා හඳුනාගැනීමට අපේක්ෂා කරන බව අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=57743", "Category": null, "Parent URL": null}