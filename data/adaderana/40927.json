{"Source": "Adaderana", "Timestamp": "February 6, 2014 02:40 pm", "Headline": "අවනීතියෙන් ගිය අය  නීතියෙන් එවයි ", "News Content": "නීති විරෝධි ලෙස ඕස්ට්‍රේලියාවට ගොස් සිටි ශ්‍රී ලාංකික සංක්‍රමණිකයින් 45 දෙනෙකු නැවතත් මෙරටට එවා තිබේ. ඕස්ට්‍රේලියානු සංක්‍රමණ හා දේශ සීමා ආරක්ෂක අමාත්‍යංශ පවසන්නේ අද(06) දිනයේ අදාළ පිරිස ශ්‍රී ලංකාවට එවීමට පියවර ගත් බවයි. බෝට්ටු මාර්ගයෙන් නීති විරෝධීව ඕස්ට්‍රේලියාවට පැමිණි පිරිසක් මෙලෙස නැවතත් ශ්‍රී ලංකාව වෙත එවීමට පියවර ගත් බව එම අමාත්‍යංශය සඳහන් කළේය. නීති විරෝධිය ඕස්ට්‍රේලියාවට පැමිණෙන කිසිදු පුද්ගලයෙකුට එරට පදිංචි වීම සඳහා අවස්ථාව ලබා නොදෙන අතර එලෙස පැමිණෙන පුද්ගලයින්ට එරෙහිව දැඩි නීතිමය ක්‍රියාමාර්ග ගන්නා බව ඕස්ට්‍රේලියානු රජය පවසයි.", "URL": "https://sinhala.adaderana.lk/news.php?nid=40927", "Category": null, "Parent URL": null}