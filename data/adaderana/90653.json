{"Source": "Adaderana", "Timestamp": "June 10, 2018 11:01 am", "Headline": "හොරට රට පටවන්න හැදූ සුදු හඳුන් දැව තොගයක් සමඟ පුද්ගලයින් 2 ක් අත්අඩංගුවට", "News Content": "නීති විරෝධී ලෙස විදෙස් රටකට යැවීම සඳහා සූදානම් කර තිබූ සුදු හඳුන් දැව තොගයක් සමඟ පුද්ගලයින් දෙදෙනෙකු පන්නල පොලීසිය මඟින් අත්අඩංගුවට ගෙන තිබේ. පන්නල, ඇලබඩගම ප්‍රදේශයේ ස්ථානයක සූක්ෂම ලෙස සඟවා තිබියදී මෙම සුදු හඳුන් දැව තොගය සොයාගත් බව පොලීසිය සඳහන් කළේය. පොහොර උර 175ක අසුරා තිබූ සුදුහඳුන් දැව කොටස් කිලෝ ග්‍රෑම් 6700ක ප්‍රමාණයක් එහිදී සොයාගෙන තිබේ. සිද්ධියට අදාළව අත්අඩංගුවට ගත් සැකකරුවන් එම ප්‍රදේශයේම පදිංචි 27 හැවිරිදි 31 හැවිරිදි වියේ පසුවන්නන් වන අතර ඔවුන් කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසීය.", "URL": "https://sinhala.adaderana.lk/news.php?nid=90653", "Category": null, "Parent URL": null}