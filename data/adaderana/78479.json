{"Source": "Adaderana", "Timestamp": "October 8, 2017 08:07 pm", "Headline": "හම්බන්තොට සිද්ධිය-උපාලි,සම්පත් හා අජිත් ප‍්‍රශ්න කිරීම් සඳහා කැඳවයි", "News Content": "පළාත් සභා මන්ත‍්‍රීන් වන උපාලි කොඩිකාර, සම්පත් අතුකොරාළ හා මේජර් අජිත් ප‍්‍රසන්න යන අය හෙට(09) දිනයේ දී හම්බන්තොට පොලීසිය වෙත කැඳවා තිබේ. පසුගිය දා හම්බන්තොට දී පැවති ඒකාබද්ධ විපක්ෂය විසින් සංවිධානය කළ විරෝධතාව අතරතුර සිදුවූ පහරදීම් පිළිබඳ ප‍්‍රකාශ ලබා ගැනීම සඳහා මොවුන් මෙලෙස පොලීසිය වෙත කැඳවා ඇති බව වාර්තා වෙයි. මෙම පුද්ගලයින් හෙට(09) උදෑසන 10 ට හම්බන්තොට මූලස්ථාන පොලීසිය හමුවේ පෙනී සිටින ලෙස දැනුම්දී තිබේ. හම්බන්තොට වරාය සහ මත්තල ගුවන් තොටුපළ ඉන්දියාවට විකිණිමට විරෝධය පල කරමින් ඒකාබද්ධ විපක්ෂය විසින් පසුගිය සිකුරාදා ඉන්දිය කොන්සල් කාර්යාලය ඉදිරිපිට විරෝධතා ව්‍යාපාරයක් සංවිධානය කර තිබුණි. උද්ඝෝෂකයින් විසුරුවා හැරිමට පොලිසිය කඳුළු ගෑස් ප්‍රහාරයක් ද එල්ල කළ අතර එහිදී උණුසුම්කාරි වතාවරණයක් ඇති විණි. ඒ අනුව සිද්ධිය සම්බන්ධයෙන් පුද්ගලයින් 28 දෙනෙකු අත්අඩංගුවට ගත් අතර ඔවුන් මේ වන විට රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=78479", "Category": null, "Parent URL": null}