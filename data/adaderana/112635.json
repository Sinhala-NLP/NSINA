{"Source": "Adaderana", "Timestamp": "June 24, 2019 08:50 am", "Headline": "අත්අඩංගුවේ සිටි සැකකරුවෙකුගේ නිවසින් හෙරොයින් තොගයක් සොයා ගනී", "News Content": "දඹුල්ල ප්‍රදේශයේදී හෙරොයින් තොගයක් සමඟ පුද්ගලයින් දෙදෙනෙකු අත්අඩංගුවට ගෙන ඇත. පොලිසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය. ඔවුන් සතුව තිබී හෙරොයින් ග්‍රෑම් 25ක් පොලිස් භාරයට ගෙන ඇත. සැකකරුවන් 29 සහ 33 හැවිරිදි හසලක සහ දඹුල්ල ප්‍රදේශයේ පදිංචිකරුවන් වන අතර ඔවුන් අද (24) දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර අත්අඩංගුවේ පසුවන සැකකරුවෙකුගෙන් සිදුකළ ප්‍රශ්න කිරීමකට අනුව ඔහුගේ නිවසේ තිබී තවත් හෙරොයින් ග්‍රෑම් 506යි මිලිග්‍රෑම් 700ක් සොයාගෙන ඇත. පසුගිය 19 වනදා කොස්ගොඩ ඌරගහ මාර්ගයේ බංගලාවත්ත ප්‍රදේශයේදී අත්අඩංගුවට ගත් එම සැකකරු සතුව තිබී හෙරොයින් ග්‍රැම් 330යි මිලිග්‍රෑම් 600ක් පොලිස් භාරයට ගෙන තිබේ. පසුව බලපිටිය අධිකරණය ඉදිරිපත් කළ අදාළ සැකකරුගෙන් රැඳවුම් නියෝග සිදුකළ ප්‍රශ්න කිරීම් වලදී අනාවරණය වු කරුණු මත ඔහුගේ නිවසේ තිබී හෙරොයින් තොගය සොයාගත් බව පොලිසිය පැවසුවේය.", "URL": "https://sinhala.adaderana.lk/news.php?nid=112635", "Category": null, "Parent URL": null}