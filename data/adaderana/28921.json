{"Source": "Adaderana", "Timestamp": "November 5, 2012 01:18 pm", "Headline": "කොටකෙතන මව හා දියණිය ඝාතනයේ සැකකරුවන් තවදුරටත් රිමාන්ඩ්", "News Content": "කහවත්ත, කොටකෙතන ප‍්‍රදේශයේ දී මවක සහ දියණියක ඝාතන සිද්ධියට සම්බන්ධ සැකකරුවන් තවදුරටත් රක්ෂිත බන්ධනාගාර ගත කර තිබේ. අදාළ නඩු විභාගය අද (05) කැඳවීමෙන් පසු සැකකරුවන් ලබන 19 වන දින දක්වා රක්ෂිත බන්ධනාගාර ගත කරන ලෙස පැල්මඩුල්ල මහේස්ත‍්‍රාත් චාන්දනී නෙරංජලා ඩයස් මහත්මිය සඳහන් කළේය. ප‍්‍රධාන සැකකරුවන් තිදෙනා අද අධිකරණයට ඉදිරිපත් කර තිබිණි. ඝාතන සිද්ධිය සම්බන්ධයෙන් ජිම්ටෙක් ආයතනය සිදුකළ පරීක්ෂණ වාර්තා කිහිපයක් ද අධිකරණයට ඉදිරිපත් කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=28921", "Category": null, "Parent URL": null}