{"Source": "Adaderana", "Timestamp": "August 1, 2013 12:27 pm", "Headline": "පළාත් සභා මැතිවරණය සැප්තැම්බර් 21", "News Content": "උතුරු, මධ්‍යම සහ වයඹ පළාත් සභා මැතිවරණය සැප්තැම්බර් 21 වන දින පවත්වන බව මැතිවරණ කොමසාරිස් මහින්ද දේශප්‍රිය මහතා පවසයි. මැතිවරණයට අදාළ නාමයෝජනා භාර ගැනීම අද (01) දහවල් 12.00 න් අවසන් විය. මෙවර පළාත් සභා මැතිවරණයේ විශේෂත්වය වන්නේ අභිනව උතුරු පළාත් සභාවට අදාළව පවත්වන පළමු මැතිවරණය වීමයි. උතුරු පළාත් සභාව පිහිටුවීමට අදාළව ජනාධිපතිවරයාගේ නිවේදනය නිකුත් කරන ලද්දේ ඉකුත් ජූලි මස 05 වනදාය. මේ වන විට වයඹ හා මධ්‍යම පළාත් සභාවට පත්වීමට නියමිත ප්‍රධාන අමාත්‍යවරුන් කවුරුන්ද යන්න පිළිබඳ අවසන් තීරණයක් ගෙන නැති වුවද උතුරු පළාත් සභාවේ ප්‍රධාන අමාත්‍යධූර අපේක්ෂකයා ලෙස හිටපු ශ්‍රේෂ්ඨා‍ධිකරණ විනිසුරු සී.වී විග්නේශ්වරන් මහතා නම්කොට තිබේ.", "URL": "https://sinhala.adaderana.lk/news.php?nid=36282", "Category": null, "Parent URL": null}