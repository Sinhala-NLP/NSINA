{"Source": "Adaderana", "Timestamp": "August 1, 2015 10:37 am", "Headline": "හදිසි ජල කප්පාදුව-  පස්වරු 4ට පමණ යථා තත්ත්වයට  ", "News Content": "දිවයිනේ ප්‍රදේශ කිහිපයකට බලපා ඇති ජල කප්පාදුව පස්වරු 04.00 පමණ වන විට යථා තත්ත්වයට පත් කළ හැකි වනු ඇති බව ජල සම්පාදන සහ ජලාපවාහන මණ්ඩලය පවසයි.අඹතලේ ජල පවිත්‍රාගාරයේ හදිසි බිඳවැටීමක් හේතුවෙන් අද උදැසන සිට ප්‍රදේශ කිහිපයකට ජල සැපයුම ඇණ හිට තිබේ.ජල සම්පාදන හා ජලාපවාහන මණ්ඩලය පැවසුවේ මේ හේතුවෙන් කොළඹ, ශ්‍රී ජයවර්ධනපුර කෝට්ටේ , කඩුවෙල, මහරගම මහනගරසභා බල ප්‍රදේශ වලට ජල සැපයුම ඇණ හිට ඇති බවයි.එමෙන්ම කොලොන්නාව, බොරලැස්ගමුව නගරසභා බල ප්‍රදේශ වලද , කොටිකාවත්ත සහ මුල්ලේරියාව ප්‍රාදේශීය සභා බල ප්‍රදේශ වලද ජල සැපයුම අත්හිටුවා ඇති බව සඳහන්ය.", "URL": "https://sinhala.adaderana.lk/news.php?nid=52981", "Category": null, "Parent URL": null}