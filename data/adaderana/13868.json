{"Source": "Adaderana", "Timestamp": "January 31, 2011 08:56 am", "Headline": "කොදෙව් - ශ්‍රී ලංකා පළමු එක්දින තරගය අදයි", "News Content": "බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර තරග තුනකින් සමන්විත ඊ. ආර්. අයි. ක්‍රිකට් තරගාවලියේ පළමු තරගය අද(31) පැවැත්වේ. තරගය අද පෙරවරු 9 .30 ට කොළඹ එස්. එස්. සී. ක්‍රීඩාංගණයේදී ආරම්භ වීමට නියමිතය. වර්ෂාව හේතුවෙන් පසුගිය මාසයේදී අතහැර දැමුණු මෙම තරගාවලිය දෙරටේ එකඟතාව මත ලෝක කුසලාන තරගාවලියට පෙර යළි පැවැත්වීමට තීරණය කෙරුණි. මෙම තරගාවලිය පැවැත්වීම කණ්ඩායම් දෙකටම වාසිදායක බව බටහිර ඉන්දීය කොදෙව් කණ්ඩායමේ නායක ඩැරන් සමි සහ ශ්‍රි ලංකා කණ්ඩායමේ නායක කුමාර සංගක්කාර පවසයි. මේ අතර තරගාවලියේ සියලු තරග එස්. එස්. සී. ක්‍රිඩාංගණ‍යේදී පමණක් පැවැත්වීමට ශ්‍රී ලංකා ක්‍රිකට් ආයතනය පියවර ගෙන ඇත.", "URL": "https://sinhala.adaderana.lk/news.php?nid=13868", "Category": null, "Parent URL": null}