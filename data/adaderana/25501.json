{"Source": "Adaderana", "Timestamp": "July 3, 2012 05:06 pm", "Headline": "ටී. එම් හා සංගක්කාර ශතක ලබති", "News Content": "ටී. එම්. දිල්ශාන් පකිස්ථානයට කණ්ඩායමට එරෙහිව සිය ටෙස්ට් ක්‍රිකට් දිවියේ 14 වන ශතකය ද කුමාර් සංගක්කාර සිය 30 වන ටෙස්ට් ශතකය ද වාර්තා කිරීමට සමත්විය. ශ්‍රී ලංකාව සහ පාකිස්ථානය අතර පැවැත්වෙන දෙවන ටෙස්ට් ක්‍රිකට් තරගයේ සිව්වන දිනය අදය. තර‍ගයේ පළමුවෙන් පන්දුවට පහරදුන් පකිස්ථානු කණ්ඩායම කඩුලු 6 ක් දැවී ලකුණු 551ක් ලබා සිටිය දී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නේය. මේ වනවිට නොදැවී පන්දුවට පහරදෙමින් සිටින ටී. එම්. දිල්ශාන් ලකුණු 117 ක් ද, කුමාර සංගක්කාර ලකුණු 100 ක් ද රැස්කරගෙන සිටියි. ශ්‍රී ලංකා කණ්ඩායම පන්දු වාර 63 ක් තුළ එක් කඩුල්ලක් දැවී ලකුණු 221 ක් ලබාගෙන ඇත.", "URL": "https://sinhala.adaderana.lk/news.php?nid=25501", "Category": null, "Parent URL": null}