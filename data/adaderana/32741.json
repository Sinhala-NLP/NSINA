{"Source": "Adaderana", "Timestamp": "March 25, 2013 08:07 pm", "Headline": "තිලංගගේ යෝජනාව ප්‍රතික්ෂේප වෙයි", "News Content": "ශ්‍රී ලංකා ක්‍රිකට් කවුන්සිලයේ සභාපති ධුරය සඳහා තිලංග සුමතිපාල මහතා ඉදිරිපත් කළ නාම යෝජනාව ප්‍රතික්ෂේප කර තිබේ. එම යෝජනාව ප්‍රතික්ෂේප කළ බව ක්‍රීඩා අමාත්‍යවරයා සඳහන් කළේය. තිලංග සුමතිපාල මහතා ඉදිරිපත් කළ නාම යෝජනාවට එරෙහිව විවිධ වූ අන්දමේ විරෝධතා ගොනු වී තිබූ අතර ඒ පිළිබඳ සොයා බැලීමට කමිටුවක් ද පත්කර තිබිණි. මේ අතර ක්‍රිකට් කවුන්සිලයේ සභාපති ධුරය සඳහා උපාලි ධර්මදාස මහතා සහ සුමිත් පෙරේරා මහතා ලබාදී තිබූ නාම යෝජනා පිළිබඳ ලබන 28 වන දින තීරණයක් ගනු ලබන බව එම කවුන්සිලය වැඩිදුරටත් පවසයි.", "URL": "https://sinhala.adaderana.lk/news.php?nid=32741", "Category": null, "Parent URL": null}