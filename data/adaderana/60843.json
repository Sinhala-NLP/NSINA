{"Source": "Adaderana", "Timestamp": "June 6, 2016 05:37 pm", "Headline": " දෙමටගොඩ සිද්ධියේ තවත් 2ක් කොටු", "News Content": "දෙමටගොඩ ප්‍රදේශයේ දී බන්ධනාගාර බස් රථයකට වෙඩි තැබීමේ සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගෙන තිබේ.පොලිස් මාධ්‍ය කොට්ඨාශය පැවසුවේ ත්‍රස්ත විමර්ශන ඒකකය මගින් අත්අඩංගුවට ගත් සැකකරුවන් දෙදෙනා පොලොන්නරුව සහ ගනේමුල්ල ප්‍රදේශවල පදිංචිකරුවන් බවයි.සැකකරුවන් සතුව තිබූ ටී-56 ගිනි අවියක් සහ එම උණ්ඩ 12ක් සොයාගෙන තිබේ.අදාළ සිද්ධිය සම්බන්ධයෙන් පසුගිය සිකුරාදා දිනයේද තවත් සැකකරුවෙකු අත්අඩංගුවට ගැනුණි.සිරකරුවන් රැගත් බන්ධනාගාර බස් රථයකට පසුගිය මාර්තු 02 වැනිදා දෙමටගොඩ ප්‍රදේශයේදී වෙඩි ප්‍රහාර එල්ල වී තිබුණි.", "URL": "https://sinhala.adaderana.lk/news.php?nid=60843", "Category": null, "Parent URL": null}