{"Source": "Adaderana", "Timestamp": "June 19, 2019 12:37 pm", "Headline": "ගැබ්බර එළදෙනුන් වෙඩි තබා මස් කළ 4ක් අත්අඩංගුවට", "News Content": "ගැබ්බර එළදෙනුන් දෙදෙනකුට හොර රහසේ වෙඩි තබා මස් කර රැගෙන යාමට උත්සහ කළ පුද්ගලයින් සිව්දෙනකු බෝර 12 ගිනි අවියක් සමඟ පුත්තලම පොලීසිය අත්අඩංගුවට ගෙන තිබේ. අදාළ සැකරුවන් සිව්දෙනා පසුගිය පොසොන් පොහොය දින අළුයම මෙම සොරකම සිදු කර ඇති බවට වාර්තා වෙයි. මෙලෙස මස් කර ඇති ගැබ්බර එළදෙනුන් දෙදෙනා හලාවත වැවිලි සමගාමට අයත් වත්තක නිදැල්ලේ සැරිසරණ විට පන්නා ගෙන ගොස් බෝර 12 ගිනි අවියෙන් වෙඩි තබා මරා දමා ඇති බවට අද දෙරණ වාර්කාරු පවසයි. එම ගවයින්ගේ අයිතිකරුවන් පුත්තලම පොලීසියට කළ පැමිණිල්ලකට අනුව කඩිනමින් ක්‍රියාත්මක වූ පුත්තලම පොලීසියේ අපරාධ අංශයේ නිලධාරී ගැබ්බර එළදෙනුන්ගේ මස් හා බොර 12 ගිනි අවිය, පතොරොම් දෙකක්, වෙඩි බෙහෙත්, පිහියක්, කුඩා ලොරි රථයක්, යතුරු පැදි දෙකක් පොලිස් අත්අඩංගුවට ගෙන තිබේ. සැකකරුවන් පුත්තලම අධිකරණයට ඉදිරිපත් කිරීමට නියමිතයි. සිද්ධිය පිළිබඳව පුත්තලම පොලීසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112321", "Category": null, "Parent URL": null}