{"Source": "Adaderana", "Timestamp": "March 9, 2012 10:08 am", "Headline": "කහවත්ත ඝාතනයේ සැකකරුවන් දෙදෙනෙකු අද අධිකරණයට", "News Content": "කහවත්ත, කොටකෙතන ප්‍රදේශයේ දී මවක සහ දියණියක ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සෙසු සැකකරුවන් දෙදෙනා අද(09) පැල්මඩුල්ල මහේස්ත්‍රාත් අධිකරණයට ඉදිරිපත් කරන බව පොලිසිය පවසයි. සිද්ධිය සම්බන්ධයෙන් අත්අඩංගුවට ගත් කාන්තාව ඊයේ(08) අධිකරණයට ඉදිරිපත් කිරීමෙන් පසු ලබන 21 වැනි දින දක්වා රක්ෂිත බන්ධනාගාරගත කළ බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. අත්අඩංගුවට ගත් සැකකරුවන් අතර ගොඩකවෙල ප්‍රදේශයේ ප්‍රාදේශීය දේශපාලකයෙකුගේ සහෝදරයෙකු ද සිටින බව වාර්තා වේ.", "URL": "https://sinhala.adaderana.lk/news.php?nid=22685", "Category": null, "Parent URL": null}