{"Source": "Adaderana", "Timestamp": "January 27, 2019 04:49 pm", "Headline": "මත්ද්‍රව්‍ය නිවාරණයට අත් පත්‍රිකා බෙදාහැරීමේ වැඩසටහනක්", "News Content": "ජාතික මත්ද්‍රව්‍ය නිවාරණ සතියට සමගාමීව ජනතාව දැනුවත් කර අත් පත්‍රිකා බෙදාහැරීමේ වැඩසටහනක් අද(27) පෙරවරුවේ කොටුව දුම්රියපොල පරිශ්‍රයේදී පැවැත්විය. යුධ හමුදාපති ලුතිතන් ජෙනරාල් මහේෂ් සේනානායක මහතාගේ මූලිකත්වයෙන් ශ්‍රී ලංකා යුධ හමුදාව මෙම වැඩසටහන සංවිධාන කර තිබුණි. ජාතික මත්ද්‍රව්‍ය නිවාරණ සතියට සමගාමීව අද පෙරවරුවේ කොටුව දුම්රියපොල පරිශ්‍රයේදී ජනතාව දැනුවත් කර අත් පත්‍රිකා බෙදාහැරීම සිදුකෙරුණි. ජනාධිපති මෛත්‍රීපාල සිරිසේන මහතාගේ සංකල්පයක් මත ක්‍රියාත්මක කර ඇති මත්ද්‍රව්‍ය නිවාරණ වැඩසටහනට සමගාමීව ශ්‍රී ලංකා යුධ හමුදාව විසින් මෙම වැඩසටහන සංවිධාන කර තිබේ. අමාත්‍ය අර්ජුන රණතුංග මහතා, යුධ හමුදාපති ලුතිතන් ජෙනරාල් මහේෂ් සේනානායක සහ පොලිස්පති පූජිත් ජයසුන්දර මහතා ඇතුළු පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=103169", "Category": null, "Parent URL": null}