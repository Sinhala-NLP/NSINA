{"Source": "Adaderana", "Timestamp": "May 25, 2019 10:45 am", "Headline": "ගිනි අවියක් සහ ජීව අත්බෝම්බයක් සමඟ සිව් දෙනෙක් අත්අඩංගුවට", "News Content": "පිළියන්දල, හැඩිගම ප්‍රදේශයේදී ගිනි අවියක් සහ ජීව අත්බෝම්බයක් සමඟ පුද්ගලයින් සිව් දෙනෙකු අත්අඩංගුවට ගෙන තිබේ. මෝටර් රථයක් නවතා පරීක්ෂා කිරීමේදි ගිනි අවිය සහ ජීව අත් බෝම්බය සමඟ ඔවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසුවේය. සැකකරුවන් සතුව තිබී විදේශිය රටක නිෂ්පාදිත ගිනි අවියක් ජීව අත්බෝම්බයක් සහ වෙඩි බෙහෙත් ග්‍රෑම් 200ක ප්‍රමාණයක් පොලිසිය භාරයට ගෙන තිබේ. ඔවුන් මොරවක, පෑළියගොඩ සහ කැළණිය යන ප්‍රදේශවල පදිංචිකරුවන් වන බව සඳහන්. සැකකරුවන් අද (25) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=110641", "Category": null, "Parent URL": null}