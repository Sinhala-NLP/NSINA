{"Source": "Adaderana", "Timestamp": "November 3, 2018 04:08 pm", "Headline": "මළ සිරුරු සොයද්දී කිමිදුම්කරුවා මිය යයි", "News Content": "අනතුරට ලක්වූ ඉන්දුනීසියානු ලයන්එයාර් ගුවන් යානයේ සෝදිසි මෙහෙයුම් අතරතුර කිමිදුම්කරුවෙකු මියගොස් තිබේ. පසුගිය සෙනසුරාදා දිනයේ ලයන්එයාර් ගුවන් සමාගමට අයත් යානයක් ජාවා මුහුදු ප්‍රදේශයට කඩා වැටීමෙන් අනතුරට ලක් වූ අතර අනතුර සිදුවන අවස්ථාවේ යානයේ මගීන් සහ කාර්යමණ්ඩලය 189 දෙනෙකු සිටි බවත් ඔවුන් සියලු දෙනාම ජීවිතක්ෂයට පත්වූ බවත් වාර්තා පළ විය. කෙසේවෙතත් මියගිය පුද්ගලයින්ගේ මළ සිරුරු සහ යානයේ කොටස් සොයා ඉන්දුනීසියානු බලධාරීන් ජාවා මුහුදු ප්‍රදේශයේ සෝදිසි මෙහෙයුම් ආරම්භ කර තිබේ. විදෙස් මාධ්‍ය වාර්තා කලේ එම මෙහෙයුම් වලට එක් වූ කණ්ඩායමක සිටි කිමිදුම්කරුවෙකු මෙලෙස මියගොස් ඇති බවයි.", "URL": "https://sinhala.adaderana.lk/news.php?nid=98642", "Category": null, "Parent URL": null}