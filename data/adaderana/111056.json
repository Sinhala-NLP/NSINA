{"Source": "Adaderana", "Timestamp": "May 31, 2019 11:46 am", "Headline": "සිමෝනා හාලෙප් ප්‍රංශ විවෘත ටෙනිස් තරගාවලියේ තෙවන වටයට", "News Content": "ප්‍රංශ විවෘත ටෙනිස් තරගාවලියේ කාන්තා අංශයේ තුන්වන වටයට සුදුසුකම් ලබා ගැනීමට රොමේනියවේ සිමෝනා හාලෙප් සමත් වුණි. ඒ දෙවන වටයේ තරගයකදී පෝලන්තයේ මැග්ඩා ලිනේට් පරාජයට පත් කරමිනි. තරගයේ පලමු වටය සිමෝනා හාලෙප් ජයගත්තේ ලකුණු 6ට 4ක් ලෙසයි. නමුත් දෙවන වටයේදී හාලෙප්ට නොසිතූ අභියෝගයක් එල්ල කිරීමට මැග්ඩා ලිනේට් සමත් වුණි. මැග්ඩා ලිනේට් දෙවන වටය ජයගත්තේ ලකුණු 7ට 5ක් ලෙසයි. තීරණාත්මක තුන්වන වටයේදී නැවතත් තරගයට අවතීර්ණ වූ සිමෝනා හාලෙප් ලකුණු 6ට 3ක් ලෙස එම වටය ජයගත්තේය. ඒ අනුව වට 2ට 1ක් ලෙස තරගය ජයගත් සිමෝනා හාලෙප් ප්‍රංශ විවෘත ටෙනිස් තරගාවලියේ තුන්වන වටයට සුදුසුකම් ලබා ගැනීමට සමත් වුණි.", "URL": "https://sinhala.adaderana.lk/news.php?nid=111056", "Category": null, "Parent URL": null}