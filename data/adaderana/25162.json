{"Source": "Adaderana", "Timestamp": "June 19, 2012 04:25 pm", "Headline": "බලපත්‍ර නොගත් බස් 114 ක් සම්බන්ධව නීතිමය පියවර ගැනෙයි", "News Content": "නීත්‍යානුකූලව මගී සේවා අවසර බලපත්‍ර ලබා නොගෙන ධාවනයේ යෙදුණු අන්තර් පළාත් මගී ප්‍රවාහන බස් රථ 114 ක් සම්බන්ධයෙන් අධිකරණ ක්‍රියාමාර්ග ගැනීමට කටයුතු කොට ඇති බව ජාතික ගමනාගමන කොමිසන් සභාව පවසයි. පසුගිය මැයි මස 25 වන දින සිට මේ මස 17වන දින දක්වා මෙම ‍වැටලීම් සිදුකොට තිබේ. මෙහි දී යාපනය - කොළඹ අතර ධාවනය වන බස් රථ 85 ක් මඩකළපුව - කොළඹ බස් රථ 10 ක්, ත්‍රිකුණාමලය - කොළඹ බස් රථ 6 ක්, මන්නාරම - කොළඹ බස් රථ 5 ක්, කල්මුණේ - කොළඹ බස් රථ 2 ට එරෙහිව නීතීමය ක්‍රියාමාර්ග ගෙන ඇති බව ජාතික ගමනාගමන කොමිසන් සභාව සඳහන් කරයි. මීට අමතරව පානදුර - නාවලපිටිය , මහනුවර - පානදුර , කලවංචිකුඩි - කොළඹ සහ කොක්කඩිචෝලේ - කොළඹ අතර ධාවනය වන බස් රථවලට එරෙහිව ද ‍නීතීමය පියවර ගෙන ඇත. කොළඹ, අලුත්කඩේ, මීගමුව, මහර සහ මොරටුව යන අධිකරණවල දී මෙම බස් රථ රියදුරන්ට එරෙහිව නීතීමය ක්‍රියාමාර්ග ගෙන ඇති බව සඳහන්ය.", "URL": "https://sinhala.adaderana.lk/news.php?nid=25162", "Category": null, "Parent URL": null}