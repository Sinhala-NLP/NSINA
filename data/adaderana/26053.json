{"Source": "Adaderana", "Timestamp": "July 25, 2012 12:18 pm", "Headline": "මැතිවරණ නීති ගැන දිස්ත්‍රික් මට්ටමින් සාකච්ඡා", "News Content": "මැතිවරණ නීති සම්බන්ධ‍යෙන් දිස්ත්‍රික් මට්ටමින් සාකච්ඡා පැවැත්වීමට මැතිවරණ ම‍හලේකම් කාර්යාලය පියවර ගෙන තිබේ. ඒ අනුව අනුරාධපුර දිස්ත්‍රික්කය සඳහා වන සාකච්ඡාව අද (25) දිනයේ දී පැවැත්වෙන බව නියෝජ්‍ය මැතිවරණ කොමසාරිස් එම්.එම්‍.මො‍හොමඩ් මහතා සඳහන් කළේය. මැතිවරණ දෙපාර්තමේන්තුවේ ජ්‍යෙෂ්ඨ නිලධාරීන් පිරිසකගේ ප්‍රධානත්වයෙන් පැවැත්වෙන මෙම සාකච්ඡාව සඳහා තේරීම්භාර නිලධාරීවරුන්, දිස්ත්‍රික් සහකාර කොමසාරිස්වරුන්, ආරක්ෂක නිලධාරීන් සහ තරග කරන පක්ෂවල අපේක්ෂකයින් සහභාගීවීමට නියමිතය. මේ අතර මඩකලපුව දිස්ත්‍රික් සාකච්ඡාව හෙට (26) දිනයේ දී පැවැත්වීමට නියමිත බව නියෝජ්‍ය මැතිවරණ කොමසාරිස්වරයා සඳහන් කළේය.", "URL": "https://sinhala.adaderana.lk/news.php?nid=26053", "Category": null, "Parent URL": null}