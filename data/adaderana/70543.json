{"Source": "Adaderana", "Timestamp": "March 7, 2017 02:29 pm", "Headline": "බලපත්‍ර නොමැතිව මැණික්  ගැරූ 4ක් අල්ලයි", "News Content": "බලපත්‍ර නොමැතිව මැණික් ලබා ගැනීමේ අරමුණින් කැනීම් කටයුතු සිදු කළ පුද්ගලයින් සිව් දෙනෙකු රත්නපුර කළු ගඟ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකායට ලද තොරතුරක් මත අදාළ පුද්ගලයින් අත්අඩංගුවට ගෙන ඇති බව වාර්තා වේ. අත්අඩංගුවට ගන්නා අවස්ථාවේදී ඔවුන් සතුව තිබී කැණීම් කටයුතු සඳහා යොදා ගත් උපකරණද පොලිස් විශේෂ කාර්ය බලකාය බාරයට ගෙන තිබේ. සැකකරුවන් සහ අත්අඩංගුවට ගත් භාණ්ඩ වැඩිදුර විමර්ශන කටයුතු සඳහා රත්නපුර මැණික් සහ ස්වර්ණාභරණ අධිකාරිය වෙත බාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=70543", "Category": null, "Parent URL": null}