{"Source": "Adaderana", "Timestamp": "September 29, 2017 09:32 am", "Headline": "නවතා තිබු ලොරියක බස් රථයක් ගැටී 18ක් රෝහලේ", "News Content": "පුත්තලම - හලාවත මාර්ගයේ මුන්දලම ආසන්නයේදී බස් රථයක් නවතා තිබූ ලොරියක ගැටීමෙන් අනතුරක් සිදුව පුද්ගලයින් 18 ක් අනතුරට පත්ව තිබේ. තුවාල ලැබූ පිරිස ප්‍රතිකාර සඳහා හලාවත මහා රෝහලට ඇතුළත් කර ඇති බව වාර්තා වෙයි. අද(29) අලුයම 1.00 ට පමණ මෙම අනතුර සිදුවී ඇති අතර අනතුරින් තුවාල ලබා ඇත්තේ නොච්චියාගම - රාජංගනය ප්‍රදේශයේ පාසලක ඉගෙනුම ලබන පාසල් සිසුන් පිරිසක් සහ දෙමව්පියන් බව පොලීසිය පවසයි. රාජංගනය ප්‍රදේශයේ පාසලක දරුවන් පිරිසක් අධ්‍යාපන චාරිකාවක් ගොස් ආපසු යමින් සිටින විට මෙම අනතුර සිදුවී ඇත. කෙසේ වෙතත් අනතුරින් තුවාල ලැබූවන් අතරින් 04 දෙනෙකුගේ තත්ත්වය බරපතළ බව රෝහල් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=78140", "Category": null, "Parent URL": null}