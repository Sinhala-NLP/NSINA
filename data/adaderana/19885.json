{"Source": "Adaderana", "Timestamp": "November 9, 2011 01:59 pm", "Headline": " මිහින් ලංකා ගොඩගන්න  මිලියන 10,000 ට වැඩියෙන් දීලා", "News Content": "2007-2010 කාලය තුළ මිහින් ලංකා සමාගම සඳහා රජය විසින් මිලියන 10,000 ට අධික මුදලක් ලබාදුන් බව අද පාර්ලිමේන්තුවේදී අනාවරණය වී තිබේ. අද පාර්ලිමේන්තුවේදී ජ.වි.පෙ පාර්ලිමේන්තු මන්ත්‍රී අනුර කුමාර දිසානායක මහතා විසින් අසන ලද ප්‍රශ්නයකට පිළිතුරු දෙමින් සිවිල් ගුවන්සේවා අමාත්‍ය ප්‍රියංකර ජයරත්න මහතා විසින් මේ බව පවසා තිබේ. එසේම අදාළ කාලය තුළ මිහින් ලංකා ගුවන් සේවා සමාගම ලැබූ පාඩුව මිලියන 7460 ක් බව ප්‍රියංකර ජයරත්න මහතා විසින් පාර්ලිමේන්තුව හමුවේ කියා සිටි බව අද දෙරණ පාර්ලිමේන්තු වාර්තාකරු කියා සිටියි.", "URL": "https://sinhala.adaderana.lk/news.php?nid=19885", "Category": null, "Parent URL": null}