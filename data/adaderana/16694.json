{"Source": "Adaderana", "Timestamp": "June 11, 2011 03:48 pm", "Headline": "ළමා ශ්‍රමිකයින් ගැන 1929 ට දැනුම්දෙන්න ", "News Content": "ළමා ශ්‍රමය භාවිතයට ගැනීම 90 දශකයට සාපේක්ෂව මේ වන විට බොහෝ සෙයින් අවම වි ඇති බව ජාතික ළමා රක්ෂණ අධිකාරිය පවසයි. දරුවන්ගේ ලෝකය සුරක්ෂිත වීමට නම් ළමා ශ්‍රමිකත්වය පිටුදැකීම අත්‍යවශ්‍ය බව එම අධිකාරියේ සභාපති අනෝමා දිසානායක මහත්මිය සඳහන් කළාය. ළමා ශ්‍රමය භාවිතයට ගන්නා ලොව වැඩිම කලාපය දකුණු ආසියානු කලාපය බව පෙන්වාදෙන දිසානායක මහත්මිය මෙරටින් ළමා ශ්‍රමිකත්වය තුරන් කිරීම සඳහා ජනතා සහය අත්‍යවශ්‍ය බව සඳහන් කළාය. හෙටට යෙදී තිබෙන \"ළමා ශ්‍රමිකත්වයට එරෙහි ලෝක දිනය\" වෙනුවෙන් නිවේදනයක් නිකුත් කරන ජාතික ළමාරක්ෂණ අධිකාරිය පාසල් නොයවා ළමුන් සේවයේ යොදවන ස්ථාන ඇත්නම් ඒ පිළිබඳ 1929 දුරකතන අංකයට දැනුම් දෙන ලෙස ඉල්ලා සිටියි.", "URL": "https://sinhala.adaderana.lk/news.php?nid=16694", "Category": null, "Parent URL": null}