{"Source": "Adaderana", "Timestamp": "April 20, 2018 01:44 pm", "Headline": "හොරණ රබර් කර්මාන්ත ශාලාවේ කළමණාකරු රක්ෂිත බන්ධනාගාරට", "News Content": "ඇමෝනියා ආග්‍රහණය වීමෙන් පුද්ගලයින් 05 දෙනකු මියයාමේ සිද්ධියට අදාල හොරණ, බැල්ලපිටිය ප්‍රදේශයේ රබර් කර්මාන්ත ශාලාවේ කළමනාකාරවරයා රක්ෂිත බන්ධනාගාර ගත කර තිබේ. හොරණ මහේස්ත්‍රාත් අධිකරණයට ඉදිරිපත් කළ ඔහු ලබන 25 වන දින දක්වා රක්ෂිත බන්ධනාගාර ගත කිරිමට නියෝග කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඊයේ (19) දහවල් අදාළ කර්මාන්ත ශාලාවේ ඇමෝනියා අඩංගු ටැංකියකට පුද්ගලයෙකු වැටී තිබූ අතර ඔහු බේරාගැනිමට උත්සහ කළ තවත් පිරිසක් ඇමෝනියා වායුව ආග්‍රහහණය වීමෙන් රෝගී තත්ත්වයට පත්විය. හොරණ රෝහලට ඇතුළත් කිරිමෙන් අනතුරුව ඉන් 05 දෙනෙකු ජිවිතක්ෂයට පත් වූ අතර තවත් 19 දෙනෙකු මේ වන විටත් එම රෝහලේ නේවාසිකව ප්‍රතිකාර ලබයි.", "URL": "https://sinhala.adaderana.lk/news.php?nid=87737", "Category": null, "Parent URL": null}