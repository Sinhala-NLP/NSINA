{"Source": "Adaderana", "Timestamp": "August 27, 2011 10:26 am", "Headline": "අයවැය සැකසීමට විවිධ ක්‍ෂේත්‍රවල අදහස් විමසයි", "News Content": "2012 අයවැය සකස් කිරීම සඳහා විවිධ ක්‍ෂේත්‍රවල අදහස් හා යෝජනා ලබාගැනීමට ජනාධිපති මහින්ද රාජපක්ෂ මහතා පියවර ‍‍ගෙන තිබේ. එහි එක් සාකච්ඡාවක් අරලියගහ මන්දිරයේ දී ඊයේ(26) පැවැත්වුණි. එම සාකච්ඡාවට විවිධ ක්ෂේත්‍රවල වෘත්තීය වේදීන් ආයතන 42 ට අයත් ඉහළ පෙළේ වෘත්තීයවේදීන් පිරිසක් සහභාගී වී ඇත. විශ්ව විද්‍යාල ආචාර්යවරු, මහාචාර්යවරු, වෛද්‍යවරු, ඉංජිනේරුවරු, ගණකාධිකාරීවරු ඇතුළු වෘත්තීයවේදීන් පිරිසක් ඊට සහභාගී වී ඇති බව සඳහන්ය. අයවැය සකස් කිරීම සඳහා තම යෝජනා ලබාගැනීම පිළිබඳව අදාළ වෘත්තීයවේදීන් එහිදී සිය ස්තුතිය ජනාධිපතිවරයා වෙත පළ කළ බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=18339", "Category": null, "Parent URL": null}