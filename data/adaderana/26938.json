{"Source": "Adaderana", "Timestamp": "August 28, 2012 08:11 am", "Headline": "හොඳම අලුගෝසුවා තේරීම අද සිට", "News Content": "අලුගෝසු හෙවත් වදක තනතුර සඳහා සුදුස්සෙකු තෝරා ගැනීමේ සම්මුඛ පරීක්ෂණ අද (28) ආරම්භ වේ. එම තනතුර සඳහා ලැබුණු අයැදුම්පත් 178 න් 169 දෙනෙකු සම්මුඛ පරීක්ෂණ සඳහා කැඳවා ඇති බව බන්ධනාගාර කොමසාරිස් ජනරාල් පී.ඩබ්ලිව්.කොඩිප්පිලි මහතා සඳහන් කළේය. වසර 03 ක් තිස්සේ හිස්ව පවතින වදක තනතුර සඳහා සුදුස්සෙකු තෝරා ගැනීමේ සම්මුඛ පරික්ෂණ දින 04 ක් පැවැත්වෙනු ඇත. 1976 න් පසු ශ්‍රී ලංකාවේ මරණ දඬුවම ක්‍රියාත්මක වී නොමැති අතර මේ වන විට පුද්ගලයන් 357 දෙනෙකුට පමණ මරණ දඬුවම නියම වී තිබේ.", "URL": "https://sinhala.adaderana.lk/news.php?nid=26938", "Category": null, "Parent URL": null}