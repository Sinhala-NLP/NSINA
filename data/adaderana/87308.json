{"Source": "Adaderana", "Timestamp": "April 11, 2018 05:23 pm", "Headline": "ඇමෙරිකානු ඩොලර් මිලියන 19ක් වටින හෙරොයින් එක්ක 4ක් අත්අඩංගුවට", "News Content": "අමෙරිකානු ඩොලර් මිලියන 19ක් වටිනා හෙරොයින් තොගයක් සමඟ ජාවාරම්කරුවන් සිව් දෙනෙකු අත්අඩංගුවට ගැනීමට ඉන්දියාවේ නවදිල්ලි පොලිසිය සමත්ව තිබේ. ඒ මසක පමණ කාලයක් පැවති මෙහෙයුමකින් අනතුරුවයි. අත්අඩංගුවට ගත් පුද්ගලයින් සිව්දෙනා ජාත්‍යන්තර වශයෙන් මත්ද්‍රව්‍ය ජාවාරමේ නිරත වන්නන් බව ඉන්දීය පොලිසිය පවසයි. ඇෆ්ගනිස්ථානයේ සිට පාකිස්ථානය හරහා ඉන්දු කාශ්මීරයටත් එතැනින් නවදිල්ලියටත් රැගෙන එන බව සඳහන් වෙයි. මෙම ජාවාරම්කරුවන් සිව්දෙනා වසර දෙකක පමණ සිට හෙරොයින් ජාවාරමේ නිරතවී ඇති බව වාර්තා වෙයි. ඔවුන් ඇෆ්ගනිස්ථාන,නයිජීරියා සහ ඉන්දීය ජාතිකයින් බව පොලිස් වාර්තා සඳහන් කළේය. ඔවුන් සතුව තිබී සොයාගත් හෙරොයින් ප්‍රමාණය කිලෝග්‍රෑම් 29ක්.", "URL": "https://sinhala.adaderana.lk/news.php?nid=87308", "Category": null, "Parent URL": null}