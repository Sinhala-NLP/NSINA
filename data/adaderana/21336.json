{"Source": "Adaderana", "Timestamp": "January 12, 2012 02:10 pm", "Headline": "නව විදුලි ව්‍යාපෘති 186 ක්", "News Content": "නව විදුලි ව්‍යාපෘති 186 ක් ආරම්භ කිරීමට විදුලි බල හා බලශක්ති අමාත්‍යාංශය තීරණය කර තිබේ. ලංකා විදුලිබල මණ්ඩලයේ සහයෝගය ඇතිව එම ව්‍යාපෘති ක්‍රියාවට නැංවෙන බව අමාත්‍යාංශය සඳහන් කරයි. දැයට කිරුළ ජාතික මහෝත්සවයට සමගාමීව මෙම විදුලි ව්‍යාපෘති ක්‍රියාවට නංවන බව විදුලි බල හා බලශක්ති අමාත්‍යාංශය පෙන්වාදෙයි. උතුරු මැද පළාත මූලික කරගනිමින් ක්‍රියාවට නැංවෙන මෙම ව්‍යාපෘති සඳහා රුපියල් මිලියන 700ක මූල්‍ය ප්‍රතිපාදන වෙන් කිරීමට නියමිත බව සඳහන් වේ. 2012 වසර අවසන් වීමට පෙර මෙරට සැමට විදුලිය ලබාදීම අමාත්‍යාංශයේ ඉලක්කය වී ඇති බව විදුලිබල අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=21336", "Category": null, "Parent URL": null}