{"Source": "Adaderana", "Timestamp": "November 30, 2011 08:58 am", "Headline": "යතුරුපැදියක ගැටී පදිකයා මරුට", "News Content": "මිද්දෙණිය , වීරකැටිය ප්‍රදේශයේ සිදු වූ රිය අනතුරකින් පුද්ගලයෙකු මිය ගොස් තිබේ. යතුරු පැදියක පදිකයෙකු ගැටීමෙන් අනතුර සිදුව ඇති බව සඳහන්වේ. අනතුරින් තුවාල ලැබූ පදිකයා කරාපිටිය රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ ජුලම්පිටිය ප්‍රදේශයේ පදිංචි 79 හැවිරිදි පුද්ගලයෙකි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20353", "Category": null, "Parent URL": null}