{"Source": "Adaderana", "Timestamp": "April 2, 2013 10:23 pm", "Headline": "අයෙක්ට මරු කැඳවූ බහින්බස් වීම   ", "News Content": "තියුණු ආයුධයකින් පහර කෑ පුද්ගලයෙකු මිය ගොස් ඇත. මෙලෙස මිය ගොස් ඇත්තේ වෙන්නප්පුව - උතුරු දුම්මලදෙණිය ප්‍රදේශයේ උළු මෝලක සේවය කළ 50 හැවිරිදි වියේ පසුවූ අයෙකි. පසුගිය මාර්තු මස 31 වන දින මිය ගිය පුද්ගලයා සමග තවත් අයෙකු මත්පැන් පානය කොට ඇති අතර එහිදී ඇතිවූ බහින් බස්වීමක් දුර දිග යාමෙන් මෙම පහරදීම සිදු කොට තිබිණි. සැකකරු වෙන්නප්පුව පොලීසිය විසින් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ලබන 12 වනදා තෙල් රක්ෂිත බන්ධනාගාර ගතකර ඇත. සිද්ධිය සම්බන්ධයෙන් වෙන්නප්පුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=32955", "Category": null, "Parent URL": null}