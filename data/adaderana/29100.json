{"Source": "Adaderana", "Timestamp": "November 11, 2012 02:18 pm", "Headline": " ලොරියක් පැහැරගෙන ගිය දෙදෙනෙක් මාට්ටු", "News Content": "ලොරියක් පැහැර ගැනීමේ සිද්ධියක් සම්බන්ධයෙන් නොර්වුඩ් ප්‍රදේශයේදී පුද්ගලයින් දෙදෙනෙකු අත්අඩංගුවට ගෙන තිබේ. පසුගිය 09 වැනිදා රාත්‍රී මහනුවර ප්‍රදේශයේ දී මෙම සැකකරුවන් විසින් අදාළ ලොරිය පැහැරගෙන ගොස් ඇති බව වාර්තා වේ. ලොරියේ සීනි, පරිප්පු සහ සහල් ප්‍රවාහනය කර ඇති බව පොලීසිය පවසයි. නොර්වුඩ් පොලිස් මාර්ග බාධකයේ සිටි පොලිස් නිලධාරීන් පිරිසක් සිදුකළ පරික්ෂාවකදී මොවුන් අත්අඩංගුවට ගෙන තිබේ. අත්අඩංගුවට ගත් සැකකරුවන් මහනුවර ප්‍රදේශයේ පදිංචිකරුවන් බව පොලීසිය සඳහන් කරයි.", "URL": "https://sinhala.adaderana.lk/news.php?nid=29100", "Category": null, "Parent URL": null}