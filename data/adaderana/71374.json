{"Source": "Adaderana", "Timestamp": "March 26, 2017 12:38 pm", "Headline": "දඹදිව වන්දනාවේ ගිය 3ක් අවසන් ගමන් යයි", "News Content": "දඹදිව වන්දනාවේ ගිය බැතිමතුන් තිදෙනෙකු හදිසියේ මියගොස් ඇති බව විදේශ කටයුතු අමාත්‍යාංශය අද(26) තහවුරු කළේය. පසුගිය 13 වන දින දඹදිව වන්දනාවේ ගිය කණ්ඩායමක තිදෙනෙකු හදිසියේ රෝගාතුර වී මියගොස් ඇති බව පවසයි . ඔවුන්ගේ සිරුරු මේ වන විට දිවයිනට ගෙන්වා ඇති බව සඳහන්වේ. එමෙන්ම විදේශකටයුතු අමාත්‍යාංශය මඟින් ටුවිටර් පණිවුඩයක් නිකුත්කරමින් පවසා සිටියේ දඹදිව වන්දනාවේ ගිය බැතිමතුන් තිදෙනෙක් මෙලෙස මිය ගොස් ඇති බවය. එමෙන්ම විදේශ කටයුතු අමාත්‍යාංශයේ සහය ඇතුව මොවුන්ගේ සිරුරු ලංකාවට ගෙන ඇති අතර මිය ගිය පුද්ගලයින්ගේ පෞද්ගලිකභාවය ආරක්ෂාකිරීම සඳහා වැඩිදුර තොරතුරු අනාවරණය කළ නොහැකි බවය.", "URL": "https://sinhala.adaderana.lk/news.php?nid=71374", "Category": null, "Parent URL": null}