{"Source": "Adaderana", "Timestamp": "October 17, 2016 09:45 am", "Headline": " වගාව රැකගන්න ගිහින් බිරිඳ අහිමිවෙයි", "News Content": "වන සතුන්ගෙන් වගාවන් ආරක්ෂා කිරීම සඳහා ඇද තිබූ අනවසර විදුලි රැහැනක පැටළීමෙන් කාන්තාවක් මියගොස් ඇති බව කරුවලගස්වැව පොලීසිය කියයි.පසුගිය 16 වැනිදා සවස මෙම අනතුර සිදුවී ඇත.අනතුරින් මිය ගොස් ඇත්තේ කරුවලගස්වැව - නෙළුම්වැව පදිංචිව සිටි එස්.ජී.ඉන්ද්‍රාණි මැණිකේ (අවු:48) නම් වූ කාන්තාවකි.නෙළුම්වැව පදිංචි එච්.එන්.ගාමිණී චන්ද්‍රසිරි යන අය විසින් තමන්ගේ වගාවන් වන සතුන්ගෙන් ආරක්ෂා කිරීම සඳහා ගෙවත්තේ වැටට අනවසරයෙන් විදුලිය සම්බන්ධ කර තිබී ඇත. සෑම දිනක පෙරවරුවේ කම්බි වැටට සම්බන්ධ කර ඇති විදුලිය විසන්ධි කිරීම ඔහු සිරිතක් කරගෙන තිබී ඇත. නමුත් කිසියම් හේතුවක් නිසා පසුගිය 16 වැනිදා විදුලිය විසන්ධි කිරීමට ඔහුට නොහැකි වී තිබේ.විදුලිසැර වැදී ඇත්තේ ගාමිණී චන්ද්‍රසිරි අයගේ බිරිඳටය.විදුලිය සැර වැදී සිටි ඇයව බේරා ගැනීම සඳහා උත්සාහ කළ බව කියන සෝමාවතී පොඩි මැණිකේ යන අයටද විදුලිය සැර වැදී ඇත.විදුලිසැර වැදී මෙන් අසාධ්‍යය තත්තවයේ සිටි කාන්තාවන් දෙදෙනාම පුත්තලම මූලික රෝහලට ඇතුළත් කිරීමෙන් අනතුරුව චන්ද්‍රසිරි නැමැත්තාගේ බිරිඳ මියගොස් තිබේ.කරුවලගස්වැව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=65112", "Category": null, "Parent URL": null}