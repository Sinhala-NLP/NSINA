{"Source": "Adaderana", "Timestamp": "January 22, 2016 12:18 pm", "Headline": "රජයටත් රටටත් ප්‍රබල කම්පනයක්", "News Content": "අමාත්‍ය එම්.කේ.ඒ.ඩී.එස් ගුණවර්ධන මහතාගේ හදිසි අභාවය ශ්‍රී ලංකා නිදහස් පක්ෂයට සහ රජයට මෙන්ම පොදුවේ රටට ද ප්‍රබල කම්පනයක් වන බව ජනාධිපති මෛත්‍රීපාල සිරිසේන මහතා පවසයි.ඊට හේතුව ඔහු රට වෙනුවෙන් සෘජුපටිපන්න ගුණයෙන් යුතු සැබෑ ජනනායකයෙකු වන නිසා බව ජනාධිපතිවරයා පෙන්වාදෙයි.නැගෙනහිර වැසියන්ගේ අයිතීන් වෙනුවෙන් හඬනැගූ ගුණවර්ධන මහතා කටුක අත්දැකීම්, හිරහැර සහ කරදර හේතුවෙන් කිසිවිටෙකත් තමන් ගත් මඟ අත් නොහැරි බව ජනාධිපති මෛත්‍රිපාල සිරිසේන මහතා පවසයි.අභාවප්‍රාප්ත එම්.කේ.ඒ.ඩී.එස් ගුණවර්ධන මහතාගේ වියෝවෙන් සංවේගයට පත් එම මැතිණියට සහ දරුවන් දෙදෙනාට සංවේගය පළකරන බව ජනාධිපතිවරයා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=56553", "Category": null, "Parent URL": null}