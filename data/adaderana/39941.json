{"Source": "Adaderana", "Timestamp": "December 29, 2013 05:24 pm", "Headline": "ශ්‍රී.ල.නි.ප. මධ්‍යම කාරක සභාව ජනවාරී 2දා", "News Content": "ශ්‍රී ලංකා නිදහස් පක්ෂ මධ්‍යම කාරක සභාව ජනවාරි මස දෙවන දින රැස්වීමට නියමිතව තිබේ. එම පක්ෂයේ ජ්‍යෙෂ්ඨ ප්‍රකාශකයෙකු සඳහන් කළේ ජනාධිපති මහින්ද රාජපක්ෂ මහතාගේ ප්‍රධානත්වයෙන් අරලිය ගහ මන්දිරයේ දි මෙම හමුව සිදුවන බවයි. පක්ෂයේ ඉදිරි වැඩපිළිවෙළ පිළිබඳ මෙහිදී දීර්ඝ වශයෙන් සාකච්ඡා කිරීමට නියමිතය. විශේෂයෙන් බස්නාහිර සහ දකුණු පළාත් සභා විසුරුවා හැරීමේ කාල වකවානු සම්බන්ධයෙන් ශ්‍රී ලංකා නිදහස් පක්ෂ මධ්‍යම කාරක සභාවේදී අවධානය යොමු වන ඇත. සන්ධානයට බලය හිමි පළාත් පාලන ආයතන රැසක අයවැය පරාජය වීම සම්බන්ධයෙන් මෙන්ම අයවැයට විරුද්ධව ඡන්දය ප්‍රකාශ කළ මන්ත්‍රීවරුන් සම්බන්ධයෙන් ගනු ලබන ඉදිරි ක්‍රියාමාර්ග පිලිබඳවද මෙහිදී තීරණය කිරීමට නියමිත බව ශ්‍රී ලංකා නිදහස් පක්ෂය සඳහන් කළේය.", "URL": "https://sinhala.adaderana.lk/news.php?nid=39941", "Category": null, "Parent URL": null}