{"Source": "Adaderana", "Timestamp": "February 2, 2014 09:37 am", "Headline": "මන්ත්‍රීගේ ඔළුවට හෙල්මටයෙන් ගහලා", "News Content": "කාත්තන්කුඩි නගර සභාවේ ආණ්ඩු පක්ෂ මන්ත්‍රී අලි සෆ්රි මහතාට කිසියම් අයෙකු විසින් ප්‍රහාරයක් එල්ල කර තිබේ. ඊයේ රාත්‍රී 10.00ට පමණ එල්ල වූ එම ප්‍රහාරයෙන් තුවාල ලැබූ මන්ත්‍රීවරයා මේවන විට කාන්තන්කුඩි රෝහලේ ප්‍රතිකාර ලබමින් සිටියි. සිය නිවස ඉදිරිපිට සිටියදී යතුරු පැදියකින් පැමිණි දෙදෙනෙකුගෙන් අයෙකු හිස්වැසුමෙන් (හෙල්මටයෙන්) තමාගේ හිසට මෙම ප්‍රහාරය එල්ල කළ බව මන්ත්‍රීවරයා පවසයි. ප්‍රහාරයෙන් තුවාල ලැබූ තමන් ලේ පෙරාගෙන පොලීසියට ගොස් පැමිණිලි කළද ඒ පිළිබඳ ක්‍රියාමාර්ගයක් ගැනීමට පොලීසිය පැයක පමණ කාලයක් කල් ගත කළ බවද හෙතෙම සඳහන් කරයි. යතුරු පැදි සම්බන්ධ ආරවුලක් ප්‍රහාරයට හේතුව බව සැක කරන අතර සිද්ධිය ගැන කාත්තන්කුඩි පොලීසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=40827", "Category": null, "Parent URL": null}