{"Source": "Adaderana", "Timestamp": "September 25, 2011 11:11 am", "Headline": "පොලීසියට එරෙහිව පී.එච්.අයිලාගෙන් වෘත්තීය ක්‍රියා මාර්ගයක් ", "News Content": "හෙට දිනයේ සිට වයඹ පළාතේ සිටින සියලුම මහජන සෞඛ්‍ය පරීක්ෂකවරුන් වෘත්තීය සමිති ක්‍රියාමාර්ගයක නිරත වීමට තීරණය කර තිබේ. ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කර සිටියේ හෙට දිනයේ සිට වයඹ පළාතේ මහජන සෞඛ්‍ය පරික්ෂකවරුන්\"ගෝ ඝාතන\"පනතට අනූව තමන් වෙත පැවරී ඇති රාජකාරී කටයුතු වලින් ඉවත් වන බවයි. සිය රාජකාරී කටයුතුවලට පොලිසියෙන් එල්ල වන බාධා කිරීම් මෙම වෘත්තීය සමිති ක්‍රියාමාර්ගයට හේතුව බව උපුල් රෝහණ මහතා ප්‍රකාශ කළේය. අදාළ ගැටලුවට බලධාරීන් කඩිනමින් විසඳුම් ලබා නොදුනහොත් ඉදිරියේ දී දීප ව්‍යාප්ත වෘත්තීය සමිති ක්‍රියාමාර්ගයක නිරත වන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පෙන්වා දෙයි.", "URL": "https://sinhala.adaderana.lk/news.php?nid=18952", "Category": null, "Parent URL": null}