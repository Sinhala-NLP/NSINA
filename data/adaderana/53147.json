{"Source": "Adaderana", "Timestamp": "August 9, 2015 09:25 pm", "Headline": "ජනපති ආරක්ෂාවෙන් පී.එස්.ඩීය ඉවතට - එස්.ටී.එෆ් කැඳවයි", "News Content": "ජනාධිපති ආරක්ෂක අංශය විසුරුවා හැර ඒ වෙනුවට පොලිස් විශේෂ කාර්ය බලකාය යෙදවීමට තීරණය කර තිබේ.ඒ අනුව ජනාධිපති ආරක්ෂක අංශය කඩින් කඩ විසුරුවා හැරෙන බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කියයි.සති දෙකක් ඇතුළත එම කටයුත්ත සම්පූර්ණයෙන් අවසන් කිරීමට නියමිතය.පී.එස්.ඩීයේ සේවය කළ පිරිස පන්දහසක් පමණ බව පැවසෙන අතර ඔවුන් පොලිස් ස්ථානවලට අනුයුක්ත කෙරෙන බව සඳහන්ය.පී.එස්.ඩීයේ ප්‍රධානියා වූ නියෝජ්‍ය පොලිස්පති එස්.එම්.වික්‍රමසිංහ මහතා වෙනත් තනතුරකට පත් කෙරෙනු ඇතැයි වාර්තා වේ.", "URL": "https://sinhala.adaderana.lk/news.php?nid=53147", "Category": null, "Parent URL": null}