{"Source": "Adaderana", "Timestamp": "December 2, 2011 08:38 am", "Headline": "මාතරින් මුහුදු ගිය යාත්‍රාවක් අනතුරට පත්වෙයි", "News Content": "මාතර ප්‍රදේශයෙන් පිටත්ව ගිය ධීවර යාත්‍රාවක් අනතුරට පත්ව ඇති බව වාර්තා වේ. ධීවරයින් පස්දෙනෙකු රැගත් මෙම වාර්තාව ගැඹුරු මුහුදේ දී අනතුරට පත්ව ඇති බව වාර්තා වේ. අදාළ යාත්‍රාව සහ ධීවරයින් බේරාගැනීම සඳහා මේ වන විටත් අවශ්‍ය පියවර ගෙන ඇති බව ආපදා කළමනාකරණ මධ්‍යස්ථානය පවසයි. මේ වනවිට මරණ 29 ක් සහ පුද්ගලයින් 15 දෙනෙකු තවදුරටත් අතුරුදහන්ව සිටින බව වාර්තා වන බව ඒ පිළිබඳව සහ පවතින ආපදා තත්ත්වය පිළිබඳව පැහැදිලි කළ ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. එමෙන්ම ආපදා කටයුතු අඛණ්ඩව සිදුවන බව ද ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=20406", "Category": null, "Parent URL": null}