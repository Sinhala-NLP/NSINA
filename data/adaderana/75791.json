{"Source": "Adaderana", "Timestamp": "July 31, 2017 08:45 am", "Headline": "උමාඔය අමාත්‍ය අනුකමිටුව අද බදුල්ලේ දී රැස්වෙයි", "News Content": "උමාඔය ව්‍යාපෘතිය පිළිබඳ සොයා බැලීමට පත් කරන ලද අමාත්‍ය අනුකමිටුව අද(31) දිනයේ දී බදුල්ල කච්චේරියේ දී ප්‍රගති සමාලෝචනයක් සඳහා රැස්වීමට නියමිතයි. පාඨලී චම්පික රණවක, මහින්ද අමරවීර හා විජිත් විජිතමුණි සොයිසා යන අමාත්‍යවරුන් තිදෙනාගේ ප්‍රධානත්වයෙන් මෙම අනුකමිටුව ක්‍රියාත්මක විය. අද දිනයේ දී පැවැත්වෙන සාකච්ඡාවේ දී පසුගිය දිනයන්හි දී ගන්නා ලද තීරණයන් පිළිබඳ සාකච්ඡා කිරීමට නියමිත බව සඳහන් වෙයි. උමා ඔය ව්‍යාපෘතිය සම්බන්ධයෙන් ජනාධිපතිවරා විසින් ලබා දෙන ලද උපදෙස් හා එම ක්‍රියාදාමයන් ක්‍රියාත්මක කිරීම පිළිබඳ අද දිනයේ දී අවධානය යොමු කරන බව වාර්තා වෙයි. මෙම සාකච්ඡාව සඳහා බදුල්ල දිසා ලේකම්වරයා, ආපදා කළමණාකරණ මධ්‍යාස්ථානයේ නියෝජිතයින් හා ජාතික ගොඩනැගිලි පර්යේෂණ ආයතනයේ නිලධාරීන් පිරිසක් ද සහභාගීවීමට නියමිතයි.", "URL": "https://sinhala.adaderana.lk/news.php?nid=75791", "Category": null, "Parent URL": null}