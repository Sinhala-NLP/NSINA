{"Source": "Adaderana", "Timestamp": "October 26, 2014 09:27 am", "Headline": " සබරගමු සිසුන්  අද නේවාසිකාගාර වෙත පැමිණිය යුතුයි ", "News Content": "සබරගමුව විශ්වවිද්‍යාලයේ පළමු වසරේ නේවාසික සිසුන් අද(26) දිනයේ නේවාසිකාගාර වෙත පැමිණිය යුතු බව විශ්වවිද්‍යාල පාලනාධිකාරිය පවසයි. තාවකාලිකව වසා දැමුණු එම විශ්වවිද්‍යාලයේ පළමු වසරේ අධ්‍යයන කටයුතු හෙට සිට ආරම්භ කෙරෙන බැවින් මෙම දැනුම්දිම සිදුකරන බව එම විශ්වවිද්‍යාලයේ ප්‍රකාශකයෙකු සඳහන් කළේය. දෙවන, තෙවන හා සිව්වන වසර සිසුන් සඳහා විශ්වවිද්‍යාලය ලබන මස තුන්වෙනිදා විවෘත කිරීමට තීරණය කර ඇති බව උපකුලපති මහාචාර්ය චන්දන උඩවත්ත මහතා ප්‍රකාශ කර සිටියේය. නේවාසිකාගාර ගැටලුවක් මුල්කරගනිමින් සබරගමුව විශ්වවිද්‍යාලයේ ශිෂ්‍යාවන් පිරිසක් පිරිමි නේවාසිකාගාරයේ නවාතැන් ගැනීමේ සිද්ධියක් හේතුවෙන් පසුගිය 5 වැනිදා විශ්ව විද්‍යාලය තාවකාලිකව වසා දැමුණි.", "URL": "https://sinhala.adaderana.lk/news.php?nid=46986", "Category": null, "Parent URL": null}