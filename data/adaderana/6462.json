{"Source": "Adaderana", "Timestamp": "February 4, 2010 10:39 am", "Headline": "රාජ්‍ය සේවකයින් වැටුපට සාධාරණයක් ඉටුකරන්නෙ නෑ", "News Content": "ඇතැම් රාජ්‍ය සේවකයින් ලබාගන්නා වැටුපට සාධාරණයක් ඉටු නොකරන බවට කම්කරු අමාත්‍ය ආතාවුද‍ සෙනෙවිරත්න මහතා චෝදනා කරයි. රාජ්‍ය සේවකයින්ගේ කටයුතු අධීක්ෂණයට ලක් කරන ක්‍රමවේදයක් ‍නොමැති වීම මීට හේතුව බව අමාත්‍යවරයා පෙන්වා‍ දෙයි. ඇතැම් රාජ්‍ය සේවකයින් නියමිත වේලාවට සිය රාජකාරී ආරම්භ නොකරන බව නව කම්කරු නිලධාරීන් 200 දෙනෙකුට පත්වීම් ලිපි ප්‍රදානය කිරීම වෙනුවෙන් කම්කරු අමාත්‍යාංශයේ පැවති උත්සවයක් අමතමින් ඔහු මේ බව සදහන් කළේය. පරිපාලන නිලධාරීන්ගෙන් ද නිසි පරිදි සේවයක් ඉටු‍ නොවන බව අමාත්‍යවරයා මෙහිදී පැවසීය. ඵලදායීතාවය දියුණු කිරීම සදහා සියලුදෙනාගේම ආකල්පමය වෙනසක් සිදුවිය යුතු බව ද ආතාවුද සෙනෙවිරත්න අමාත්‍යවරයා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=6462", "Category": null, "Parent URL": null}