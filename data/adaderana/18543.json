{"Source": "Adaderana", "Timestamp": "September 6, 2011 08:01 am", "Headline": "කොටුවේ සිට වව්නියාවට නව දුම්රියක්", "News Content": "කොළඹ කොටුවේ සිට වව්නියාව දක්වා නව නගරාන්තර ශීඝ්‍රගාමී දුම්රියක් ධාවනයට එක්කිරීමට දුම්රිය දෙපාර්තමේන්තුව තීරණය කර තිබේ. ලබන 11 වන දින සිට මෙම දුම්රිය ධාවනයට එක්කරන බව දුම්රිය ගමනාගමන අධිකාරී එල්.ඒ.ආර්.රත්නායක මහතා ප්‍රකාශ කළේය. එම දුම්රිය කොළඹ කොටුවෙන් උදෑසන 6.30ට වව්නියාව බලා පිටත් වීමට නියමිතය. මේ අතර අනුරාධපුරයේ සිට මිහින්තලය දක්වා ගමන් කරන සැදැහැවතුන්ගේ පහසුව සඳහා සති අන්තයේ විශේෂ දුම්රියක් ධාවනය කිරීමට දුම්රිය දෙපාර්තමේන්තුව තීරණය කර තිබේ. එම දුම්රිය ද ලබන 11 වන දින සිට සෑම සති අන්තයකම ධාවනයට එක්කෙරෙන බව දුම්රිය ගමනාගමන අධිකාරී එල්.ඒ.ආර්.රත්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18543", "Category": null, "Parent URL": null}