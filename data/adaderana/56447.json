{"Source": "Adaderana", "Timestamp": "January 18, 2016 07:06 pm", "Headline": "තිසරට ටෙස්ට් එපාවෙයි!", "News Content": "ශ්‍රී ලංකා ක්‍රිකට් කණ්ඩායමේ තුන්ඉරියව් ක්‍රීඩක තිසර පෙරේරා ටෙස්ට් තරඟවලින් සමුගැනීමට තීරණය කර ඇතැයි වාර්තා වේ.ටෙස්ට් තරඟවලින් සමුගැනීමට අවශ්‍ය බව සඳහන් කරමින් ඔහු විසින් ශ්‍රී ලංකා ක්‍රිකට් ආයතනය වෙත ලිපියක්ද යවා ඇති බව සඳහන්ය.මේවන විට 26 හැවිරිදි වියේ පසුවන ‍තිසර පෙරේරා ශ්‍රී ලංකා ජාතික කණ්ඩායම නියෝජනය කරමින් සහභාගි වී ඇති ටෙස්ට් තරඟ සංඛ්‍යාව 6කි.එම තරඟවලදී ඔහු ලකුණු 653ක් රැස්කර ඇති අතර පන්දු යැවීමේදී කඩුලු 11ක් දවා ගැනීමට සමත්ව ඇත.තිසර පෙරේරා ක්‍රිකට් ලෝලීන් අතර වඩාත් ජනප්‍රිය වී ඇත්තේ ශ්‍රී ලංකා කණ්ඩායමේ අගපෙළ ශක්තිමත් කරමින් අවශ්‍ය අවස්ථාවේ වේගයෙන් ලකුණු රැස්කළ හැකි පිතිකරුවෙකු ලෙසය.එසේම පන්දු යැවීමේදී මෙන්ම පන්දු රැකීමේදී ද දස්කම් දක්වන තිසර පෙරේරා එක්දින තරඟ 110දී ලකුණු 1178ක් ලබාගෙන ඇති අතර පන්දුවාර 20-20 තරඟ 42කදී ලකුණු 503ක් රැස්කරගෙන සිටියි.", "URL": "https://sinhala.adaderana.lk/news.php?nid=56447", "Category": null, "Parent URL": null}