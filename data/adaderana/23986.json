{"Source": "Adaderana", "Timestamp": "May 3, 2012 11:17 am", "Headline": "ලක්ෂ 50 ක් සඟවාගෙන පැමිණි විදේශිකයෙකු කොටුවෙයි ", "News Content": "විදේශ මුදල් නෝට්ටු තොගයක් සමග අද(03) උදෑසන කටුනායක ගුවන්තොටුපළේ දී අත්අඩංගුවට ගත් විදේශ ජාතිකයා සම්බන්ධයෙන් ගුවන්තොටුපළ රේගුව වැඩිදුර පරීක්ෂණ ආරම්භ කර තිබේ. මෙම සැකකරු සිංගප්පූරුව බලා පිටත්වයාමට පැමිණ ඇති අතර රේගු නිලධාරීන්ට ලැබුණු තොරතුරකට අනුව ඔහු අත්අඩංගුවට ගෙන පරීක්ෂණ සිදුකරනු ලැබීය. එහිදි ඔහුගේ ශරීර අභ්‍යන්තර‍යේ සඟවා තිබූ රුපියල් ලක්ෂ 50 ට ආසන්න වටිනාකමකින් යුත් විදේශ මුදල් තොගයක් සොයාගෙන ඇත. සොයාගත් මුදල් අතර අමෙරිකානු ඩොලර්, සුවිස් ප්‍රැන්ක්, යුරෝ මුදල් තිබු බව ගුවන්තොටුපළ රේගුව සඳහන් කරයි. ඒ අනුව මෙම සැකකරු සම්බන්ධයෙන් ගුවන්තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=23986", "Category": null, "Parent URL": null}