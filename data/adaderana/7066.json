{"Source": "Adaderana", "Timestamp": "March 4, 2010 12:59 pm", "Headline": "මැණික් නිධි නිරීක්ෂණයට ව්‍යාපෘතියක්", "News Content": "ශ්‍රී ලංකාවේ මැණික් නිධි නිරීක්ෂණය කිරීමේ ව්‍යාපෘතියක් මැණික් හා ස්වර්ණාභරණ අධිකාරිය ආරම්භ කර තිබේ. මෙරට මැණික් නිධි සිතියම් ගතකිරීම මගින් මැණික් කර්මාන්තයේ නියැලෙන්නන්ට පහසුවෙන් මැණික් නිධි හඳුනාගැනීමට සැලැස්වීම මෙහි අරමුණය. මැණික් ගැරීමේ දී මෙතෙක් විද්‍යාත්මක ක්‍රමවේදයක් අනුගමනය නොකිරීම හේතුවෙන් පරිසර හානිය වැඩි වී ඇති බව මැණික් හා ස්වර්ණාභරණ පර්යේෂණ හා පුහුණු අධිකාරියේ අධ්‍යක්ෂ ‍ජනරාල් තිලක් ධර්මරත්න මහතා ප්‍රකාශ ක‍ළේය. පරිසර හානිය අවම වන ලෙස මැණික් ගැරිය යුතු ආකාරය පිළිබඳව ද මෙමගින් දැනුවත් කිරීමට නියමිතය. මොණරාගල දිස්ත්‍රික්කයේ බුත්තල සහ වැල්ලවාය ප්‍රාදේශීය ලේකම් කොට්ඨාශවලින් මෙම ව්‍යාපෘතියේ පළමු අදියර ආරම්භ කර ඇත.", "URL": "https://sinhala.adaderana.lk/news.php?nid=7066", "Category": null, "Parent URL": null}