{"Source": "Adaderana", "Timestamp": "October 2, 2013 07:21 am", "Headline": "ජනපති යළි දිවයිනට පැමිණෙයි", "News Content": "නිව්යෝර්හි සංචාරයක නිරතවූ ජනාධිපති මහින්ද රාජපක්ෂ මහතා යළි දිවයිනට පැමිණ තිබේ. අද අලුයම 4.15ට ජනාධිපතිවරයා මත්තල ගුවන්තොටුපළ වෙත පැමිණි බව ජනාධිපති මාධ්‍ය සම්බන්ධීකරණ ලේකම් විජයානන්ද හේරත් මහතා සදහන් කළේය. එක්සත් ජාතීන්ගේ සංවිධානයේ 68වන මහාමණ්ඩල සමුළුව සදහා සහභාගි වීමට ජනාධිපති මහින්ද රාජපක්ෂ මහතා පසුගිය 22 වැනිදා අමෙරිකාව බලා පිටත්ව ගියේය. එහි දී රටවල් බොහොමයක රාජ්‍ය නායකයන් හමුවී ද්විපාර්ශවික සබඳතා තරකර ගැනීම සම්බන්ධයෙන් සාකච්ජා පැවැත්විණි. අපවත්වී වදාළ කිරිවෙහෙර රජමහා විහාරාධිපති අළුත්වැව සෝරත නාහිමිගේ දේහයට ජනාධිපතිවරයා අද අවසන් ගෞරව දැක්වීමට ද නියමිත බව විජයානන්ද හේරත් මහතා පැවසුවේය.", "URL": "https://sinhala.adaderana.lk/news.php?nid=37850", "Category": null, "Parent URL": null}