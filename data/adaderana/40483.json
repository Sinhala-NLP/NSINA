{"Source": "Adaderana", "Timestamp": "January 20, 2014 11:28 am", "Headline": "නවසීලන්තය හෙල්ලෙයි", "News Content": "නවසීලන්තයේ උතුරු දූපත් වල පිහිටි වෙලින්ටන් අගනුවර භූමිකම්පාවක් හටගෙන තිබේ. මුහුදු මට්ටමේ සිට කිලෝමීටර් 27ක් ගැඹුරින් පිහිටි ස්ථානයක මෙම භූමි කම්පාව හටගෙන ඇති අතර එය රික්ටර් මාපක 6.3ක අගයක් පෙන්නුම් කර ඇති බව සඳහන්ය. භූමි කම්පාවෙන් අනතුරට පත්වූවන් සම්බන්ධයෙන් මෙතෙක් කිසිදු තොරතුරක් අනාවරණය වී නොමැති අතර ප්‍රදේශයේ විදුලිය සහ ජල සැපයුම විසන්ධි වී ඇති බව විදෙස් මාධ්‍ය වාර්තා කරයි. 2011 වර්ෂයේ නවසීලන්තයේ දක්ෂිණ දූපත් වල පිහිටි ක්‍රිස්චර්ච් නුවර හටගත් භූමිකම්පාවකින් පුද්ගලයින් 185දෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=40483", "Category": null, "Parent URL": null}