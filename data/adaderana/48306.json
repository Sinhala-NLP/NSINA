{"Source": "Adaderana", "Timestamp": "December 28, 2014 10:51 am", "Headline": "වීඩියෝ: ගස බුලත් කොළය අතහැර හංසයාට සමීපවෙයි - හකීම් ඉල්ලා අස්වෙයි ", "News Content": "ඉදිරි ජනාධිපතිවරණයේදී පොදු අපේක්ෂක මෛත්‍රීපාල සිරිසේන මහතාට සහයෝගය ලබාදෙන බව ශ්‍රී ලංකා මුස්ලිම් කොංග්‍රසය පවසයි. මේ වන විට කොළඹ පැවැත්වෙන මාධ්‍ය හමුවකදී එම පක්ෂයේ නායක අමාත්‍ය රවුෆ් හකීම් මහතා මේ බව අනාවරණය කළේය. තමා අධිකරණ අමාත්‍ය ධුරයෙන් ඉල්ලා අස්වන බව ද ඒ මහතා එහිදි ප්‍රකාශ කර ඇති බව වාර්තාවෙයි. එසේම එම පක්ෂයේ සාමාජිකයින් ආණ්ඩුවේ දැරූ සියලු තනතුරුවලින් ද ඉවත් වී ඇත. ශ්‍රී ලංකා මුස්ලිම් කොංග්‍රසයේ උත්තරීතර මණ්ඩලය ඊයේ (27) රාත්‍රී රැස්වී මෙම තීරණය ගෙන ඇති බව වාර්තා සඳහන්ය.", "URL": "https://sinhala.adaderana.lk/news.php?nid=48306", "Category": null, "Parent URL": null}