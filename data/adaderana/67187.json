{"Source": "Adaderana", "Timestamp": "December 20, 2016 08:53 am", "Headline": "ජනපතිට ජාත්‍යන්තර සම්මානයක්", "News Content": "ශ්‍රී ලංකාවේ වකුගඩු රෝග නිවාරණය වෙනුවෙන් ඉටුකරන මෙහෙවර අගයමින් ජනාධිපති මෛත්‍රීපාල සිරිසේන මහතා වෙත වකුගඩු රෝග විශේෂඥ වෛද්‍යවරුන්ගේ ජාත්‍යන්තර සංවිධානය විශේෂ සම්මානයක් පුදකර තිබේ.ඊයේ පස්වරුවේ කොළඹ දී පැවති උත්සවයකදී ජනාධිපති මෛත්‍රීපාල සිරිසේන මහතා වෙත මෙම සම්මානය පිරිනැමුණු බව ජනාධිපති මාධ්‍ය අංශය සඳහන් කළේය. වකුගඩු රෝග විශේෂඥ වෛද්‍යවරුන්ගේ ජාත්‍යන්තර සංවිධානයේ සභාපතිනි මහාචාර්ය අධීරා ලෙවින් මහත්මිය විසින් එම සම්මානය පිරිනමා ඇත.මෙහිදී අදහස් දැක්වු ජනාධිපති මෛත්‍රීපාල සිරිසේන මහතා පැවසුවේ මෙම සම්මානය ශ්‍රී ලංකාවේ අසරණ වකුගඩු රෝගීන්ගේ සුබ සිද්ධිය සඳහා රජය ගෙන යන වැඩපිළිවෙළට ලැබුණු මහත් ශක්තියක් බවයි.වකුගඩු රෝගයෙන් රටේ ජනතාව ගලවා ගැනීම සඳහා සියලුදෙනාගේ දායකත්වය අපේක්ෂා කරන බව ද ජනාධිපතිවරයා එහිදී සඳහන් කළේය.", "URL": "https://sinhala.adaderana.lk/news.php?nid=67187", "Category": null, "Parent URL": null}