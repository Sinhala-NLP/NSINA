{"Source": "Adaderana", "Timestamp": "November 5, 2015 08:38 am", "Headline": "ව්‍යවස්ථාදායක සභාව හෙටත් රැස්වෙයි", "News Content": "ව්‍යවස්ථාදායක සභාව හෙට පස්වරුවේ යළි රැස්වීමට නියමිතව තිබේ.කථානායක කරු ජයසූරිය මහතාගේ ප්‍රධානත්වයෙන් ආණ්ඩුක්‍රම ව්‍යවස්ථා සභාව ඊයේ පෙරවරුවේ රැස්වූණි.ඊට ව්‍යවස්ථාදායක සභාවේ සාමාජිකයින් දස දෙනාම සහභාගී වී ඇත.මෙතෙක් ස්ථාපිත කර නොමැති කොමිෂන් සඳභා ලැබී ඇති නාමයෝජනා පිළිබඳව ඊයේ දිනයේදී මූලික සාකච්ඡා පවත්වා ඇති බව කථානායක කාර්යාලය සඳහන් කළේය.ඒ අනුව අදාළ කොමිෂන් සභා සඳහා සාමාජිකයින් පත්කිරීම පිළිබඳව අවසන් තීරණයක් ගැනීමට හෙට දිනයේ යළි රැස්වීමට ව්‍යවස්ථාදායක සභාව තීරණය කර ඇත.ඒ අනූව එහි සාමාජිකයින් හෙට පස්වරු 2.00ට රැස්වී මෙතෙක් ස්ථාපිත කර නොමැති ස්වාධීන කොමිෂන් සභා සඳහා සුදුසු සාමාජිකයින්ගේ නම් යෝජනා කිරීම සිදුකරනු ඇත.", "URL": "https://sinhala.adaderana.lk/news.php?nid=54887", "Category": null, "Parent URL": null}