{"Source": "Adaderana", "Timestamp": "October 27, 2018 03:01 pm", "Headline": "කථානායකගෙන්   ආයාචනයක්", "News Content": "මාතෘ භූමිය තුළ මේ වන විට පැනනැගී ඇති දේශපාලන ව්‍යාකූලභාවය, ජනසම්මතවාදයේ සහ ප්‍රජාතන්ත්‍රවාදයේ උත්තරීතර මූලධර්මයන්ට ගරු කරමින් ව්‍යවස්ථානුකූලව කඩිනමින් විසඳා ගැනීමට හැකිවනු ඇතැයි තමන් දැඩිව විශ්වාස කරන බව කථානායක කරු ජයසූරිය මහතා නිවේදනයක් නිකුත් කරමින් පවසයි. පැනනැගී ඇති තත්ත්වයට අදාළාව කථානායකවරයා ලෙස අපක්ෂපාතී ලෙස සහ තීතියට අනුව කටයුතු කරන බව ඔහු එම නිවේදනයෙන් අවධාරණය කරයි. මෙම තීරණාත්මක අවස්ථාවේ දී බුද්ධිමත්ව හා වගකීමෙන් යුතුව සාමකාමීව කටයුතු කරණ ලෙස සියළුම දේශපාලන පක්ෂ නායකත්නවයට සහ මහජනතාවට ආයාචනය කරන බවද ඒ මහතා සඳහන් කරයි. එමෙන්ම නීතිය හා සාමය ආරක්ෂා කරමින් ප්‍රශස්ථ අන්දමින් ස්වකීය රාජකාරී කටයුතු සිදුකරන ලෙස ත්‍රිවිධ හමුදාවේ සහ පොලීසියේ සියලුම නිලධාරීන්ගෙන් ඉල්ලි සිටින බවද කථානායකවරයා පවසයි. විශේෂයෙන්ම මේ මොහොතේ රාජ්‍ය ආයතන තුළ ගැටුම්කාරී තත්ත්වයක් නිර්මානය වීම අප රට පිළිබඳව ඉතා අපකීර්තියමත් තත්ත්වයක් ලෝකය පුරා ප්‍රචලිත වීමට ඉඩ සළසන බැවින් සහෝදරත්වයෙන් යුතුව සමකාමීව කටයුතු කරන බැවින් ඕනෑකමින් ඉල්ලා සිටන බවද ඔහු පවසයි. පාර්ලිමේන්තු ප්‍රජාතන්ත්‍රවාදයේ වසර 70ක පරිණතභාවයක් සහිත අප රට තුළ පැනනැගී ඇති තත්ත්වයන් ශිෂ්ඨ සම්පන්න සමාජයක් ලෙස සියලු පාර්ශවයන් හි ගෞරවය රැකෙන ආකාරයෙන් නිරාකරණය කරගැනීම සඳහා සහාය වන මෙන් උත්තරීතර පාර්ලිමේනතුවේ කථානායක ලෙස යළිත් ආයාචනය කරන බවද ඒ මහතා සඳහන් කරයි.", "URL": "https://sinhala.adaderana.lk/news.php?nid=98318", "Category": null, "Parent URL": null}