{"Source": "Adaderana", "Timestamp": "September 8, 2013 10:45 am", "Headline": " සභාපතියට මල පැන්නා සුද්දිට බිම දාගෙන උම්මා දුන්නා", "News Content": "රුපියල් 6-8ත් අතර තිබූ වී කිලෝවට සාධාරණ මිලක් ලැබුණේ තමන් අගමැතිවරයා වශයෙන් බලයට පත්වූ පසු බවත් යුද්ධය අවසන් වී වසර කිහිපයක් ගතවී ඇතත් කඩින් කඩ මැතිවරණ පවත්වන රාජපක්ෂ රෙජිමය ජනතාවට බොරු කරන බවත් විපක්ෂනායක රනිල් වික්‍රමසිංහ මහතා පවසයි. වයඹ මැතිවරණය වෙනුවෙන් එක්සත් ජාතික පක්‍ෂය සංවිධානය කළ ජනහමුවක් ගල්ගමුව සෙල්ලම්වත්ත ප්‍රදේශයේදී ඊයේ පැවැති අතර එහිදී විපක්ෂනායක රනිල් වික‍්‍රමසිංහ මහතා හා පාර්ලිමේන්තු මන්ත්‍රී පී. හැරිසන් මහතා දැක්වූ අදහස් පහත පරිදිය. විපක්ෂනායකවරයා දැක්වූ අදහස්... යුද්දෙන් පස්සෙ 2009 පළාත් සභා මැතිවරණයක් තිබිබා. ඒක එක්කම තිබිබා 2010 ජනාධිපති වරණයත් ඊට පස්සෙ මහමැතිවරණයත් තිබිබා. ඒ වෙලාවේ කිව්වේ යුද්දේ ඉවරයි යුද්දේ කාලේ දෙන්න බැරිවුණ සහන ලබලා දෙනවා කියලා. රැකියා දෙනවා පඩි වැඩි කරනවා ගොවිතැන දියුණු කරනවා ජීවන වියදම අඩුකරනවා කියලා. දැන් අවුරුදු 5ක් ගිහින් ආපහු කඩ කඩ ඡන්දෙ තියනවා මොනවද මේ රාජපක්‍ෂ රෙජිමේ කරන්නේ වැඩ කටයුතු කළාද අනාගතය ගැන බලාපොරොත්තුවක් තියෙනවද රාජපක්‍ෂ රෙජිමෙ බොරු කළා. වැඩිදුරටත් අදහස් දැක්වූ විපක්‍ෂ නායකවරයා මේ ගොවිතැන් කරන ප‍්‍රදේශයක්. බහුතරයක් ගොවිතැන් කරන්නේ කෝ දැන් 350 ට පොහොර ලැබෙනවාද පොහොර හම්බුණාද දැන් පොහොරත් නැ හොඳ ආදායමකුත් නෑ.ගොවිතැන සමිපුර්ණයෙන් වැටිලා තියෙන්නේ කතා කලේ ලොකුවට. මා අගමැතිවනකොට වී කිලෝව විකුණගන්න බැරි තත්ත්වයක තිබුණේ රුපියල් 6 - 8 කට විකුණුවේ මම ආවයින් පස්සේ තමයි හොඳ මිලක් හම්බුණේ මම ඇවිත් තමයි පොහොර දුන්නේ අද එහෙම මිලක් හම්බවෙනවද? අද වි කිලෝවට හම්බවෙන මිල කියද? ඔය ගොල්ලන්ගේ වියදම් මකාගන්න පුළුවන්ද? ඊට පස්සේ හොඳ අතිරික්තයක් තියෙනවද? අතේ පසුම්බියේ තියෙනවද?. අවුරුදු 5කින් එක කරන්න බැරිවුණා නම් ඇයි ආපහු රාජපක්ෂට ඡන්දේ දෙන්නේ කියලා මම අහන්න කැමතියි. මට අවුරුදු 2න් කරන්න පුළුවන් වුණා අගමැතිව ඉන්න කොට. යුද්දයක් තියෙද්දී. යුද්දේ ඉවරවෙලා ඔචිචර සල්ලි ඇවිල්ලා අද වී ගොවිතැන පිරිහිලා තියෙන්නේ. එහෙනම් ඇයි ආපහු ඡන්දේ දෙන්නේ. මේ අවුරුදු 5න් හදන්න බැරිවුණා නම් ආපහු හදනවද?. එදා 2004 මම කීවා හොඳ පොහොර දෙන්න කියලා ජනතාවට 550ට. අද මොකක්ද කරලා තියෙන්නේ එදා ඡන්දෙන් කීවනේ 350ට පොහොර දෙන්නම් කියලා ඉතින් බහුතරයක් 350 ට පොහොර ගන්න ඡන්දේ දුන්නා. මොකක්ද වුණේ? 350ට පොහොර ගන්න ඡන්දේ දුන්න නිසා මාව විරුද්ධ පක්ෂේට යැව්වා ඡන්දේ දුන්න අයගෙන් ලක්ෂ 10ක් විතර වකුගඩු රෝගය හැදිලා පරලොව ගියා. අද මේ ප‍්‍රදේශයේ වකුගඩු රොගින් 10000ක් ඉන්නවා ඇයි මේ රෝගෙ තියෙන්නේ අපේ බාල පොහොර වර්ග දිහා බැලූවාම එකේ තියෙන රසායනික ද්‍රව්‍ය දිහා බැලූවාම වකුගඩු රෝගය වැඩිවනවා මිස අඩුවෙන්න බැ. ඉතින් පොහොරයි ආදායමයි වකුගඩු රෝගයි ඔක්කොම එකට එකතු වෙලා තියෙන්නේ ඔකයි රාජපක්ෂ රෙජිමෙන් කලේ. එහිදී අදහස් දැක්වූ පාර්ලිමේන්තු මන්ත්‍රි පී හැරිසන් මහතා. දැන් මුන් ගල්ගමුවේ පාරවල් ටික ඔක්කොම හදල ද නෑ. මීගලෑව පාරේ ගියොත් අර ටොමිබා වළකට වැටුණොත් උණ ගැනෙනවා බැරි වෙලාවත් බබා හමිබවෙන්න හිටපු අමිමා කෙනෙක් ඒ වළකට වැටුණොත් බෙඩි එකේ ඉන්න ඕනී එකා පෙකණිවැල කඩා ගෙන බිම වැටෙනවා. යකෝ මුන් කියන්නෙ නමි එක ගමකට එක වැඩක් කියලා - ඔවි අපි දන්නවා මුන් එක ගමකට එක වැඩක් කොරනවා කියලා දැන් බලන්න ප‍්‍රාදේශීය සභාපති වරු ඉන්නවා. එක ගමකට එක වැඩක් දෙනවා. තංගල්ලේ සභාපති තංගල්ලේ බීචි හෝටලයට ගිහින් එංගලන්තේ සුදු නෝනා කෙනෙක් බදා ගන්න ගියා. ඒක දැකපු සුදු නෝනාගේ මහත්තයා සභාපතිට පයින් පාරක් ඇරියා. සභාපතියා සුද්දට කීවා මම මහින්ද මහත්තයාගේ කෙනෙක් කියලා සුද්දට සිංහල තේරේනවා යැයි සුද්දා ඉංග‍්‍රීසියෙන් හොඳටම බැන්නා. තංගල්ලේ සභාපතියට මල පැන්නා සුද්දිට බිම දාගෙන උම්මා දුන්නා. ඇයි යකෝ මහින්ද මහත්තයා දෙන්නේනේ උම්මා. මට බැරි ඇයි කියලා දුන්නා උම්මා. සුද්දට කර ගන්න දෙයක් නෑ සුද්දා බැන්නා පීලීස් පීලීස් ඩෝන්ටි ඩූ දිස් කීවා. සභාපති හිතුවා ඩෝන්ටි කියද්දි සුද්දා ගාවත් පිස්තෝලයක් තියනවා කියලා. ගත්තා ඉනේ තිබිබ පිස්තෝලේ ඩෝං ඩෝං ගාලා දුන්නා සුද්දට. සුද්දා එතනම බිම. දැන් එංගලන්තෙන් ලංකාවට සුදුනෝනලා එන්නේ නෑ. ඇයි එක ගමකට එක වැඩකට බය හින්දා. මාවනැල්ල සභාපති මිනී මරලා හිරේ. කරුවල ගස් වැව සභාපති මිනිසුන්ට ගහල හිරේ. ඇඹිලිපිටියේ එකා පොලිස්සියේ නිලධාරීන්ට කන පැලෙන්න ගහලා. එක ගමකට එක වැඩක් ඇයි එක ගමකට 400 ක වැඩක් කරපු එකෙකුත් ඉන්නවා. අකුරැස්සෙ සභාපතියා සභාපති කම ලැබුණ දා ඉඳලා කොරලා තියෙන්නෙ ගමේ ගෑණූන්ව ඔඩොක්කුවට ගන්න එක. ඌ එක ගෑණීයෙක් නෙමෙයි 400ක් අරන්. පොඩි එකෙක් ගන්න ගිහින් තමා මාටිටු වුණේ. ඕන් එක ගමකට 400 ක් වැඩේ දුන් එවුන් සංවර්ධනයේ ආශ්චර්යය. ඡායා රූ හා සටහන අප වාර්තාකරු සංජීව රත්නායකගෙනි.", "URL": "https://sinhala.adaderana.lk/news.php?nid=37238", "Category": null, "Parent URL": null}