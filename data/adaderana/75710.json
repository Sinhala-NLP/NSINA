{"Source": "Adaderana", "Timestamp": "July 28, 2017 10:11 am", "Headline": "පස් තලන යන්ත්‍ර දෙකක් සොරකම් කරලා - දෙදෙනෙක් මාට්ටු", "News Content": "මාතර - මත්තල අධිවේගී මාර්ගයේ පස් තලන යන්ත්‍ර දෙකක් සොරකම් කිරීමේ සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගෙන තිබේ. තංගල්ල අපරාධ කොට්ඨාස විමර්ශන ඒකකයේ නිළධාරින් පිරිසක් විසින් සිදු කළ වැටලීමකදී විරකැටිය, තිරාවල ප්‍රදේශයේදී අදාළ සැකකරුවන් අත්අඩංගුවට ගත් බව පොලිසිය පවසයි. එහිදී එම පස් තලන යන්ත්‍ර දෙක ප්‍රවාහනය කිරීම සඳහා යොදා ගත් ත්‍රීරෝද රථය ද පොලිසිය භාරයට ගෙන තිබේ.සැකකරුවන් බැදිගම, විතාරන්දෙණිය ප්‍රදේශයේ පදිංචි 30 හැවිරිදි සහ 32 හැවිරිදි පුද්ගලයින් දෙදෙනෙකි.ඔවුන් අද (28) වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර වීරකැටිය පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75710", "Category": null, "Parent URL": null}