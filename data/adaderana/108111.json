{"Source": "Adaderana", "Timestamp": "April 17, 2019 04:40 pm", "Headline": "ඩී.ඒ.රාජපක්ෂ මහතා නැවත ඉපදුනත් ඉදිරි මැතිවරණ ජයග්‍රහණය එජාප සතුයි", "News Content": "ඉදිරි ජනාධිපතිවරණයට ඒකාබද්ධ විපක්ෂය ඇතුළු ශ්‍රී ලංකා පොදුජන පෙරමුණේ අපේක්ෂකයා ලෙස රාජපක්ෂවරයෙක් හැර වෙනත් කිසිවෙකු ඉදිරිපත් කිරිමේ සුදානමක් නොමැති බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. ගාල්ල කරාපිටිය ප්‍රදේශයේ පැවති උත්සවයකින් අනතුරුව මාධ්‍ය වෙත අඳහස් දක්වමින් ඒ මහතා මේ බව සඳහන් කළේය. අද වන විට රාජපක්ෂ පවුලේ අයගෙන් මිදීමට නොහැකි තත්ත්වයක් ඇතිව තිබෙන බවත්, ශිරන්ති රාජපක්ෂ මහත්මිය මැතිවරණයට ඉදිරිපත් කිරීමේ අපේක්ෂාවක් පවතින බවත්, ඇය හෝ මිය ගිය ඩි.ඒ.රාජපක්ෂ මහතා මැතිවරණයට ඉදිරිපත් වුවත් ඉදිරි මැතිවරණයෙන් එක්සත් ජාතික පක්ෂයේ පොදු අපේක්ෂකයා ජයග්‍රහණය කරන බව ද විජේපාල හෙට්ටිආච්චි මහතා මෙහිදී වැඩිදුරටත් පැවසීය. ඉදිරි මැතිවරණයට හොඳම අපේක්ෂකයා ඉදිරිපත් කරන බව ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=108111", "Category": null, "Parent URL": null}