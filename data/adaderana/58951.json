{"Source": "Adaderana", "Timestamp": "April 5, 2016 07:21 am", "Headline": "එජාප කෘත්‍යාධිකාරී මණ්ඩලය රැස්වෙයි", "News Content": "එක්සත් ජාතික පක්ෂයේ විශේෂ කෘත්‍යාධිකාරී මණ්ඩල රැස්වීමක් අද පැවැත්වෙයි.අද පෙරවරුවේ සිරිකොත පක්ෂ මූලස්ථානයේ දී එය පැවැත්වීමට නියමිතව ඇති බව සඳහන්ය. පක්ෂයේ ඉදිරි ප්‍රතිසංවිධාන වැඩපිළිවෙල සම්බන්ධයෙන් මෙහිදි වැදගත් තීන්දු තීරණ කිහිපයකට එළඹීමට නියමිත බව පක්ෂයේ ජ්‍යෙෂ්ඨ ප්‍රකාශකයෙක් සඳහන් කළේය.එක්සත් ජාතික පක්ෂය තුළ දෙවන පෙළ නායකත්වයක් නිර්මාණය කිරීම සඳහා වෘත්තීය සමිති ක්ෂේත්‍රයේ තරුණ නායකයන්ට වගකීම් වැඩි ප්‍රමාණයක් පැවැරීමට අද පැවැත්වෙන කෘත්‍යාධිකාරී මණ්ඩල රැස්වීමේ දී කටයුතු කරනු ඇති බව සඳහන්ය.", "URL": "https://sinhala.adaderana.lk/news.php?nid=58951", "Category": null, "Parent URL": null}