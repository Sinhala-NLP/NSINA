{"Source": "Adaderana", "Timestamp": "June 15, 2019 06:35 am", "Headline": "අනවසරෙන් මැණික් ගැරූ සිව්දෙනෙක් පොලීසියට", "News Content": "බලපත්‍රයක් නොමැතිව අනවසරෙන් මැණික් ගැරු ජාවාරම්කරුවන් සිව් දෙනෙක් ඊයේ (14) රාත්‍රී සැකපිට අත්අඩංගුවට ගත් බව බගවන්තලාව පොලිසිය පැවසිය. කාසල්රි ජලාශයට මහ එලිය රක්ෂිතයේ සිට ජලය ගලා බසිනා කෙසෙල්ගමුඔය අසල බගවන්තලාවවත්ත ප්‍රදේශයෙන් මෙම ජාවාරම්කරුවන් පිරිස විශාල වලවල් හාරා පරිසර විනාශයක් සිදු කරමින් අනවසර මැණික් ගැරිමේ නිරතව සිටි බව වාර්තා විය. මැණික් ගැරිමට උපයෝගි කරගත් උපකරණ රැසක්ද පොලිස් භාරයට ගෙන ඇත. අත්අඩංගුවට ගත් සැකකරුවන් බගවන්තලාව ප්‍රදේශයේම පදිංචිකරුවන් බවත්, එම සැකකරුවන් පොලිස් ඇප මත මුදා හැර තිබේ. සැකකරුවන් එරෙහිව හැටන් මහෙස්ත්‍රාත් අධිකරණය හමුවේ ලබන 18 දින නඩු පවරන බව බගවන්තලාව පොලිසිය පවසයි.", "URL": "https://sinhala.adaderana.lk/news.php?nid=112000", "Category": null, "Parent URL": null}