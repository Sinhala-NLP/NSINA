{"Source": "Adaderana", "Timestamp": "May 28, 2019 06:55 am", "Headline": "STF ‍නිලධාරියෙක් රිය අනතුරකින් ජීවිතක්ෂයට", "News Content": "ආණමඩුව පොලිස් වසමේ ආණමඩුව ‍බංගදෙනිය මාර්ගයේ සිදු වු රිය අනතුරකින් පොලිස් විශේෂ කාර්ය බලකායේ ‍පොලිස් කොස්තාපල්වරයෙක් ජීවිතක්ෂයට පත්ව තිබේ. ඊයේ(27) සවස 5.05ට පමණ මෙම අනතුර සිදුව ඇත. බංගදෙනිය මාර්ගයේ පෙරමාකුත්තුව ප්‍රදේශයේ දී යතුරුපැදි දෙකක් මුහුණට මුහුණ ගැටී අනතුර සිදුව ඇත. අනතුරින් බරපතළ තුවාල ලැබු යතුරුපැදිකරුවන් දෙදෙනා ආණමඩුව රෝහල‍ට ඇතුළත් කිරීමේ දී එක් යතුරුපැදිකරුවෙක් මෙසේ මිය ගොස් තිබේ. මිය ගිය පුද්ගලයා වයස අවුරුදු 31 ක් වු කෑදෑත්තෑව, ආණමඩුව පදිංචි රත්නායක මුදියන්සේලා‍ගේ ප්‍රසන්න නාමල් රත්නායක යන පොලිස් විශේෂ කාර්ය බලකායේ කළුබෝවිල කඳවුරට අනියුක්තව රාජකාරී කරන පොලිස් කොස්තාපල්වරයෙකි. මෘත ශරීරය ආණමඩුව රෝහලේ තැන්පත් කර තිබේ. ආණමඩුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=110805", "Category": null, "Parent URL": null}