{"Source": "Adaderana", "Timestamp": "July 24, 2019 06:57 pm", "Headline": "මහනුවර ඇසළ පෙරහැරට නොපෙනෙන ආරක්ෂාවක්", "News Content": "මහනුවර ඇසල පෙරහැර සඳහා පූර්ණ ආරක්ෂාව සැලසීමට කටයුතු කරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රමාත්‍යවරයා මේ අදහස් පළ කළේ මහනුවර ඇසල පෙරහැර සම්බන්ධයෙන් මහනුවර කෞතුකාගාර ශ්‍රවණාගාරයේ දී අද(24) පැවැති විශේෂ සාකච්ඡාවට එක්වෙමින්ය. අග්‍රාමාත්‍ය රනිල් වික්‍රමසිංහ මහතා අද උදෑසන මහනුවර ශ්‍රී දළඳා සමිදුන් වැඳපුදාගෙන ආශිර්වාද ලබාගත්තේය. අනතුරුව අග්‍රාමාත්‍යවරයා මහනුවර ඇසළ පෙරහැර පිළිබඳව පැවති සාකච්ඡාවට එක්වුණි. එහිදී වැඩිදුරටත් අදහස් දැක්වූ අග්‍රාමාත්‍ය රනිල් වික්‍රමසිංහ මහතා මේ බව පැවසීය. “ගම්පොල එහෙම පරීක්ෂා කරපු එක හොඳයි. පෙරහැර තියෙන කාලයේ දවස් කිහිපයේ ආරක්ෂාවට ප්‍රමුඛත්වයදීලා වැඩකරන්න. හමුදාවේ බලය ඇතිද 1500 ට තවත් වුවමනාද? මේ පසුබිම තියෙන්නේ පාස්කු ඉරිදා බෝම්බ ප්‍රහාරයෙන් පසුව. මම එකක් කියන්න කැමතියි. එතැනට සම්බන්ධ සියලුදෙනාම අද ජීවතුන් අතර ඉන්නවා නම් පොලිස් අත්අඩංගුවේ ඉන්නේ මේකට සම්බන්ධ නොවුණත් ඒ අය එක්ක සම්බන්ධ තිබුණ විශාල ප්‍රමාණයක් දැන් අපි ප්‍රශ්නකරගෙන යනවා. 200 ක් පමණ දැනට රැඳවුම් නියෝග එක්ක තියාගෙන ඉන්නවා. ඒ දේ සිදුවුණා කියලා අපි මේක අත්හරින්නේ නැහැ. විශේෂයෙන්ම මහනුවර කෙරෙහි විශාල අවධානයක් යොමුකරලා තියෙන්නේ. මේ පෙරහැර ආරක්ෂා කරන්න අපි සම්පූර්ණ පියවර ගන්නවා.“", "URL": "https://sinhala.adaderana.lk/news.php?nid=114919", "Category": null, "Parent URL": null}