{"Source": "Adaderana", "Timestamp": "October 11, 2016 12:11 pm", "Headline": "කෘෂි රසායනික හානිය ගැන නෙදර්ලන්තයේදී සාකච්ඡාවක්", "News Content": "කෘෂි රසායනික වලින් සිදුව ඇති හානිය පිළිබඳ ලෝකයේ විවිධ රටවල නියෝජිතයින්ගේ සහභාගීත්වයෙන් නෙදර්ලන්තයේ දී විශේෂ සාකච්ඡාවක් පැවැත්වීමට නියමිත බව ආචාර්ය චන්න ජයසුමන මහතා පවසයි.අදාළ කෘෂි රසායන නිෂ්පාදන සමාගම්වලට එරෙහිව නඩු පැවරීමට යුරෝපා සංගමයට අයත් රටවල විද්‍යාඥයින් මේ වන විටත් සැලසුම් කර ඇති බව ඔහු පවසයි.ඒ පිළිබඳ නෙදර්ලන්තයේ දී පැවැත්වෙන සාකච්ඡාවේ දී අවධානය යොමුවන බව ආචාර්ය චන්න ජයසුමන මහතා සඳහන් කළේය.එහිදී ශ්‍රී ලංකාව නියෝජනය කරමින් ගොවි සංගම් නියෝජිතයෙකු සහ තමන් එම සාකච්ඡාවට සහභාගී වීම සඳහා හෙට දිනයේ නෙදර්ලන්තය බලා පිටත්ව යන බව චන්න ජයසුමන මහතා සඳහන් කළේය.", "URL": "https://sinhala.adaderana.lk/news.php?nid=64934", "Category": null, "Parent URL": null}