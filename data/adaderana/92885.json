{"Source": "Adaderana", "Timestamp": "July 20, 2018 09:41 am", "Headline": "සති පොළ නිසා බස් නැවතුම් පොළෙන් බස් රථ ඉවත් කර ගන්න ප්‍රාදේශිය සභාවෙන් නියෝගයක්", "News Content": "ගිනිගත්හේන බස් නැවතුම්පොලේ සිට නාවලපිටිය දක්වා ධාවනය කරවන සියළුම ලංගම සහ පෞද්ගලික බස් රථ සතියේ සැම බ්‍රහස්පතින්දාවකම උදැසන 6 සිට රාත්‍රි 8 දක්වා කාලය තුල බස් රථ බස් නැවතුම්පොල භුමියෙන් ඉවත් කර ගන්නා ලෙස අඹගමුව ප්‍රාදේශිය සභාව මගින් නියෝගයක් කර ඇත. සතියේ සැම බ්‍රහස්පතින්දා දිනකම එම බස් නැවතුම්පොල භුමියේ සති පොලක් පවත්වන නිසා එදිනට පමණක් බස් රථ ඉවත්කර ගන්නා ලෙස අඹගමුව ප්‍රාදේශිය සභාවේ සභාපති එල්.පි ජයසංඛ පෙරේරා මහතා විසින් 2018.07.17 දින මධ්‍යම පලාත් මගි ප්‍රවහන අධිකාරියට සහ හැටන් ලංගම ඩිපෝවට ලිඛිතව දැනුම් දි ඇත. දිනකට එම බස් නැවතුපොලේ සිට බස් රථ 18 පමණ නාවලපිටිය දක්වා ධාවනය කරවන බවත්, සති පොල පැවැත්වෙන දිනයෙදි එම බස් රථ ගිනිගත්හේන නාවලපිටිය ප්‍රධාන මාර්ගයේ එක් පසක ගාල් කර තැබු බව එම මාර්ගයේ ධාවනය වන පෞද්ගලික රථවල රියදුරන් සහ කොන්දොරස්තරවරුන් කියා සිටියේ . එම මාර්ගයේදි බස් රථ ගාල් නොකරන ලෙස පොලීසිය මගින් මේ වන විට නියෝග කර ඇති බවත්, එම නියෝගය කඩ කරන සැම බස් රථ රියදුරෙකුටම එරෙහිව දඩ කොලයක් පොලිසිය මගින් ලබාදෙන බවත් එම දඩ කොලය අනුව මෙතෙක් ගෙවු රුපියල් 500 වෙනුවට රුපියල් 2000 දඩයක් ගෙවිමට සිදු වු බවයි බස් රථ රියදුරන් කියා සිටින්නේ. බස් නැවතුම්පොලේ ප්‍රමාණවත් ඉඩ පහසුකම් තිබෙන නිසා එක් පසක සති පොල පවත්වා තවත් පසෙක බස් රථ ගාල් කිරිමට අවස්ථාව ලබාදෙන ලෙස ගින්ගත්හේන නාවලපිටිය මාර්ගයේ ධාවනය කරවන බස් රථ රියදුරන් අඹගමුව ප්‍රාදේශිය සභාවෙන් ඉල්ලා සිටින්නේ. මේ සම්බන්ධයෙන් අඹගමුව ප්‍රාදේශිය සභාවේ සභාපති එල්.පි ජයසංඛ පෙරේරා මහතාගෙන් අප කල විමසුමකට ඔහු කියා සිටියේ තම ප්‍රාදේශිය සභාවට අයත් එම බස් නැවතුම්පොලේ සති පොල පැවැත්වෙන දිනයේ බස් රථ ගාල් කිරිමට ඉඩක් ලබාදෙන ලෙස මධ්‍යම පලාත් මාර්ගස්ථ ප්‍රවාහන අධිකාරිය මගින් තමන්ගෙන් ඉල්ලිමක් කර තිබු බවයි. එම ඉල්ලිම අනුව සතිපොල පැවැත්වෙන දිනයේ බස් රථ ගාල් කිරිමට තමන්ට ඉඩ ලබාදිය නොහැකි බවත්, සති පොල පැවැත් විමෙන් අඹගමුව ප්‍රාදේශිය සභාවට ආදායමක් ලැබෙන බවයි. මෙම ගැටළුවට විසදුම් මධ්‍යම පළාත් මාර්ගස්ථ ප්‍රවාහන අධිකාරිය මගින්ම සොයාගත යුතු බවත් ,ඉදිරි සති කිහිපය තුලදි ගිනිගත්හේන බස් නැවතුම්පොල අලුතින් ඉදි කිරිමට පියවර ගන්නා බවද අඹගමුව ප්‍රාදේශිය සභාවේ සභාපතිවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=92885", "Category": null, "Parent URL": null}