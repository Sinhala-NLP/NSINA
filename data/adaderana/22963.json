{"Source": "Adaderana", "Timestamp": "March 22, 2012 08:32 am", "Headline": " වව්නියාව නගර සභාව වැඩ නෑ", "News Content": "වව්නියාව නගර සභාවේ සියලු කටයුතු නතර කර ඇති බව නගරාධිපති අයි.කනගයියා මහතා පවසයි. නගර සභාවේ මාසික සභා රැස්වීම ඊයේ පස්වරුවේ පැවති අතර එම අවස්ථාවේ ප්‍රදේශයේ ප්‍රධාන පොලිස් පරීක්ෂකවරයෙකු එම ස්ථානයට පැමිණීම මීට හේතු වී ඇති බව නගරාධිපතිවරයා පෙන්වාදෙයි. මෙම වර්ජනය හේතුවෙන් කසළ ගෙනයෑමේ කටයුතු, ජලය සැපයීමේ කටයුතු සහ වීදි පහන් දැල්වීමේ කටයුතු ඇණ හිට තිබේ. නගර සභා රැස්වීම පැවති ස්ථානයට පැමිණි පොලිස් නිලධාරිවරයාට එරෙහිව පරීක්ෂණයක් පැවැත්විය යුතු බව නගර සභා නිලධාරීන් ඉල්ලා සිටියි. කෙසේවෙතත් නගර සභාව ඉදිරිපිට පැවති උද්ඝෝෂණයක් හේතුවෙන් මන්ත්‍රීවරුන්ගේ ආරක්ෂාව සඳහා පොලිස් නිලධාරීන් යොදවා තිබූ බව පොලිසිය සඳහන් කරයි.", "URL": "https://sinhala.adaderana.lk/news.php?nid=22963", "Category": null, "Parent URL": null}