{"Source": "Adaderana", "Timestamp": "August 19, 2014 11:03 am", "Headline": " මස් රස සොයා ඇටවූ විදුලි රැහැනට දෙදරු පියා බිලි", "News Content": "සතුන් දඩයම් කිරීම සඳහා තම නිවසේ වත්තට යාබදව ඇද තිබූ විදුලි රැහැනක පැටලී දෙදරු පියෙකු මරණයට පත්වී ඇති බව දිඹුල පොලීසිය පවසයි. අද (19) උදෑසන 6ට පමණ මෙම අනතුරින් මියගොස් ඇත්තේ දිඹුල, විජයබාහුකන්ද මහවැලිගම පදිංචි වයි. කරුණාරත්න අවුරුදු 64ක දෙදරු පියෙකි. අද උදෑසන මොහු කෑගසන ශබ්දය ඇසී අසල්වාසීන් පැමිණ පරික්ෂා කිරීමේදී මියගිය අය විදුලි රැහැනක පැටලී මියගොස් සිටි බවත් පසුව විදුලි රැහැන විසන්ධි කර ඔහුව එම ස්ථානයෙන් ඉවත් කළ බවත් ප‍්‍රදේශවාසීන් පවසයි. අසල තිබූ විදුලි කණුවකින් රහසිගතව මෙම විදුලි රැහැන ඇද තිබූ බවත් සතුන් දඩයම් කිරීම සඳහා ඇද තිබූ මෙම විදුලි රැහැන මියගිය පුද්ගලයා විසින්ම ඇද තිබුණාද නැතිනම් වෙනත් අයෙකු විසින් ඇද තිබුණාද යන්න පිළිබඳව දිඹුල පොලීසිය පරීක්ෂණ ආරම්භ කර ඇත. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=45454", "Category": null, "Parent URL": null}