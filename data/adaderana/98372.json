{"Source": "Adaderana", "Timestamp": "October 28, 2018 08:45 pm", "Headline": "හෙට නිවාඩු දිනයක් නෙවෙයි-විශේෂ නිවේදනයක්", "News Content": "අද දෙරණ නාමය අවභාවිතා කරමින් සාවද්‍ය ප්‍රවෘත්තියක් ප්‍රචාරය වන බව වාර්තා වෙයි. ඒ හෙට (29) දිනය රජයේ නිවාඩු දිනයක් ලෙස ප්‍රකාශයට පත් කරමින් ජනාධිපති ලේකම් කාර්යාලය විසින් ගැසට් නිවේදනයක් නිකුත් කළ බවට ප්‍රචාරය කරන ලද කෙටි පණිවිඩයකි. මෙය සාවද්‍ය ප්‍රවෘත්තියක් බවත් එහි දී අද දෙරණ (adaderan.lk) නාමය අවභාවිතා කරමින් මෙම සාවද්‍ය ප්‍රවෘත්තිය ප්‍රචාරය කර ඇති බවත් අද දෙරණ ප්‍රවෘත්ති අංශය නිවේදනය කරයි. අපගේ කීර්ති නාමයට හානි කරමින් ‍සිදු කරනු ලබන මෙම අසත්‍ය ප්‍රචාරයන්ට නොරැ‍වටෙන ලෙස අද දෙරණ මහජනතාවගෙන් ඉල්ලා සිටියි. කෙසේ වෙතත් හෙට දිනය සාමාන්‍ය වැඩ දිනයක් බවට මහජනතාව වෙත දැනුම් දෙමින් රජයේ ප්‍රවෘත්ති දෙපාර්තමේන්තුව නිවේදනයක් නිකුත් කර තිබේ.", "URL": "https://sinhala.adaderana.lk/news.php?nid=98372", "Category": null, "Parent URL": null}