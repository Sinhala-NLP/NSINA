{"Source": "Adaderana", "Timestamp": "March 1, 2010 09:06 am", "Headline": "නීති විරෝධී දැව තොගයක් අල්ලයි", "News Content": "බුන්දල ජාතික වනෝද්‍යානයෙන් කපා නීති විරෝධී ලෙස ප්‍රවාහනය කරමින් තිබු දැව තොගයක් වනෝද්‍යාන නිලධාරීන් සිය භාරයට ගෙන තිබේ. ඔවුන්ට ලැබුණ තොරතුරකට අනුව සිදුකළ වැටලීමකදී දැව තොගය තම භාරයට ගත් බව වනෝද්‍යාන නිලධාරීයෙකු සඳහන් කළේය. වැටලීම සිදුකරන අවස්ථාවේ සැකකරුවන් පලාගොස් ඇති අතර දැව ප්‍රවාහනය කළ ‍ලොරි රථය ද තම භාරයට ගත් බව අදාළ නිලධාරීයා ප්‍රකාශ කළේය. දැව තොගයේ වටිනාකම මෙතෙක් ගණන් බලා නොමැති අතර සැකකරුවන් අත්අඩංගුවට ගැනීම සඳහා පරීක්ෂණ සිදුකරයි.", "URL": "https://sinhala.adaderana.lk/news.php?nid=7001", "Category": null, "Parent URL": null}