{"Source": "Adaderana", "Timestamp": "June 18, 2018 11:52 am", "Headline": "භූ කම්පනයෙන් 3ක් මරුට-200කට තුවාල", "News Content": "ජපානයේ ඔසාකා නගරයට අද(18) උදෑසන බලපෑ භූකම්පනයකින් පුද්ගලයින් තිදෙනෙකු මියගොස් තවත් 200 දෙනෙකුට වැඩි පිරිසක් තුවාල ලබා තිබේ. රිච්ටර් පරිමාණයේ ඒකක 6.1 ක ප්‍රබලතාවයකින් යුතුව භූ කම්පනය හටගෙන ඇති බව ජපාන කාලගුණ විද්‍යා ආයතනය සඳහන් කළේය. ගොඩනැඟිලිවල විදුරු සහ වෙනත් ද්‍රව්‍ය කඩා වැටීම හේතුවෙන් අනතුරු සිදුව ඇති අතර මියගිය අයගෙන් එක් අයෙකු 09 හැවිරිදි පාසල් දැරියක් වෙයි. මේ අතර ගෝතමාලා රාජ්‍යයට ද ඒකක 5.6ක ප්‍රබලත්වයකින් යුත් භූ කම්පනයක් හටගෙන ඇති අතර ඉන් සිදුව ඇති හානි පිළිබඳ මෙතෙක් වාර්තා වී නැහැ.", "URL": "https://sinhala.adaderana.lk/news.php?nid=91048", "Category": null, "Parent URL": null}