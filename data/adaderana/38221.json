{"Source": "Adaderana", "Timestamp": "October 19, 2013 08:28 am", "Headline": "අදත් ප්‍රදේශ රැසකට වැසි", "News Content": "අද දිනය තුළ ද දිවයිනේ ඇතැම් ප්‍රදේශවලට වැසි සහිත කාලගුණ තත්ත්වයක් දැකිය හැකි බව කාලගුණ විද්‍යා දෙපාර්තමේන්තුව පවසයි. පුත්තලම සිට මඩකළපුව දක්වා වෙරළට ඔබ්බෙන් වන මුහුදු ප්‍රදේශයේ ද අද දිනයේ වැසි සහිත කාලගුණ තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව කියයි‍. අපරභාගයේ දී හෝ රාත්‍රී කාලයේදී වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව පවසයි. සුළගේ වේගය පැයට කිලෝමීටර් 60 දක්වා ඉහළ යා හැකි බව ද එම දෙපාර්තමේන්තුව කියයි. දිවයින අවට මුහුදු තීරයේ ඇතැම් ප්‍රදේශ වලට වැසි සහිත කාලගුණ තත්ත්වයක් පවතින අතර සුළ‍ඟේ වේගයද තරමක ඉහළ යාමක් පවතින බව කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ කේ.ඩී. සුජීව මහතා පැවසීය.", "URL": "https://sinhala.adaderana.lk/news.php?nid=38221", "Category": null, "Parent URL": null}