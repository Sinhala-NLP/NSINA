{"Source": "Adaderana", "Timestamp": "March 31, 2019 10:18 pm", "Headline": "තවත් ජනාධිපතිවරණයක් එපා-ජවිපෙ උද්ඝෝෂණයක්", "News Content": "\"තවත් ජනාධිපතිවරණයක් එපා\" විධායක ජනාධිපතිවරණය වහා අහෝසි කරන ලෙස ඉල්ලමින් ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතාගේ ප්‍රධානත්වයෙන් අද (31) පස්වරුවේ පුණ්ඩළුඔය නගරයේදී උද්ඝෝෂණයක් පැවැත්විණි. උද්ඝෝෂකයින් විරෝධතා පුවරු අතැතිව පුණ්ඩළුඔය නගර මධ්‍යයේ පෙළපාලියකින් ගමන් කිරීමෙන් අනතුරුව ප්‍රධාන බස් රථ ගාල ඉදිරිපිටදී උද්ඝෝෂණයේ නිරත වූහ. මෙම අවස්ථාවට ජනතා විමුක්ති පෙරමුණේ කොත්මලේ ප්‍රාදේශිය සභා මන්ත්‍රී කපිල බණ්ඩාර, අඹගමුව ප්‍රාදේශිය සභාවේ මන්ත්‍රී මංජුල සුරවීරආරච්චි යන මහතත්වරුන් ඇතුලු එම පක්ෂයේ විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=107105", "Category": null, "Parent URL": null}