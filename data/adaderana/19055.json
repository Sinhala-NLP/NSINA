{"Source": "Adaderana", "Timestamp": "September 30, 2011 10:41 am", "Headline": "මොරකන්ද වෛද්‍යවරයෙක් වෙඩි තබා ඝාතනය කරලා", "News Content": "කරන්දෙනිය, මොරකන්ද රජයේ රෝහලේ වෛද්‍යවරයෙකු ඊයේ(29) රාත්‍රී වෙඩි තබා ඝාතනය කර තිබේ. කරන්දෙනිය, තල්ගහවත්ත ප්‍රදේශයේ දී යතුරුපැදියකින් පැමිණි තුවක්කුකරුවෙකු විසින් වෙඩි තැබීම සිදුකර ඇති බව කරන්දෙනිය පොලිසිය පැවසීය. මියගිය වෛද්‍යවරයා කරන්දෙනිය, කිරිපෙද්ද ප්‍රදේශයේ පදිංචිකරුවෙකුව සිටි 40 හැවිරිදි අයෙකු බව ‍වාර්තා වේ. මියගිය පුද්ගලයාගේ දේහය පශ්චාත් මරණ පරීක්ෂණ සඳහා ඇල්පිටිය මූලික‍ රෝහලට ගෙන ගොස් ඇත. ඝාතනයෙන් පසුව ප්‍රදේශවාසීන් කලහකාරී ලෙස හැසිරුණු බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=19055", "Category": null, "Parent URL": null}