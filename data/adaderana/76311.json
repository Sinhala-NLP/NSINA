{"Source": "Adaderana", "Timestamp": "August 15, 2017 08:59 am", "Headline": "සියෙරා ලියෝන්හි නායයෑමෙන් පුද්ගලයින් 312ක් මියයයි", "News Content": "සියෙරා ලියෝන්හි ෆ්රීයරීටවුන් අගනුවර සිදුවු නායයෑම් හේතුවෙන් පුද්ගලයින් 312 දෙනෙකු පමණ මියගොස් තිබේ. එමෙන්ම තවත් පුද්ගලයින් බොහෝ පිරිසක් අතුරුදන්ව ඇති බව වාර්තා වෙයි. මේ වන විට මියගිය පුද්ගලයින්ගේ මළ සිරුරු 200කට ආසන්න සංඛ්‍යාවක් සොයාගෙන තිබේ. ඊයේ(14) දිනයේ එරට කඳුකර ප්‍රදේශයක් වන රේගන්ට් ප්‍රදේශයට බලපෑ දැඩි වර්ෂාපතනයත් සමඟ මෙම නායයෑම් සිදුව ඇති බව වාර්තා වෙයි. කෙසේවෙතත් මියගිය පුද්ගලයින් සංඛ්‍යාව තවදුරටත් ඉහළ යා හැකි වන අතර අතුරුදන් වු පුද්ගලයින් සෙවීමේ කටයුතු තවදුරටත් සිදුවන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=76311", "Category": null, "Parent URL": null}