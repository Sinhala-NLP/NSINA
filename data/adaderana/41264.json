{"Source": "Adaderana", "Timestamp": "February 21, 2014 08:04 am", "Headline": "වෑන් රථයක් අනතුරකට පත්වීමෙන් 1ක් මරුට", "News Content": "අක්කරෙයිපත්තුව, තෛයිකානගර් ප්‍රදේශයේ දි වෑන් රථයක් අනතුරට ලක්වීමෙන් පුද්ගලයෙකු මියගොස් තිබේ. අද(21) අලුයම 01.40ට පමණ වෑන් රථය මාර්ගයෙන් ඉවතට පැන විදුලි රැහැන් කණුවක සහ තාප්පයක ගැටීමෙන් අනතුර සිදුව ඇති බව පොලීසිය පැවසුවේය. බරපතළ තුවාල ලැබු වෑන් රථයේ ගමන් ගත් රියදුරු සහ තවත් පුද්ගලයෙකු එළුවටුවාන රෝහලට ඇතුළත් කිරිමෙන් පසු වෑන් රථයේ රියදුරු මියගොස් තිබේ. අනෙක් පුද්ගලයා වැඩිදුර ප්‍රතිකාර සඳහා මඩකලපුව රෝහලට ඇතුළත් කර ඇති බව අක්කරෙයිපත්තුව පොලීසිය සඳහන් ක‍ළේය. මියගිය පුද්ගලයා හම්බන්තොට ප්‍රධාන පාර ප්‍ර දේශයේ පදිංචි 58 හැවිරිදි අයෙකි.", "URL": "https://sinhala.adaderana.lk/news.php?nid=41264", "Category": null, "Parent URL": null}