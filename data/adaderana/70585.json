{"Source": "Adaderana", "Timestamp": "March 8, 2017 01:43 pm", "Headline": " පාර්ලිමේන්තුව විනාඩි 10ට කල්තබයි!", "News Content": "ජාතික නිදහස් පෙරමුණේ නායක විමල් වීරවංශ ඇතුළු පිරිසට පාර්ලිමේන්තුවේ ස්වාධීනව කටයුතු කළ නොහැකි බවට කථානායකවරයා විසින් දැනුම්දීමත් සමග ඒකාබද්ධ විපක්ෂයේ පිරිසක් පාර්ලිමේන්තු සභාගර්භය තුළ නොසන්සුන්තාවක් ඇති කර තිබේ.මේ හේතුවෙන් පාර්ලිමේන්තුව විනාඩි 10ට කල්තැබීමට කථානායක කරූ ජයසූරිය මහතා විසින් තීරණය කළ බව අද දෙරණ වාර්තාකරු පවසයි.යම් කිසි දේශපාලන පක්ෂයක් හෝ කණ්ඩායමක් ලෙස මැතිවරණයට තරඟ කොට මන්ත්‍රී ආසන දිනාගත්තේනම් පාර්ලිමේන්තුව තුළ අදාළ පක්ෂය හෝ කණ්ඩායම නියෝජනය වන බව කථානායකවරයා පෙන්වාදී තිබේ.ඒ අනුව ඒ ඒ මන්ත්‍රීවරුන්ට තනි තනි මන්ත්‍රීවරුන් ලෙස ස්වාධීන විය හැකි නමුත්, පක්ෂයක් හෝ කණ්ඩායමක් ලෙස ස්වාධීන විය නොහැකි බව ජයසූරිය මහතා අවධාරණය කර ඇත.", "URL": "https://sinhala.adaderana.lk/news.php?nid=70585", "Category": null, "Parent URL": null}