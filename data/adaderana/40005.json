{"Source": "Adaderana", "Timestamp": "January 1, 2014 10:38 am", "Headline": "තවත් ව්‍යාජ නෝට්ටු හමුවෙයි ", "News Content": "හැටන්, දික්ඔය නගරයේ රාජ්‍ය බැංකුවක් තුළ ව්‍යාජ මුදල් නෝට්ටුවක් ළඟ තබා ගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරු සතුව තිබී රුපියල් 500 ව්‍යාජ මුදල් නෝට්ටුවක් පොලීසිය විසින් සොයාගෙන ඇති බව සඳහන් වෙයි. සැකකරු 42 හැවිරිදි හැටන් කාපෙක්ස් වතුයායේ පදිංචි පුද්ගලයෙකි. ඔහු හැටන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් දස දහසක ශරීර ඇප මත මුදාහැර තිබේ. සිද්ධිය සම්බන්ධයෙන් හැටන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40005", "Category": null, "Parent URL": null}