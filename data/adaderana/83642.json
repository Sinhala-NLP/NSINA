{"Source": "Adaderana", "Timestamp": "January 27, 2018 09:13 pm", "Headline": " ශ්‍රී ලංකා කණ්ඩායමට ජයග්‍රහණයේ රිදී රෙඛාවක් පහළ වුණා-ක්‍රීඩා ඇමති සුබ පතයි ", "News Content": "පරාජයේ වළාකුලෙන් වැසී තිබූ ශ්‍රී ලංකා කණ්ඩායමට ජයග්‍රහණයේ රිදී රෙඛාවක් පහළ වූ බව ක්‍රීඩා අමාත්‍ය දයාසිරි ජයසේකර මහතා පවසයි. බංගලාදේශ කණ්ඩයම පරාජයට පත්කරමින් ශ්‍රී ලංකා ක්‍රිකට් කණ්ඩායම ලැබූ ජයග්‍රහණය සම්බන්ධයෙන් සුබපැතුම් එක්කරමින් ක්‍රීඩා අමාත්‍ය දයාසිරි ජයසේකර මහතා අද (27) රජයේ නිල පුවත් වෙබ් අඩවියට ප්‍රකශයක් කරමින් මේ බව සඳහන් කර තිබේ. ''ජයග්‍රහණයට අනෙක් ප්‍රධාන හේතුව වන්නේ නව පුහුණුකරු වන චන්දික හතුරුසිංහ මහතාගේ පැමිණීමයි. ඒ තුළින් ක්‍රීඩකයන්ගේ විශ්වාසය ඉහළ ගියා. ක්‍රීඩකයන්ගේ එකමුතුකම, විනයණුකූල කණ්ඩායමක් ලෙස තමන්ගේ හැකියාවන් පෙන්වා තිබෙනවා. චන්දිමාල්ගේ නායකත්වය මේ වෙනසට හේතුවක් වුණා. ඉතාමත් හොඳ නායකත්වයක් ලබාදුන්නා. දිනන මානසිකත්වය තවදුරටත් ඉදිරියට පවත්වාගනිමින් 2019 ලෝක කුසළානයේ ජයග්‍රහණය ලබාගැනීමට හකිවේවා යැයි මම ශ්‍රීලංකා කණ්ඩායමට සුබපැතුම් එක් කරනවා යැයි ද අමාත්‍යවරයා පැවසී ය.“", "URL": "https://sinhala.adaderana.lk/news.php?nid=83642", "Category": null, "Parent URL": null}