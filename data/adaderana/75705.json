{"Source": "Adaderana", "Timestamp": "July 28, 2017 08:33 am", "Headline": "නායයෑමේ අවදානමක් - දික්අරාව පවුල් 30ක් තාවකාලිකව ඉවත් කරයි", "News Content": "බදුල්ල, ඇල්ල ප්‍රාදේශිය ලේකම් කොට්ඨාසයට අයත් දික්අරාව ප්‍රදේශයේ පවුල් 30ක් තාවකාලිකව ඉවත් කර තිබේ. ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේ එම ප්‍රදේශයේ පැවති ඉරි තැලීම් කිහිපයක් හේතුවෙන් අදාළ ජනතාව ඉවත් කළ බවයි. ඉවත් කෙරුණු පිරිස බණ්ඩාරවෙළ බිදුණුවැව යොවුන් සේනාංක පරිශ්‍රයේ තාවකාලිකව රඳවා තිබේ. තම ප්‍රදේශ නායයාමේ අවදානමට ලක්ව ඇති බව පවසමින් ප්‍රදේශවාසීන් පසුගියදා විරෝධතාවක ද නිරත විය. කෙසේ වෙතත් මෙම තත්ත්වය ඇති වීමට උමා ඔය ව්‍යාපෘතිය බලපෑ බව ද ජනතාව චෝදනා කර සිටියි.", "URL": "https://sinhala.adaderana.lk/news.php?nid=75705", "Category": null, "Parent URL": null}