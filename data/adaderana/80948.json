{"Source": "Adaderana", "Timestamp": "December 3, 2017 10:26 am", "Headline": "  ඉරුණු කලිසම් අදින කතුන් දූෂණය කළ යුතු බව කියූ නීතීඥයාට වසර 3ක සිර දඬුවමක්", "News Content": "කාන්තාවන්ට එරෙහිව සිදුකළ ප්‍රකාශයක් හේතුවෙන් නීතීඥවරයෙකු හට වසර තුනක සිර දඬුවමක් ලබාදී තිබේ. ඉජිප්තුවේ ඉරුණු කලිසම් අදින කාන්තාවන් හට ලබාදෙන දඬුවමක් වශයෙන් ඔවුන්ව දූෂණය කළ යුතු බවට පසුගිය ඔක්තෝබර් මාසයේදී පැවති රූපවාහිණී වැඩසටහනකදී අදාළ නීතීඥවරයා ප්‍රකාශ කර ඇති බව විදෙස් මාධ්‍ය සඳහන් කළේය. කාන්තාවන් විසින් ශරීරය නිරාවරණය වන ලෙස කලිසම් හෝ වෙනත් ඇඳුම් ඇඳ මාර්ග වල ගමන් කිරීම සම්බන්ධයෙන් අදාළ නීතීඥවරයාගෙන් විමසා ඇති අතර එහිදී ඔහු ප්‍රකාශ කර ඇත්තේ එම කාන්තාවන්ව දූෂණය කරන ලෙසට තමන් ජනතාවට ආරාධනා කරන ලෙසයි. නබී අල් වාෂ් නැමැති අදාළ නීතීඥවරයා හට වසර තුනක සිර දඬුවමට අමතරව ඩොලර් 130ක දඩ මුදලක් ද නියම කර තිබේ.", "URL": "https://sinhala.adaderana.lk/news.php?nid=80948", "Category": null, "Parent URL": null}