{"Source": "Adaderana", "Timestamp": "June 28, 2018 08:27 am", "Headline": "‍මුහුදෙන් ඉන්දියාවට යන්න ගිය ලංකිකයෙක් රාමේස්වරම් වෙරළේදී කොටුවෙයි", "News Content": "මුහුදු මාර්ගයෙන් ඉන්දියාවට ඇතුළු වූ ශ්‍රි ලාංකිකයෙකු රාමේස්වරම් වෙරළේ දී අත්අඩංගුවට ගෙන තිබේ. රාමේෂ්වරම් , උච්චිපුළි, වලංගපුරි වෙරළ තීරයේදී මොහු අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. අත්අඩංගුවට ගත් සැකකරු සමග සිටි තවත් පුද්ගලයින් දෙදෙනෙකු එම අවස්ථාවේ ආරක්ෂක අංශ වලින් මිදී පළා ගොස් ඇති බව ද වාර්තා වෙයි. මෙලෙස අත්අඩංගුවට ගෙන ඇත්තේ තලෙයිමන්නාරමෙහි පදිංචි සගයා ස්ටෙෆාන් නැමැති පුද්ගලයෙකු වන අතර ඔහු පසුගිය අඟහරුවාදා රාත්‍රි රාමේෂ්වරම් ප්‍රදේශයෙන් ඉන්දියාවට පැමිණ ඇති බව එරට පොලීසිය පවසයි. මොහු කුඩා බෝට්ටුවකින් ඉන්දියාවට පැමිණ ඇති අතර කුමන හේතුවක් මත ඉන්දියාවට පැමිණියේද යන්න පිළීබඳව මෙතෙක් තොරතුරු අනාවරණය වී නොමැති බව ඉන්දීය මාධ්‍ය වාර්තා කළේය. මේ අතර පසුගිය සඳුඳා දිනයේදී ඉන්දියාවේ රාමනාදපුරම් ප්‍රදේශයේ වළ දමා තිබූ පතුරම් පෙට්ටි 50ක් ඇතුළු අවි ආයුධ තොගයක් සොයාගෙන ඇති බව ඉන්දීය මාධ්‍ය වාර්තා කරයි. එම ආයුධ තොගය අතර සැහැල්ලු මැෂින් තුවක්කු 41ක්, මැෂින් තුවක්කු 22ක් සහ බිම් බෝම්බ 05ක් ඇතුළු යුධ උපකරණ තිබූ බව වාර්තා වෙයි.", "URL": "https://sinhala.adaderana.lk/news.php?nid=91610", "Category": null, "Parent URL": null}