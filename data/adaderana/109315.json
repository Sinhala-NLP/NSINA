{"Source": "Adaderana", "Timestamp": "May 5, 2019 09:30 pm", "Headline": "නාවික සෝදිසි මෙහෙයුමකින් නීති විරෝධී ආම්පන්න රැසක් හමුවෙයි", "News Content": "නැගෙනහිර නාවික විධානයට අනුයුක්ත නාවිකයන් පිරිසක් විසින් ඊයේ (04) පුල්මුඩේ, අරිසිමලේ වෙරළ ප්‍රදේශයේ සෝදිසි මෙහෙයුමක් සිදු කර ඇත. මෙම මෙහෙයුමක් අතරතුරදී අතහැර දමා ගොස් තිබූ නීතිවිරෝධි ධීවර කටයුතු සඳහා භාවිතාකරන ආම්පන්න කිහිපයක් අරිසිමලේ වෙරළ ප්‍රදේශයේ දී හමුවී තිබේ. එහිදී තහනම් දැල් 02 ක්, ඩිංගි යාත්‍රාවක්, ධීවර වරල් යුගලක් සහ පිහි 02 ක් නාවික හමුදා බාරයට ගෙන ඇත. එම උපකරණ ඉදිරි කටයුතු සඳහා කුච්චවේලි, ධීවර පරීක්‍ෂක කාර්යාලය වෙත භාර දීමට කටයුතු කරන ලදී.", "URL": "https://sinhala.adaderana.lk/news.php?nid=109315", "Category": null, "Parent URL": null}