{"Source": "Adaderana", "Timestamp": "May 24, 2013 01:58 pm", "Headline": "පුද්ගලයින් රට පැටවු ලාංකිකයින් 4ක් මාට්ටු", "News Content": "නීති විරෝධී ලෙස පුද්ගලයින් විදෙස් ගත කිරීමේ ජාවාරමක් මෙහෙය වු ශ්‍රී ලාංකිකයින් සිව්දෙනෙකු ඩොමිනිකන් රාජ්‍යයේ දී එරට ආරක්ෂක අංශ විසින් අත්අඩංගුවට ගෙන තිබේ. මාස දෙකකට අධික කාලයක සිට සිදුකරන ලද විමර්ශනයකින් අනතුරුව සැකකරුවන් අත්අඩංගුවට ගෙන ඇති බව විදෙස් මාධ්‍ය වාර්තා කළේය. සැකකරුවන් විසින් ඩොමිනිකන් රාජ්‍යය හරහා අමෙරිකාව සහ යුරෝපා රටවලට මෙම මිනිස් ජාවාරම සිදුකර ඇති බව විමර්ශනවලදී අනාවරණය වී ඇත. පුද්ගලයින් 60 දෙනෙකුට අධික පිරිසක් මෙලෙස නීති විරෝධීව විදෙස්ගත කර ඇති අතර මොවුන් මාස 6ක පමණ කාලයක සිට ජාවාරම සිදුකර ඇති බවට ද තොරතුරු අනාවරණය වී ඇති බව සඳහන්ය. මොවුන් ශ්‍රී ලංකාව, කියුබාව, ප්‍රංශය, ස්පාඤ්ඤය සහ හයිටි යන රාජ්‍යවල සිට මෙම මිනිස් ජාවාරම සිදුකර ඇති බවට ද තොරතුරු අනාවරණය වී ඇත.", "URL": "https://sinhala.adaderana.lk/news.php?nid=34349", "Category": null, "Parent URL": null}