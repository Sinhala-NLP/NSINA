{"Source": "Adaderana", "Timestamp": "November 4, 2017 08:44 am", "Headline": "  මිනුවන්ගොඩ අනතුරින් 3ක් අවසන් ගමන් යයි-2ක් රෝහලේ", "News Content": "මිනුවන්ගොඩ, 18 කණුව ප්‍රදේශයේදී සිදු වූ ට්‍රක් රථ අනතුරකින් පුද්ගලයින් තිදෙනෙකු මියගොස් තවත් දෙදෙනෙකු තුවාල ලබා තිබේ. ට්‍රක් රථයක් රියදුරුට පාලනය කර ගැනීමට නොහැකිව මාර්ගයෙන් ඉවතට පැන ට්‍රාන්ස්ෆෝමරයක් සහිත අධි බලැති විදුලි රැහැන් කණුවක ගැටී එම ට්‍රාන්ෆෝමරය ට්‍රක් රථය මතට කඩා වැටීමෙන් අනතුර සිදුව ඇති බව පොලීසිය පැවසුවේය. අනතුරින් ට්‍රක් රථයේ ගමන් ගත් පුද්ගලයින් 05 දෙනෙකු බරපතළ තුවාල ලබා මීගමුව රෝහලට ඇතුළත් කිරීමෙන් පසු තිදෙනෙකු මියගොස් තිබේ. මියගොස් ඇත්තේ නාවලපිටි, මාතලේ සහ මහව යන ප්‍රදේශවල පදිංචිව සිටි 54, 26 සහ 27 හැවිරිදි වසයේ පසු වූ පුද්ගලයින් තිදෙනෙකි. මෘත ශරීර මීගමුව රෝහලේ මෘත ශරීරාගාරයේ තැන්පත් කර ඇති අතර කටුනායක පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79487", "Category": null, "Parent URL": null}