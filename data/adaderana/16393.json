{"Source": "Adaderana", "Timestamp": "May 29, 2011 09:04 am", "Headline": "අනතුරු දෙකක්-මරණ දෙකක්..!", "News Content": "මාතර , ඉසදීන් නගරය ආසන්නයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. වෑන් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව මාතර පොලිසිය ප්‍රකාශ කරයි. අනතුරින් යතුරු පැදිකරු ජීවිතක්ෂයට පත් වී ඇති අතර යතුරු පැදියේ පිටුපස ගමන් ගත් පුද්ගලයා තුවාල ලබා ප්‍රතිකාර සඳහා මාතර රෝහලට ඇතුළත් කර තිබේ. මේ අතර කටුනායක , ඇවරියවත්ත , යාගොඩමුල්ල ප්‍රදේශයේ දී වෑන් රථයක් යතුරුපැදියක ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් වී ඇති බව කටුනායක පොලිසිය පවසයි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු මිනුවන්ගොඩ මහේස්ත්‍රාත් අධීකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16393", "Category": null, "Parent URL": null}