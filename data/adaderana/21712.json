{"Source": "Adaderana", "Timestamp": "January 28, 2012 04:52 pm", "Headline": "මෝටර් රියක් ත්‍රිරෝද රියක ගැටී එක් අයෙක් මියයයි", "News Content": "වත්තල, ප්‍රීතිපුර ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. මෝටර් රථයක් සහ ත්‍රිරෝද රථයක් එකිනෙක ගැටීමෙන් අනතුර සිදුව ඇති බව පොලිසිය පැවසීය. අනතුරින් ත්‍රිරෝද රථයේ පිටුපස අසුනේ ගමන් ගත් 62 හැවිරිදි පුද්ගලයෙකු බරපතල තුවාල ලබා ඇති අතර රාගම රෝහලට ඇතුළත් කිරීමෙන් අනතුරුව ඔහු මියගොස් තිබේ. ඔහු වැලිසර ප්‍රදේශයේ පදිංචිකරුවෙකු බව සඳහන්ය. සිද්ධියට සම්බන්ධ මෝටර් රථය පලාගොස් ඇති අතර වත්තල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21712", "Category": null, "Parent URL": null}