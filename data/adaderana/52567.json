{"Source": "Adaderana", "Timestamp": "July 10, 2015 05:08 pm", "Headline": "පැත්තකට අලියාගෙන් - පැත්තකට ගහෙන්", "News Content": "ඉදිරි මහ මැතිවරණයට දිස්ත්‍රික්ක කිහිපයක් සඳහා එක්සත් ජාතික පක්ෂය යටතේ තරගය කිරීමට ශ්‍රී ලංකා මුස්ලිම් කොංග්‍රසය තීරණය කර තිබේ. පසුගිය දිනවල පැවති සාකච්ඡාවලදී පළවු එකඟතා මත මෙම තීරණය ගත් බව මුස්ලිම් කොංග්‍රසයේ නායක අමාත්‍ය රවුෆ් හකීම් මහතා සඳහන් කළේය. කෙසේ වෙතත් දිස්ත්‍රික්ක කිහිපයකට තනිව තරග කිරීමට ද තීරණය කළ බව ඔහු පැවසුවේය. අද කොළඹ පැවති මාධ්‍ය හමුවකට එක්වෙමින් මුස්ලිම් කොංග්‍රසයේ නායක රවුෆ් හකීම් මහතා මේ බව කියා සිටියේය.ඒ අනූව මුස්ලිම් කොංග්‍රසය මඩකළපුව හා වන්නි දිස්ත්‍රීක්ක දෙක සඳහා තනිව තරඟ කිරීමට තීරණය කර ඇතැයි සඳහන්ය.", "URL": "https://sinhala.adaderana.lk/news.php?nid=52567", "Category": null, "Parent URL": null}