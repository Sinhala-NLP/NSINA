{"Source": "Adaderana", "Timestamp": "July 27, 2018 02:29 pm", "Headline": "ඩුබායිවලදී නිල් දියමන්තියක් සොරකම් කළ ලාංකිකයෙක් අත්අඩංගුවට", "News Content": "ඩුබායි නගරයේ පිහිටි ආයතනයකින් ශ්‍රී ලංකික ජාතිකයෙකු විසින් රුපියල් මිලියන 20ක් වටිනා නිල් දියමන්තියක් සොරකම් කළ පුවතක් විදෙස් මාධ්‍යය වාර්තා කරයි. අදාළ පුද්ගලයා විසින් පසුගිය මැයි 25 දින සොරකම සිදුකර ඇති අතර පසුව ඔහු විසින් එම දියමන්තිය සිය ඥාතීවරයෙක් වෙත බාර දී තිබේ. අදාළ සැකකරුගේ ඥාතීවරයා විසින් මෙම දියමන්තිය ඊයේ(26) සපත්තු පෙටිටියක් තුළ දමා ශ්‍රී ලංකාව වෙත යාවා ඇති අතර පසුව ඩුබායි පොලීසිය එය අත්අඩංගුවට ගෙන තිබේ. මෙම නිල් දියමන්තිය ආරක්ෂව සඳහා තබා තිබු සේප්පුව ආරක්ෂ දොරටු 3කින් සමන්විත අතර මෙම සොරකම සිදු කළ ආකාරය ඩුබායි පොලීසිටද ගැටළුකාරී තත්ත්වයකි. මෙම සොරකම සිදුකළ පුද්ගලයා හඳුනා ගැනීම සඳහා ඩුබායි පොලීසිය විසින් පුද්ගලයින් 120ක් දෙනෙකුගෙන් ප්‍රශ්න කිරීමට සිදුවු අතර සී.සී.ටී.වී ආරක්ෂිත කැමරාවේ දර්ෂණ පැය 8620ක් පරික්ෂා කිරීමට සිදුවු බව විදෙස් මාධ්‍යය සඳහන් කරයි.", "URL": "https://sinhala.adaderana.lk/news.php?nid=93301", "Category": null, "Parent URL": null}