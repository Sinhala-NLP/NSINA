{"Source": "Adaderana", "Timestamp": "October 30, 2014 09:48 am", "Headline": "රට මල් පැළ රේගුවේ හිරවෙයි ", "News Content": "තායිලන්තයේ බැංකොක් නුවර සිට නීති විරෝධී ලෙස මෙරටට ගෙන්වු මල් පැළ තොගයක් සමඟ පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන තිබේ. ඊයේ(29) රාත්‍රී 11.30ට පමණ දිවයිනට පැමිණි ගම්පහ ප්‍රදේශයේ පදිංචි ව්‍යාපාරිකයෙකු මෙලෙස අත්අඩංගුවට ගෙන ඇති බව වාර්තා වෙයි. එහිදි සැකකරු සතුව තිබී ඇනතූරියම්, ඕකිඩ් තවත් මල් පැළ කිහිපයක් සොයාගෙන තිබේ. සැකකරු සම්බන්ධයෙන් ගුවන් තොටුපොළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47058", "Category": null, "Parent URL": null}