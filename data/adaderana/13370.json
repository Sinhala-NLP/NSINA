{"Source": "Adaderana", "Timestamp": "January 9, 2011 11:03 am", "Headline": "වන්නියේ වැව් පිටාර ගලන්න ළඟයි", "News Content": "වන්නි ප්‍රදේශයට බලපා ඇති ධාරාණීපාත වර්ෂාව හේතුවෙන් වැව් බොහෝමයක් පිටාර මට්ටමට පැමිණ ඇති බව වාර්තා වේ. වර්ෂාව හේතුවෙන් එම ප්‍රදේශවල වගාවන්ට ද හානී සිදුවී ඇති බව අද දෙරණ වාර්තාකරු සඳහන් කරයි. මුං , කව්පි , වී වගාවන් සිදුකරන ප්‍රදේශ බොහෝමයක් ජලයෙන් යටවී ඇති බව ද කියැවේ. කිලිනොච්චිය , මුලතිව් යන ප්‍රදේශවලට බලපා ඇති ගංවතුර තත්ත්වය හේතුවෙන් තාවකාලික නිවාසවල පදිංචි පිරිස් එයින් ඉවත් ඇති බව ද වාර්තා වේ.", "URL": "https://sinhala.adaderana.lk/news.php?nid=13370", "Category": null, "Parent URL": null}