{"Source": "Adaderana", "Timestamp": "March 29, 2018 12:10 pm", "Headline": "තුන්කොන් 20 - 20 ක්‍රිකට් තරගාවලියේ පෙරමුණ ඔස්ට්‍රේලියානු කාන්තා කණ්ඩායමට", "News Content": "ඉන්දියාවේ පැවැත්වෙන කාන්තා තුන්කොන් 20 - 20 ක්‍රිකට් තරගාවලියේ එංගලන්ත කාන්තා කණ්ඩායම සහ ඔස්ට්‍රේලියා කාන්තා කණ්ඩායම අතර පැවති තරඟය කඩුලු 8කින් ජය ගැනීමට ඔස්ට්‍රේලියා කාන්තා කණ්ඩායම සමත් වී තිබේ. තරගයේ කාසියේ වාසිය දිනු ඔස්ට්‍රේලියා නායිකාවගේ ආරාධනයෙන් ප්‍රථමයෙන් පන්දුවට පහර දුන් එංගලන්ත කණ්ඩායමට පන්දුවාර 17 යි පන්දු 4කදී සියලු දෙනා දැවි රැස් කර ගත හැකි වුයේ ලකුණු 96ක් පමණයි. විශිෂ්ට පන්දු යැවීමක නිරත වු ඩෙලීසා කීමන්ස් ලකුණු 20ට කඩුලු 3ක් දවා ගත්තේය. ඇය ඒ වාර්ථා කළේ තම එක්දින ක්‍රිකට් දිවියේ හොඳම පන්දු යැවීමයි. ලකුණු 97ක ජයග්‍රාහි ඉලක්කයක් හඹා යෑමට පිටියට පිවිසි ඔස්ට්‍රේලියා කණ්ඩායම පන්දුවාර 11 යි පන්දු 3කදී කඩුලු 2ක් දැවි ජයග්‍රාහි ඉලක්කය පසු කර තිබේ. මේ වන විට ප්‍රසාද ලකුණු සටහනේ පෙරමුණ ගෙන සිටින්නේ ඔස්ට්‍රේලියා කාන්තා කණ්ඩායම වන අතර තරඟයේ වීරයා සම්මානය ඔස්ට්‍රේලියා කාන්තා කණ්ඩායමේ එලිස් පෙරී දිනා ගෙන ඇත.", "URL": "https://sinhala.adaderana.lk/news.php?nid=86564", "Category": null, "Parent URL": null}