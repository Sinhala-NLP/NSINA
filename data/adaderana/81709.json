{"Source": "Adaderana", "Timestamp": "December 18, 2017 01:13 pm", "Headline": " නිධන් හාරද්දී කත ඇතුළු 8 කොටු වෙයි", "News Content": "නාරම්මල, හොරොම්බාව ප්‍රදේශයේ නිවසක නිධන් ලබා ගැනීමේ අරමුණින් කැනීම් කරමින් සිටි කාන්තාවක ඇතුළු පුද්ගලයින් 08 දෙනෙකු අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලීසිය පැවසුවේය. අත්අඩංගුවට ගන්නා අවස්ථාවේදී ඔවුන් සතුව තිබී කැනීම් කටයුතු සිදු කිරීම සඳහා යොදාගත් උපකරණ තොගයක්ද පොලිසිය බාරයට ගෙන තිබේ. සැකකරුවන් කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 22 වනදා දක්වා රක්ෂිත බන්ධනාගාර ගත කර ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=81709", "Category": null, "Parent URL": null}