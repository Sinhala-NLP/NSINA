{"Source": "Adaderana", "Timestamp": "December 22, 2013 08:43 pm", "Headline": "පකිස්ථානය 326/5යි", "News Content": "ශ්‍රී ලංකාවට එරෙහිව පැවැත්වෙන තෙවැනි එක්දින තරඟයේදී පළමුවෙන් පන්දුවට පහරදුන් පකිස්ථානු කණ්ඩායම කඩුලු 5ක් දැවී ලකුණු 326ක් ලබා ගැනීමට සමත් විය. ඩුබායි සාජා ක්‍රීඩාංගණයේදී පැවැත්වෙන මෙම තරඟයේ කාසියේ වාසියේ ආරාධනයෙන් පන්දුවට පහරදෙමින් ඔවුන් ශ්‍රී ලංකාවට එම ඉලක්කය ලබාදෙන ලදී. පකිස්ථානය වෙනුවෙන් මොහොමඩ් හෆීස් නොදැවී ලකුණු 140ක් ලබා ගැනීමට සමත් වූ අතර පන්දු යැවීමේදී තිසර පෙරේරා ලකුණු 58ට කඩුලු 2ක් බිඳ හෙළීය. පකිස්ථානු කණ්ඩායම මෙම තරඟාවලියේ පළමු තරඟයේදීත් ලකුණු 300 සීමාව ඉක්මවා ගිය අතර ඒ අනූව එම දස්කම අදත් දැක්වීමට සමත් විය. එසේම තරඟ තුනේදීම ඔවුන්ගේ පිතිකරුවන් ශතක් ලබා ගැනීමට සමත් වීම විශේෂත්වයකි.", "URL": "https://sinhala.adaderana.lk/news.php?nid=39786", "Category": null, "Parent URL": null}