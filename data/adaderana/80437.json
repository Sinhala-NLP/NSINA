{"Source": "Adaderana", "Timestamp": "November 23, 2017 09:39 pm", "Headline": "මුහුදේ විශාල පිපිරීමක් ", "News Content": "මුහුදේ අසාමාන්‍ය පිපිරුම් හඬක් ඇසුණු බව වාර්තා වේ. දකුණු අත්ලාන්තික සාගරයේ මෙම පිපිරීම සිදුව තිබේ. මෙය අතිශය අසාමාන්‍ය, එක්වරම නැගුණු, අතිශය බිහිසුණු සහ න්‍යෂ්ටික නොවන පිපිරීමක් බව ආර්ජන්ටිනා නාවික හමුදා ප්‍රකාශකයා පවසා ඇත. ඒ.ආර්.ඒ. සැන් ජුආන් සබ්මැරීනය කාර්ය මණ්ඩලයේ 44 දෙනෙකු සමඟ පසුගිය බදාදා දිනයේදී මෙම මුහුදු කලාපයේදීම අතුරුදන් විය. රුසියාව සහ ඇමෙරිකාව ප්‍රමුඛව තවත් බලවත් රාජ්‍යයන් රැසක් මෙම සබ්මැරීනය සෙවීම සඳහා එක්ව තිබේ. මෙම පිපිරීම කවර හේතුවක් නිසා සිදුවූ පිපිරීමක්ද යන්න මෙතෙක් අනාවරණය කරගෙන නොමැත. ඒ අනුව, මේ වනවිටත් ප්‍රදේශයේ සෝදිසි මෙහෙයුම් සිදුවන බව විදෙස් මාධ්‍ය වැඩිදුරටත් පවසයි.", "URL": "https://sinhala.adaderana.lk/news.php?nid=80437", "Category": null, "Parent URL": null}