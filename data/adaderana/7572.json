{"Source": "Adaderana", "Timestamp": "March 30, 2010 10:14 am", "Headline": "ගංජා ප්‍රවාහනය කළ දෙදෙනෙක් අත්අඩංගුවට", "News Content": "කිලෝග්‍රෑම් 100 කට අධික ගංජා තොගයක් ප්‍රවාහනය කරමින් සිටි පුද්ගලයින් දෙදෙනෙකු හුංගම ප්‍රදේශයේ දී අත්අඩංගුවට ගෙන තිබේ. ඊයේ රාත්‍රී රත්නවේල්ල මාර්ග බාධකයේ දී ලොරියක් පරීක්ෂා කිරීමේ දී මෙම ගංජා තොගය සොයා ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. ලොරියේ වහලයේ සකස් කර තිබුණු විශේෂ රහස් කුටියක් තුළ මෙම ගංජා තොගය අසුරා තිබූ බව සඳහන්ය. අත්අඩංගුවට ගත් සැකකරුවන් දෙදෙනා අද අධිකරණයට ඉදිරිපත් කිරීමට නියමිත අතර හුංගම පොලිසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7572", "Category": null, "Parent URL": null}