{"Source": "Adaderana", "Timestamp": "June 9, 2015 12:35 pm", "Headline": "තලවාකැලේ ගින්නකින් වතු නිවාස 28ට හානි - 140ක් අවතැන් ", "News Content": "තලවාකැලේ, බඹරකැලේ වතුයායේ කුට්ටිමලේ කොටසේ වතුනිවාස පේළියක ගින්නක් හටගෙන තිබේ.අද පෙරවරුවේ ඇති එම ගින්නෙන් එම වතුනිවාස පේළියේ තිබූ නිවාස විස්සක් සම්පූර්ණයෙන්ම ගිනිගෙන විනාශවී ඇතැයි අප වාර්තාකරු කියයි.ගින්නෙන් කිසිවෙකුටත් අනතුරක් සිදුවී නොමැති අතර එම නිවාස පේළියේ ජීවත්වූ පවුල් විසිඅටකට අයත් සාමාජිකයන් එකසිය හතලිහක් පමණ තාවකාලිකව වෙනත් ස්ථානයක පදිංචිකර ඔවුන්ට අවශ්‍ය පහසුකම් සලසා දෙන බව එම වතුයායේ වතුඅධිකාරීවරයා පැවසුවේය. ගින්නෙන් වතුකම්කරුවන්ට අයත් පෞද්ගලික බඩු බාහිරාදිය සියල්ල විනාශවී ඇති අතර ගින්නෙන් සිදුවූ අලාභය මෙතෙක් තක්සේරුකර නොමැත. ගින්න පිළිබඳව ලිඳුල පොලීසිය පරීක්ෂණ පවත්වයි.ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=51874", "Category": null, "Parent URL": null}