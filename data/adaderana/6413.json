{"Source": "Adaderana", "Timestamp": "February 2, 2010 08:25 am", "Headline": "වව්නියාවෙන් පුපුරණද්‍රව්‍ය තොගයක් ", "News Content": "වව්නියාව අලිමංකඩ පුරප්පන් කැළෑ ප්‍රදේශයේ සඟවා තිබූ පුපුරණදුව්‍ය ඇතුළු යුධඋපකරණ තොගයක් සොයා ගෙන තිබේ. වව්නියාව විශේෂ කාර්ය බලකා කඳවුරේ නිලධාරීන් සිදු කළ වි‍ෙශ්ෂ මෙහෙයුමක දී මෙම යුධ උපකරණ සොයා ‍ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා ප්‍රකාශ ක‍ළේය. මෙහි දී කිලෝග්‍රෑම් 12 බැගින් බර ක්ලේමෝ බෝම්බ 2 ක් , කිලෝග්‍රෑම් 02 බැගින් බර ක්ලේමෝ බෝම්බ 4 ක් , ජීව අත්බෝම්බ 6 ක් , පුද්ගලනාශක බෝම්බ 120 ක් , ටී 56 ජීව උණ්ඩ 400 ක් , විදුලි ඩෙට‍ෙ‍න්ටර් 82 ක් ඇතුළු යුධ උපකරණ රැසක් සොයා ගෙන ඇති බවට වාර්තා වේ. මෙම පුපුරණ ද්‍රව්‍ය සහ යුධ උපකරණ වව්නියාව පොලීසියට භාර දී ඇති අතර වව්නියාව පොලීසිය ‍මේ සම්බන්ධයෙන් වැඩි දුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=6413", "Category": null, "Parent URL": null}