{"Source": "Adaderana", "Timestamp": "January 8, 2019 10:40 pm", "Headline": "මස් ටික ශීතකරණයේ-හිස වහලය උඩ", "News Content": "අලවතුගොඩ පොලිස් බල ප්‍රදේශයට අයත් විලාන ප්‍රදේශයේ දී මුවෙකු මරා මස් කිලෝ හතර හමාරක් ශිතකරණයේ තබා ගෙන සිටි පුද්ගලයෙකු අලවතුගොඩ පොලීසිය මගින් අද (08) සවස අත් අඩංගුවට ගෙන තිබේ. පොලීසියට ලැබුණු තොරතුරක් අනුව පරීක්ෂණ පවත්වා මෙම සැකකරු අත් අඩංගුවට ගනු ලැබ ඇති අතර සැකකරුගේ නිවසේ ශීතකරණයේ තිබූ මුව මස් කිලෝ හතර හමාරක් පොලීස් භාරයට ගෙන තිබේ. සැකකරු විසින් මරන ලද බව කියන මුවාගේ හිස ඔහුගේ නිවසේ වහලය උඩ තිබියදී පොලීසය මගින් සොයා ගෙන ඇත. අත් අඩංගුවට ගත් මස් මුව මස් තොගය පශු වෛද්‍යවරයෙකු වෙත ඉදිරිපත් කර ඒවා මුව මස් බවට තහවුරු කර ගෙන තිබේ. මෙම මස් තොගය සමඟ අත් අඩංගුවට ගත් සැකකරු හෙට (09) මහනුවර අතිරේක මහේස්ත්‍රාත් අධිකරණය වෙත ඉදරිපත් කිරීමට නියමියි. අලවතුගොඩ පොලිස් ස්ථානාධිපති පොලිස් පරීක්ෂක සුසන්ත ඒ්කනායක ඉලංගසිංහ මහතාගේ උපදෙස් මත අපරාධ විමර්ශණ අංශයේ ස්ථානාධිපති උප පොලිස් පරීක්ෂක නාරද, සැරයන් 15652 බන්දුල යන මහත්වරුන් මේ සම්බන්ධයෙන් වැඩි දුර පරීක්ෂණ පැවැත්වූහ.", "URL": "https://sinhala.adaderana.lk/news.php?nid=102026", "Category": null, "Parent URL": null}