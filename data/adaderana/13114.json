{"Source": "Adaderana", "Timestamp": "December 28, 2010 10:37 am", "Headline": "කුරුඳුවත්තෙන් ජීව අත්බෝම්බයක් හමුවෙයි", "News Content": "විදේශ රටක නිෂ්පාදිත ජීව අත්බෝම්බයක් කොළඹ, කුරුඳුවත්ත ප්‍රදේශයේ දී සොයා ගෙන තිබේ. එම ප්‍රදේශයේ කුණු කසල දමන ස්ථානයක තිබී මෙම ජීව අත් බෝම්බය සොයා ගෙන ඇති බව කුරුඳුවත්ත පොලිසිය පවසයි. පොලිසියට ලැබුණු තොරතුරකට අනුව සිදු කළ සෝදිසි කිරීමක දී මෙම ජීව අත්බෝම්බය සොයා ගෙන ඇත. මේ සම්බන්ධයෙන් කුරුඳුවත්ත පොලිසිය වැඩිදුර විමර්ශන කටයුතු ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=13114", "Category": null, "Parent URL": null}