{"Source": "Adaderana", "Timestamp": "June 4, 2013 01:57 pm", "Headline": " ග්‍රාම නිලධාරියාට කාන්තවකගෙන් ප්‍රහාරයක්", "News Content": "බණ්ඩාරවෙල, හීල්ඔය, රජකොටුව ප්‍රදේශයේ ග්‍රාම නිලධාරීවරයාට කාන්තාවක් විසින් තියුණු ආයුධයකින් පහර දී තිබේ. අද පෙරවරුවේ සිය රාජකාරී කටයුතු සදහා යමින් සිටිය දී මෙම ග්‍රාම නිලධාරීවරයා පහර කෑමට ලක්ව ඇති බව සඳහන්ය. ප්‍රදේශයේ පොදු මාර්ගයක් සම්බන්ධයෙන් ඇති වූ සිද්ධියක් මුල් කර ගෙන මෙම පහරදීම සිදුව ඇති බව අද දෙරණ වාර්තාකරු කියා සිටියි. පහරකෑමෙන් තුවාල ලැබූ ග්‍රාම නිලධාරීවරයා ප්‍රතිකාර සදහා බණ්ඩාරවෙල දිසාරෝහලට ඇතුළත් කර ඇත. සිද්ධිය සම්බන්ධයෙන් ඇල්ල පොලිසිය විමර්ශන සිදුකරයි.", "URL": "https://sinhala.adaderana.lk/news.php?nid=34622", "Category": null, "Parent URL": null}