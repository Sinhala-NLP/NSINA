{"Source": "Adaderana", "Timestamp": "December 9, 2010 08:49 pm", "Headline": "සහල් වලට උපරිම සිල්ලර මිලක් නියමවෙයි", "News Content": "අද(09) මධ්‍යම රාත්‍රියේ සිට ක්‍රියාත්මක වන පරිදි සහල් සඳහා උපරිම සිල්ලර මිලක් නියම කර ඇති බව සමුපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. ඒ අනුව සම්බා හාල් කිලෝවක් සඳහා රුපියල් 70 ක් ද, නාඩු සහල්, සුදු හා රතු කැකුළු සහල් කිලෝවක් සඳහා රුපියල් 60 ක් ද ලෙස උපරිම සිල්ලර මිලක් නියම කර තිබේ. නමුත් සහල් කිලෝ ග්‍රෑම් 01 ක් සඳහා පනවා තිබූ රුපියල් 70 ක උපරිම සිල්ලර මිල ඉවත් කිරීමට පසුගිය ඔක්තොම්බර් මස 26 අභ්‍යන්තර වෙළඳ කටයුතු අමාත්‍යාංශය තීරණය කර තිබුණි. සහල් මිල ගණන් පහත වැටීම හේතුවෙන් මෙම පියවර ගත් බව එම අමාත්‍යාංශය පෙන්වා දෙනු ලැබීය.", "URL": "https://sinhala.adaderana.lk/news.php?nid=12735", "Category": null, "Parent URL": null}