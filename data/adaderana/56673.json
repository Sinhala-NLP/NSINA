{"Source": "Adaderana", "Timestamp": "January 26, 2016 06:00 pm", "Headline": "මින්නේරියේ තරුණයා තල්ලු කළාද? වැටුණාද?", "News Content": "දෙහිවල ප්‍රදේශයේ මහල් ගොඩනැඟිල්ලක් අසළ තුවාල සහිතව වැටී සිටි පුද්ගලයෙකු රෝහල් ගත කිරීමෙන් පසු මියගොස් තිබේ.119 පොලිස් හදිසි ඇමතුම් අංශයට ලද තොරතුරක් මත රාත්‍රී ජංගම රාජකාරියේ නිරතව සිටි පොලිස් නිලධාරීන් විසින් අදාළ පුද්ගලයා කළුබෝවිල රෝහලට ඇතුළත් කර ප්‍රතිකාර ලබමින් සිටියදී මියගොස් ඇති බව සඳහන්ය.මියගොස් ඇත්තේ එම ගොඩනැගිල්ලේ සේවය කළ කම්කරුවෙකි.ඔහු මින්නේරිය ප්‍රදේශයේ පදිංචිව සිටි 25 හැවිරිදි පුද්ගලයෙකු බව පොලිස් මාධ්‍ය ප්‍රකාශක කාර්යාලය සඳහන් කළේය. මෘත ශරීරය කළුබෝවිල රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය සිදුකිරීමට නියමිතය.", "URL": "https://sinhala.adaderana.lk/news.php?nid=56673", "Category": null, "Parent URL": null}