{"Source": "Adaderana", "Timestamp": "June 6, 2016 04:16 pm", "Headline": "UPDATE: හානි වූ නිවාස පිළිසකර කර දෙන්න අගමැති එකඟවෙයි", "News Content": "අවිස්සාවේල්ල - කොස්ගම, සාලාව කඳවුරේ ගිනිගැනීමෙන් අලාභ හානි සිදු වූ නිවාස නැවත පිළිසකර කර දීම සඳහා අග්‍රමාත්‍ය රනිල් වික්‍රමසිංහ මහතා එකඟ වී තිබේ.අග්‍රමාත්‍යවරයා අද(06) සාලාව කඳවුරු ප්‍රදේශයට පැමිණ නිරීක්ෂණය කිරීමෙන් පසුව මෙම තීරණය ගත් බව අනුර යාපා ප්‍රියදර්ශන යාපා මහතා පවසයි.එමෙන්ම මෙම ගිනි ගැනීමෙන් පූර්ණ හා අර්ධ වශයෙන් හානි සිදු වූ නිවාස නැවත පිළිසකර කර දීමට අදාළ අංශ වෙත දැනටමත් උපදෙස් ලබා දී ඇති බවද සඳහන්ය.", "URL": "https://sinhala.adaderana.lk/news.php?nid=60840", "Category": null, "Parent URL": null}