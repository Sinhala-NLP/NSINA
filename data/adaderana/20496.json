{"Source": "Adaderana", "Timestamp": "December 6, 2011 01:11 pm", "Headline": " ආවේ හම්බ කරන්න නෙවෙයි", "News Content": "තමන් දේශපාලනයට ආවේ හරිහම්බ කරන්න නොවන බව එ.ජා.ප නියෝජ්‍ය නායක කරූ ජයසූරිය මහතා පවසයි. මේවන විට රට ගමන් කරනා දිශාව පිළිබඳ විමසිල්ලෙන් බැලුවහොත් කෙතරම් ඛේදවාචකයක්දැයි ඕනම කෙනෙකුට වැටහෙන බව හෙතෙම කියා සිටියි. රටට යුක්තිය හා සාධාරණත්වය යළි දිනාගත යුතුව ඇති බවත්,ඒ වෙනුවෙන් නායකත්වය ගැනීමට තමන් සූදානම් බවත් ජයසූරිය මහතා සඳහන් කරයි. කොළඹ ගාලුමුවදොර හෝටලයේදී කරූ ජයසූරිය මහතාගේ නමින් නිල වෙබ් අඩවියක් ප්‍රකාශයට පත්කිරීමේ අවස්ථාවට එක්වෙමින් එ.ජා.ප නියෝජ්‍ය නායකයා මෙසේ අදහස් දැක්වීය. එක්සත් ජාතික පාක්ෂිකයා රැකගැනීමත්,මෙරට එ.ජා.ප ආණ්ඩුවක් පිහිටුවීමත් තමාගේ එකම අභිප්‍රාය බව කරූ ජයසූරිය මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20496", "Category": null, "Parent URL": null}