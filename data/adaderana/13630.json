{"Source": "Adaderana", "Timestamp": "January 20, 2011 01:56 pm", "Headline": "බණ්ඩාරනායක ගුවන්තොටුපළේ නව ගමන් මලු පථය විවෘත වෙයි", "News Content": "කටුනායක බණ්ඩාරනායක ජාත්‍යන්තර ගුවන්තොටුපළේ පැමිණීමේ පර්යන්තය සඳහා ඉදිකෙරුණු නව ගමන් මලු පථය අද(20) දහවල් විවෘත කෙරුණි. ඒ අනුව බණ්ඩාරනායක ගුවන්තොටුපළේ පැමිණීමේ පර්යන්තයේ ගමන් මලු පරීක්ෂා කිරීමේ පථ සංඛ්‍යාව 6 දක්වා ඉහළ යයි. පසුගිය වස‍රේ සැප්තැම්බර් මාසයේ ඉදිකිරීම් ඇරඹුණු මෙම ගමන් මලු පරීක්ෂා කිරීමේ පථය සඳහා වැයවී ඇති මුදල රුපියල් මිලියන 115 කි. නව ගමන් මලු පරීක්ෂා කිරීමේ පථය මගින්, ගුවන් මගීන් 600 ගේ ගමන් මලු එකවර පරීක්ෂා කිරීමේ හැකියාව ඇති බව සිවිල් ගුවන් සේවා අමාත්‍යාංශය පවසයි. ඒ අනුව විනාඩි 30 ක් වැනි කාලයක් ඇතුළත ගුවන් මගීන්ට තම ගමන් මලු නිදහස් කරගැනීමට හැකියාව ලැබෙන බව එම අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13630", "Category": null, "Parent URL": null}