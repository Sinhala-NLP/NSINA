{"Source": "Adaderana", "Timestamp": "August 6, 2017 04:14 pm", "Headline": "  අනවසර වැලි ජාවාරම්කරුවන් සොයා යාපනයේ විශේෂ මෙහෙයුම්", "News Content": "යාපනය ප‍්‍රදේශයේ අනවසරයෙන් සිදුකරනු ලබන වැලි ජාවාරම්කරුවන් අත්අඩංගුවට ගැනීම වෙනුවෙන් විශේෂ මෙහෙයුමක් ඊයේ(05) යාපනය- වඩමාරචචි හා තුන්නාලෙයි ප‍්‍රදේශයේදී සිදුකරනු ලැබීය.පොලිස් නිලධාරීන් හා පොලිස් විශේෂ කාර්ය බළකා නිලධාරීන් සහභාගී කරවා ගනිමින් විශේෂ මෙහෙයුම සිදුකළ අතර අනවසර වැලිගොඩ දැමීමේ ජාවාරම සිදුකළ පුද්ගලයින් තිදෙනෙකු හා ජාවාරම්කරුවන් අතහැර දමා ගොස් තිබූ යතුරුපැදි කිහිපයක් සොයාගත් බව යාපනය පොලීසිය පැවසීය.පොලිස් නිලධාරීන් හා පොලිස් විශේෂ කාර්ය බළකා නිලධාරීන් 100 ක පමණ පිරිසක් මෙහෙයුම වෙනුවෙන් සහභාගි වී සිටියහ.යාපනය - තුන්නාලෙයි,වඩමාරච්චි,වලිකාමම් දකුණ,එලාලෙයි ප‍්‍රදේශයන්ගේ මෙහෙයුම් දියත් කළ අතර,අදාළ ප‍්‍රදේශයන්ගේ අනවශ්‍ය ලෙස රැදී සිටි පුද්ගලයින්ගේ අනන්‍යතාවය පරීක්ෂා කිරීම හා ලොරි රථ පරීක්ෂා කිරීමද සිදුකරනු ලැබීය.පොලිස්පතිවරයා විසින් යාපනය ප‍්‍රදේශයේ සිදුකළ සංචාරයේදි යාපනය ප‍්‍රදේශයේ සිදුකරනු ලබන අනවසර වැලි ජාවාරම නතර කරන ලෙසට සිදුකළ නියෝග යටතේ මෙහෙයුම සිදුකළ බවද පොලීසිය පැවසීය.අත්අඩංගුවට ගත් වාහන,සැකකරුවන් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76026", "Category": null, "Parent URL": null}