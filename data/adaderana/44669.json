{"Source": "Adaderana", "Timestamp": "July 15, 2014 08:16 am", "Headline": "ජනපති ගාසා තීරයේ වත්මන් තත්ත්වයත් සොයාබලයි", "News Content": "ජනාධිපති මහින්ද රාජපක්ෂ මහතා ගාසා තීරයේ වත්මන් තත්ත්වය පිළිබඳ පලස්තීන ජනාධිපති මහමුද් අබ්බාස්ගෙන් විමසීමක් කර තිබේ. ජනාධිපති මාධ්‍ය අංශය සඳහන් කළේ පලස්තීන ජනාධිපතිවරයා වෙත දුරකථන ඇමතුමක් ලබාදෙමින් මහින්ද රාජපක්ෂ මහතා මෙම විමසීම සිදුකර ඇති බවයි. එහිදී ගාසා තීරයට එල්ල වු ප්‍රහාර වලින් මියගිය පලස්තීන වැසියන් සම්බන්ධයෙන් ජනාධිපති මහින්ද රාජපක්ෂ මහතා සිය කනගාටුව ද පළ කර තිබේ. ඊශ්‍රායලය විසින් පසුගිය දින කිහිපය තුළ ගාසා තීරයට එල්ල කළ ප්‍රහාර වලින් පුද්ගලයින් 170කට අධික පිරිසක් මියගිය අතර තවත් දහසකට ආසන්න සංඛ්‍යාවක් තුවාල ලැබුහ.", "URL": "https://sinhala.adaderana.lk/news.php?nid=44669", "Category": null, "Parent URL": null}