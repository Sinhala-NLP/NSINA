{"Source": "Adaderana", "Timestamp": "November 24, 2018 11:44 am", "Headline": "පස් කන්දෙන් අවහිර වූ මාර්ගයේ රථ වාහන ධාවනයට ඉඩ", "News Content": "පස් කන්දක් කඩා වැටීම හා විශාල ගල් පෙරළීම නිසා අද(24) උදෑසන සිට රථ වාහන ධාවනය ඇණ හිට තිබූ තලවාකැලේ- පූණ්ඩළුඔය ප්‍රධාන මාර්ගයේ වාහන ධාවනය සඳහා එක් මන්තීරුවක් විවෘත කළ බව පුණ්ඬළුඔය පොලීසිය පවසයි. මාර්ගයට කඩා වැටී තිබූ පස් කඳු හා ගල් කොටසක් මේ වන විට මාර්ග සංවර්ධන අධිකාරිය හා පූණ්ඩළුඔය පොලීසිය එක්ව ඉවත් කර ඇති අතර තව දුරටත් එම මාර්ගයේ විශාල ගල් හා පස් කඳු කඩා වැටීමේ අවධානමක් පවතින හෙයින් ප්‍රවේශමෙන් රථ වාහන ධාවනයේ යෙදෙන ලෙස පොලීසිය රියදුරන්ගෙන් ඉල්ලා සිටියි. ඊයේ (23) රාත්‍රී කාලයේ මධ්‍යම කඳුකරයට පැවති ධාරානිපාත වර්ෂාවත් සමඟ පස්, ගල් හා ගස් කඩා වැටීමෙන් එම මාර්ගය සම්පූර්ණයෙන් අවහිරව තිබුනි.", "URL": "https://sinhala.adaderana.lk/news.php?nid=99705", "Category": null, "Parent URL": null}