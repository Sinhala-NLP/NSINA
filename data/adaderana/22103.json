{"Source": "Adaderana", "Timestamp": "February 14, 2012 12:32 pm", "Headline": "ඉන්දියාවට ලකුණු 237 ක ඉලක්කයක්", "News Content": "සී.බී කුසලාන තුන්කොන් ක්‍රිකට් තරගාවලියේ ශ්‍රී ලංකාව සහ ඉන්දියාව අතර අද(14) පැවැත්වෙන තරගයේ දී නියමිත පන්දුවාර 50 අවසානයේ කඩුලු 09 ක් දැවී ලකුණු 236 ක් රැස්කිරීමට ශ්‍රී ලංකා කණ්ඩායම සමත්විය. තරගයේ කාසියේ වාසිය දිනාගත් ශ්‍රී ලංකා කණ්ඩායමේ නායක මහේල ජයවර්ධන පළමුව පන්දුවට පහරදීමට තීරණය කළේය. ශ්‍රී ලංකා කණ්ඩායම වෙනුවෙන් දිනේෂ් චන්දිමාල් ලකුණු 81 ක් රැස්කළේය. ඒ අනුව තරගයේ ජයග්‍රහණය වෙනුවෙන් ඉන්දීය කණ්ඩායම ලකුණු 237 ක් රැස්කළ යුතුව ඇත. තරගාවලියේ ශ්‍රි ලංකාව සහභාගී වන තෙවන තරගය මෙය වන අතර පළමු තරග දෙකම පරාජය වීම හේතුවෙන් මෙම තරගය ශ්‍රි ලංකා කණ්ඩායමට ඉතා වැදගත් වේ. ඉන්දියාව මේ වන විට තරගාවලියේ තරග තුනකට සහභාගී වී ඇති අතර ඉන් තරග දෙකක් ජයගෙන ඇත. ඕස්ට්‍රේලියානු කණ්ඩායම ද සහභාගී වු තරග තුනෙන් තරග දෙකක් ජය ලබාගත්තේය.", "URL": "https://sinhala.adaderana.lk/news.php?nid=22103", "Category": null, "Parent URL": null}