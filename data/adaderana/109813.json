{"Source": "Adaderana", "Timestamp": "May 12, 2019 07:04 pm", "Headline": "පාසල්වල ආරක්ෂාව තහවුරුයි", "News Content": "පාසල්වල ආරක්ෂාව තහවුරු කර ඇති අතර දෛනික ජීවිතයේ කටයුතු එපරිද්දෙන් සිදුකරගෙන යන ලෙස පොලිස් මාධ්‍ය ප්‍රකාශක රුවන් ගුණසේකර මහතා ප්‍රකාශ කර සිටියි. \"පාසල්වල ආරක්ෂාවත් තහවුරු කර තිබෙනවා. සාමාන්‍ය ජන ජීවිතයටත් ආරක්ෂාව උපරිමයෙන් සලසා තිබෙනවා. එවගේම 13 වැනිදා සිදුවීමක් ගැන බොහෝ දෙනා අවධානයෙන් ඉන්නේ. ලැබෙන කිසිදු තොරතුරක් අපි බැහැර කරන්නෙ නැහැ. ඒ හරහා අපි උපරිම ආරක්ෂාවක් ලබාදෙනවා. නමුත් මේ තොරතුර බුද්ධි අංශ තහවුරු කර නැහැ. අපි උපරිම ආරක්ෂාව යොදවලා තිබෙනවා\" යනුවෙන් ඔහු ප්‍රකාශ කළේය.", "URL": "https://sinhala.adaderana.lk/news.php?nid=109813", "Category": null, "Parent URL": null}