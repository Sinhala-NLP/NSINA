{"Source": "Adaderana", "Timestamp": "March 18, 2016 01:27 pm", "Headline": "වික්ටෝරියා බලාගාරයට නව පණක් ", "News Content": "වික්ටෝරියා විදුලි බලාගාරයේ විදුලි ජනන යන්ත්‍ර තුනෙන් එක් ජනන යන්ත්‍රයක අලුත්වැඩියාවක් කිරීමට තීරණය කර තිබේ.ඒ සඳහා අමාත්‍ය මණ්ඩල අනුමැතිය ලැබී ඇත.එම එක් ජනන යන්ත්‍රයක ස්ථායුකය (Stator) ප්‍රතිස්ථාපනය කිරීම සඳහා වන යෝජනාව ඉදිරිපත් කර ඇත්තේ විදුලිබල ඇමති රංජිත් සියඹලාපිටිය මහතා විසිනි.වික්ටෝරියා විදුලි බලාගාරයේ විදුලි ජනන යන්ත්‍ර 03ක් ක්‍රියාත්මක වන අතර, එම යන්ත්‍ර වසර 30 කට අධික කාලයක් භාවිතයේ යොදවා ඇත. එම යන්ත්‍රවලින් තවදුරටත් කාර්යක්ෂම ‍ සේවාවක් ලබාගැනීම සඳහා ඒවා නොපමාව අලුත්වැඩියා කළ යුතු බව ඒ සම්බන්ධ තාක්ෂණික විශේෂඥයින් විසින් නිර්දේශ කර තිබේ.ඒ අනුව, වික්ටෝරියා බලාගාරයේ අංක 03 ජනන යන්ත්‍රයේ ස්ථායුකය (Stator) ප්‍රතිස්ථාපනය කිරීම සඳහා වූ ටෙන්ඩරය, අමාත්‍ය මණ්ඩලය විසින් පත් කරන ලද ස්ථාවර ප්‍රසම්පාදන කමිටුව විසින් නිර්දේශ කරන ලද ලංසුකරු වෙත ප්‍රදානය කිරීමට අමාත්‍ය මණ්ඩලය අනුමත කර ඇත.", "URL": "https://sinhala.adaderana.lk/news.php?nid=58344", "Category": null, "Parent URL": null}