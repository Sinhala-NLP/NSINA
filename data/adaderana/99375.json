{"Source": "Adaderana", "Timestamp": "November 17, 2018 08:28 pm", "Headline": "මෝටර් රථයක් ප්‍රපාතයකට පෙරළී සිව් දෙනෙකුට තුවාල", "News Content": "හැටන් නුවරඑළිය ප්‍රධාන මාර්ගයේ ධාවනය කරමින් තිබූ මොටර් රථයක් මාර්ගයෙන් ඉවතට පැන සිදුවූ අනතුරකින් පුද්ගලයින් සිව්දෙනෙක් තුවාල ලැබූ බව පොලීසිය පැවසීය. මෙසේ අනතුරට පත්වූයේ හැටන් සිට නුවරඑළිය බලා ධාවනය කරමින් තිබූ මෝටර් රථයකි. අද (17) පස්වරු 05.00 ට පමණ හැටන්-නුවරඑළිය ප්‍රධාන මාර්ගයේ රදැල්ල කෙටි මාර්ගයේදී අඩි 50 ක් පමණ ප්‍රපාතයට පෙරළීමෙන් එහි ගමන් ගත් දෙදෙනෙක් බරපතල තුවාල ලබා නුවරඑළිය මහ රෝහල වෙත ඇතුළත් කළ බව නානුඔය පොලීසිය පැවසීය. අනතුර වන අවස්ථාවේ මෝටර් රථයේ සිව් දෙනෙක් සිට ඇති අතර අනෙක් දෙදෙනා සුළු තුවාල ලබා ඇති බව පොලීසිය පැවසීය. මධ්‍යම කඳුකරයේ බොහෝ ප්‍රදේශ වලට මේ දිනවල සවස් කාලයේ වර්ෂාව පවතින අතර කඳුකරයේ මාර්ග පද්දති බොහෝ අවස්ථාවල ඝන මීදුමෙන් වැසී පවතින අයුරු දක්නට ලැබේ. සිද්ධිය සම්බන්ධයෙන් නානුඔය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99375", "Category": null, "Parent URL": null}