{"Source": "Adaderana", "Timestamp": "August 29, 2016 03:09 pm", "Headline": "  නල්ලූර් යන්න වායු සමීකරණය කළ දුම්රිය මැදිරි දෙයි", "News Content": "යාපනය, නල්ලූර් කෝවිලේ වාර්ෂික පූජෝත්සවයට සහභාගීවන බැතිමතුන්ගේ ගමන් පහසුව සඳහා වායු සමීකරණය කරන ලද දුම්රිය මැදිරි 03ක් එක් කිරීමට දුම්රිය දෙපාර්තමේන්තුව තීරණය කර තිබේ.එම දෙපාර්තමේන්තුව සඳහන් කළේ බැතිමතුන්ගේ ඉල්ලීම පරිදි මෙම අතිරේක දුම්රිය මැදිරි එක් කිරීමට තීරණය කළ බවයි.ඒ අනුව ලබන 30,31 සහ ලබන මස 01 වනදා ගල්කිස්ස දුම්රිය ස්ථානයේ සිට කන්කසන්තුරෙයි දුම්රිය ස්ථානය දක්වා ධාවනය වන දුම්රිය සඳහා මෙම මැදිරි එක් කෙරෙනු ඇත.ගල්කිස්ස දුම්රිය ස්ථානයෙන් ගමන් ආරම්භ කෙරෙන නගරාන්තර සීඝ්‍රගාමී දුම්රියන්ට මෙන්ම දෛනිකව ධාවනය වන දුම්රිය මැදිරිවලට අමතරව පළමු පංතියේ වායු සමීකරණය කරන ලද මැදිරි 03ක් එක් කිරීමට නියමිත බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=63578", "Category": null, "Parent URL": null}