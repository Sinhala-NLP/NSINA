{"Source": "Adaderana", "Timestamp": "August 24, 2013 01:43 pm", "Headline": "දිය රකුසාට 2ක් බිලි", "News Content": "නාවලපිටිය ගලබොඩ ප්‍ර‍දේශයේ දිය නෑමට ගිය පුද්ගලයින් දෙදෙනෙකු දියේ ගිළීමෙන් මියගොස් තිබේ. එම පුද්ගලයින් දෙදෙනාගේ සිරුරු මේවන විට ගොඩගනිමින් සිටින බව පොලීසිය කියයි. හැටන් ප්‍රදේශයේ සිට විනෝද චාරිකාව පැමිණ ඇති තරුණයින් දෙදෙනෙකු අද පෙරවරුවේ ගලබොඩඇල්ලේ දියනෑමට ගොස් අතුරුදන් විය. පසුව පොලීසිය, කිමිදුම්කරුවන් යොදවා අතුරුදන් වු මෙම තරුණයින් සෙවීමට කටයුතු කළේය. අවුරුදු 18ත් 20ත් අතර වයසේ පසුවන තරුණයින් දෙදෙනෙකු මෙලෙස ජීවිතක්ෂයට පත්ව ඇති බව සඳහන්ය.", "URL": "https://sinhala.adaderana.lk/news.php?nid=36866", "Category": null, "Parent URL": null}