{"Source": "Adaderana", "Timestamp": "February 11, 2013 11:38 am", "Headline": "චරිත් වෙනුවට මයිකල්?", "News Content": "මයිකල් ද සොයිසා මහතා ශ‍්‍රී ලංකා ක‍්‍රිකට් කණ්ඩායමේ නව කළමනාකාරු ලෙස පත්කිරීමට ශ‍්‍රී ලංකා ක‍්‍රිකට් ආයතනයේ අවධානය යොමුව තිබේ. දැනට එම තනතුර දරන්නේ චරිත් සේනානායක මහතා වන අතර ඔහුගේ ගිවිසුම් කාලය ලබන මාසයෙන් අවසන් වීමට නියමිත බව ද වාර්තා වේ. ශ්‍රී ලංකා ක්‍රිකට් කණ්ඩායමේ කළමනාකාර තනතු‍රේ සංශෝධනයක් සිදුකිරීමට එහි විධායක කමිටුව පසුගිය (09) වැනිදා පැවැති සාකච්ඡාවකදී තීරණය කර ඇතැයි සඳහන්ය. කෙසේ වෙතත් මයිකල් ද සොයිසා මහතා එකී තනතුර භාර ගැනීම සම්බන්ධයෙන් මෙතෙක් කිසිවක් එකඟතාවයක් පළකර නැතැයි ද වාර්තා වේ. කෙසේ වුවද චරිත් සේනානායක මහතා මීළඟ බංග්ලාදේශ තරගාවලියේදී කළමනාකරු ලෙස කටයුතු නොකරනු ඇතැයි ද ශ්‍රී ලංකා ක්‍රිකට් ආයතන අභ්‍යන්තර ආරංචි මාර්ග පවසයි. ශ්‍රී ලංකා ක්‍රිකට් කණ්ඩායමේ හිටපු නායක මහේල ජයවර්ධන විසින් ශ්‍රී ලංකා ක්‍රිකට් ආයතනය විවේචනය කරමින් යැවු ලිපියක් සම්බන්ධ කතා බ‍හේදී චරිත් සේනානායක මහතා පිළිබඳව ද මාධ්‍ය මගින් කරුණු අනාවරණය කෙරිණ.", "URL": "https://sinhala.adaderana.lk/news.php?nid=31533", "Category": null, "Parent URL": null}