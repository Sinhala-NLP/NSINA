{"Source": "Adaderana", "Timestamp": "December 16, 2018 07:10 pm", "Headline": "ඉදිරි පැය 48 තුළදී නව කැබිනට් මණ්ඩලය දිවුරුම් දෙනවා", "News Content": "එක්සත් ජාතික පෙරමුණ තනි ආණ්ඩුවක් පිහිටුවීමට අපේක්ෂා කරන අතර ඉදිරි පැය 48 තුළදී නව කැබිනට් මණ්ඩලය දිවුරුම්දෙන බව එක්සත් ජාතික පක්ෂ පාර්ලිමේන්තු මන්ත්‍රී ඉරාන් වික්‍රමරත්න මහතා අද (16) අරලිය ගහ මන්දිරයේ මාධ්‍ය හමුවක් පවත්වමින් පැවසීය. ඒ මහතා වැඩිදුරටත් සඳහන් කළේ ඉදිරි සතියේදී අතුරු සම්මත ගිණුමක් පාර්ලිමේන්තුවට ගෙනඒමට කටයුතු කරන බවයි. මේ අතර අද අග්‍රාමාත්‍යවරයා දිව්රුම් දීමේ අවස්ථාවට ඒක්වීමේන් අනතුරුව ඒක්සත් ජාතික පක්ෂ නියෝජිතයින් අදහස් පළ කළේය. පාර්ලිමේන්තු මන්ත්‍රී සරත් ෆොන්සේකා මහතා සදහන් කළේ යළිත් ජාතික ආණ්ඩුවක් පිහිටුවීමට කිසිදු බලාපොරොත්තුවක් නොමැති බවයි. එහිදි අදහස් දැක්වුඑක්සත් ජාතික පක්ෂයේ ජාතික සංවිධායක නවීන් දිසානායකමහතා පැවසුවේ නායකයන් දෙදෙනා ඉදිරියේදි සහයෝගයෙන් කටයුතු කිරිමට බලාපොරෝත්තු වන බවයි. එහිදි අදහස් දැක්වු ඒක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා පැවසුවේ ලබා ඇති ජයග්‍රහණය ඉතා සාමකාමීව භුක්ති විඳින ලෙසයි. එමෙන්ම කිසිදු අවස්ථාවක ජනාදිතිවරයාට එරේහිව දොශාභියොගයක් නොගෙන එව බවද ඒ මහතා පැවසීය.", "URL": "https://sinhala.adaderana.lk/news.php?nid=100846", "Category": null, "Parent URL": null}