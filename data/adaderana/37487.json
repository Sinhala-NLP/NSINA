{"Source": "Adaderana", "Timestamp": "September 17, 2013 08:14 pm", "Headline": "අතුරුගිරිය පොලීසියේ පොලිස් ස්ථානාධිපති ඇතුළු 5ගේ වැඩ තහනම්  ", "News Content": "රාජකාරිය පැහැර හැරීම සම්බන්ධයෙන් අතුරුගිරිය පොලිස් ස්ථානයේ පොලිස් ස්ථානාධිපති ඇතුළු තවත් පොලිස් නිලධාරීන් සිව් දෙනෙකුගේ වැඩ තහනම් කර තිබේ. ඒ අනුව පොලිස් පරීක්ෂකවරයෙකු , කොස්තාපල්වරුන් දෙදෙනෙකු සහ සැරයන්වරයෙකු වැඩ තහනමට ලක් වූ නිලධාරීන් අතර සිටින බව පොලිස් මාධ්‍ය ප්‍රකාශක කාර්යාලය පවසයි. ආරක්ෂාව සඳහා සේප්පූවේ තැන්පත් කර තිබූ මත්කුඩු තොගයක් අතුරුදහන්වීමේ සිද්ධියක් සම්බන්ධයෙන් මෙලෙස මෙම නිලධාරීන්ගේ වැඩ තහනම් කළ බවද පොලීසිය සඳහන් කරයි.", "URL": "https://sinhala.adaderana.lk/news.php?nid=37487", "Category": null, "Parent URL": null}