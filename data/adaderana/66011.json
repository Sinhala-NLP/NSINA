{"Source": "Adaderana", "Timestamp": "November 13, 2016 07:22 pm", "Headline": "ට්‍රම්ප්ගේ සහයෝගයෙන් දෙමළ ජනතාවගේ ගැටළු විසඳනවා", "News Content": "අමෙරිකානු නව ජනාධිපතිවරයා ලෙස තේරී පත්වූ ඩොනල්ඩ් ට්‍රම්ප් මහතාගේ සහයෝගය යටතේ මෙරට දෙමළ ජනතාවගේ ගැටළු සඳහා නිසි විසඳුම් ලබාගැනීමට බලාපොරොත්තු වන බව විපක්ෂ නායක ආර්.සම්බන්ධන් මහතා පවසයි.ඩොනල්ඩ් ට්‍රම්ප් මහතා අමෙරිකානු නව ජනාධිපතිවරයා ලෙස තේරී පත්වීම සම්බන්ධයෙන් අදහස් දක්වමින් ඔහු මේ බව කියා සිටියේය.උතුරු නැගෙනහිර ජනතාවගේ ගැටළු ඩොනල්ඩ් ට්‍රම්ප් මහතාගේ අවධානයට යොමුකිරීමට තමා සූදානම් බව සම්බන්ධන් මහතා ප්‍රකාශ කර තිබේ.අමෙරිකානු මැදිහත්වීම යටතේ එක්සත් ජාතීන්ගේ මානව හිමිකම් කවුන්සිලය වෙත පසුගිය කාලයේ ඉදිරිපත් කළ යෝජනා පිළිබඳ ඉදිරි ක්‍රියාමාර්ග සම්බන්ධයෙන් ඩොනල්ඩ් ට්‍රම්ප් මහතා දැනුවත් කිරීමට බලාපොරොත්තු වන බව ද ඔහු වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=66011", "Category": null, "Parent URL": null}