{"Source": "Adaderana", "Timestamp": "October 29, 2013 10:04 pm", "Headline": " ගණිකා වෘත්තීය නීතිගත කිරීමේ යෝජනාව සදාචාරයේ පදනමට එල්ල කරන ප්‍රහාරයක්", "News Content": "ගබ්සාව සහ ගණිකා වෘත්තිය නීතිගත කළ යුතු බව නිදහස වේදිකාවේ සම කැඳවුම්කාරිනී, එමෙන්ම කුප‍්‍රකට රාජ්‍ය නොවන සංවිධාන කි‍්‍රයාකාරිණියක වන නිමල්කා ප‍්‍රනාන්දු මහත්මිය ප‍්‍රකාශ කර තිබෙන බව ජාතික හෙළ උරුමය පවසයි. ජාතික හෙළ උරුමය මේ බව සඳහන් කරන්නේ අද(29) මාධ්‍ය නිවේදනයක් නිකුත් කරමින්ය. එම මාධ්‍ය නිවේදනය පහත පරිදි වෙයි. මෙම මතවාදය කාලාන්තරයක් තිස්සේ අප සමාජය තුළ තහවුරු කිරීම සදහාත්, එය නීතිගත කරගැනීම සඳහාත් ඇය ඇතුළු ඇයගේ දේශපාලන ප‍්‍රවාහය කටයුතු කරමින් ඇත. මාතවාදීමය වශයෙන් ඉදිරිපත් කරන මෙම අදහස නීත්‍යානුකූල කරගැනීම සඳහා විවිධ ස්වරූපවලින් කරළියට එමින් ඇත. කාන්තා අයිතිවාසිකම් මුවාවෙන් ලිංගික නිදහස හා ලිංගික අයිතීන් මුවාවෙන් සංචාරක කර්මාන්තයේ ප‍්‍රවර්ධනය හා ලෞකික අනාගමික සමාජයක අවශ්‍යතාවය මුවාවෙන් මෙම මතවාදය න්‍යායාත්මකවත් දේශපාලනිකවත් කරලියට ගෙන එමින් ඇත. විමල්කා ප‍්‍රනාන්දුගේ අලූත්ම තර්කය වී ඇත්තේ සංචාරක කර්මාන්තයේ නව ප‍්‍රවණතාවය වන විවේකී සංස්කෘතිය හෙවත් නිවාඩුවාදයේ මූලිකාංගය ලිංගික හැසිරීම බැවින් එයට අවශ්‍ය පහසුකම් සැපයීම සඳහා ලිංගික සේවාව සපයන ගැහැණු සහ පිරිමින්ට නීතිමය ආවරණයක් ලබාදිය යුතු බවයි. එය ඔවුන්ගේ සෞඛ්‍ය ආරක්‍ෂාවටද හේතුවන බව පවසයි. මෙය පැහැදිලිවම රටේ සංස්කෘතියත් සදාචාරයත්, සාරධර්මත් බිඳ දැමීමට ඉදිරිපත් කරන යෝජනාවකි. මේ යට ඇත්තේ රටේ සදාචාරාත්මක සංස්කෘතික පවුර බිද දැමීමය, අත්තිවාරම පුපුරවා හැරීමය, රටේ සදාචාරයේ, සංස්කෘතියේ හා සාරධර්මවල වටිනාකම පිළිබද අදහසක් නැති, සීමා මායිම් හදුනන් නැති බටහිර මතවාදවලින් ඔළුව කුරුවල් කරගත් සිංහල බෞද්ධ සංස්කෘතියට, සදාචාරයට තූ නොදකින් කියමින් කෙළ ගසන, වෛර කරන මෙම මතවාදයට සහ දේශපාලනික අදහසට එරෙහිව සියලූ ජාතික බලවේගත්, සියලූ ආගමික හා සදාචාර බලවේගත්, ආධ්‍යාත්මික බලවේගත්, ගබ්සාව , ගණිකා වෘත්තිය නීතිගත කළ යුතු බව කියන මතවාදී වසංගතය පරාජය කිරීමට පෙරට පැමිණිය යුතුය. මක් නිසාද පනින රිලවුන්ට ඉණිමං බදින්නට සංචාරක කර්මාන්තය මුවාවෙන් එන ගණිකා ව්‍යාපාරයට නීත්‍යානුකූලභාවය ලබා ගැනීමේ කසකරුවන්ගේ මේ ව්‍යායාමය, මතවාදය පරාජය කිරීමට පෙරට පැමිණීම ජාතික, ආගමික, සංස්කෘතික බලවේගවල වගකීමකි. නිශාන්ත ශී‍්‍ර වර්ණසිංහ මාධ්‍ය ලේකම්", "URL": "https://sinhala.adaderana.lk/news.php?nid=38473", "Category": null, "Parent URL": null}