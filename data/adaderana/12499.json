{"Source": "Adaderana", "Timestamp": "November 30, 2010 10:45 am", "Headline": "තහනම් දැල් භාවිත කළ ධීවරයින් 25 දෙනෙකු අත්අඩංගුවට ", "News Content": "තහනම් දැල් ආම්පන්න භාවිත කරමින් ධිවර කටයුතු වල නිරත වූ මඩකළපුව ප්‍රදේශයේ ධීවරයින් 25 දෙනෙකු අත්අඩංගුවට ගෙන තිබේ. මඩකළපුව මුහුදු තීරයේ බහුල ලෙස නීතී විරෝධී දැල් ආම්පන්න භාවිතා කරමින් ධීවර කටයුතු වල නිරත වන බවට ලැබුණු තොරතුරු අනුව පොලිසිය විශේෂ වැටලීමක් සිදු කර ඇත. එහි දී ඊයේ(29) දිනය තුළ පමණක් නීතී විරෝධී දැල් ආම්පන්න භාවිතා කරමින් ධීවර කටයුතු වල නිරත වූ ධීවරයින් 25 දෙනෙකු අත්අඩංගුවට ගත් බව මඩකළපුව ප්‍රදේශය භාර උසස් පොලිස් නිලධාරීයෙකු සඳහන් කළේය. පෙරේදා(28) දිනයේ ද නීතී විරෝධී දැල් ආම්පන්න භාවිතා කරමින් ධීවර කටයුතු වල නිරත වූ ධීවරයින් පස් දෙනෙකු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=12499", "Category": null, "Parent URL": null}