{"Source": "Adaderana", "Timestamp": "February 15, 2017 01:50 pm", "Headline": "බස් රථ අනතුරින් 19ක් රෝහල් යයි ", "News Content": "මහනුවර ගැටඹේ ප්‍රදේශයේ දී බස් රථ දෙකක් එකිනෙක ගැටීමෙන් සිදුවු අනතුරකින් පුද්ගලයින් 19 දෙනෙකු තුවාල ලබා රෝහල් ගත කර තිබේ. කඩුගන්නාවේ සිට මහනුවර බලා ධාවනය වු බස් රථයක් සහ යහලතැන්න සිට මහනුවර බලා ධාවනය වු බස් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු පුද්ගලයින් මහනුවර රෝහලට ඇතුළත් කර තිබේ. ඔවුන්ගෙන් තිදෙනෙකු බරපතළ තත්ත්වයේ පසුවන බව මහනුවර පොලීසිය පැවසුවේය. අනතුර සම්බන්ධයෙන් බස් රථ රියදුරන් දෙදෙනා අත්අඩංගුවට ගෙන ඇති අතර මහනුවර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69668", "Category": null, "Parent URL": null}