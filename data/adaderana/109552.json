{"Source": "Adaderana", "Timestamp": "May 8, 2019 04:49 pm", "Headline": " ජමාත් සංවිධානයේ පිරිසක් හා මුස්ලිම් ජාතිකයන් කීපදෙනෙක් ගැටී 5ක් අත්අඩංගුවට", "News Content": "මාතලේ වරකාමුල පිහිටි ශ්‍රී ලංකා තවුහිද් ජමාත් සංවිධානයේ කාර්යාලයේ සිටි පිරිසක් සහ එම ප්‍රදේශයේ මුස්ලිම් ජාතිකයින් පිරිසක් අතර ගැටුමක් ඇතිව තිබේ. ඊයේ(07) රාත්‍රීයේ ඇතිව තිබෙන මෙම ගැටුම පිළිබඳ දැන ගත් වහාම ආරක්ෂක අංශ ක්‍රියාත්මක වී තිබේ. පසුව එය පාලනය කිරීම සඳහා පොලිසීය එම ස්ථානයට පැමිණි අතර ගැටුමට සම්බන්ධ වූ පස්දෙනෙක් මාතලේ මූලස්ථාන පොලිසිය විසින් මේ වනවිට අත්අඩංගුවට ගෙන තිබේ. මාතලේ පොලිස් ස්ථානය සිදුවීම ගැන වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=109552", "Category": null, "Parent URL": null}