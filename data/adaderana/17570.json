{"Source": "Adaderana", "Timestamp": "July 22, 2011 08:46 pm", "Headline": "ගාලු පාරේ නව රථ වාහන ධාවන සැලැස්ම හෙට සිට ", "News Content": "කොළඹ ගාලු පාරේ ඩික්මන් හන්දියේ සිට බම්බලපිටිය දක්වා සහ ඩුප්ලිකේශන් පාරේ ඩික්මන් හන්දිය දක්වා විශේෂ රථවාහන ධාවන සැලැස්ම හෙට(23) සිට ක්‍රියාත්මක ස්ථිර වශයෙන් ක්‍රියාත්මක කෙරෙන බව පොලිසිය පවසයි. ‍ මෙම නව රථවාහන සැලැස්ම සඳහා මීට පෙර අවස්ථා කිහිපයකදී පෙරහුරු ද ක්‍රියාත්මක කෙරුණි. ‍ ඒ අනුව ගාලු පාරේ ඩික්මන් හන්දියේ සිට කොළඹ දෙසට පමණක් රථ වාහන ධාවනය කෙ‍රෙනු ඇත. ‍ ඩුප්ලිකේශන් වජිර පාර හන්දිය සිට ඩික්මන් පාර හන්දිය දක්වා එම දෙසට පමණක් වාහන ධාවනය කෙරෙන බව පොලිසිය පවසයි. ‍ ගාලු පා‍රේ ඩික්මන් පාර හන්දියේ සිට වැල්ලවත්ත දෙසට වාහන ධාවනය ද්විත්ව දිශාවටම සිදු කෙරෙන බව සඳහන්ය. ‍ ඩුප්‍ලිකේශන් පාරේ ඩික්මන් පාර හන්දියේ සිට වැල්ලවත්ත දෙසට වාහන ධාවනය ද ද්විත්ව දිශාවටම සිදුකෙරෙයි. ‍ ගාලු පාරේ රථවාහන තදබදය අවම කිරීමේ අරමුණින් මෙම රථ වාහන සැලැස්ම සිදුකරන බව පොලිසිය පවසයි.", "URL": "https://sinhala.adaderana.lk/news.php?nid=17570", "Category": null, "Parent URL": null}