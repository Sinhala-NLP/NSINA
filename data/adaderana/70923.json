{"Source": "Adaderana", "Timestamp": "March 15, 2017 05:17 pm", "Headline": " හඳපාන්ගොඩ දී පුද්ගලයෙකුට වෙඩි ප්‍රහාරයක්", "News Content": "ඉංගිරිය හඳපාන්ගොඩ ප්‍රදේශයේ දී ත්‍රීරෝද රථයකින් ගමන් කරමින් සිටි පුද්ගලයෙකුට වෙඩි ප්‍රහාරයක් එල්ල වී තිබේ. හොරණ මහේස්ත්‍රා අධිකරණයේ විභාග වෙමින් තිබු නඩුවකට සහභාගී වී ගෙදර යමින් සිටිය දී ඔහුගේ නිවස ආසන්නයේ දී මෙම වෙඩි පහර එල්ල වී ඇති බව අද දෙරණ වාර්තාකරු පවසයි. එහිදී තුවාල ලැබු පුද්ගලයා හොරණ රෝහලට ඇතුළත් කර ඇති අතර ඔහුගේ අතට වෙඩි ප්‍රහාරය එල්ල වී ඇතැයි වාර්තා වෙයි. සිද්ධිය සම්බන්ධයෙන් සැකකරුවන් මෙතෙක් අනාවරණය වී නොමැති අතර ප්‍රහාරය සම්බන්ධයෙන් වැඩි දුර පරීක්ෂණ හොරණ පොලීසිය විසින් සිදු කරනු ඇත.", "URL": "https://sinhala.adaderana.lk/news.php?nid=70923", "Category": null, "Parent URL": null}