{"Source": "Adaderana", "Timestamp": "July 5, 2017 05:10 pm", "Headline": "අවසර නැතිව කසළ දැමූ 112ක් දැලේ ", "News Content": "දින දෙකක් තුළ අනවසරයෙන් කසළ බැහැර කළ පුද්ගලයින් 112 දෙනෙකු අත්අඩංගුවට ගෙන ඇති බව පොලිසිය පවසයි. පසුගිය 02 දා සහ 03 දා බස්නාහිර පළාත තුළ සිදු කළ මෙහෙයුම් වලදී මොවුන් අත්අඩංගුවට ගත් බව පොලිස් මූලස්ථානය සඳහන් කරයි.ඒ අනුව කොළඹ දිස්ත්‍රික්කයෙන් පුද්ගලයින් 47 දෙනෙකුද, ගම්පහ දිස්ත්‍රික්කයෙන් පුද්ගලයින් 63 දෙනෙකු සහ කළුතර දිස්ත්‍රික්කයෙන් පුද්ගලයින් දෙදෙනෙකු ද අත්අඩංගුවට ගෙන ඇති බව සඳහන්ය. අත්අඩංගුවට ගත් පුද්ගලයින්ට එරෙහිව අදාළ පොලිස් ස්ථාන මඟින් නඩු පැවරීමට කටයුතු සිදුකර ඇති අතර ඉදිරියේදීත් තවදුරටත් මෙවැනි මෙහෙයුම් සිදු කිරීමට කටයුතු කරන බව පොලිස් මූලස්ථානය වැඩිදුරටත් කියා සිටියි.", "URL": "https://sinhala.adaderana.lk/news.php?nid=74913", "Category": null, "Parent URL": null}