{"Source": "Adaderana", "Timestamp": "January 23, 2016 04:24 pm", "Headline": "මාධ්‍යවේදියෝ ඇඹිලිපිටිය පොලීසියට විරුද්ධවෙති", "News Content": "ඇඹිලිපිටිය පොලීසියට විරෝධය පළ කරමින් ප්‍රාදේශිය මාධ්‍යවේදීන් පිරිසක් අද(23) පෙරවරුවේ උද්ඝෝෂණයක නිරත වී තිබේ.ඔවුන් ඇඹිලිපිටිය ප්‍රධාන බස් නැවතුම්පොළ ඉදිරිපිට අදාළ උද්ඝෝෂණයේ නිරත වූ බව වාර්තා වෙයි.ඇඹිලිපිටියේ තරුණයෙකු මියයෑමේ සිද්ධිය සම්බන්ධයෙන් විභාග වන නඩුවේ සාක්ෂි විමර්ශනයේදී පොලීසිය මාධ්‍යවේදියෙකුගේ සටහන් පොතක් උදුරා ගැනිමේ සිද්ධියට විරෝධය පළ කරමින් මෙම උද්ඝෝෂණය පවත්වා ඇත.සමස්ත ලංකා මාධ්‍යවේදීන්ගේ සංගමය මෙම උද්ඝෝෂණය සංවිධාන කර තිබූ අතර මීට දිවයිනේ ප්‍රදේශ රැසක මාධ්‍යවේදීන් විශාල පිරිසක් සහභාගීවී තිබේ.", "URL": "https://sinhala.adaderana.lk/news.php?nid=56581", "Category": null, "Parent URL": null}