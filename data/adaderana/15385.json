{"Source": "Adaderana", "Timestamp": "April 10, 2011 10:37 am", "Headline": "පවුල් ආරාවුල දුරදිග යයි-දුම්රියට පැන සියදිවි නසාගනියි..!", "News Content": "ගාල්ල - මාතර දුම්රිය මාර්ගයේ කටුගොඩ ප්‍රදේශයේ දී දුම්රියක ගැටීමෙන් සිදු වූ අනතුරකින් යුවළක් ජීවිතක්ෂයට‍ පත් වී තිබේ. ඊයේ රාත්‍රී 8.00ට පමණ ගාල්ල සිට මාතර බලා ධාවනය වූ දුම්රියක ගැටී මෙම යුවළ අනතුරට ලක්වී ඇති බව ගාල්ල වරාය පොලිසිය ප්‍රකාශ කරයි. අනතුරින් තුවාල ලැබූ කාන්තාව එම ස්ථානයේදීම ජීවිතක්ෂයට පත්ව ඇති අතර අනෙක් පුද්ගලයා ගාල්ල කරාපිටිය රෝහලට ඇතුළත් කිරීමෙන් අනතුරුව මිය ගොස් තිබේ. පවුල් ආරවුලක් මත ‍මෙම දෙදෙනා දුම්රියට පැන සිය දිවි හානි කර ගෙන ඇති බවට සිදු කළ මූලික පරීක්ෂණ වලින් හෙළි වී ඇති බව ගාල්ල වරාය පොලිසිය සඳහන් කරයි. අනතුරින් මිය ගොස් ඇත්තේ ගාල්ල කෝට්ටේගොඩ ප්‍රදේශයේ පදිංචිව සිටි යුවළකි. ගාල්ල වරාය පොලිසිය අනතුර සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=15385", "Category": null, "Parent URL": null}