{"Source": "Adaderana", "Timestamp": "July 22, 2013 08:12 am", "Headline": "ඇසළ පුන් පොහෝ දිනය අදයි ", "News Content": "ශාසනික සහ ආගමික අතින් වැදගත් සිදුවීම් රැසක් සිදුවූ ඇසළ පුන් පොහෝ දිනය අදට යෙදී තිබේ. සිදුහත් කුමරු මහාමායා දේවියගේ කුස පිලිසිඳ ගැනීම, රාහුල කුමාරෝත්පත්තිය, සිදුහත් කුමරු ගිහිගෙය අතැහැරයාම ඇතුළු ශාසනික ඉතිහාසයේ වැදගත් සිද්ධීන් රැසක් මෙම පුන් පොහෝ දිනයේදී සිදුව ඇත. එමෙන්ම භික්ෂූන් වහන්සේ වස් වීසීම සඳහා ආරාධනා කෙරෙන්නේ ද ඇසල පුන් පොහෝ දිනයේදීය. දිවයිනේ සෑම වෙහෙර විහාරස්ථානයක්ම කේන්ද්‍ර කර ගනිමින් අද දිනයේදී දාන , ශීල භාවනා වැඩසටහන් රැසක් සිදු කෙරෙන අතර සැදැහැවතුන් ආමිස හා ප්‍රතිපත්ති පූජාවන්ට මුල් තැන දෙමින් විවිධ පුන්‍ය කටයුතු වල නිරතවෙයි. එෆ්.එම් දෙරණ පෝය දින සජීවී විකාශය අද උදෑසන 6ට කුරුණෑගල, ඉබ්බාගමුව , කිරිදිගල්ල, ශ්‍රී මේඝගිරි විහාරස්ථානයේ දී ආරම්භ විය.", "URL": "https://sinhala.adaderana.lk/news.php?nid=35990", "Category": null, "Parent URL": null}