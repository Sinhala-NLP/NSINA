{"Source": "Adaderana", "Timestamp": "July 8, 2013 10:32 am", "Headline": "ඇට්ලස් සමාගමෙන් වෙළඳ නියෝජිතයන් 35ට විදෙස් සංචාර ", "News Content": "ජායා රූ - විදෙස් සංචාර දිනාගත් වෙළඳ නියෝජිතයන් ඇට්ලස් සමාගමේ සභාපති රසකාන්ත් රාසයියා මහතා, ප‍්‍රධාන විධායක නිලධාරී නිර්මාල් මදනායක මහතා හා ප‍්‍රධාන මෙහෙයුම් නිලධාරී/අලෙවි අධ්‍යක්ෂ නිශාන්ත හෙන්නැදිගේ මහතා සමග. ශී‍්‍ර ලංකාවේ විශාලතම ලිපිද්‍රව්‍ය නිෂ්පාදන සමාගම වන ඇට්ලස් සමාගම තම වෙළඳ නියෝජිත විශිෂ්ටයන් ඇගයීමේ හා බැංකොක් සංචාර පිරිනැමීමේ උත්සවයක් එම සමාගමේ සභාපති රසකාන්ත් රාසයියා මහතා හා ප‍්‍රධාන විධායක නිලධාරී නිර්මාල් මදනායක මහතාගේ සහභාගීත්වයෙන් කොළඹ බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේදී පසුගියදා පැවැත්වුණි. සමාගමේ වර්ධනය ට උරදෙන වෙළඳ නියෝජිතයන්ගේ දියුණුවේ සහකරු ලෙසින් නිරන්තරයෙන්ම වෙළඳ නියෝජිතයන් ඇගයීම හා ඔවුන්ගේ ව්‍යාපාරයට වැඩි අගයක් එක් කරමින් තම ව්‍යාපාරික මෙහෙයුම් සිදු කරන ඇට්ලස් සමාගම පසුගිය වසරේ දෙසැම්බර් මස පැවැත්වූ Back to School නම් ප‍්‍රවර්ධන වැඩසටහනේදී විශිෂ්ට අලෙවියක් හිමිකරගත් වෙළඳ නියෝජිතයන් 35කට මෙහිදී බැංකොක් සංචාර පිරිනැමූණි. විශිෂ්ටතම වෙළඳ නියෝජිතයන්ට විදෙස් සංචාර පිරිනැමීමේ උත්සවයේදී ඇට්ලස් සමාගමේ ප‍්‍රධාන මෙහෙයුම් නිලධාරී/අලෙවි අධ්‍යක්ෂ නිශාන්ත හෙන්නැදිගේ මහතා පැවසුවේ \"වෙළඳ නියෝජිතයන් ප‍්‍රබලව ඇගයීමට ලක්කරන හා ඔවුන්ගේ ව්‍යාපාරික දියුණුව ගැන වැඩිපුර සිතන හා කි‍්‍රයා කරන සමාගමක් ලෙසින් මෙරට සමාගම් අතර අප සිටින්නේ කැපී පෙනෙන තත්ත්වයකයි. ලිපිද්‍රව්‍ය අලෙවි ක්ෂේත‍්‍රයේ කැපී පෙනෙන ස්ථාවරත්වයක් ලැබීමට අපේ වෙළඳ නියෝජිතයන්ට අප සැමවිටම අවශ්‍ය සහයෝගය ලබාදීම විශේෂත්වයක්. පසුගිය වසරේදී විශිෂ්ට අලෙවියක් පෙන්නුම් කළ වෙළඳ නියෝජිතයන් 35 දෙනෙකු අගයමින් ඔවුන්ට බැංකොක් සංචාර පිරිනැමීම සිදුවූයේත් ඇට්ලස් සමාගම වෙළඳ නියෝජිතයන්ට දක්වන විශේෂ ළබැඳියාව මතයි.\" යන්නය. ලිපිද්‍රව්‍ය ක්ෂේත‍්‍රයේ වැඩිම වෙළඳ කොටස හිමි ඇට්ලස් සමාගමට එම ක්ෂේත‍්‍රය සම්බන්ධයෙන් පළමු පර්යේෂණ හා සංවර්ධන අංශය පිහිටුවීමේ ගෞරවය හිමි වේ. එමෙන්ම ඇට්ලස් සමාගම නව්‍ය නිෂ්පාදන රැසක්ම වෙළඳපොළට හඳුන්වාදීමෙන් තම අධ්‍යාපන කටයුතු විනෝදාත්මක අත්දැකීමක් බවට පත්කරගැනීමට මෙරට පාසල් දරුවන්ට අවස්ථාව උදාවීමද එම සමාගමේ විශිෂ්ටත්වයකි. 1959 දී ඇරඹුණු ලංකා පැන්සල් සමාගම, ශී‍්‍ර ලංකාවේ පාසල් හා කාර්යාලීය ලිපිද්‍රව්‍ය නිෂ්පාදනය හා බෙදාහැරීමේ වෙළඳ නායකත්වය හිමි සමාගමකි. එමෙන්ම, වෝනර් සහෝදරයෝ, මාර්වල් හා බෙන් 10 යන කාටූන් චරිත හා රූප භාවිතාකිරීමේ අවසරය හිමි ශී‍්‍ර ලංකාවේ එකම ලිපිද්‍රව්‍ය නිෂ්පාදන සමාගමවන්නේ ද ඇට්ලස් ය.", "URL": "https://sinhala.adaderana.lk/news.php?nid=35588", "Category": null, "Parent URL": null}