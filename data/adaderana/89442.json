{"Source": "Adaderana", "Timestamp": "May 20, 2018 02:29 pm", "Headline": "ආණ්ඩුවෙන් ඉවත් වූ 16 දෙනාගෙන් බහුතරයක් ගත් තීරණයක් ගැන ඇමති අමරවීර හෙළි කරයි", "News Content": "ජනාධිපති මෛත්‍රිපාල සිරිසේන මහතා 2020 ජනාධිපතිවරණ අපේක්ෂකයා ලෙස ඉදිරිපත් වීම සුදුසු යැයි පසුගියදා විපක්ෂයේ අසුන් ගත් ශ්‍රි ලංකා නිදහස් පක්ෂයේ මන්ත්‍රිවරුන් 16දෙනාගේ වැඩි බහුතරයක් තීරණය කර ඇතැයි එක්සත් ජනතා නිදහස් සන්ධාන මහලේකම් , අමාත්‍ය මහින්ද අමරවීර මහතා පවසයි. අද (20) පෙරවරුවේ මල්වතු - අස්ගිරි මහ නාහිමිවරුන් බැහැ දැකිමෙන් අනතුරුව මාධ්‍ය වෙත අදහස් පලකරමින් අමාත්‍යවරයා මේ බව ප්‍රකාශ කළේය. අද පෙරවරුවේ මල්වතු මහා විහාරය වෙත පැමිණි මහින්ද අමරවීර අමාත්‍යවරයා එම පාර්ශ්වයේ මහානායක අතිපූජ්‍ය තිබ්බටුවාවේ ශ්‍රි සුමංගල හිමියන් බැහැදුටුවේය.", "URL": "https://sinhala.adaderana.lk/news.php?nid=89442", "Category": null, "Parent URL": null}