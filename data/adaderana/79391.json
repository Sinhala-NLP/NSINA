{"Source": "Adaderana", "Timestamp": "November 1, 2017 11:20 am", "Headline": "රිය අනතුරකින් පුද්ගලයෙකු මරුට", "News Content": "සේරුනුවර, කල්ලඩි, මලයිකිලි අම්මාන් විද්‍යාලය අසලදී සිදු වූ රිය අනතුරකින් තරුණයෙකු මියගොස් තිබේ. යතුරුපැදියක් සහ ට්‍රැක්ටර් රථයක් එකිනෙක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතල තුවාල ලැබූ යතුරුපැදිකරු සහ පසුපැදිකාරිය ත්‍රිකුණාමලය රෝහලට ඇතුලත් කිරිමේදී පැදිකරු මියගොස් ඇත. මියගොස් ඇත්තේ සේනවූර්, මාවඩිචේන ප්‍රදේශයේ පදිංචිව සිටි 17 හැවිරිදි තරුණයෙකි. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර සේරුනුවර පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79391", "Category": null, "Parent URL": null}