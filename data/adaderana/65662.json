{"Source": "Adaderana", "Timestamp": "November 3, 2016 07:21 am", "Headline": "ඇමති‍ගේ තීරණයට ඉඩක් දෙන්නේ නෑ", "News Content": "දුම්රිය ගේට්ටු මුර කිරීම සඳහා සිවිල් ආරක්ෂක භටයින් යෙදවීමට ප්‍රවාහන අමාත්‍යවරයා ගෙන ඇති තීරණය ක්‍රියාත්මක කිරීමට ඉඩ ලබා නොදෙන බව අනාරක්ෂිත දුම්රිය ගේට්ටු ක්‍රියාකරුවන්ගේ සංගමය පවසයි.එහි ලේකම් නිමල් චන්ද්‍රසිරි මහතා පෙන්වාදෙන්නේ සිය ගැටළුවලට විසදුම් ලබාදීම වෙනුවට අමාත්‍යවරයා නව ගැටළු ඇති කිරීමට උත්සාහ දරමින් සිටින බවයි.දුම්රිය ගේට්ටුකරුවන් ආරම්භ කර ඇති වෘත්තී ක්‍රියාමාර්ගය නිසා අනාරක්ෂිතව පවතින ස්ථාන වෙනුවෙන් සිවිල් ආරක්ෂක භටයින් යෙදවීමට කටයුතු කරන බව ප්‍රවාහන අමාත්‍ය නිමල් සිරිපාලද සිල්වා මහතා ඊයේ ප්‍රකාශ කළේය.", "URL": "https://sinhala.adaderana.lk/news.php?nid=65662", "Category": null, "Parent URL": null}