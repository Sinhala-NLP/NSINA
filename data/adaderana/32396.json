{"Source": "Adaderana", "Timestamp": "March 14, 2013 07:24 am", "Headline": "3000 ට හිරේ ලගින කොස්තාපල්", "News Content": "අල්ලස් ලබා ගැනීමේ චෝදනාවට උප්පුවේලි පොලීසියට අනුයුක්තව සේවය කළ පොලිස් කොස්තාපල්වරයෙකු අල්ලස් කොමිසම විසින් අත්අඩංගුවට ගෙන තිබේ. ඊයේ (13) සිදුකළ වැටලීමක දී මෙම පොලිස් කොස්තාපල්වරයා අත්අඩංගුවට ගත් බව අල්ලස් හෝ දූෂණ විමර්ශන කොමිසන් සභාවේ විමර්ශන අධ්‍යක්ෂ සෝමවීර ලොකුගේ මහතා සඳහන් කළේය. උප්පුවේලි ප්‍රදේශයේ පදිංචි පුද්ගලයෙකුගෙන් රුපියල් 3000 ක අල්ලස් මුදලක් ලබා ගැනීමේ දී අදාළ නිලධාරියා මෙලෙස අත්අඩංගුවට ගෙන තිබේ. අත්අඩංගුවට ගත් පොලිස් කොස්තාපල්වරයා අධිකරණයට ඉදිරිපත් කිරීමට නියමිත බව සෝමවීර ලොකුගේ මහතා සඳහන් කළේය.", "URL": "https://sinhala.adaderana.lk/news.php?nid=32396", "Category": null, "Parent URL": null}