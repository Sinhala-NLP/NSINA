{"Source": "Adaderana", "Timestamp": "September 29, 2017 10:31 am", "Headline": "ඩොල්ෆින් ඇල්ලුවොත් මත්ස්‍ය අපනයනය තහනම් වේවි", "News Content": "ඩොල්ෆින් මසුන් ධිවර පන්නවලට හසුවිම මෙරට ධිවරයින් විසින් වලක්වාගත නොගතහොත් තවත් වසර 05කින් අමෙරිකා එක්සත් ජනපදය මෙරට මත්ස්‍ය අපනයනය තහනම් කිරිමේ අවධානමක් පවතින බව ධීවර අමාත්‍ය මහින්ද අමරවීර මහතා පවසයි. අමාත්‍යවරයා පෙන්වා දෙන්නේ බහුදින යාත්‍රා විසින් භාවිතා කරන මරුවැල් නමැති ධිවර පන්න ක්‍රමයට ඩොල්ෆින් මසුන් හසුවන බවයි. මේ පිළිබඳ සියලු දෙනාගේ අවධානය යොමු කර ඩොල්ෆින් මසුන් ආරක්ෂා කර ගැනිමේ වැඩපිළිවෙලක් ක්‍රියාත්මක කළ යුතු බව ධීවර අමාත්‍ය මහින්ද අමරවීර මහතා පැවසීය. ධීවර අමාත්‍යාංශයේ පැවැති සාකච්ඡාවකට එක්වෙමින් මහින්ද අමරවීර අමාත්‍යවරයා මේ බව ප්‍රකාශ කර තිබේ. මරුවැල් පන්න ක්‍රමයේදී යොදා ගන්නා ඇමට ඩොල්ෆින් මසුන් ආකර්ශණය වැලැක්විමේ නව උපාංගයක් මේ වන විට ජාත්‍යන්තරය භාවිතා කරන අතර එම උපාංග මෙරටට ගෙන්වා ඒවා මෙරටට ධිවරයින් අතර නොමිලේ ලබාදීමට පියවර ගත යුතු බව එම සාකච්ඡාවට එක්වෙමින් මහින්ද අමරවීර අමාත්‍යවරයා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=78141", "Category": null, "Parent URL": null}