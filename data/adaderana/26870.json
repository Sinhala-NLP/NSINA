{"Source": "Adaderana", "Timestamp": "August 25, 2012 11:06 am", "Headline": "ටෙසො යෝජනා ජගත් සංවිධානයට", "News Content": "ටෙසො සමුළුවේදි සම්මත කර ගනු ලැබු යෝජනා එක්සත් ජාතීන්ගේ සංවිධානයට භාරදීමට පියවර ගන්නා බව ඉන්දීය ඩී.ම්.‍කේ පක්ෂ නායක එම් කරුණානිධි පවසයි. අදාළ යෝජනා සිය පක්ෂයේ භාණ්ඩාගාරික එම්.කේ ස්ටාලින් හා පාර්ලිමේන්තුවේ පක්ෂ නායක ටී.ආර් බාලු විසින් භාරදීමට නියමිත බව අම්බතූර් හීදි පැවැති රැස්වීමකදි කරුණානිධි පවසා ඇත. එම යෝජනා මසක් ඇතුළත භාරදීමට පියවර ගන්නා බව ඔහු එහිදී පවසා තිබේ. ඩී.එම්.කේ පක්ෂ නායක එම්. කරුණානිධිගේ ප්‍රධානත්වයෙන් ටෙසෝ සමුළුව පසුගිය (12) වැනිදා චෙන්නායි හීදි පැවැති අතර එහිදී සම්මතකර ගත් යෝජනා ඉන්දීය අග්‍රාමාත්‍ය ආචාර්ය මන් මෝහන් සිං මහතාට පසුගිය අගහරුවාදා භාරදී තිබේ. ශ්‍රී ලංකාවේ ද්‍රවිඩ ජනතා‍වගේ ගැටලුව සම්බන්ධයෙන් ඉන්දීය රජය එක්සත් ජාතීන්ගේ සංවිධානයට හා මානව හිමිකම් කොමිසමට යෝජනාවක් ගෙන ආ යුතු බවට බලකරන බවත් එමගින් දෙමළ ජනතාවට ඔවුන්ගේම විසඳුමක් ලබා ගැනීමට ඉඩ දිය යුතු බවටත් ඩී.එම්.කේ පක්ෂය අවධාරණය කරයි.", "URL": "https://sinhala.adaderana.lk/news.php?nid=26870", "Category": null, "Parent URL": null}