{"Source": "Adaderana", "Timestamp": "April 10, 2013 09:00 am", "Headline": "මුම්බායි ඉන්දියන්ස්ට ලකුණු 44 ක ජයක්", "News Content": "ඉන්දීය ප්‍රීමියර් ලීග් තරඟාවලියේ දිල්ලි ඩෙයා ඩෙවිල්ස් කණ්ඩායම සමග පැවති තරඟයෙන් ලකුණු 44 ක ජයක් හිමිකර ගැනීමට මුම්බායි ඉන්දියන්ස් කණ්ඩායම සමත්වී තිබේ. තරඟයේ කාසියේ වාසිය දිනාගත් මුම්බායි ඉන්දියන්ස් කණ්ඩායම ප්‍රථමයෙන් පන්දුවට පහර දීමට තීරණය කළේය. ඒ අනුව එම කණ්ඩායම පන්දු වාර 20 අවසානයේ දී කඩුලු 05 ක් දැවී ලකුණු 209 ක් ලබා ගැනීමට සමත් විණි. දිනේෂ් කාර්තික් ලකුණු 86ක් ද, රෝහිත් ශර්මා නොදැවී ලකුණු 74 ක් ද ලබා ගත්තේය. පිළිතුරු ඉනිම සඳහා දිල්ලි ඩෙයා ඩෙවිල්ස් කණ්ඩායමට පන්දු වාර 20 ක් අවසානයේ දී කඩුලු 09 ක් දැවී ලබාගත හැකිවූයේ ලකුණු 165 ක් පමණයි.", "URL": "https://sinhala.adaderana.lk/news.php?nid=33153", "Category": null, "Parent URL": null}