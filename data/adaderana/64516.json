{"Source": "Adaderana", "Timestamp": "September 29, 2016 07:01 am", "Headline": "වැලිපැන්නේ වෙඩිතැබීමක්-මව මරුට-කුඩා දරුවන්ට තුවාලයි", "News Content": "මතුගම, වැලිපැන්න ප්‍රදේශයේ සිදුවූ වෙඩි තැබීමකින් කාන්තාවක මියගොස් තවත් තිදෙනෙකු තුවාල ලබා තිබේ.ඊයේ රාත්‍රීයේ අදාළ පුද්ගලයින් සිය නිවස ඉදිරිපිට සිටියදී යතුරුපැදි දෙකකින් පැමිණි නාඳුනන පුද්ගලයින් සිව් දෙනෙකු මෙම වෙඩි තැබීම සිදුකර පලාගොස් ඇති බව සඳහන්ය. වෙඩි වැදීමෙන් තුවාල ලැබු කාන්තාවක මියගොස් ඇති අතර තවත් ළමුන් දෙදෙනෙකු සහ පිරිමි පුද්ගලයෙකු තුවාල ලබා ප්‍රතිකාර සඳහා නාගොඩ රෝහලට ඇතුළත් කර තිබේ.මියගොස් ඇත්තේ 37 හැවිරිදි කාන්තාවක වන අතර තුවාල ලැබූ අය අතර වයස අවුරුදු තුනක දැරියක සහ වසස අවුරුද්දක පිරිමි ළමයෙකු වන බව සඳහන්ය. මෙම වෙඩි තැබීම සිදුකළ සැකකරුවන් මෙතෙක් අනාවරණය කරගෙන නොමැති අතර මේ සම්බන්ධයෙන් වැලිපැන්න පොලීසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=64516", "Category": null, "Parent URL": null}