{"Source": "Adaderana", "Timestamp": "January 14, 2016 02:40 pm", "Headline": "රත්නපුර තැපෑල ලෙඩවෙයි", "News Content": "රත්නපුර තැපැල් කාර්යාලයේ සියලූම සේවකයින් විසින් වැඩවර්ජනයක් ආරම්භ කර තිබේ.තම සේවකයෙකුට සිදුකළ පහරදීමකට විරෝධය පළ කරමින් අද පෙරවරුවේ සිට ඔවුන් මෙම වැඩවර්ජනයේ නිරත වන බව අද දෙරණ වාර්තාකරු සඳහන් කළේය.ඊයේ රාජකාරියේ නිරතව සිටියදී පොල්හේන්ගොඩ ප්‍රදේශයේදී තැපැල්කරුවෙකුට බීමත්ව සිටි පුද්ගලයන් දෙදෙනෙකු විසින් පහර දී ඇත.පහරදීමෙන් තුවාල ලැබූ අදාළ තැපැල්කරු මේ වන විට රත්නපුර මහරෝහලේ ප්‍රතිකාර ලබමින් සිටින අතර පහරදීමට සම්බන්ධ සැකකරුවන් මෙතෙක් අත්අඩංගුවට ගෙන නොමැති බව විරෝධතාවයේ නිරත රත්නපුර තැපැල් කාර්යාලයේ සේවකයින් පවසයි.", "URL": "https://sinhala.adaderana.lk/news.php?nid=56353", "Category": null, "Parent URL": null}