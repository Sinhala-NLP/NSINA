{"Source": "Adaderana", "Timestamp": "April 17, 2010 11:11 am", "Headline": "අම්පාර ගම්මාන 25 ක් සංවර්ධනය කෙරේ", "News Content": "අම්පාර දිස්ත්‍රික්කයේ ගම්මාන 25 ක් \"යළි අපි පිබිදෙමු\" ව්‍යාපෘතිය යටතේ සංවර්ධනය කිරීමට පියවර ‍ගෙන ඇති බව රජය පවසයි. සිංහල, දෙමළ සහ මුස්ලිම් ජනතාව පදිංචි ගම්මාන රැසක් මේ සඳහා ඇතුළත් කර තිබේ. මෙම ව්‍යාපෘතියේ ප්‍රධාන අරමුණ වී ඇත්තේ රැකියාවන් නොමැති පුද්ගලයින් සඳහා රැකියා අවස්ථා ලබා දීමය. පවුල් 2632 ක් මෙම ව්‍යාපෘතිය සඳහා හඳුනාගෙන ඇත. ඔවුන්ගේ ජීවනෝපාය සංවර්ධනය කිරීම සඳහා අවශ්‍ය ණය පහසුකම් කාණ්ඩ වශයෙන් ලබා දීමට ද පියවර ගෙන ඇති අතර ඒ සඳහා රුපියල් මිලියන 97 ක් වෙන් කොට ‍ඇති බව සඳහන්ය. රැකියාවන් සඳහා ජනතාව පුහුණු කිරීම මෙන්ම එම ප්‍රදේශ වල යටිතල පහසුකම් නැංවීම ද මෙම ව්‍යාපෘතිය මඟින් සිදු කරනු ඇත.", "URL": "https://sinhala.adaderana.lk/news.php?nid=7849", "Category": null, "Parent URL": null}