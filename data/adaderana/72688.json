{"Source": "Adaderana", "Timestamp": "May 1, 2017 04:15 pm", "Headline": "ජනවාරි 8 ජයග්‍රහණයේ අයිතිකරුවන්ට අවස්ථාව අහිමිවෙලා", "News Content": "ජනවාරි 08 ජයග්‍රහණයේ නියම අයිතිකරුවන් එම ජයග්‍රහණය භුක්ති විඳීමට හැකියාවක් ලැබී නැතැයි නියෝජ්‍ය අමාත්‍ය අජිත් පී. පෙරේරා මහතා පවසයි.‘දිනන ජනතාවගේ මැයි රැළිය‘ මැයෙන් මීට සුළු මොහොතකට පෙර එක්සත් ජාතික පක්ෂ මැයි රැළිය ආරම්භ කරමින් අජිත් පී. පෙරේරා මහතා මේ බව පැවසීය.“එම ජයග්‍රහණයේ නියම අයිතිකරුවන් වන එක්සත් ජාතික පාක්ෂිකයින් ඇතුළු රටේ ජනතාව ඒ පිළිබඳව තවමත් දුකෙන් සිටින බවද ඒ මහතා කීය.එමෙන්ම ඒ සම්බන්ධව පක්ෂයේ නායකත්වයද දැනුවත් බව ඒ මහතා පැවසීය.නිදහස් අධ්‍යාපනය ගැන කතා කිරීමට අයිතිය ඇත්තේ සී.ඩබ්ලිව්. ඩබ්ලිව් කන්නංගර මහතා හඳුන්වා දුන් නිදහස් අධ්‍යාපනය පෝෂණය කළ එක්සත් ජාතික පක්ෂයට පමණක් බවද පෙරේරා මහතා වැඩිදුරටත් කීවේය.", "URL": "https://sinhala.adaderana.lk/news.php?nid=72688", "Category": null, "Parent URL": null}