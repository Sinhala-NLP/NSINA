{"Source": "Adaderana", "Timestamp": "January 10, 2018 08:32 am", "Headline": "බෙහෙත් මිල අඩුවීමේ වාසිය ජනතාවට හිමි වු බව සුව ඇමති කියයි", "News Content": "ඖෂධ මිල අඩුවිමේ ප්‍රතිලාභ ජනතාවට ලැබී ඇති බව සෞඛ්‍ය අමාත්‍ය රාජිත සේනාරත්න මහතා පවසයි. ජාත්‍යන්තර සමාගම් ද ලංකා මිල අඩු කිරිමට සාපේක්ෂව සිය ඖෂධ නිෂ්පාදනවල මිල ද අඩු කිරිමට පියවර ගෙන ඇති බව ඔහු සඳහන් කරයි. එම මිල අඩුකිරිම තුළින් වසරකට රුපියල් බිලියන 09ක ප්‍රතිලාභයක් මෙරටට හිමිවන බව රාජිත සේනාරත්න මහතා ප්‍රකාශ කළේය. කොළඹ පැවැති මාධ්‍ය හමුවකට සහභාගී වෙමින් රාජිත සේනාරත්න අමාත්‍යවරයා මේ බව කියා සිටියේය. එහිදී වැඩිදුරටත් අදහස් දැක්වූ සෞඛ්‍ය අමාත්‍ය රාජිත සේනාරත්න මහතා කියා සිටියේ ජාත්‍යන්තර ඖෂධ නිෂ්පාදන මිල අඩුකිරිමේ ප්‍රතිලාභය ශ්‍රී ලංකාවට පමණක් හිමිවිම සුවිශේෂි කරුණක් බවයි.", "URL": "https://sinhala.adaderana.lk/news.php?nid=82741", "Category": null, "Parent URL": null}