{"Source": "Adaderana", "Timestamp": "June 19, 2019 01:58 pm", "Headline": "කුණු ගොඩක් වු හැටන් නගරය", "News Content": "හැටන් හා දික්ඔය ප්‍රදේශවාසින් විසින් පරිහරණයෙන් පසු ඉවතලන ලද පොලිත්න් ,ප්ලාස්ටික් හා නොදිරන ඝන අපද්‍රව්‍ය නගර මධ්‍යයේ ගොඩගසා ගිනි තැබිම හැටන් නගර සභාව විසින් සිදුකර බව වාර්තා වේ. එමෙන්ම කසල එක්රැස් කරන මධ්‍යස්ථානයක් ලෙස ප්‍රධාන බස් නැවතුම්පොල යොදා ගෙන තිබෙන බවට ප්‍රදේශවාසින් චෝදනා කරයි. එකතුකරන කසල තොගයෙන් හමා යන දුර්ගන්ධයත් ,ගිනිගන්නා පොලිතින් හා ප්ලාස්ටික් වලින් මහා යන විෂ දුමාරයත් නිසා ජනතාව දැඩි අසිරූතාවයකට පත්ව සිටියි. තරු චතුරශ්‍රය නම් නගර මධ්‍යයේ පිහිටි එම ස්ථානයේ දිනකට ටොන් දෙක ඉක්මවු පොලිතින්,ප්ලාස්ටික් හා වෙනත් නොදිරන ඝන අපද්‍රව්‍ය ගිනිතබා පුළුස්සන ස්ථානයක් බවට පත්ව තිබේ. දිවා රාත්‍රියේ දැල්වෙන මෙම පොලිතින්,ප්ලාස්ටික් වලින් පිටවන දුමාරය නිසා ප්‍රදේශවාසින්ට ඇස් දැවිල්ල, ස්වසන අපහසුතා ඇති බව වාර්තා වේ. හැටන් තරු චතුරශ්‍රය ප්‍රදේශය යනු නගරය මැද පිහිටි වෙලද සැල් වලින් වටවු ඉරුදින පොල පවත්වන අනෙකුත් දිනයන් වලදි රථගාලක් ලෙස පවත්වාගෙන යන ස්ථානයකි. හැටන් නගරය යනු දෛනිකව අති විශාල ජනතාවක් ගැවසෙන නගරයක් වන අතර ප්‍රධාන බස් නැවතුම් පොල ආසන්නයේම දැල්වෙන මෙම කසල වල විෂ දුමාරය ඒ සැමටම පිඩාගෙන දෙන්නක් බවට පත්ව තිබේ. එමෙන්ම පහත් බිමක් වු තරු චතුරශ්‍ර භූමියට දෙපසින් පිහිටි කඳුවැටි දෙක වනුයේ ගාමිණිපුර හා සමනළ ගම ගම්මානය. එම නිවාස වල වෙසෙන ළදරු.තරුණ,මහළු සියළු ජනතානට කැමැත්තෙන් හෝ අකමැත්තෙන් මෙම විෂ දුමාරය සහිත වායුව ආග්‍රහනය කිරිමට සිදුව තිබේ. එහි අතුරු ඵලය නුදුරු දිනයක ඔවුන් රෝගීන් බවට පත්වීමය. පොලිතින් ,ප්ලාස්ටික් හා විෂ වායුව නිපදවන කිසිදු ද්‍රව්‍යක් ගිනි තබා විනාශ කිරිම තහනම්ය. ඒ බව ශබ්ද විකාශන මගින් ප්‍රසිද්ධ කල හැටන් දික්ඔය නගර සභාව එසේ කරන ලද ඕනෑම කෙනෙකුට තරාතිරම නොබලා නිතිමය පියවර ගන්නා බව ප්‍රචාරය කල මුත් ඔවුන් විසින්ම මෙම කටයුත්ත සිදු කරන බව නගර වැසියෝ පවසති. හැටන් නගරයේ ඉවතලක කසල අතරින් තොරාබෙරා ගන්නා ලද නොදිරන කසල නිලධාරින්ගේ අධික්ෂණය මත මෙම ස්ථානයට ගොඩ ගසන බව පවසන ජනතාන එම සේවකයන් විසින්ම ගිනි තබන බවද පවසති. මේ නිති විරෝධි පරිසර විනාශය හා තමන්ට අත් විදින්නට සිදුව ඇති අපහසුතාවය පිළිබදව වගකිවයුත්තන් දිගින් දිගටම දැනුවත් කලද නිසි පියවරන් නොගන්නා බව බවසන ජවතාව තම දරුවන්ට හා තමන්ට නිකරුනේ රෝගින් විය නොහැකි බැවින් මධ්‍යම පළාත් ආණ්ඩුකාර වරයාගේ මැදිහත් වීමෙන් වත් පියවරක් ගන්නා ලෙස ඉල්ලා සිටියි.", "URL": "https://sinhala.adaderana.lk/news.php?nid=112333", "Category": null, "Parent URL": null}