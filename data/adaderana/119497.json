{"Source": "Adaderana", "Timestamp": "September 19, 2019 02:05 pm", "Headline": "ගෝඨාභය චරිතාපදානය 23 වැනිදා දොරට වඩි", "News Content": "මේජර් ජෙනරාල් කමල් ගුණරත්න විසින් රචිත \"ගෝඨාභය\" නමැති කෘතිය මේ මස 23 වැනිදා සවස 5.00ට මහින්ද රාජපක‍ෂ නෙළුම් පොකුණ රඟහලේදී එළිදැක්වේ. හිටපු ජනාධිපති විපක‍ෂ නායක මහින්ද රාජපක‍ෂ මහතා ඇතුළු විශේෂ ආරාධිත අමුත්තන් රැසකගේ සහභාගීත්වයෙන් මෙම උත්සවය පැවැත්වේ. අවසන් සටනේදී 55 වැනි සේනාංකයට අණදුන් මේජර් ජෙනරාල් විසින් රචිත \"ගෝඨාභය\" නමැති කෘතිය හිටපු ආරක‍ෂක ලේකම් ගෝඨාභය රාජපක‍ෂ මහතාගේ චරිතාපදානය අලලා සම්පාදනය කරන ලද්දකි. ගෝඨාභය රාජපක‍ෂ මහතාගේ කුඩා කාලය සිට හිටපු ආරක‍ෂක ලේකම් ධූරය දක්වා පැමිණි මඟ පිළිබඳව මෙම කෘතිය තුළින් මනාව පිළිඹිබු කර තිබේ. විජිත යාපා ප්‍රකාශනයක් ලෙසින් එළිදක්වා ඇති තිබෙන \"ගෝඨාභය\" කෘතිය ඕනෑම පොත් හලකින් සහ 2019 කොළඹ ජාත්‍යන්තර පොත් ප්‍රදර්ශනයෙන් ද ලබාගත හැකිය.", "URL": "https://sinhala.adaderana.lk/news.php?nid=119497", "Category": null, "Parent URL": null}