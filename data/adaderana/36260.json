{"Source": "Adaderana", "Timestamp": "July 31, 2013 02:34 pm", "Headline": "රුහුණු සරසවි සිසුන් සහ ගම්වාසීන් අතර ගැටුමක් ", "News Content": "රුහුණු විශ්ව විද්‍යාලයේ සිසුන් පිරිසක් පහරකෑමකට ලක්ව රෝහල්ගත කර තිබේ. ඊයේ(31) රාත්‍රී ප්‍රදේශවාසීන් පිරිසක් සහ විශ්ව විද්‍යාල සිසුන් පිරිසක් අතර හටගත් ගැටුමකින් ඔවුන් තුවාල ලබා ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ගැටුමෙන් සිසුන් සිව් දෙනෙකු සහ ගම්වැසියෙකු තුවාල ලබා ඇති අතර ඔවුන් මේ වන විට මාතර මහ රෝහලේ ප්‍රතිකාර ලබන බව පොලිසිය පවසයි. ගැටුමට හේතුව මෙතෙක් අනාවරනය වී නොමැති අතර මාතර පොලීසිය සිද්ධිය සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=36260", "Category": null, "Parent URL": null}