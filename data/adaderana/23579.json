{"Source": "Adaderana", "Timestamp": "April 17, 2012 02:24 pm", "Headline": "ආරවුලක් නිසා පියා විසින් පුතු අතහැර දමා ගිහින්", "News Content": "ගාල්ල, උඩුගම ප්‍රදේශයේ අත්හැර දමා ගිය කුඩා පිරිමි දරුවෙකු පොලිසිය විසින් සොයා ගෙන තිබේ. වයස අවුරුදු 01 මාස 04 ක් පමණ වන අදාළ පිරිමි දරුවා මේ වන විට ප්‍රතිකාර සදහා කරාපිටිය රෝහලට ඇතුළත් කර ඇති බව උඩුගම පොලිසිය සදහන් කරයි. දරුවාගේ මව්පියන් අතර හටගත් ආරවුලක් හේතුවෙන් පියා විසින් දරුවා රැගෙන ගොස් මෙලෙස අතහැර දමා ගොස් ඇති බව මූලික විමර්ශනවල දී අනාවරණය වී ඇත. එම සැකකරු අත්අඩංගුවට ගැනීම සඳහා වැඩිදුර පරීක්ෂණ සිදුකෙරෙන බව උඩුගම පොලිසිය සඳහන් කරයි.", "URL": "https://sinhala.adaderana.lk/news.php?nid=23579", "Category": null, "Parent URL": null}