{"Source": "Adaderana", "Timestamp": "August 11, 2011 11:15 am", "Headline": "වලපනේ කැලෑවක ගින්නක් ", "News Content": "නුවරඑළිය, වලපනේ කඳුකර ප්‍රදේශයක පිහිටි කැලෑවක ගින්නක් හටගෙන තිබේ. අද(11) පෙරවරු කාලයේ අදාළ ගින්න සම්බන්ධයෙන් තමන් වෙත තොරතුරු වාර්තා වූ බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා සඳහන් කළේය. විශාල ප්‍රදේශයක ගින්න පැතිර ඇති බවට වාර්තා වුව ද එම ප්‍රමාණය කෙතරම් ද යන්න මෙතෙක් නිශ්චිතව කිව නොහැකි බව කුමාරසිරි මහතා ප්‍රකාශ කළේය. ගින්න සම්බන්ධයෙන් වනජීවී දෙපාර්තමේන්තුව සහ ආපදා කළමනාකරණ මධ්‍යස්ථානය දැනුවත් කර ඇති අතර ගිනි නිවීමේ කටයුතු මේ වන විටත් සිදුවෙමින් පවතින බව දිසාපතිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17995", "Category": null, "Parent URL": null}