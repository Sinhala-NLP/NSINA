{"Source": "Adaderana", "Timestamp": "April 30, 2012 08:16 am", "Headline": "යුරෝපා පාර්ලිමේන්තු නියෝජිත පිරිසක් අද දිවයිනට", "News Content": "යුරෝපා පාර්ලිමේන්තුවේ නියෝජිතයින් පිරිසක් අද(30) දිවයිනට පැමිණෙයි. එම නියෝජිත පිරිස ලබන මස 5 වැනි දින දක්වා රැඳී සිටින බව ශ්‍රී ලංකා විදේශ කටයුතු අමාත්‍යාංශය සඳහන් කරයි. දෙරට අතර සහයෝගීතාව වර්ධනය කරගැනීම සහ මෙරට වත්මන් තත්ත්වය පිළිබඳ අවබෝධයක් ලබාගැනීම නියෝජිත පිරිසේ අරමුණ බව වාර්තා වේ. ඔවුන් මෙරට රැඳී සිටින කාලය තුළ විදේශ අමාත්‍ය මහාචාර්ය ජී.එල් පීරීස්, ආර්ථික සංවර්ධන අමාත්‍ය බැසිල් රාජපක්ෂ සහ කතානායක චමල් රාජපක්ෂ යන මහත්වරුන් සමඟ සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=23899", "Category": null, "Parent URL": null}