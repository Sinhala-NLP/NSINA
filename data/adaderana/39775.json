{"Source": "Adaderana", "Timestamp": "December 22, 2013 12:09 pm", "Headline": "ශිෂ්‍යයත්වය අහෝසි කරන්න අපෙන් ඇහුවේ නෑ", "News Content": "2016 වසරේ සිට ශිෂ්‍යයත්ව විභාගය නතර කිරීමට අධ්‍යාපන අමාත්‍යංශය ගෙන ඇති තීරණය පිළිබද රජයේ වෛද්‍ය නිලධාරීන්ගේ සංගමයේ අවධානය යොමුව තිබේ. අදාළ තීරණයට වෛද්‍යවරුන්ද එකඟ වී ඇති බවට මතයක් පවතින බව එම සංගමයේ මාධ්‍ය ප්‍රකාශක වෛද්‍ය නවීන්ද සොයිසා මහතා සඳහන් කළේය. අධ්‍යාපන අමාත්‍යංශය හෝ අධ්‍යාපන අමාත්‍යවරයා 05 ශ්‍රේණිය ශිෂ්‍යත්ව විභාගය සම්බන්ධයෙන් රජයේ වෛද්‍ය නිලධාරීන්ගේ සංගමයෙන් කිසිදු විමසීමක් සිදුකර නොමැති බව වෛද්‍ය නවීන්ද සොයිසා මහතා කීවේය. අධ්‍යාපන අමාත්‍යංශය විසින් 05 ශ්‍රේණිය ශිෂ්‍යත්ව විභාගය නතර කිරීමට ගෙන ඇති තීරණය සම්බන්ධයෙන් ඉදිරියේ දී විශේෂ වාර්තාවක් ඉදිරිපත් කිරීමට බලාපොරොත්තු වන බවද රජයේ වෛද්‍ය නිලධාරීන්ගේ සංගමය සඳහන් කළේය.", "URL": "https://sinhala.adaderana.lk/news.php?nid=39775", "Category": null, "Parent URL": null}