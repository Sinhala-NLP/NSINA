{"Source": "Adaderana", "Timestamp": "November 24, 2017 04:47 pm", "Headline": "පෙම්වතිය දූෂණය කළ පෙම්වතා අවුරුද 15කට ඇතුළට-නඩු විභාගෙදී පෙම්වතිය සාක්කි නොදෙයි", "News Content": "බාලවයස්කාර දැරියක් සමඟ පෙම් සබඳතාවක් පවත්වා ඇය දූෂණය කළ තරුණයෙකුට සිර දඬුවම් නියම වී ඇත.වෙන්නප්පුව, නයිනමඩම ප්‍රදේශයේ පදිංචි 24 හැවිරිදි තරුණයෙකුට මෙසේ දඬුවම් නියම වී ඇත. මීගමුව, බෝලවලාන ප්‍රදේශයේ පදිංචිව සිටි 14 හැවිරිදි දැරියක් සමග ප්‍රේම සම්බන්ධයක් පවත්වාගෙන යමින් මීගමුව ප්‍රදේශයේ ලැඟුම්හල්වලදී දැරිය විටින් විට ලිංගික අපයෝජනයට ලක්කර ඇති බවට මීගමුව පොලිසියට දැරියගේ මවුපියන් විසින් කළ පැමිණිල්ලකට අනුව සැකකරු අත්අඩංගුවට ගෙන නඩු පවරා තිබුණි.වසර 4ක නඩු විභාගයකින් අනතුරුව මීගමුව මහාධිකරණ විනිසුරු පියසීලි වික්‍රමසිංහ මතුරට විසින් විත්තිකරුට දඬුවම් නියම කර ඇති අතරදැරියගේ කැමැත්ත මත මෙම ලිංගික අපයෝජනය වී ඇති හෙයින් වසර 15ක අත්හිටවූ සිර දඬුවම් සහ බරපතල වැඩ සහිත වසරක සිරදඬුවම් ද රුපියල් 50,000ක වන්දියක් ද ගෙවීමට නියම කර ඇත.අදාළ දැරිය මේ වනවිට 17 වැනි වියෙහි පසුවන දෙදරු මවක් වන අතරඇය විත්තිකරුට එරෙහිව සාක්ෂි ලබා දීමට අකමැති වී ඇත.", "URL": "https://sinhala.adaderana.lk/news.php?nid=80476", "Category": null, "Parent URL": null}