{"Source": "Adaderana", "Timestamp": "December 2, 2011 01:43 pm", "Headline": "නව නිල සුනඛ බලඇණියක් ", "News Content": "සුනඛයින් සියයකගෙන් සමන්විත නව නිල සුනඛ බලඇණියක් පිහිටුවීමට මහනුවර පොලිස් නිල සුනඛ කොට්ඨාශය පියවර ගෙන තිබේ. ඒ සඳහා රුපියල් ලක්ෂ 700 ක වියදමින් උසස් වර්ගයේ සුනඛයින් සිය දෙනෙකු මෙරටට ගෙන්වා ඇති බව සඳහන්ය. එම සුනඛයින් පුහුණු කිරීම සඳහා පොලිස් නිලධාරීන්ට බාරකිරීම ඊයේ(01) සිදුකෙරුණි. සුනඛයින් හැසිරවීම සඳහා නිල සුනඛ කොට්ඨාශය වෙත නවක පොලිස් නිලධාරින් සියයක් ද බඳවා ‍ගෙන ඇති අතර එම නිලධාරීන් පුහුණු කිරීමේ කටයුතු ද මේ දිනවල සිදුකෙරෙන බව මහනුවර පොලිස් නිල සුනඛ කොට්ඨාශය පවසයි.", "URL": "https://sinhala.adaderana.lk/news.php?nid=20419", "Category": null, "Parent URL": null}