{"Source": "Adaderana", "Timestamp": "December 1, 2017 12:46 pm", "Headline": "අවුරුදු පහක් තිස්සේ බෝඩිමක් දාගෙන මහ රෑ  පාන්දරත් 0/L කරන්න උගන්වන ජාතික පාසලක්", "News Content": "අ.පො.ස. සා.පෙළ සිසුන් නේවාසිකව තබාගෙන ඉගැන්වීම් කටයුතු වල යෙදෙන ජාතික පාසලක් ගැන පුවතක් මාතලේ දිස්ත්‍රික්කයෙන් වාර්ථා වේ.මාතලේ දිස්ත්‍රික්කයට අයත් අකුරම්බඩ වීර කැප්පෙටිපොල ජාතික පාසලේ මෙවර අ.පො.ස සා.පෙළ විභාගයට පෙනී සිටින සියලුම සිසු සිසුවියන්ට මෙසේ නේවාසික අධ්‍යාපනය ලබා දේ.විද්‍යාලයේ සිසු සිසුවියන් 160 ක් මේ ලෙස අධ්‍යාපනය ලබයි.වසර පහක පමණ කාලයක සිට මෙම විද්‍යාලයේ දරු දැරියන්ට මෙලෙස නේවාසිකව අධ්‍යාපනය ලබා දෙයි.සිසුන්ගේ නිවෙස් වලින් ආහාර පමණක් ලබාගෙන මෙම ඉගැන්වීම් ක්‍රියාවලිය සිදු කරගෙන යයි. ජාතික තලයේ දක්ෂතා පරිපූර්ණ ක්‍රීඩක ක්‍රීඩිකාවන් රැසක් බිහි කළ අකුරම්බඩ වීර කැප්පෙටිපොල ජාතික පාසලෙන් සාමාන්‍ය පෙළ විභාගයේ ත් වැඩි දක්ෂතා පෙන්වීම එකම අරමුණ බව විදුහල්පති ඩී .ජේ .එස්. ජයසිංහ මහතා කීය.", "URL": "https://sinhala.adaderana.lk/news.php?nid=80849", "Category": null, "Parent URL": null}