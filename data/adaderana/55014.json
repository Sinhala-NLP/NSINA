{"Source": "Adaderana", "Timestamp": "November 11, 2015 07:15 am", "Headline": "ඇවන්ට්ගාඩ් විශේෂ රැස්වීම අදයි", "News Content": "ඇවන්ට්ගාඩ් සිද්ධියට අදාළ සියලු පාර්ශවවල සහභාගීත්වයෙන් පවත්වනු ලබන විශේෂ රැස්වීම අද දිනයේ පැවැත්වීමට තීරණය කර තිබේ.සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා කියා සිටියේ අද පස්වරු 4.00ට ජනාධිපති ලේකම් කාර්යාලයේ දී මෙම සාකච්ඡාව පැවැත්වෙන බවයි.ඇවන්ට්ගාඩ් සමාගම සම්බන්ධයෙන් පවතින තත්ත්වය පිළිබඳව සාකච්ඡා කිරීම සඳහා විශේෂ කැබිනට් රැස්වීමක් පසුගිය 09 වනදා පෙවරුවේ ජනාධිපතිවරයා විසින් කැඳවා තිබුණි.එහිදී අදාළ පරීක්ෂණ තමාගේ සෘජු අධීක්ෂණය යටතේ සිදුකිරිමට ජනාධිපති මෛත්‍රීපාල සිරිසේන මහතා විසින් තීරණය කර තිබේ. ඒ අනුව ඇවන්ට්ගාඩ් සිද්ධියට අදාළව ආරක්ෂක අංශ ඇතුළු සියලු පාර්ශව වල සහාගීත්වයෙන් විශේෂ සාකච්ඡාවක් අද දිනයේ පැවැත්වෙන බව රාජිත සේනාරත්න අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=55014", "Category": null, "Parent URL": null}