{"Source": "Adaderana", "Timestamp": "April 20, 2012 08:05 am", "Headline": "රට යවන බවට පොරොන්දු වී මුදල් වංචා කරලා", "News Content": "එංගලන්තය ඇතුළු ‍යුරෝපීය රටවලට උසස් අධ්‍යාපනය සඳහා පිටත්කර යවන බවට පොරොන්දු වී මුදල් වංචා කළ සැකකරුවෙකු අත්අඩංගුවට ගෙන තිබේ. කොළඹ වංචා විමර්ශන කාර්යාංශයේ නිලධාරීන් කණ්ඩායමක් විසින් ඊයේ(19) පස්වරුවේ කොල්ලුපිටිය ප්‍රදේශයේ සැකකරු අත්අඩංගුවට ගෙන ඇත. ඔහු ගම්පොළ, වෙලම්බඩ ප්‍රදේශයේ පදිංචිකරුවෙකු වන අතර පුද්ගලයින් 26 දෙනෙකුගෙන් මුදල් වංචා කර ඇති බව පොලිසිය පැවසීය. 2003 වසරේ සිට 2007 වසර දක්වා කාලය තුළ සැකකරු මෙම වංචා සිදුකර තිබේ. සැකකරු අද(20) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23655", "Category": null, "Parent URL": null}