{"Source": "Adaderana", "Timestamp": "May 11, 2018 06:52 am", "Headline": "උඩරට දුම්රිය මාර්ගයේ දුම්රිය ගමනා ගමනයට බාධා", "News Content": "උඩරට දුම්රිය මාර්ගයේ රඹුක්කන සහ බදුල්ල අතර දුම්රිය ධාවනය ඊයේ(10) රාත්‍රී සිට අඩාල වී තිබේ. නාවලපිටිය දුම්රිය ස්ථානය ආසන්නයේ එකම මාර්ගයේ දුම්රිය දෙකක් ඊයේ රාත්‍රී සිට මේ දක්වා නවතාදමා ඇති බව වාර්තා වෙයි. මේ හේතුවෙන් මගීන් දැඩි දුෂ්කරතාවට පත්ව සිටියි. දුම්රිය නිළධාරින්ගේ වෘත්තිය ක්‍රියාමාර්ගයක් හේතුවෙන් දුම්රිය ධාවනය අඩාල වී ඇති බව දුම්රිය පාලක මැදිරිය සඳහන් කළේය. මේ හේතුවෙන් උඩරට මාර්ගයේ කාර්යාල දුම්රිය ධාවනය ද අඩාල වී තිබේ.", "URL": "https://sinhala.adaderana.lk/news.php?nid=88893", "Category": null, "Parent URL": null}