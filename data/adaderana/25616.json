{"Source": "Adaderana", "Timestamp": "July 9, 2012 09:14 am", "Headline": "උතුරේ බිම් බෝම්බ ඉවත් කිරීම 98% ක් අවසන්", "News Content": "උතුරේ බිම් බෝම්බ ඉවත් කිරීමේ කටයුතු මේ වන විට 98% ක් අවසන් බව රජය පවසයි. ඉතිරිව ඇති සෙසු ප්‍රදේශවලත් බිම් බෝම්බ ඉවත් කිරීමේ කටයුතු මේ වන විට කඩිනම් කොට ඇති බව රජය අවධාරණය කරයි. මෙම ප්‍රදේශවල බිම් බෝම්බ ඉවත් කිරීමේ කටයුතු අවසන් වූ සැනින් ජනතාව නැවත පදිංචි කිරීමේ කටයුතු සිදුකරන බව උතුරු නැගෙනහිර සංවර්ධනය පිළිබඳ ජනාධිපති උපදේශක චන්ද්‍රා ප්‍රනාන්දු මහතා සඳහන් කළේය. කිලිනොච්චි ප්‍රදේශයේ ග්‍රාම සේවා වසම් 3 ක්, මුලතිව් ප්‍රදේශයේ ග්‍රාම සේවා වසම් 2 ක බිම් බෝම්බ ඉවත්කිරීමට ඉතිරිව ඇති බව රජය පවසයි. මේ වන විට ආරක්ෂක අංශවල උපදෙස් මත රාජ්‍ය නොවන සංවිධාන බිම් බෝම්බ ඉවත් කිරීමේ කටයුතුවල නිරතව සිටියි.", "URL": "https://sinhala.adaderana.lk/news.php?nid=25616", "Category": null, "Parent URL": null}