{"Source": "Adaderana", "Timestamp": "January 14, 2013 11:38 am", "Headline": "දෝෂාභියෝගයට අත ඉස්සුවාට 21 බලාගමු!", "News Content": "දෝෂාභියෝග යෝජනාවට පක්ෂව ජන්දය භාවිත කළ, එක්සත් ජාතික පක්ෂ මන්ත‍්‍රීවරුන් සම්බන්ධයෙන් ලබන 21 දා කෘත්‍යාධිකාරී මණ්ඩල රැස්වීමේදී ඊට අදාළ තීරණයක් ගන්නා බව එජාප මහලේකම් තිස්ස අත්තනායක මහතා පවසයි. ඒ පිළිබඳ නීතීඥ මණ්ඩලයක් විසින් කටයුතු ආරම්භ කර ඇතැයි ඔහු සඳහන් කරයි. අලියා ලකුණින් තරග කර ආණ්ඩුවට ගොස් අදාළ යෝජනාවට පක්ෂව ඡන්දය දුන් මන්ත්‍රීවරුන්ට එරෙහිව නීතිමය ක‍්‍රියාමාර්ග ගැනීමට අදාළ මූලික කටයුතු ක‍්‍රියාත්මක කරමින් පවතින බව ඔහු කියයි. පසුගිය පාර්ලිමේන්තු මැතිවරණයේ දී එක්සත් ජාතික පක්ෂයෙන් තරග කර ආණ්ඩු පක්ෂයට එක්වූ ලක්ෂ්මන් සෙනෙවිරත්න, අර්ල් ගුණසේකර ඇතුළු කිහිප දෙනෙකු දෝෂාභියෝග යෝජනාවට පක්ෂව ජන්දය භාවිත කර තිබුණි.", "URL": "https://sinhala.adaderana.lk/news.php?nid=30753", "Category": null, "Parent URL": null}