{"Source": "Adaderana", "Timestamp": "November 14, 2015 04:55 pm", "Headline": "ප්‍රංශයේ ප්‍රහාරය අයි.එස්. ත්‍රස්තයින්ගේ වැඩක්! ", "News Content": "ප්‍රංශයට එල්ල වූ ප්‍රහාරය අයි.එස් ත්‍රස්ත සංවිධානය විසින් සිදු කළ ප්‍රහාරයක් බව ප්‍රංශ ජනාධිපති ෆැන්ෂුවා හොලන්ඩේ මහතා පවසයි.මරාගෙන මැරෙන බෝම්බකරුවන් සහ තුවක්කුකරුවන් 08 දෙනෙකු විසින් එම ප්‍රහාර එල්ල කර ඇති බව ඔහු සඳහන් කරයි.සිද්ධිය අනතුරුව ප්‍රථමවරට මාධ්‍ය හමුවේ ප්‍රකාශයක් සිදු කරමින් ප්‍රංශ ජනාධිපතිවරයා මේ බව ප්‍රකාශ කර තිබේ.ජනාධිපතිවරයා ප්‍රකාශ කර ඇත්තේ අදාළ ප්‍රහාරයෙන් පුද්ගලයින් 127 දෙනෙකු ජිවිතක්ෂයට පත්ව ඇති බවයි.ප්‍රහාරයෙන් තවත් පුද්ගලයින් 180 කට වැඩි පිරිසක් තුවාල ලබා ඇති බව ද ප්‍රංශ ජනාධිපතිවරයා පවසා තිබේ.මේ අතර අයි.එස් ත්‍රස්ත සංවිධානය විසින් අදාළ ප්‍රහාරයේ වගකීම භාරගෙන ඇති බව විදේශ පුවත් සේවා පෙන්වා දෙයි.මෙම ප්‍රහාරය යුද්ධ ප්‍රකාශ කිරිමකට සමාන බවයි ජනාධිපතිවරයා පවසා ඇත්තේ.ප්‍රංශයේ රංග ශාලාවකට, ක්‍රීකට් ක්‍රිඩාංගණයකට සහ වැඩි වශයෙන් මිනිසුන් රැදිසිටි අවන්හලක් ඉල්ලක කර ගනිමින් මෙම ප්‍රහාර එල්ල කර තිබුණා.", "URL": "https://sinhala.adaderana.lk/news.php?nid=55096", "Category": null, "Parent URL": null}