{"Source": "Adaderana", "Timestamp": "June 16, 2013 08:30 am", "Headline": "පකිස්ථානය ඉන්දියාවටත් පරදී", "News Content": "අයි.සී.සී.චැම්පියන්ස් කුසලාන ක්‍රිකට් තරගාවලියේ “බී“ කාණ්ඩය යටතේ පැවති තරගයකින් පකිස්ථානය පරදවා ඉන්දියාව කඩුලු අටක ජයක් ලැබීය. බර්මින්හැම්හිදී ඊයේ පැවැති තරගයට වර්ෂාවෙන් බාධා එල්ල වු අතර එය පන්දුවාර 40කට සීමා විය. ඒ අනුව ප්‍රථමයෙන් පන්දුවට පහරදුන් පකිස්ථාන් කණ්ඩායම සියලු දෙනා දැවී රැස්කරගත්තේ ලකුණු 165ක් පමණි. අසාද් ෂෆීක් ලකුණු 41යි. ඩක්වත් සහ ලුවිස් න්‍යායට අනුව ඉන්දීය කණ්ඩායමට පන්දුවාර 22කදී ලකුණු 102ක ඉලක්කයක් හිමිවුණි. කඩුලු 2ක් පමණක් දැවී ඉන්දීය කණ්ඩායම ජයග්‍රහණය වාර්තා කළේය. පකිස්ථානය මෙම තරගාවලියේ බටහිර ඉන්දීය කොදෙව් හා දකුණු අප්‍රිකාව සමග පැවැති තරග 2ද පරාජයට පත්විය. මෙම ජයග්‍රහණයත් සමග “බී“ කාණ්ඩය යටතේ ඉන්දියාව සහ දකුණු අප්‍රිකාව අර්ධ අවසන් පූර්ව වටය සඳහා සුදුසුකම් ලබා සිටියි. මේ අතර එංගලන්තය සහ නවසීලන්තය අතර තරගය අද පැවැත්වෙයි.", "URL": "https://sinhala.adaderana.lk/news.php?nid=34958", "Category": null, "Parent URL": null}