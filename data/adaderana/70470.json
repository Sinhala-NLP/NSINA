{"Source": "Adaderana", "Timestamp": "March 5, 2017 09:11 pm", "Headline": "මරදාන පොලීසියේ ප්‍රජා OIC ගෙල වැලලාගනියි", "News Content": "මරදාන පොලීසියට අනුයුත්තව සේවය කරන පොලිස් පරීක්ෂකවරයෙකු ගෙල වැලලාගෙන සියදිවි හානිකරගෙන තිබේ. සිය භටනිවාසය තුළදී ඔහු ගෙල වැලලාගෙන සියදිවි හානිකර ගෙන ඇති බව පොලීසිය සඳහන් කළේය. ඊයේ (05) දහවල් ඔහු සියදිවි හානි කරගෙන ඇති අතර පොලිස් නිලධාරීන් කණ්ඩායමක් විසින් ඔහුගේ මළ සිරුර සොයාගෙන ඇත්තේ ඊයේ පස්වරුවේදී බව සඳහන්ය. 53 හැවිරිදි මරදාන ප්‍රජා පොලිස් ඒකකයේ ස්ථානාධිපතිවරයා ලෙස කටයුතු කරන පොලිස් පරීක්ෂකවරයෙකු මෙලෙස සියදිවි හානි කරගෙන ඇති බව වාර්තා වෙයි. කුමන හේතුවක් මත මොහු සියදිවි හානි කර ගත්තේ ද යන්න සම්බන්ධයෙන් මේ වන තෙක් තොරතුරු අනාවරණය වී නැත. මරදාන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70470", "Category": null, "Parent URL": null}