{"Source": "Adaderana", "Timestamp": "October 24, 2016 11:44 am", "Headline": " ජයන්තට ඇප-වීරවංශ 7තෙක් යළි රිමාන්ඩ්", "News Content": "රජයේ වාහන අවභාවිතා කළ බවට චෝදනා එල්ලවී අත්අඩංගුවට ගෙන රක්ෂිත බන්ධනාගාර ගත කර සිටි එජනිස පාර්ලිමේන්තු මන්ත්‍රී ජයන්ත සමරවීර මහතා ඇප මත නිදහස් කිරීමට අධිකරණය විසින් නියෝග කර තිබේ.‍කොළඹ,කොටුව මහේස්ත්‍රාත් ලංකා ජයරත්න මෙනවිය විසින් සැකකාර මන්ත්‍රීවරයා රු.25,000ක මුදල් ඇප හා රු.ලක්ෂ 10 බැගින්වු ශරීර ඇප දෙකක් මත නිදහස් කරලීමට නියෝග කළ බව අප වාර්තාකරු කියා සිටියි.මන්ත්‍රීවරයාට විදෙස් ගමන් තහනම් කළ අධිකරණය විසින් ඔහුගේ විදෙස් ගමන් බලපත්‍රය අධිකරණය බාරයේ තැබීමටද නියම කර තිබේ.මෙම චෝදනාවට අදාළව රක්ෂිත බන්ධනාගාර ගත කර සිටි විමල් වීරවංශ මන්ත්‍රීවරයාගේ සොයුරු සරත් වීරවංශ මහතා ලබන මස 07වන දින දක්වා තවදුරටත් රක්ෂිත බන්ධනාගාර ගත කරන ලෙසද විනිසුරුවරිය විසින් නියෝග කළ බව සඳහන්ය.", "URL": "https://sinhala.adaderana.lk/news.php?nid=65354", "Category": null, "Parent URL": null}