{"Source": "Adaderana", "Timestamp": "September 4, 2016 03:02 pm", "Headline": " තෙරේසා මව්තුමිය ශාන්තුවරියක් වෙයි", "News Content": "අති උතුම් ශුද්ධෝත්තම ෆ්‍රැන්සිස් පාප් වහන්සේ විසින් තෙරේසා මව්තුමිය ශාන්තුවරයට පත් කර තිබේ.තෙරේසා මව්තුමිය ශාන්තුවරියක තත්ත්වයට පත්කර ඇතැයි වතිකානුව නිවේදනය කරමින් කියා සිටියි.ලාදුරු ඇතුළු රෝග හේතුවෙන් පීඩාවට පත්ව සිටි ජනතාවට සේවය කිරීමට තම සමස්ත ජීවිත කාලයම කැප කළ තෙරේසා මව්තුමිය මොළයේ පිළිකා කිහිපයකින් පිඩා විඳි බ්‍ර‍සීල ජාතිකයකු විශ්මය ජනක ලෙස සුවපත් කළ බව තහවුරු වීමෙන් පසු ෆ්‍රැන්සිස් පාප් වහන්සේ විසින් ඇය ශාන්තුවරියකගේ තත්ත්වයට උසස් කිරීම සඳහා අනුමැතිය ලබා දී ඇති බව විදෙස් වාර්තා පෙන්වා දෙයි.ඒ අනුව ෆ්‍රැන්සිස් පාප් වහන්සේ විසින් ඇය ශාන්තුවරියකගේ තත්ත්වයට නම් කර ඇති බවද විදෙස් මාධ්‍ය වාර්තා කරයි.එමෙන්ම විදෙස් මාධ්‍ය වාර්තා කරන්නේ තෙරේසා මව්තුමිය ශාන්තුවරියක බවට පත්කිරීමේ උත්සවය 2016 සැප්තැම්බර් මාසයේ දී පැවැත්වෙනු ඇති බවයි. වතිකානයේ ශාන්ත පීතර චතුරස්‍රයේ බැතිමතුන් දහස් ගණනකගේ සහභාගිත්වයෙන් පැවැති උත්සවයකදී එම පත් කිරිම සිදු කළ බවයි විදෙස් වාර්තා සදහන් කළේය.ඉන්දියාවේ කොල්කටා නගරයේ පැල්පත් වාසී ජනතාවට පිහිට වෙමින් මහත් සේවයක් ඉටු කළ තෙරේසා මව්තුමිය අසරණ සරණ දූතිකාව, පැල්පතේ ශාන්තුවරිය යන විරුදාවලියන්‍ගෙන් ද පිදුම් ලැබූවාය.නෙබෙල් සාම ත්‍යාගයෙන් ද පිදුම් ලැබූ තෙරේසා මව් තුමිය ස්වර්ගස්ථ වූයේ 1997 වසරේ වන අතර ඒ වනවිට ඇය 87 වන වියේ පසු වුණි.", "URL": "https://sinhala.adaderana.lk/news.php?nid=63776", "Category": null, "Parent URL": null}