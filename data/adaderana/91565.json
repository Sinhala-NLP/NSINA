{"Source": "Adaderana", "Timestamp": "June 27, 2018 10:37 am", "Headline": "සැර සුළඟක් නිසා බෝ ගසක් කඩා වැටෙයි-තිදෙනෙකුට තුවාල", "News Content": "අඟලවත්ත ඩාර්ටන්ෆිල් රබර් පර්යේෂණායතනයට අයත් ගලේවත්ත කොටසේ කෝවිලක් ඉදිරිපිට තිබු බෝ ගසක් එම ප්‍රදේශයේ හමා ගිය දැඩි සුළඟකින් කඩා වැටී ඇති බව අද දෙරණ වාර්තාකරු පවසයි. ඊයේ (26) සවස 5.30 පමණ මෙය සිදුව තිබේ. බෝ ගස කඩා වැටිමෙන් කෝවිලට ඉහළින් පිහිටි වතු නිවාස දෙකකට හානි සිදුවි ඇති අතර එම නිවාසවල සිටි පුද්ගලයින් ‍තිදෙනෙකුට සුළු තුවාල සිදුව ඇති බව අප වාර්තාකරු පවසයි. ‍මේ අතර, එක් නිවාසයකට අයත් වැසිකිළියක් මුළු මනින්ම හානිවි ඇති අතර නිවාසවලට ද සුළු සුළු හානි සිදුව ඇත. මෙම බෝ ගස කඩා වැටීම හේතුවෙන් නිවාසවලට විදුලිය සැපයු විදුලි රැහැන් බිඳවැටී ඇති අතර, වතු නිවාසවලට විදුලිය විසන්ධි වී තිබේ. කෙසේ වෙතත් මෙම අනතුරින් කෝවිලට කිසිදු අලාභානි සිදුවි නොමැති බව ද අප වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=91565", "Category": null, "Parent URL": null}