{"Source": "Adaderana", "Timestamp": "September 28, 2017 12:43 pm", "Headline": "පැහැරගත් තරුණිය ප්‍රදේශවාසීන් බේරාගනී", "News Content": "ගම්පහ මදුරුවිට ප්‍රදේශයේ දී පැහැරගත් තරුණියක් ප්‍රදේශවාසීන් විසින් බේරාගෙන තිබේ. සීදුව කොටුගොඩවත්ත ප්‍රදේශයේ දී කාමරයක රඳවාගෙන සිටියදී ප්‍රදේශවාසීන් විසින් එම තරුණිය මුදාගෙන ඇති බව පොලීසිය පැවසුවේය. අදාළ තරුණියගේ හිටපු පෙම්වතා බව කියන තරුණයෙකු සහ තවත් පුද්ගලයින් දෙදෙනෙකු විසින් ඇය පැහැරගෙන ගොස් ඇති අතර ප්‍රදේශවාසීන් ද ඔවුන් ලුහුබැද ගොස් තිබේ. ඒ අනුව පැහැර ගැනීම සිදුවී පැය භාගයක් පමණ කාලයක් තුළ ඇය බේරාගැනීමට ප්‍රදේශවාසීන්ට හැකි වී ඇති බව වාර්තා වෙයි. ප්‍රදේශවාසින්ගෙන් ලද පැමිණිල්ලක් මත සැකකරුවන් අත්අඩංගුවට ගෙන ඇති අතර සැකකාර පෙම්වතා තුවාල ලැබීම හේතුවෙන් පොලිස් අත්අඩංගුව යටතේ ගම්පහ රෝහලේ ප්‍රතිකාර ලබන බව සඳහන්ය. සිද්ධිය සම්බන්ධයෙන් ගම්පහ පොලීසිය වැඩිදුර විමර්ශන සිදුකරන අතර සැකකරුවන් ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78110", "Category": null, "Parent URL": null}