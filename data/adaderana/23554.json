{"Source": "Adaderana", "Timestamp": "April 16, 2012 05:00 pm", "Headline": "අයි.එම්.එෆ් සැසිවාරය වෙනුවෙන් මෙරට නියෝජිතයින් පිටත්ව යයි", "News Content": "ජාත්‍යන්තර මූල්‍ය අරමුදලේ සැසිවාරයක් සඳහා සහභාගීවීමට ශ්‍රී ලංකා නියෝජිත පිරිසක් දිවයිනෙන් පිටත්ව ගොස් තිබේ. අමෙරිකාවේ වොෂින්ටන් හී දී අප්‍රේල් 20 වැනිදා සිට 22 වැනි දින දක්වා එම සැසිය පැවැත්වීමට නියමිතය. ජාත්‍යන්තර මූල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය ආචාර්ය සරත් අමුණුගම මහතා ඇතුළු නියෝජිත පිරිස අද(16) අලුයම දිවයිනෙන් පිටත්ව ගොස් ඇත. මේ සඳහා මහ බැංකු අධිපති අජිත් නිවාඩ් කබ්රාල් මහතා ද සහභාගී වන බව වාර්තා වේ.", "URL": "https://sinhala.adaderana.lk/news.php?nid=23554", "Category": null, "Parent URL": null}