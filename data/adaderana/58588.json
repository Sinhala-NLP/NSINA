{"Source": "Adaderana", "Timestamp": "March 24, 2016 02:23 pm", "Headline": "වෙල්ගමට එරෙහි නඩුව ජුනී 20 කැඳවයි", "News Content": "රජයේ මුදල් සාවද්‍ය ලෙස පරිහරණය කළ බවට චෝදනා එල්ල වී ඇති හිටපු අමාත්‍ය කුමාර වෙල්ගම මහතාට එරෙහිව ගොනු කර ඇති නඩුව ජුනි මස 20 වන දින යළි කැඳවීමට කොළඹ මහේස්ත්‍රාත් අධිකරණය නියෝග කර තිබේ.සිද්ධියට අදාළ නඩුව අද කැඳවූ අවස්ථාවේ විත්තිකාර කුමාර වෙල්ගම මහතා අධිකරණය හමුවේ පෙනී සිටි බව අද දෙරණ අධිකරණ වාර්තාකරු පැවසුවේය.චෝදනා පත්‍රය සම්බන්ධයෙන් කරුණු ඉදිරිපත් කිරීමට කල් අවශ්‍ය බව අල්ලස් කොමිසම එහිදී අධිකරණයට දැනුම් දී ඇත.ඒ අනුව අදාළ නඩුව ජූනි මස 20වන දින යළි කැඳවීමට තීරණය කළ කොළඹ ප්‍රධාන මහේස්ත්‍රාත් ගිහාන් පිලපිටිය මහතා එදිනට මේ සම්බන්ධයෙන් කරුණු වාර්තා කරන ලෙස දැනුම් දී තිබේ.ප්‍රවාහන අමාත්‍යවරයා සිටි සමයේ ලංකා ගමනාගමන මණ්ඩලයේ තුළ නොතිබූ තනතුරක් වන නියෝජ්‍ය සභාපති තනතුරක් ඇති කිරීම තුළින් රජයට රුපියල් මිලියන 03කට වැඩි පාඩුවක් සිදු කර ඇති බව පවසමින් අල්ලස් කොමිසම කුමාර වෙල්ගම මහතාට එරෙහිව මෙම නඩුව ගොනු කර ඇත.", "URL": "https://sinhala.adaderana.lk/news.php?nid=58588", "Category": null, "Parent URL": null}