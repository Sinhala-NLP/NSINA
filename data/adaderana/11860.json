{"Source": "Adaderana", "Timestamp": "November 1, 2010 08:29 am", "Headline": "විමලසිරි ද මෙල් මියයයි", "News Content": "ලංකා සමසමාජයේ ප්‍රධාන ලේකම් විමලසිරි ද මෙල් මහතා අභාවප්‍රාප්ත වී තිබේ. හදිසි හෘදයාබාධයකින් ඊයේ(31) පස්වරුවේ අභාවප්‍රාප්ත වු ඒ මහතා හිටපු පාර්ලිමේන්තු මන්ත්‍රීවරයෙකු ද වේ. ලංකා සමසමාජ පක්ෂයේ ආරම්භක සමාජිකයෙකු වු මෙල් මහතා, පැරණි වාමාංශික දේශපාලන ව්‍යාපාරය තුළ කටයුතු කළ සටන්කාමී නායකයෙකු ලෙස සැලකෙයි. විමලසිරි ද මෙල් මහතා මිය යන විට 84 වැනි වියේ පසුවිය. ඒ මහතාගේ දේහය දේශීය ආයුර්වේද රෝහලට භාරදීමට නියමිත බැවින් අද(01) පෙරවරු 11 සිට එක දක්වා යුනියන් පෙදෙසේ ලංකා සමසමාජ පක්ෂ මූලස්ථානයේ මහජන ගෞරවය සඳහා තැන්පත් කර තැබීමට නියමිතය.", "URL": "https://sinhala.adaderana.lk/news.php?nid=11860", "Category": null, "Parent URL": null}