{"Source": "Adaderana", "Timestamp": "June 1, 2011 09:15 am", "Headline": " මුද්‍රණාලයෙන් හොරාකෑවාට දෙදෙනෙක් අත්අඩංගුවට", "News Content": "ගාල්ල ප්‍රදේශයේ මුද්‍රණ ආයතනයක සිදු වූ සොරකමක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. දෙලක්ෂ තිස්තුන්දහසකට අධික වටිනාකමින් යුත් භාණ්ඩ තොගයක් අදාළ මුද්‍රණාලයේ තිබී මෙම සැකකරුවන් විසින් සොරකම් කර ඇති බවට සැකකෙරෙන බව පොලිසිය කියා සිටියි. අත්අඩංගුවට ගත් සැකකරුවන්ගෙන් සිදු කළ ප්‍රශ්න කිරීම් වල දී සොරකම් කරන ලද භාණ්ඩ වලින් කොටසක් සොයා ගත් බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16460", "Category": null, "Parent URL": null}