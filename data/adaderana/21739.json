{"Source": "Adaderana", "Timestamp": "January 30, 2012 10:04 am", "Headline": "සෝමාවතිය රක්ෂිතයේ වැලි ගොඩ දැමූ 7 දෙනෙකු අත්අඩංගුවට", "News Content": "සෝමාවතිය පුදබිමට අයත් රක්ෂිත භූමියේ අනවසරයෙන් වැලි ගොඩ දමා ප්‍රවාහනය කරමින් සිටි සැකකරුවන් 7 දෙනෙකු අත්අඩංගුවට ගෙන තිබේ. එම රක්ෂිතයේ පුදූර් ප්‍රදේශයේ මහවැලි ග‍ඟෙන් වැලි ගොඩ දමමින් සිටිය දී සැකකරුවන් අත්අඩංගුවට ගත් බව පොලිසිය පැවසීය. වැලි ප්‍රවාහනය සඳහා යොදා ගත් ට්‍රැක්ටර් 7 ක් ද පොලිස් භාරයට ගෙන ඇත. සැකකරුවන් අද(30) පොළොන්නරුව දිසා අධිකරණයට ඉදිරිපත් කිරීමට නියමිතය. පොලිස් විශේෂ කාර්යය බලකාය සහ පොළොන්නරුව අඩවි වන සංරක්ෂණ කාර්යාලයේ නිලධාරීන් කණ්ඩායමක් විසින් වැටලීම සිදුකර තිබුණි.", "URL": "https://sinhala.adaderana.lk/news.php?nid=21739", "Category": null, "Parent URL": null}