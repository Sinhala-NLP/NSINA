{"Source": "Adaderana", "Timestamp": "September 3, 2013 04:49 pm", "Headline": "අහ්සාන් ඉක්බාල් ජනාධිපති හමුවෙයි ", "News Content": "පකිස්තානයේ සැලසුම් සංවර්ධන හා ප්‍රතිසංස්කරණ පිළිබඳ ෆෙඩරල් අමාත්‍ය අහ්සාන් ඉක්බාල් මහතා ජනාධිපති මහින්ද රාජපක්ෂ මහතා හමුවී තිබේ. අද(03) උදෑසන අරලියගහ මන්දිරයේ දී මෙම හමුව සිදුව ඇති බව ජනාධිපති මාධ්‍ය අංශය සඳහන් කරයි. ඩෙංගු උවදුර මර්දනය කිරීමට සහය දැක්වීම සඳහා වෛද්‍ය කණ්ඩායම් පකිස්තානයට යැවීම වෙනුවෙන් සිය ස්තූතිය පුද කළ අහ්සාන් ඉක්බාල් මහතා එය පකිස්තානු ජනතාව අතරේ ශ්‍රී ලංකාව පිළිබඳ සුභවාදී ආකල්පයක් ඇති කිරීමට හේතුවූ බව ද පවසයි. දෙරට අතර පවත්නා යහපත් , දේශපාලනික සබඳතා ආර්ථික සහයෝගිතාවන් තව දුරටත් පිළිබිඹු වන පරිදි දෙරට අතර වෙළඳාම ප්‍රවර්ධනය කිරීම පිළිබඳවද මෙම සාකච්ජාවේ දී අවධානය යොමු වූ බවයි ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=37121", "Category": null, "Parent URL": null}