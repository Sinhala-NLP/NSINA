{"Source": "Adaderana", "Timestamp": "August 1, 2012 02:55 pm", "Headline": "නිලූක පරාජය කළ පරුපල්ලි අර්ධ අවසන් පූර්ව වටයට", "News Content": "ලන්ඩන් නුවර පැවැත්වෙන ඔලිම්පික් ක්‍රීඩා උළෙලේ දී ශ්‍රී ලංකාව නියෝජනය කරන බැඩ්මින්ටන් ක්‍රීඩක නිලූක කරුණාරත්න පරාජයට පත්කරමින් අර්ධ අවසන් පූර්ව වටයට සුදුසුකම් ලබා ගැනීමට ඉන්දීය ක්‍රීඩක කේ.පරුපල්ලි නැමැති ක්‍රීඩකයා සමත්විය. වට තුනකින් සමන්විත එම තරඟයේ දී ඉන්දීය ක්‍රීඩකයා විසින් 2 ට 1 ක් වශයෙන් නිලූක කරුණාරත්න පරාජය කරන ලදී. පළමු වටයේ දී 21 ට 14 ක් වශයෙන් ඉන්දීය ක්‍රීඩකයා ජයගත් අතර දෙවන වටයේ දී 21 ට 15 ක් වශයෙන් නිලූක කරුණාරත්න ජය හිමි කරගත්තේය. කෙසේ වෙතත් තීරණාත්මක තෙවන වටයේ දී ඉන්දීය ක්‍රීඩක පරුපල්ලි 21 ට 9 ක් වශයෙන් නිලූක කරුණාරත්න පරාජයට පත්කරන ලදී.", "URL": "https://sinhala.adaderana.lk/news.php?nid=26237", "Category": null, "Parent URL": null}