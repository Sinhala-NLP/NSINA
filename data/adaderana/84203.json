{"Source": "Adaderana", "Timestamp": "February 10, 2018 10:31 pm", "Headline": "  වවුනියාවේ සමස්ත ජන්දය ප්‍රකාශ කිරීම සියයට  65 ඉක්මවයි", "News Content": "පළාත් පාලන මැතිවරණය වෙනුවෙන් වවුනියාව දිස්ත්‍රික්කයේ ජන්ද දායකයින් 65% වැඩි ප්‍රමාණයක් ‍අද(10) සවස වන විට ඡන්දය ප්‍රකාශ කොට ඇති බව වවුනියාව දිස්ත්‍රික් ලේකම් සෝමරත්න විදානපතිරණ මහතා පවසයි. විදානපතිරණ මහතා පැවසූවේ වවුනියාව දිස්ත්‍රික්කයේ ඡන්ද දායකයින් 114,599 දෙනෙකු ඡන්දය ප්‍රකාශ කිරීමට සුදුසුකම් ලබා ඇති බවයි. වවුනියාව පළාත් පාලන ආයතන වෙනුවෙන් ඡන්ද මධ්‍යස්ථාන 148 කදී ඡන්දය ප්‍රකාශ කිරීමට අවශ්‍ය විධිවිධාන යොදා ඇති බවද දිස්ත්‍රික් තේරීම්භාර නිලධාරිවරයා සඳහන් කළේය. පළාත් පාලන මැතිවරණයේදී වවුනියාව නගර සභාව, වවුනියාව දකුණ දෙමළ ප්‍රාදේශීය සභාව, වවුනියාව දකුණ සිංහල ප්‍රාදේශීය සභාව, වවුනියාව උතුර ප්‍රාදේශීය සභාව හා වෙංගල සෙට්ටිකුලම ප්‍රාදේශීය සභාව වෙනුවෙන් පළාත් පාලන ආයතන නියෝජිතයින් 103 දෙනෙකු තෝරා ගැනීමට නියමිත බව වවුනියාව දිස්ත්‍රික් ලේකම් ‍සෝමරත්න විදානපතිරණ මහතා පැවසුවේය.", "URL": "https://sinhala.adaderana.lk/news.php?nid=84203", "Category": null, "Parent URL": null}