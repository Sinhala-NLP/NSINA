{"Source": "Adaderana", "Timestamp": "May 14, 2013 02:52 pm", "Headline": "විදුලිසැරින් දකුණු පළාත් සභාව උණුසුම්", "News Content": "(ඡායා රූ - සනත් පතිරණ) විදුලිබිල වැඩි කිරීමට එරෙහිව දකුණු පළාත් සභාව අද (14) රැස්වූ අවස්ථාවේදී උණුසුම් මුහුණුවරක් ගෙන තිබේ. දකුණු පළාත් සභාවේ එජාප මන්ත්‍රී බන්දුලාල් බණ්ඩාරිගොඩ මහතා ප්‍රමුඛ මන්ත්‍රීවරුන් පිරිසක් අද පෙරවරුවේ පන්දම් පත්තුකරගෙන විරෝධතා පෙළ පාලියකින් පළාත් සභාවට පිවිසීමට උත්සහා කළ බව අප වාර්තාකරු කියයි. මේ නිසා පළාත් සභාවේ ආණ්ඩු පක්ෂ මන්ත්‍රීවරුන් දැඩි විරෝධය පළ කර ඇත. අනතුරුව එජාප මන්ත්‍රීවරුන් පළාත් සභාව තුළට පැමිණිමෙන් පසු ද ඒ තුළ උණුසුම් ස්වරූපයක් ගත් බව අප වාර්තාකරු කියයි.", "URL": "https://sinhala.adaderana.lk/news.php?nid=34087", "Category": null, "Parent URL": null}