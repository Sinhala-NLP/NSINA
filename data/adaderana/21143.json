{"Source": "Adaderana", "Timestamp": "January 4, 2012 10:22 am", "Headline": " සුදු වෑන් රියෙන් ඇවිත් පැහැරගත් පුද්ගලයා මරාදමලා", "News Content": "ග්‍රෑන්ඩ්පාස් ප්‍රදේශයේ තිබී පුද්ගල මළ සිරුරක් සොයා ගෙන ඇති බව පොලිසිය පවසයි. අද උදෑසන එම ප්‍රදේශයේ ෆර්ගියුසන් මාර්ගයේ තිබී මෙම මළ සිරුර සොයා ගත් බව පොලිස් මාධ්‍ය ප්‍රකාශක, පොලිස් අධීකාරි අජිත් රෝහණ මහතා කියා සිටියි. කෙසේ වෙතත් අදාළ මළ සිරුර බුද්ධික දිනේෂ් නැමති තරුණයෙකුගේ බවට ඔහුගේ මව විසින් හඳුනාගෙන ඇති බව සඳහන්වේ. තම පුතා ඊයේ රාත්‍රී කිසියම් පිරිසක් විසින් සුදු වෑන් රථයකින් පැමිණ පැහැරගෙන ගොස් ඇති බව ඔහුගේ මව පවසා ඇත.", "URL": "https://sinhala.adaderana.lk/news.php?nid=21143", "Category": null, "Parent URL": null}