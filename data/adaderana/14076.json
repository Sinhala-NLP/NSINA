{"Source": "Adaderana", "Timestamp": "February 8, 2011 10:42 am", "Headline": "සංගීත සංදර්ශන 2 ක් අවලංගුයි-ජනපතිගෙන් උපදෙස්", "News Content": "හම්බන්තොට සහ මහනුවර ප්‍රදේශවල පවත්වන්නට නියමිතව තිබූ සංගීත සංදර්ශන දෙකක් වහාම අවලංගු කරන ලෙස ජනාධිපති මහින්ද රාජපක්ෂ මහතා විසින් ක්‍රීඩා අමාත්‍ය මහින්දානන්ද අලුත්ගමගේ මහතාට උපදෙස් ලබා දී තිබේ. ක්‍රීඩා අමාත්‍යංශයේ සම්බන්ධීකරණයෙන් සංවිධානය කර තිබුණු මෙම සංගීත සංදර්ශන වෙනුවෙන් ‍වෙන් කළ මුදල් ගංවතුරෙන් පීඩා විඳින ජනයාට සහන සැලසීම සඳහා යොදවන ලෙස ජනාධිපතිවරයා විසින් මෙම උපදෙස් ලබාදුන් බව ජනාධිපති මාධ්‍ය ඒකකයේ අධ්‍යක්ෂ ජෙනරාල් බන්දුල ජයසේකර මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=14076", "Category": null, "Parent URL": null}