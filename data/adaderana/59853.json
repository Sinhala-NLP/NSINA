{"Source": "Adaderana", "Timestamp": "May 6, 2016 10:09 am", "Headline": "  24 හැවිරිදි තරුණයා කොල්ලකෑම් 23කට දැලේ", "News Content": "යාපනය ප්‍රදේශයේ රන් භාණ්ඩ සොරා ගැනීම් රැසකට සම්බන්ධ පුද්ගලයෙකු යාපනය, චුන්නාකම් ප්‍රදේශයේදී අත්අඩංගුවට ගෙන තිබේ.පොලීසිය විසින් රන් භාණ්ඩ සොරා ගැනීම සම්බන්ධයෙන් සිදු කළ වැටලීමකදී සැකකරු අත්අඩංගුවට ගෙන ඇති බව අද දෙරණ වාර්තාකරු පැවසුවේය.අත්අඩංගුවට ගත් සැකකරු යාපනය, චුන්නාකම්, අච්චුවේලි, තෙලිප්පලෙයි සහ කෝපායි යන ප්‍රදේශවල සිදු කළ කොල්ලකෑම් 23කට සම්බන්ධ බව වාර්තා වෙයි.සැකකරු 24 හැවිරිදි පුද්ගලයෙක් බව සඳහන්ය.චුන්නාකම් පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59853", "Category": null, "Parent URL": null}