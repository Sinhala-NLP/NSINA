{"Source": "Adaderana", "Timestamp": "February 18, 2015 12:20 pm", "Headline": "මේ ආණ්ඩුවත් අයහපත් පාලනයක ලක්ෂණ පෙන්වනවා", "News Content": "පවතින ආණ්ඩුව අයහපත් පාලනයක ලක්ෂණ පෙන්වන බව වෘත්තීය සමිති මාධ්‍යස්ථානයේ සභාපති ලාල් කාන්ත මහතා පවසයි.අද(18) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කර සිටියේය.නව ආණ්ඩුවේ අතුරු අයවැය මගින් වැඩි කරන ලද රුපියල් 5000ක මුදල දීමනාවක් ලෙස ලබා නොදී අනිවර්යයෙන් මාර්තු මස වැටුපට එකතු කළ යුතු බව හෙතෙම එම අවස්ථාවේදී කියා සිටියේය.එසේම පෞද්ගලික අංශයේ රුපියල් 2500 ක වැටුප් වැඩි කළ යුතු බවට පාර්ලිමේන්තුවට පනතක් ගෙන සම්මත කළ යුතු බවත්, වතු කම්කරුවන්ගේ දෛනික වැටුප රුපියල් 800 දක්වා වැඩි කළ යුතු බවත් ඒ මහතා එහිදී පෙන්වා දුන්නේය.තවද කම්කරු අමාත්‍යංශයට වෙනම අමාත්‍යවරයෙකු පත් කළ යුතු බවද ලාල් කාන්ත මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=49428", "Category": null, "Parent URL": null}