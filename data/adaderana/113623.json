{"Source": "Adaderana", "Timestamp": "July 8, 2019 10:00 am", "Headline": "අමෙරිකාවේ නියෝජිතයින් යාපනේ ඉඩම් බලපු එක රුවන් තාම දන්නේ නෑ", "News Content": "විදේශිකයන්ගේ සිතැඟි පරිදි මෙරට ඉඩම් හිමි කර ගැනීමට නොහැකි බව ආරක්ෂක රාජ්‍ය අමාත්‍ය රුවන් විජේවර්ධන මහතා පවසයි. ඊයේ(07) පැවති වැඩසටහනතින් අනතුරුව මාධ්‍යෙව්දීන් නැඟූ ප්‍රශ්නවලට පිළිතුරු දෙමින් ඔහු වැඩිදුරටත් පැවසුවේ අමෙරිකානු නියෝජිතයන් පිරිසක් යාපනයේ ඉඩම් නිරීක්ෂණය කිරීම සඳහා මෙරටට පැමිණීම සම්බන්ධයෙන් තමන් මේ වන තෙක් දැනුවත් වී නොමැති බවයි. කෙසේ නමුත් පුද්ගලයින් කිහිප දෙනෙක් යාපනය ප්‍රදේශයට ගොස් ඇති බවට ආරංචි වී ඇති බව ද ඔහු පවසා සිටියේය. ඒ සම්බන්ධයෙන් ආරක්ෂක ලේකම්වරයාට සොයා බලා තමා දැනුවත් කරන ලෙස ඉල්ලා ඇති බව ද රාජ්‍ය අමාත්‍යවරයා පැවසීය. මේ පිළිබඳව විදේශ කටයුතු අමාත්‍යාංශය දැනුවත් වී ඇති බව ද සඳහන් කළ රුවන් විජේවර්ධන මහතා, යම් නීතියක් ඇති බවත් විදේශිකයින්ට අවශ්‍ය පරිදි මෙරට ඉඩම් ලබා ගත නොහැකි බවත් ඊයේ පැවති ආරක්ෂක කමිටුවේ මේ පිළිබඳ සාකච්ඡා කරන බව ද සඳහන් කළේය.", "URL": "https://sinhala.adaderana.lk/news.php?nid=113623", "Category": null, "Parent URL": null}