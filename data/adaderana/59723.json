{"Source": "Adaderana", "Timestamp": "May 2, 2016 08:38 am", "Headline": " වැට් බද්ද අද සිට ක්‍රියාත්මකයි", "News Content": "වැට් බදු සංශෝධන අද(01) දිනයේ සිට ක්‍රියාත්මක වෙයි.එකතු කළ අගය මත බද්ද හෙවත් වැට් බද්ද සියයට 11 සිට සියයට 15 දක්වා වැඩි වනු ඇත.කෙසේ වෙතත් වැට් බද්ද මෙතෙක් ක්‍රියාත්මක නොවූ විදුලිය සඳහා ඉදිරියේදී ද වැට් බදු ඇතුළත් නොවන බව මුදල් අමාත්‍යාංශය සඳහන් කළේය.එහෙත් සියයට 02 ක් වූ ජාතිය ගොඩනැගීමේ බද්ද අද දිනයේ සිට විදුලිය සඳහා බලපැවැත්වෙන බව මුදල් අමාත්‍යාංශය පවසයි.ජල ගාස්තු සඳහා මෙන්ම විදුලි සංදේශ ක්ෂේත්‍රය සඳහා ද අදාළ වැට් බදු වැඩිවීම බලපැවැත්වෙනු ඇත.ඖෂධ සඳහා වැට් බදු අය කිරිමක් සිදු නොවුන ද පෞද්ගලික අංශයේ සෞඛ්‍ය සේවා සඳහා වැට් බදු සංශෝධන බලපැවැත්වෙන බව මුදල් අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59723", "Category": null, "Parent URL": null}