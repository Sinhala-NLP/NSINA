{"Source": "Adaderana", "Timestamp": "June 21, 2010 04:30 pm", "Headline": "ලබන මාසයේදී ගෑස් මිලෙත් වෙනසක්", "News Content": "නියමිත පරිදි ලබන මාසය වන විට ගෑස් මිල සංශෝධනය ස්ථිර වශයෙන්ම සිදු විය හැකි බව පාරිභෝගික සේවා අධිකාරිය පවසයි. ගෑස් සමාගම් විසින් ඉදිරිපත් කර ඇති නිර්දේශ පිළිබඳ සැලකිලිමත් වෙමින් මිල සංශෝධන පිළිබඳ අධ්‍යයනයක් මේ වන විට සිදු කරන බව එහි සභාපති රූමී මර්ෂුක් මහතා සඳහන් කළේය. සිය අධිකාරියේ තාක්ෂණික කමිටුව විසින් අදාළ අධ්‍යයනය සිදු කරන බව ද ඔහු කියා සිටියේය. ලෝක වෙළඳ පොළේ ‍ගෑස් මිල උච්ඡාවචනය පිළිබඳ අවධානය යොමු කර පාරිභෝගිකයාට සහන සැලසෙන ආකාරයෙන් අදාළ සශෝධනය සිදු කිරීමට පියවර ගන්නා බව රූමී මර්ෂුක් මහතා සඳහන් කළේය.", "URL": "https://sinhala.adaderana.lk/news.php?nid=9141", "Category": null, "Parent URL": null}