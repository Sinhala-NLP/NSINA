{"Source": "Adaderana", "Timestamp": "May 3, 2011 02:47 pm", "Headline": "ලාඩ්න්ගේ ඝාතනය සමග මූන්ගේ වාර්තාව බලරහිත වෙනවා", "News Content": "අල්කයිඩා සංවිධානයේ නායක ඔසාමා බින් ලාඩ්න්ගේ ඝාතනය සමග ශ්‍රී ලංකාවට එරෙහි බැන්කි මූන්ගේ කමිටු වාර්තාව ද බලරහිත වන බව ගොවිජන සේවා හා වනජීවී අමාත්‍ය එස්.එම්. චන්ද්‍රසේන මහතා පවසයි. එල්.ටී.ටීටි.ඊ නායක වේළුපිල්ලේ ප්‍රභාකරන් ඝාතනය වැරදි ක්‍රියාවක් බව බැන්කි මූන් විසින් සිය වාර්තාව හරහා ගෙන හැර දක්වා ඇති බව ඔහු සඳහන් කළේය. නමුත් ඔසාමා බින් ලාඩ්න්ගේ ඝාතනය ලොවම සාධාරණීකරණය කර ඇති මේ ‍මොහොතේ වෙළුපිල්ලේ ප්‍රභාකරන් වැනි කුරිරු ත්‍රස්තවාදී නායකයාගේ ඝාතනය ද නිතැතින්ම සාධාරණීකරණය වන බව එස්.එම්. චන්ද්‍රසේන මහතා පෙන්වාදෙයි. දිවිනැගුම මාතලේ දිස්ත්‍රික් වැඩසටහනේ ප්‍රගති සමාලෝචන වැඩසටහනට අද(03) සහභාගි වෙමින් ඔහු මේ බව සඳහන් කළේය.", "URL": "https://sinhala.adaderana.lk/news.php?nid=15864", "Category": null, "Parent URL": null}