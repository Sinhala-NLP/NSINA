{"Source": "Adaderana", "Timestamp": "February 16, 2010 08:43 am", "Headline": "උතුරු නැගෙනහිර ගුරුවරුන්ට මාර්ගෝපදේශ", "News Content": "උතුරු නැගෙනහිර පළාත් වල ගුරුවරුන්ට අවශ්‍ය ගුරුමාර්ගෝපදේශ සංග්‍රහ බෙදා හැරීමට අධ්‍යාපන අමාත්‍යාංශය පියවර ගෙන තිබේ. සිංහල, දෙමළ මාධ්‍ය වලින් ලක්ෂ 5 ක පමණ ගුරු මාර්ගෝපදේශ සංග්‍රහ ප්‍රමාණයක් උතුරු සහ නැගෙනහිරට පළාත් වලට පිටත් කර යවා ඇති බව අධ්‍යාපන අමාත්‍යාංශය පවසයි. පසුගිය දිනවල කිලිනොච්චි, මුලතිව්, යාපනය පේදුරුතුඩුව, චාවකච්චේරි, වවිනියාව යන ප්‍රදේශ වලට එම මාර්ගෝපදේශ සංග්‍රහ බෙදා හැර ඇත. අද දිනයේ මන්නාරම ප්‍රදේශයේත් හෙට සහ අනිද්ද‍ා යන දින වල මඩකලපුව හා ත්‍රිකුණාමලය යන ප්‍රදේශවලත් මෙම ගුරු මාර්ගෝපදේශ සංග්‍රහ බෙදා හැරීමට නියමිතය. උතුරු සහ නැගෙනහිර පළාත් වල අධ්‍යාපන කටයුතු ඉහළ නැංවීම සඳහා මහින්ද චින්තන වැඩසටහන යටතේ මෙම කාර්යභාර්ය සිදු කර ඇති බව අධ්‍යාපන අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=6725", "Category": null, "Parent URL": null}