{"Source": "Adaderana", "Timestamp": "September 7, 2018 01:54 pm", "Headline": "උණ ගස් නිසා බෝවන ඩෙංගු මඳුරුවන්", "News Content": "ලක්ෂපානේ සිට ගම්පොල දක්වා ලංකා විදුලිබල මණ්ඩලය විසින් ඇද ඇති අධි බලැති විදුලි රැහන් පද්ධතියට අවහිර වි තිබු උණ බට අනුමැතියේ සදහන් කොන්දේසිවලට පටහැනිව කපා දැමිම හේතුවෙන් නාවලපිටිය මහකුඹුර ගම්මානය ඩෙංගු මදුරු අවධානමකට ලක් වි ඇති බව ගම්වාසින් චෝදනා කරයි. නාවලපිටිය පොලිස් වසමට අයත් මහකුඹුර ගම්මානය මහවැලි ගගට ආසන්නයේ පිහිටා ඇති අතර , එම ගම්මානයේ පවුල් 298 ක් වාසය කරනු ලබයි. අධි බලති විදුලි රැහන් පද්ධතියට අවහිර වි තිබු උණ බට 2000ක් කපා දැමීමට ලංකා විදුලි බල මණ්ඩලයට නාවලපිටිය ප්‍රාදේශිය සභාව විසින් අනුමැතිය ලබා දි ඇති අතර එම අනුමැතියෙන් එම උණ බට කැපිමේදි පුරුකෙන්ම කපා දමන ලෙස ප්‍රාදේශිය ලේකම් කාර්යයාලය කොන්දේසියක් ද පනවා ඇත. එම උණ බට කපා දැමිමේ කොන්ත්‍රාත්තුව ලංකා විදුලිබල මණ්ඩලයෙන් ලබා ගත් ප්‍රදේශයේ පෞද්ගලික කොන්ත්‍රාත්කරුවෙකු කොන්දේසිවලට පටහැනිව එම උණ බට කපා දැමිම හේතුවෙන් තම ගම්මානය ඩෙංගු මදුරු අවධානමට ලක් වි ඇති බව මහකුඹුර ගම්වාසින් කියා සිටියේය. ප්‍රාදේශිය සභාව මඟින් එම උණ බට කපා දැමිමේදි පුරුකෙන්ම කපා දමන ලෙස කොන්දේසි පනවා ඇතත් කොන්ත්‍රාත්කරු විසින් උණ බටය අඩියක් පමණ උසකින් කපා දැමිම නිසා උණ බටයේ ඉතිරිව ඇති කොටසේ කුහරය තුලය වැසි ජලය එක් රැස් වි ඒ තුල මදුරු කිටයන් බෝ වි ඇති බව ගම්වාසින් කියා සිටියේය. කපා ඉතිරි කල උණ බට කුහර තුල එක් රැස් වි තිබු වැසි ජලයඅවස්තා කිහිපයකදි ගම්වාසින් විසින් ඉවත් කර ඇති අතර, පවතින වර්ෂාවත් සමඟ එය දිගින් දිගටම සිදු කල නොහැකි බව මහකුඹුර ප්‍රදේශවාසින් පවසයි. පවතින මදුරු උවදුර සම්බන්ධයෙන් නාවලපිටිය නගර සභාවට ලිඛිතව කළ පැමිණිල්ලකට පසු එම නගර සභාවේ මහජන සෞඛ්‍ය පරික්ෂකවරයා තම ගම්මානයට පැමිණ පිරිසිදු කම මදි නිසා මදුරු කිටයන් බෝ වි ඇති බවට ගම්වාසින්ට චෝදනා කර ගිය බවද එම ගම්මානයේ පදිංචිකරුවන් කියා සිටියේය. පවත්නා තත්ත්වය හේතුවෙන් තම ගම්මානය මදුරු කිටයන්ගෙන් මුදා ගැනිමට ආදාළ බලධාරින්ට මැදිහත් වන ලෙස ගම්වාසින් ඉල්ලා සිටියේය.", "URL": "https://sinhala.adaderana.lk/news.php?nid=95714", "Category": null, "Parent URL": null}