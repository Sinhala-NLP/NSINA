{"Source": "Adaderana", "Timestamp": "August 3, 2018 05:55 pm", "Headline": "අදට ඇපල් සමාගමේ වත්කම ඩොලර් ට්‍රිලියනයක්", "News Content": "ලොව ධනවත්ම ව්‍යවසායකයෙකු බවට පත්වෙමින් ලොව සුපතල නාමයක් සහිත ඇපල් සමාගම ඉදිරියට පැමිණ තිබේ. මේ සාර්ථකත්වයට ස්ටීව් ජොබ්ස්ගෙන් පසුව ඇපල් සමාගමේ විධායක නිලධාරී තනතුරට පත්වූ ටිම් කූක් ගෙන් ලැබී ඇත්තේ විශාල සහයෝගයක්. ඇපල් සමාගම අද දින ලෝකයේ පළමු අමෙරිකානු ඩොලර් ට්‍රිලියනයක වත්කමක් සහිත සමාගමක් බවට පත් විය. ඒ සමඟින් ඇපල් සමාගමේ කොටසක වටිනාකම අමෙරිකානු ඩොලර් 207ක් ලෙස වාර්තාවක් තැබීය. ඇපල් සමාගම ට්‍රිලියනයක වත්කමක් සහිත සමාගමක් බවට පත්වුණේ ඇමසන් , මයික්‍රොසොෆ්ට් සහ ගූගල් යන සමාගම් පරාජය කරමින්. 2007 වර්ෂයේදී අයි ෆෝන් දුරකථනය ප්‍රථම වරට නිකුත් කරන විට ඇපල් සමාගමේ වටිනාකම මෙන් මේ වනවිට ඔවුන් සියයට පනස් දහසක වත්කමක් හිමි කරගෙන තිබේ. ස්ටීව් ජෝබ්ස්ගෙන් පසු ඇපල් සමාගමේ විධායක නිලධාරී තනතුරට පත්වූ ටිම් කූක් යටතේ ඇපල් සමාගමේ වත්කම් අමෙරිකානු ඩොලර් බිලියන 756 සිට ට්‍රිලියනය දක්වා වැඩිවීම සිදුවිය. ඔවුන් මේ වසරේ සිය නව වෙළඳපළවල් ලෙස චීනය ඉලක්ක කර සිය මෙහෙයුම් කටයුතු සිදුකරනු ලැබීය.", "URL": "https://sinhala.adaderana.lk/news.php?nid=93758", "Category": null, "Parent URL": null}