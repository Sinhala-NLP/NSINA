{"Source": "Adaderana", "Timestamp": "December 19, 2011 11:41 am", "Headline": "  පාලිත රංගේට පාර්ලිමේන්තුවේදී පහරදීලා", "News Content": "එ.ජා.ප පාර්ලිමේන්තු මන්ත්‍රී පාලිත රංගේ බණ්ඩාර මහතාට ආණ්ඩු පක්ෂයේ මන්ත්‍රීවරුන් පිරිසක් විසින් පහරදී ඇතැයි අද දෙරණ පාර්ලිමේන්තු වාර්තාකරු සඳහන් කරයි. එම පහරදීමට විරෝධය පාමින් එක්සත් ජාතික පක්ෂ මන්ත්‍රීවරුන් පාර්ලිමේන්තු සබාගැබෙන් පිටව ගිය බව කියැවෙයි. ආරක්ෂක අමාත්‍යංශයේ වැය ශීර්ෂයට අදාළව පාර්ලිමේන්තුව තුළ විවාදය පවතිද්දී පාලිත රංගේ බණ්ඩාර මහතාද සිය අදහස් දැක්වූ බවත්,ආරම්භයේ සිටම ඔහුගේ කතාවට ආණ්ඩු පක්ෂ මැති ඇමතිවරුන් විසින් බාධා කළ බවත් අප වාර්තාකරු කියා සිටියි. කෙසේ වෙතත් තමාට හිමි කාලවේලාව නොතකා මන්ත්‍රීවරයා සිය අදහස් දැක්වීම සිදුකරන්නට උත්සාහ දැරූ බවත්,එහිදී සිදුවූ බහින්බස්වීම දුරදිග යාමෙන් පහරදීමක් සිදුවූ බවත් වාර්තා වේ.", "URL": "https://sinhala.adaderana.lk/news.php?nid=20794", "Category": null, "Parent URL": null}