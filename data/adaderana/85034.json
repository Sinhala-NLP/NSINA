{"Source": "Adaderana", "Timestamp": "March 1, 2018 04:51 pm", "Headline": "අගමැතිට එරෙහි විශ්වාසභංගයට එජාපයේ ප්‍රබලයෝ රැසකගේ සහය", "News Content": "අග්‍රාමාත්‍ය රනිල් වික්‍රමසිංහ මහතාට එරෙහිව ගෙන එන ලබන විශ්වාසභංග යෝජනාවට එක්සත් ජාතික පක්ෂයේ නොහිතන ප්‍රබල චරිත රැසක් සහයෝගය දක්වන බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. අද(01) කොළඹ නෙළුම් මාවතේ පැවති එක්බද්ධ විපක්ෂයේ මාධ්‍ය හමුවට එක්වෙමින් මන්ත්‍රීවරයා පවසයා කියා සිටියේ දැනටමත් විශ්වාසභංග යෝජනාවට එක්සත් ජාතික පක්යේ ප්‍රබලයින් අත්සන් තබමින් සිටින බවයි. කෙසේ වෙතත් ඒකාබද්ධ විපක්ෂය අනිවාර්යයෙන්ම එවැනි විශ්වාසභංග යෝජනාවකට සහය දක්වන බව ද මන්ත්‍රීවරයා මෙහිදී සඳහන් කළේය. මේ අතර පළාත් පාලන ඡන්දයෙන් පොදු ජන එක්සත් පෙරමුණ විසින් ලබා ගත් ජයග්‍රහණය සැමරීම සඳහා පළමු ඓතිහාසික රැළිය මාර්තු මස 7 වන දා පස්වරු 2ට හිටපු ජනාධිපතිගේ ප්‍රධානත්වයෙන් නුගේගොඩ දී පැවැත් වීමට නියමිත බව ද මන්ත්‍රීවරයා මෙහිදි කියා සිටියේය. “ආණ්ඩුව අකුලා ගනු දැන් ඉතින් ගෙදර යනු“ තේමාව යටතේ පසුගිය 2015ජනාධිපතිවරණයෙන් ලැබුණු ජනවරම නැවත පෙබරවාරී 10 වනදා ජනතාව විසින් අකුලා ගත් බවත් මෙම ආණ්ඩුව ඉදිරියට පැවතීමට කිසිදු හේතුවක් නොමැති බව ද පැවසු මහින්දානන්ද මහතා ඉතිහාසයේ පළමු වරට තවමත් පළාත් පාලන ඡන්දය පවත්වා ආයතන පිහිටු වීමට රජයට නොහැකි වී ඇති බව සඳහන් කළේය.", "URL": "https://sinhala.adaderana.lk/news.php?nid=85034", "Category": null, "Parent URL": null}