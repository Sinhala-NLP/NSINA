{"Source": "Adaderana", "Timestamp": "September 29, 2012 11:14 am", "Headline": " බහින් බස්වීම දුරදිග යයි - රියදුරාට මරු පහරක්", "News Content": "මන්නාරම වන අඩවි කාර්යාලය තුළදී තියුණු ආයුධයකින් පහර දී පුද්ගලයෙකු ඝාතනය කර ති‍බේ. එම කාර්යාලයේ සේවයේ නියුතු ක්ෂේත‍්‍ර වන නිලධාරියෙකු විසින් එහි සේවය කළ රියදුරෙකු මෙලෙස ඝාතනය කර ඇති බව පොලිසිය පැවසුවේය. රාජකාරී කටයුත්තක් සම්බන්ධයෙන් දෙදෙනා අතර ඇති වූ බහින් බස්වීමක් දුරදිග යාමෙන් මෙම ඝාතනය සිදුව ඇති බව අනාවරණය වී ඇත. ඝාතනයට ලක්ව ඇත්තේ අනුරාධපුර ප‍්‍රදේශයේ පදිංචි 51 හැවිරිදි පුද්ගලයෙකි. සිද්ධියට සම්බන්ධ සැකකරු අත්අඩංගුවට ගැනීම සඳහා මන්නාරම පොලිසිය විසින් විමර්ශන ආරම්භ කර ඇත.", "URL": "https://sinhala.adaderana.lk/news.php?nid=27850", "Category": null, "Parent URL": null}