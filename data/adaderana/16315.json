{"Source": "Adaderana", "Timestamp": "May 25, 2011 10:22 am", "Headline": " හොර ගුවන්බල පත්‍රයෙන් ඉන්දියා ගිය වසන්ති මාට්ටුවෙයි", "News Content": "ව්‍යාජ ගුවන් ගමන් බලපත්‍රයකින් ඉන්දියාවට පැමිණි බවට චෝදනා ලැබූ ශ්‍රී ලාංකික කාන්තාවක් චෙන්නායි ආගමන නිලධාරීන් විසින් අත්අඩංගුවට ගෙන තිබේ. වසන්ති නමැති 42 දෙහැවිරිදි ඇය මෙම ගුවන් ගමන් බලපත්‍රයෙන් දෙවරක් ශ්‍රී ලංකාවට යාම් ඒම් කර ඇතැයි මූලික පරීක්ෂණවලදී අනාවරණය වී ඇතැයි ඉන්දීය මාධ්‍ය උපුටා දක්වයි. ශ්‍රී රමලු නැමති ඉන්දීය ජාතිකයා සමග විවාහ වී අවුරුදු 20 කාලයක් ක්‍රිෂ්ණග්‍රී ප්‍රදේශයේ පදිංචිව සිටි බවට ‍ඇය පොලීසියට ප්‍රකාශ කර තිබේ. 1994 වලදී නියෝජිතයෙකුට‍ මුදල් දී ඇය විසින් මෙම ගුවන්බල පත්‍රය ලබාගෙන ඇති අතර 2004 දී එය එයළි අලුත් කර ඇති බවට ද අනාවරණය වී ඇත. පොලිසිය විසින් ප්‍රශ්න කරද්දී තම විවාහ ලියාපදිංචිය සිදුකරනු ලැබුවේ ඉන්දියාවේදී බව ද ඇය ප්‍රකාශ කර ඇතැයි වාර්තා වේ..‍ එසේ වුවද ඇයගේ විවාහ සහතිකයද ව්‍යාජ එකක් විය හැකි බැවින් ආගමන නිලධාරීන් විසින් වැඩිදුර පරීක්ෂණ සඳහා චෙන්නායි පොලීසියට බාරදී ඇති වග ExpressNewsService වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16315", "Category": null, "Parent URL": null}