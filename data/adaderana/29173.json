{"Source": "Adaderana", "Timestamp": "November 14, 2012 09:54 am", "Headline": "අගවිනිසුරුවරියට එරෙහිව සභාපති පුටුවට අනුර යාපා ", "News Content": "අගවිනිසුරු , ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝ චෝදනා විමර්ශනය කිරීම සඳහා පත් කළ පාර්ලිමේන්තු තේරීම් කාරක සභාවේ සභාපතිවරයා ලෙස අමාත්‍ය අනුර ප්‍රියදර්ශන යාපා මහතා පත්කර තිබේ. එකී තේරීම් කාරක සභාවේ කටයුතු අද (14) දිනයේ සිට ආරම්භ කිරීමට නියමිතය. අදාළ තේරීම් කාරක සභාව සඳහා ආණ්ඩු පක්ෂය නියෝජනය කරමින් අනුර ප්‍රියදර්ශන යාපා, නිමල් සිරිපාල ද සිල්වා, සුසිල් ප්‍රේමජයන්ත, විමල් වීරවංශ, ඩිලාන් පෙරේරා, රාජිත සේනාරත්න, යන අමාත්‍යවරුන් සහ නියොමාල් පෙරේරා නියෝජ්‍ය අමාත්‍යවරයා නම් කර තිබේ. විපක්ෂය නියෝජනය කරමින් මෙම තේරීම් කාරක සභාවට නම් කර ඇත්තේ ජෝන් අමරතුංග, ලක්ෂ්මන් කිරිඇල්ල, විජිත හේරත් සහ ආර්. සම්බන්දන් යන මන්ත්‍රීවරුන්ය.", "URL": "https://sinhala.adaderana.lk/news.php?nid=29173", "Category": null, "Parent URL": null}