{"Source": "Adaderana", "Timestamp": "February 8, 2011 02:22 pm", "Headline": "නිදහස් අධ්‍යාපනය කප්පාදු කරන්නේ නෑ", "News Content": "මෙරට දරුවන්ගේ නිදහස් අධ්‍යාපනය කිසිදු අවස්ථාවක කප්පාදු නොකරන බව ජනාධිපති මහින්ද රාජපක්ෂ මහතා පවසයි. නිදහස් අධ්‍යාපනය නිදහසේ ලැබිය හැකි පරිසරයක් ගොඩනඟනවා මෙන්ම දරුවන්ගේ අධ්‍යාපනයට අවශ්‍ය අනෙකුත් සියලු පහසුකම්ද රට තුළම ගොඩනඟන බව ජනාධිපතිවරයා පෙන්වාදෙයි. අද(08) පෙරවරුවේ වැල්ලවාය මහින්ද රාජපක්ෂ ශ්‍රවණාගාරයේ පැවති පාසල් දරුවන්ට අවශ්‍ය උපකරණ ලබාදීමේ උත්සවයකට එක්වෙමින් ජනාධිපතිවරයා මේ බව සඳහන් කළේය. දරුවන්ගේ අධ්‍යාපනයට යොදවන මුදල් දැවැන්ත ආයෝජනයක් බව ද ජනාධිපතිවරයා මෙහිදී අවධාරණය කර තිබේ. ලෝකයේ කිසිදු රටකට නොදෙවෙන ආකාරයෙන් මුදල් ප්‍රමාණයක් මෙරට අධ්‍යාපනය වෙනුවෙන් වෙන් කර ඇති බවද,රජය මෙසේ වැඩිම මුදලක් වෙන් කර තිබෙන්නේ සෞඛ්‍ය හා අධ්‍යාපනය වෙනුවෙන් බවද ජනාධිපති මහින්ද රාජපක්ෂ මහතා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14081", "Category": null, "Parent URL": null}