{"Source": "Adaderana", "Timestamp": "March 29, 2019 11:59 am", "Headline": "ලොව ප්‍රථම HIV ආසාදිත වකුගඩු පරිත්‍යාගය", "News Content": "ලොව පළමු වතාවට එච්.අයි.වී ආසාදිත රෝගියෙකු තවත් පුද්ගලයෙකුට වකුගඩුවක් පරිත්‍යාග කර ඇත. එම වකුගඩු බද්ධ කිරීම සාර්ථකව සිදු වූ බව අමෙරිකානු වෛද්‍යවරුන් පවසා සිටියි. මේරිලන්ඩ්හි රෝහලකදී අදාළ සැත්කම සිදුකර ඇති අතර කාන්තාවන් දෙදෙනාම යහපත් සෞඛ්‍ය තත්ත්වයක පසුවන බව වෛද්‍යවරුන් ප්‍රකාශ කර ඇත. එච්.අයි.වී අසාදිතයන්ට වකුගඩු රෝගය සඳහා විශාල අවදානමක් පවතින බව මීට පෙර පිළිගෙන තිබුණද, නව ඖෂධ මඟින් වකුගඩු ආරක්ෂා කරන බව වෛද්‍යවරුන්ගේ මතයයි.", "URL": "https://sinhala.adaderana.lk/news.php?nid=106959", "Category": null, "Parent URL": null}