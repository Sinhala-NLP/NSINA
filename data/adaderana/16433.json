{"Source": "Adaderana", "Timestamp": "May 31, 2011 09:33 am", "Headline": "ඇෆ්ගනිස්ථානයේ බෝම්බ පිපිරීමකින් 5 දෙනෙක් මරුට ", "News Content": "ඇෆ්ගනිස්ථානයේ හේරාත් ප්‍රදේශයේ සිදු වූ ද්විත්ව බෝම්බ පිපිරීමකින් පුද්ගලයින් 5 දෙනෙකු ජීවිතක්ෂයට පත් වී තිබේ. එම පිපිරීමෙන් තවත් පුද්ගලයින් 30 දෙනෙකු පමණ තුවාල ලබා ඇති බව විදෙස් මාධ්‍ය වාර්තා කරයි. එක් බෝම්බයක් නගරය ආසන්න මාර්ගයේ පිපිරී ගොස් ඇති අතර අනෙක් බෝම්බය නගරය ප්‍රතිසංස්කරණය කරන පුද්ගලයින් සිටින ස්ථානයක පිපිරී ගොස් ඇත. මේ අතර ඇෆ්ගනිස්ථානයේ උරුස්ගන් පළාතේ ‍දී නේටෝ හමුදා සෙබලෙකු එල්ල කළ වෙඩි ප්‍රහාරයකින් ඇෆ්ගනිස්ථාන සෙබළෙකු ජීවිතක්ෂයට පත්ව ඇති බව වාර්තා වේ. මෙම වෙඩි තැබීම සම්බන්ධයෙන් විශේෂ පරීක්ෂණයක් ආරම්භ කර ඇති බව නේටෝ හමුදාව පවසයි.", "URL": "https://sinhala.adaderana.lk/news.php?nid=16433", "Category": null, "Parent URL": null}