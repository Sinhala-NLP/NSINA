{"Source": "Adaderana", "Timestamp": "October 22, 2015 09:05 am", "Headline": "ජිනීවා යෝජනාව ගැන කතාවට ජනපති පක්ෂ නායකයින් කැඳවයි", "News Content": "ජිනීවා යෝජනාව සම්බන්ධයෙන් ශ්‍රී ලංකා රජය කටයුතු කළ යුතු ආකාරය පිළිබඳව පක්ෂ නායකයින්ගේ මත විමසීම සඳහා සර්ව පාක්ෂික හමුවක් අද පැවැත්වීමට නියමිතව තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පස්වරු 05ට ජනාධිපති ලේකම් කාර්යාලයේදී මෙම සර්ව පාක්ෂික දේශපාලන හමුව පැවැත්වෙන බව ජනාධිපති මාධ්‍ය අංශය සඳහන් කළේය.මේ සඳහා අග්‍රාමාත්‍ය රනිල් වික්‍රමසිංහ, විපක්ෂ නායක ආර්.සම්බන්ධන් ඇතුළු දේශපාලන පක්ෂ 21ක නියෝජිතයින් සහභාගී වීමට නියමිතය.එක් පක්ෂයකින් පක්ෂයේ මහලේකම් ඇතුළු තිදෙනෙකුට මෙම සර්ව පාක්ෂික සමුළුව සඳහා සහභාගී වීමට අවස්ථාව ලබාදී ඇත.සර්ව පාක්ෂික නියෝජිත කමිටුවේ සභාපති මහාචාර්ය තිස්ස විතාරණ, ප්‍රජාතන්ත්‍රවාදී පක්ෂයේ නායක සරත් ෆොන්සේකා, පිවිතුරු හෙළ උරුමයේ නායක උදය ගම්මන්පිල, කම්කරු ජාතික පෙරමුණේ නායක පී.දිගම්බරන් යන මහත්වරුන්ද සර්ව පාක්ෂික හමුව සඳහා සහභාගී වීමට නියමිතය.", "URL": "https://sinhala.adaderana.lk/news.php?nid=54599", "Category": null, "Parent URL": null}