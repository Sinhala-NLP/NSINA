{"Source": "Adaderana", "Timestamp": "April 26, 2016 01:31 pm", "Headline": "  මත්කුඩු බෙදාහැරීමේ ජාවාරම්කරු දැලේ", "News Content": "හක්මන වළස්මුල්ල ඇතුළු ප්‍රදේශවල මත්කුඩු බෙදාහැරීමේ ජාවාරමක නිරතව සිටි ජාවාරම්කරුවෙකු තංගල්ල විශේෂ මත්ද්‍රව්‍ය වැටලීම් ඒකකය මගින් අත්අඩංගුවට ගෙන තිබේ.වළස්මුල්ල උතුරු කණුමුල්දෙණිය ප්‍රදේශයේදී සැකකරු අත්අඩංගුවට ගෙන ඇති අතර අත්අඩංගුවට ගන්නා අවස්ථාවේ දී ඔහු සතුව තිබී හෙරොයින් ග්‍රෑම් දෙකයි මිලිග්‍රෑම් 500ක් සොයාගෙන ඇති බව සඳහන්ය. මොහු කොළඹින් මත්ද්‍රව්‍ය ගෙනවිත් මෙම ප්‍රදේශවල බෙදාහරින බව වාර්තා වෙයි.සැකකරු රඳවා තබාගෙන වැඩිදුර විමර්ශන සිදුකරන බව තංගල්ල විශේෂ මත්ද්‍රව්‍ය වැටලීම් ඒකකය සඳහන් කරයි.", "URL": "https://sinhala.adaderana.lk/news.php?nid=59526", "Category": null, "Parent URL": null}