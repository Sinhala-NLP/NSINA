{"Source": "Adaderana", "Timestamp": "September 11, 2012 12:58 pm", "Headline": "තහනම් නියෝග අධිකරණයට බෑ..ඒත්..?", "News Content": "සත්ව ඝාතනය තහනම් කිරීමට අදාළව නියෝගයක් නිකුත් කිරීමට හැකියාවක් අධිකරණයට නොමැති බව හලාවත දිසා අධිකරණය විසින් අද (11) නියෝග කර තිබේ. මුන්නේශ්වරම් කාලි කෝවිලේ සත්ව බිලි පූජා නවත්වන ලෙස අධිකරණයට ඉදිරිපත්ව තිබූ පෙත්සමක් සලකා බලමින් දිසා අධිකරණය විසින් ‍මෙම නියෝගය ලබා දී තිබේ. කෙසේ නමුත් නීති විරෝධී ලෙස සත්ව ඝාතනයක් සිදුවන්නේනම් ගෝ ඝාතක පනතේ 17 වන වගන්තිය යටතේ නීතිමය ක්‍රියාමාර්ග ගැනීමට පොලීසියට හැකියාවක් ඇති බවද අධිකරණය විසින් පෙන්වා දී ඇත. කෙසේ වෙතත් මේ පිළිබඳ අද දෙරණට අදහස් දැක්වූ පැමිණිල්ලේ නීතිඥවරයා කියා සිටියේ මෙම නියෝගය මගින් ආගමික අයිතියක් වශයෙන් සත්ව ඝාතනය කළ හැකි බවට පවත්නා මතය ප්‍රතික්ෂේප වන බවයි. වෙනත් අයුරකින් සඳහන් කර තොත් මින් ඉදිරියට සත්ව ඝාතනයක් සිදුකරන්නේනම් ඊට බලපත්‍ර ලබා ගැනීම අනිවාර්යය වන බවත්,බලපත්‍ර ලබානොගැනීමෙන් කිසියම් ආගමික පුද පූජාවක් සඳහා හෝ සත්ව ඝාතනයක් සිදුවන්නේනම් ඊට එරෙහිව ගෝ ඝාතක පනත යටතේ ක්‍රියාකිරීමට හැකියාවක් පොලීසියට ඇති බවද පැමිණිල්ලේ නීතිඥවරයාගේ අදහස විය.", "URL": "https://sinhala.adaderana.lk/news.php?nid=27319", "Category": null, "Parent URL": null}