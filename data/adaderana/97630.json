{"Source": "Adaderana", "Timestamp": "October 13, 2018 03:42 pm", "Headline": "ගිලා බැසීමක් නිසා බගවන්තලාව මාර්ගය වැසෙයි", "News Content": "නායයාමේ අවධානමක් හේතුවෙන් හැටන් - බගවන්තලාව මාර්ගය තාවකාලිකව වසාදමා තිබේ. නොර්වුඩ්, නිව්වෙලිගම ප්‍රදේශයෙන් මාර්ගය ගිලා බැසීම හේතුවෙන් එය තාවකාලිකව වසා දැමිමට පියවර ගත් පොලිසිය පවසයි. මේ හේතුවෙන් එම මාර්ගය භාවිත කරන රියදුරන් විකල්ප මාර්ග භාවිත කරන මෙන් පොලිසිය ඉල්ලීම් කරයි. මේ අතර ප්‍රදේශයේ නායයාමේ අවදානම හේතුවෙන් නිවාස 05ක් ගිලා බැසීමට ලක්ව ඇති අතර එම නිවාස 05ට අයත් පුද්ගලයින් 23 දෙනෙකු ස්ථීරවම එම ස්ථානවලින් ඉවත් කිරිමට ජාතික ගොඩනැගිලි පර්යේෂණ ආයතනය පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=97630", "Category": null, "Parent URL": null}