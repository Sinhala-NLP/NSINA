{"Source": "Adaderana", "Timestamp": "March 19, 2010 08:21 am", "Headline": "ලංකාවට ඒමට තවමත් අවසර නෑ ", "News Content": "යුරෝපා සංගමයේ විශේෂඥ මැතිවරණ නිරීක්ෂණ කණ්ඩායමට මෙරටට පැමිණීම සඳහා නිල අවසරය මැතිවරණ කොමසාරිස්වරයා විසින් ‍මෙතෙක් ලබා දී නැති බව නිදහස් හා සාධාරණ මැතිවරණයක් සඳහා වූ ජනතා ව්‍යාපාරය පවසයි. එහි අධ්‍යක්ෂ කීර්ති තෙන්නකෝන් මහතා මැතිවරණ කොමසාරිස්වරයා‍ වෙත ලිපියක් යොමු කරමින් සඳහන් කරන්නේ අර්ථවත් මැතිවරණ නිරීක්ෂණ ක්‍රියාවලියක් සඳහා පූර්ව මැතිවරණ නිරීක්ෂණ ක්‍රියාවලියට ඉඩ ලබා දිය යුතු බවය. එබැවින් ප්‍රමුඛ කටයුත්තක් ලෙස සලකා අදාළ නියෝජිත පිරිසට දිවයිනට පැමිණීමට අවසර ලබා දෙන ලෙස ඔවුන් ඉල්ලා සිටියි.", "URL": "https://sinhala.adaderana.lk/news.php?nid=7365", "Category": null, "Parent URL": null}