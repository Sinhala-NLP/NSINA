{"Source": "Adaderana", "Timestamp": "October 17, 2011 03:59 pm", "Headline": "ඉන්දීය ජාතිකයෙක් වැසිකිලියක් තුළ ගෙල වැලලාගෙන මියයයි", "News Content": "අද(17) පෙරවරුවේ දොම්පේ පොලිස් වසමේ උඩමාපිටිගම, කුරුඳුවත්ත ප්‍රදේශයේ පිහිටි පුද්ගලික සමාගමක සේවය කළ ඉන්දීය ජාතිකයෙකු සියදිවි නසා ගෙන ඇති බව පොලිසිය පවසයි. වයස අවුරුදු 49 ක් වූ මෙම ඉන්දීය ජාතිකයා එම සමාගමේ වැසිකිලියක් තුළ ගෙල වැලලාගෙන මියගොස් ඇති බව සඳහන්ය. මෙම මරණය සම්බන්ධයෙන් දොම්පේ පොලිසිය විසින් පරීක්‍ෂණ කටයුතු ආරම්භ කර ඇත. මෘත දේහය සම්බන්ධයෙන් පශ්චාත් මරණ පරීක්‍ෂණ පැවැත්වීමට යොමු කර ඇති බව ද පොලිසිය සඳහන් කරයි.", "URL": "https://sinhala.adaderana.lk/news.php?nid=19416", "Category": null, "Parent URL": null}