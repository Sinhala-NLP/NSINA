{"Source": "Adaderana", "Timestamp": "February 22, 2011 09:31 am", "Headline": "බංග්ලාදේශ යුද හමුදාපති හෙට දිවයිනට", "News Content": "පස් දින නිල සංචාරයක් සඳහා බංග්ලාදේශ යුද හමුදාපතිවරයා හෙට(23) දිවයිනට පැමිණීමට නියමිතය. බංග්ලාදේශ යුද හමුදාපති ජෙනරාල් අබ්දුල් මුබීන් මහතා යුද හමුදාපති ලුතිනන් ජෙනරාල් ජගත් ජයසූරිය මහතාගේ ආරාධනයකට අනුව මෙරටට පැමිණෙන බව යුද හමුදාව පවසයි. මෙම සංචාරයේ දී බංග්ලාදේශ යුද හමුදාපතිවරයා අග්‍රාමාත්‍ය දී.මු ජයරත්න, විදේශ කටයුතු අමාත්‍ය ජී.එල් පීරීස් සහ මෙරට ආරක්ෂක ප්‍රධානීන් රැසක් හමුවීමට නියමිතය. බංග්ලාදේශ යුද හමුදාපතිවරයා පිළිගැනීම සඳහා 24 වැනි දින පෙරවරුවේ යුද හමුදා මූලස්ථානය තුළ ප්‍රභූ සම්මාන පෙළපාලියක් ද සංවිධානය කර ඇති බව යුද හමුදා මූලස්ථානය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=14399", "Category": null, "Parent URL": null}