{"Source": "Adaderana", "Timestamp": "August 16, 2016 10:10 am", "Headline": " පරිසර හානිය සොයන්න විද්‍යාඥයින් පිරිසක් දිවයිනට", "News Content": "උතුරු මැද පළාතේ රසායනික පොහොර භාවිතයෙන් පරිසරයේ සිදුව ඇති හානිය පිළිබඳව සොයා බැලීම සඳහා විදේශ විද්‍යාඥයින් පිරිසක් දිවයිනට පැමිණ තිබේ. රජරට වෛද්‍ය පීඨයේ ජෙෂ්ඨ කථිකාචාර්ය වෛද්‍ය චන්න ජයසුමන මහතා සඳහන් කළේ විද්‍යාඥයින් 12 දෙනෙකු දිවයිනට පැමිණ ඇති අතර ඔවුන් අද(16) දිනයේ ඒ පිළිබඳ විශේෂ සම්මන්ත්‍රණයක් පැවැත්වීමට සැළසුම් කර ඇති බවයි.රජරට වෛද්‍ය පීඨයේ අනුග්‍රහය යටතේ මෙම කටයුතු සිදුකරන බව වෛද්‍ය චන්න ජයසුමන මහතා සඳහන් කළේය.", "URL": "https://sinhala.adaderana.lk/news.php?nid=63096", "Category": null, "Parent URL": null}