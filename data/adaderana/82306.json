{"Source": "Adaderana", "Timestamp": "December 31, 2017 02:46 pm", "Headline": "අධිවේගයේ අනතුරින් 30ක් මැරිලා", "News Content": "කෙන්යාවේ අධිවේගී මාර්ගයක සිදුවූ රිය අනතුරකින් පුද්ගලයින් තිස් දෙනෙකු ජීවිතක්ෂයට පත්ව තිබේ. බස්රථයක් සහ ට්‍රක් රථයක් එකිනෙක ගැටීමෙන් අනතුර සිදුව ඇති බව විදෙස් මාධ්‍ය වාර්තා කළේය. අනතුරින් තවත් පුද්ගලයින් 16 දෙනෙකු තුවාල ලබා ඇති බව සඳහන්ය. මේ මාසය තුළ පමණක් එම මාර්ගයේ සිදුවූ රිය අනතුරුවලින් පුද්ගලයින් සිය දෙනෙකු මියගොස් ඇති අතර කෙන්යා‍වේ වාර්ෂිකව රිය අනතුරුවලින් පුද්ගලයින් 3000ක් පමණ මියයන බව වාර්තා වෙයි.", "URL": "https://sinhala.adaderana.lk/news.php?nid=82306", "Category": null, "Parent URL": null}