{"Source": "Adaderana", "Timestamp": "October 25, 2013 11:19 am", "Headline": "විදුලිසැර වැදී කතක් මරුට ", "News Content": "දිඹුල - මවුට්වර්නර් වතුයායේදී කාන්තාවක විදුලිසැර වැදී මියගොස් තිබේ. ගෙබිම ජලය යොදා පවිත්‍ර කරමින් සිටියදී නිවස තුළ ඇද තිබූ විදුලි රැහැනක ගැටීමෙන් මෙම අනතුර සිදුව ඇති බව වාර්තා වෙයි. මියගොස් ඇත්තේ වතුයායේ පදිංචි දෙදරු මවක් බව අද දෙරණ වාර්තාකරු සඳහන් කරයි. දේහය පාශ්චාත් මරණ පරීක්ෂණය සඳහා නාවලපිටිය අධිකරණ වෛද්‍යවරයා වෙත යොමුකර ඇති අතර සිද්ධිය සම්බන්ධයෙන් දිඹුල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38368", "Category": null, "Parent URL": null}