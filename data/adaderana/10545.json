{"Source": "Adaderana", "Timestamp": "August 31, 2010 12:18 pm", "Headline": "සංශෝධන නීති විරෝධීයි-ජ.වි.පෙ උසාවි යයි", "News Content": "18 වැනි ව්‍යවස්ථා සංශෝධනය අභියෝගයට ලක් කරමින් විරෝධතා පෙත්සමක් ගොනු කිරීමට ජනතා විමුක්ති පෙරමුණ කටයුතු කර තිබේ. ජනතා විමුක්ති පෙරමුණෙ වෙනුවෙන් පාර්ලිමේන්තු මන්ත‍්‍රී සුනිල් හඳුන්නෙත්ති සහ ප‍්‍රජාතන්ත‍්‍රවාදී ජාතික සන්ධානය වෙනුවෙන් එහි ප‍්‍රධාන ලේකම්, ජනතා විමුක්ති පෙරමුණේ ප‍්‍රචාරක ලේකම් විජිත හේරත් යන මහත්වරුන් විසින් මෙම විරෝධතා පෙත්සම ගොනු කිරීමට නියමිතව ඇති බව ජ.වි.පෙ මාධ්‍ය අංශය සඳහන් කරයි. අද සවස එම විරෝධතා පෙත්සම ශ්‍රේෂ්ඨාධිකරණය වෙත ඉදිරිපත් කරනු ඇති අතර 18 වැනි ව්‍යවස්ථා සංශෝධනයට අන්තර්ගත කරුණු අනුව එය හදිසි පනතක් ලෙස පාර්ලිමේන්තුවට ඉදිරිපත් කළ නොහැකි බවත් එමෙන්ම එය සම්මත කර ගත යුත්තේ ජනමත විචාරණයකින් පසුව බවත් මෙහිදී අවධාරණය කර ඇතැයි සඳහන් වේ. ජ්‍යෙෂ්ඨ නීතිඥවරුන් වන ජේ. සී. වැලිඅමුණ මහතා සහ කිෂ්මාල් වර්ණසූරිය මහතා නීතිඥවරුන් මෙම විරෝධතා පෙත්සම වෙනුවෙන් පෙනී සිටින බව ජ.වි.පෙ මාධ්‍ය අංශය නිකුත් කළ නිවේදනයක වැඩිදුරටත් සඳහන් වේ.", "URL": "https://sinhala.adaderana.lk/news.php?nid=10545", "Category": null, "Parent URL": null}