{"Source": "Adaderana", "Timestamp": "November 17, 2016 05:21 pm", "Headline": " රඳවාගෙන ප්‍රශ්න කරන්න අවසරයි", "News Content": "කුරුණෑගල - මාස්පොත ප්‍රදේශයේ දී පොලිසීයේ නිලධාරීන්ට එල්ල වූ වෙඩි ප්‍රහාරය සම්බන්ධයෙන් අත්අඩංගුවට ගත් සැකකරුගෙන් පැය 48ක කාලයක් රඳවාගෙන ප්‍රශ්න කිරීමට අධිකරණය පොලීසියට අවසර ලබාදී තිබේ.සැකකරු කුරූණෑගල මහේස්ත්‍රාත් අධිකරණය වෙත ඉදිරිපත් කළ අවස්ථාවේ මහේස්ත්‍රාත් ගීතානි විජේසිංහ මෙනෙවිය එම අවසරය ලබාදුන් බව අද දෙරණ වාර්තාකරු සඳහන් කළේය. පසුගිය 15 වනදා රාත්‍රියේ සිදුවූ වෙඩි තැබීමෙන් උප පොලිස් පරීක්ෂකවරයෙකු මිය ගොස් තවත් පොලිස් නිලධාරීන් දෙදෙනෙකු තුවාල ලැබීය.වෙඩි තැබීම සිදුකර පළා යමින් සිටි එක් සැකකරුවෙකු පොලීසිය විසින් ඊයේ(16) පෙරවරුවේ අත්අඩංගුවට ගත් අතර ඔහු පන්නිපිටිය ප්‍රදේශයේ පදිංචි 36 හැවිරිදි අයෙක් බව සඳහන්ය.සිද්ධියට අදාළ සැකකරුවන් අපරාධ රැසකට සම්බන්ධ පුද්ගලයින් බවට පොලීසිය සිදුකළ මූලික විමර්ශන වලදී අනාවරණය වී තිබේ.", "URL": "https://sinhala.adaderana.lk/news.php?nid=66123", "Category": null, "Parent URL": null}