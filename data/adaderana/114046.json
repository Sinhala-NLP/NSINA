{"Source": "Adaderana", "Timestamp": "July 13, 2019 12:55 pm", "Headline": "ජීවිතයක් රකින්න තවත් මෙහෙයුමක්", "News Content": "හබරණ, හිරිවඩුන වැව් රක්ෂිතයේ වෙඩි වැදීමෙන් තුවාල ලබා සිටින වන අලියෙකු සඳහා ප්‍රතිකාර කිරීම ආරම්භ කර තිබේ. ගිරිතලේ වනජීවී පශු වෛද්‍ය ඒකකය විසින් ඊයේ(12) මෙම වන අලියෙකුට ප්‍රතිකාර කිරීම ආරම්භ කර ඇති බව අද දෙරණ වාර්තාකරු පවසයි. දඩයක්කරුවෙකුගේ වෙඩි පහරකින් මෙම වන අලියා තුවාල සිදුවී ඇති බව ගිරිතලේ වනජීවී පශු වෛද්‍ය ඒකකය නිලධාරීන් පවසයි. මෙම වෙඩි වැදීම හේතුවෙන් වන අලියාගේ පාද දෙකක් බරපතළ ලෙස තුවාල වී ඇති බව පශු වෛද්‍ය නිලධාරීන් සඳහන් කළේය. දඩයක්කරුවෙකුගේ වෙඩි පහරින් මෙලස තුවාල ලබා ඇත්තේ වයස අවුරදු 35-40 අකර වයසේ පසුවන උස අඩි 8ක් පමණ වන වන අලියෙකු බව ගිරිතලේ වනජීවී කාර්යාල නිලධාරීන් පවසයි.", "URL": "https://sinhala.adaderana.lk/news.php?nid=114046", "Category": null, "Parent URL": null}