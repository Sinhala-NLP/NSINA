{"Source": "Adaderana", "Timestamp": "June 13, 2013 01:58 pm", "Headline": "හැටන් හා නුවරඑළිය පාසල් වැසෙයි", "News Content": "අයහපත් කාලගුණික තත්ත්වය හේතුවෙන් හැටන් හා නුවරඑළිය අධ්‍යාපන කොට්ඨාසවල හෙට දිනයේ පාසල් නොපවත්වන ලෙස මධ්‍යම පළාත් ප්‍රධාන අමාත්‍යවරයා දැනුම්දී ඇතැයි නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා පවසයි. ඒ පවත්නා වැසි සහිත කාලගුණය හා අධික ශීතල සැලකිල්ලට ගෙන මෙම තීරණය ගෙන ඇති බව දිස්ත්‍රීක් ලේකම්වරයා කියා සිටියේය. හෙට දිනය වෙනුවට වෙනත් නිවාඩු දිනයක පාසල් පවත්වන ලෙසද ප්‍රධාන අමාත්‍යවරයා පවසා ඇතැයි කියැවෙයි. කෙසේ වෙතත් මධ්‍යම පළාතේ පවතින ආපදා තත්ත්වය සැලකිල්ලට සෙසු අධ්‍යාපන කොට්ඨාස තුළද පාසල් පැවැත්වීම හෝ නොපැවැත්වීම පිළිබඳ අදාළ පාසල්වල විදුහල්පතිවරුන්ට තීරණය ගැනීමේ බලය ලබා දී ඇති බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා පවසයි.", "URL": "https://sinhala.adaderana.lk/news.php?nid=34889", "Category": null, "Parent URL": null}