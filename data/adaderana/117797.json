{"Source": "Adaderana", "Timestamp": "August 29, 2019 05:56 pm", "Headline": "අගමෙහෙසියකගේ දුර්ලභ ඡායාරූප පෙළක්", "News Content": "තායිලන්ත රජුගේ අගමෙහෙසියගේ දුර්ලභ ඡායාරූප පෙළක් ප්‍රසිද්ධියට පත් කර තිබේ. එරට වාර්තා සඳහන් කළේ මේ හේතුවෙන් විශාල පිරිසක් මාලිගාවේ වෙබ් අඩවියට පිවිසීමට උත්සාහ කර ඇති බවයි. තායිලන්ත රජුගේ අගමෙහෙසියගේ දුර්ලභ ඡායාරූප පෙළක් පළ කිරීමත් සමඟ අති විශාල පිරිසක් මාලිගාවේ වෙබ් අඩවියට පිවිසීම හේතුවෙන් වෙබ් අඩවිය බිඳ වැටී ඇතැයි වාර්තා වෙයි. 34 හැවිදිරි සීන්නීනාත් වොන්වෂිරාපක්දි (Sineenat Wongvajirapakdi) ප්‍රහාරක ගුවන් නියමු ඇඳුමකින් සහ ආයුධ සන්නද්ධ හමුදා ඇඳුමකින් සැරසී සිටින ඡායාරූප වෙබ් අඩවියේ පළ කර තිබුණි. 67 හැවිදිරි තායිලන්තයේ මහා වජිරලොංකොර්න් රජු සුතිදා රැජින සමග විවාහ වී දෙමසකට පසු පසුගිය ජූලි මස සීන්නීනාත් වොන්වෂිරාපක්දිට සිය නිල සහකාරිය තනතුර පිරිනැමීය. සුතිදා රැජින තායිලන්ත රජුගේ සිව්වන බිරිඳයි. සිය වසරකට ආසන්න කාලයකින් පසු පළමු වරට රාජකීය නිල සහකාරිය තනතුරට පත් කළ සීන්නීනාත් වොන්වෂිරාපක්දි හමුදාවේ මේජර් ජෙනරාල්වරියක්. අදාළ ඡායාරූප පළ කර තිබූ වෙබ් අඩවියට අති විශාල පිරිසක් පිවිසීම නිසා එය බිඳ වැටුණු බව රොයිටර් පුවත් සේවය පවසයි. ඡායාරූප සමඟ ඇයගේ චරිතාපදානය ද වෙබ් අඩවියේ පළ කර තිබුණි. පුහුණු ගුවන් නියමුවරියක්, හෙදියක් සහ ආරක්ෂක නිලධාරිනියක වන සීන්නීනාත් වොන්වෂිරාපක්දිගේ \"චරිතාපදානය ලියා තබන ලෙසට\" තායිලන්ත රජු නියම කළ බව මාලිගාව නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=117797", "Category": null, "Parent URL": null}