{"Source": "Adaderana", "Timestamp": "August 14, 2016 11:50 am", "Headline": "චන්දිමාල් 7 වැනි ටෙස්ට් ශතකය වාර්තාකරයි", "News Content": "කොළඹ එස්.එස්.සී පිටියේදී පැවැත්වෙන ශ්‍රී ලංකා - ඔස්ට්‍රේලියා තෙවැනි තරඟයේ දෙවැනි දිනට තරඟය ක්‍රියාත්මක වෙද්දී සිය ශතකය ලබා ගැනීමට දිනේෂ් චන්දිමාල් සමත්විය.චන්දිමාල් අද වාර්තා කළේ සිය 7 වැනි ටෙස්ට් ශතකය වේ.ඊයේ දිනයේ ශ්‍රී ලංකා කණ්ඩායමේ මුල්කඩුළු 5ක් ලකුණු 26ක් තුළ බිඳ වැටීමෙන් පසු දිනේෂ් චන්දිමාල් සමග එක්වූ ධනංජය ද සිල්වා පරිණත පිතිකරුවෙකු ලෙස ඔස්ට්‍රේලියානු පන්දු යවන්නන්ට සාර්ථකව මුහුණදෙමින් 6 වැනි කඩුල්ලට ලකුණු 211ක සබඳතාවයක් පිහිටුවීයඔහු ලකුණු 129 ලබා සිටියදී අද තරඟය ආරම්භ කිරීමෙන් ටික වේලාවකට පසු දැවී ගියේය.", "URL": "https://sinhala.adaderana.lk/news.php?nid=63046", "Category": null, "Parent URL": null}