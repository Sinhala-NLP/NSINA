{"Source": "Adaderana", "Timestamp": "August 30, 2010 07:54 am", "Headline": "හොරෙන් විදුලිය ගත් 67 ට මාංචු", "News Content": "නීති විරෝධි ලෙස විදුලිය ලබාගත් හලාවත සහ මුන්දලම ප්‍රදේශවල පුද්ගලයන් 67 දෙනෙකු අත් අඩංගුවට ගෙන තිබේ. විදුලි බල මණ්ඩලයේ විශේෂ විමර්ෂණ කණ්ඩායමක් සහ පොලිසිය ඒකාබද්ධව ඊයේ සිදුකළ වැටලීමකදී මෙම පිරිස අත් අඩංගුවට ගෙන ඇති බව වාර්තා වේ. මංගලඑළිය,කඩවාමට්ටෙයි, තෝඩුවාව, කොක්කන්තිව්, දැදුරුඔය, මානුවන්ගම සහ හලාවත නගරය ඇතුළු ප්‍රදේශ කිහිපයක මෙම වැටලීම් සිදුකර ඇත. ප්‍රධාන විදුලි පවාහන මාර්ගයට කොකු ගසා විදුලිය ලබා ගැනීම, විදුලි මීටර් වෙනස් කිරීම ඇතුළු චෝදනා සැකකරුවන්ට එරෙහිව එල්ල වී ඇති බව අද දෙරණ වාර්තාකරු සඳහන් කළේය. ඔවුන් හලාවත සහ පුත්තලම මහේස්ත්‍රාත් අධිකරණ වලට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10511", "Category": null, "Parent URL": null}