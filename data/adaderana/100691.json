{"Source": "Adaderana", "Timestamp": "December 13, 2018 11:22 am", "Headline": "උණුසුම් වු සමීප දසුනක්", "News Content": "ග්වාතමාලාවේ ෆුඑගෝ ගිනිකන්දේ සිදුවූ විදාරණයක ඉතා සමීප දසුනක් කඳුනගින්නන් පිරිසක් විසින් කැමරාවට හසුකරගෙන තිබුණි. ග්වාතමාලාවේ ෆුඑගෝ ගිනිකන්දේ ඉකුත් නොවැම්බර් 24වන දින සිදුවූ අනපේක්ෂිත විදාරණයක් කඳුනගින්නන් පිරිසකගේ කැමරාවල සටහන්ව තිබේ. විදාරණයෙන් තත්පර කිහිපයකට පසුව එහි සමීප දසුනක් වීඩියෝ පටයේ සටහන්කර ගැනීමට එම පිරිස සමත්ව තිබෙන බව විදෙස්වාර්තා වල සඳහන්ය. ගිනිකන්දෙන් දුම් සහ උණුසුම් ලාවා නිකුත් වන ආකාරය එම වීඩියෝ පටයේ පැහැදිලිව දැක්වෙයි. කෙසේ නමුත් එම දසුන කැමරාවට හසුකරගැනීමෙන් පසුව ආරක්ෂිත ස්ථානයකට වහා ගමන් කිරීමටත් කඳුනගින්නන් කණ්ඩායමට හැකිවූ බව වාර්තා වෙයි. පසුගිය ජුනි මාසයේදී ෆුඑගෝ ගිනිකන්දේ සිදුවූ විදාරණයෙන් පුද්ගලයින් 190 දෙනෙකු පමණ මියයන ලදි. ෆුඑගෝ ගිනිකන්ද මධ්‍යම අමෙරිකානු කලාපයේ පිහිටා තිබෙන වඩාත් සක්‍රීයම ගිනිකදු කිහිපය අතරටත් ඇතුලත් වෙයි.", "URL": "https://sinhala.adaderana.lk/news.php?nid=100691", "Category": null, "Parent URL": null}