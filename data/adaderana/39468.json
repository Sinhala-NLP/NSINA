{"Source": "Adaderana", "Timestamp": "December 10, 2013 10:18 am", "Headline": "පොලිස්පති මැලේසියාවට යයි ", "News Content": "පොලිස්පති එන්.කේ.ඉලංගකොන් මහතා මැලේසියාව බලා පිටත්ව ගොස් තිබේ. අද(10) උදෑසන පොලිස්පතිවරයා සහ තවත් නිලධාරින් තිදෙනෙකු මැලේසියාව බලා පිටත්ව ගිය බව පොලිස් මාධ්‍ය ප්‍රකාශක කාර්යාලය සඳහන් කරයි. මෙම සංචාරයේදී පොලිස්පතිවරයා, මැලේසියාවේ රාජකීය පොලිස් සේවයේ පුහුණු කටයුතු සම්බන්ධයෙන් විමසා බැලීමටත්, දෙරටේ පොලිස් සේවාවන් අතර සබඳතා ගොඩනගා ගැනීම සඳහා සාකච්ඡා පැවැත්වීමටත් නියමිතය. පොලිස්පති එන්.කේ.ඉලංගකෝන් මහතා දිවයිනෙන් බැහැරව සිටින කාලය තුළ වැඩබලන පොලිස්පතිවරයා ලෙස ජ්‍යේෂ්ඨ නියෝජ්‍ය පොලිස්පති ගාමිණි නවරත්න මහතා පත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=39468", "Category": null, "Parent URL": null}