{"Source": "Adaderana", "Timestamp": "July 18, 2018 03:32 pm", "Headline": "පාකිස්ථාන සිම්බාබ්වේ තෙවන එක්දින තරඟය අද", "News Content": "සංචාරක පාකිස්ථාන කණ්ඩායම සහ සිම්බාබ්වේ කණ්ඩායම අතර තෙවන එක්දින තරඟය මේ වන විට පැවැත්වේ. තරඟයේ කාසියේ වාසිය දිනූ සිම්බාබ්වේ කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර පන්දුවාර 10 ක් අවසානයේ කඩුලු 04 ක් දැවී ඔවුන් ලබා සිටි ලකුණු සංඛ්‍යාව 29 ක්. පන්දු යැවීමේදී ජුනයිඩ් ඛාන් කඩුලු 02 ක් බිඳ හෙළුවා. දෙරට අතර තරඟ 05 කින් සමන්විත එක්දින තරඟාවලිය දෙකට බින්දුවක් ලෙස මේ වන විටත් පෙරමුණ ගෙන සිටින්නේ පාකිස්ථාන කණ්ඩායම යි.", "URL": "https://sinhala.adaderana.lk/news.php?nid=92784", "Category": null, "Parent URL": null}