{"Source": "Adaderana", "Timestamp": "September 13, 2010 08:26 am", "Headline": "දෙවන යුධ අධිකරණය අදත්", "News Content": "හිටපු හමුදාපති සරත් ෆොන‍්සේකා මහතාට එරෙහි චෝදනා විභාග කෙරෙන දෙවන යුධ අධිකරණය අද යළි රැස්වේ. අද සිට ලබන 18 වැනි දින දක්වා දෙවන යුද අධිකරණය අඛණ්ඩව රැස්වන බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. අද පස්වරු 2 ට විත්තියේ සාක්ෂි කැඳවීම සිදුකිරීමට නියමිතය. සරත් ෆොන්සේකා මහතා යුද හමුදාපතිවරයාව සිටි කාලය තුළ දී සිදුකළ මිලදී ගැනීම් සම්බන්ධයෙන් සිදුව ඇතැයි කියන අක්‍රමිකතා පිළිබඳව මෙම යුද අධිකරණයේ දී විභාගයට ගැනෙයි.", "URL": "https://sinhala.adaderana.lk/news.php?nid=10819", "Category": null, "Parent URL": null}