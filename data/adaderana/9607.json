{"Source": "Adaderana", "Timestamp": "July 14, 2010 04:44 pm", "Headline": "උතුරේ නාම ලේඛන ප්‍රතිශෝධනයේ ගැටලු රැසක් ", "News Content": "උතුරු පළාතේ ඡන්ද හිමි නාම ලේඛන ප්‍රතිශෝධනය කිරීමේදී ගැටලු රැසක් මතුව ඇතැයි නිදහස් හා සාධාරණ මැතිවරණයක් සඳහා වූ ජනතා ව්‍යාපාරය හෙවත් කැෆේ සංවිධානය පවසයි. ග්‍රාම නිලධාරී පුරප්පාඩුව, සම්පත් හිඟය සහ ආයතන අධීක්ෂණයක් සිදුනොවීම මෙම තත්ත්වයට හේතු වී ඇති බව එම සංවිධානය පෙන්වාදෙයි. ඡන්ද හිමි නාම ලේඛන ප්‍රතිශෝධන සමීක්ෂණ පෝරම ප්‍රදේශ රැසකට මේ වනතෙක් බෙදා හැර නොමැති බව කැෆේ සංවිධානය වැඩිදුරටත් සඳහන් කරයි. මෙවැනි නොසලකා හැරීම් නිසා උතුරේ ජනතාවගේ ඡන්ද අයිතිය අහිමි විය හැකි බව එම සංවිධානය අවධාරණය කරයි.", "URL": "https://sinhala.adaderana.lk/news.php?nid=9607", "Category": null, "Parent URL": null}