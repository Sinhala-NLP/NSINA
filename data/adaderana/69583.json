{"Source": "Adaderana", "Timestamp": "February 14, 2017 06:31 am", "Headline": "යුරෝපා සංගම් නියෝජිතයාට උතුරේ සංචාරයක්", "News Content": "යුරෝපා සංගම් නියෝජිත කණ්ඩායමේ ශ‍්‍රී ලංකා හා මාලදිවයින් තානාපති ටුං-ලායිි මාග් මහතා පෙබරවාරි 15-17 දිනවල ශ‍්‍රී ලංකාවේ උතුරු පළාතේ සංචාරය කිරීමට නියමිතව තිබේ. තානාපති මාග් මහතා,එක්සත් ජාතීන්ගේ නේවාසික සම්බන්ධිකාරක ඌනා මැකෝලි මහත්මිය සමග එක්ව පෙබරවාරි 15 දින උතුරු පළාත් ප‍්‍රධාන අමාත්‍ය සී.වී. විග්නේෂ්වරන් මහතා හමු වනු ඇති බවත්, අනතුරුව ඔවුන් දෙදෙනා යුරෝපා සංගමය සහය දෙන දිස්ත‍්‍රික්ක සංවර්ධන වැඩසටහනෙහි (EU-SDDP) කොටසක් ලෙස ක‍්‍රියාත්මක කෙරෙන ව්‍යාපෘති නිරීක්‍ෂණය කිරීම සඳහා වවුනියාව දිස්ත‍්‍රික්කය බලා ගමන් කරනු ඇති බවත් සඳහන්ය. කනගරායන්කුලම් පොලිස් ස්ථානයෙහි කාන්තා හා ළමා කවුළුවක් විවෘත කිරීම, දිස්ත‍්‍රික්ක ලේකම් කාර්යාලයේ පිහිටි පොදු රැකියා සේවා මධ්‍යස්ථානය පරීක්ෂාවට ලක් කිරීම, නෙළුම්කුලමේ පිහිටි කාර්මික අධ්‍යාපන හා පුහුණු කිරීමේ දෙපාර්තමේන්තුවට අනුයුක්ත තාක්ෂණික විද්‍යාලයට උපකරණ පවරා දීම, වවුනියාව මහ රෝහලේ මළ අපද්‍රව්‍ය හා අපජල පවිත‍්‍රාගාරය විවෘත කරීම, වෙන්කලච්චෙඩිකුලම් ප‍්‍රාදේශීය ආර්ථික සංවර්ධන මධ්‍යස්ථානය හා ආර්ථික උපදේශන සේවාව විවෘත කරීම තානාපතිි මාග් මහතා විසින් සිදුකිරීමට නියමිතය.", "URL": "https://sinhala.adaderana.lk/news.php?nid=69583", "Category": null, "Parent URL": null}