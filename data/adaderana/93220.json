{"Source": "Adaderana", "Timestamp": "July 26, 2018 09:27 am", "Headline": "මොනරාගල පවුල් 14ක් නීත්‍යානුකූලව විවාහ දිවියට", "News Content": "මොනරාගල ප්‍රාදේශීය ලේකම් කොට්ඨාශයේ වසර ගනනාවක් පුරා නීත්‍යානුකූල ලෙස විවාහ නොවී සිටි පවුල් දාහතරක් නීත්‍යානුකූලව විවාහ කර දී තිබේ. මොනරාගල දිස්ත්‍රික් ලේකම් ගිතා ශ්‍රීයානි පත්මකුලසූරිය මහත්මියගේ මැදිහත් වීමෙන් පසුගිය දා මෙය සිදු කර ඇති බව අද දෙරණ වාර්තාකරු පැවසීය. ජංගම සේවයක් පවත්වා අවශ්‍ය තෙරතුරු විමසා නිත්‍යානුකූල ලෙස මෙම පවුල් දාහතර මෙලෙස විවාහ කර දුන් බව මොනරාගල දිස්ත්‍රික් ලේකම් කාර්යාලය සඳහන් කළේය. මොනරාගල පාර්වති විද්‍යාලයේ දී මෙම වැඩසටහන පැවති අතර එහිදී මෙම විවාහ සිදු කර ඇති අතර තවත් පවුල් රැසක් නීත්‍යානුකූල ලෙස විවාහ නොවී සිටින බවටද අනාවරණය වී තිබේ. ආර්ථික අපහසුතා සහ නිසි වැටහීමක් නොමැති කම මෙයට ප්‍රධාන හේතුව බව දිස්ත්‍රික් ලේකම් කාර්යාලයේ නිලධාරීන් පවසයි.", "URL": "https://sinhala.adaderana.lk/news.php?nid=93220", "Category": null, "Parent URL": null}