{"Source": "Adaderana", "Timestamp": "November 21, 2017 09:40 pm", "Headline": " උත්තරදේවීට ගල් ගහලා", "News Content": "කොළඹ සිට යාපනය - කන්කසංතුරෙයි දක්වා ධාවනය වූ උත්තරදේවී දුම්රියට ඊයේ(20) රාත්‍රියේදී චුන්නාගම් ප්‍රදේශයේදී කිසිවෙකු විසින් ගල් ප්‍රහාරයක් එල්ල කර තිබේ. චුන්නාගම් දුම්රිය ස්ථානයට කිලෝමීටර් භාගයක් පමණ ආසන්නයේදී මෙම ගල් ප්‍රහාරය එල්ල වූ බවට දුම්රියේ රියදුරු විසින් චුන්නාගම් පොලීසියට පැමිණිල්ලක් ඉදිරිපත් කර ඇති බව වාර්තා වෙයි. අදාළ ප්‍රහාරය එල්ල වූ අවස්ථාවේදීම චුන්නාගම් පොලීසිය විසින් එම ස්ථානය සෝදිසි කළද කිසිවෙකු අත්අඩංගුවට ගැනීමට නොහැකි වී ඇති බව සඳහන්ය. ගල් ප්‍රහාරය එල්ලවීමෙන් දුම්රියේ ගමන්ගත් කිසිවෙකුටත් හානියක් නොවුනද දුම්රියට සුළු හානි සිදුව ඇති බව චුන්නාගම් පොලීසිය පවසයි. සිද්ධිය සම්බන්ධයෙන් චුන්නාගම් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80328", "Category": null, "Parent URL": null}