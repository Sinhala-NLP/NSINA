{"Source": "Adaderana", "Timestamp": "July 17, 2018 12:18 pm", "Headline": "තියුණු ආයුධයකින් පහරදී කාන්තාවක් ඝාතනය කරයි", "News Content": "නාරම්මල, ගල්වංගුව අසල ප්‍රදේශයේ දී තියුණු ආයුධයකින් පහරදී කාන්තාවක් ඝාතනය කර තිබේ. අදාළ කාන්තාව ඇගේ ස්වාමි පුරුෂයා සමඟ ඇති වූ බහින් බස්වීමක් දුරදිග යාමෙන් ඇති වු ගැටුමකින් ඔහු විසින් තියුණු ආයුධයකින් පහරදී ඇති බව වාර්තා විය. ඝාතනයට ලක්ව ඇත්තේ නාරම්මල දඹගිරිගම ප්‍රදේශයේ පදිංචිව සිටි 24 හැවිරිදි කාන්තාවක්. ඝාතනය සිදුකළ සැකකරු අත්අඩංගුවට ගෙන ඇති අතර නාරම්මල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනු ඇති.", "URL": "https://sinhala.adaderana.lk/news.php?nid=92696", "Category": null, "Parent URL": null}