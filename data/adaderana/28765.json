{"Source": "Adaderana", "Timestamp": "October 31, 2012 09:44 am", "Headline": "අයහපත් කාලගුණය දිස්ත්‍රික්ක 13 ට බලපායි", "News Content": "දිවයිනට බලපා ඇති අයහපත් කාලගුණික තත්ත්වය හේතුවෙන් දිස්ත‍්‍රික්ක 13 ට බලපෑම් එල්ල වී ඇති බව ආපදා කළමනාකරණ මධ්‍යස්ථාන පවසයි. මේ හේතුවෙන් පුද්ගලයින් 50,000 ට ආසන්න පිරිසක් පීඩාවට පත්ව ඇති බව එම මධ්‍යස්ථානයේ සහකාර අධ්‍යක්ෂ ප‍්‍රදීප් කොඩිප්පිලි මහතා සඳහන් කළේය. මේ අතර කඳුකර බෑවුම් සහ ඉවුරු ආශ‍්‍රිත ප‍්‍රදේශවල නායයාම් අවධානමක් පැවතිය හැකි බව ජාතික ගොඩනැගිලි පරේයේෂණ සංවිධානය පවසයි. දිස්ත‍්‍රික්ක කිහිපයක ඉවුරු කඩා වැටීමේ සිදුවීම් වාර්තා වන බව එහි නායයෑම් අධ්‍යයන අංශ ප‍්‍රධානී ආර්.එම්.එස් බණ්ඩාර මහතා සඳහන් කළේය. අයහපත් කාලගුණ තත්ත්වය හේතුවෙන් මහනුවර ගෝතමී බාලිකා විද්‍යාලයේ අධ්‍යයන කටයුතුවලට බාධා එල්ල වී ඇති බව මධ්‍යම පළාත් ප‍්‍රධාන අමාත්‍ය සරත් ඒකනායක මහතා පවසයි. මේ අතර නීලම් සුලි කුණටුව දිවයිනෙන් ඉවතට ගමන් කළ ද එහි බලපෑම හේතුවෙන් අද දිනයේත් ප‍්‍රදේශ රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=28765", "Category": null, "Parent URL": null}