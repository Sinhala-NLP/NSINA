{"Source": "Adaderana", "Timestamp": "June 8, 2013 09:11 am", "Headline": "ලංකාවේ ළමා අධ්‍යාපනය ඉහළයි", "News Content": "ශ්‍රී ලංකාවේ ළමා අධ්‍යාපනය ඉහළ මට්ටමක පවතින බව ජිනීවා හි ශ්‍රී ලාංකීය කවුන්සිල්වරයා වන ප්‍රියංගා වික්‍රමසිංහ මහත්මිය පවසයි. ශ්‍රී ලංකාවේ අධ්‍යාපන ප්‍රතිපත්තිය සෑම ළමයෙකුටම නිසි අධ්‍යාපනයක් ලබා දීම බව ඇය පෙන්වාදෙයි. යුධ ගැටුම්වලට භාජන වූ පළාත්වල ළමුන්ගේ පහසුකම් සැපයීම සඳහා විශේෂ වැඩපිළිවෙළක් සකසා ඇති බව ද ඇය කියයි. 23 වැනි ජගත් මානව හිමිකම් කවුන්සිල සැසියට සහභාගි වෙමින් ප්‍රියංගා වික්‍රමසිංහ මහත්මිය මේ බව ප්‍රකාශ කර ඇති බව සඳහන්ය. ජාතික ළමා සංවර්ධන අරමුදල මගින් ළමුන්ගේ අනාගත අභිවෘද්ධිය සැලැස්සීමට ඉවල්වී ඇති බව ඇය එහි දී පෙන්වා දී ඇත. එල්.ටී.ටී.ඊ සාමාජිකයින් ලෙස කටයුතු කළ තරුණයින් 212 දෙනෙකු සඳහා නිසි අධ්‍යාපනයක් ලබා දීමටත් අවශ්‍ය පියවර ගෙන ඇති බව ප්‍රියංගා වික්‍රමසිංහ මහත්මිය එහිදී තවදුරටත් පෙන්වා දී තිබේ.", "URL": "https://sinhala.adaderana.lk/news.php?nid=34730", "Category": null, "Parent URL": null}