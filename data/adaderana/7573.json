{"Source": "Adaderana", "Timestamp": "March 30, 2010 10:19 am", "Headline": "වනාන්තර ගිනි තැබීම් වැළකීමට පියවර", "News Content": "මාතලේ දිස්ත්‍රික්ක‍යේ රක්ෂිත වනාන්තර ගිනි තැබීම වළකාගැනීම සඳහා ජංගම ආරක්ෂක සේවාවක් ක්‍රියාත්මක කිරීමට වන සංරක්ෂණ දෙපාර්තමේන්තුව පියවර ගෙන තිබේ. මේ යටතේ කැළෑ ගිනි තබන පුද්ගලයින් සහ දඩයක්කරුවන් අත්අඩංගුවට ගැනීමට කටයුතු යොදා ඇති බව සඳහන්ය. මෙම ජංගම සේවාව දවසේ පැය විසි හතර පුරාම මාතලේ දිස්ත්‍රික්කය ආවරණය වන පරිදි සිදු කරන බව මාතලේ අඩවි වන නිලධාරී කේ.එස්.බී හීන්ගොඩ මහතා පවසයි. රජයේ රක්ෂිත වනාන්තර ගිනි තබන හෝ එම රක්ෂිත වල සතුන් දඩයම් කරන පුද්ගලයින් පිළිබඳ විස්තර ලබා දෙන ලෙස ද වන සංරක්ෂණ දෙපාර්තමේන්තුව ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=7573", "Category": null, "Parent URL": null}