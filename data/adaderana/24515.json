{"Source": "Adaderana", "Timestamp": "May 25, 2012 12:59 pm", "Headline": "කිරිගරුඬ බුදු පිළිමයක් සමග සිව්දෙනෙකු අල්ලයි", "News Content": "පුරාවිද්‍යා වටිනාකමකින් යුත් කිරිගරුඬ බුදු පිළිමයක් සමග පුද්ගලයින් සිව්දෙනෙකු ගිරිඳුරුකෝට්ටේ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා අරලගංවිල කඳවුරේ නිලධාරීන් කණ්ඩායමක් සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබූ කිරිගරුඬ බුදු පිළිමය කිලෝග්‍රෑම් 25 ග්‍රෑම් 400 ක් පමණ බරින් යුක්ත වන අතර අඩි 1 අඟල් 8 ක උසකින් යුක්ත බව පොලිසිය ප්‍රකාශ කරයි. සැකකරුවන් ගිරාඳුරුකෝට්ටේ පොලිසියට භාරදී ඇති අතර අද(25) මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24515", "Category": null, "Parent URL": null}