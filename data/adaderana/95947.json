{"Source": "Adaderana", "Timestamp": "September 12, 2018 06:35 am", "Headline": "ජංගම දුරකතනයේ ප්‍රේමය දුර දිග ගිහින්-පොලීසිය පිහිටට", "News Content": "ජංගම දුරකථනයෙන් කතා කොට මිතුරු වූ කාන්තාවක් ගලේවෙල දේවහුව වැව ඉස්මත්තට ගෙන්වාගෙන ලොරි රථයක් තුළ ඇයව ලිංගික දූෂණයකට ලක් කළ යැයි චෝදනා මත යුද හමුදාවේ සෙබලෙකු සැකපිට අත්අඩංගුවට ගෙන ඇත. නුවරගල සිරිපුර ප්‍රදේශයේ පදිංචි කාන්තාවක් ගලේවෙල පොලිසියට සිදුකළ පැමිණිල්ලක් අනුව මෙම සෙබලා සැකපිට ගලේවෙල පොලීසිය ඊයේ (11) රාතියේ අත්අඩංගුවට ගෙන තිබෙන අතර බරපතල ලිංගික අපයෝජනය සඳහා යොදාගත් බව කියන ලොරි රථය සොයා පොලීසිය පරීක්ෂණ ආරම්භ කොට තිබේ. ගලේවෙල ප්‍රදේශයේ පදිංචි යුද හමුදා සෙබළා පුල්මුඩේ ප්‍රදේශයේ යුද හමුදා කඳවුරට අනියුක්තව සේවය කරන බව පොලිසිය පැවසීය. නිවාඩු ලබා නිවසට පැමිණි සැකකරු ජංගම දුරකථනය හරහා දැන හඳුනාගත් නුවරගල සිරිපුර ප්‍රදේශයේ පදිංචි කාන්තාවක් ගලේවෙල ප්‍රදේශයට ගෙන්වා තිබේ. පසුව මෙම යුධ හමුදා සෙබලා ගලේවෙලට පැමිණි කාන්තාව ලොරි රථයක දමාගෙන ගලේවෙල නගරයේ සිට කිලෝමීටර් 07 ක් පමණ දුරකින් පිහිටි දේවහුව ජලාශය වැව් තාවුල්ලට රැගෙන ගොස් ඇයට ලිංගික අතවර සිදුකොට ඇතැයි පොලිසිය පැවසීය. මෙම කාන්තාව පොලිසියට කියා ඇත්තේ තවත් තරුණයකු කැදවා ඔහු විසින්ද තමන්ව දුෂණයට ලක්කිරීමට යද්දී එම ස්ථානයෙන් පැන ආ බවයි. යුදහමුදා සෙබළා විවාහකයෙකු බවත් තරුණිය අවිවාහක බව පොලිසිය කියයි . සැකකාර යුද හමුදා සෙබළා පිළිබඳව අදාළ යුද හමුදා කඳවුරට දැනුම් දීමෙන් පසුව දඹුල්ල මහේස්ත්‍රාත් අධිකරණයට අද (12) දින ඉදිරිපත් කරන බව ගලේවෙල පොලීසිය වාර්තා කළේය. සිද්ධිය සම්බන්ධයෙන් තවදුරටත් ගලේවෙල පොලිසිය පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=95947", "Category": null, "Parent URL": null}