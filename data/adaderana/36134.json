{"Source": "Adaderana", "Timestamp": "July 27, 2013 09:00 am", "Headline": "නිධන් හොරු දැලේ", "News Content": "සාලියවැව, පුලියන්කුලම රක්ෂිතයේ නිධන් වස්තු සෙවීමේ අරමුණින් කැණීම් සිදුකරමින් සිටි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී කැණීම් සඳහා යොදාගත් විදුලි ජෙනරේටරයක්, ගල් විදින උපකරණ සහ පුපුරණද්‍රව්‍ය තොගයක් ද පොලිසිය භාරයට ගෙන ඇත. සැකකරුවන් සාලියවැව ප්‍රදේශයේ පදිංචිකරුවන් දෙදෙනෙකු බව පොලිසිය සඳහන් කළේය. ඔවුන් අද පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36134", "Category": null, "Parent URL": null}