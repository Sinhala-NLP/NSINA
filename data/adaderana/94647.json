{"Source": "Adaderana", "Timestamp": "August 18, 2018 10:02 pm", "Headline": "ටිපර් රථයක ගැටී පුද්ගලයෙකු මරුට", "News Content": "අම්පාර මහියංගනය මාර්ගයේ වේවත්ත 58 කණුව ප්‍රදේශයේදි ටිපර් රථයක ගැටීමෙන් පුද්ගලයෙක් මියගොස් තවත් අයෙක් තුවාල ලබා තිබේ. අසළ තිබු ලිදක දිය නෑමට ගොස් ආපසු නිවසට යෑමට පාර මාරැවීම සඳහා පාර අයිනේ සිටි පුද්ගලයෙක් මෙසේ යටකරගෙන ගිය බව ගම්වැසියන් පවසයි. ටිපර් රථයට යටවු පුද්ගලයා එම ස්ථානයේදිම මියගොස් තිබේ තුවාල ලැබු අය මහියංගණය රෝහලට ඇතුලත් කර තිබේ. ටිපර් රථයේ රියදුරැ අනතුර සිදුකිරිමෙන් පසුව ටිපර් රථය නොනවත්වා ධාවනය කර ඇති අතර ගම්වැසියන් පිරිසක් යතුරැ පැදිවලින් ටිපර් රථය පසුපස හඹා ගියත් ටිපර් රථය අල්ලා ගැනිමට නොහැකිව තිබේ. පසුව මහියංගණය පොලීසිය විසින් ටිපර් රථය සහ රියදුරා අත්අඩංගුවට ගෙන තිබේ. මෙම අනතුරට විරෝධය පාමින් ප්‍රදේශවාසින් එක්ව මාර්ගයේ ගමන් කරමින් තිබු සියලු ටිපර් රථ ධාවනය කිරිමට නොදී නවත්වා ගනු ලැබීය. මෙම අනතුරින් මියගොස් ඇත්තේ මහියංගණය වේවත්ත ප්‍රදේශයේ පදිංචි පාරම්පරික අයුර්වේද සර්ප විෂ පිලිබද වෙද්‍යවරයෙකි. මහියංගනය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94647", "Category": null, "Parent URL": null}