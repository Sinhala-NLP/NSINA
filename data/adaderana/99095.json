{"Source": "Adaderana", "Timestamp": "November 12, 2018 02:48 pm", "Headline": "ජනපති අගමැති තවත් හමුවක", "News Content": "ජනාධිපතිවරයා, අග්‍රාමත්‍යවරයා සහ ඔවුන්ට සම්බන්ධ දේශපාලන පක්ෂ නායකයින් අතර හමුවක් පවත්වා ඇත. ඉදිරි මහ මැතිවරණයේදී පුළුල් සන්ධානයක් ලෙස තරඟ වැදීම පිළිබඳව සහ ඒ සඳහා යොදා ගන්නා ලකුණ පිළිබඳ අවසන් තීරණයකට එළඹිම එම සාකච්ඡාවල අරමුණ වී තිබේ බවට වාර්තා විය. ශ්‍රී ලංකා පොදු ජන පෙරමුණ, ශ්‍රී ලංකා නිදහස් පක්ෂය, ජාතික නිදහස් පෙරමුණ, පිවිතුරු හෙල උරුමය, මහජන පක්ෂය ඇතුළු දේශපාලන පක්ෂ කිහිපයක නායකයින් පොදු එකඟතාවක් වෙනුවෙන් සාකච්ඡා කරන බව වාර්තා වේ. මේ අතර අග්‍රාමාත්‍ය මහින්ද රාජපක්ෂ මහතා සහ ශ්‍රි ලංකා නිදහස් පක්ෂයෙන් ඉවත් වූ මන්ත්‍රීවරුන් පිරිසක් අතර ඊයේ (11) රත්‍රීයේ සාකච්ඡාවක් පැවැත් විය. ඒ පිළිබඳ අදහස් දැක්වූ අමාත්‍ය එස්.බී දිසානායක මහතා පැවසුවේ ඉදිරි මැතිවරණයේදී ශ්‍රී ලංකා මුස්ලිම් කොංග්‍රසයෙන් සහ සමස්ත ලංකා මහජන කොංග්‍රසයෙන් තේරී පත් වන මන්ත්‍රීවරුන්ගේ සංඛ්‍යාව පහල යනු ඇති බවයි.", "URL": "https://sinhala.adaderana.lk/news.php?nid=99095", "Category": null, "Parent URL": null}