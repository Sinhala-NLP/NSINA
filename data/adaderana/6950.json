{"Source": "Adaderana", "Timestamp": "February 26, 2010 01:20 pm", "Headline": "අවුන් සාංගේ අභියාචනය ප්‍රතික්ෂේපයි", "News Content": "මියන්මාරයේ ප්‍රජාතන්ත්‍රවාදය සඳහා වූ ජාතික ලීගයේ නායිකා අවුන් සාං සුකී නිදහස් කරන ලෙස ඉල්ලා ඉදිරිපත් කළ අභියාචනය එරට ශ්‍රේෂ්ඨාධිකරණය විසින් ප්‍රතික්ෂේප කර තිබේ. 1990 වසරේ පැවති මහ මැතිවරණයෙන් ජය ගත් අවුන් සාං සුකීට අග්‍රාමාත්‍යධුරයට පත් වීමට ඉඩ ලබා නොදී එරට හමුදා ජුන්ටාව විසින් ඇය නිවාස අඩස්සියට පත් කළේය. මෙතෙක් වසර 20 ක පමණ කාලයක් නිවාස අඩස්සියේ පසුවන නොබෙල් ත්‍යාගලාභී අවුන් සාං සුකී ඉදිරි මහ මැතිවරණයට ඉදිරිපත් වීමේ අපේක්ෂාවෙන් තමන් නිදහස් කරන ලෙස අධිකරණයෙන් ඉල්ලා සිටියේය. පසුගිය වස‍රේ මැයි මාසයේ දී හමුදා ජුන්ටාව විසින් ඇය නිදහස් කරන බවට ප්‍රකාශ කළ ද අමෙරිකානු නිලධාරීයෙකු සමඟ රහසේ සාකච්ඡා කිරීමේ චෝදනාව මත තවදුරටත් ඇයගේ නිදහස අහිමි කිරීමට තීරණය විය.", "URL": "https://sinhala.adaderana.lk/news.php?nid=6950", "Category": null, "Parent URL": null}