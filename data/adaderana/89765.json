{"Source": "Adaderana", "Timestamp": "May 24, 2018 04:55 pm", "Headline": "දියගල හරහා රථ වාහන ගමනා ගමනය අවදානම්  - ප්‍රාදේශීය සභාවෙන් අනතුරු අඟවීමක්", "News Content": "හැටන් කොළඹ ප්‍රධාන මාර්ගයේ දියගල හරහා රථ වාහන ගමනා ගමනයට අවදානම් බව අඹගමුව ප්‍රාදේශීය සභාව රියදුරන්ට අනතුරු අඟවයි. ප්‍රදේශයේ පවතින අයහපත් කාලගුණයත් සමඟ ගිනිගත්හේන දියගල ප්‍රදේශයේ නායයාම් හා පස් කදු කඩා වැටිම හේතුවෙන් මේ වන විට එම ස්ථානයේ එක් මං තිරුවක් පමණක් රථ වාහන ගමනා ගමනයට විවෘත කර ඇත. තව දුරටත් දියගල ප්‍රදේශය නායයාමේ අවධානම් සහිත නිසා එම මාර්ගය මග හැර විකල්ප මාර්ග ඔස්සේ රථ වාහන ධාවනය කරවන ලෙස අඹගමුව ප්‍රා‍දේශිය සභාව ගිනිගත්හේන නගර මධ්‍යයේ දැන්විමක් ප්‍රදර්ශනය කරමින් සඳහන් කර තිබේ. මේ අතර අද(24) පස්වරුවේ කිතුල්ගල සිට හැටන් වටවල දක්වා ඝණ මිදුම් තත්ත්වයක් ඇති විම නිසා රථවාහන ගමනා ගමනයටද බාධා පැමිණ ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=89765", "Category": null, "Parent URL": null}