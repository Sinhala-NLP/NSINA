{"Source": "Adaderana", "Timestamp": "December 23, 2015 12:33 pm", "Headline": " උත්සවය සමයට ලංගමයෙන් බස්රථ 1000ක් යොදවයි ", "News Content": "උත්සව සමය වෙනුවෙන් අතිරේක බස් රථ 1000ක් අද සිට යොදවා ඇති බව ලංකා ගමනා ගමන මණ්ඩලය පවසයි.එහි සභාපති රමාල් සිරිවර්ධන මහතා සඳහන් කළේ ලබන 31 වනදා දක්වා මෙම විශේෂ බස් රථ සේවාව ක්‍රියාත්මක බවයි.එම කාලය තුළ ලංකා ගමනා ගමන මණ්ඩලයේ සියළුම බස් රථ රියදුරන්ගේ සහ කොන්දොස්තරවරුන්ගේ නිවාඩු ද අවලංගු කිරිමට පියවර ගෙන ඇති බව රමාල් සිරිවර්ධන මහතා පැවසුවේය.මේ අතර උත්සව සමය වෙනුවෙන් විශේෂ දුම්රිය සේවා මේ වන විටත් ක්‍රියාත්මවක කර ඇති බව දුම්රිය ගමනා ගමන අධිකාරි විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=55898", "Category": null, "Parent URL": null}