{"Source": "Adaderana", "Timestamp": "July 12, 2019 09:24 am", "Headline": "අධි මිලැති බලි කුරුටු චිත්‍ර අඳින ශිල්පිණිය", "News Content": "බලි කුරුටු ආශ්‍රිතව චිත්‍ර ඇඳීමේ නිරත නිර්මාණ ශිල්පිනියක පිළිබද පුවතක් නයිජීරියා රාජ්‍යයෙන් වාර්තා වෙයි. එම චිත්‍ර සඳහා අධික මිලක් ද නියම වන බවට සඳහන්ය. ඔලාරින්ඩේ අයාන්ෆොලූවා නම් මෙම ශිල්පිනිය වාසය කරන්නේ ලාගෝස් අගනුවර යි. ඇය බලි කුරුටු යොදාගෙන ඇය අවසන් කරන චිත්‍ර කාගේත් වැඩි අවධානය දිනා ගැනීමට සමත්ව ඇත. සාමාන්‍ය සම්ප්‍රදායෙන් වෙන්ව සිය තෙළිතුඩට පණපොවන අයාන්ෆොලූවා මෙම අපුරු චිත්‍ර ඇදීම ආරම්භ කර ඇත්තේ 2015 වසරේ සිටයි. හිටපු කාටූන් ශිල්පිනියක් වන ඇය මෙම බලි කුරුටු චිත්‍ර ඇදීම ආරම්භ කිරීමෙන් පසුව කාටුන් චිත්‍ර කලාවට සමු දී ඇත. ගතවූ වසර දෙකක කාලයක් තිස්සේ ඇය මෙවන් නිර්මාණ සියයකට අධික ප්‍රමාණයක් අවසන් කර ඇති අතර එවන් එක් නිර්මාණයක් වෙනුවෙන් මිනිත්තු 10 සිට මාස 5 දක්වා කාලයක් ගත වන බවට සඳහන්ය. සිය චිත්‍ර සම්බන්ධයෙන් ජනතා අවධානය දිනා ගැනීම සඳහා ප්‍රදර්ශනයක් පැවැත් වීමට අයාන්ෆොලූවා කටයුතු කර තිබුණි. ඇගේ නිර්මාණ දැන් කාගේත් ආකර්ෂණයට ලක්ව තිබීම හේතුවෙන් ඒවා ඩොලර් 140ක් තරම් ඉහළ මිලකට අලෙවි කර ගැනීමට හැකිව ඇති බව විදෙස් පුවත් වාර්තා කරයි.", "URL": "https://sinhala.adaderana.lk/news.php?nid=113965", "Category": null, "Parent URL": null}