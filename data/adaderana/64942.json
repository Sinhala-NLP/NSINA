{"Source": "Adaderana", "Timestamp": "October 11, 2016 02:12 pm", "Headline": " ලක්ෂ 40ක දුම්වැටි රාජසන්තකයි", "News Content": "රුපියල් ලක්ෂ 40ක් වටිනා විදේශීය දුම්වැටි තොගයක් සමග තරුණයින් දෙදෙනෙකු කටුනායක ගුවන්තොටුපොළේ දී අත්අඩංගුවට ගෙන තිබේ.ශ්‍රී ලංකන් ගුවන් සේවයට අයත් යු.එල්.208 දරණ ගුවන් යානයෙන් අබුඩාබි සිට මෙරටට පැමිණි අවස්ථාවේ ඔවුන් රේගු නිලධාරීන් විසින් අත්අඩංගුවට ගෙන ඇති බව සඳහන්ය.තුර්කියේ සහ ජර්මනියේ නිෂ්පාදිත වර්ග 6කට අයත් දුම්වැටි කාටූන් 400ක් අදාළ තරුණයන්ගේ ගමන් මළු තුළ සඟවා තිබියදී රේගු නිලධාරීන් විසින් සොයාගෙන තිබේ.අත්අඩංගුවට ගත් 21 සහ 22 හැවිරිදි සැකකාර තරුණයන් රේගු භාරයේ රඳවා තබාගෙන වැඩිදුර ප්‍රශ්න කිරීම් සිදුකරන බව අද දෙරණ ගුවන්තොටුපොළ වාර්තාකරු සඳහන් කළේය.", "URL": "https://sinhala.adaderana.lk/news.php?nid=64942", "Category": null, "Parent URL": null}