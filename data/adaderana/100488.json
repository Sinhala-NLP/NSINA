{"Source": "Adaderana", "Timestamp": "December 9, 2018 12:45 pm", "Headline": "රිය අනතුරු 5ක්-පොලිස් නිලධාරීන් දෙදෙනෙකුත් මියයයි", "News Content": "දිවයිනේ ප්‍රදේශ කිහිපයක සිදුවූ රිය අනතුරු පහකින් පොලිස් නිලධාරීන් දෙදෙනෙකු ඇතුළු පුද්ගලයින් හය දෙනෙකු මියගොස් තිබේ. බදුල්ල කෝට්ටෙගොඩ රෝහල අසල දී ලංගම බස් රථයක යතුරුපැදියක් ගැටීමෙන් යතුරුපැදියේ ගමන් කළ පොලිස් කොස්තාපල්වරයෙකු මියගොස් ඇති බව පොලීසිය පැවසීය. බදුල්ල නගරයේදී මෝටර් රථයක් විදුලි සංඥා කණුවක ගැටීමෙන් අනතුරක් සිදුව ඇති අතර එහිදි මෝටර් රථයේ රියදුරු ලෙස කටයුතු කළ පොලිස් කොස්තාපල්වරයෙකු මියගොස් තිබේ. කැලණිය - බියගම මාර්ගයේ දී ලොරි රථයක යතුරුපැදියක් ගැටීමෙන් යතුරුපැදියේ ගමන් කළ විසි හැවිරිදි සහ විසි දෙහැවිරිදි තරුණයින් දෙදෙනෙකු මියගොස් ඇති බව සඳහන්ය. ඊයේ(08) රාත්‍රී කොට්ටාව මාකුඹුර ප්‍රදේශයේ දී මෝටර් රථ දෙකක් එකිනෙක ගැටීමෙන් සිදුවූ අනතුරකින් එක් මෝටර් රථයක ගමන් කළ විසි හතර හැවිරිදි තරුණයෙකු මියගොස් ඇති අතර අනතුරෙන් තවත් පුද්ගලයින් තිදෙනෙකු තුවාල ලබා ඇති බව පොලීසිය පැවසීය.", "URL": "https://sinhala.adaderana.lk/news.php?nid=100488", "Category": null, "Parent URL": null}