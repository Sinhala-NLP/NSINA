{"Source": "Adaderana", "Timestamp": "June 9, 2014 03:36 pm", "Headline": "තේක්ක ඇද්ද කත මාට්ටු", "News Content": "බලපත්‍ර නොමැතිව ඉරන ලද තේක්ක දැව ප්‍රවාහනය කරමින් සිටි කාන්තාවක් පනාමුරය, මුල්ඇඩියාවල ප්‍රදේශයේ දී අත්අඩංගුවට ගෙන තිබේ. උඩවලව පොලිස් විශේෂ කාර්යය බලකා නිලධාරින් සහ ඇඹිලිපිටිය අඩවි වන කාර්යාලයේ නිලධාරින් විසින් සිදුකළ සෝදිසියක දී සැකකාරිය අත්අඩංගුවට ගෙන ඇත. එහිදී ඇය සතුව තිබී රුපියල් 94,000ක් පමණ වටිනා තේක්ක කඳන් සියයකට අධික ප්‍රමාණයක් පොලිස් විශේෂ කාර්යය බලකාය බාරයට ගෙන තිබේ. සැකකාරිය වැඩිදුර විමර්ශන සඳහා ඇඹිලිපිටිය අඩවි වන කාර්යාලය වෙත බාරදී ඇත.", "URL": "https://sinhala.adaderana.lk/news.php?nid=43843", "Category": null, "Parent URL": null}