{"Source": "Adaderana", "Timestamp": "September 3, 2017 10:46 am", "Headline": " විදෙස් මුදල් රට පන්නන්න බැරිවෙයි!", "News Content": "විදෙස් මුදල් තොගයක් නීති විරෝධී ලෙස මෙරටින් රැගෙන යාමට උත්සාහ කළ ශ්‍රී ලාංකිකයෙකු කටුනායක බණ්ඩාරනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ.සිංගප්පූරුව බලා යාමට පැමිණි අදාළ පුද්ගලයාගේ ගමන් මල්ලේ තිබී එම විදේශ මුදල් සොයාගත් බවයි රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය.රුපියල් තිස් හත් ලක්ෂ 88,000ක පමණ වටිනාකමින් යුත් බ්‍රිතාන්‍ය- පවුම්, කටාර්- රියාල්, කුවේට් -ඩිනාර් සහ අමෙරිකානු -ඩොලර් මුදල් තොගයක් මෙලෙස රේගු බාරයට ගෙන තිබේ. සැකකරු කොළඹ ප්‍රදේශයේ පදිංචි 44 හැවිරිදි අයෙක් බව සඳහන්ය. රේගු බාරයට ගත් විදේශ මුදල් තොගය රාජසන්තක කර සැකකරුට රුපියල් ලක්ෂයක දඩ මුදලක් පනවා ඔහු මුදාහැරී බව රේගු මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=77045", "Category": null, "Parent URL": null}