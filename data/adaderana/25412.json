{"Source": "Adaderana", "Timestamp": "June 29, 2012 03:17 pm", "Headline": "වතු කම්කරු කතුන් පිරිසකට බඹර ප්‍රහාරයක්", "News Content": "නෝවුඩ් ප්‍රදේශයේ වතු කම්කරු කාන්තාවන් පිරිසකට බඹර ප්‍රහාරයක් එල්ල වී තිබේ. තේ දළු නෙළමින් සිටි අවස්ථාවේ කාන්තාවන් දොළොස් දෙනෙකු මෙම ප්‍රහාරයට ලක්ව ඇති බව සඳහන්ය. තේ පඳුරක් මත තිබූ බඹර කූඩුවක් ඇවිස්සීමෙන් මෙය සිදුව ඇති බව වාර්තා වේ. බඹර ප්‍රහාරයට ලක්වූ කාන්තාවන් 8 දෙනෙකු හැටන් දික්ඔය දිසා රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=25412", "Category": null, "Parent URL": null}