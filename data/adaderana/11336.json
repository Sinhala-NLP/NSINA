{"Source": "Adaderana", "Timestamp": "October 7, 2010 10:35 am", "Headline": "ජනපති කොමිසම නැගෙනහිර පළාතේ විමර්ශන අරඹයි", "News Content": "උගත් පාඩම් හා සංහිඳියාව ගොඩනැගීම පිළිබඳ කරුණු සොයා බැලීමේ ජනාධිපති කොමිසම නැගෙනහිර පළාතේ සිය විමර්ශන කටයුතු ආරම්භ කිරීමට තීරණය කර තිබේ. ලබන සෙනසුරාදා සහ ඉරිදා දිනවල මඩකළපුව ප්‍රදේශයට ගොස් සිය විමර්ශන කටයුතු ආරම්භ කරන බව එම කොමිසමේ සභාපති නීතීඥ සී.ආර්. ද සිල්වා මහතා සඳහන් කළේය. ඒ යටතේ නැගෙනහිර පළාතේ යුද්ධයෙන් පීඩාවට පත් ජනතාව, සිවිල් සංවිධාන නියෝජිතයින් ඇතුළු පාර්ශව ගණනාවකගෙන් සාක්ෂි සටහන් කර ගැනීමට කොමිසම පියවර ගන්නා බව ද ඔහු ප්‍රකාශ කළේය. දැනටමත් කොළඹ, වව්නියාව, මුලතිව් ඇතුළු ප්‍රදේශ රැසක සාක්ෂි සටහන් කරගැනීමේ කටයුතු අවසන් කර තිබේ.", "URL": "https://sinhala.adaderana.lk/news.php?nid=11336", "Category": null, "Parent URL": null}