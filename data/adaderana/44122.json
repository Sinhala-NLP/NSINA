{"Source": "Adaderana", "Timestamp": "June 21, 2014 09:09 am", "Headline": "රිය අනතුරකින් එක් අයෙක් මරුදකියි ", "News Content": "කුරුණෑගල - පුත්තලම මාර්ගයේ වේරපොළ ප්‍රදේශයේ සිදුවු රිය අනතුරකින් පුද්ගලයයෙකු මියගොස් තිබේ. කුරුණෑගල සිට වාරියපොල දෙසට ගමන් කළ ජිප් රථක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් ජීප් රථයේ ගමන් කළ රියදුරු ඇතුළු සිව් දෙනෙකු තුවාල ලබා වාරියපොළ රෝහලට ඇතුළත් කර ඇති අතර එහිදී එක් පුද්ගලයෙකු මියගොස් තිබේ‍. මියගොස් ඇත්තේ 53 හැවිරිදි රඹුක්කන, කන්සලගමුව ප්‍රදේශයේ පදිංචිව සිටි පුද්ගලයෙකි. රියදුරුට නින්දයාම අනතුරට හේතුව බව පොලිසිය සිදුක මුලික පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=44122", "Category": null, "Parent URL": null}