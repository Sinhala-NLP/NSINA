{"Source": "Adaderana", "Timestamp": "October 9, 2018 03:28 pm", "Headline": "මංගලටත් නොතේරෙන මිල සූත්‍රය", "News Content": "ඉන්ධන මිල ඉහළ නැංවීම සම්බන්ධයෙන් සකස් කළ මිල සූත්‍රය පිළිබඳ තමාටද තේරුමක් නොමැති බව මුදල් හා ජනමාධ්‍ය අමාත්‍ය මංගල සමරවීර මහතා පවසයි. අද (09) කොළඹ පැවති මාධ්‍ය හමුවකට එක් වෙමින් මුදල් අමාත්‍යවරයා මේ බව සඳහන් කළේය. මේ අතර 2015 ජනවාරි 08 වනදා ආණ්ඩුව බාර ගන්නා අවස්ථාවේදී රාජ්‍ය මූල්‍ය ආර්ථික කාල බෝම්බයක් සමඟ බාර ගත් බව අමාත්‍යවරයා සඳහන් කළේය. රුපියල අවප්‍රමාණය වූ පමණින් රටේ සිදුවන සංවර්ධනය කිසි ලෙසකින් අවප්‍රමාණ නොවන බව අමාත්‍යවරයා පෙන්වා දෙයි. වර්තමානය වන විට රටේ ආර්ථිකය කඩා වැටී නොමැති බවත් අග්‍රාමත්‍යවරයා ඇතුළු මෙම ආණ්ඩුව පවතින තාක් ආර්ථිකය කඩා වැටීමට ඉඩ නොදෙන බවත් මුදල් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=97419", "Category": null, "Parent URL": null}