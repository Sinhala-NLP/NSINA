{"Source": "Adaderana", "Timestamp": "July 27, 2016 12:02 pm", "Headline": " බස්නාහිර ත්‍රීවීල් ලියාපදිංචියෙන් ‍කෝටි 600ක් උපයනවාලු", "News Content": "බස්නාහිර පළාතේ ත්‍රිරෝද රථ ලියාපදිංචිය තුළින් රුපියල් කෝටි 600ට වැඩි මුදලක් වංචා කිරීමට මාර්ගස්ථ මගී ප්‍රවාහන අධිකාරිය සැලසුම්කර ඇති බවට ස්වයං රැකියා වෘත්තිකයින්ගේ සංගමය චෝදනා කරයි.එහි සභාපති සුනිල් ජයවර්ධන මහතා පැවසුවේ රුපියල් 100ක් බව පැවසූ ත්‍රීරෝද රථ ලියාපදිංචි ගාස්තුව රුපියල් 350 සිට 1750 දක්වා ඉහළ දමා ඇති බවයි.එසේම නොමිලේ දෙන බව කියූ මීටරය සවි කිරීමට රුපියල් 1400ක්ද, නොමිලේ දෙන බව කියූ සිම්කාඩ් පත පාවිච්චි කිරීම අනිවාර්ය බවත්, ඒ සඳහා දිනකට රුපියල් 40 බැගින් මසකට 1200ක්ද, වසරකට රුපියල් 14,400ක්ද අය කිරීමට සැලසුම්කර ඇති බවත්, ඔහු පෙන්වාදෙයි.තවද ත්‍රීවිලරයේ පසුපස ස්ටීකරයක් සවිකිරීමට රුපියල් 250ක්ද අය කරන බවත්, මෙමඟින් රුපියල් ‍කෝටි 600ක් වංචා කිරීමට මාර්ගස්ථ මගී ප්‍රවාහන අධිකාරිය සැලසුම් කර ඇති බවත්, ඊට එරෙහිව අද ප්‍රවාහන අමාත්‍යංශයට සංදේශයක් බාරදුන් බවත්, හෙතෙම පැවසීය.එහිදී බලධාරීන් බස්නාහිර මහඇමති ඉසුරු දේවප්‍රිය මහතා සමග අද පස්වරුවේ සාකච්ඡාවක් ලබාදීමට පොරොන්දු වූ බවත්, ඒ අනූව එහිදී සිය ගැටළු ඉදිරිපත් කිරීමට බලාපොරොත්තු වන බවත්, ඒ මහතා කීවේය.", "URL": "https://sinhala.adaderana.lk/news.php?nid=62480", "Category": null, "Parent URL": null}