{"Source": "Adaderana", "Timestamp": "May 1, 2017 04:33 pm", "Headline": " යුද්ධයේදී මිය ගියේ පීඩිත පන්තියේ ජනතාවයි", "News Content": "යුද්ධයේදී උතුරේ මෙන්ම දකුණේද මිය ගියේ පීඩිත පන්තියේ ජනතාව බවත්, උතුරේ ජනතාවගේ ගැටළු විසඳීමට කැබිනට් මණ්ඩලයේ දී තමන් අරගලයක නිරතව සිටින බවත් සෞඛ්‍ය අමාත්‍ය රාජිත සේනාරත්න මහතා පවසයි.උතුර දකුණ යා කෙරෙන මනුෂ්‍යත්වයේ මැයි රැළිය අමතමින් ඒ මහතා මේ බව කියා සිටියේයමැයි රැළිය අමතමින් අදහස් දැක් වූ සෞඛ්‍ය අමාත්‍යවරයා මෙසේද කීය,\"මම ජාති, ආගම්, කුල භේද වලට විරුද්ධයි. මම මනුෂ්‍යත්වයෙන් තමයි කටයුතු කරන්නේ. එල්.ටී.ටී.ඊ සංවිධානයේ යුද්ධය කාලයේත් මම උතුරට පැමිණියා. ඒ යුද්ධය නතර කර සාකච්ඡා මාර්ගයෙන් ප්‍රශ්නය විසඳා ගැනීමටයි.““මැතිවරණ කාලයේ දීත් මම උතුරට පැමිණියේ ද්‍රවිඩ නායකයින් සමඟ එකතුව කටයුතු කිරිමටයි. මොකද මම මනුෂ්‍යත්වයෙන් කටයුතු කරන නිසයි. යුද්ධය නතර කර ප්‍රජාතන්ත්‍රවාදීව දෙමළ ජනතාවගේ අයිතිය ලබාදීමටයි මට අවශ්‍ය වුයේ“ යැයි ඒ මහතා පැවසීය.", "URL": "https://sinhala.adaderana.lk/news.php?nid=72689", "Category": null, "Parent URL": null}