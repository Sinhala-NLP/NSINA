{"Source": "Adaderana", "Timestamp": "December 16, 2011 04:47 pm", "Headline": "විකිරණ ද්‍රව්‍ය පරිසරයට එක්වී ඇද්ද? -සොයාබැලීමට විද්වත් මණ්ඩලයක්", "News Content": "මහරගම පිළිකා රෝහල අවට පදිංචිකරුවන්ට පිළිකා රෝගය වැළඳී ඇත්නම් ඊට හේතු සොයා බැලීම සඳහා විද්වත් මණ්ඩලයක් පත්කිරීමට සෞඛ්‍ය අමාත්‍යාංශය තීරණය කර තිබේ. මහරගම පිළිකා රෝහලෙන් විකිරණ ද්‍රව්‍ය පරිසරයට එක්වීම නිසා අදාළ පිරිස පිළිකා රෝගයට ගොදුරු වී ඇති බවට සඳහන් වාර්තාවක් බස්නාහිර පළාත් සභාවේ මන්ත්‍රීවරයෙකු ඇතුළු කණ්ඩායමක් විසින් ඉදිරිපත් කර තිබීම මීට හේතුවී ඇත. ඒ අනුව පිළිකා රෝහලේ විකිරණ ද්‍රව්‍ය එසේ පරිසරයට එක්වී ඇත් ද සහ ඒ හේතුවෙන් අදාළ පිරිස රෝගී වී ඇත් ද යන්න සොයා බැලීම විද්වත් මණ්ඩලයට පැවරෙන බව සෞඛ්‍ය අමාත්‍යාංශය පවසයි. පිළිකා රෝහලේ අපද්‍රව්‍ය බැහැර කිරීමේ දී සෞඛ්‍ය ආරක්ෂිත ක්‍රමවේද අනුගමනය කරන ලෙස සෞඛ්‍ය අමාත්‍යවරයා රෝහල් බලධාරීන්ට උපදෙස් දි ඇති බව ද සෞඛ්‍ය අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20740", "Category": null, "Parent URL": null}