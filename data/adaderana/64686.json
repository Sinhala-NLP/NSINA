{"Source": "Adaderana", "Timestamp": "October 3, 2016 01:50 pm", "Headline": " දඹු‍ල්ලේ වෙළෙඳසැල් හිමියන්ගෙන් රජයට චෝදනා", "News Content": "දඹුල්ල, බස් නැවතුම්පොළේ වෙළෙඳසැල් හිමියන් වෙළෙඳසැල් වසාදමා විරෝධතාවයක් පවත්වා තිබේ.නගර සභාවෙන් ඉටු විය යුතු සේවාවන් ඉටු කර දෙන ලෙස බලකරමින් ඔවුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය.නාගරික කොමසාරිස්වරිය සිය හිතුමතේ තම වෙළෙඳසැල් වසා දමන බවත්, බස් නැවතුම්පොළ දැඩි ලෙස අපිරිසිදු වී ඇතත් එය පිරිසිදු කිරීමට කටයුතු නොකරන බවත් විරෝධතාකරුවන් පෙන්වා දෙයි.ඔවුන් පවසන්නේ තමන් රජයට විශාල බදු මුදලක් ගෙව්වද නගර සභාවෙන් ඉටුවිය යුතු සේවාවන් ඉටු නොවන බවයි.එම ස්ථානයට පැමිණි නාගරික කොමසාරිස්වරුන් සහ විරෝධතාකරුවන් අතර තරමක උණුසුම් තත්ත්වයක්ද ඇති වූ බව අද දෙරණ වාර්තාකරු සඳහන් කළේය.බස් නැවතුම්පොළේ මූලික අඩුපාඩුකම් හේතුවෙන් තමන් මෙන්ම ජනතාවද අපහසුතාවට පත්ව ඇති බව පෙන්වා දුන් කොමසාරිස්වරිය අපිරිසිදු වී ඇති බස්නැවතුම්පොළ පිරිසිදු කිරීමේ කටයුතු මේ වට විටත් ආරම්භ කර ඇති බවද ප්‍රකාශ කර තිබේ.", "URL": "https://sinhala.adaderana.lk/news.php?nid=64686", "Category": null, "Parent URL": null}