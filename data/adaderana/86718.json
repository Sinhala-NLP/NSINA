{"Source": "Adaderana", "Timestamp": "April 1, 2018 06:58 pm", "Headline": "අගමැතිට එරෙහි විශ්වාසභංගයේ ජය පැරදුම ජනපතිගේ තීරණය අනුවයි", "News Content": "අග්‍රාමාත්‍යවරයාට එරෙහි ඉදිරිපත් පත් කර ඇති විශ්වාසභංගයේ ජය පැරදුම ජනාධිපතිවරයාගේ තීන්දුව මත තීරණය වනු ඇති බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වා දෙන්නේ විශ්වාසභංගය ජයග්‍රහණය කරවීම සඳහා ඒකාබද්ධ විපක්ෂය මේ වන විට ගත හැකි සියලු ක්‍රියාමාර්ග ගෙන ඇති බවයි. නුවරඑළිය ප්‍රදේශයේ පැවැති උත්සවයකට සහභාගී වෙමින් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මේ බව ප්‍රකාශ කළේය. එම අවස්ථාවේදී ලංකා කම්කරු කොංග්‍රසයේ සභාපති අරුමුගන් තොන්ඩම් මහතා ද හිටපු ජනාධිපති මහින්ද රාජපක්ෂ මහතා සමඟ මාධ්‍ය වෙත අදහස් පළ කළේය.", "URL": "https://sinhala.adaderana.lk/news.php?nid=86718", "Category": null, "Parent URL": null}