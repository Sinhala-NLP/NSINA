{"Source": "Adaderana", "Timestamp": "March 2, 2019 03:42 pm", "Headline": "කඳුකරයේ උල්පත් සිඳී යයි-පානීය ජලය සපයා ගැනීමත් උග්‍ර ගැටළුවක්", "News Content": "කඳුකරයට මාස කීපයක සිට පවතින දැඩි වියළි කාලගුණය නිසා එම ප්‍රදේශවල පානීය ජලය සපයා ගැනීම උග්‍ර ගැටළුවක් බවට පත්වෙමින් තිබේ. 24 පැය පුරා සිදුකල ජලය බෙදා හැරීම දින කීපයකට වරක් සිදු කිරීමට ජාතික ජල සම්පාදන හා ජලාපවහන මණ්ඩලය තීරණය කර තිබේ. එම තත්ත්වය හමුවේ පවතින මෙම ජල ඌනතාවය නිසා ජනතාව දැඩි අසීරූ තාවයකට පත්ව සිටින බව වාර්තා වෙයි. මධ්‍යම කඳුකරයේ බටහිර බෑවුම් ප්‍රදේශයට පසුගිය මාස කිපයක සිට ප්‍රමාණවත් වැසි නොලැබෙන අතර දැඩි වියලි කාලගුණයක්ද පවතියි. එම හේතුවෙන් ජල පෝෂක ප්‍රදේශ වියළී යාම නිසා ජල උල්පත් විශාල ප්‍රමාණයක් සිඳී ගොස් තිබේ. මේ හේතුවෙන් ජල අවශ්‍යතාවය සපුරාගැනීම සඳහා ජලය ඒකරාශී කරන ජලාශ වල ජල මට්ටම සීඝ්‍රෙයන් සිඳී යමින් පවතින බව වාර්තා වෙයි. කඳුකරයේ ජල පෝෂක ප්‍රදේශවල ගස් කපා දමමින් සිදු කරන වන විනාශය හා වන වගා හා රක්ෂිත ගිනිතැබීම මෙම තත්ත්වය තීවෘ කිරීමට හේතුවී තිබේ. එමෙන්න වාර්ශිකව නගර ආශිතව ඉහළ යන ජල පරිභෝජනයට මුහුණ දීමේ ක්‍රමවත් වැඩපිළිවෙලක් ලෙස ජල පෝෂක ප්‍රදේශ ආරක්ෂා කිරීම, වන වගා ඇති කිරීම හා ජලය රැස් කරගන්නා ස්ථාන හා ජලාශ පතුලේ තැන්පත් වී ඇති රොන්මඩ ඉවත් කරමින් ධාරිතාවය වර්ධනය කරගැනීම වැනි ක්‍රමවත් වැඩ පිළිවෙලක් වගකිවයුතු ආයතන වලින් ක්‍රියාත්මක නොකිරීම මෙම තත්ත්වය වර්ධනය වීමට හේතුවී ඇති බව ප්‍රදේශයේ ජනතාව පෙන්වා දෙති. කෙසේ වෙතත් බෙදා හරින ජලය අරපිරිමැස්මෙන් පරිභෝජනය කරන ලෙසත් දින කිපයකට වරක් ජලය බෙදා හැරීම සිදු කරන බවත් හැටන් ජල සම්පාදන ජලාපවහන මණ්ඩලයේ හැටන් කාර්යාලය විසින් දැනුම් දී ඇත.", "URL": "https://sinhala.adaderana.lk/news.php?nid=105349", "Category": null, "Parent URL": null}