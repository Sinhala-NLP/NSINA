{"Source": "Adaderana", "Timestamp": "August 6, 2016 04:51 pm", "Headline": " 25 වැනි කඩඉමේදී බස්නාහිර මහඇමතිට හැඬෙයි", "News Content": "බස්නාහිර පළාත් ප්‍රධාන අමාත්‍ය ඉසුරු දේවප්‍රිය මහතා සිය දේශපාලන දිවියට වසර 25ක් පිරීම නිමිත්තෙන් අද පැවැති උත්සවයකදී හැඬු කඳුළින් සිය අතීතය සිහිපත් කළේය.බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැති මෙම උත්සවයට ජනපති මෛත්‍රිපාල සිරිසේනත්, හිටපු ජනපතිනි චන්ද්‍රිකා බණ්ඩාරනායක මහත්මියත්, ඇතුළු පිරිසක් එක්ව සිටියහ.එහිදී ඔහු කියා සිටියේ තමන් වර්තමානයේ සිටින තැනට එනවිට තමාගේ මව්පියන් නොසිටි බවයි.තමන් සමග සිටි අය තමා සමග සිටීමෙන් ඵලක් නැතැයි කියා මඟහැර ගිය නමුත් තමන්ට මෙම තැනට ඒමට උදව් කළේ සිය ඥාතීන් බවත්, ජනාධිපති මෛත්‍රිපාල සිරිසේන මහතා තමන්ට සාධාරණයක් කළ බවත්, ඒ මහතා හැඟුම්බරව ප්‍රකාශ කළේය.එහිදී ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක මහතා ද අදහස් පළ කරමින් දිනේෂ් ගුණවර්ධන මන්ත්‍රීවරයා ගැනද සිහිපත් කළේය.", "URL": "https://sinhala.adaderana.lk/news.php?nid=62821", "Category": null, "Parent URL": null}