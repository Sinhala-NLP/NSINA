{"Source": "Adaderana", "Timestamp": "March 21, 2016 08:31 pm", "Headline": "සමෘද්ධි සහනාධාර දෙන්න ලිංගික අල්ලස් ඉල්ලයි", "News Content": "සමෘද්ධි සහනාධාර ලබාදීම සඳහා කාන්තාවන්ගෙන් ලිංගික අල්ලස් ලබා ගැනීමට උත්සහ කිරීමේ චෝදනාව මත දිවිනැගුම සංවර්ධන නිලධාරියෙකු අත්අඩංගුවට ගෙන තිබේ.තිස්සමහාරාම ප්‍රදේශයේ හෝටලයක් තුළදී අල්ලස් හෝ දුෂණ චෝදනා විමර්ශන කොමිසන් සභාවේ නිලධාරීන් කණ්ඩායමක් විසින් අද(21) ඔහු අත්අඩංගුවට ගෙන ඇති බව වාර්තා වෙයි.සැකකරු කතරගම ප්‍රාදේශිය ලේකම් කාර්යාලයට අනුයුක්තව සේවය කළ තිස්සමහාරාමය ප්‍රදේශයේම පදිංචිකරුවෙකු බව එම කොමිසමේ විමර්ශන අධ්‍යක්ෂ ප්‍රියන්ත චන්ද්‍රසිරි මහතා සඳහන් කළේය.ඔහු තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58474", "Category": null, "Parent URL": null}