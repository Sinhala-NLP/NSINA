{"Source": "Adaderana", "Timestamp": "February 22, 2010 01:20 pm", "Headline": "ජර්මන් ගුවන් නියමුවන් වර්ජනයක", "News Content": "ජර්මන් ගුවන් සේවයට අයත් ගුවන් නියමුවන් වර්ජනයක් ආරම්භ කර තිබේ. නියමුවන් 4,000 ක් පමණ සහභාගි වී සිටින මෙම වර්ජනය දින 4ක් පුරා පවත්වන බව වාර්තා වේ. මේ හේතුවෙන් දේශීය හා ජාත්‍යන්තර ගුවන් ගමන් වාර 3,000 ක් පමණ අවලංගු කර ඇති බව සදහන්ය. ලුෆ්තන්සා ගුවන් සේවා නිලධාරීන් සාකච්ඡා සදහා පැමිණෙන ලෙස වර්ජකයන්ගෙන් ඉල්ලා සිටියද ඔවුන්ගෙන් යහපත් ප්‍රතිචාරයක් ලැබී නොමැත. යුරෝපයේ විශාලතම ගුවන් සමාගමක් වන ලුෆ්තන්සා ගුවන්‍ සේවය යටතේ දිනකට ගුවන් ගමන් වාර 1,800 ක් පමණ සිදුවන බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=6878", "Category": null, "Parent URL": null}