{"Source": "Adaderana", "Timestamp": "March 7, 2012 04:58 pm", "Headline": "ළදරු කිරිපිටි වෙනුවෙන් පාලන මිලක් ගෙනෙන්න ජොන්ස්‍ටන්ගෙන් උපදෙස්  ", "News Content": "ළදරු කිරිපිටි සඳහා වහාම පාලන මිලක් ගෙනඒමට සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා තීරණය කර තිබේ. මෙතෙක් ළදරු කිරිපිටි සඳහා පාලන මිලක් නොපැවතීම හේතුවෙන් පසුගිය දිනවල කිරිපිටි සමාගම් විසින් ළඳරු කිරිපිටි මිල ඉහළ දැමූ බව අමාත්‍යවරයා සඳහන් කළේය. ඒ පිළිබඳ අවධානය ‍යොමු කර ළදරු කිරිපිටි මිල සම්බන්ධයෙන් අධ්‍යයනයක් කරන ‍ලෙස අමාත්‍යවරයා පාරිභෝගික ‍සේවා අධිකාරි‍යේ සභාපතිවරයාට දැනුම් දී තිබේ. එම අධ්‍යයනයෙන් අනතුරුව පාලන මිලක් ගෙනඒම සඳහා වහාම කටයුතු කරන ලෙස ජොන්ස්ටන් ප්‍රනාන්දු අමාත්‍යවරයා වැඩිදුරටත් උපදෙස් ලබා දී ඇත.", "URL": "https://sinhala.adaderana.lk/news.php?nid=22651", "Category": null, "Parent URL": null}