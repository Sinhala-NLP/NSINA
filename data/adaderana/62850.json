{"Source": "Adaderana", "Timestamp": "August 7, 2016 04:54 pm", "Headline": " පකිස්ථාන ගුවන් සේවා මාණ්ඩලික ප්‍රධානී දිවයිනට", "News Content": "පකිස්ථාන ගුවන් සේවා මාණ්ඩලික ප්‍රධානී එයාර් චීෆ් මාර්ෂල් සොහයිල් අමාන් මහතා නිල සංචාරයක් සඳහා දිවයිනට පැමිණ තිබේ.තෙදින නිල සංචාරයක් සඳහා ඔහු අද(07) උදෑසන දිවයිනට පැමිණි බව ගුවන් හමුදාව සඳහන් කළේය.දිවයිනට පැමිණි පකිස්ථානු ගුවන් සේවා මාණ්ඩලික ප්‍රධානී එයාර් චීෆ් මාර්ෂල් සොහයිල් අමාන් මහතා ඇතුළු දූත පිරිස කටුනායක ගුවන් තොටුපොළේදී ගුවන් හමුදාපති එයාර් මාර්ෂල් ගගන් බුලත්සිංහල මහතා විසින් පිළිගෙන තිබේ.තෙදින නිල සංචාරය තුළ රජයේ ඉහළ පෙළේ නිලධාරීන් හමුවන සොහයිල් මහතා හෙට(08) දිනයේ අග්‍රාමාත්‍ය රනිල් වික්‍රමසිංහ මහතා හමුවී සාකච්ඡා පැවැත්වීමට නියමිතය.ගුවන් හමුදා මූලස්ථානයේ නිරීක්ෂණ චාරිකාවකට එක්වීමට නියමිත පකිස්ථාන ගුවන් සේවා මාණ්ඩලික ප්‍රධානීවරයා යුධ හා නාවික මුලස්ථානවල ද නිරීක්ෂණ චාරිකාවක නිරතවීමට නියමිත බව ගුවන් හමුදාව සඳහන් කරයි.", "URL": "https://sinhala.adaderana.lk/news.php?nid=62850", "Category": null, "Parent URL": null}