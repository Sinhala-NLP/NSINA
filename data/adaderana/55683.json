{"Source": "Adaderana", "Timestamp": "December 12, 2015 03:01 pm", "Headline": "අතුරුදහන් කොමිසමට නව පැමිණිලි 39ක්! ", "News Content": "අතුරුදන්වූවන් පිළිබඳ පැමිණිළි විමර්ශනය කිරීමේ ජනාධිපති කොමිසම වෙත අද දිනයේ නව පැමිණිලි 39 ක් ලැබී තිබේ.යාපනය දිස්ත්‍රික් ලේකම් කාර්යාලයේදී පැවැත්වෙන මහජන සාක්ෂි විමසීම සදහා මෙම නව පැමිණිලි ලැබී ඇති බව කොමිසමේ ලේකම් එච්.ඩබ්ලිව් ගුණදාස මහතා සඳහන් කළේය.යාපනය දිස්ත්‍රික්කය කේන්ද්‍ර කර ගනිමින් ඊයේ දිනයේ යාපනය දිස්ත්‍රික් ලේකම් කාර්යාලයේදී ආරම්භ වූ මහජන සාක්ෂි විමසීම අද දිනයේත් පැවැත්වෙයි.හෙට සහ අනිද්දා පේදුරුතුඩුව ප්‍රදේශිය ලේකම් කාර්යාලයේදී අතුරුදන්වූවන් පිළිබඳ සාක්ෂි විමසීම සිදු කෙරෙන අතර නව පැමිණිලි භාරගැනිම ද එහිදි සිදු කෙරෙන බව එච්.ඩබ්ලිව් ගුණදාස මහතා පැවසුවේය.මෙවර යාපනය දිස්ත්‍රික්කයේ සාක්ෂි විමර්ශනය කිරීමේ කටයුතු සිදුවන්නේ දෙවන වරට වන අතර මෙහිදී පැමිණිලි 1500ක පමණ සාක්ෂි කැඳවා තිබේ.", "URL": "https://sinhala.adaderana.lk/news.php?nid=55683", "Category": null, "Parent URL": null}