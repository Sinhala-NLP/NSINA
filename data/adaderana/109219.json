{"Source": "Adaderana", "Timestamp": "May 4, 2019 12:23 pm", "Headline": "තම රෑන මඟහැරී දෙපා වාරු නැති වු අලි පැටියෙක්", "News Content": "කුරුණෑගල දිස්ත්‍රික්කයට අයත් ගල්ගමුව ප්‍රදේශය යනු අලි මිනිස් ගැටුම ගැන නිතර අසන්නට ලැබෙන ප්‍රදේශයක්. නමුත් මෙම පුවත එවැන්නක් නම් නොවේ. තම දෙමව්පියන් සහ සිය රැන අතහැරුණු පුංචි අලි පැටවෙක් සම්බන්ධ පුවත් අපට වාර්තාවියත මෙම පුංචි අලි පැටවගේ වසර අවුරුදු 2ක් පමණ ඇති බව වන ජීවි නිලධාරින් පවසයි. පසුගිය 18වනදා රාත්‍රීයේ මෙම අලිපැටවා ගල්ගමුව මී ඔය හරහා ආහාර සොයමින් ගමන් ගන්නට ඇති බව වනජීවි නිලධාරින් පවසයි. එමඅවස්ථාවේදි මෙම අලි පැටවා මී ඔයට වැටි දෙපා ආබාදයකට ලක්ව ඇත. ගල්ගමුව වන අලි කාර්යාලයේ නිලධාරින්ට මෙම අලි අසර වු අලි පැටවා සම්බන්ධයෙන් තොරතුරු ලැබුණා වහාම ඔවුන් මෙම අලි පැටවා බෙරාගෙන තම කර්යාල භූමිය වෙත රැගෙන විත් තිබේ. එම නිලධාරින් පැවසුවේ මෙම අලි පැටවාගේ පාදයන් දැඩි ලෙස අබාදයට ලක් වී ඇති බවයි. මේ දක්වා වනජීවි නිලධාරින් සහ සවිල් ආරක්ෂක නිලධාරින් වයඹ වනජීවි පශු වෛද්‍ය ඉසුරු හේවාකොට්ටගේ මහතා සමඟ එක්ව අවම පහසුකම් යටතේ මෙම අලි පැටවා සුව කිරිමට දැඩි පරිශමයක් දරමින් සිටියි. නමුත් තවමත් මෙම පුංචි අලි පැටවගේ පිටුපස දෙපා වාරු නැති බව එම නිලධාරින් පවසයි. ගිරිතලේ හෝ අඩවලව පිහිටා ඇති වනජීවි ප්‍රථිකාර එකකය වෙත යොමු නොකර මෙම ආබාදිත අලිපැටියාගේ ජිවිතය පෙරා ගත නොහැකි බව ප්‍රදේශවාසින් පවසන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=109219", "Category": null, "Parent URL": null}