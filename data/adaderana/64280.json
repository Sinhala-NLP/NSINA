{"Source": "Adaderana", "Timestamp": "September 20, 2016 06:45 pm", "Headline": "හිටපු ප්‍රා. මන්ත්‍රී ලක්ෂ ගාණක් ගරලා", "News Content": "යුරෝපා රටවල රැකියා ලබාදෙන බව පවසා රුපියල් ලක්ෂ 35ට අධික මුදලක් වංචා කළ පුද්ගලයෙකු විදේශ සේවා නියුක්ති කාර්යාංශයේ විමර්ශන ඒකකය මගින් අත්අඩංගුවට ගෙන තිබේ.කැනඩාව, ජපානය වැනි රටවල රැකියා ලබාදෙන බව පවසා තරුණයින් හැට දෙදෙනෙකුගෙන් ඔහු වංචනික ලෙස මුදල් ලබාගෙන ඇති බව විදේශ සේවා නියුක්ති කාර්යාංශය සඳහන් කළේය.සැකකරු රීදිගම ප්‍රාදේශීය සභාවේ හිටපු මන්ත්‍රීවරයෙකු වන 65 හැවිරිදි අයෙක් බව සඳහන්ය.රැකියා ලබාදීම එක් අයෙකුට රුපියල් හාර ලක්ෂ 50,000 ක මුදලක් වැය වන බවත් ඒ සඳහා මූලිකව රුපියල් 56,000ක මුදලක් තම බැංකු ගිණුමේ තැන්පත් කරන ලෙසත් ඔහු ප්‍රකාශ කර තිබේ.කෙසේවෙතත් විදේශ රැකියා අමාත්‍ය තලතා අතුකෝරල මහත්මියට ලද තොරතුරක් මත විදේශ සේවා නියුක්ති කාර්යාංශයේ විශේෂ විමර්ශන ඒකකයේ උපාය දූතයෙකු යොදවා සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=64280", "Category": null, "Parent URL": null}