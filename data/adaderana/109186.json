{"Source": "Adaderana", "Timestamp": "May 3, 2019 06:46 pm", "Headline": "ඒකල කර්මාන්ත ශාලාවෙන් කාලතුවක්කු ජීව උණ්ඩ 409ක් සොයා ගනී", "News Content": "අද(03) ඒකල යකඩ කර්මාන්ත ශාලාවේ තවදුරටත් කළ සෝදිසි කිරීම්වලදී කාලතුවක්කු ජීව උණ්ඩ 409 සොයාගනු ලැබුවේය. පොලීසිය සඳහන් කළේ, මෙහිදී සේවකයින් දෙදෙනකු ද අත්අඩංගුවට ගත් බවයි. ජා- ඇල, ඒකල, උදම්මිට ප්‍රදේශයේ පිහිටි අබලි යකඩ ප්‍රතිචක්ක්‍රීකරණය කරන කර්මාන්ත ශාලාවක තිබී බර අවි සඳහා යොදා ගන්නා උණ්ඩ වල හිස් කොපු මෙන්ම සජීවි තත්ත්වයේ බවට සැළකෙන උණ්ඩ සහ වෙඩි බෙහෙත්ද එහි තිබී ඊයේ(02) සොයා ගැනුණි. ගුවන් හමුදාවේ බෝම්බ නිශ්ක්‍රීය අංශය ඊයේ පස්වරුවේ මෙම ස්ථානයට පැමිණ පරීක්ෂණ ආරම්භළේය. කර්මාන්ත ශාලාවේ සාමාන්‍යාධිකාරීවරයා සඳහන් කළේ අදාළ ද්‍රව්‍ය නිසි ටෙන්ඩර් පටිපාටියක් යටතේ තම ආයතනයට ලබාගත් බවයි. කෙසේ වෙතත් මෙම කර්මාන්ත ශාලාවේ තිබී හමුවු බර අවි උණ්ඩ අතර කාලතුවක්කු පතරොම් 993ක් සොයා ගත් බව වාර්තා වෙයි. කාලතුවක්කු පතරොම් අතර ජීව උණ්ඩ 409 සහ හිස් කොපු 584ක් තිබූ බව පොලිසිය පවසයි.", "URL": "https://sinhala.adaderana.lk/news.php?nid=109186", "Category": null, "Parent URL": null}