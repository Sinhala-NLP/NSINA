{"Source": "Adaderana", "Timestamp": "July 21, 2010 06:23 pm", "Headline": "මුරලි තවත් ලෝක වාර්තාවකට ළඟාවෙයි", "News Content": "ටෙස්ට් කඩුලු 800ක් දවා ගත් ලොව පළමු ක්‍රීඩකයා වීමේ වාර්තාව ආසන්නයට මුත්තයියා මුරලිදරන් පැමිණ සිටියි. ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙන ඉන්දු - ලංකා පළමු ටෙස්ට් ක්‍රිකට් තරග‍යේ සිව්වැනි දිනය අවසන් වන විට මුරලිදරන් දවා ගත් කඩුලු 6ත් සමඟින් ඔහුගේ නම ඉදිරියෙන් සටහන්ව ඇති මුළු කඩුලු සංඛ්‍යාව 798 කි. මෙම වාර්තාව තැබීමට නම් මුත්තයියා මුරලිදරන් මුහුණ දෙන අවසන් ටෙස්ට් ක්‍රිකට් තරගයේ අවසන් දිනය වන හෙට ඔහුට ලබා ගත යුත්තේ තවත් කඩුලු දෙකක් පමණයි. පිට පිට දෙවන වරටත් පන්දුවට පහර දෙන ඉන්දීය කණ්ඩායම සිය දෙවන ඉනිම සඳහා අද තරගය අවසන් වන විට කඩුලු 5ක් දැවි ලකුණු 181ක් රැස්කරන ලදී.. එහිදී සචින් තෙන්ඩුල්කාර් ලකුණු 85 ක් ලබාගත් අතර පළමු ඉනිම සඳහා ඉන්දීය කණ්ඩායමට ලබා ගත හැකි වුයේ සියලු දෙනා දැවී ලකුණු 276ක් පමණි. ඒ ශ්‍රී ලංකා කණ්ඩායම පළමු ඉනිමට ලබා ගත් ලකුණු 520ට පිළිතුරු වශයෙනි.. ඒ අනුව ඉන්දීය කණ්ඩායම ඉනිමක පරාජයෙන් ගැලවීමට නම් තවත් ලකුණු 63ක් ලබා ගත යුතුය.", "URL": "https://sinhala.adaderana.lk/news.php?nid=9758", "Category": null, "Parent URL": null}