{"Source": "Adaderana", "Timestamp": "January 21, 2010 03:09 pm", "Headline": "ඒකීයභාවයත්,‍ස්වෛරීයත්වයත් රැකිය යුතුයි", "News Content": "රටේ ඒකීයභාවය හා සෛවරීත්වය ආරක්ෂා කරගැනීම ජනාධිපතිවරණයට ඉදිරිපත් වන සියලුම අපේක්ෂකයින්ගේ යුතුකම හා වගකීම බව ත්‍රෛනිකායික මහාසංඝරත්නය අවධාරණය කරයි. ගෞරවනීය තනතුරකට සුදුස්සෙකු තෝරාගැනීමෙහිලා පැවැත්වෙන මෙම තීරණාත්මක මැතිවරණයේ දී රටේ සාමය හා සමගිය සුරක්ෂිත කරගැනීම අප සතු පරම යුතුකමක් බව උන්වහන්සේලා පෙන්වා‍ දෙයි. මල්වතු මහානායක අතිපූජ්‍ය තිබ්බටුවාවේ ශ්‍රී සිද්ධාර්ථ සුමංගල හිමියන්, අස්ගිරි පාර්ශවයේ මහානායක උඩුගම ශ්‍රී බුද්ධරක්ඛිත හිමියන්, රාමඤ්ඤ මහානිකායේ මහානායක අතිපූජ්‍ය වේවැල්දෙනියේ ධම්මාලංකාර හිමියන් සහ අමරපුර මහානිකායේ අතිපූජ්‍ය දවුල්දෙන ඤාණීස්වර යන හිමිවරුන්ගේ අත්සනින් යුතුව නිකුත් කළ ‍නිවේදනයේ මේ බව සඳහන් වේ.", "URL": "https://sinhala.adaderana.lk/news.php?nid=6167", "Category": null, "Parent URL": null}