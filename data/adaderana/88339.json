{"Source": "Adaderana", "Timestamp": "May 1, 2018 12:50 pm", "Headline": "මිණුවන්ගැටේ වෙළඳසැලක ගින්නක් ", "News Content": "වාරියපොල මිණුවන්ගැටේ ප්‍රදේශයේ වෙසක් සැනකෙලියක් ආසන්නයේ වෙළඳසැලක ඇති වූ ගින්නක් හේතුවෙන් එම වෙළඳසැලට දැඩි හානි සිදුවී ඇති බව අද දෙරණ වාර්තාකරු පැවසීය. මිනුවන්ගැටේ විස්ස හංදියේ පිහිටි හෝටලයක් මෙලෙස ගිනි ගැනීමට ලක්වූයේ ගෑස් කාන්දුවක් හේතුවෙන් බව පොලිසිය සැක පළ කරයි. ගින්න ඇතිවන අවස්ථාවෙදී වෙළඳසැලේ සේවකයින් සහ පාරිභෝගිකයින්ද සිට ඇති අතර සිදුවීමෙන් කිසිවෙකුටත් හානියක් සිදුවී නැති බව පොලීසිය පවසයි. වහාම ක්‍රියාත්මක වූ ප්‍රදේශයේ තරුණයින් ගින්න නිවා දැමීමට කටයුතු කළ අතර කුරුණෑගල මහ නගර සභාවේ ගිනි නිවීම් ඒකකය පැමිණෙන විටත් ඔවුන් ගින්න නිවා දමා තිබුණු බව අප වාර්තාකරු සඳහන් කළේය. ඊයේ (30) රාත්‍රී නවයට පමණ මෙම ගින්න හට ගෙන ත ඇති බව වරියපොල පොලීසිය පවසයි.", "URL": "https://sinhala.adaderana.lk/news.php?nid=88339", "Category": null, "Parent URL": null}