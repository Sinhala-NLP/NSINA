{"Source": "Adaderana", "Timestamp": "September 19, 2016 02:15 pm", "Headline": " පාසල් සිසුවියට ජීවිතය එපා වෙයි", "News Content": "අනුරාධපුර, පරසන්ගස්වැව ප්‍රදේශයේදී පාසල් සිසුවියක ගෙල වැලලාගෙන මියගොස් තිබේ.තම නිවස තුළදී ඇය මියගොස් සිටියදී සොයාගෙන ඇති බව පොලීසිය පැවසුවේය.119 පොලිස් හදිසි ඇමතුම් අංකයට ලද තොරතුරක් මත අනුරාධපුර පොලීසිය සිද්ධිය පිළිබද විමර්ශන ආරම්භ කර තිබේ.මියගොස් ඇත්තේ අනුරාධපුර, පරසන්ගස්වැව රෝහල ඉදිරිපිට නිවසක පදිංචිව සිටි 18 හැවිරිදි තරුණියකි.මෘත ශරීරය අනුරාධපුර රෝහලේ තබා ඇති අතර අදාළ සිසුවිය සියදිවි හානිකර ගැනීමට හේතුව මෙතෙක් අනාවරණය වී නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=64250", "Category": null, "Parent URL": null}