{"Source": "Adaderana", "Timestamp": "August 14, 2012 10:26 am", "Headline": "පාසල් සිසුවියක් දූෂණය කර සැඟවි සිටි අයෙකු අල්ලයි", "News Content": "දෙණියායේ පාසලක සිසුවියක් දූෂණය කර ටයි පටියකින් ඇයගේ ගෙල සිරකර මරා දැමීමේ චෝදනාව මත අත්අඩංගුවේ සිට පලාගිය පුද්ගලයා පොලිසිය විසින් අත්අඩංගුවට ගෙන තිබේ. අදාළ පුද්ගලයා දෙණියාය අධිකරණයට රැගෙන එමින් සිටියදි මීට සති දෙකකට ඉහතදී පලාගොස් ඇත. සැකකරු දැඩි පරිශ්‍රමයකින් පසු ඊයේ (13) අල්ලාගත් බවත් එහිදි පොලිස් නිලධාරියෙකු තුවාල ලබා ඔහු මේ වන විට මාතර රෝහලේ ප්‍රතිකාර ලබන බවත් පොලිසිය පවසයි. අදාළ සැකකරු මීට වසරකට ඉහතදි දෙණියාය ප්‍රදේශයේ පාසලක සිසුවියක් දුෂණය කර ටයි පටියෙන් ඇයගේ ගෙල සිරකර මරා දැමීමේ සිද්ධියට චෝදනා ලැබු අයෙකු බව පිටබැද්දර පොලිස් ස්ථානාධිපති පොලිස් පරීක්ෂක කීර්ති ගුණවර්ධන මහතා පැවසුවේය.", "URL": "https://sinhala.adaderana.lk/news.php?nid=26575", "Category": null, "Parent URL": null}