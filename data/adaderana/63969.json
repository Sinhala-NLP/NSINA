{"Source": "Adaderana", "Timestamp": "September 10, 2016 11:44 am", "Headline": "ඔස්ට්‍රේලියාව 20-20 ජයත් තහවුරු කරයි", "News Content": "ශ්‍රී ලංකාව හා ඔස්ට්‍රේලියාව අතර පැවති දෙවන 20යි 20 ක්‍රිකට් තරගයෙන් කඩුළු 04ක ජයක් ලබාගැනීමට ඕස්ට්‍රේලියානු කණ්ඩායම සමත් වුණි.ඒ ඊයේ(09) රාත්‍රී කොළඹ ආර්.ප්‍රේමදාස ක්‍රීඩාංගණයේදී පැවති තරගයේදීයි.කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.පන්දුවාර 20 අවසානයේ කඩුලු 09ක් දැවී ශ්‍රී ලංකා කණ්ඩායම ලබාගත් ලකුණු සංඛ්‍යාව 128කි.ධනංජයද සිල්වා ලකුණු 62ක් ලබාගත් අතර කුසල් පෙරේරා ලකුණු 22ක් ලබාගත්තේය.ඊයේ තම අවසන් තරගයට සහභාගී වූ තිලකරත්න ඩිල්ෂාන් ලකුණු 1කට දැවී ගියේය.පන්දු යැවීමේදී ජේම්ස් ෆෝක්නර් සහ ඇඩම් සම්පා කඩුළු 03 බැගින් දවාගත්තේය.පිළිතුරු ඉනිම ක්‍රීඩා කළ ඔස්ට්‍රේලියානු කණ්ඩායම පන්දුවාර 17යි පන්දු 05කදී කඩුලු 06ක් පමණක් දැවී ලකුණු 130ක් ලබාගනිමින් තරගයේ ජය වාර්තා කළේය.ග්ලේන් මැක්ස්වෙල් ලකුණු 66යි.ඩේවිඩ් වෝනර් ලකුණු 25ක් ලබාගත් අතර මැතිව් වේඩ් ලකුණු 14ක් ලබාගැනීමට සමත් වුණි.පන්දු යැවීමේදී සචිත් පතිරණ සහ තිලකරත්න ඩිල්ෂාන් කඩුළු 02 බැගින් දවාගත්තේය.", "URL": "https://sinhala.adaderana.lk/news.php?nid=63969", "Category": null, "Parent URL": null}