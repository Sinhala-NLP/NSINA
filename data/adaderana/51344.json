{"Source": "Adaderana", "Timestamp": "May 15, 2015 09:03 am", "Headline": "20ට සුළු පක්ෂවල එකඟතාව හිමිවුණා", "News Content": "20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් සුළු පක්ෂ වල එකඟතාව හිමි වු බව උසස් අධ්‍යාපන අමාත්‍ය ආචාර්ය සරත් අමුණුගම මහතා පවසයි.මැතිවරණ ක්‍රමය සංශෝධනයට අදාළ පනත් කෙටුම්පත සම්බන්ධයෙන් අවසන් එකඟතාවකට පැමිණිම සඳහා පත්කළ කැබිනට් අනුකාරක සභාව ඊයේ රාත්‍රී රැස්වුණි.එහිදී සුළු පක්ෂ වල නියෝජිතයින් සිය යෝජනා ඉදිරිපත් කර ඇති අතර ඒ සම්බන්ධයෙන් අනුකාරක සභාවේ අවධානය යොමුව ඇත.ඒ අනුව අදාළ වෙනස්කම්ද ඇතුළුව පනත් කෙටුම්පත පිළිබඳ ජනාධිපතිවරයා සහ අග්‍රාමාත්‍යවරයා දැනුම්වත් කිරීමට පියවර ගන්නා බව අමාත්‍ය සරත් අමුණුගම මහතා ප්‍රකාශ කළේය.ලබන සඳුදා වන විට එහි අවසන් එකඟතාවට පැමිණිය හැකිවනු ඇති බවටද අමාත්‍යවරයා විශ්වාසය පළ කරයි.කැබිනට් අනුකාරක සභාව සඳහා එස්.බී.දිසානායක, පාඨලී චම්පික රණවක, කබීර් හෂීම්, රවුෆ් හකීම් සහ රිෂාද් බදියුදීන් යන අමාත්‍යවරුන් ඇතුළු පිරිසක් අයත්ය.", "URL": "https://sinhala.adaderana.lk/news.php?nid=51344", "Category": null, "Parent URL": null}