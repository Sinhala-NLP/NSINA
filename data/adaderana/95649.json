{"Source": "Adaderana", "Timestamp": "September 6, 2018 01:22 pm", "Headline": "ජනබලය නාඩගමක්", "News Content": "ඒකාබද්ධ විපක්‍ෂය විසින් සංවිධානය කරන ‘ජනබලය කොළඹට’ විරෝධතාවය අසාර්ථක බව එම විරෝධතාවය සංවිධානය කළ පිරිස් විසින්ම පවසන බව ජනතා විමුක්ති පෙරමුණ පවසයි. අද(06) කොළඹ පැවති මාධ්‍ය හමුවකට එක්වෙමින් එම පක්ෂයේ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් මහතා මේ බව කියා සිටියේය. ඕනෑම අයෙකුට ආණ්ඩුවට එරෙහිව උද්ඝෝෂණ පැවැත් විය හැකි වුවත් ඊයේ(05) දිනයේ දී ඒකාබද්ධ විපක්ෂය විසින් සිදු කරනු ලැබු ජනබලය නාඩගමක් යැයි ද ඔහු කියා සිටියේය. එමෙන්ම ඊයේ දිනයේ දී පාර්ලිමේන්තුවට 20 වන ආණ්ඩුක්‍රම ව්‍යවස්ථා සංශෝධන කෙටුම්පත ඉදිරිපත් කළ බවත්, මාස 6ක කාලයක් තුළ ආණ්ඩුව විසින් මේ සම්බන්ධයෙන් වු නිර්දේශ ඉදිරිපත් කළ යුතු බවත් ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=95649", "Category": null, "Parent URL": null}