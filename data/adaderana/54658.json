{"Source": "Adaderana", "Timestamp": "October 25, 2015 10:15 am", "Headline": "ශ්‍රී පාද වන්දනාවේ ගිය 5ක් රෝහලෙන් නවතී! ", "News Content": "‍ශ්‍රී පාද වන්දනාවේ ගිය පුද්ගලයන් 05 දෙනෙකු නල්ලතන්නිය, ගඟුලතැන්න ප්‍රදේශයේ දී බඹර ප්‍රහාරයකට ලක්ව තිබේ.පිරිමි පුද්ගලයන් පස් දෙනෙකු මෙලෙස බඹර ප්‍රහාරයට ලක්ව ඇති බව පොලීසිය පැවුසුවේය.ඔවුන් ප්‍රතිකාර සඳහා මස්කෙළිය රෝහලට ඇතුළත් කර තිබේ.මෙලෙස බඹර ප්‍රහාරයට ලක්ව ඇත්තේ කොහුවල, දෙහිවල සහ නුගේගොඩ පදිංචිකරුවන් පිරිසකි.මේ අතර මස්කෙලිය, ඕල්ටන් වතුයායේ නිලාවත්ත කොටසේ තේ දළු නෙළමින් සිටි පිරිසක් ද බඹර ප්‍රහාරයකට ලක්ව මස්කෙලිය රෝහලට ඇතුළත් කර තිබේ.තේ දළු නෙලමින් සිටි කාන්තාවන් පස් දෙනෙකු සහ පිරිමි පුද්ගලයන් දෙදෙනෙකු මෙලෙස බඹර ප්‍රහාරයට ලක්ව ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=54658", "Category": null, "Parent URL": null}