{"Source": "Adaderana", "Timestamp": "December 6, 2017 08:42 pm", "Headline": "කුරුණෑගල තැපැල් ඡන්ද ඉල්ලුම්පත් අවශ්‍ය ප්‍රමාණයට දීලා නෑ", "News Content": "කුරුණෑගල දිස්ත්‍රික් මැතිවරණ කාර්යාලය මඟින් තැපැල් ඡන්ද ඉල්ලුම්පත්‍ර අවශ්‍ය ප්‍රමාණයට ලබා නොදීම හේතුවෙන් නිකවැරටිය කලාපයේ අධ්‍යාපන සේවකයින් අපහසුතාවයට ලක්ව තිබේ. මේ හේතුවෙන් ඡායා පිටපත් පහසුකම් පවා නැති ග්‍රාමීය පාසල්වල නිලධාරීන්ට තම පෞද්ගලික වියදමින් නගරයට ගොස් ඡායා පිටපත් ලබා ගැනීමට සිදුව ඇත. මැතිවරණ කටයුතු සඳහා අවශ්‍ය සියලු ප්‍රතිපාදන වෙන්කර තිබියදී තමන්ට මෙලෙස අඩු සැලකිලි දැක්වීම පිළිබඳව ඔවුන් අප්‍රසාදය පල කර සිටියි. පසුගිය මැතිවරණ අවස්ථාවෙදී ද මෙම තත්ත්වයම දක්නට ලැබුණ බවත්, ඊට අමතරව දීමනාවන් ලබා දීමේදී ද අසාධාරණකම් රැසක් සිදුවූ බවත් අධ්‍යාපන සේවකයින් හෙළි කරයි. මේ අවස්ථාවෙදී හෝ ඉහත කී අසාධාරණකම් පිළිබඳව කුරුණෑගල දිස්ත්‍රික් නියෝජ්‍ය මැතිවරණ කොමසාරිස් වරයාගේ අවධානය යොමු වෙතැයි ඔවුහු අපේක්ෂා කරති.", "URL": "https://sinhala.adaderana.lk/news.php?nid=81143", "Category": null, "Parent URL": null}