{"Source": "Adaderana", "Timestamp": "May 3, 2011 11:57 am", "Headline": "මහනුවර -දිගන බස් සේවකයින් ධාවනයෙන් ඉවත්වෙයි", "News Content": "මහනුවර -දිගන පෞද්ගලික බස් රථ සේවකයින් බස් ‍ධාවන කටයුතු වලින් ඉවත් වී තිබේ. පෞද්ගලික බස් රථ නැවැත්වීම සඳහා දිගන ප්‍රදේශයේ බස් නැවතුම්පොළක් නොමැති වීම හේතුවෙන් මෙම සේවකයින් ධාවන කටයුතු වලින් ඉවත් වී ඇති බව මහනුවර ‍පුද්ගලික බස් රථ සංගමයේ සභාපති ගාමිණි කුලතුංග මහතා සඳහන් කළේය. මධ්‍යම පළාත් මාර්ගස්ථ මගී ප්‍රවාහන අධිකාරිය අවස්ථා ගණනාවක දීම ස්ථීර බස් නැවතුම්පොළක් ලබා දෙන බවට පොරොන්දු වුව ද මෙතෙක් එය ඉටු වී නොමැති බව බස් රථ සේවකයින් පවසයි. මේ සම්බන්ධයෙන් අද(03) දහවල් මධ්‍යම පළාත් මාර්ගස්ථ මගී ප්‍රවාහන අධිකාරියේ බලධාරීන් සමඟ සාකච්ඡා කිරීමට නියමිත බව ගාමිණි කුලතුංග මහතා ප්‍රකාශ කළේය.", "URL": "https://sinhala.adaderana.lk/news.php?nid=15855", "Category": null, "Parent URL": null}