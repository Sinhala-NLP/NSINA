{"Source": "Adaderana", "Timestamp": "November 13, 2018 09:49 am", "Headline": "නේවාසිකාගාරයේ ඇති වූ ගින්නෙන් සිසුන් 10ක් මිය යයි", "News Content": "උගන්ඩාවේ පාසල් නේවාසිකාගාරයක ඇති වූ ගින්නකින් සිසුන් දස දෙනෙකු මියගොස් තිබේ. එහිදි තවත් සිසුන් විසි දෙනෙකු බරපතල තුවාල ලබා රෝහල් ගත කර ඇති බව විදෙස් මාධ්‍ය වාර්තා කළේය. කිසියම් අයෙකු විසින් මෙම ගිනි තැබීම සිදුකර ඇති බවට සිදුකළ මුලික විමර්ශනවලින් අනාවරණය වී තිබේ. ඒ අනුව එම සිද්ධිය සම්බන්ධයෙන් එම පාසලේ ආරක්ෂක නිලධාරියා ඇතුළු පුද්ගලයින් තිදෙනෙකු අත්අඩංගුවට ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=99125", "Category": null, "Parent URL": null}