{"Source": "Adaderana", "Timestamp": "July 2, 2012 11:03 am", "Headline": "පකිස්ථානු කණ්ඩායම ඉනිම අත්හිටුවයි", "News Content": "ශ්‍රී ලංකා කණ්ඩායම සමඟ පැවැත්වෙන දෙවන ටෙස්ට් ක්‍රිකට් තරගයේ දී කඩුලු 6ක් දැවී ලකුණූ 551ක් රැස් කර ගෙන සිටි පකිස්ථාන කණ්ඩායම සිය ඉනිම අත්හිටුවා තිබේ. ඊයේ දිනය නිමා වන විට කඩුලු 4ක් දැවී ලකුණු 488ක් රැස් කර ගෙන සිටි පකිස්ථාන කණ්ඩායමට ලකුණූ 3ක් එක්වද්දි අද දිනයේ පළමු කඩුල්ල දවා ගැනීමට ටී.එම් ඩිල්ෂාන් සමත්විය. ඒ අසාද් ෂාෆික් දුවද්දී දවා ගැනීමට හසු කර ගනිමිනි. අනතුරුව වේගවත් ඉනිමක් ක්‍රීඩා කළ පකිස්ථාන කණ්ඩායම කඩුලු 6ක් දැවී ලකුණූ 551ක් රැස් කර ගෙන සිටිය දී ඉනිම අත්හිටුවීමට තීරණය කරන ලදී. පකිස්ථාන කණ්ඩායම වෙනුවෙන් මොහොමඩ් හෆීස් ලකුණු 196ක් රැස් කර ගත් අතර අසාර් අලී ලකුණු 157ක් රැස් කර ගත්හ. ඊට අමතරව තවුෆික් උමාර් සහ නායක මිස්බා උල් හක් අර්ධ ශතක ලබා ගැනීමට සමත්වූහ.", "URL": "https://sinhala.adaderana.lk/news.php?nid=25469", "Category": null, "Parent URL": null}