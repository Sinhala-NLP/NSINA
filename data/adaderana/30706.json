{"Source": "Adaderana", "Timestamp": "January 12, 2013 02:42 pm", "Headline": "දෝෂාභියෝගයේදී ක්‍රියා කළේ ව්‍යවස්ථානූකූලවයි", "News Content": "දෝෂාභියෝගය සම්බන්ධයෙන් අපි කටයුතු කරනු ලැබුවේ ව්‍යවස්ථානුකූලව බව ජනාධිපති මහින්ද රාජපක්ෂ මහතා පවසයි. අපිට නොයෙකුත් අභියෝග එන බවත් එසේ පැමිණි එක් අභියෝගයක් ඊයේ අවසන් වූ බවත් ජනාධිපතිවරයා‍ පෙන්වාදෙයි. කෙසේ වෙතත් මේවන විට විවිධ කුමන්ත්‍රණ ක්‍රියාත්මක වන්නේ යැයිද ජනාධිපතිවරයා කියයි. සියලුදෙනා අධිකරණයේ ස්වාධීනත්වයත් ගෞරවයත් ආරක්ෂා කරන්න බැදි සිටින බවද ඔහු පවසයි. මේ නිසා අධිකරණය යන ශුද්ධ භූමියේ ගෞරවය ආරක්ෂා කරන ලෙසත් එය කෙළසීමෙන් වළකින ලෙසත් ඉල්ලා සිටින බව ඔහු කියයි. අධිකරණ භූමිය දේශපාලන කටයුතුවලට භාවිතා කර නැති නමුත් දැන් එම ස්ථානය පිකටිං වටරටවුමක් බවට පත්වී ඇතැයිද මහින්ද රාජපක්ෂ මහතා පවසයි. කොළඹ සුගතදාස ක්‍රීඩාංගණයේදී අද (12) පෙරුව‍රුවේ පැවැති උපාධිධාරීන් 52,000ට පත්වීම් ලිපි ප්‍රදානය කිරීමේ උත්සවයකට සහභාගි වෙමින් ඔහු මේ බව පවසන ලදී.", "URL": "https://sinhala.adaderana.lk/news.php?nid=30706", "Category": null, "Parent URL": null}