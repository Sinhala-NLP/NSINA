{"Source": "Adaderana", "Timestamp": "April 12, 2016 01:38 pm", "Headline": "ජපන් මකිනාමි හා සුසුනාමි දිවයිනට", "News Content": "ජපන් නාවික හමුදාවට අයත් නෞකා දෙකක් දිවයිනට පැමිණ තිබේ.දෙරට නාවික හමුදාවන් අතර සුහඳතාවය වර්ධනය කරගැනීමේ අරමුණින් ඔවුන් මෙරටට පැමිණ ඇති බව වාර්තා වෙයි. ජපන් නාවික හමුදාවට අයත් මකිනාමි සහ සුසුනාමි යන නෞකා දෙක මෙලෙස පැමිණ ඇති බව ශ්‍රී ලංකා නාවික හමුදාව පැවසුවේය. එම නෞකාවන් ලබන 14 වැනිදා යළි පිටත්ව යාමට නියමිත බව සඳහන්ය. මෙම කාලය තුළ දෙරටේ නාවික හමුදාවන් අතර වෘත්තීමය විශේෂඥ දැනුම වර්ධනය කරගැනීම සඳහා නාවික අභ්‍යාස ද පැවැත්වීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=59137", "Category": null, "Parent URL": null}