{"Source": "Adaderana", "Timestamp": "April 10, 2014 05:34 pm", "Headline": "උත්සව සමය නිමිත්තෙන් අධිවේගයේ ගාස්තු අඩුවෙයි", "News Content": "උත්සව සමය නිමිත්තෙන් ජනාධිපතිවරයාගේ උපදෙස් පරිදි අධිවේගී මාර්ගවල ධාවනය කෙරෙන වාහන සඳහා අය කෙරෙන ගාස්තු අඩු කර තිබේ. අද මධ්‍යම රාත්‍රියේ සිට ලබන 25 දක්වා මෙම ගාස්තු අය කිරීම ක්‍රියාත්මකය. මාර්ග සංවර්ධන අධිකාරියට අනූව කොළඹ - කටුනායක අධිවේගී මාර්ගයේ වාහන ගාස්තුව රුපියල් 200කි. මාතර සිට කඩුවෙල දක්වා එම ගාස්තුව රුපියල් 400ක් වන අතර කොට්ටාවේ සිට මාතර දක්වා ගාස්තුව රුපියල් 350ක් වේ. කොට්ටාවේ සිට ගාල්ල දක්වා ද රුපියල් 300ක් දක්වා වාහන ගාස්තු ක්‍රියාත්මකය.", "URL": "https://sinhala.adaderana.lk/news.php?nid=42445", "Category": null, "Parent URL": null}