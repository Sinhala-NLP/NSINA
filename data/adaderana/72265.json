{"Source": "Adaderana", "Timestamp": "April 20, 2017 09:30 am", "Headline": " උපාධිධාරීන්ට රැකියා දෙන්න නිසි වැඩපිළිවෙළක් ", "News Content": "උපාධිධාරීන් සඳහා නිසි ක්‍රමවේදයක් යටතේ රැකියා ලබාදීමේ වැඩපිළිවෙළක් සැළසුම් කර ඇති බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.ශ්‍රී ලංකා නිදහස් උපාධිධාරී සංවිධානය විසින් මෙම වැඩපිළිවෙළ හඳුන්වාදීමට සැළසුම් කර ඇති බව වාර්තා වෙයි.මේ වන විට දිවයින පුරා රාජ්‍ය ආයතනවල පවතින ඇබෑර්තු පිළිබඳව වාර්තාවක් ලබාගනිමින් සිටින බව අමාත්‍ය රංජිත් සියඹලාපිටිය මහතා සඳහන් කළේය.එම වාර්තාව ලබාගැනීමෙන් අනතුරුව ඒ සඳහා බඳවාගැනීමට නිසි වැඩපිළිවෙළක් හඳුන්වාදෙන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=72265", "Category": null, "Parent URL": null}