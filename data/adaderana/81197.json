{"Source": "Adaderana", "Timestamp": "December 7, 2017 09:26 pm", "Headline": "බස් රථයක් හා යතුරුපැදියක් ගැටී යතුරුපැදි කරු මරුට", "News Content": "බදුල්ල මහියංගණ මාර්ගයේ නමවන කිලෝමීටර් කණූව ආසලදී අද (7) උදෑසන 10.45 ට පමණ එම මාර්ගයේ ගමන් ගත් පෞද්ගලික් බස් රථයක් හා යතුරුපැදියක් මුහුණට මුහුණ ගැටීමෙන් බරපතළ තුවාල ලැබූ යතුරුපැදිකරු බදුල්ල මහ රෝහලට ඇතුලත් කිරීමෙන් පසුව මිය ගොස් ඇතැයි පොලීසිය පවසයි. අනතුරින් මිය ගොස් ඇත්තේ බදුල්ල පස්සර පාර දෙකේ කණූව 208/8 පදිංචි කේ එම් කරුණාරත්න (42 ) නැමැති දෙදරු පියෙකි. බස් රථයේ හැපි විසිවී මෙන් බරපතළ තුවාල ලැබූ මෙම පුද්ගලයා ප්‍රදේශවාසීන් එක්ව වහාම බදුල්ල මහා රෝහල වෙත ඇතුලත් කර ඇති අතර ඔහු ප්‍රතිකර ලබමින් සිටියදී සිද්ධීයෙන් පැය කීපයකට පසුව ජීවිතක්ෂයට පත්ව ඇත. අනතුර සම්බන්ධයෙන් බස්රථයේ රියදුරා සහ බස් රථය සැකපිට අත් අඩංගුවට ගෙන ඇත. බදුල්ල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=81197", "Category": null, "Parent URL": null}