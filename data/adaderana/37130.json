{"Source": "Adaderana", "Timestamp": "September 4, 2013 08:27 am", "Headline": "තියුණු ආයුධයකින් පහර දී අයෙක් මරුට", "News Content": "අතුරුගිරිය - හබරකඩ ප්‍රදේශයේ දී පුද්ගලයෙකුට තියුණු ආයුධයකින් පහර දී ඝාතනය කර තිබේ. නිවසක අවමංගල්‍ය අවස්ථාවක සිදුවූ ආරවුලක් හේතුවෙන් මෙම ඝාතනය සිදුව ඇති බව පොලීසිය පවසයි. අනතුරින් මියගොස් ඇත්තේ 23 හැවිරිදි එම ප්‍රදේශයේම පදිංචිකරුවෙකු බව සඳහන් වෙයි. ඝාතනයට සම්බන්ධ සැකකරු හඳුනාගෙන ඇති අතර ඔහු මේ වන විට ප්‍රදේශයෙන් පළාගොස් ඇති බව පොලීසිය පවසයි. මළ සිරුර හෝමාගම රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද(04) සිදුකිරීමට නියමිතයි.", "URL": "https://sinhala.adaderana.lk/news.php?nid=37130", "Category": null, "Parent URL": null}