{"Source": "Adaderana", "Timestamp": "July 7, 2011 12:22 pm", "Headline": "හම්බන්තොටින් තෙල් සැපයීම ලබන මසදී ඇරඹෙයි", "News Content": "හම්බන්තොට වරායේ ඉදිකර ඇති තෙල් ගබඩා සංකීර්ණය මගින් ලබන සැප්තැම්බර් මාසයේ දී ඉන්ධන සැපයීමේ කටයුතු ආරම්භ කළ හැකි බව වරාය අධිකාරිය පවසයි. එම තෙල් ගබඩා සංකීර්ණය මගින් පහසු මිලට ඉන්ධන සැපයීමට අපේක්ෂා කරන බව නිවේදනයක් නිකුත් කරමින් වරාය අධිකාරිය සඳහන් කරයි. අමෙරිකානු ඩොලර් මිලියන 130ක වියදමින් ඉදිකෙරුණු මෙම ගබඩා සංකීර්ණයේ ධාරිතාව ඉන්ධන ටොන් 82,000ක් බව සඳහන් වේ. චීන බැංකුවක් මගින් මෙම ව්‍යාපෘතිය සඳහා අමෙරිකානු ඩොලර් මිලියන 77ක මුදලක් ලබා දී තිබේ.", "URL": "https://sinhala.adaderana.lk/news.php?nid=17242", "Category": null, "Parent URL": null}