{"Source": "Adaderana", "Timestamp": "June 18, 2018 02:37 pm", "Headline": "මහින්ද පොහොට්ටුවේ නායකත්වය බාර ගන්න දවස මෙන්න", "News Content": "එළඹෙන නොවැම්බර් මස පළමු වනදා පැවැත්වෙන ශ්‍රී ලංකා පොදුජන පෙරමුණේ 02 සමුළුවේදී හිටපු ජනාධිපති මහින්ද රාජපක්ෂ මහතා පොදුජන පෙරමුණේ නායකත්වය බාර ගන්නා බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද(18) පැවැති මාධ්‍ය හමුවකට සහභාගී වෙමින් මන්ත්‍රීවරයා මේ බව සඳහන් කළේය. වසර 30 යුද්ධයක් පවතින අවස්ථාවේදී මේ රට විනාශවු බවත් යුද්ධයට පවතින කාලයට වඩා වර්ථමාන පලනය මඟින් රට විනාශ වී ඇති බව මන්ත්‍රීවරයා පෙන්වාදෙයි. ශ්‍රී ලංකා නිදහස් පක්ෂයට පත්වු නව මහලේකම්වරයාද සිදුකරන්නේ සිරිකොත මුලසථානයට අවශ්‍ය දේ බව මන්ත්‍රීවරයා සඳහන් කරයි. පොහොට්ටුව පුපුරන බවට පසුගිදා මාධ්‍ය හමුවක් අමතමින් මහින්ද සමරසිංහ මහතා කළ ප්‍රකාශයට පිළිතුරු දෙමින් මන්ත්‍රීවරයා කියා සිටියේ කිසිඳු දිනක පොහොට්ටුව පුපුරන්නේ නැති බවය. හිටපු ජනාධිපති මහින්ද රාජපක්ෂ මහතාට ජනතාව ආදරය බවත් ඔහු සමඟ සිටින නිසා ජනතාව අපටද ආදරය බවත් මන්ත්‍රීවරයා පැවසීය.", "URL": "https://sinhala.adaderana.lk/news.php?nid=91059", "Category": null, "Parent URL": null}