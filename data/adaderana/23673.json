{"Source": "Adaderana", "Timestamp": "April 20, 2012 03:50 pm", "Headline": "ඉන්දීය දූත පිරිස හැටන්හි සංචාරයක ", "News Content": "දිවයිනට පැමිණ සිටින ඉන්දීය දූත පිරිස අද(20) උදෑසන හැටන් ප්‍රදේශයේ සංචාරයක නිරත විය. ඒ ලංකා කම්කරු කොංග්‍රසයේ ආරාධනයකට අනුවය. ගුවන් මගින් පැමිණි ඉන්දීය දූත පිරිස කම්කරු කොංග්‍රසයේ මහලේකම් ආරුමුගම් තොන්ඩමන් අමාත්‍යවරයා ඇතුළු නියෝජිතයින් විසින් පිළිගත් බව අද දෙරණ වාර්තාකරු සඳහන් කළේය. ඉන්දීය නියෝජිත පිරිස සමඟ අමාත්‍ය බැසිල් රාජපක්ෂ මහතා ද මෙම සංචාරයට එක්ව සිටි බව සඳහන්ය.", "URL": "https://sinhala.adaderana.lk/news.php?nid=23673", "Category": null, "Parent URL": null}