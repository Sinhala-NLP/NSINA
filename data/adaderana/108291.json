{"Source": "Adaderana", "Timestamp": "April 20, 2019 12:18 pm", "Headline": "ක්‍රිකට් පිලේ ජයග්‍රාහී මානසිකත්වය ඇති කරන්න එක්වන්නැයි හරීන්ගෙන් ඉල්ලීමක්", "News Content": "ශ්‍රී ලංකා ක්‍රිකට් කණ්ඩායමේ ජයග්‍රහී මානසිකත්වය ඇති කිරීම සියලු ශ්‍රී ලාංකිකයින්ගේ යුතුකමක් බව ක්‍රීඩා අමාත්‍ය හරීන් ප්‍රනාන්දු මහතා පවසයි. අද දෙරණ කළ විමසීමකදී ක්‍රීඩා අමාත්‍යවරයා වැඩිදුරටත් සඳහන් කළේ ශ්‍රී ලංකා සංචිතයට මෙවර ලෝක කුසලාන තරගාවලියේදී වෙනසක් සිදු කළ හැකි බවයි. මැයි මස 30 වැනිදා එංගලන්තයේ සහ වේල්ස් හීදී ආරම්භ වීමට නියමිත ලෝක කුසලාන තරගාවලිය සඳහා දිමුත් කරුණාරත්නගේ නායකත්වයෙන් යුතු 15 දෙනෙකුගෙන් සමන්විත ශ්‍රී ලංකා සංචිතය ප්‍රකාශයට පත් කෙරුණි. එම සංචිතය ප්‍රකාශයට පත් කිරීමත් සමඟ සමාජය තුළ විවිධ මතවාද ගොඩනැගුණු අතර ඒ සියල්ලටම ක්‍රීඩා අමාත්‍යවරයා අද පිළිතුරු ලබා දුන්නේය. ලකුණු 300ක ඉලක්කයක් හඹා යෑමට අවම වශයෙන් හොඳ පිතිකරුවන් 9 දෙනෙක් පමණ ක්‍රීඩා කළ යුතු බවත්, පැවසු ආමාත්‍යවරයා ඒ තර්කානුකූල තීරණය මත සිට ක්‍රිකට් තේරීම් කාරක සභාව මෙම තීරණය ගෙන ඇති බව ද සඳහන් කළේය. ආත්ම විශ්වාසය තුළින් ලංකාව ඉදිරියෙන් ඉන්නවා යන විශ්වාසය මත කණ්ඩායමට විශාල වෙනසක් සිදු කළ හැකි බව තමා විශ්වාස කරන බව ද අමාත්‍යරවයා මෙහිදී කියා සිටියේය. සියලු ප්‍රේක්ෂකයින්ට පිලට සහයෝගය ලබා දෙන්න එක්වන්නැයි ද අමාත්‍යවරයා මෙහිදී ඉල්ලීමක් කළේය. සමහර ක්‍රීඩකයින්ට මේ අවස්ථාව මඟ හැරී ඇති බවත් එසේ වී ඇත්තේ දැනට පවතින තත්ත්වය මත බව ද අමාත්‍යවරයා අද දෙරණට පැවසීය. මේ අතර මෙවර ලෝක කුසලාන තරගාවලිය සඳහා ඊයේ නම් කළ ශ්‍රී ලංකා සංචිතයට ප්‍රවීන ක්‍රීඩකයින්ගේ අඩුවක් පවතින බව හිටපු ශ්‍රී ලංකා නායක අමාත්‍ය අර්ජුන රණතුංග මහතා පවසයි. මේ අතර ශ්‍රී ලංකා ආරම්භක පිතිකරු ධනුෂ්ක ගුණතිලක ලෝක කුසලාන සංචිතය සඳහා ඇතුළත් නොවීම සම්බන්ධයෙන් අද දෙරණට අදහස් පළ කළේය.", "URL": "https://sinhala.adaderana.lk/news.php?nid=108291", "Category": null, "Parent URL": null}