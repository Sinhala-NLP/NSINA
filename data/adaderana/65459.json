{"Source": "Adaderana", "Timestamp": "October 28, 2016 08:15 am", "Headline": " විශ්‍රාම ගියත් මාසික වැටුප අඛණ්ඩව දෙනවා", "News Content": "ආබාධිත රණවිරුවන්ට සිය මාසික වැටුප විශ්‍රාම ගැන්වීමෙන් පසුවද අඛණ්ඩව ලබාදීමට රජය ප්‍රතිපත්තිමය තීරණයකට එළඹ ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ ත්‍රිවිධ හමුදාව ශක්තිමත් කිරීමටත්, ඔවුන්ගේ ගෞරවය ආරක්ෂා කිරීමටත් සැමදා කැපවී සිටින බවයි.කොළඹ බණ්ඩාරනායක ජාත්‍යන්තර සම්මන්ත්‍රණ ශාලවේ පැවැති වීර පදක්කම් සම්මාන ප්‍රදානෝත්සවයට අමතමින් ජනාධිපති මෛත්‍රීපාල සිරිසේන මහතා ප්‍රකාශ කළේ කුමන විවේචන, අපවාද එල්ල වුවද ජාතික ආරක්ෂාව පිළිබඳ තම ප්‍රතිපත්තිය කිසිසේත් වෙනස් නොකරන බවයි.ස්වකීය ජිවිතයට ද ආත්මාරක්ෂාවට ද සිදුවිය හැකි උපද්‍රව පිළිබඳ නොතකා සිය සගයන්ගේ ජීවිතාරක්ෂාව නොහොත් සිය බළකායේ කාර්යය අරමුණ මුදුන්පත් කර ගැනීම උදෙසා සක්‍රීය සේවා කාලය තුළ ස්වේච්ඡාවෙන් සතුරාට මුහුණපාමින් වික්‍රමාන්විත වුද, අභිත භාවය ප්‍රදර්ශනය කරන්නා වූද ක්‍රියාවන්හි නිරත වූ යුද, නාවික සහ ගුවන් හමුදාවන්හි ස්ථිර සහ ස්වේච්ඡා බලසේනාවල නිලධාරීන්ට සහ සෙසු නිලධාරීන්ට පරම වීර විභූෂණය, විරෝධාර විභූෂණය, වීර වික්‍රම විභූෂණය, රණ වික්‍රම සහ රණ ශූර පදක්කම් පිරිනැමීම මෙහිදී සිදු කර තිබේ.අග්‍රාමාත්‍ය රනිල් වික්‍රමසිංහ, අමාත්‍ය සරත් ෆොන්සේකා ආරක්ෂක රාජ්‍ය අමාත්‍ය රුවන් විජේවර්ධන යන මහත්වරුන් ආරක්ෂක ලේකම් ඇතුළු ත්‍රිවිධ හමුදාපතිවරු සහ ආරක්ෂක අංශ ජ්‍යෙෂ්ඨ නිලධාරීහු මෙම අවස්ථාවට එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=65459", "Category": null, "Parent URL": null}