{"Source": "Adaderana", "Timestamp": "August 6, 2016 10:59 am", "Headline": "ධීවරයින් 23ක් අත්අඩංගුවට", "News Content": "නීති විරෝධීව ධීවර කටයුතුවල නිරතවූ මෙරට ධීවරයින් 23 දෙනෙකු නාවික හමුදාව විසින් අත්අඩංගුවට ගෙන තිබේ.නැගෙනහිර නාවික විදානයට අයත් ත්‍රිකුණාමලය නාවික කොට්ඨාසයට අනුයුක්ත නාවිකයින් පිරිසක් විසින් සාම්පූර් වෙරළ තීරයට ඔබ්බෙන් වූ මුහුදූ සීමාවේ සිදුකළ මෙහෙයුමකදී මෙම ධීවරයින් අත්අඩංගුවට ගෙන ඇති බව නාවික හමුදාව සඳහන් කළේය. ඔවුන් විසින් තහනම් දැල් භාවිත කරමින් නීති විරෝධී ලෙස ධීවර කටයුතු වල නිරතව ඇති බව සඳහන්ය.මෙහිදී මසුන් ඇල්ලීම සඳහා යොදාගත් ධීවර යාත්‍රා 03ක්, තහනම් දැල් ආම්පන්න 03ක් නාවික හමුදා භාරයට ගෙන ඇති අතර එම භාණ්ඩ සහ සැකකරුවන් ඉදිරි විමර්ශන කටයුතු සඳහා ත්‍රිකුණාමලය වරාය පොලීසිය වෙත භාරදීමට කටයුතු කර ඇත.", "URL": "https://sinhala.adaderana.lk/news.php?nid=62808", "Category": null, "Parent URL": null}