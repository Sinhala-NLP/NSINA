{"Source": "Adaderana", "Timestamp": "May 8, 2010 04:10 pm", "Headline": "පසුබෑම ජයග්‍රහණයට පහසුවක් -සජිත්", "News Content": "පසුබෑමක් තුළින් ජයග්‍රහණයක් කරා ළගා වීම පහසු බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. මැතිවරණ පසුබෑමකට ලක් වුවද යළි එක්සත් ජාතික පක්ෂය ජයග්‍රාහී මාවතකට රැගෙන යා හැකි බව මන්ත්‍රීවරයා පෙන්වා දෙයි. තම පක්ෂය ජයග්‍රාහී කරවීම සඳහා දිවි හිමියෙන් කටයුතු කරන බව සජිත් ප්‍රේමදාස මහතා අද මිනුවන්ගොඩ එක්සත් ජාතික පක්ෂ බල මණ්ඩල රැස්වීම අමතමින් සඳහන් කළේය. පාක්ෂිකයන් ආරක්ෂා කර ගැනීම තම පක්ෂයේ නායකයින්ගේ වගකීමක් වන බව ද හෙතෙම කියා සිටියි.", "URL": "https://sinhala.adaderana.lk/news.php?nid=8270", "Category": null, "Parent URL": null}