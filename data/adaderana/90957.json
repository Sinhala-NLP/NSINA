{"Source": "Adaderana", "Timestamp": "June 16, 2018 06:36 am", "Headline": "කොදෙව් ශ්‍රී ලංකා දෙවන ටෙස්ට් තරඟයේ තෙවන දිනය අද", "News Content": "‍බටහිර ඉන්දීය කොදෙව් කණ්ඩායම සහ ශ්‍රි ලංකා කණ්ඩායම අතර දෙවන ටෙස්ට් ක්‍රිකට් තරඟයේ තෙවන දිනය අදයි. දෙවන දිනය වූ ඊයේ (15) තරඟය නිමා කරන විට සිය පළමු ඉනිම සඳහා පන්දුවට පහරදෙමින් සිටි ‍බටහිර ඉන්දීය කොදෙව් කණ්ඩායම කඩුලු 02ක් දැවී ලකුණු 118ක් ලබා සිටියේය. ඩෙවෝන් ස්මිත් ලකුණු 53 ක් හා කිරන් පවෙල් ලකුණු 27 ක් ලබාගත්තේය. පන්දු යැවීමේදී ශ්‍රී ලංකා කණ්ඩායම වෙනුවෙන් කසුන් රාජිත සහ ලහිරු කුමාර එක් කඩුල්ල බැගින් දවාගත්තා. කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. පළමු ඉනිම සඳහා ශ්‍රී ලංකාවට ලබාගත හැකි වූයේ ලකුණු 253ක් පමණයි. එහිදී දිනේෂ් චන්දිමාල් ලකුණු 119ක් රැස් කලා.", "URL": "https://sinhala.adaderana.lk/news.php?nid=90957", "Category": null, "Parent URL": null}