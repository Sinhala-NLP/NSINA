{"Source": "Adaderana", "Timestamp": "May 19, 2010 09:00 am", "Headline": "ලක්ෂපාන වාන් දොරටු 2ක් අරියි", "News Content": "පවතින වර්ෂාවත් සමඟ ලක්ෂපාන ජලාශයේ ජල මට්ටම ඉහළ යාම හේතුවෙන් වාන් දොරටු දෙකක් අද අළුයම විවෘත කර තිබේ. එම ජලාශයේ ජලය කැළණි ගඟට එකතු වීම ‍ හේතුවෙන් කැළණි ගඟේ ජල මට්ටම ඉහළ යා හැකි බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා සඳහන් කළේය. නුවරඑළිය දිස්ත්‍රික්කයේ අඹගමුව ප්‍රාදේශීය ලේකම් කොට්ඨාශයේ අප්කොඩ් ඔය පිටාර ගැලීම ‍හේතුවෙන් සුළු ගංවතුර තත්ත්වයක් හටගෙන ඇත. ප්‍රදේශයේ පවුල් 25ක් පමණ අවතැන්ව ඇති බව නුවරඑළිය දිස්ත්‍රික් ආපදා කළමනාකරණ මධ්‍යස්ථානය ප්‍රකාශ කළේය. ඊට අමතරව ඕල්ටන් ග්‍රාම නිලධාරී කොට්ටාසයේ ද වතු නිවාස කිහිපයක් ජලයෙන් යටවී ඇත.", "URL": "https://sinhala.adaderana.lk/news.php?nid=8489", "Category": null, "Parent URL": null}