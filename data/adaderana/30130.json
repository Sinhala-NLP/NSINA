{"Source": "Adaderana", "Timestamp": "December 21, 2012 01:30 pm", "Headline": "නීතීඥ සංගමයේ විධායක සභාවේ විශේෂ රැස්වීමක්", "News Content": "ශ්‍රී ලංකා නීතීඥ සංගමයේ විධායක සභාවේ විශේෂ රැස්වීමක් අද (21) පස්වරුවේ පැවැත්වේ. අද පස්වරු 5.00 ට රැස්වීම පැවැත්වෙන බව එම සංගමයේ ලේකම් නීතීඥ සංජීව ගමගේ මහතා සඳහන් කළේය. ශ්‍රී ලංකා නීතීඥ සංගමයේ සභාපති විජේදාස රාජපක්ෂ මහතාට සහ ජ්‍යේෂ්ඨ නීතීඥ ගුණරත්න වන්නිනායක මහතාට තර්ජනය කිරීම සම්බන්ධයෙන් ගත යුතු ක්‍රියාමාර්ග පිළිබඳ සාකච්ඡා කිරීම මෙහි අරමුණයි. මේ අතර දිවයින පුරා නීතීඥයින් අලුත්කඩේ උසාවි සංකීර්ණය ඉදිරිපිට උද්ඝෝෂණයක නිරතවීමට සූදානමින් සිටියි. අදාළ සිද්ධීන් සම්බන්ධයෙන් විරෝධය පළ කිරීම සඳහා ඔවුන් උද්ඝෝෂණයේ නිරතවීමට සූදානමින් සිටින බව සංවිධායකයින් පවසයි.", "URL": "https://sinhala.adaderana.lk/news.php?nid=30130", "Category": null, "Parent URL": null}