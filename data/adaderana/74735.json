{"Source": "Adaderana", "Timestamp": "June 30, 2017 07:56 pm", "Headline": "හැමදේටම මං - මං නැති තැනක් නෑ", "News Content": "වර්තමානයේ රට තුළ ගොඩනැඟෙන සියලු ගැටළුවල වගකීම තමා වෙත පැවරීමට ඇතැමුන් කටයුතු කරමින් සිටින බව හිටපු ජනාධිපති මහින්ද රාජපක්ෂ මහතා පවසයි.ගාල්ල ප්‍රදේශයේ විහාරස්ථානයක පැවති උත්සවයකට එක්වෙමින් මහින්ද රාජපක්ෂ මහතා අද (30) මේ බව කියා සිටියේය.තමන් ඊයේ දිනයේ පුවත් අහගෙන සිටින විට කුණු ගොඩට වගකිව යුත්තේ තමන් බව කියැවුණු බවත්, සයිටම් එකට වගකිව යුත්තේ තමන් බව කියැවුණු බවත්, උමා ඔයට වගකිව යුත්තේද තමන් බව කියැවුණු බවත් රාජපක්ෂ මහතා සඳහන් කළේය.බලාගෙන යන විට තමන් නැති තැනක් නොමැති බව ඔහු අවධාරණය කළේය.එක්සත් ජාතික පක්ෂයෙයි, ශ්‍රී ලංකා නිදහස් පක්ෂයෙයි නව මගුල්කෑම හරියන්නෙ නැති බවත්, මේ බැරිකම තමාගෙ පිටින් දාන බවත් රාජපක්ෂ මහතා සඳහන් කළේය.අවුරුදු දෙක හමාරක කාලය තුළදී කොයි තරම් බංකොළොත් වෙලාද කියනවා නම් මේවන විට පන්සලේ පිං කැටයට පවා විදින තත්ත්වයක් පවත්නා බවත්, මේ පිළිබඳ තමන් වේලාසනින් කී බවත් හිටපු ජනාධිපතිවරයා කියා සිටියේය.", "URL": "https://sinhala.adaderana.lk/news.php?nid=74735", "Category": null, "Parent URL": null}