{"Source": "Adaderana", "Timestamp": "April 21, 2013 11:47 am", "Headline": "ඔස්ට්‍රේලියාවට පලායමින් සිටි 80ක් මාට්ටු", "News Content": "නීති විරෝධි ලෙස මුහුදු මාර්ගයෙන් ඔස්ට්‍රේලියාව බලා ගමන් කරමින් සිටි තවත් පුද්ගලයින් 80 දෙනෙකු නාවික හමුදාව විසින් අත්අඩංගුවට ගෙන තිබේ. පේදුරුතුඩුවට නැගෙනහිර මුහුදේදී මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. ධීවර යාත්‍රාවකින් ගමන් කරමින් සිටියදී අත්අඩංගුවට ගත් මෙම පිරිස කන්කසන්තුර වරායට ගෙන එමින් සිටින බව කෝසල වර්ණකුලසූරිය මහතා පැවසුවේය. අත්අඩංගුවට ගත් පිරිස අතර පිරිමි පුද්ගලයින් 38 දෙනෙකු කාන්තාවන් 18 දෙනෙකු සහ ළමුන් 24 දෙනෙකු වන බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=33440", "Category": null, "Parent URL": null}