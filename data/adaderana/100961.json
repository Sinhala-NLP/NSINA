{"Source": "Adaderana", "Timestamp": "December 19, 2018 09:31 am", "Headline": "නව ආයෝජන කලාපයක්", "News Content": "චීනයේ නවතම ආයෝජන කලාපය ලෙස ආර්ක්ටික් කලාපය පිළිබඳ අවධානය යොමු කර ඇත. ලෝකයේ දෙවන විශාලතම ආර්ථිකයට හිමි චීනය, ආසියාව අප්‍රිකාව සහ ලතින් අමෙරිකාව තුළ සිය ආයෝජන බලාධිකාරිය පවත්වාගෙන යන බව සඳහන්ය. එංගලන්තය මෙන් 10 ගුණයක විශාලත්වයෙන් යුතු ආර්ක්ටික් කලාපයේ පිහිටි ග්‍රීන්ලන්තය තුළ සිය ආයෝජන වැඩි කිරිමට චීනය සැලසුම් කර ඇති බව සඳහන් වෙයි. ජාත්‍යන්තර ගුවන්තොටුපල තුනක් ඉදිකිරීමට ග්‍රීන්ලන්ත රජය තීරණය කර ඇති අතර ඒ සඳහා චීනය ඉදිරිපත්ව ඇති බව විදෙස් මාධ්‍ය වාර්තා කරයි. ආර්ක්ටික් කලාපය තුළ චීනයේ මෙම මැදිහත්වීම කෙරෙහි අමෙරිකාව ප්‍රසාදය පල කර නොමැති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=100961", "Category": null, "Parent URL": null}