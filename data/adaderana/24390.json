{"Source": "Adaderana", "Timestamp": "May 20, 2012 02:19 pm", "Headline": "කළු ග‍ඟේ අනවසරයෙන් මැණික් ගැරූ 16 දෙනෙකු අත්අඩංගුවට", "News Content": "හොරණ, ගනේතැන්න ප්‍රදේශයේ දී කළු ග‍ඟේ අනවසරයෙන් මැණික් ගැරීමේ නිරත වූ පුද්ගලයින් 16 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ඊයේ(19) දිනයේ සිදුකළ විශේෂ වැටලීමක දී මෙම පිරිස අත්අඩංගුවට ගෙන ඇති බව සඳහන්ය. අත්අඩංගුවට ගත් පුද්ගලයින් සතුව තිබී මැණික් ගැරීම සඳහා යොදාගත් උපකරණ තොගයක් ද සොයාගෙන ඇත. සැකකරුවන් සම්බන්ධයෙන් වැඩිදුර පරීක්ෂණ සිදුකිරීම සඳහා ඔවුන් හොරණ පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=24390", "Category": null, "Parent URL": null}