{"Source": "Adaderana", "Timestamp": "February 18, 2016 01:42 pm", "Headline": " ඇඹිලිපිටිය PC ට පහරදුන් පුද්ගලයා රක්ෂිත බන්ධනාගාරයට", "News Content": "ඇඹිලිපිටිය නගරයේදී පොලිස් නිලධාරියෙකුට පහරදීමේ සිද්ධිය සම්බන්ධයෙන් අත්අඩංගුවට ගත් පුද්ගලයෙකු ලබන 24 වනදා දක්වා රක්ෂිත බන්ධනාගාර ගත කර තිබේ.ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව සැකකරු රක්ෂිත බන්ධානාගාර ගත කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.මෙලෙස අත්අඩංගුවට ගෙන ඇත්තේ උඩවලව හමුදා කඳවුරේ සේවය කරන පුද්ගලයෙකි.ඇඹිලිපිටිය නව නගරය ප්‍රදේශයේදී පොලීසිය සමඟ ඇතිවූ ගැටුමට අදාළව ස්ථාන මාරු ලැබූ පොලිස් නිලධාරියෙකු නිවාඩු පැමිණ සිටියදී ඇඹිලිපිටිය නගරයේදී පසුගියදා මෙම පහරදීම සිදුව තිබුණි.", "URL": "https://sinhala.adaderana.lk/news.php?nid=57337", "Category": null, "Parent URL": null}