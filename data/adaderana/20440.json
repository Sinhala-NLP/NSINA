{"Source": "Adaderana", "Timestamp": "December 3, 2011 05:00 pm", "Headline": "වැරදිකරුවන් රැකීමට ගොස් රජය අප්‍රසාදයට පත්වෙලා", "News Content": "විවිධ බලපෑම් හේතුවෙන් මෙරට ආරක්ෂක සේවය ද අද පක්ෂග්‍රාහි වී ඇතැයි එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා පවසයි. යුද ජයග්‍රහණයෙන් ප්‍රසාදයට පත් රජය වැරදිකරුවන් ආරක්ෂා කිරීමට ගොස් ‍මේ වන විට අප්‍රසාදයට ලක්ව ඇති බව ඔහු පෙන්වාදෙයි. මරදාන ප්‍රදේශයේ විහාරස්ථානයක පැවති සසුනට අරුණ වැඩසටහන් මාලාවේ තවත් වැඩසටහනකට අද(03) එක්වෙමින් සජිත් ප්‍රේමදාස මහතා මේ අදහස් පළ කළේය. වත්මන් රජය සමාජයේ විවිධ ස්ථරවල පුද්ගලයින්ට විවිධ ආකාරයෙන් සැලකිලි දක්වන බව ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20440", "Category": null, "Parent URL": null}