{"Source": "Adaderana", "Timestamp": "July 17, 2019 10:33 am", "Headline": "මදනමෝදක ගුලි කිලෝ 11ක් ගම්පහින් මතු වු හැටි", "News Content": "නීති විරෝධී මත් ගුලි තොගයක් සමඟ පුද්ගලයෙකු ගම්පහ, කටුගස්තර ප්‍රදේශයේදී අත්අඩංගුවට ගෙන ඇත. පෑලියගොඩ දිසා අපරාධ කොට්ඨාශයේ නිලධාරීන් කණ්ඩායමක් විසින් සිදුකළ වැටලීමකදී මෙම සැකකරු අත්අඩංගුවට ගෙන ඇති බව පොලිසිය පැවසුවේය. ඔහු සතුව තිබී ගංජා මිශ්‍රිත මදනමෝදක ගුලි කිලෝග්‍රෑම් 11 යි ග්‍රෑම් 532ක තොගයක් සොයාගෙන ඇත. අත්අඩංගුවට ගත් සැකකරු එම ප්‍රදේශයේම පදිංචි 53 හැවිරිදි අයෙකු වන අතර ඔහු ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර හෙරොයින් ග්‍රෑම් 30 යි මිලිග්‍රෑම් 150 ක් ලඟ තබාගෙන සිටි කාන්තාවක් පෑලියගොඩ, මෑවැල්ලවත්ත ප්‍රදේශයේදි අත්අඩංගුවට ගෙන ඇත. 31 හැවිරිදි සැකකාරිය අළුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වන දින දක්වා රක්ෂිත බන්ධනාගාර ගත කර ඇති බව පොලිසිය සදහන් කළේය.", "URL": "https://sinhala.adaderana.lk/news.php?nid=114320", "Category": null, "Parent URL": null}