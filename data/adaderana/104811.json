{"Source": "Adaderana", "Timestamp": "February 22, 2019 11:18 am", "Headline": "ඇහැළියගොඩ රිය අනතුරකින් දෙදරු පියෙක් මරුට", "News Content": "ඇහැළියගොඩ ප්‍රදේශයේ සිදුවූ ත්‍රිරෝද රථ අනතුරකින් පුද්ගලයෙකු ජීවිතක්ෂයට පත්ව තිබේ. මියගිය පුද්ගලයා 42හැවිරිදි දෙදරු පියෙක්. ඇහැළියගොඩ පනාවල මාර්ගයේ ධර්මපාල විද්‍යාලය අසලදී ඊයේ පස්වරුවේ ත්‍රීරෝද රථ දෙකක් එකිනෙක ගැටීමෙන් මෙම අනතුර සිදුවිය. අනතුරින් එක් ත්‍රීෙරා්ද රථයක රියදුරෙක් ජිවිතක්ෂයට පත්ව ඇති අතර ඔහු පඹේගමවත්ත ප්‍රදේශයේ පදිංචිව සිටි 42හැවිරිදි දෙදරු පියෙක් . අප වාර්තාකරු සඳහන් කළේ අධික වේගයෙන් පැමිණි ත්‍රීරෝද රථයක් රියදුරට පාලනය කරගත නොහැකිව මාර්ගයෙන් ඉවතට පැන ප්‍රතිවිරුද්ධ දෙසින් පැමිණි ත්‍රීරෝද රථයේ ගැටීමෙන් මෙම අනතුර සිදුව ඇති බවයි.", "URL": "https://sinhala.adaderana.lk/news.php?nid=104811", "Category": null, "Parent URL": null}