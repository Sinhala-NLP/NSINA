{"Source": "Adaderana", "Timestamp": "December 5, 2013 03:23 pm", "Headline": "කැසිනෝවෙන් රැකියා දුන්නත් සාරධර්ම පිරිහි ලැබෙන ධනයෙන් ඵලය කුමක්ද?", "News Content": "කැසිනෝ ව්‍යාපාරය සංවර්ධනය කිරිම මඟින් රටේ සාරධර්ම වලට බොහෝ විනාශයන් සිදු විය හැකි බව ත්‍රෛනිකායික මහා නාහිමිවරු පවසති. කැසිනෝ ව්‍යාපාරය ප්‍රචලිත කිරීම මඟින් රටේ ආගමික, සංස්කෘතික සහ සාරධර්ම පිරිහීමට ලක්වනු ඇති බව උන් වහන්සේලාගේ අත්සනින් යුතු නිවේදනයක් මඟින් පෙන්වාදෙයි. රටේ ජනතාවගේ සාරධර්ම පිරිහීමට පත් කර අනාගතය උකසට තබා හාරදහසකට පමණ රැකියා ලබා දී ලැබෙන ධනයෙන් ඇති ඵලය කුමක් දැයි ත්‍රෛනිකායික මහා නාහිමිවරු සිය නිවේදනය මගින් ප්‍රශ්න කරයි.", "URL": "https://sinhala.adaderana.lk/news.php?nid=39350", "Category": null, "Parent URL": null}