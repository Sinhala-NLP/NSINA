{"Source": "Adaderana", "Timestamp": "October 8, 2018 01:16 pm", "Headline": "ගමන වෙනස් කළ ධීවරයෝ නිසා මංගල පිච්චෙයි", "News Content": "ඉන්ධන මිල වැඩි කි‍රීම ඇතුළු ඉල්ලීම් කිපයක් මුල්කර ගනිමින් ධීවරයින් පිරිසක් අද(08) පෙරවරුවේ සිට වයික්කාල තෝප්පුව පාලම හරස් කරමින් විරෝධතාවයක නිරිත ව සිටින බව අද දෙරණ වාර්තාකරු පවසයි. ඉන්දන මිල වැඩි කිරීම, අයිස් මිල ඉහළ දැමිම හා පෞද්ගලික සමාගමකට මුහුදේ මසුන් ඇල්ලීම සඳහා නැව් 30 කට අධික සංඛ්‍යාවකට අවසර දීම යන ගැටලු නිරාකරණය කර දෙන ලෙස රජයට බල කරමින් විරෝධතාවය දියත් කළ බව ධීවරයෝ සඳහන් කළේය. විරෝධතාවය හේතුවෙන් දහවල් 11.00 සිට කොළඹ හලාවත, මිගමුව කුරුණෑගල හා මිගමුව කුළියාපිටිය ප්‍රධාන මාර්ග සම්පුර්ණයෙන්ම ගමනා ගමන කටයුතු ඇණ හිට ඇත. එම මාර්ගවල ගමන් ගන්නා රථ වාහන සඳහා විකල්ප මාර්ග භාවිතා කරන ලෙස පොලීසිය ඉල්ලිමක් කරයි. විරෝධතාවයට පුත්තලම හා මිගමුව ප්‍රදේශවල ධීවරයෝ එක්වි සිටින බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=97354", "Category": null, "Parent URL": null}