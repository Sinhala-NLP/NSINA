{"Source": "Adaderana", "Timestamp": "September 2, 2018 12:12 pm", "Headline": "කෝලිට ආසියානු කුසලානය අහිමි වෙයි", "News Content": "ඉන්දීය ක්‍රිකට් කණ්ඩායමේ නිත්‍ය නායක විරාත් කෝලී ආසියානු කුසලාන ක්‍රිකට් තරගාවලියෙන් විවේක ගන්වා තිබේ. ඒ අනුව තරගාවලියේ දී ඉන්දීය කණ්ඩායමේ නායකත්වය රෝහිත් ශර්මා වෙත ලබා දී ඇති බව වාර්තා වේ. ආසියානු කුසලාන ක්‍රිකට් තරගාවලිය එක්සත් අරාබි එමිර් රාජ්‍යයේ දී ලබන 15 වැනිදා ආරම්භ වේ. ඉන්දීය කණ්ඩායම මේ වන විට එංගලන්තයේ තරග සංචාරයක නිරත වන අතර එංගලන්ත කණ්ඩායම සමග පැවැත්වෙන තරග පහකින් සමන්විත ටෙස්ට් තරගාවලිය අවසන් වීමට නියමිතව ඇත්තේ ලබන 11 වැනිදායි. ආසියානු ක්‍රිකට් තරගාවලිය අවසන් වීමත් සමඟ ඉන්දීය කණ්ඩායම බටහිර ඉන්දීය කොදෙව් කණ්ඩායම සමඟ ටෙස්ට් තරගාවලියකට සහභාගී වීමට නියමිතය. මෙලෙස අඛන්ඩව තරගාවලි කිහිපයක් පැවැත්වීම හේතුවෙන් ආසියානු කුසලාන තරගාවලියෙන් විරාත් කෝලී විවේක ගැන්වීමට ඉන්දීය ක්‍රිකට් තේරීම් කමිටුව පියවර ගෙන ඇත.", "URL": "https://sinhala.adaderana.lk/news.php?nid=95413", "Category": null, "Parent URL": null}