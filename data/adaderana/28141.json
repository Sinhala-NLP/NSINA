{"Source": "Adaderana", "Timestamp": "October 9, 2012 10:38 am", "Headline": "බදුල්ලේ අකුණු රැසක්", "News Content": "බදුල්ල දිස්ත්‍රික්කය ආශ්‍රිතව අකුණු සැර වැදීමේ සිදුවීම් රැසක් වාර්තා වන බව ආපදා කළමනාකරණ මධ්‍යස්ථානය පවසයි. ඊයේ (08) පස්වරුවේ ද රීදිමාලියද්ද ප්‍රදේශයේ දී කුඩා ළමුන් තිදෙනෙකුට අකුණු සැර වැදී රෝහල්ගත කර ඇති බව වාර්තා වේ. මේ වසර තුළ බදුල්ල දිස්ත්‍රික්කයේ අකුණු සැර වැදීම් හේතුවෙන් විදේශිකයින් දෙදෙනෙකු ඇතුළු පුද්ගලයින් තිදෙනෙකු ජීවිතක්ෂයට පත්ව ඇති බව බදුල්ල දිස්ත්‍රික් ආපදා කළමනාකරණ මධ්‍යස්ථානයේ සහකාර අධ්‍යක්ෂ එම්.එල්.උදය කුමාර මහතා සඳහන් කළේය. බදුල්ල දිස්ත්‍රික්කයේ පිහිටා ඇති භූගෝලීය පසුබිම අකුණු අනතුරු වැඩිවීමට හේතුවී ඇති බව උදය කුමාර මහතා සඳහන් කරයි.", "URL": "https://sinhala.adaderana.lk/news.php?nid=28141", "Category": null, "Parent URL": null}