{"Source": "Adaderana", "Timestamp": "May 17, 2019 03:38 pm", "Headline": "හෙරොයින් සමඟ සැකකරුවෙක් අත්අඩංගුවට", "News Content": "නවගත්තේගම, රළපනාව, අලිවැට ආසන්නයේදී හොරොයින් ජාවාරමට සම්බන්ධ අයෙකු අද (17) අළුයම හෙරොයින් ද සමඟ අත්අඩංගුවට ගත් ගෙන ඇති බව වාර්තා වෙයි. මෙසේ අත් අඩංගුවට ගෙන ඇත්තේ සාලියවැව පොලිස් වසමේ 22 කනුව ප්‍රදේශයේ පදිංචි 32 හැවිරිදි හෙරෝයින් ජාවාරමට සම්බන්ධ ප්‍රබලයකු බව අද දෙරණ වාර්තාකරු පවසයි. සැකකරු ඔහු ගමන් කරමින් සිටි යතුරු පැදියේ ද හෙරොයින් සඟවා තිබු බව වාර්තා වෙයි. නවගත්තේගම පොලීසියේ ස්ථානාධිපතිවරයාට ලැබුණු තොරතුරක් මත මෙම අත්අඩංගුවට ගැනීම සිදුකර ඇත. වසර කිපයක සිට මෙම සැකකරු සාලියවැව ඇතුළු ප්‍රදේශ ගණනාවක මෙම ජාවාරම සිදුකර ඇති බව වාර්තා වෙයි. සැකකරු අද (17) දින ආණමඩුව අධිකරණයට ඉදිරිපත් කිරීමට නියමිතව තිබුණි. නවගත්තේගම පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=110152", "Category": null, "Parent URL": null}