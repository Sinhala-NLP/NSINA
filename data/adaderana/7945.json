{"Source": "Adaderana", "Timestamp": "April 22, 2010 05:25 pm", "Headline": "කොල්ලකරුවන් දෙදෙනෙක් මාට්ටු", "News Content": "අපරාධ රැසකට සම්බන්ධ කොල්ලකරුවන් දෙදෙ‍නකු වත්තල ප්‍රදේශයේ දී අත්අඩංගුවට ගෙන තිබේ. මාළිගාවත්ත ප්‍රදේශයේ කොල්ලකෑම් පුද්ගල පහරදීම් ඇතුළු අපරාධ රැසකට මොවුන් සම්බන්ධ බවට තොරතුරු අනාවරණය වී ඇති බව ‍පොලිසිය පවසයි. කොළඹ මධ්‍යම දිසා අපරාධ කොට්ඨාශයේ නිලධාරීන් විසින් සිදුකළ වැටලීමකදී මොවුන් අත්අඩංගුවට ගෙන තිබේ. අත්අඩංගුවට ගත් සැකකරුවන් අද අධිකරණයට ඉදිරිපත් කිරීමට නියමිත අතර මෙම කොල්ල කල්ලියට සම්බන්ධ තවත් සැකකරුවන් දෙදෙනකු අත්අඩංගුවට ගැනීම සඳහා පරීක්ෂණ ආරම්භ කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=7945", "Category": null, "Parent URL": null}