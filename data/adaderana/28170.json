{"Source": "Adaderana", "Timestamp": "October 10, 2012 12:47 pm", "Headline": "දෙමළ සන්ධානය බාධා කරොත් ලක්ෂ 15 ක් එක්ක යාපනයට එනවා", "News Content": "දිවිනැඟුම පනත් කෙටුම්පත සම්මත කර ගැනීමේ දී දෙමළ සන්ධානය විසින් බාධා එල්ල කළහොත් ලක්ෂ 15 ජනතාවක් සමඟ යාපනයට පැමිණෙන බව ඒකාබද්ධ සමෘද්ධි වෘත්තීය සමිති සන්ධානය පවසයි. දිවිනැඟුම පනත් කෙටුම්පත පාර්ලිමේන්තුවේ සම්මත කිරීමට බාධා එල්ල කිරීම සඳහා විපක්ෂයට හෝ වෙනත් කිසිදු අයෙකුට සදාචාරාත්මක අයිතියක් නොමැති බව එම සන්ධානය සඳහන් කරයි. මහනුවර ප‍්‍රදේශයේ පැවති මාධ්‍ය හමුවකට එක් වෙමින් ඒකාබද්ධ සමෘද්ධි වෘත්තීය සමිති සන්ධානය මෙම අදහස් දැක්වීය.", "URL": "https://sinhala.adaderana.lk/news.php?nid=28170", "Category": null, "Parent URL": null}