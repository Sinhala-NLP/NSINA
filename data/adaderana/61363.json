{"Source": "Adaderana", "Timestamp": "June 22, 2016 05:42 pm", "Headline": " වෙළෙඳසැල් හිමියන් 27කට නීතිමය පියවර", "News Content": "පරිභෝජනයට නුසුදුසු ආහාර පාන අලෙවි කළ අනුරාධපුර නගරය ආශ්‍රිත වෙළෙඳසැල් හිමියන් 27 දෙනෙකුට එරෙහිව නීතිමය පියවර ගෙන තිබේ. පොසොන් සමය තුළ මහජන සෞඛ්‍ය පරීක්ෂකවරුන් සිදුකළ පරීක්ෂා කිරීම්වල දී එම වෙළෙඳසැල් වැටලීමට කටයුතු කළ බව අද දෙරණ වාර්තාකරු පැවසුවේය. පරිභෝජනයට නුසුදුසු ආහාර පාන අලෙවිකළ එම වෙළෙඳුන් 27 දෙනා අත්අඩංගුවට ගෙන බැඳුම්කර මත මුදාහැර ඇති අතර ඔවුන් අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත බව සඳහන්ය. පොසොන් සමය නිමිත්තෙන් අනුරාධපුර නගරය සහ පූජා නගරය ආශ්‍රිතව වෙළෙඳසැල් 300කට වැඩි ප්‍රමාණයක් මහජන සෞඛ්‍ය පරීක්ෂකවරු විසින් පරික්ෂාවට ලක් කර තිබේ.", "URL": "https://sinhala.adaderana.lk/news.php?nid=61363", "Category": null, "Parent URL": null}