{"Source": "Adaderana", "Timestamp": "October 13, 2018 09:41 am", "Headline": "හෙරොයින් ළඟ තබාගෙන සිටි 2ක් අත්අඩංගුවට", "News Content": "හෙරොයින් ළඟ තබාගෙන සිටි පුද්ගලයෙකු වීරඟුල, උඳුගොඩ ප්‍රදේශයේදී අත්අඩංගුවට ගෙන තිබේ. වීරඟුල පොලිසිය විසින් සිදුකළ වැටලීමකදී උදුගොඩ, රුග්ගහවිල ප්‍රදේශයේ නිවසකදී සැකකරු සතුව තිබී හෙරොයින් ග්‍රැම් 23යි මිලි ග්‍රෑම් 500ක් හා රුපියල් ලක්ෂ දෙකක මුදලක්ද පොලීසිය බාරයට ගෙන ඇති බව පොලීස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගෙන ඇත්තේ එම ප්‍රදේශයේම පදිංචි 29 හැවිරිදි පුද්ගලයෙකු වන අතර ඔහු අද(13) ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර හෙරොයින් ග්‍රෑම් 19යි මිලි ග්‍රෑම් 960ක් ලඟ තබාගෙන සිටි පුද්ගලයෙකු කෙසෙල්වත්ත, කැඩිච්චවත්ත ප්‍රදේශයේදී අත්අඩංගුවට ගෙන තිබේ. අත්අඩංගුවට ගත් 33 හැවිරිදි සැකකරු අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසීය.", "URL": "https://sinhala.adaderana.lk/news.php?nid=97615", "Category": null, "Parent URL": null}