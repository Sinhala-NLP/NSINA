{"Source": "Adaderana", "Timestamp": "April 18, 2011 06:35 pm", "Headline": "කොළඹින් ගිය තිදෙනෙක් පදියපැලැල්ලේදී දිය රකුසාට බිලි", "News Content": "නුවරඑළිය , පදියපැලැල්ල ප්‍රදේශයේ දී බෙලිහුල්‍ ඔයේ දිය නෑමට ගිය තිදෙනෙකු දියේ ගිලී මිය ගොස් තිබේ. මෙලෙස මිය ගොස් ඇත්තේ කොළඹ ප්‍රදේශයේ පදිංචි තරුණයින් දෙදෙනෙකු සහ එම ප්‍රදේශයේ පදිංචි තරුණියක බව මතුරට පොලිසිය සඳහන් කරයි. මිය ගිය තරුණයින් දෙදෙනා සහ තවත් පිරිසක් පදියපැලැල්ල ප්‍රදේශයේ ඔවුන්ගේ ඥාතී නිවසකට ගිය අවස්ථාවේ දී මෙලෙස අනතුරට පත් වී ඇති බව පොලිසිය වැඩිදුරටත් කියා සිටියි. මිය ගිය අයගේ සිරුරු මේ වන විට සොයා ගෙන ඇති අතර වැඩිදුර පරීක්ෂණ පදියපැලැල්ල පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=15548", "Category": null, "Parent URL": null}