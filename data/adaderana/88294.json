{"Source": "Adaderana", "Timestamp": "April 30, 2018 04:15 pm", "Headline": "පහන්කූඩු සඳහා විදුලිය ගැනීමේදී ආරක්ෂාව ගැන වැඩි අවධානයක් යොමු කරන", "News Content": "වෙසක් කලාප සහ වෙසක් දිනය නිමිත්තෙන් නිර්මාණය වන පහන්කූඩු සඳහා විදුලි ලබා ගැනීමේදී මහජන ආරක්ෂාව සඳහා වැඩි අවධානයක් යොමු කරන ලෙස විදුලිබල හා පුනර්ජනනීය බලශක්ති අමාත්‍යාංශය පවසයි. ඕනෑම වෙසක් ආලෝක කරණයන් සඳහා විදුලි සේවා ලබාගැනීමට අදාළ ප්‍රාදේශිය විදුලි ඉංජිනේරු කාර්යාලය හෝ විදුලි අධිකාරි කාර්යාලයට ඉල්ලුම් කළ හැකි බව එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේය. විශේෂයෙන්ම විදුලිය සම්බන්ධයෙන් ඇති වන ගැටළු සඳහා ද එම කාර්යාලය හා සම්බන්ධවීමෙන් විසදුම් ලබාගත හැකි බව ද හෙතෙම ප්‍රකාශ කළේය. අනතුරු අවධානම ඇති නොවන අයුරින් මෙම කාලය තුළ විදුලි සම්බන්ධ කටයුතු සිදු කිරීමට සංවිධායකයින් විසින් වගබලාගත යුතු බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=88294", "Category": null, "Parent URL": null}