{"Source": "Adaderana", "Timestamp": "June 1, 2018 06:00 am", "Headline": "සමෘද්ධි බැංකුව කියන්නේ ඉතිරි කිරීම් පුරුදු කරන පුහුණු මධ්‍යස්ථානයක්", "News Content": "කාර්යක්ෂම සමෘද්ධි බැංකු සේවාවක් හා සමෘද්ධි නිලධාරීන් ඇගයීම සඳහා සමෘද්ධි සංවර්ධන දෙපාර්තමේන්තුව වාර්ෂිකව සංවිධානය කරන සමෘද්ධි බැංකු හරසර 2018 මුදල් හා ජනමාධ්‍ය අමාත්‍ය මංගල සමරවීර මහතාගේ ප්‍ර‍ධානත්වයෙන් බණ්ඩාරනායක ජාත්‍යන්තර සම්මන්ත්‍ර‍ණ ශාලාවේදී පැවැත්විනි. සමෘද්ධි බැංකුව කියන්නේ ඉතිරි කිරීම් පුරුදු කරන පුහුණු මධ්‍යස්ථානයක් බවත් ගමේ මුල්ලක තිබුන බැංකුව මහපාරට ගෙනැල්ල සමෘද්ධි නිලධාරීන්ට හොඳ තැනක් ලබා දී ඔවුන් ශක්තිමත් කරන්න කටයුතු කළ යුතු බව සමාජ සවිබලගැන්වීම් අමාත්‍ය පී.හැරිසන් මහතා පැවසීය. තවද සමෘද්ධි නිලධාරීන්ගේ සේවය ස්ථිර කිරීමටත් ඔවුන්ට විශ්‍රාම වැටුපක් ලබා දීමටත් කටයුතු කරන බව අමාත්‍යවරයා සඳහන් කළේය. මෙහිදී අදහස් දැක්වු මුදල් හා ජනමාධ්‍ය අමාත්‍ය මංගල සමරවීර මහතා; 2012 දී සියයට 6.7 ක්වු ජාතික දරිද්‍රතාවය අද වන විට සියයට 4.1දක්වා අඩුවී ඇති බවත් මේ සම්බන්ධයෙන් සමෘද්ධි බැංකුවට ස්තුතිවන්ත වන බවත් පැවසීය. මෙහිදී සමාද්ධි ප්‍ර‍ජාමුල බැංකු ශ්‍රේණිගත කිරීම හා නිලධාරීන් අගැයීම සිදු කෙරිණි. ජාතික මට්ටමින් ඉදිරියෙන් සිටින සමෘද්ධි ප්‍ර‍ජාමුල බැංකු 10 අතරින් ප්‍ර‍ථම ස්ථානය යාපනය ඉනුවිල් සමෘද්ධි බැංකුවට හිමි වු අතර ලක්ෂ 10 ක මුදල් ත්‍යාගයක්ද හිමිවිය. දිවයිනේ වැඩිම අළුත් අවුරුදු ඉතුරුම් (2017) රැස්කළ නිලධාරියා සදහා වු කුසලානය කුරුනෑගල මඩහපොල සමෘද්ධි ප්‍ර‍ජාමුල බැංකුවේ සමෘද්ධි සංවර්ධන නිලධාරී එස්. තිස්ස කුමාර සුභසිංහ මහතා හිමි කර ගත්තේය. සමෘද්ධි බැංකුවල වැඩිම ණය නිකුත් කිරීම වෙනුවෙන් කුසලානය හිමිකර ගත්තේ දැරනියගල සමෘද්ධි ප්‍රජාමුල බැංකුවේ එච්.පී.ටී.පියදාස මහතාය.දිවයිනේ වැඩිම ක්ෂේත්‍ර‍ ලැබීම් රැස් කළ නිලධාරියා ගාල්ල ඇල්ලකන්ද සමෘද්ධි බැංකුවේ ඩී.මයාකඩුව මහතා සම්මානය හිමිකර ගත්තේය.", "URL": "https://sinhala.adaderana.lk/news.php?nid=90156", "Category": null, "Parent URL": null}