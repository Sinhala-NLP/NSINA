{"Source": "Adaderana", "Timestamp": "January 5, 2016 11:30 am", "Headline": "දැඩි සටනකින් පසු ශ්‍රී ලංකාව පරාජය වැළඳගනියි", "News Content": "ශ්‍රී ලංකාවට එරෙහි 5 වැනි එක්දින තරඟයද ජය ගනිමින් තරඟාවලිය 3ට 1ක් ලෙස ජය ගැනීමට නවසීලන්ත කණ්ඩායම මීට ටික‍ වේලාවකට පෙර සමත් විය.මෙම තරඟයේ පළමු ඉනිම ක්‍රීඩා කළ නවසීලන්තය කඩුලු 5ට ලකුණු 294ක් ලබාගත් අතර පිළිතුරු ලෙස ශ්‍රී ලංකාවට පන්දුවාර 47.1දී සියලු දෙනා දැවී ලබාගත හැකිවූයේ ලකුණු 258ක් පමණි.ජයග්‍රාහි ඉලක්කය හඹායාමේදී ශ්‍රී ලංකා මුල්පෙළ පිතිකරුවන් අසාර්ථක වුවද මැදපෙළ පිතිකරුවන් ලකුණු අතරට පැමිණෙමින් කළ අරගලය අවසානයේ මුදුන්පත් කර ගත නොහැකි වූයේ අවශ්‍ය ඉලක්කයට යාමට වේගයෙන් ලකුණු රැස්කිරීමට යාම නිසාය.ඇන්ජලෝ මැතිව්ස් ලකුණු 95කින්ද, දිනේෂ් චන්දිමාල් ලකුණු 50කින්ද, මිලින්ද සිරිවර්ධන ලකුණු 39කින්ද ශ්‍රී ලංකා ඉනිම ශක්තිමත් කිරීමට දායක විය.කෙසේ හෝ තරඟ 5කින් සමන්විත තරඟාවලියේ එක් තරඟයක් වර්ෂාව නිසා අතහැර දැමීමට සිදුවීමත් සමග තරඟාවලිය 3ට 1ක් ලෙස ජය ගැනීමට නවසීලන්තයට අවස්ථාව ලැබිණ.", "URL": "https://sinhala.adaderana.lk/news.php?nid=56157", "Category": null, "Parent URL": null}