{"Source": "Adaderana", "Timestamp": "February 20, 2014 08:10 pm", "Headline": " ජය ශ්‍රී ලංකාවටයි", "News Content": "බංග්ලාදේශ කණ්ඩායම හා ශ්‍රී ලංකා කණ්ඩායම අතර පැවැත්වෙන දෙවන එක්දින ක්‍රිකට් තරඟයෙන් වැඩි ලකුණු 61 න් ජයග්‍රහණය කිරීමට ශ්‍රී ලංකා කණ්ඩායමට හැකිවී තිබේ. අද ඩකාහි පැවති තරඟයේ පළමුවෙන් පන්දුවට පහරදුන් ශ්‍රී ලංකාව කඩුලු 6ක් දැවී නියමිත පන්දුවාර පනහ තුළ ලකුණු 289 ක් ලබා ගැනීමට සමත් විය. එහිදී ඉතා විශිෂ්ඨ ඉනිමක් ක්‍රීඩා කළ කුමාර් සංගක්කාර සිය එක්දින ක්‍රිකට් දිවියේ 17 වන ශතකය වාර්තා කළ අතර ප්‍රියංජන් ලකුණු 60ක් ද, ඇංජලෝ මැතිව්ස් ලකුණු 56ක්ද එහිදී ලබා ගන්නා ලදී. කෙසේ වෙතත් අනතුරුව පිටියට පිවිසි බංග්ලාදේශ කණ්ඩායමට සියලුදෙනාම දැවී පන්දුවාර 43 ක් තුළ ලබාගත හැකිවූයේ ලකුණු 228 ක් පමණි. ඒ අනුව ශ්‍රී ලංකා කණ්ඩායමට ජයග්‍රහණය හිමිවූ අතර තරඟාවලියද 2-0 ක් ලෙස ජයගැනීමට ශ්‍රී ලංකාවට හැකිවිය.", "URL": "https://sinhala.adaderana.lk/news.php?nid=41260", "Category": null, "Parent URL": null}