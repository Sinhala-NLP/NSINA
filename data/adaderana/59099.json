{"Source": "Adaderana", "Timestamp": "April 11, 2016 03:36 pm", "Headline": "දෙමළ ජාතික සන්ධාන මන්ත්‍රීවරුන් විරෝධතාවක", "News Content": "යාපනය, මානිප්පායි, කූලාවඩි ප්‍රදේශයේ ඉඩම් කිහිපයක් ආරක්ෂක අංශ වෙත පවරා ගැනීමේ සූදානමක් ඇති බව පවසමින් උතුරු පළාත් සභා දෙමළ ජාතික සන්ධාන මන්ත්‍රීවරුන් ඇතුළු පිරිසක් විරෝධතාවක නිරත වී තිබේ.අද(11) උදෑසන යාපනය දිස්ත්‍රික් ලේකම්වරයාගේ කාර්යාලයේ ඉදිරිපස දොරටුව අසළ බිම වාඩි වී ඔවුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය.කූලාවඩි ප්‍රදේශයේ ඉඩම් පවරා ගැනීමට විරුද්ධව දිස්ත්‍රික් ලේකම්වරයා වෙත පෙත්සමක් භාරදීමෙන් අනතුරුව මෙම විරෝධතාව ආරම්භ කර තිබේ.විරෝධතාවය සඳහා එම්.කේ ශිවාජිලිංගම් සහ බී. ගජදීපන් ඇතුළු උතුරු පළාත් සභා මන්ත්‍රීවරුන් සහ යාපනයේ නැවත පදිංචි ජනතාව ඇතුළු පිරිසක් එක්ව සිටි බව සඳහන්ය.", "URL": "https://sinhala.adaderana.lk/news.php?nid=59099", "Category": null, "Parent URL": null}