{"Source": "Adaderana", "Timestamp": "August 6, 2017 12:25 pm", "Headline": "නිදහස් සෞඛ්‍ය සේවාව අකුරටම ක්‍රියාත්මක වෙනවා", "News Content": "ශ්‍රී ලංකාව වැනි නිදහස් සෞඛ්‍ය සේවාවක් ලබාදෙන වෙනත් රටවල් ඇත්නම් ප්‍රකාශ කරන ලෙස සෞඛ්‍ය අමාත්‍ය රාජිත සේනාරත්න මහතා අභියෝග කරයි.වත්මන් රජය යටතේ නිදහස් සෞඛ්‍ය සේවාව අකුරටම ක්‍රියාත්මක වන බව අමාත්‍යවරයා පවසයි.කෙසේවෙතත් මාලඹේ සයිටම් පෞද්ගලික වෛද්‍ය විද්‍යාලය යොදා ගනිමින් සෞඛ්‍ය සේවාව පෞද්ගලීකරණය කරන බවට ඇතැමුන් චෝදනා කරන බව රාජිත සේනාරත්න අමාත්‍යවරයා පෙන්වා දෙයි. තමා සෞඛ්‍ය අමාත්‍යවරයා ලෙස පත්වීමෙන් පසුව අසරණ රෝගී ජනතාව වෙනුවෙන් විශේෂ සේවාවන් 24ක් දියත් කර ඇති බව අමාත්‍යවරයා පවසයි. මහනුවර මහ රෝහලේ නව සංවර්ධන ව්‍යාපෘති සඳහා මුල්ගල් තැබීමේ අවස්ථාවට එක්වෙමින් රාජිත සේනාරත්න අමාත්‍යවරයා මේ බව ප්‍රකාශ කර තිබේ.රජයේ වැඩපිළිවෙළ කඩාකප්පල් කිරීමට ඇතැමුන් උත්සාහ කළ ද අභියෝග මැද රජය ඉදිරියටම ගමන් කරන බව අමාත්‍යවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=76008", "Category": null, "Parent URL": null}