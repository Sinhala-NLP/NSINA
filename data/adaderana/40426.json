{"Source": "Adaderana", "Timestamp": "January 17, 2014 06:52 pm", "Headline": "ශ්‍රී ලංකාව 428 /9යි - දිල්රුවන් 95යි", "News Content": "පකිස්ථානයට එරෙහිව පැවැත්වෙන තෙවැනි ටෙස්ට් තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 9ක් දැවී ලකුණු 428ක් ලබා සිටියදී ඉනිම අත්හිටුවීමට තීරණය කරන ලදී. ශ්‍රී ලංකා කණ්ඩායම වෙනුවෙන් නායක ඇන්‍ජලෝ මැතිව්ස් ලකුණු 91ක් හා පළමු ටෙස්ට් තරඟයට ක්‍රීඩා කළ දිල්රුවන් පෙරේරා ලකුණු 95ක් ලබා ගැනීමට සමත්විය. දිල්රුවන් අද තරඟයේදී ශතකයක් ලබා ගත්තේ නම් ක්‍රිකට් වාර්තා පොත් අතර අලුත්ම වාර්තාවකට හිමිකම් කීමට ඉඩ තිබිණ. ඒ ශ්‍රී ලාංකික ක්‍රීඩකයෙකු විදේශයකදී ඔහු සහභාගි වන පළමු ටෙස්ට් තරඟයේදී ශතකයක් ලබා ගනිමිනි. කෙසේ වුවද එම අවස්ථාව දිල්රුවන්ට අහිමි වී ගියේය. මෙම තරඟාවලියේ පළමු තරඟය ජය පරාජයෙන් තොරව අවසන් වුවද දෙවැනි තරඟ‍ය ශ්‍රී ලංකාව ජය ගත්තේය.", "URL": "https://sinhala.adaderana.lk/news.php?nid=40426", "Category": null, "Parent URL": null}