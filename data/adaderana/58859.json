{"Source": "Adaderana", "Timestamp": "April 2, 2016 02:42 pm", "Headline": "ඉබෝලා ආසදනය වී ලයිබීරියාවේ කාන්තාවක මරුට", "News Content": "ඉබෝලා වෛරසය ආසදනය වීමෙන් ලයිබීරියාවේ කාන්තාවක් මියගොස් තිබේ.ලයිබීරියාවේ මොන්රෝවියා අගනුවර රෝහලක ප්‍රතිකාර ලබමින් සිටියදී ඇය මියගොස් ඇති බව විදෙස් මාධ්‍ය වාර්තා කළේය. මියගොස් ඇත්තේ 30 හැවිරිදි කාන්තාවක බව සඳහන්ය.ලෝක සෞඛ්‍ය සංවිධානය විසින් ලයිබීරියාව ඉබෝලා වසංගතයෙන් තොර රටක් බවට පසුගිය ජනවාරි මාසයේ ප්‍රකාශයට පත් කළ ද ලයිබීරියාවේ ඇතැම් ප්‍රදේශවල යළි එම වෛරසය පැතිරෙමින් පවතින බව විදෙස් මාධ්‍ය වාර්තා කරයි.පසුගිය වසර දෙකක කාලය තුළ ඉබෝලා වසංගතය හේතුවෙන් පුද්ගලයින් 11,300කට අධික සංඛ්‍යාවක් මියගිය අතර සියොරාලියන් සහ ලයිබීරියාවට ඉන් දැඩි බලපෑමක්ද එල්ල වුණි.", "URL": "https://sinhala.adaderana.lk/news.php?nid=58859", "Category": null, "Parent URL": null}