{"Source": "Adaderana", "Timestamp": "June 4, 2014 12:22 pm", "Headline": "අවනීතියෙන් යන්න ගිහින් නීතියෙන් කොටුවෙයි ", "News Content": "නීති විරෝධීව ඔස්ට්‍රේලියාවට යෑම සඳහා සුදානමින් සිටි පුද්ගලයින් 13 දෙනෙකු මොරටුව ලුනාව ප්‍රදේශයේ දී අත්අඩංගුවට ගෙන තිබේ. මොරටුව පොලිසියට ලැබුණු තොරතුරකට අනුව සිදුකළ සෝදිසියක දී ලුනාව ප්‍ර දේශයේ ලැගුම්හලක රැඳී සිටි සැකකරුවන් අත්අඩංගුවට ගෙන ඇති බව සඳහන් වෙයි. පසුගිය මස 26 වැනිදා සිට මොවුන් අදාළ ලැගුම්හලේ නවාතැන්ගෙන සිට ඇති බව පොලිසිය පවසයි. අත්අඩංගුවට ගත් පිරිස නැදුන්කේනි, මුල්ලයාවේලි, යාපනය , මුලතිව්, කිළිනොච්චි සහ වව්නියාව යන ප්‍රදේශවල පදිංචිකරුවන් බව සඳහන් වෙයි. අදාළ පුද්ගලයින් පිරිස ඔස්ට්‍රේලියාවට යවන බවට යාපනය ප්‍රදේශයේ පදිංචිකරුවෙකු පොරොන්දුවී ඇති අතර ඒ සඳහා එක් අයෙකුගෙන් රුපියල් 10,000 ක මුදලක් ලබාගෙන ඇති බව පොලිසිය පැවසුවේය. සිද්ධිය සම්බන්ධයෙන් මොරටුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43729", "Category": null, "Parent URL": null}