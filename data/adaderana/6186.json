{"Source": "Adaderana", "Timestamp": "January 22, 2010 06:30 pm", "Headline": "ප්‍රහාරයේ වගකීම ආණ්ඩුවටයි", "News Content": "ශ්‍රීලංකා නිදහස් පක්ෂයේ මහජන පාර්ශවයේ ප්‍රධාන ලේකම් ටිරාන් අලස් මහතාගේ නිවසට බෝම්බ ප්‍රහාරයක් එල්ල කළ කිසිවෙක් කිසිදු දිනක හෙළි නොවන බව තමන්ට ඉඳුරාම ප්‍රකාශ කළ හැකි බව හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග මැතිණිය පැවසීය. කුමන හෝ හේතුවක් නිසා මෙකල අපරාධ කරන කිසිවෙකු ත් අත්අඩංගුවට ගැනීමට පොලීසියට හැකියාවක් නැතැයි ඇය කියා සිටියේ අද පස්වරුවේ ටිරාන් අලස් මහතාගේ නිවසට සහභාගී වූ අවස්ථාව ආවරණය කිරීමට පැමිණි මාධ්‍යවේදීන් අමතමිනි. තමා ජනාධිපතිධූරය හෙබවූ කාලයේ මෙවන් අපරාධ සිදු වූ විට පුද්ගලිකවම පොලිසීය කැඳවීමට,සී.අයි.ඩීය කැඳවීමට ක්‍රියා කළ බව ද හිටපු ජනාධිපතිනිය කියා සිටියාය. ටිරාන් අලස් මහතාගේ නිවසට බෝම්බ ප්‍රහාර එල්ල කිරීමේ වගකීම ආණ්ඩුව බාරගත යතු බව ද ඇය අවධාරණය කළාය.", "URL": "https://sinhala.adaderana.lk/news.php?nid=6186", "Category": null, "Parent URL": null}