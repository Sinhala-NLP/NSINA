{"Source": "Adaderana", "Timestamp": "November 24, 2013 11:44 am", "Headline": "සඳුන්පුර ඝාතනයට හේතු කිහිපයක් - දරුවාට කාගේ පිළිසරණ ද?", "News Content": "මත්තේගොඩ සඳුන්පුර ප්‍රදේශයේදී අද (24) උදෑසන සැමියෙකු සිය බිරිය මරා ඔහුද සියදිවි හානි කර ගැනීමට ආසන්නතම හේතුව ඉඩම් ආරවුලක් හා ඔවුන්ටම කියා දරුවෙක් නොමැති බව මූලික පරීක්ෂණවලදී අනාවරණය වී ඇතැයි පොලීසිය පවසයි. ඔවුන් ළඟ හැදී වැඩෙමින් සිටි 11 හැවිරිදි දැරිය ද හදා වඩා ගැනීමට ගත් ළමයෙක් බව මුලීක පරීක්ෂණවලදී හෙළි වී ඇත. එසේම ඉඩම් ආරවුලක් ද මෙම ඝාතනයට හේතුව බව පවසන පොලීසිය සිද්ධිය ගැන වැඩිදුරටත් පරීක්ෂණ කරන බව කියයි. අවුරුදු 40 වයස් සීමාවල පසුවන අනුලා හේරත් නැමැති කාන්තාව හා ෂෙල්ටන් දයාපාල නැමැති සැමියා මෙලෙස අද උදෑසනම ජීවිතවලින් සමුගෙන තිබුණේ හදා වඩා ගත් බව කියන දරුවාගේ ජීවිතය ද අඳුරු කරමිනි.", "URL": "https://sinhala.adaderana.lk/news.php?nid=39081", "Category": null, "Parent URL": null}