{"Source": "Adaderana", "Timestamp": "April 27, 2016 09:10 am", "Headline": "ඩුබායි ගිහින් හොරෙන් වාහන විකුණලා ", "News Content": "ඩුබායිහි රථවාහන අලෙවිසැලකින් මෝටර් රථ 11ක් අනවසරයෙන් විකුණා පළා ගිය ශ්‍රී ලාංකික සේවකයින් තිදෙනෙකුට එරට අධිකරණය මගින් වසර තුන බැගින් සිර දඩුවම් නියම කර තිබේ.ඩිනාර් මිලියන 2.8ක් වටිනා මෝටර් රථ 11ක් මෙම ශ්‍රී ලාංකික සේවකයින් විසින් එහි හිමිකරු විදේශ ගතව සිටින අවස්ථාවක විකුණා පළා ගොස් ඇති බවට එරට අධිකරණය හමුවේ කරුණු වාර්තා වී තිබුණි.අදාළ චෝදනාවන්ට මෙම සේවකයින් තිදෙනා වැරදිකරු කරමින් ඔවුන්ට සිර දඩුවමට අමතරව ඩුබායි අධිකරණය ඔවුන්ට ඩිනාර් එක්ලක්ෂ 50,000 බැගින් දඩයක්ද නියම කර ඇති බව සඳහන්ය.අධිකරණය තවදුරටත් නියෝග කර ඇත්තේ මෙම ශ්‍රී ලාංකිකයින් තිදෙනාගේ සිර දඩුවම් කාලය නිමවීමෙන් පසුව ඔවුන් රටින් පිටුවහල් කරන ලෙසයි.", "URL": "https://sinhala.adaderana.lk/news.php?nid=59544", "Category": null, "Parent URL": null}