{"Source": "Adaderana", "Timestamp": "March 13, 2018 07:25 am", "Headline": "අතුරුදන්වුවන් ගැන සොයන්න මූලික වැඩ දැන් පටන් ගෙන", "News Content": "අතුරුදන්වුවන්ගේ කාර්යාලයේ මූලික වැඩකටයුතු මේ වන විට ආරම්භ කර තිබේ. එම කාර්යාලයේ සභාපති ජනාධිපති නීතීඥ සාලිය පීරිස් මහතා සඳහන් කළේ සිය සාමාජිකයින් අවස්ථා කිහිපයකදි රැස්වී ඒ සම්බන්ධයෙන් මුලික කටයුතු සම්පාදනය කළ බවයි. අතුරුදන්වූවන්ගේ කාර්යාලය සඳහා පසුගිය මස 28 වන දින ජනාධිපති මෛත‍්‍රීපාල සිරිසේන මහතා විසින් සාමාජිකයින් පත් කරනු ලැබීය. ඒ අනුව පසුගිය සති දෙක තුළ අතුරුදන්වූවන්ගේ කාර්යාලයේ සාමාජිකයින් රැස්වී කාර්යාලයේ ඉදිරි කටයුතු පිළිබඳ දීර්ඝ වශයෙන් සාකච්ඡා කළ බව සාලිය පීරිස් මහතා සඳහන් කළේය. මෙම කාර්යාලය මගින් විමර්ශන සිදුකරන කාලවකවානු පිළිබඳව එහිදි වැඩි අවධානයක් යොමුව තිබේ. නිශ්චිත කාලවකවානුවලින් තොරව මෙරට සිදුවී ඇති සියලු අතුරුදන්වීම් සම්බන්ධයෙන් සොයා බැලීම අතුරුදන්වූවන්ගේ කාර්යාලයේ වගකීම වී ඇති බවයි නීතීඥ සාලිය පීරිස් මහතා සඳහන් කළේය.", "URL": "https://sinhala.adaderana.lk/news.php?nid=85582", "Category": null, "Parent URL": null}