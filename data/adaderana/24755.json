{"Source": "Adaderana", "Timestamp": "June 4, 2012 12:33 pm", "Headline": "පුණ්‍යාධාර ඉල්ලන්න ඇවිත් ගැබිණි කතකට අතවර කළ භික්ෂුව 11 තෙක් රිමාන්ඩ්", "News Content": "වලස්මුල්ල පොලිස් බල ප්‍රදේශයට අයත් ඕලූආර ප‍්‍රදෙශයේදී වයස අවුරුදු 23 ක් වූ ගැබිනි කාන්තාවකට ලිංගික අතවර කළ තරුණ භික්ෂුවක් අත්අඩංගුවට ගෙන තිබේ. පුණ්‍යාධාර එකතු කිරීමේ මුවාවෙන් කාන්තාවගේ නිවසට පැමිණ එම කාන්තාව නිවසේ තනිවම සිටි අවස්ථාවක මෙම අපරාධය සිදු කර ඇති බව පොලීසිය පවසයි. සැකකාර භික්ෂුව තල්පාවිල කැකණදුර ප‍්‍රදේශයේ පිරිවෙනක වැඩ වසන බවත්, වයස අවුරුදු 17 ක් වූ උන්වහන්සේ අත් අඩංගුවට ගෙන ඇති බවත් පොලීසිය කියා සිටියි. අත්අඩංගුවට ගත් භික්ෂුව වලස්මුල්ල මහේස්ත‍්‍රාත් අධිකරණයට ඉදිරිපත් කිරීමෙන් පසුව 11 දින දක්වා රක්ෂිත බන්ධනාගාර ගත කර ඇති බව සඳහන්ය. වලස්මුල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24755", "Category": null, "Parent URL": null}