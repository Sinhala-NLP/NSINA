{"Source": "Adaderana", "Timestamp": "July 18, 2018 01:52 pm", "Headline": "පුද්ගල ඝාතනයකට වැරදිකරුවන් වූ දෙදෙනෙකුට මරණ දඬුවම", "News Content": "බොරැල්ල ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් විත්තිකරුවන් දෙදෙනෙකුට කොළඹ මහාධිකරණය විසින් මරණ දඩුවම ලබා දී තිබේ. 1998 වසරේදී බොරැල්ල ප්‍රදේශයේදී රත්නසිරි ගීගනගේ හෙවත් “බාලා” නැමැති පුද්ගලයෙකුගේ හිසට වෙඩි තබා ඝාතනය කර තිබිණි. අදාළ සිද්ධිය සම්බන්ධයෙන් පරීක්ෂණ සිදුකල පොලිසිය අදාල සැකකරුවන් දෙදෙනා අත්අඩංගුවට ගෙන අධිකරණයට ඉදිරිපත් කෙරිණි. කෙසේවෙතත් නඩු විභාගය පැවැත්වෙන අතරතුර එක් විත්තිකරුවෙකු පලාගොස් ඇති බව සඳහන්ය. ඒ අනුව අද (18) දිනයේ කොළඹ මහාධිකරණ විනිසුරු ගිහාන් කුලතුංග මහතා ඉදිරියේ අදාල නඩුව විභාගයට ගත් අතර විත්තිකරුවන්ට එරෙහි චෝදනා සාධාරණ සැකයකින් තොරව ඔප්පු වන බැවින් ඔවුන්ට මරණ දඩුවම නියම කරන බව විනිසුරුවරයා ප්‍රකාශ කර ඇත. එමෙන්ම පලා ගිය විත්තිකරු දුටු තැන අත්අඩංගුවට ගන්නා ලෙසද අධිකරණය වරෙන්තු නිකුත් කර තිබේ.", "URL": "https://sinhala.adaderana.lk/news.php?nid=92774", "Category": null, "Parent URL": null}