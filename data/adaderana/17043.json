{"Source": "Adaderana", "Timestamp": "June 27, 2011 05:48 pm", "Headline": "මෝටර් රථය ලොරියේ ගැටෙයි-එක් අයෙක් මරුට", "News Content": "කෑගල්ල , කරඬුපන ප්‍රදේශයේ දී අද දහවල් සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. කොළඹ සිට මහනුවර දක්වා ධාවනය වෙමින් තිබූ මෝටර් රථයක් සහ කොළඹ දෙසට එමින් තිබූ ලොරියක් එකිනෙක ගැටීමෙන් මෙම අනතුර සිදු වී ඇති බව පොලිසිය සඳහන් කරයි. අනතුරින් මෝටර් රථයේ ගමන් ගත් දෙදෙනාගෙන් එක් අයෙකු එම ස්ථානයේ දීම මිය ගොස් ඇති අතර බරපතල තුවාල ලැබූ අනෙක් පුද්ගලයා කෑගල්ල ශික්ෂණ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=17043", "Category": null, "Parent URL": null}