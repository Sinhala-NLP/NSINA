{"Source": "Adaderana", "Timestamp": "June 3, 2018 08:00 am", "Headline": "පුරාවස්තු හැරූ 4ක් අත්අඩංගුවට", "News Content": "කරදියනාරු, ඇලිස්වැව රජයේ රක්ෂිතයේ පුරාවස්තු ලබාගැනීමේ අරමුණින් කැණීම් සිදුකළ පුද්ගලයින් සිව් දෙනෙකු අත්අඩංගුවට ගෙන තිබේ. කරදියනාරු පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. එහිදී සැකකරුවන් සතුව තිබී කැණීම් උපකරණ සහ පූජා භාණ්ඩ ද පොලිස් බාරයට ගෙන තිබේ. අත්අඩංගුවට ගත් සැකකරුවන් කොස්ලන්ද, මොරවක සහ මඩකළපුව යන ප්‍රදේශවල පදිංචිකරුවන් වන අතර ඔවුන් එරාවූර් මහේස්ත්‍රාත් අධිකරණය වෙත ඉදිරිපත් කිරීමට නියමිතය. කරදියනාරු පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90243", "Category": null, "Parent URL": null}