{"Source": "Adaderana", "Timestamp": "February 9, 2013 10:44 am", "Headline": "නේටෝ ප්‍රහාර ගැන වාර්තාවක් මෙසේ කියයි", "News Content": "නේටෝ හමුදාව විසින් ඇෆ්ගනිස්ථානයේ ක‍්‍රියාත්මක කළ හමුදා මෙහෙයුම්වලින් කුඩා ළමුන් සිය ගණනක් ජීවිතක්ෂයට පත්වී ඇති බවට එක්සත් ජාතින්ගේ සංවිධාන වාර්තාවක් අනාවරණය කරයි. ගතවූ වසර 04ක කාලය තුළ දී නේටෝ ගුවන් හමුදා ප‍්‍රහාරවලින් මෙම ළමුන් ජීවිතක්ෂයට පත්ව ඇති බව එම වාර්තා මගින් පෙන්වා දී ඇති බව සඳහන්ය. 2010 සිට 2011 දක්වා වසරක කාල සීමාවේ දී අනෙක් සෑම වසරකටම වඩා ළමයින් විශාල පිරිසක් නේටෝ ප‍්‍රහාරවලින් තුවාල ලබා ඇති බව එම වාර්තා පෙන්වාදෙයි. කෙසේ වෙතත් මෙම වාර්තාවේ සඳහන් දත්ත අමෙරිකාව ප‍්‍රමුඛ නේටෝ හමුදා ප‍්‍රතික්ෂේප කරයි.", "URL": "https://sinhala.adaderana.lk/news.php?nid=31476", "Category": null, "Parent URL": null}