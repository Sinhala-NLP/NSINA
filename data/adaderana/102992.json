{"Source": "Adaderana", "Timestamp": "January 24, 2019 03:46 pm", "Headline": "ඉන්දියාවේ කඳුකර නගරවලට අධික හිමපතනයක්", "News Content": "ඉන්දියාවේ කඳුකර නගරවලට අධික හිමපතනයක් ලැබෙමින් පවතින බව වාර්තා වෙයි. මේ හේතුවෙන් එම නගර ඉතා අලංකාරව දිස්වන බව විදෙස් වාර්තා සඳහන් කර සිටියි. උතුරු ඉන්දියාවේ හිමාල කඳුවැටිය ආසන්නයේ පිහිටි හිමාචල් ප්‍රාන්තයට අයත් ශිම්ලා සහ ධරම්සාලා නගර හිමෙන් වැසී ගොස් ඇත. මේ හේතුවෙන් එම නගර විශ්මලන්තයන් සේ දිස්වන බව විදෙස් වාර්තාවල දැක්වෙන අතර මේ දිනවලදී සංචාරකයින් බොහෝ පිරිසක් මෙම නගරවලට පැමිණෙන බවත් එම වාර්තාවල සඳහන් වෙයි. නගරයේ මංමාවත් මෙන්ම නිවාසවල වහල සහ රථවාහන මත හිම මිදී ඇති ආකාරයත් එහි දක්නට ලැබෙන බවත් කෙසේ නමුත් ශිම්ලා සහ ධරම්සාලා නගරවැසියන්ට අධික හිමපතනයෙන් සහ ශීතලෙන් දැඩි පීඩා විඳීමට සිදුව ඇති බවත් පැවසෙයි.", "URL": "https://sinhala.adaderana.lk/news.php?nid=102992", "Category": null, "Parent URL": null}