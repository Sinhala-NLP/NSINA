{"Source": "Adaderana", "Timestamp": "February 9, 2010 08:53 am", "Headline": "මෝටර් රථ අනතුරු දෙකක්", "News Content": "අම්බලන්ගොඩ අකුරළ ප්‍රදේශයේ දී වෑන් රථයක් සහ ත්‍රී රෝද රථයක් ගැටීමෙන් සිදු වූ රිය අනතුරකින් පුද්ගලයින් දෙදෙනෙකු ජීවිතක්ෂයට පත් වී ති‍බේ. ඊයේ පස්වරුවේ මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අනතුරින් මිය ගොස් ඇත්තේ ත්‍රී රෝද රථයේ පිටුපස ගමන්ගත් කුරුඳුවත්ත බටපොල ප්‍රදේශයේ පදිංචි පුද්ගලයින් දෙදෙ‍නෙකි. ත්‍රි රෝද රථයේ රියදුරු තුවාල ලබා ඇති අතර ඔහු වැඩි දුර ප්‍රතිකාර සඳහා කොළඹ ජාතික රෝහලට ඇතුළත් කර තිබේ. මේ අතර කොළඹ මීගමුව ප්‍රධාන මාර්ග‍‍යේ දඬුගම ප්‍රදේශයේ දී යතුරු පැදියක් සහ බස් රථයක් එකිනෙක ගැටීමෙන් සිදු වූ අනතුරකින් යතුරුපැදිකරු ජීවිතක්ෂයට පත් වී තිබේ. මෙසේ මිය ගොස් ඇත්තේ රාගම පොලීසියට අනියුක්තව සේවය කළ පොලිස් සැරයන්වරයෙකු බව වාර්තා වේ. බස් රථ‍ෙය් රියදුරු අත්අඩංගු‍වට ගෙන ඇති අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6576", "Category": null, "Parent URL": null}