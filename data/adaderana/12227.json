{"Source": "Adaderana", "Timestamp": "November 18, 2010 08:47 am", "Headline": "ගජමුතු 3 ක් සමග සිව්දෙනෙක් අත්අඩංගුවට", "News Content": "රුපියල් ලක්ෂ 50ට අලෙවි කිරීමට සූදානම්ව තිබු ගජමුතු තුනක් සමග සැකකරුවන් සිව්දෙනෙකු මුන්දලම පොලිසිය විසින් අත්අඩංගුවට ගෙන තිබේ. පුත්තලම කොට්ටුකච්චිය ප්‍රදේශයේ පුද්ගලයෙකු සතු ගජමුතු මුන්දලම දේවාල හන්දිය ප්‍රදේශයේදී අලෙවි කිරීමට තිබු සැලැස්මක් පිළිබඳ තොරතුරු ලැබීමෙන් පසු මෙම වැටලීම සිදුකළ බව පොලිසිය පවසයි. වැටලීම සිදුකරන අවස්ථාවේදී තවත් සැකකරුවන් තිදෙනෙකු පලා ගොස් ඇත. පිළිමතලාව ප්‍රදේශයේ හිතවතෙකුගෙන් මෙම ගජමුතු තමන්ට ලැබුණු බව අත්අඩංගුවට පත්වූ ප්‍රධාන සැකකරු පොලිසියට සඳහන් කර තිබේ. සැකකරුවන් සතුව තිබු වෑන් රථයක් ද පොලිස් භාරයට ගෙන තිබේ.", "URL": "https://sinhala.adaderana.lk/news.php?nid=12227", "Category": null, "Parent URL": null}