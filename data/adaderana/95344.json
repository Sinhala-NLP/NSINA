{"Source": "Adaderana", "Timestamp": "September 1, 2018 10:13 am", "Headline": "හෙරොයින් තොගයක් සමඟ පුද්ගලයෙක් අත්අඩංගුවට", "News Content": "රුපියල් ලක්ෂ 88කට අධික වටිනාකමින් යුත් හෙරොයින් තොගයක් සමඟ පුද්ගලයෙකු කඩවත, මංකඩ පාර ප්‍රදේශයේදී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයේ නිලධාරින්ට ලද තොරතුරක් මත සිදු කළ වැටලිමකදී සැකකරු අත්අඩංගුවට ගත් බව පොලිසිය පැවසීය. එහිදී සැකකරු සතුව තිබී හෙරොයින් ග්‍රෑම් 740යි මිලිග්‍රෑම් 145ක් පොලිසිය විසින් සොයාගෙන තිබේ. මීට අමතරව සැකකරු සතුව තිබි රුපියල් දෙලක්ෂ 33,000ක මුදලක් ද සොයාගත් බවයි පොලීසිය පැවසීය. අත්අඩංගුවට ගත් සැකකරු අද (01) මහර මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබා ගැනිමට නියමිත අතර පොලිස් මත්ද්‍රව්‍ය නාශක කාර්යාංශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95344", "Category": null, "Parent URL": null}