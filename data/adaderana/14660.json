{"Source": "Adaderana", "Timestamp": "March 7, 2011 08:18 am", "Headline": "බ්‍රසීල විදේශ ඇමති හා ජී.එල් අතර විශේෂ සාකච්ඡාවක්", "News Content": "බ්‍රසීල විදේශ කටයුතු අමාත්‍ය අන්තෝනියෝ පැට්රියෝටා මහතා සහ විදේශ අමාත්‍ය මහාචාර්ය ජී.එල්.පීරිස් මහතා අතර විශේෂ සාකච්ඡාවක් අද(07) පැවැත්වෙයි. දෙදින නිල සංචාරයක් සඳහා බ්‍රසීල විදේශ කටයුතු අමාත්‍යවරයා පෙරේදා(05) පස්වරුවේ දිවයිනට පැමිණියේය. විදේශ කටයුතු අමාත්‍ය මහාචාර්ය ජී.එල් පීරීස් මහතාගේ ආරාධනයකට අනුව මෙරටට පැමිණි පැට්රියෝටා මහතා සමඟ එරට ‍ජ්‍යෙෂ්ඨ නිලධාරීන් පිරිසක් ද පැමිණ තිබේ. මෙම සංචාරයේ දී බ්‍රසීල විදේශ කටයුතු අමාත්‍ය පැට්රියෝටා මහතා ජනාධිපති මහින්ද රාජපක්ෂ මහතා ද හමුවීමට නියමිතය.", "URL": "https://sinhala.adaderana.lk/news.php?nid=14660", "Category": null, "Parent URL": null}