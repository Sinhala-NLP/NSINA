{"Source": "Adaderana", "Timestamp": "June 28, 2014 03:52 pm", "Headline": "ගිහි පැවිදි සුළු පිරිසකගේ ක්‍රියා කලාපයන් නිසා ලංකාව අපකීර්තියට පත්වෙලා ", "News Content": "මෙරට සිටින ගිහි පැවිදි සුළු පිරිසකගේ ක්‍රියා කලාපයන් හේතුවෙන් ශ්‍රී ලංකාව ජාත්‍යන්තරය තුළ දැඩි දෝෂ දර්ශනයට ලක්ව ඇති බව විපක්ෂ නායක රනිල් වික්‍රමසිංහ මහතා පවසයි. හැටන්, අඹගමුව විජයභා විහාරස්ථානයේ පැවති උත්සවයකට එක්වෙමින් විපක්ෂ නායකවරයා මෙම අදහස් පළ කළේය. එසේම වර්තමානයේදී මෙරට නීතිය සහ යහ පාලනය බිඳ වැටී ඇති බව විපක්ෂ නායක රනිල් වික්‍රමසිංහ මහතා සඳහන් කර සිටියේය. මේ හේතුවෙන් රටේ ජනතාව දැඩි කලකිරීමකින් සිටින බව ඒ මහතා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=44281", "Category": null, "Parent URL": null}