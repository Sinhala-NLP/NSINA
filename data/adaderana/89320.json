{"Source": "Adaderana", "Timestamp": "May 18, 2018 11:06 am", "Headline": "කාත්තන්කුඩිවල හදිසි ගින්නක්", "News Content": "මඩකලපුව කාත්තාන්කුඩ් පොලිස්වසමේ මන්චන්තොඩුවායිහි මහා ප්‍රමාණයේ දෑව කර්මාන්ත ශාලාවන් ගිනිබත් වීමෙන් කෝටියක් පමණ වටිනා දෑව හා ගෘහභාණ්ඩ විනාශ වී ඇති බව වාර්තා වෙයි. අද(18) අළුයම 2 .30 ට පමණ ගිනිගෙන ඇති බව පොලීසිය පවසයි. මඩකලපුව කල්මුනේ මාර්ගයේ මන්චන්තොඩුවායිහී පිහිටා ඇති මුබාරක් නැමති පුද්ගලයාගේ දෑව කර්මාන්ත ශාලාව මෙසේ ගිනි ගෙන ඇති බව සඳහන් වෙයි. මඩකලපුව කල්මුනේ මහ නගරසභාවල ගිනි නිවන හමුදාව,පොලීසිය ප්‍රදේශයේ ජනතාව ගින්න නිවා දැමුවත්, පාලනය කිරීමට නොහැකිව සමහර ස්ථානවල ගිනි ගනිමින් පවතින බව ද වාර්තා වෙයි. කාත්තාන්කුඩ් පොලීසිය පරීක්ෂණය සිදුකරමින් පවතියි. මෙම සිදුවීම නිසා ප්‍රදේශය නොසන්සුන් තත්ත්වයට පත්ව ඇති අතර පොලීසිය තත්ත්වය පාලනය කර තිබේ.", "URL": "https://sinhala.adaderana.lk/news.php?nid=89320", "Category": null, "Parent URL": null}