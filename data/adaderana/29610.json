{"Source": "Adaderana", "Timestamp": "November 30, 2012 02:10 pm", "Headline": "මසට ගන්න කුරුල්ලන් මැරූ අයෙක් මාට්ටු", "News Content": "මස් පිණිස පක්ෂීන් ඝාතනය කරමින් සිටි පුද්ගලයෙකු අක්කරෙයිපත්තුව, අට්ටාලච්චේන ප්‍රදේශයේ දී අත්අඩංගුවට ගෙන තිබේ. අක්කරෙයිපත්තුව, පොලීසිය ලද තොරතුරකට අනුව සිදුකළ විමර්ශනයක දී සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ඝාතනය කරන ලද සයිබීරියන් වර්ගයේ කොක්කු දස දෙනෙකු සහ බලපත්‍ර රහිත බෝර 12 වර්ගයේ ගිනි අවියක් සොයාගත් බව පොලීසිය සඳහන් කළේය. සැකකරු අද (30) අක්කරෙයිපත්තුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29610", "Category": null, "Parent URL": null}