{"Source": "Adaderana", "Timestamp": "July 10, 2016 11:00 am", "Headline": "පොදු සමාකාලයෙන් 13,000ක් හමුදාව හැර ගිහින්!", "News Content": "සේවය හැර ගිය ත්‍රිවිධ හමුදාවේ 13,000කට අධික පිරිසක් පොදු සමා කාලය තුළ නීත්‍යානූකූලව සේවයෙන් ඉවත් වී ඇති බව ආරක්ෂක අමාත්‍යාංශය පවසයි.සේවය හැරගිය ත්‍රිවිධ හමුදා සාමාජිකයින්ට නිත්‍යානුකූලව සේවයෙන් ඉවත්වීම සඳහා පසුගිය ජුනි මස 13 වනදා සිට ආරක්ෂක අමාත්‍යාංශය විසින් පොදු සමා කාලයක් ප්‍රකාශයට පත් කළේය.එම පොදු සමා කාලය ලබන 12 වනදා දක්වා ක්‍රියාත්මක වන බව හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා පැවසුවේය.ඒ අනුව මේ වන විට සේවය හැර ගිය යුධ හමුදා සාමාජිකයින් 12,298 දෙනෙකු, නාවික හමුදා සාමාජිකයින් 755 දෙනෙකු සහ ගුවන් හමුදා සාමාජිකයින් 544 දෙනෙකු අදාළ අංශ වෙත පැමිණ නිත්‍යානුකූලව සේවයෙන් ඉවත් වී ඇති බව සඳහන්ය.සේවය හැරගිය තවත් ත්‍රිවිධ හමුදා සාමාජිකයින් සිටීනම් ඉදිරි දින 02ක කාලය ප්‍රයෝජනයට ගෙන තමා අයත් රෙජිමේන්තු මධ්‍යස්ථානය වෙත වාර්තා කර නිත්‍යානුකුලව සේවයෙන් ඉවත්වීමට කටයුතු කරන ලෙස හමුදා ප්‍රකාශක බ්‍රිගේඩියර් ජයනාත් ජයවීර මහතා දැනුම්දෙයි.", "URL": "https://sinhala.adaderana.lk/news.php?nid=61933", "Category": null, "Parent URL": null}