{"Source": "Adaderana", "Timestamp": "January 13, 2010 02:17 pm", "Headline": "තිස්සනායගම් අද ගෙදර යයි", "News Content": "මාධ්‍යවේදී ජේ.එස්. තිස්සනායගම් මහතා අද බන්ධනාගාරයෙන් නිදහස් ව පිටත්ව ගිය බව බන්ධනාගාර කොමසාරිස් ‍ජනරාල් මේජර් ජනරාල් වී.ආර්.ද සිල්වා මහතා පවසයි.. ඔහු සඳහන් කරන පරිදි අදාල ලිපිලේඛන අත්සන් තැබීමෙන් පසු තිස්සනායගම් මහතා රඳවා සිටි වැලිකඩ බන්ධනාගාරයෙන් පිටත්ව යාමට අද අවසර ලබා තිබේ. තිස්සනායගම් මහතා ඇප මත නිදහස් කිරීමට අධිකරණය පසුගිය සඳුදා නියෝග කිරීමෙන් පසු අද පිටත් ව යෑමට අවසර ලැබිණි. 2008 වසරේ මාර්තු මස 7 වැනිදා ත්‍රස්ත විමර්ශන ඒකකය මගින් ඔහු අත්අඩංගුවට ගැනුණි..", "URL": "https://sinhala.adaderana.lk/news.php?nid=6046", "Category": null, "Parent URL": null}