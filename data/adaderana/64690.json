{"Source": "Adaderana", "Timestamp": "October 3, 2016 03:36 pm", "Headline": "දැන් සමූපකාර ඡන්දයත් කල්දාන්න යනවා", "News Content": "පළාත් පාලන මැතිවරණය නොපවත්වා සමූපකාර ඡන්දය පවත්වන ආණ්ඩුව එයද පරාජය වන නිසා දැන් දැන් සමූපකාර ඡන්දයද කල්දාන බව හිටපු ජනාධිපති,පාර්ලිමේන්තු මන්ත්‍රී මහින්ද රාජපක්ෂ මහතා පවසයි.දඹුල්ලේ එක ආසනයක්වත් දිනා ගැනීමට ආණ්ඩුවට හැකියාවක් නොවුණු බව රාජපක්ෂ මහතා කියා සිටියේ අද(03)කොළඹ,නෙළුම් මාවත පිහිටි කාර්යාලයේ පැවති පළාත්පාලන නියෝජිතයින්ගේ මාධ්‍ය හමුවකින් අනතුරුව මාධ්‍යවේදීන් විසින් විමසන ලද පැනයන්ට ප්‍රතිචාර දක්වමිනි.මීට පෙරාතුව නම් සාමාන්‍යයෙන් සමූපකාර ඡන්දය ගැන සැලකීමේදී ආණ්ඩුව කොතනැද එතැන සමූපකාරය බවත්, එහෙත් මේ කාලයේ ආණ්ඩුව කොතැනද සමූපකාරය ඇත්තේ අනිත්පැත්තේ බවත් රාජපක්ෂ මහතා සඳහන් කළේය.ජනතාව වඩාත් සමීපව ආශ්‍රය කරනු ලබන්නේ සමූපකාරය බැවින් මෙම ඡන්දවලින් පිළිඹිබු වන්නේ ජනතාව සැබෑ ලෙසම මේ ආණ්ඩුව කෙරෙහි කලකිරී සිටින බව යයි ඔහු පෙන්වා දුන්නේය.තමන්ගෙන් මාධ්‍යවේදීන් කුමන ප්‍රශ්නය ඇසුවද,කැමරාවලට හෝ මාධ්‍යවේදීන්ට පහරදෙන්නේ නැති බවත්, එහෙත් දැන් එහෙම සිදුවන බැවින් මේ අය ගමන් කරන්නේ කොහාටද යන්න එයින් පැහැදිලිවන බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64690", "Category": null, "Parent URL": null}