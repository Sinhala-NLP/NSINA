{"Source": "Adaderana", "Timestamp": "September 18, 2013 11:04 am", "Headline": "ඔස්ට්‍රේලියාවේ නව අගමැති ටෝනි ඇබෝට් දිවුරුම්දෙයි", "News Content": "ඔස්ට්‍රේලියානු නව අගමැතිවරයා වශයෙන් ලිබරල් පක්ෂ නායක ටෝනි ඇබෝට් දිවුරුම් දී තිබේ. ආණ්ඩුකාරවරයා ඉදිරියේ ඔහු දිවුරුම් දුන් බව විදෙස් මාධ්‍ය වාර්තා කළේය. 55 හැවිරිදි ඔස්ට්‍රේලියානු නව අගමැතිවරයාගේ නායකත්වයෙන් යුත් ලිබරල් පක්ෂය ප්‍රමුඛ සන්ධානය පසුගිය 07 වැනි දින පැවති මහමැතිවරණයෙන් විශිෂ්ඨ ජයක් හිමිකර ගත්තේය. ඒ හිටපු අගමැති කෙවින් රඩ්ගේ නායකත්වයෙන් යුත් ඔස්ට්‍රේලියානු කම්කරු පක්ෂය පරාජයට පත් කරමිනි. මේ අතර අද දිනය තුළ නව අමාත්‍ය මණ්ඩලය ද දිවුරුම් දීමට නියමිතව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=37495", "Category": null, "Parent URL": null}