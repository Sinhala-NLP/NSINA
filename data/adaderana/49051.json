{"Source": "Adaderana", "Timestamp": "January 30, 2015 12:05 pm", "Headline": "වත්තල සභාපතිට ප්‍රහාරයක් - සභාපති ඇතුළු 4ක් රෝහලේ", "News Content": "වත්තල ප්‍රාදේශීය සභාවේ මාසික සභා රැස්වීම අතරතුර සභාපති ත්‍යාගරත්න අල්විස් මහතා එහි මන්ත්‍රීන් පිරිසකගේ ප්‍රහාරයකට ලක්ව තිබේ. මේ වසරේ පළමු මාසික සභා රැස්වීම අද පෙරවරුවේ සභාපතිවරයාගේ ප්‍රධානත්වයෙන් ආරම්භ කර ඇත. එම අවස්ථාවේදී ඇති වූ බහින් බස්වීමක් දුරදිග ගොස් මෙම පහරදීම සිදුව ඇති අතර සභාපතිවරයා බලහත්කාරයෙන් මාසික සභා රැස්වීමෙන් එළියට දමා ඇතැයිද පැවසේ. මේ අතර ප්‍රහාරයෙන් පසු සභාපතිවරයා රාගම ශික්ෂණ රෝහලට ඇතුළත් කර ඇති බව අප වාර්තාකරු පැවසීය. කෙසේ වුවද පොලිස් මාධ්‍ය ඒකකය කියා සිටියේ එම ගැටුමේදී සභාපතිවරයා ඇතුළු මන්ත්‍රීන් සිව්දෙනෙකු තුවාල ලබා රෝහල් ගත කර ඇති බවයි.", "URL": "https://sinhala.adaderana.lk/news.php?nid=49051", "Category": null, "Parent URL": null}