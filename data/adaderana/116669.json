{"Source": "Adaderana", "Timestamp": "August 16, 2019 09:00 am", "Headline": "යුද විරුවන් සිහිකිරීමක්", "News Content": "යුද සමයේදී මියගිය ජපන් ජනතාව හා ජපාන යුද විරුවන් සැමරීමේ උත්සවයක් ජපානයේදි පැවැත්විය. කෙසේ නමුත් ජපාන අගමැතිවරයා මේ අවස්ථාවට සහභාගි නොවීම විශේෂත්වයක්. දෙවැනි ලෝක යුද්ධයෙන් මියගිය ජපාන ජාතිකයන් සිහිකිරීම සඳහා ජපානයේ යසුකුනි ස්මාරකය අසළ විශේෂ උත්සවයක් පැවැත්විය. ඒ දෙවැනි ලෝක සංග්‍රාමයේදී ජපානය තමන් යටත්වන බව ප්‍රකාශ කිරීමේ 74 වැනි සංවත්සරය නිමිත්තෙන්. නාරා ප්‍රාන්තයේදී පැවැති මේ විශේෂ උත්සවය සදහා දහස් සංඛ්‍යාත පිරිසක් එක්ව සිටියේය. ජපාන අගමැති ෂින්සෝ අබේ උත්සවය සදහා සිය සාම්ප්‍රදායික පණිවිඩය එවූ නමුත් ඊට එක්ව සිටියේ නැහැ. එහෙත් ජපාන නීති සම්පාදකයන් රැසක් මේ අවස්ථාවට එක්වෙමින් සිය ගෞරවය පුදකරන අයුරු විදෙස් මාධ්‍ය මෙසේ වාර්තා කර තිබුණි. මේ අතර උත්සවය අතරතුර සුදු පරවියන් 100කට ආසන්න ප්‍රමාණයක් නිදහස් කරමින් සාමයේ පණිවිඩය ලොවට බෙදාදීමටත් බලධාරීන් කටයුතු කළේය.", "URL": "https://sinhala.adaderana.lk/news.php?nid=116669", "Category": null, "Parent URL": null}