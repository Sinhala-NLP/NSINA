{"Source": "Adaderana", "Timestamp": "December 20, 2016 09:54 am", "Headline": "Little Hearts සඳහා Star Points දෙන්න", "News Content": "මනුසත් දෙරණ සමාජ සත්කාරයේද සහයෙන් ක්‍රියාත්මක වන \"Little Hearts\" ව්‍යාපෘතිය යටතේ කොළඹ රිජ්වේ ආර්යා ළමා රෝහලේ ඉදි‍කිරීමට නියමිත දස මහල් ගොඩනැඟිල්ල සඳහා මූල්‍යාධාර ලබාදීමට ඩයලෝග් ජංගම දුරකථන සබඳතා හිමි ඔබට ද අවස්ථාව ලැබී තිබේ.ඒ ඔබට හිමි Star Points ඒ සඳහා ලබාදීමෙනි.ඒ අනූව ඔබ ඩයලෝග් සම්බන්ධතාවය සහිත ජංගම දුරකථනයක් භාවිතා කරන්නේ නම් ඔබට හිමි ස්ටාර් පොයින්ට්ස් Star Points එම ව්‍යාපෘතිය සඳහා ලබාදිය හැකිය.ඒ සඳහා ඔබ කළ යුත්තේ ඔබගේ ජංගම දුරකථනයෙන් #141*6*4# ඩයල් කර අදාළ පියවර අනුගමනය කිරීම පමණි.මෙරට උපත ලබන සෑම දරුවන් දහසකගෙන් හයත් - අටත් අතර පිරිසක් කිසියම් හදවත් රෝගයක් සහිතව උපත ලබන බව ශ්‍රී ලංකා ළමා රෝග විශේෂඥ වෛද්‍යවරුන්ගේ සංගමය පවසයි.වසරකදී මෙරට සිදුවන දරු උපත් සංඛ්‍යාව තුන් ලක්ෂ හැත්තෑපන්දහසක් පමණ වන බව එම සංගමය කියයි.ඒ අනුව වාර්ෂිකව අලූත උපන් දරුවන්ගෙන් තුන්දහසක් පමණ කිසියම් හදවත් රෝගයකින් පෙළෙයි.එවැනි දරුවන්ට ප්‍රතිකාර කිරීම සඳහා ලිට්ල් හාර්ට්ස් නමින් ක්‍රියාත්මක කර ඇති ව්‍යාපෘතිය යටතේ කොළඹ රිජ්වේ ආර්යා ළමා රෝහලේ ඉදි‍කිරීමට නියමිත දස මහල් ගොඩනැඟිල්ල සඳහා අධාර රැස් කිරීමේ වැඩසටහනට මනුසත් දෙරණ ද කැපවී සිටියි.", "URL": "https://sinhala.adaderana.lk/news.php?nid=67192", "Category": null, "Parent URL": null}