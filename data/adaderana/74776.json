{"Source": "Adaderana", "Timestamp": "July 2, 2017 10:22 am", "Headline": " මුව මස් සමඟ අයෙක් මාට්ටු ", "News Content": "සෝමාවතිය රක්ෂිතයට ඇතුළු වී මුවන් පස් දෙනෙකු මරා එම මස් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ.වැලිකන්ද පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති අතර එහිදී තවත් පුද්ගලයින් තිදෙනෙකු පළාගොස් ඇති බව වාර්තා වෙයි.අත්අඩංගුවට ගත් සැකකරු 52 හැවිරිදි කුඩා පොකුණ, සිංහපුර ප්‍රදේශයේ පදිංචිකරුවෙකු බව සඳහන්ය. සැකකරු පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පළාගිය අනෙක් සැකකරුවන් සොයා පොලීසිය මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=74776", "Category": null, "Parent URL": null}