{"Source": "Adaderana", "Timestamp": "February 22, 2016 05:50 pm", "Headline": "මහින්දගේ ප්‍රකාශයෙන් අවදානම පහව ගියා", "News Content": "ශ්‍රී ලංකා නිදහස් පක්ෂය දෙකඩ වීමේ කිසිදු බියක් මතුව නැතැයි සමාජ සවිබල ගැන්වීමේ හා සුබසාධන අමාත්‍ය එස්.බී.දිසානායක මහතා පවසයි.අමාත්‍යවරයා පෙන්වාදෙන්නේ ශ්‍රී ලංකා නිදහස් පක්ෂයෙන් තමා ඉවත් කිරීමට කිසිවෙකුටත් නොහැකි බවට හිටපු ජනාධිපතිවරයා කළ ප්‍රකාශයෙන් ශ්‍රී ලංකා නිදහස් පක්ෂය දෙකඩ වීමේ අවදානම ඉවත්ව ඇති බවයි.ලක්ෂපාන ප්‍රාථමික සිංහල විදුහලේ නව ගොඩනැගිල්ලක් සිසු අයිතියට පත්කිරීම වෙනුවෙන් අද පැවති උත්සවයකට එක්වෙමින් එස්.බී.දිසානායක අමාත්‍යවරයා මේ බව කියා සිටියේය.ශ්‍රී ලංකා නිදහස් පක්ෂය දෙකට කඩා අලූත් පක්ෂයක් සෑදීමට උවමනාව ඇත්තේ ශ්‍රී ලංකා නිදහස් පක්ෂයෙන් මැතිවරණයට තරග කළ වෙනත් පක්ෂවල අයට බව අමාත්‍යවරයා එහිදී පැවසීය.ශ්‍රී ලංකා නිදහස් පක්ෂයේ ප්‍රතිසංවිධාන කටයුතු මේ වන විට ආරම්භ කර ඇති බවද අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=57499", "Category": null, "Parent URL": null}