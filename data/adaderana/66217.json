{"Source": "Adaderana", "Timestamp": "November 20, 2016 02:13 pm", "Headline": "අයවැයෙන් රාජ්‍ය සේවයට කුඩම්මාගේ සැලකිලි", "News Content": "2017 අයවැය යෝජනාවලියේ මෙරට රාජ්‍ය සේවයට මෙන්ම රටට බරපතළ අගතියක් සිදුවන කරුණු රාශියක් පවතින බව රජයේ වෛද්‍ය නිලධාරීන්ගේ සංගමය පවසයි.අලුතින් රාජ්‍ය සේවයට එක්වන පුද්ගලයින්ට දැනට පවතින විශ්‍රාම වැටුප් ක්‍රමය අහිමිවීම ඇතුළු කරුණු රැසක් ඒ අතර වන බව එම සංගමයේ ලේකම් වෛද්‍ය නවීන් ද සොයිසා මහතා පෙන්වා දෙනු ලබයි.ඒ අනුව මේ සම්බන්ධයෙන් ඉදිරියේ දී ජනාධිපති මෛත්‍රීපාල සිරිසේන මහතා දැනුවත් කිරීමට කටයුතු කරන බව නවීන් ද සොයිසා මහතා වැඩිදුරටත් පැවසීය.එමෙන්ම මේ පිළිබඳ ගත යුතු ඉදිරි ක්‍රියාමාර්ග පිළිබඳ සාකච්ඡා කිරීම සඳහා රජයේ වෛද්‍ය නිලධාරීන්ගේ සංගමයේ විශේෂ මධ්‍යම කාරක සභා රැස්වීමක් ලබන 24 වැනිදා පැවැත්වීමට නියමිත බව ද ඔහු ප්‍රකාශ කර සිටියේය.", "URL": "https://sinhala.adaderana.lk/news.php?nid=66217", "Category": null, "Parent URL": null}