{"Source": "Adaderana", "Timestamp": "December 8, 2013 05:53 pm", "Headline": "කල්ක්‍රියාව හොඳ සිරකරුවන්ට සහන දෙනවා", "News Content": "බන්ධනාගාරගතව සිටින සිරකරුවන් සඳහා වෘත්තීය පුහුණු අවස්ථා ලබාදීමට විශේෂ වැඩසටහන් රැසක් ක්‍රියාත්මක කර ඇති බව පුනරුත්තාපන හා බන්ධනාගාර අමාත්‍ය චන්ද්‍රසිරි ගජධීර මහතා පවසයි. ඔහු පවසන්නේ කෙටි කාලීනව සිරගත වන පුද්ගලයින් යළි යළිත් බන්ධනාගාරගත වීමේ ප්‍රවණතාවක් පවතින බවයි. බෝගම්බර බන්ධනාගාරයේ පැවති උත්සවයකට එක් වෙමින් චන්ද්‍රසිරි ගජධීර අමාත්‍යවරයා මේ බව පැවසීය. යහපත් කල් ක්‍රියාවෙන් බන්ධනාගාර වල සිටින පුද්ගලයින් සඳහා සහන සැලසීමට ද පියවර ගන්නා බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39427", "Category": null, "Parent URL": null}