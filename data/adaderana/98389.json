{"Source": "Adaderana", "Timestamp": "October 29, 2018 09:37 am", "Headline": "මහින්ද ගැන විශ්වාසයෙන් ප්ලේන් ටී එකකත් ගණන් බහී", "News Content": "අද(29) සිට ආපන ශාලාවල ආහාර මිල අඩු කිරීමට පියවර ගන්නා බව ආපනශාලා හිමියන්ගේ සංගමය පවසයි. ඒ පිළිබඳ අද දෙරණ සමග අදහස් දැක්වූ එම සංගමයේ සභාපති අසේල සම්පත් මහතා මේ බව පැවසීය. ඒ අනුව අද සිට බත් පැකට් එකක මිල රුපියල් 10 කින් අඩු කර තිබේ. කොත්තු හා ෆයිඩ් රයිස් එකක මිල ඒ අනුව රුපියල් 10කින් පහත දමා තිබේ. ප්ලේන් ටී කෝප්පයක මිල ද රුපියල් 5කින් පහත දමා ඇත. පසුගිය ආණ්ඩුව විසින් බදු ගසමින් ජනතාව ඉතා අසීරුතාවයට පත් කළ බව ද අසේල සම්පත් මහතා මෙහිදී කියා සිටියේය. නව රජය ඉදිරියේ දී අත්‍යාවශ්‍ය බඩුවල මිල ගණන් පහත දමන බවට විශ්වාස කරමින් මෙම තීරණය ගත් බව ඔහු සඳහන් කරයි.", "URL": "https://sinhala.adaderana.lk/news.php?nid=98389", "Category": null, "Parent URL": null}