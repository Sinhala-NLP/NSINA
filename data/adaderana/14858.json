{"Source": "Adaderana", "Timestamp": "March 15, 2011 01:39 pm", "Headline": "මාතලේ, මහනුවර වතු සමාගම් 11 ක වැඩ වර්ජනයක්", "News Content": "රජයේ වැවිලි සංස්ථාවට අයත් මාතලේ සහ මහනුවර පිහිටි වතු සමාගම් 11 ක සේවකයින් මේ වන විට වැඩ වර්ජනයක නිරත වෙයි. ප්‍රධාන ඉල්ලීම් කිහිපයක් මුල් කරගනිමින් මෙම වැඩ වර්ජනයට අවතීරණ වූ බව ලංකා වතු සේවා සංගම් ශාඛාවේ සභාපති එම්.පී. සෙනෙවිරත්න මහතා සඳහන් කළේය. සේවක අර්ථසාධක අරමුදල් නොගෙවීම, පාරිතෝෂික මුදල් නොගෙවීම, කඩින් කඩ සේවා නියුක්ති භාර අරමුදල් නොගෙවීම සහ වෛද්‍යාධා අරමුදල් නොගෙවීම එම කරුණු අතර වන බව ඒ සම්බන්ධයෙන් වැඩිදුරටත් පැහැදිලි කළ එම්.පී. සෙනෙවිරත්න මහතා කියා සිටියේය. දින 02 ක් ලෙඩ නිවාඩු මත කටයුතු කරන බවත්, ඉන්පසු අකුරට වැඩ කිරීමේ ක්‍රියාමාර්ගයකට අවතීර්ණ වන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=14858", "Category": null, "Parent URL": null}