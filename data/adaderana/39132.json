{"Source": "Adaderana", "Timestamp": "November 27, 2013 08:20 am", "Headline": "ලෝක වෙළඳපොළේ බොරතෙල් මිල පහත වැටෙයි ", "News Content": "ඛණිජ තෙල් නීතිගත සංස්ථාව මගින් අලෙවි කරන ඉන්ධන මිල ඉහළ නැංවීමට අවශ්‍යතාවක් නොමැති බව විශ්ලේෂකයින් පෙන්වා දෙයි. ලෝක වෙළඳපොළේ බොරතෙල් බැරලයක මිල පහත වැටෙමින් පැවතීම ඊට හේතුව වේ. ලෝක වෙළදපොළේ බොරතෙල් බැරලයක මිල ඊයේ(26) දිනය වන විට අමෙරිකානු ඩොලර් 94ක් දක්වා පහත බැස තිබුණි. එය පසුගිය මස දී අමෙරිකානු ඩොලර් 106ක්ව තිබු අතර මෙම වසරේ පෙබරවාරි මාසයේ දී බොරතෙල් බැරලයක මිල අමෙරිකානු ඩොලර් 111ක් වැනි ඉහළ අගයක පවතියි. ඉරානයේ න්‍යස්ටික අර්බුදය විසඳීම සඳහා මුලික පියවර ගෙන ඇති වාතාවරණයක් තුළ ඉදිරියේ දී ඉරාන බොරතෙල් සඳහා පනවා ඇති සම්භාදක ඉවත් කෙරෙනු ඇති බව වාර්තා වෙයි. ලෝක වෙළඳපොළේ බොරතෙල් මිල සීග්‍රයෙන් පහත වැටීමට මෙම දේශපාලන වාතාවරණය ද හේතුවී ඇති බව සඳහන් වෙයි. ඉරාන බොරතෙල් වන ඉරානියන් ලයිට් මෙරටට ආනායනය කිරීමට හැකියාව ලැබුණහොත් සපුගස්කන්ද තෙල්පිරිපහදුවේ කටයුතු ද යථා පරිදි සිදු කළ හැකි වෙයි. ඒ අනුව බදු ඉහළ නැංවීම හේතුවෙන් සිදුවන ඉන්ධන මිල ඉහළයාමේ‍ අහිතකර බලපෑමට පාරිභෝගිකයාට මුහුණදීමට සිදු නොවනු ඇති.", "URL": "https://sinhala.adaderana.lk/news.php?nid=39132", "Category": null, "Parent URL": null}