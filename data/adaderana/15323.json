{"Source": "Adaderana", "Timestamp": "April 7, 2011 08:16 am", "Headline": "ලෝක සෞඛ්‍ය දිනය අදයි", "News Content": "ලෝක සෞඛ්‍ය දිනය අදට(07) යෙදී තිබේ. \"ප්‍රතිජීවක සඳහා ප්‍රතිරෝධී වීම - අදම ක්‍රියාත්මක නොවුනහොත් හෙට ප්‍රතිකාර නොමැත\" යන්න මෙවර ලෝක සෞඛ්‍ය දිනයේ තේමාව වී ඇත. ලෝක සෞඛ්‍ය සංවිධානය සහ සෞඛ්‍ය අමාත්‍යාංශය ඒකාබද්ධව මේ සම්බන්ධව විවිධ පාර්ශවයන් දැනුවත් කිරීමේ වැඩසටහන් ක්‍රියාත්මක කරනු ලැබී බව අදට යෙදෙ‍න ලෝක සෞඛ්‍ය දිනය සම්බන්ධයෙන් අදහස් දැක්වූ සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා පැවසීය. මෙහිදී ප්‍රතිජීවක ඖෂධ භාවිතයේදී වෛද්‍යවරයෙකු නියම කිරීමෙන් පසු පමණක් එම ඖෂධ ලබාගැනීමේ වැදගත්කම පිළිබඳව මහීපාල මහතා අවධාරණය කළේය. මෙම කරුණු පිළිබඳව මෙම වසරේ ලෝක සෞඛ්‍ය දිනයෙහි තේමාව වශයෙන් ඉදිරියේදී වැඩසටහන් ක්‍රියාත්මක කිරීමට කටයුතු යොදා ඇති බව ඒ මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=15323", "Category": null, "Parent URL": null}