{"Source": "Adaderana", "Timestamp": "September 9, 2016 10:44 am", "Headline": " දෙමටගොඩ චමින්දට අලුත් නවාතැනක්!", "News Content": "හාරත ලක්ෂ්මන් ප්‍රේමචන්ද්‍ර ඝාතන නඩුවේදී වැරදිකරුවකු වූ දෙමටගොඩ චමින්ද නමැති අය අද පෙරවරු 8.45 පමණ මහනුවර, පල්ලෙකැලේ පිහිටි බෝගම්බර බන්ධනාගාරය වෙත ගෙනඑන ලදී.විශේෂ ආරක්ෂාවක් යටතේ බන්ධනාගර බස් රථයකින් ඔහු රැගෙන ආ අතර පොලිස් විශේෂ කාර්යය බලකාය හා පොලීසිය විසින් ඒ සඳහා විශේෂ ආරක්ෂක වැඩපිළිවෙළක්ද සකසා තිබිණ.මේ සම්බන්ධයෙන් අද දෙරණ කළ විමසීමකදී බන්ධනාගාර කොමසාරිස් ජනරාල් නිශාන් ධනසිංහ මහතා සදහන් කළේ වැලිකඩ බන්ධනාගාරය තුළ දෙමටගොඩ චමින්දගේ ආරක්ෂාවට තර්ජනයක් ඇති විය හැකි බැවින් ඔහු බෝගම්බර බන්ධනාගාරයට මාරු කළ බවයි.ඡායා රූ - චන්දන උඩුවාවල", "URL": "https://sinhala.adaderana.lk/news.php?nid=63935", "Category": null, "Parent URL": null}