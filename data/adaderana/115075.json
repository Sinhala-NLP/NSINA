{"Source": "Adaderana", "Timestamp": "July 26, 2019 01:35 pm", "Headline": "රුහුණු සරසවියේ පීඨ කිහිපයක් සඳුදා යළි ඇරෙයි", "News Content": "රුහුණු විශ්වවිද්‍යාලයේ මානව ශාස්ත්‍ර හා සමාජ විද්‍යා පීඨයේ අධ්‍යයන කටයුතු සඳහා ලබන 29 වනදා යළි විවෘත කරන බව විශ්ව විද්‍යාල පාලනාධිකාරිය පවසයි. එමෙන්ම කලමනාකරණ හා මූල්‍ය පීඨයේ අවසන් වසරේ අධ්‍යන කටයුතු ද එදින ආරම්භ කරන බව විශ්ව විද්‍යාල පාලනාධිකාරිය සඳහන් කළේය. කළමනාකරණ හා මූල්‍ය පීඨයේ දෙවන වසරේ අධ්‍යන කටයුතු මේ වනවිට සාමාන්‍ය පරිදි සිදුකෙරෙන අතර එහි පළමු සහ තෙවන වසරවල අධ්‍යයන කටයුතු නැවත ආරම්භ කිරීම සම්බන්ධයෙන් ඉදිරියේ දී දැනුම්දෙන බව රුහුණු විශ්ව විද්‍යාලය පැවසුවේය.", "URL": "https://sinhala.adaderana.lk/news.php?nid=115075", "Category": null, "Parent URL": null}