{"Source": "Adaderana", "Timestamp": "February 4, 2016 12:24 pm", "Headline": "ජාතික ගීය ද්‍රවිඩ භාෂාවෙන් ගැයීම නව ගමනක ආරම්භයක්ද?", "News Content": "ජාතික ගීතය ද්‍රවිඩ භාෂාවෙන් ගායනා කිරීම රටේ නව ගමනක ආරම්භය බව රාජ්‍ය කර්මාන්ත සංවර්ධන නියෝජ්‍ය අමාත්‍ය එරාන් වික්‍රමරත්න මහතා පවසයි.ඔහුගේ ට්විටර් සමාජජාල වෙබ් ගිණුමෙන් පණිවිඩයක් නිකුත් කරමින් මේ බව පවසා ඇති අතර ජාතික සංවාද අමාත්‍ය මනෝ ගනේෂන් මහතා ස්වකීය ට්විටර් ගිණුමෙන් පවසා ඇත්තේ මෙය සංහිඳියාවේ සුළු ක්‍රියාවක් බව හා තවත් බොහෝ දුර ගමන් කළ යුතුව ඇති බවයි.මේ අතර අමාත්‍ය හර්ෂ ද සිල්වා ස්වකීය ෆේසුබුක් ගිණුමේ සටහනක් තබමින් පවසා ඇත්තේ වසර ගණනාවකට පසු ජාතික ගීතය දෙමළ භාෂාවෙන් ගයනු අසන්නට ලැබුණු බවයි.", "URL": "https://sinhala.adaderana.lk/news.php?nid=56911", "Category": null, "Parent URL": null}