{"Source": "Adaderana", "Timestamp": "April 29, 2016 04:17 pm", "Headline": "  බැසිල් වියදම් කරන කතාව බොරු!", "News Content": "කිරුළපන රැළියට බැසිල් සල්ලි වියදම් කරන බවට එල්ල කරන චෝදනා ප්‍රතික්ෂේප කරන බවත්, එය තමන් වගකීමෙන් කියන බවත්, පා.ම ප්‍රසන්න රණතුංග මහතා පවසයි.ඒකාබද්ධ විපක්ෂය විසින් අද කැඳවා තිබූ මාධ්‍ය හමුවකට එක්වෙමින් හෙතෙම මේ බව කියා සිටි අතර එහිදී ජනමාධ්‍ය අමාත්‍යංශයේ ලේකම්වරයා විසින් ඒකාබද්ධ විපක්ෂය නම භාවිතා කිරීම සුදුසු නැති බවට නිකුත් කර තිබූ නිවේදනය ගැන දැඩි අප්‍රසාදය ද පළ කළේය.එම මාධ්‍ය හමුව ඇමතු දිනේෂ් ගුණවර්ධන මහතා පැවසුවේ ජනමාධ්‍ය අමාත්‍යංශ ලේකම්වරයාගේ නිවේදනය මාධ්‍යයට කළ තර්ජනයක් බවයි.ජනමාධ්‍ය අමාත්‍යංශ ලේකම්වරයාට මානසික රෝහලකින් ප්‍රතිකාර ගැනීමට සැලැස්විය යුතු බව එම මාධ්‍ය හමුව ඇමතු මහින්ද යාපා අබේවර්ධන මහතා පැවසීය.බෙන්තර - ඇල්පිටිය සංවිධායකධූරයෙන් ඉවත් කළ ගීතා කුමාරසිංහ මහත්මිය ද අද මාධ්‍ය හමුවට එක්වෙමින් කියා සිටියේ ඒකාබද්ධ විපක්ෂය කියන පැවසීමට තමන්ට ද දැන් බියක් ඇති බවයි.බන්දුල ගුණවර්ධන මන්ත්‍රීවරයා ද මාධ්‍ය හමුවට එක්ව සිටි අතර ජනමාධ්‍ය අමාත්‍යංශ ලේකම්වරයා භූමිතෙල් ගැසූ ගැරඬියෙකු ලෙස හැසිරෙන බව පෙන්වාදුන්නේය.", "URL": "https://sinhala.adaderana.lk/news.php?nid=59633", "Category": null, "Parent URL": null}