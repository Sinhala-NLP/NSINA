{"Source": "Adaderana", "Timestamp": "May 1, 2012 09:37 am", "Headline": "රිය අනතුරු තුනකින් තිදෙනෙකු මරුට", "News Content": "ගාල්ල - කොළඹ ප්‍රධාන මාර්ගයේ මොරගල්ල ප්‍රදේශ‍යේ සිදුවු රිය අනතුරකින් පුද්ගලයෙකු ජිවිතක්ෂයට පත්ව තිබේ. පුද්ගලික බස් රථයක් යතුරු පැදියක ගැටී මාර්ගයෙන් ඉවතට පැන තාප්පයක සහ නිවසක ගැටීමෙන් මෙම අනතුර සිදුවී ඇති බව අලුත්ගම පොලිසිය සඳහන් කරයි. අනතුරෙන් යතුරුපැදියේ ගමන්ගත් පුද්ගලයා මියගොස් ඇති අතර බස් රථයේ රියදුරු ඇතුළු තවත් පුද්ගලයින් නව දෙනෙකු තුවාල ලබා ඇත. මේ අතර කොළඹ - මීගමුව ප්‍රධාන මාර්ගයේ දඩුගම ප්‍රදේශයේ සිදුවු රිය අනතුරකින් කාන්තාවක් මියගොස් ඇති බව ජා ඇල පොලිසිය සදහන් කර සිටියි. ජීප් රථයක් මාර්ගයෙන් ඉවතට පැන විදුලි කම්බි කණුවක ගැටීමෙන් මෙම අනතුර සිදුව තිබේ. බත්තරමුල්ල - කඩුවෙල ප්‍රධාන මාර්ගයේ කොස්වත්ත ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව ඇති බව තලංගම පොලිසිය පවසයි. යතුරු පැදියක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති අතර අනතුරෙන් මියගොස් ඇත්තේ 31 හැවිරිදි හෝමාගම ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=23939", "Category": null, "Parent URL": null}