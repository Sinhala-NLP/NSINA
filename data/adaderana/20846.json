{"Source": "Adaderana", "Timestamp": "December 21, 2011 01:18 pm", "Headline": "සජිත් කරූගේ කාර්යාලය ඉල්ලයි", "News Content": "පාර්ලිමේන්තුවේ එක්සත් ජාතික පක්ෂයේ නියෝජ්‍ය නායක කාර්යාලය තමන් වෙත භාවිතය සඳහා ලබාදෙන ලෙස එම පක්ෂයේ නියෝජ්‍ය නායක සජිත් ප්‍රේමදාස මහතා විපක්ෂයේ ප්‍රධාන සංවිධායක ජෝන් අමරතුංග මහතාගෙන් ඉල්ලීමක් කර ඇති බව පාර්ලිමේන්තු ආරංචි මාර්ග පවසයි. එම කාර්යාලය භාවිත කළ එක්සත් ජාතික පක්ෂයේ හිටපු නියෝජ්‍ය නායක කරූ ජයසූරිය මහතා ඊයේ(20) එම කාර්යාලයෙන් ඉවත්ව ගොස් තිබිණි. එක්සත් ජාතික පක්ෂයේ නායකත්වය වෙනුවෙන් පසුගිය සඳුදා(19) වන දින පැවති ඡන්ද විමසීමෙන් කරූ ජයසූරිය මහතා පරාජය කරමින් රනිල් වික්‍රමසිංහ මහතා නායකත්වය සඳහා තේරී පත්විය. එමෙන්ම නියෝජ්‍ය නායක ධුරය වෙනුවෙන් සජිත් ප්‍රේමදාස මහතා තේරී පත්විය. (පාර්ලිමේන්තු සංකීර්ණයේ පිහිටි අදාළ කාර්යාලයෙන් ඉවත්වන බවට දැනුම්දෙමින් කරූ ජයසූරිය මහතා විසින් විපක්ෂ නායක කාර්යාලයේ ලේකම්වරයා වෙත යවන ලද ලිපිය ඉහතින් දැක්වේ)", "URL": "https://sinhala.adaderana.lk/news.php?nid=20846", "Category": null, "Parent URL": null}