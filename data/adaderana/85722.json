{"Source": "Adaderana", "Timestamp": "March 15, 2018 09:12 am", "Headline": "කොන්දොස්තරට පහරදුන් නිසා මීගමුව - කොළඹ  බස් වර්ජනයක්", "News Content": "මාර්ග අංක 240, මීගමුව කොළඹ පෞද්ගලික බස් රථ සේවකයින් වර්ජනයක් ආරම්භ කර තිබේ. අද (15) උදෑසන සිට මෙම වර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමය සඳහන් කළේය. මීගමුව - කොළඹ පෞද්ගලික බස් රථ කොන්දොස්තරවරයෙකුට සිදුවූ පහරදීමකට විරෝධය පළ කරමින් මෙම වර්ජනය ආරම්භ කර තිබේ. පහරදුන් පුද්ගලයා අත්අඩංගුවට ගෙන නීතිය ක්‍රියාත්මක කරන තුරු වර්ජනය අඛණ්ඩව සිදුකරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසීය.", "URL": "https://sinhala.adaderana.lk/news.php?nid=85722", "Category": null, "Parent URL": null}