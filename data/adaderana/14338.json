{"Source": "Adaderana", "Timestamp": "February 20, 2011 08:23 am", "Headline": "දකුණු ආසියාවේ සමාජ සංවර්ධන විෂය භාර ඇමතිලාගේ සමුළුව අදයි", "News Content": "දකුණු ආසියානු කලාපීය සමාජය සංවර්ධන විෂය භාර අමාත්‍යවරුන්ගේ සමුළුව අද(20) කොළඹ දී ආරම්භ වේ. දෙදින වැඩමුළුවක් වන මෙම සමුළුව අග්‍රාමාත්‍ය දී.මු ජයරත්න මහතාගේ ප්‍රධානත්වයෙන් ආරම්භ වීමට නියමිත අතර ඒ සඳහා සමාජ සේවා අමාත්‍ය ෆීලික්ස් පෙරේරා මහතා ද සහභාගී වනු ඇති බව සඳහන් වේ. සමුළුව සදහා ශ්‍රී ලංකාව , ඉන්දියාව , මාලදිවයින , නේපාලය , භූතානය , පාකිස්ථානය , බංග්ලාදේශය හා ඇෆ්ගනිස්ථානය යන රටවල නියෝජිතයින් 90ක් පමණ සහභාගී වීමට නියමිතය. දකුණු ආසියානු කලාපයේ සමාජ ආරක්ෂණ හා සමාජ සංවර්ධනය පිළිබඳව මෙහි දී දීර්ඝ වශයෙන් සාකච්ඡා කරනු ඇත. සමාජ සේවා අමාත්‍යාංශය හා යුනෙස්කෝ සංවිධානය එක්ව මෙම සමුළුව සංවිධානය කර තිබේ.", "URL": "https://sinhala.adaderana.lk/news.php?nid=14338", "Category": null, "Parent URL": null}