{"Source": "Adaderana", "Timestamp": "July 1, 2013 11:05 am", "Headline": "පොහොර නැතිව කුඹුරු කහ ගැහිලා - ගොවීන් උද්ඝෝෂණයේ ", "News Content": "(ඡායා රූ - ගාමිණි ඔබේසේකර) පොළොන්නරුව - සෝමාවතිය ප්‍රධාන මාර්ගය හරස් කරමින් සේවාගම ප්‍රදේශ‍යේ ගොවීන් උද්ඝෝෂණයක නිරත වන බව අද දෙරණ වාර්තාකරු පවසයි. පරාක්‍රම සමුද්‍රය ගොවිජනපද ව්‍යාපාරය යටතේ වගාකටයුතු සිදුකරන සේවාගම ගොවිජනපදයේ ගොවීන්ට මෙතෙක් රජයේ පොහොර සහනාධාරය ලැබී නොමැත. වගාව ආරම්භ කොට මාස දෙකකට අධික කාලයක් ගෙවී ඇතත් පොහොර නොලැබීම නිසා මේවන විට වී වගාව අවපැහැ ගැන්වී ඇති බවත්, කඩිනමින් පොහොර සහනාධාරය ලබාදෙන ලෙස බලකරමින් මෙම උද්ඝෝෂණ ව්‍යාපාරය ආරම්භ කර ඇති බව අප වාර්තාකරු කියා සිටියි. 200 ට අධික ගොවීන් ප්‍රමාණයක් උද්ඝෝෂණයට සහභාගී වී ඇති බවත් , මේවන විට මාර්ගයේ වාහන ගමනාගමනයට බාධා එල්ලවී ඇති බවත් අප වාර්තාකරු කියා සිටියි.", "URL": "https://sinhala.adaderana.lk/news.php?nid=35389", "Category": null, "Parent URL": null}