{"Source": "Adaderana", "Timestamp": "May 5, 2017 04:15 pm", "Headline": " රථවාහන සැලසුම රට පුරා ක්‍රියාත්මක වෙන ලකුණු ", "News Content": "කොළඹ නගරය ආශ්‍රිතව ක්‍රියාත්මක කළ විශේෂ රථ වාහන මෙහෙයුම් ඉදිරියේදී දීපව්‍යාප්තව ක්‍රියාත්මක කිරිමට සැලසුම් කර ඇති බව පොලිස් මූලස්ථානය පවසයි.පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පැවසුවේ මං තීරු නීතිය කඩකරන හා මාර්ග නීති කඩකරන රියදුරන් සම්බන්ධයෙන් නඩු ලබා ගැනිමේ විශේෂ රථ වාහන මෙහෙයුමක් ඊයේ (04) දිනයේ පුරා කොළඹ නගරයේ ක්‍රියාත්මක කළ බවයි.ඒ අනුව ඊයේ දිනය තුළ එවැනි වැරදී සම්බන්ධයෙන් නඩු 79ක් ලබා ගෙන තිබේ.තිරු මාරුකරමින් මාර්ග අවහිර කිරිම, වමින් ධාවනය නොකිරිම, දකුණේ නීතිය ක්‍රියාත්මක නොකිරිම, ජංගම දුරකතන අමතමින් රිය ධාවනය කිරිම ඇතුළු, වැරදි සම්බන්ධයෙන් මෙලෙස නඩු ලබා ගැනිම සිදු කළ බව පොලිස් මාධ්‍ය ප්‍රකාශකවරයා පැවසුවේ ය.", "URL": "https://sinhala.adaderana.lk/news.php?nid=72854", "Category": null, "Parent URL": null}