{"Source": "Adaderana", "Timestamp": "September 20, 2019 11:02 am", "Headline": "මස්කෙළියේ වතු නිවාස 16ක් ගිනි ගෙන දැවෙයි", "News Content": "මස්කෙළිය පොලිස් වසමට අයත් ස්ට්‍රොක්හොම් වතුයායේ ස්කාබ්‍රො කොටස් වතු නිවාස පේළියක අද(20) ගින්නක් හට ගෙන තිබේ. එම ගින්නෙන් වතු නිවාස පේළියේ පිහිටි නිවාස 16 ක් සම්පුර්ණයෙන්ම ගිනිගෙන විනාශ වි ඇති බව මස්කෙළිය පොලීසිය පවසයි. අද (20) උදැසන 9ට පමණ එක් නිවසකින් ගින්න හටගත් බවත් , හටගත් ගින්න සෙසු නිවාස වලට ද පැතිර ගොස් ඇත. නිවාස 28 කින් සමන්විත එම නිවාස පේළියේ පැතිර යමින් තිබු ගින්න වතු කම්කරුවන් එක් ව දැඩි පරිශ්‍රමයක් දරා පාලනය කිරිමට සමත් වී ඇත. ගින්නෙන් කිසිවෙකුටත් අනතුරක් සිදු වි නොමැති අතර ගින්නෙන් නිවාස 16 ක පදිංචිව සිටි වතු කම්කරුවන්ට අයත් පෞද්ගලික බඩු බාහිරාදියද ගිනිගෙන විනාශ වි ඇත. ගින්නෙන් එම වතු නිවාස පේළියේ පදිංචිව සිටි පවුල් 28 කට අයත් සමාජිකයන් 150 දෙනෙකු පමණ අවතැන් වි ඇති අතර, ගින්නට හේතුව විදුලි කන්දුවීමක් බවට සැක කෙරෙයි. ගින්නෙන් සිදු වු අලාභයද මෙතෙක් තක්සේරු කර නොමැති අතර ගින්න සම්බන්ධයෙන් මස්කෙළිය පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=119564", "Category": null, "Parent URL": null}