{"Source": "Adaderana", "Timestamp": "June 24, 2018 01:23 pm", "Headline": "LTTE අවි ආයුධ සොයා ගැනීමේ සිද්ධියේ තවත් සැකකරුවෙක් අත්අඩංගුවට", "News Content": "එල්.ටී.ටී.ඊ සංවිධානය භාවිත කළ බවට සැකකෙරෙන අවි ආයුධ ඇතුළු උපකරණ සොයා ගැනීමේ සිද්ධිය සම්බන්ධයෙන් තවත් සැකකරුවෙකු අත්අඩංගුවට ගෙන තිබේ. ඊයේ (23) රාත්‍රී මාන්කුලම් ප්‍රදේශයේ දී මෙම සැකකරු අත්අඩංගුවට ගෙන ඇති බව වාර්තා වේ. පසුගිය බ්‍රහස්පතින්දා දිනයේ ත්‍රීරෝද රථයකින් ප්‍රවාහනය කරමින් සිටියදී එල්.ටි.ටි.ඊ. සංවිධානය සතු ඇඳුම්, ධජ, ක්ලේමෝ බෝම්බ කිහිපයක් ඇතුළු යුධ උපකරණ පොලීසිය විසින් සොයා ගනු ලැබීය. එහිදි සැකපිට පුද්ගලයින් දෙදෙනෙකු අත්අඩංගුවට ගත් බව පොලීසිය සඳහන් කළේය. එම අවස්ථාවේ තවත් පුද්ගලයෙකු පළාගොස් තිබූ අතර එම පළාගිය සැකකරු මෙලෙස ඊයේ රාත්‍රී අත්අඩංගුවට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සදහා ත්‍රස්ත විමර්ශන කොට්ඨාශය වෙත බාරදී ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=91419", "Category": null, "Parent URL": null}