{"Source": "Adaderana", "Timestamp": "October 1, 2010 02:35 pm", "Headline": "පන්ති තහනමට විරුද්ධව රජරට සරසවියේ උද්ඝෝෂණයක්", "News Content": "රජරට විශ්ව විද්‍යාලයේ පීඨ කිහිපයක සිසුන් පිරිසක් අද(01) දිනයේ උද්ඝෝෂණ ව්‍යාපාරයක නිරත වී තිබේ. විශ්ව විද්‍යාලයේ කෘෂිකර්ම පීඨයේ ශිෂ්‍යයන් කිහිප දෙනෙකුගේ පංති තහනම් කිරීමට විරෝධය පළ කරමින් මෙම උද්ඝෝෂණය සිදු කෙරෙන බව වාර්තා වේ. උසස් අධ්‍යාපන අමාත්‍යාංශය මගින් සිසුන්ට බලපාන ලෙස නිකුත් කර ඇති චක්‍රලේඛයට ද විරෝධය පළ කරන බව කළමනාකරණ අධ්‍යයන පීඨයේ ශිෂ්‍ය සංගමයේ ලේකම් චතුරංග දේවප්‍රිය පැවසුවේය. පෞද්ගලික විශ්ව විද්‍යාල සම්බන්ධයෙන් උසස් අධ්‍යාපන අමාත්‍යවරයාගේ ප්‍රතිපත්තියට ද උද්ඝෝෂණයේදී විරෝධය දක්වන බව ඔහු වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=11224", "Category": null, "Parent URL": null}