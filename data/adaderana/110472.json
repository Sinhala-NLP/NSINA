{"Source": "Adaderana", "Timestamp": "May 22, 2019 08:19 pm", "Headline": "ඩීසල් වෙනුවට භූමිතෙල්", "News Content": "ලොරි සහ ටිපර් රථවලට භූමිතෙල් නිකුත් කිරීමේ සිද්ධියක් මාවනැල්ල ප්‍රදේශයෙන් වාර්තා විය. අප වාර්තාකරු පවසන්නේ, මෙම භූමිතෙල් නිකුත් කරන වෙළෙඳ සැල ප්‍රදේශය නියෝජනය කරන ප්‍රබල පෙලේ අමාත්‍යවරයෙකුගේ ඥාතියෙකුට අයත් එකක් බවයි. මේ මාවනැල්ල නගරයේ හෙම්මාතගම මාර්ගයේ පිහිටි භූමිතෙල් අලෙවිසැලක්. අද දෙරණ ප්‍රාදේශීය මාධ්‍යෙව්දියා අද එම ස්ථානයට යන විටත් ටිපර් රථයකට භූමිතෙල් නිකුත් කරමින් තිබුණි. එහිදී ඇති වු‍යේ මෙවන් දෙබසකි. මාධ්‍යෙව්දියා - ඇයි? මොනවද ගහන්නේ ලොරියට? අලෙවිසැලේ හිමිකරු- භූමිතෙල් නෙවෙයි ඩීසල් ගහන්නේ. ඩීසල් ? මේකේ ඩීසල් ද තියෙන්නේ? ඩීසල්ද තියෙන්නේ ඕකේ? ඩීසල්ද තියෙන්නේ මේකේ? මොනවද තියෙන්නේ මේකේ? මොනවාද තියෙන්නේ මේකේ? අනතුරුව භූමිතෙල් පුරවමින් තිබූ ටිපර් රථය වහාම එම ස්ථානයෙන් රැගෙන යාමට එහි රියදුරු කටයුතු කළේ මෙලෙසින්. පසුව මාවනැල්ල පොලීසිය එම ටිපර් රථය පොලිස් භාරයට ගෙන තිබෙනවා. ඛනිජ තෙල් සම්පත් සංවර්ධන නියෝජ්‍ය අමාත්‍යවරියගෙන් අප මේ පිළිබදව විමසීමක් කළේය. මේ පිළිබඳව අප කල විමසීමක දී ඛනිජ තෙල් සම්පත් සංවර්ධන නියෝජ්‍ය අමාත්‍ය අනෝමා ගමගේ මහත්මිය පවසා සිටියේ, එවැනි දෙයක් සිදු කල නොහැකි බවත් ඒ සම්බන්ධයෙන් නීතිමය පියවර ගන්නා බවත්ය.", "URL": "https://sinhala.adaderana.lk/news.php?nid=110472", "Category": null, "Parent URL": null}