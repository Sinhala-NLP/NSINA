{"Source": "Adaderana", "Timestamp": "December 4, 2012 05:13 pm", "Headline": "වටිනා දැව තොගයක් සමග අයෙක් දැලේ", "News Content": "දූරියන් සහ මහෝගනී දැව තොගයක් නීති විරෝධි ආකාරයෙන් ළඟ තබාගෙන සිටි පුද්ගලයෙකු දොඹවෙල, මුරුතලාව ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකායේ අඹකොටේ කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. සැකකරු විසින් පවත්වාගෙන යනු ලැබූ ලී මෝලක තිබී දූරියන් සහ මහෝගනී දැව තොගයක් මෙලෙස සොයාගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා පේරාදෙණිය පොලිස් ස්ථානයට භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=29714", "Category": null, "Parent URL": null}