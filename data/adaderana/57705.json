{"Source": "Adaderana", "Timestamp": "February 29, 2016 07:29 am", "Headline": " හකීම් සහ බදියුදීන් කොමිසමට කැඳවන්න නියමිතයි", "News Content": "ඉදිරි සති දෙක ඇතුළත රවුෆ් හකිම් සහ රිෂාඩ් බදියුදීන් යන අමාත්‍යවරුන් බරපතළ වංචා විමර්ශන ජනාධිපති කොමිසමට කැඳවීමට නියමිතව තිබේ.පසුගිය පාලන සමයේ සිදු වූ මූල්‍ය අක්‍රමිකතා කිහිපයක් සම්බන්ධයෙන් ප්‍රකාශ ලබා ගැනීම සදහා අමාත්‍යවරුන් දෙදනා කොමිසමට කැඳවීමට තීරණය කර ඇති බව එහි ප්‍රකාශකයෙක් සඳහන් කළේය.අදාළ අමාත්‍යවරුන් දෙදෙනා සම්බන්ධයෙන් එල්ල වී ඇති චෝදනාවලට අදාළ විමර්ශන මේ වන විට බොහෝදුරට අවසන්ව ඇති බැවින් අමාත්‍යවරුන් දෙදෙනාගෙන් ඒ පිළිබඳව ප්‍රකාශයක් ලබා ගැනිමට නියමිතයි.මේ අතර රවුෆ් හකීම් මහතා නගර සැලසුම් සහ ජල සම්පාදන අමාත්‍යවරයා ලෙසත් රිෂාඩ් බදියුදීන් මහතා කර්මාන්ත හා වාණිජ කටයුතු අමාත්‍යවරයා ලෙසත් මේ වන විට කටයුතු කරයි.මේ අතර දැනට පරීක්ෂණ අවසන් කර ඇති විමර්ශන වාර්තා ඉදිරි සතිය තුළ ජනාධිපතිවරයා වෙත භාරදීමට කටයුතු කරන බව ද එහි ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=57705", "Category": null, "Parent URL": null}