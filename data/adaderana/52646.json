{"Source": "Adaderana", "Timestamp": "July 15, 2015 01:05 pm", "Headline": "මහා පරිමාණ නීති විරෝධී දුම්වැටි තොගයක් මාට්ටු", "News Content": "නීති විරෝධී ලෙස දිවයිනට ගෙන්වූ රුපියල් හැට හතර ලක්ෂ අසූ දාහක් (64,80,000) වටිනා දුම්වැටි තොගයක් රේගු භාරයට ගෙන තිබේ.තීරු බදු රහිතව ගෙන්වා ඇති දුම්වැටි එක්ලක්ෂ දහසය දාහක තොගයක් මෙලෙස සොයාගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් ක‍ළේය.මීට අමතරව රුපියල් ලක්ෂ 06කට වැඩි වටිනාකමින් යුතු සපත්තු තොගයක් සහ රූපලාවන්‍ය උපකරණ තොගයක්ද එහිදී සොයාගෙන තිබේ. ඩුබායිහි සිට අදාළ ද්‍රව්‍ය නීති විරෝධීව රැගෙන විත් ඇති බවට අනාවරණය වී ඇති බව ලෙස්ලි ගාමිණි මහතා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=52646", "Category": null, "Parent URL": null}