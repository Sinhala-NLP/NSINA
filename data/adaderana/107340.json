{"Source": "Adaderana", "Timestamp": "April 4, 2019 09:42 am", "Headline": "ඉන්දීය කාන්තා ක්‍රිකට් කණ්ඩායමේ හිටපු පුහුණුකරු අත්අඩංගුවට", "News Content": "ඉන්දීය කාන්තා ක්‍රිකට් කණ්ඩායමේ හිටපු පුහුණුකරු ටූෂා අරෝතේ ඉන්දීය පොලිස් අපරාධ අංශය මඟින් අත්අඩංගුවට ගෙන තිබේ. ඒ ඉන්දීය ප්‍රිමියර් ලීග් ක්‍රිකට් තරගාවලිය අතරතුරදී ඔට්ටු තැබීමේ සිද්ධියකට අදාළවයි. පසුගිය සදුදා දිල්ලි කැපිටල් කණ්ඩායම සහ කිංග්ස් ඉලෙවන් පන්ජාබ් කණ්ඩායම අතර තරගයක් අතරතුරදී මෙම ඔට්ටු තැබීම සිදු වී තිබේ. ඒ අනුව ඉන්දීය පොලිස් අපරාධ අංශය මඟින් හිටපු පුහුණුකරු ටූෂා අරෝතේ අත්අඩංගුවට ගත් බව සඳහන්ය. එහිදී ටූෂා අරෝතේ සමඟින් තවත් පුද්ගලයින් 18 දෙනෙකු අත්අඩංගුවට ගෙන තිබේ. කෙසේ වෙතත් ඔවුන් අත්අඩංගුවට පත් වන අවස්ථාවේදී වාහාන, ජංගම දුරකථන ඇතුළුව ලක්ෂ 14ක් වටිනා තවත් භාණ්ඩ රැසක් අත්අඩංගුවට ගෙන ඇති බව සඳහන්ය. මේ පිළිබඳ වැඩිදුර විමර්ශණ කටයුතු මේ වන විට සිදු කරගෙන යන බව ඉන්දීය පොලිස් අපරාධ අංශය සඳහන් කර තිබේ.", "URL": "https://sinhala.adaderana.lk/news.php?nid=107340", "Category": null, "Parent URL": null}