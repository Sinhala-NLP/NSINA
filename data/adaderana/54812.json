{"Source": "Adaderana", "Timestamp": "November 2, 2015 07:12 am", "Headline": "නිවසක් දෙන්න බැරිනම් මානව හිමිකම් උල්ලංඝණය කිරීමක්", "News Content": "කිසියම් පුද්ගලයෙකුට නිවසක් ලබාදීමට රජය අපොහොසත් වන්නේනම් එය ප්‍රබල මානව අයිතිවාසිකමක් උල්ලංඝණය කිරිමක් බව නිවාස සහ ඉදිකිරිම් අමාත්‍ය සජිත් ප්‍රේමදාස මහතා පවසයි.හම්බන්තොට,පල්ලෙමල්ල ප්‍රදේශයේ පැවැති ජන හමුවකට එක්වෙමින් මේ සම්බන්ධයෙන් අදහස් දැක්වූ අමාත්‍යවරයා කියා සිටියේ රජය ඒ පිළිබඳ වගකීම බාරගත යුතු බවයි.මේ අතර ඉදිරි මැතිවරණවලදී නිවාස ලබාදෙන බවට වන පොරොන්දු මත ඡන්දය ඉල්ලා සිටින තත්ත්වයක් ඇති විමට ඉඩ නොතබන බව නිවාස හා ඉදිකිරිම් නියෝජ්‍ය අමාත්‍ය ඉන්දික බණ්ඩාරනායක මහතා ඊයේ පොල්පිතිගම ප්‍රදේශයේදී ප්‍රකාශ කළේය.ගම් උදාව ව්‍යාපෘතිය සඳහා මුල්ගල තැබීමේ උත්සවයට එක් වූ අමාත්‍යවරයාට ප්‍රදේශවාසින් විරෝධතා පල කළ අතර පසුව ඔවුන්ගේ ගැටළු විසඳීමට ඉන්දික බණ්ඩාරනායක නියෝජ්‍ය අමාත්‍යවරයා එකඟතාව පල කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=54812", "Category": null, "Parent URL": null}