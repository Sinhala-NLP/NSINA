{"Source": "Adaderana", "Timestamp": "March 23, 2018 01:49 pm", "Headline": "වැස්ස නැති නිසා දෙහි ගොවීන්ට වගාවෙන් ඉවත් වෙන්න වෙලා", "News Content": "පවතින දැඩි වියලි කාලගුණය නිසා මොණරාගල දිස්ත්‍රික්කයේ වගා කර ඇති දෙහි වගාවන් සියල්ලක්ම පාහේ මේ වන විට විනාශ වෙමින් පවතින බව ගොවීහු පවසයි. මේ දින වල දෙහි අස්වනු නේලීමේ කටයුතු ආරම්භ කර තිබුනද නිසි පරිදි අස්වනු නොමැති බවත් දෙහි ශාක විශාල ප්‍රමානයක් විනාශ වී ඇති බවත් ගොවීන් වැඩිදුරටත් සඳහන් කර ඇත. එසේ වුවත් වෙළදපොළේ දෙහි තොග කිලෝවක මිල රුපියල් තිහත් හතලිහත් අතර පහල මිලකට අලෙවි වන බව ඔවුන් පෙන්වා දෙයි. වසර ගනනක් පැරනි දෙහි ශාක දෙහි ඵලදාව සඳහා මල් හට ගනිමින් සිටියේදී වර්ෂාපතනය නොමැති වීම නිසා මේ දිනවල ඵලදාව නෙලන දෙහිද නිසි ප්‍රමිතියකින් තොර බව ගොවීන් පෙන්වා දී ඇත. තවමත් නිසි පරිදි වැසි නොලැබිම නිසා තමාට දෙහි වගාවෙන් ඉවත් වීමට සිදු වී ඇති බව ගොවීන් පැවසීය.", "URL": "https://sinhala.adaderana.lk/news.php?nid=86208", "Category": null, "Parent URL": null}