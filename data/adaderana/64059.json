{"Source": "Adaderana", "Timestamp": "September 13, 2016 02:09 pm", "Headline": "සති අන්තයේ  අතිරේක  දුම්රිය දෙකක් ", "News Content": "මෙම සති අන්තයේ කොළඹ කොටුව සහ මහනුවර අතර ධාවනය සඳහා අතිරේක විශේෂ දුම්රිය දෙකක් යෙදවීමට දුම්රිය දෙපාර්තමේන්තුව තීරණය කර තිබේ.ලබන 16 වන සිකුරාදා දිනට යෙදෙන පොහොය නිවාඩුව හේතුවෙන් සති අන්තයේ දුම්රිය භාවිත කරන මගීන් සංඛ්‍යාව ඉහළ යා හැකි බැවින් ඔවුන්ගේ ගමන් පහසුව සඳහා මෙම විශේෂ දුම්රිය සේවාව යොදවන බව දුම්රිය දෙපාර්තමේන්තුව සඳහන් කළේය. ඒ අනුව ලබන 15 වැනිදා පස්වරු 5.20ට කොළඹ කොටුවේ සිට මහනුවර බලා ධාවනය සඳහා විශේෂ දුම්රියක් යොදවා ඇත. එම දුම්රිය රාත්‍රී 8.00ට මහනුවර ළඟා විමට නියමිත බව සඳහන්ය. එමෙන්ම බිනර පොහොය යෙදෙන සිකුරාදා දිනයේ උදෑසන 5යි 50ට මහනුවර සිට කොළඹ කොටුව බලා පැමිණීමට ද අතිරේක විශේෂ දුම්රියක් යොදවා ඇත.එම දුම්රිය පෙරවරු 8.42ට කොළඹ කොටුවට ළඟා වන බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=64059", "Category": null, "Parent URL": null}