{"Source": "Adaderana", "Timestamp": "September 8, 2019 09:56 am", "Headline": "මීළඟ ජනපතිගේ ප්‍රමුඛ වගකීම්-අජිත් රෝහණ කොලොන්නේ", "News Content": "මීළඟ ජනාධිපතිවරයාගේ ප්‍රමුඛතම වගකීම් වන්නේ ජාතික ආරක්ෂාව තහවුරු කරමින්, විදේශ ප්‍රතිපත්ති සමතුලිතතාවයෙන් පවත්වා ගනිමින් ප්‍රජාතන්ත්‍රවාදය සහ නීතිය ස්ථාපිත කිරීම බව රාජ්‍ය බුද්ධි සේවයේ පර්යේෂණ අංශයේ හිටපු නියෝජ්‍ය අධ්‍යක්ෂ ආචාර්ය අජිත් රෝහණ කොලොන්නේ මහතා පවසයි. මහනුවර ප්‍රදේශයේ පැවති සම්මන්ත්‍රණයකට ඊයේ එක්වෙමින් ඔහු මේ අදහස් පළ කළේය. රටේ සංවර්ධන කටයුතු සඳහා ජාතික ආරක්ෂාව තහවුරු කිරීම පිටුවහල් වන බවත් පාස්කු ප්‍රහාරයක් සමඟ රටේ අවුරුදු 10ක් පුරා සිදුවු ප්‍රගතිය 50%කටත් වඩා ආගමනය වීම සිදුවු බවත් ඒ මහතා වැඩිදුරටත් ප්‍රකාශ කළේය. මතුවට එවැනි තත්ත්වයක් ඇති නොවීමට වග බලා ගැනීමට අවශ්‍ය ප්‍රතිසංවිධාන කටයුතු සිදු කිරීම නව ආරක්ෂක ප්‍රතිපත්තියක් සකස් කිරීම අනිවාර්යයෙන්ම ඉදිරි ජනාධිපතිවරයා අතින් සිදු විය යුතු බවත් අජිත් කොලොන්නේ මහතා පැවසීය.", "URL": "https://sinhala.adaderana.lk/news.php?nid=118571", "Category": null, "Parent URL": null}