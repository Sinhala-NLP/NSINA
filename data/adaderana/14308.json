{"Source": "Adaderana", "Timestamp": "February 18, 2011 02:21 pm", "Headline": "දැයට කිරුළට සමගාමීව මොණරාගල සංවර්ධන ව්‍යාපෘති රැසක්", "News Content": "ìදැයට කිරුළ ì ප්‍රදර්ශනයට සමගාමීව මොණරාගල දිස්ත්‍රික්කයේ දැවැන්ත සංවර්ධන ව්‍යාපෘති රැසක් ක්‍රියාවට නැංවු බව ජනාධිපති මාධ්‍ය අංශය පවසයි. දැයට කිරුළ ප්‍රදර්ශනය හරහා මොණරාගල දිස්ත්‍රික්කයේ සංවර්ධනයට රුපියල් බිලියන 10ක මුදලක් ආයෝජනය කළ බව එම මාධ්‍ය අංශය නිකුත් කළ නිවේදනයක සඳහන් වෙයි. මාර්ග සංවර්ධනයට මිලියන 4,000ක් ද නගර සංවර්ධනය හා නිවාස සඳහා මිලියන 800ක මුදලක් ද මේ යටතේ ආයෝජනය කර ඇති බව සඳහන්ය. අක්කර 160ක භූමි භාගයක් පුරා පැවති ප්‍රදර්ශනය නැරඹීම සඳහා මිලියන දෙකකට අධික ජනතාවක් සහභාගී වු බව ද ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=14308", "Category": null, "Parent URL": null}