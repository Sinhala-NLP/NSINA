{"Source": "Adaderana", "Timestamp": "September 1, 2012 03:07 pm", "Headline": "මැතිවරණය අතරතුර නම් විනය ක්‍රියාමාර්ග නෑ", "News Content": "මැතිවරණයක් පැවැත්වෙන අතරතුර අපේක්ෂකයෙකු සම්බන්ධයෙන් විනය ක‍්‍රියාමාර්ග ගත නොහැකි බව යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා පවසයි. හෙට (02) දිනයේ පැවැත්වීමට නියමිත ශ‍්‍රී ලංකා නිදහස් පක්ෂයේ 61 වන සංවත්සරය පිළිබඳ මාධ්‍ය දැනුවත් කිරීමට අද (01) කොළඹ පැවති මාධ්‍ය හමුවකට එක් වෙමින් අමාත්‍යවරයා මේ බව පැවසුවේය. අනුරාධපුර ප‍්‍රදේශයේ දි සන්ධානයේ පළාත් සභා අපේක්ෂකයෙකුගේ ආධාරකරුවන් විසින් වෛද්‍යවරයෙකුට පහරදීමේ සිද්ධිය පිළිබඳ අදහස් දක්වමින් අමාත්‍යවරයා මේ බව සඳහන් කළේය. අදාළ සිද්ධිය සම්බන්ධයෙන් පොලිසිය විසින් මේ වන විටත් පරීක්ෂණ කටයුතු ආරම්භ කර ඇති බව මෙහිදී වැඩිදුරටත් අදහස් දැක්වූ අමාත්‍යවරයා පැවසුවේය.", "URL": "https://sinhala.adaderana.lk/news.php?nid=27054", "Category": null, "Parent URL": null}