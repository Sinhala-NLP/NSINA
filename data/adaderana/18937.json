{"Source": "Adaderana", "Timestamp": "September 24, 2011 03:17 pm", "Headline": "පියා සමග දියනෑමට ගිය සිසුවෙක් මුහුදේ ගිලී අතුරුදහන්", "News Content": "කටුනේරිය, දෙමටපිටිය වෙරළ තීරයේ දියනෑමට ගිය පාසල් සිසුවෙකු මුහුදේ ගිලී අතුරුදහන්ව තිබේ. අද(24) දහවල් තම පියා සමග දියනෑමට ගිය අවස්ථාවේ අදාළ සිසුවා මෙම අනතුරට මුහුණ දී ඇති බව අද දෙරණ වාර්තාකරු සඳහන් කළේය. ඔවුන් වෙන්නප්පුව ප්‍රදේශයේ පදිංචිකරුවන් බව සඳහන්ය. අතුරුදන්ව සිටින12 හැවිරිදි දරුවා සෙවීමේ කටයුතු මේ වන විටත් ආරම්භ කර ඇති බව පොලිසිය පැවසීය.", "URL": "https://sinhala.adaderana.lk/news.php?nid=18937", "Category": null, "Parent URL": null}