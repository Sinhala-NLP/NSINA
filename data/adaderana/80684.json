{"Source": "Adaderana", "Timestamp": "November 28, 2017 05:02 pm", "Headline": "පැමිණිල්ලක් දාන්න පොලිසියට ගිය අයියගෙයි නංගිගෙයි මළ සිරුරු මස්කෙළිය ඔයෙන් ගොඩ ගනී (වීඩියෝ සහිතයි)", "News Content": "මස්කෙලිය-ගවරවිල තේ වත්තේ බාග්රෝන කොටසේ පදිංචිව සිටි ඉකුත් 26 වැනිදා සිට අතුරුදන්ව සිටි සොහොයුරා සහ සොයුරියගේ මළ සිරුරු සොයාගෙන ඇත.මාවුස්සාකැලේ ජලාශයට ප‍්‍රධාන වශයෙන් ජලය ගලා බසින මස්කෙළිය ඔයේ අතු ශාඛාවක් වන බාග්රෝන ඔයේ ගැඹුරු වළක තිබී නාවික හමුදාව විසින් මෙම සිරුරු දෙක ගොඩ ගෙන තිබුණි.මියගොස් ඇත්තේ මස්කෙලිය- ගවරවිල තේ වතතේ බාග්රෝන කොටසේ පදිංචිව සිටි සුබ්‍රමනියම් මහේන්ද්‍රන් (28) හා පරමේශ්වරී මහාලෙච්චමි(18) එකම පවුලේ සොහොයුරා සහ සොහොයුරියයි.‍දින කිහිපයක සිට එකම පවුලේ සහෝදරියක හා සහෝදරයෙකු අතුරුදන් වු බවට මස්කෙලිය පොලිසියට ලද පැමිණිල්ලකට අනුව ඔවුන් සොයා පරික්ෂණ ආරම්භ කර තිබුණි.මේ සදහා හැටන් කොට්ඨාශයේ පොලිස් නිල සුනඛ ඒකකයේ ජෝනි නම් පොලිස් නිල සුනඛයාගේ සහයද ලබා ගෙන ඇත.සෝදිසි කිරීම්වලදී මඋසාකැලේ ජලාශයට ජලය සැපයෙන බාග්ග්‍රෝන ඔයේ ගැඹුරු දිය වළක් ආසන්නයේ තිබියදී තරුණයාගේ මිරිවැඩි සගල හා තරුණියගේ අත් ලෙන්සුව අද (28) වන දා සොයාගෙන තිබේ.එම තොරතුරු පාදක කරගෙන පොලිස් නිල සුනඛයාගේ ආධාරයෙන් කළ පරික්ෂණයේදී ජොනි සුනඛයා එම ඔයේ ගැඹුරු ස්ථානයක නතර වි තිබේ.ඒ අනුව ඔවුන්ගේ සිරුරු එම ස්ථානයේ අති බවට අනුමාන කළ පොලිසිය නාවික හමුදාවේ කිමිදුන් අංශයේ සහය ඇතිව මෙම මළ සිරුරු දෙක සොයා ගෙන ගොඩ ගෙන ඇත.මෙම මරණය සියදිවි හානිකර ගැනීමක්ද යන්න සැක කරන මස්කෙළිය පොලිසිය මෙම මරණය අභිරහසක් බැවින් ගොඩ ගත් මළ සිරුරු හැටන් මහේස්ත‍්‍රාත් වරයාගේ පරික්‍ෂණයෙන් පසු පශ්චාත් මරණ පරික්‍ෂණය සදහා නාවල පිටිය අධිකරණ වෛද්‍යවරයා වෙත යොමු කරන බව මස්කෙළිය පොලිසියේ ස්ථානාධිපති පොලිස් පරික්‍ෂණ ටිරෝන් රත්නායක මහතා පැවැසීය.ගනේ මුල්ල ප්‍රදේශයේ වෙළෙඳ සැලක සේවය කරන මොවුන් දෙදෙනො ඉකුත් 25 වන දා තම බාල සොයුරියගේ වැඩිවියට පත්විමේ උත්සවයට සහබාගි විම සදහා සේවා ස්ථානයේ හිමිකරුගේ ජිප් රියකින් නිවස වෙත පැමිණ තිබේ.තරුණයාගේ ජංගම දුරකථනය අස්ථානගත වි ඇති බව පවසමින් 26 වන දින පෙරවරු 10.30 ට පමණ පැමිණිල්ලක් කිරිම සදහා මස්කෙළිය පොලිසිය වෙත යන බව පවසමින් නිවසෙන් නික්ම ගිය බව නිවැසියන් පවසයි.ඔවුන් නැවත නිවසට නොපැමිණි නිසා මස්කෙළිය පොලිසිය වෙත 27 දා කළ පැමිණිල්ලකට අනුව පරික්ෂණ කිරිමේදි මස්කෙලිය සාමිමලේ ගවරවිල ප්‍රදේශයේ පාසලක් අසල ජිප් රථය නවතා තිබියදි සොයාගෙන තිබුණි.", "URL": "https://sinhala.adaderana.lk/news.php?nid=80684", "Category": null, "Parent URL": null}