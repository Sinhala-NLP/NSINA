{"Source": "Adaderana", "Timestamp": "August 16, 2016 01:28 pm", "Headline": " ඔස්ට්‍රේලියා-ශ්‍රී ලංකා තෙවන ටෙස්ට් තරගයේ සිව්වන දිනය අදයි", "News Content": "සංචාරක ඔස්ට්‍රේලියානු කණ්ඩායම සහ ශ්‍රී ලංකා ක්‍රිකට් කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ සිව්වන දිනය අදයි.දිවා ආහාරය සඳහා තරගය නතර කරන විට සිය දෙවන ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම කඩුලු 4ක් දැවී ලකුණු 109ක් ලබා සිටියි. නොදැවී පන්දුවට පහරදෙමින් සිටින කෞෂාල් සිල්වා ලකුණු 32ක් සහ ඇන්ජලෝ මැතිව්ස් ලකුණු 04ක් ලබා සිටිනයි.අද(16) දිනයේ ශ්‍රී ලංකා කණ්ඩායමේ පළමු කඩුල්ල ලෙස දිමුත් කරුණාරත්න ලකුණු 22කට දැවී ගියේය.කුසල් පෙරේරා ලකුණු 24ක් සහ කුසල් මෙන්ඩිස් ලකුණු 18ක් ලබා ගැනීමට සමත් වුණි.පන්දු යැවීමේ දී මිචෙල් ස්ටාක් කඩුලු දෙකක් සහ නෙදන් ලියෝන්, ජොන් හෝලන්ඩ් විසින් එක් කඩුල්ල බැගින් දවාගත්තේය.තරගයේ පළමු ඉනිම සඳහා ශ්‍රී ලංකා කණ්ඩායම සියලු ක්‍රීඩකයින් දැවී ලකුණු 355ක් ලබාගත් අතර ඊට පිළිතුරු ලෙස ඔස්ට්‍රේලියානු කණ්ඩායම පළමු ඉනිම සඳහා සියලු ක්‍රීඩකයින් දැවී ලකුණු 379ක් ලබාගැනීමට සමත් වුණි.ඒ අනුව ශ්‍රී ලංකා කණ්ඩායම ඔස්ට්‍රේලියාමට පළමු ඉනිමට වඩා කඩුලු 6ක් අතැතිව ලකුණු 85 ඉදිරියෙන් පසුවෙයි.", "URL": "https://sinhala.adaderana.lk/news.php?nid=63111", "Category": null, "Parent URL": null}