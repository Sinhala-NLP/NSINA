{"Source": "Adaderana", "Timestamp": "September 10, 2017 08:12 am", "Headline": "ෆොන්සේකා තනතුරෙන් නෙරපා හැරිය යුතුයි", "News Content": "සම්බුද්ධ ශාසනයට සහ මහ සඟරුවනට අභියෝග කිරීම සම්බන්ධයෙන් ආණ්ඩුක්‍රම ව්‍යවස්ථාවේ 09 ව්‍යවස්ථාව අනුව සරත් ෆොන්සේකා මහතා තනතුරෙන් නෙරපා හැරිය යුතු බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. ඊයේ පුජ්‍ය ඇල්ලේ ගුණවංශ හිමි බැහැදැකීමෙන් පසු මාධ්‍ය වෙත අදහස් දක්වමින් ඒ මහතා මේ බව පැවසීය. ඒ සඳහා ජනතාව පෙළගැස්සවීමට කටයුතු කරන බව මන්ත්‍රීවරයා ඇතුළු මහජන එක්සත් පෙරමුණේ නියෝජිතයින් පිරිසක්ද කියා සිටියේය.", "URL": "https://sinhala.adaderana.lk/news.php?nid=77345", "Category": null, "Parent URL": null}