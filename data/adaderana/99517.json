{"Source": "Adaderana", "Timestamp": "November 21, 2018 07:34 am", "Headline": "මෝටර් රථයක් දුම්රියක ගැටී අනතුරක්", "News Content": "යාපනය, කන්කසන්තුරය සිට කොළඹ බලා ධාවනය වූ දුම්රියේ මෝටර් රථයක් ගැටීමෙන් පුද්ගලයෙකු බරපතළ තුවාල ලබා ඇති බව යාපනය පොලීසිය පවසයි. ඊයේ(20) දහවල් මෙම අනතුර සිදුව ඇති බව පොලීසිය සඳහන් කළේය. පොලීසිය පැවසූවේ යාපනය කන්දර්මඩම ප්‍රදේශයේ අනාරක්ෂිත දුම්රිය හරස් මාර්ගයක් හරහා මෝටර් රථය ධාවනය කිරීමට යාමේදී කාර් රථය දුම්රියේ ගැටී ඇති බව වාර්තා වෙයි. මෙම අනතුරින් යාපනය ප්‍රදේශයේ පදිංචි ව්‍යාපාරිකයෙකු තුවාල ලබා යාපනය රෝහලට ඇතුළත් කොට ඇති බවද පොලීසිය පැවසීය. අනතුරින් මෝටර් රථයට දැඩි හානි සිදුවි ඇති අතර, කාර් රථයේ ගමන්ගත් පුද්ගලයාද බරපතළ තුවාල ලබා ඇති බවයි. සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=99517", "Category": null, "Parent URL": null}