{"Source": "Adaderana", "Timestamp": "December 2, 2013 01:29 pm", "Headline": "බදුල්ලේ ධාවනයට නුසුදුසු වාහන 12ක් ඉවත් කරයි ", "News Content": "ධාවනයට නුසුදුසු තත්ත්වයේ තිබු බස් රථ දෙකක් ඇතුළු රථ වාහන 12ක් ධාවනයෙන් ඉවත් කිරීමට පියවර ගෙන තිබේ. බදුල්ල දිස්ත්‍රික් මෝටර් රථ පරීක්ෂකවරයා විසින් බදුල්ල නගරයේ දී ඊයේ(01) සිදුකළ පරීක්ෂාවකදී එම නියෝගය නිකුත් කර ඇති බව වාර්තා වෙයි. ලංගම බස් රථ දෙකක් සහ පුද්ගලික බස් රථ පහක් මෙන්ම ලොරි රථ 4ක් සහ ට්‍රැක්ටර් රථයක හිමිකරුවන්ට ද එරෙහිව තහනම නිකුත් කර තිබේ. ධාවනයට සුදුසු තත්ත්වයට පත් කර ඉදිරිපත් කිරීමෙන් පසු යළි ධාවනයට එක් කිරීම පිළිබඳ සලකා බලන බව බදුල්ල දිස්ත්‍රික් මෝටර් රථ පරීක්ෂක ටි.එම්.කේ.තෙන්නකෝන් මහතා සඳහන් කළේය.", "URL": "https://sinhala.adaderana.lk/news.php?nid=39270", "Category": null, "Parent URL": null}