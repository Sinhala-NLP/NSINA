{"Source": "Adaderana", "Timestamp": "March 12, 2017 06:24 pm", "Headline": " සුදු සීනි රු.17න් ඉහළ යයි?", "News Content": "සුදු සීනි සඳහා පනවා තිබු පාලන මිල ඉවත් කිරීමත් සමඟ වෙළෙඳපොළ තුළ සීනි මිල රුපියල් 17කින් පමණ ඉහළ යන බව අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසයි. එම සංගමයේ සභාපති නිමල් සෙනෙවිරත්න මහතා සඳහන් කළේ ඒ අනුව වෙළෙඳපොළ තුළ සීනි කිලෝග්‍රෑමයක මිල රුපියල් 110ක් දක්වා ඉහළ යනු ඇති බවයි. සුදු සීනි කිලෝග්‍රෑමයක් සඳහා රුපියල් 93ක උපරිම සිල්ලර මිලක් පාරිභෝගික කටයුතු පිළිබඳ අධිකාරිය විසින් නියම කර තිබුණි. කෙසේවෙතත් සීනි ආනයනයේදී වැඩි පිරිවැයක් දැරීමට සිදුවීම හේතුවෙන් පවතින සිල්ලර මිලට සීනි අලෙවි කළ නොහැකි බවට ආනයනකරුවන් රජයට දැනුම් දී තිබේ. ඒ අනුව පාලන මිල ඉවත් කිරීමට රජය එකඟතාව පළ කර ඇති බව වාර්තා වෙයි. ඊට අදාළ ගැසට් නිවේදනය ඉදිරි සතිය තුළ නිකුත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=70781", "Category": null, "Parent URL": null}