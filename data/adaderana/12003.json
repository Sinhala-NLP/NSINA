{"Source": "Adaderana", "Timestamp": "November 8, 2010 09:57 am", "Headline": "ආසියානු සහයෝගීතා සමුළුව ටෙහෙරානයේදී ඇරඹෙයි", "News Content": "නව වන ආසියානු සහයෝගීතා සමුළුව ඉරානයේ ටෙහෙරාන් නුවරදී අද(08) ආරම්භ වේ. එම සමුළුව හෙට දිනයේ ද පැවැත්වීමට නියමිතය. මේ සඳහා ආසියානු රටවල විදේශ අමාත්‍යවරුන් 31 දෙනෙකු සහභාගී වේ. ආසියානු රටවල සහයෝගීතාවය වර්ධනය කිරීම සහ තරගකාරීත්වය ඉහළ නැංවීම මෙම සමුළුවේ අරමුණ වී තිබේ. මෙරට විදේශ අමාත්‍ය මහාචාර්ය ජි එල් පීරිස් මහතා සමුළුවට සහභාගී වීම සඳහා ඊයේ(07) දිවයිනෙන් පිටත්විය. පසුගිය වසරේ සමුළුවේ සභාපතීත්වය ශ්‍රි ලංකාවට හිමිව තිබු අතර ලබන වසරේදී එය කුවේට් රාජ්‍යයට හිමිවීමට නියමිතය.", "URL": "https://sinhala.adaderana.lk/news.php?nid=12003", "Category": null, "Parent URL": null}