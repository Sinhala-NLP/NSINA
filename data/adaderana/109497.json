{"Source": "Adaderana", "Timestamp": "May 8, 2019 07:45 am", "Headline": "දඹුලු ඔය අසලින් ගුවන්යානා නාශක පතුරොම් හමුවෙයි", "News Content": "දඹුල්ල, උළුකැටවැව ප්‍රදේශයේ දඹුලු ඔයේ තිබූ පිස්තෝල සඳහා භාවිතා කරන ජීව පතුරම් හයක් සහ ගුවන්යානා නාශක පතුරම් දෙකක් ගල්කිරියාගම පොලීසිය විසින් සොයා ගෙන තිබේ. කිසියම් පුද්ගලයෙකු ඊයේ(07) පස්වරුවේ ඔයට ගිය අවස්ථාවේදී අදාළ උණ්ඩ සහිත පාර්සලය දැක ඇති බව වාර්තා වෙයි. පසුව පොලීසියට ලබා දුන් තොරතුරක් මත ගල්කිරියාගම පොලීසිය විසින් මෙම පතුරම් සහිත පාර්සලය සොයා ගෙන තිබේ. අදාළ පාර්සලයේ තිබූ පිස්තෝල උණ්ඩ අලුත්ම ඒවා බවත් ගුවන්යානා නාශක පතුරම් දෙක පුපුරවා හරිම සඳහා සුදානම් කර තිබු දෙකක් බවත් පොලීසිය පැවසීය. ගල්කිරියාගම පොලිස් ස්ථානාධිපතිවරයා ඇතුළු පොලිස් නිලධාරීන් පිරිසක් විසින් සිද්ධිය සම්බන්ධයෙන් වැඩිදුර පරික්ෂණ පවත්වති.", "URL": "https://sinhala.adaderana.lk/news.php?nid=109497", "Category": null, "Parent URL": null}