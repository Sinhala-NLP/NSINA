{"Source": "Adaderana", "Timestamp": "April 4, 2011 08:45 am", "Headline": "නියමිත වේලාවට පන්දු යවා නෑ -ඉන්දියාවට දඩ නියමවෙයි ", "News Content": "ලෝක කුසලාන ක්‍රිකට් තරගාවලියේ අවසන් මහා තරගයේ දී නියමිත වේලාවට පන්දුවාර සංඛ්‍යාව යවා අවසන් නොකිරීම හේතුවෙන් ඉන්දීය ක්‍රිකට් කණ්ඩායමට දඩ නියම කර තිබේ. පසුගිය සෙනසුරාදා පැවති තරග‍යේදී ඉන්දියාව නියමිත වේලාවට පන්දුවාර පනහ යවා අවසන් කර නොමැති බව තරග තීරක ජෙෆ් ක්‍රෝ ප්‍රකාශ කර ඇත. ජාත්‍යන්තර ක්‍රිකට් නීතිය අනුව ප්‍රමාද වී යවන එක් පන්දුවාරයක් සඳහා තරග ගාස්තුවෙන් 10%ක දඩ මුදලක් ගෙවිය යුතු වේ. ඒ අනුව කණ්ඩායමේ සියලු ක්‍රීඩකයින් තමන්ට හිමි මුදලින් 10% ක් දඩ වශයෙන් ගෙවිය යුතු අතර කණ්ඩායමේ නායකයාට එය දෙගුණයක් වේ.", "URL": "https://sinhala.adaderana.lk/news.php?nid=15256", "Category": null, "Parent URL": null}