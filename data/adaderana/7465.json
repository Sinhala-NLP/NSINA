{"Source": "Adaderana", "Timestamp": "March 23, 2010 01:02 pm", "Headline": "කුසලානයට ජන්දය දී ෆොන්සේකා නිදහස් කරන්න බෑ", "News Content": "කුසලානයට ජන්දය දීමෙන් සරත් ෆොන්සේකා මහතා නිදහස් කරගත නොහැකි බව එක්සත් ජාතික පෙරමුණු මහ ලේකම් තිස්ස අත්තනායක මහතා පවසයි. මේ රටේ රජයක් පිහිටුවීමේ හැකියාව පවතින්නේ එක්සත් ජාතික පක්ෂයට හා ශ්‍රී ලංකා නිදහස් පක්ෂයට පමණක් බවත්, නමුත් නිදහස් පක්ෂ රජයක් යටතේ කිසිදු අවස්ථාවක සරත් ෆොන්සේකා මහතා නිදහස් නොකරන බවත්, ඔහු නිදහස් කරනු ලබන්නේ එක්සත් ජාතික පක්ෂ රජය පමණක් බවත් අද පැවති මාධ්‍ය හමුවකදී ඒ මහතා සඳහන් කළේය. එමෙන්ම අපරාධ පරීක්ෂණ දෙපාර්තමේන්තුව ඊයේ සරත් ෆොන්සේකා මහතාට මුදල් ලැබීම සහ හිටපු හමුදා නිලධාරීන් මැතිවරණ රාජකාරි සඳහා යොදාගත්තේද යන කරුණු පිළිබඳව තමන්ගෙන් ප්‍රශ්න කළ බව ද ඒ මහතා එම මාධ්‍ය හමුවේදී ප්‍රකාශ කළේය.", "URL": "https://sinhala.adaderana.lk/news.php?nid=7465", "Category": null, "Parent URL": null}