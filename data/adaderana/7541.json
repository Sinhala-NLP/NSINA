{"Source": "Adaderana", "Timestamp": "March 28, 2010 08:02 am", "Headline": "කම්මලක මුවාවෙන් ගිනි අවි නිපදවූ අයෙක් අල්ලයි", "News Content": "කම්මලක් පවත්වාගෙන යන මුවාවෙන් ගිනි අවි නිෂ්පාදනය කළ පුද්ගලයෙකු බූස්ස ප්‍රදේශයේ දී රත්ගම පොලිසිය විසින් අත්අඩංගුවට ගෙන තිබේ. ඊයේ පස්වරුවේ මොහු අත්අඩංගුවට ගෙන ඇති බව පොලිස් මධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. අත්අඩංගුවට ගත් මෙම පුද්ගලයා සතුව තිබූ නිෂ්පාදනය කරමින් සිටි ගිනි අවි කොටස් කිහිපයක් සහ ගිනි අවි නිෂ්පාදනය කිරිම සඳහා යොදා ගත් උපකරණ පොලිසිය භාරයට ගෙන ඇත. අත්අඩංගුවට ගත් සැකකරු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7541", "Category": null, "Parent URL": null}