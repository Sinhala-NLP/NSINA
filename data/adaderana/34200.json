{"Source": "Adaderana", "Timestamp": "May 19, 2013 08:06 am", "Headline": "ටීවී දෙරණ අද දැවැන්ත පියවරක් තබයි", "News Content": "මෙරට රූපවාහිනී ඉතිහාසය නව්‍යකරණයට ලක් කළ ටීවී දෙරණ අද (19)තවත් දැවැන්ත පියවරකට මුල පුරයි. දිවයින පුරා ප්‍රේක්ෂක ජනතාවට ටීවී දෙරණ සුපැහැදිළි දසුන් නැරඹීම සඳහා අවස්ථාව උදාකරමින් නුවරඑළියේ ඉහළම කඳුයායක ඉදිවු විශාලතම රූපවාහිනී සම්ප්‍රේෂණ කුළුණ අද විවෘත කෙරෙයි. නුවරඑළිය, කිකිළියාමාන කඳු ශිකරයේ ඉදිවු මෙම සම්ප්‍රේෂණ කුළුණ යුරෝපයේ අති නවීන ඩී.වී.බී.ටී-ටු තාක්ෂණයෙන් සමන්විතය. ඒ අනුව ටීවී දෙරණ ප්‍රේක්ෂකයන්ට අද සිට කිසිදු අවහිරයකින් තොරව ශ්‍රී ලංකාවේ ඕනෑම ප්‍රදේශයක සිට ටීවී දෙරණ සුපැහැදිළිව නැරඹිය හැකිය. එබැවින් ඔබගේ රූපවාහිනිය ටීවී දෙරණ සඳහා යු.එච්.එෆ් චැනල් 36ට යළි සුසර කිරීමෙන් පැහැදිළි දසුන් දැක ගැනීමේ හැකියාව උදාවේ. නව සම්ප්‍රේෂණ කුළුණ විවෘත කිරීම පෙරවරු 10.30ට සිදුවන අතර ජනමාධ්‍ය අමාත්‍යාංශයේ ලේකම් චරිත හේරත් මහතා සහ විදුලි සන්දේශ නියාමන කොමිෂන් සභාවේ අධ්‍යක්ෂ ජනරාල් අනූෂ පැල්පිට මහතා ඇතුළු පිරිසක් ඒ සඳහා සහභාගී වීමට නියමිතය.", "URL": "https://sinhala.adaderana.lk/news.php?nid=34200", "Category": null, "Parent URL": null}