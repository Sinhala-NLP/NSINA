{"Source": "Adaderana", "Timestamp": "October 18, 2016 10:44 am", "Headline": "ට්‍රැක්ටරයේ හැපී යතුරුපැදිකරු මරුට", "News Content": "ඇඹිලිපිටිය - මිද්දෙණිය මාර්ගයේ කුඹගොඩආර ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.ඇඹිලිපිටිය දෙසට ධාවනය වූ යතුරුපැදියක් ඉදිරියෙන් පැමිණි ට්‍රැක්ටරයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් යතුරුපැදියේ ගමන්ගත් පැදිකරු, පසුපැදිකරු සහ දරුවෙකු ඇඹිලිපිටිය රෝහලට ඇතුළත් කිරීමේ දී පැදිකරු මියගොස් තිබේ.මියගොස් ඇත්තේ ගගුලන්දෙණිය, කටුවන ප්‍රදේශයේ පදිංචිව සිටි 33 හැවිරිදි අයෙකි.අනතුරට සම්බන්ධ ට්‍රැක්ටර් රථයේ රියදුරු අත්අඩංගුව ගෙන ඇති අතර ඇඹිලිපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65140", "Category": null, "Parent URL": null}