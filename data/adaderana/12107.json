{"Source": "Adaderana", "Timestamp": "November 12, 2010 04:37 pm", "Headline": "පේරාදෙනිය සරසවි සිසුන් සිව්දෙනා ඇප මත නිදහස්", "News Content": "රක්ෂිත බන්ධනාගාර ගතව සිට මහාධිකරණය මගින් ඇප නියම වු පේරාදෙනිය සරසවියේ සිසුන් සිව්දෙනා ඇප මත මුදා හැරීමට මහනුවර ප්‍රධාන මහේස්ත්‍රාත් ලලිත් ඒකනායක මහතා අද(12) නියෝග කර ඇත. සිසුන්ගේ දෙමාපියන් විසින් බැඳුම්කර සහ මුදල් ඇප තබා මෙම සිසුන් පිරිස මුදාගත් බව වාර්තා වේ. කෙසේවෙතත් මෙම සිසුන් වෙත මහේස්ත්‍රාත්වරයා ‍ ඇප කොන්දේසි කිහිපයක් පනවා තිබේ. විදේශගත වීමෙන් හෝ පදිංචිය මාරු කිරීමෙන් වැළකීම, සෑම මසක අවසන් ඉරුදිනකම පේරාදෙනිය පොලිසිය වෙත වාර්තා කිරීම සහ අධ්‍යාපන කටයුතු හැර වෙනත් කඩාකප්පල්කාරී ක්‍රියා සඳහා සහභාගී නොවීම යන කොන්දේසි ඒ අතර වන බව සඳහන්ය.", "URL": "https://sinhala.adaderana.lk/news.php?nid=12107", "Category": null, "Parent URL": null}