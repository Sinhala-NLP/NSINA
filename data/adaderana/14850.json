{"Source": "Adaderana", "Timestamp": "March 15, 2011 10:19 am", "Headline": "ජ-පුර සිසු පිරිසක් පහරදී ආචාර්ය‍වරයෙක් ඇතුළු 04 ක් රෝහලේ   ", "News Content": "ශ්‍රී ජයවර්ධනපුර විශ්ව විද්‍යාලයේ සිසුන් පිරිසක් සිදුකළ පහරදීමකින් ආචාර්ය‍වරයෙකු ඇතුළු පුද්ගලයින් සිව්දෙ‍නෙකු තුවාල ලබා තිබේ. ඊයේ(14) පස්වරුවේ කලහකාරී ලෙස හැසිරුණු ශිෂ්‍යයින් පිරිසක් විසුරුවා හැරීමට උත්සහ කළ අවස්ථාවේ දී මෙම පහරදීම සිදුකර ඇති බව ශ්‍රී ජයවර්ධනපුර විශ්ව විද්‍යාලයේ උපකුලපති ආචාර්ය එන්.එල්.ඒ. කරුණාරත්න මහතා ප්‍රකාශ කළේය. පහරදීම සිදුකළ සිසුන්, නවක සිසුන් පිරිසකට බලහත්කාරයෙන් සිය දේශපාලන කටයුතුවලට ‍යොදාගැනීමට උත්සහ දරා ඇති බව වාර්තා වේ. එම අවස්ථාවේ දී අදාළ ස්ථානයට ගිය ආචාර්යවරයා සහ ආරක්ෂක නිලධාරීන් තිදෙනෙකුට සිසුන් පිරිස පහරදී තුවාල සිදුකර ඇති බව උපකුලපතිවරයා වැඩිදුරටත් සඳහන් කළේය. තුවාල ලැබූ පිරිස මේ වන විට කළුබෝවිල රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=14850", "Category": null, "Parent URL": null}