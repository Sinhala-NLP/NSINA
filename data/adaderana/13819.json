{"Source": "Adaderana", "Timestamp": "January 28, 2011 08:24 pm", "Headline": "කොළඹ සංවර්ධනය යනු ජීවත් වන ජනයා වෙනත් ප්‍රදේශයකට ගෙනයාම නොවේ", "News Content": "කොළඹ නගරය සංවර්ධනය කරනවා යනු එහි ජීවත් වන ජනතාව වෙනත් ප්‍රදේශයකට ගෙන යාම නොවන බව ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා පවසයි. ‍ කොළඹ ජීවත් වන පැල්පත් ජනතාව සංවර්ධනය මුවාවෙන් මහ පාරට ඇද දැමීම සිදුනොකොට ඔවුන්ව විධිමත් ආකාරයේ මහල් නිවාස පද්ධතියකට ගෙන යාම බව අමාත්‍යවරයා පෙන්වා දෙයි. ‍ දෙමටගොඩ මහල් නිවාස ව්‍යාපෘතිය ආරම්භ කිරීමේ අවස්ථාවට එක්වෙමින් අමාත්‍යවරයා මෙම අදහස් පළ කළේය. ‍ කොළඹ නග‍රයේ ජීවත් වන අඩු ආදායම් ලාභී පැල්පත් නිවාසවල ජනතාවට නිවාස හැත්තෑ පන්දහසක් ඉදිරි වසර කිහිපය තුළ දී ඉදිකිරීමට රජය බලාපොරොත්තු වන බව එහිදි වැඩිදුරටත් අදහස් දැක්වු අමාත්‍යවරයා කියා සිටියේය. ‍ එම ව්‍යාපෘතියේ එක් පියවරක් වශයෙන් නිවාස 500න් යුත් නිවාස සංකීර්ණයක් මෙලෙස දෙමටගොඩ ප්‍රදේශයේ ඉදිකිරීමට පියවර‍ගෙන තිබේ.", "URL": "https://sinhala.adaderana.lk/news.php?nid=13819", "Category": null, "Parent URL": null}