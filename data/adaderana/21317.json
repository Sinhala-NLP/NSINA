{"Source": "Adaderana", "Timestamp": "January 11, 2012 04:08 pm", "Headline": "නීති විරෝධීව වැලි ‍ගොඩදැමූ 14 ක් දැලේ", "News Content": "බලපත්‍ර නීති උල්ලංඝණය කරමින් අඟු‍ණුකොළපැලැස්ස, වැටිය ප්‍රදේශයේ වැලි ගොඩදැමූ පුද්ගලයින් 14 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ව‍ලවේ ගඟ ආසන්නයේ මෙම පිරිස වැලි ගොඩදමමින් සිට ඇති අතර ඒ සඳහා යොදාගත් ට්‍රැක්ටර් රථ 11 ක් සහ බැකෝ යන්ත්‍ර දෙකක් ද විශේෂ කාර්යය බලකාය භාරයට ගෙන ඇති බව වාර්තා වේ. අම්බලන්තොට පොලිස් විශේෂ කාර්යය බලකා බුද්ධි අංශයට ලැබුණු තොරතුරක් මත මෙම වැටලීම සිදුකර තිබේ. එහිදී අත්අඩංගුවට ගත් සැකකරුවන් සහ භාණ්ඩ වැඩිදුර පරීක්ෂණ සඳහා අඟුණුකොළපැලැස්ස පොලිසියට භාරදී ඇති බව සඳහන් වේ.", "URL": "https://sinhala.adaderana.lk/news.php?nid=21317", "Category": null, "Parent URL": null}