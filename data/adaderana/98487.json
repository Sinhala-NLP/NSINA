{"Source": "Adaderana", "Timestamp": "October 31, 2018 11:38 am", "Headline": "ජනපතිගේ තීරණය විවේචනය කිරීම දේශපාලන සංස්කෘතිය බිඳවැටීමක්", "News Content": "මහින්ද රාජපක්ෂ මහතා අග්‍රාමත්‍යධූරයට පත් කිරීමට ජනාධිපතිවරයා ගත් තීරණය ඇතැම් දේශපාලනඥයින් විවේචනය කිරීම හරහා පෙන්නුම් කරන්නේ දේශපාලන සංස්කෘතියේ බිඳ වැටීම බව ශ්‍රි ලංකා නිදහස් පක්ෂ මහලේකම් මහාචාර්ය රෝහණ ලක්ෂ්මන් පියදාස මහතා පවසා සිටියේ ය. ඊයේ(30) කොළඹ පැවති මාධ්‍ය හමුවකදි ඒ මහතා මේ බව සඳහන් කළේ ය. ඊයේ දිනයේ එක්සත් ජනතා නිදහස් සංවිධානය විසින් සංවිධානය කළ විරෝධතා රැළිය පිළිබඳව අදහස් දක්වමින් ඔහු ප්‍රකාශ කර සිටියේ රටේ ප්‍රජාතන්ත්‍රවාදී ව්‍යුහය තුළ එවන් විරෝධතාවන් පැවතිය යුතු බවයි. නමුත් අදහස් ප්‍රකාශ කිරීමේ නිදහස “වල් බූරු නිදහසක් බවට පත් කර ගනිමින්“ ඇතැම් විපක්ෂ මන්ත්‍රීවරු ජනාධිපතිවරයා ගනු ලැබූ තීරණයට විරුද්ධව කතා කළ ආකාරය අතිශය අසභ්‍ය, අශීලාචාර, අවිනීත හා ආචාර ධර්ම විරෝධී බවත් එමඟින් දේශපාලන සංස්කෘතියේ බිඳවැටීම පෙන්නුම් කරන බවත් සඳහන් කර සිටියේ ය. නමුත් ඊට පෙරළා ජනාධිපතිවරයා ජාතිය අමතා දෑත දිගු කරමින් සියලු දේශපාලන කණ්ඩායම්වලට එක්ව ජාතිය ගොඩනැඟීමට එකතු වන ලෙස පැවසූ බව ඔහු වැඩිදුරටත් ප්‍රකාශ කර සිටියේ ය.", "URL": "https://sinhala.adaderana.lk/news.php?nid=98487", "Category": null, "Parent URL": null}