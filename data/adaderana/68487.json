{"Source": "Adaderana", "Timestamp": "January 24, 2017 10:45 am", "Headline": "ට්‍රාන්ස් පැසිෆික් වෙළෙඳ ගිවිසුම අවලංගු කරයි", "News Content": "අමෙරිකානු ජනාධිපති ඩොනල්ඩ් ට්‍රම්ප් විසින් ට්‍රාන්ස් පැසිෆික් වෙළෙඳ ගිවිසුම අවලංගු කර තිබේ.ජනාධිපතිවරණ සමයේ ලබාදුන් පොරොන්දුවක් ඉටුකරමින් ඩොනල්ඩ් ට්‍රම්ප් විසින් තම විධායක බලතල පාවිච්චි කර අදාළ ගිවිසුම අවලංගු කර ඇති බව වාර්තා වේ.2015 වසරේ අමෙරිකාවේ හිටපු ජනාධිපති බැරැක් ඔබාමා විසින් රටවල් 12ක් සමඟ අත්සන් කරනු ලැබුව මෙම වෙළෙඳ ගිවිසුම මඟින් ලෝක ආර්ථිකයෙන් සියයට 40ක් ආවරණව තිබු බව සඳහන් වෙයි. මෙම වෙළෙඳ ගිවිසුම සඳහා අමෙරිකාවට අමතරව ජපානය, මැලේසියාව, ඔස්ට්‍රේලියාව, නවසීලන්තය, කැනඩාව සහ මෙක්සිකෝව යන රටවල් අත්සන් කර තිබේ.අමෙරිකාවේ වැඩ කරන ජනතාවගේ සුබ සිද්ධිය උදෙසා ට්‍රාන්ස් පැසිෆික් වෙළෙද ගිවිසුම අවලංගු කළ බව ඩොනල්ඩ් ට්‍රම්ප් පෙන්වා දෙයි.මීට අමතරව ජාත්‍යන්තර ආයතන රැසක් සඳහා සපයන අරමුදල් ද කප්පාදු කිරීමට ඩොනල්ඩ් ට්‍රම්ප් විසින් පියවර ගෙන තිබේ.", "URL": "https://sinhala.adaderana.lk/news.php?nid=68487", "Category": null, "Parent URL": null}