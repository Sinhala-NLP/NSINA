{"Source": "Adaderana", "Timestamp": "April 14, 2014 06:22 pm", "Headline": "හිර ගෙදරත් කැවුම් කොකිස් රස ඉතිරේ!", "News Content": "සිංහල සහ දෙමළ අලුත් අවුරුද්ද නිමිත්තෙන් ලබාදී ඇති විශේෂ අවසරය හේතුවෙන් බන්ධනාගාර රැඳවූවන්ගේ සුවදුක් විමසීම සඳහා ඔවුන්ගේ ඥාතීන් විශාල පිරිසක් පැමිණ තිබේ. බන්ධනාගාර රැඳවූවන් හමුවීමේ අවස්ථාව ඔවුන්ගේ ඥාතීන්ට අද සහ ඊයේ විශේෂ අවස්ථාවක් ලබාදීමට බන්ධනාගාර දෙපාර්තමේන්තුව පියවර ගෙන තිබුණි. ඒ අනුව අදාළ දින දෙක තුළ සියලුම බන්ධනාගාර තුළ පෙරවරු නවයේ සිට පස්වරු 4 දක්වා රැඳවූවන්ගේ සුවදුක් විමසීමට සහ ඔවුන්ට ආහාර පාන ලබාදීමට ඥාතීන් එක්ව සිටි බව වාර්තා වේ. බන්ධනාගාර රැඳවූවන්ගේ සුවදුක් විමසීම සඳහා සාමාන්‍යයෙන් ඥාතීන්ට අවස්ථාව දී ඇත්තේ මසකට එක් වරක් පමණි.", "URL": "https://sinhala.adaderana.lk/news.php?nid=42538", "Category": null, "Parent URL": null}