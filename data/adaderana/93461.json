{"Source": "Adaderana", "Timestamp": "July 30, 2018 12:45 pm", "Headline": "28 හැවිරිදි මවක් හා සිඟිත්තිය අතුරුදන්-පොලීසියට පැමිණිලි කරත් තවමත් තොරතුරක් නෑ", "News Content": "කුරුණෑගල, වීරඹුගෙර, මොරගොල්ල ප්‍රදේශයේ පදිංචි දෙදරු මවක් හා ඇයගේ කුඩා දියණිය දින කීපයක සිට අතුරුදහන් වී ඇති බවට ඇයගේ සැමියා විසින් වීරඹුගෙදර පොලීසියට පැමිණිලි දෙකක් කළ මේ වන තෙක් කිසිදු පිළිතුරක් ලැබී නොමැති බව වාර්තා වෙයි. මෙලෙස අතුරුදහන් වී ඇත්තේ අප්සරා සඳමාලි නැමති 28 හැවිරිදි කාන්තාවක් හා ඇයගේ 2 හැවිරිදි චනුලි දහම්සා නම් සිඟිත්තියයි. පසුගිය 25 වැනිදා සැමියාගේ මව විසින් වැඩිමහල් දියණිය පාසලෙන් රැගෙන පැමිණිමට ගොස් ඇති අතර මව පැමිණෙන විට මෙම කාන්තාව නිවස තුළ නොසිට තිබේ. අනතුරුව මව විසින් ලේලිය නිවසෙහි නොමැති බව පුතුට දුරකථන ඇමතුමක් ලබා දී දැනුම් දී තිබේ. අතුරුදහන් වු කාන්තාව විසින් ලියුමක් ලියා තබා ගොස් ඇති අතර එම ලියුමේ සඳහන් වන ආකාරයට ඇගේ පවුලේ ඥාතියෙකු විසින් ඇයට කරදර සිදුවන බව සඳහන් කර තිබේ. අතුරුදහන්වු දිනයේ සිට මේ දක්වා පොලීසියට පැමිණිලි දෙකක් සිදු කළත් වීරඹගෙදර පොලීසිය සිද්ධිය සම්බන්ධ කිසිදු සොයා බැලීමක් සිදු නොකරන බව ද අතුරුදහන් වු කාන්තාවගේ සැමියා චෝදනා කරයි.", "URL": "https://sinhala.adaderana.lk/news.php?nid=93461", "Category": null, "Parent URL": null}