{"Source": "Adaderana", "Timestamp": "May 18, 2011 08:36 am", "Headline": "අපිරිසිදු දන්සැල් සංවිධායකයින් 602 ට අවවාද", "News Content": "වෙසක් දිනය තුළ අපිරිසිදු ආකාරයෙන් ආහාර සැකසූ දන්සැල් සංවිධායකයින් 602 දෙනෙකුට අවවාද කළ බව සමස්ත ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා පවසයි. අද දිනය තුළ ද දන්සැල් පරීක්ෂා කිරීම් සිදු කරන බව හෙතෙම කියා සිටියි. ඉදිරියේ දී දන්සැල් පැවැත්වීමේ දී අදාළ පළාත් පාලන හා මහජන සෞඛ්‍ය පරීක්ෂකවරුන්ගේ නිර්දේශ මත එම දන්සැල් පවත්වන ලෙස උපුල් රෝහණ මහතා ඉල්ලීමක් කරයි.", "URL": "https://sinhala.adaderana.lk/news.php?nid=16165", "Category": null, "Parent URL": null}