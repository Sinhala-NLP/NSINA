{"Source": "Adaderana", "Timestamp": "April 5, 2017 08:14 am", "Headline": " කටුනායක ගුවන්තොටුපළේ කටයුතු හෙට සිට සාමාන්‍ය පරිදි සිදුවෙනවා", "News Content": "කටුනායක බණ්ඩාරනායක ජාත්‍යන්තර ගුවන්තොටුපළේ කටයුතු හෙට(6) සිට සාමාන්‍ය පරිදි සිදුවන බව ප්‍රවාහන හා සිවිල් ගුවන් සේවා නියෝජ්‍ය අමාත්‍ය අශෝක් අබේසිංහ මහතා පවසනවා. ඔහු පවසන්නේ ගුවන් පථයේ නවීකරණ කටයුතු හේතුවෙන් කටුනායක ජාත්‍යන්තර ගුවන්තොටුපළේ කටයුතු පසුගිය ජනවාරි මුල් සතියේ සිට සීමා කෙරුණු බවය. හෙට (6)දහවල් සිට මෙම ගුවන්තොටුපළේ කටයුතු සාමාන්‍ය පරිදි සිදුවන බව අශෝක් අබේසිංහ නියෝජ්‍ය අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=71739", "Category": null, "Parent URL": null}