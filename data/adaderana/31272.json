{"Source": "Adaderana", "Timestamp": "February 1, 2013 10:18 pm", "Headline": "සීනි ඇමති ගැන පැහැදිළි කරයි", "News Content": "සීනි සම්බන්ධ අමාත්‍යවරයෙක් පත්කිරීමට හේතුව පිළිබඳ අමාත්‍ය ලක්ෂ්මන් සෙනෙවිරත්න මහතා සිය අදහස් දක්වා තිබේ. ඉන්ධන ගෙන්වීමට යන විදේශ විනිමයට අමතරව වැඩිම විනිමයක් වැයවන්නේ සීනි ගෙන්වීමට නිසා බව අමාත්‍යවරයා පවසයි. මේ සඳහා මෙරට ඉඩම් හෙක්ටයාර් එක්ලක්ෂ තිස් පන්දහසක් මෙම අමත්‍යංශය සඳහා වෙන්කර අවසන් බව හෙතෙම කියයි. වී වගාවෙන් ලැබෙන ලාභය මෙන් තුන් ගුණයක් උක් වගාවෙන් ලබාගත හැකි බව අමාත්‍යවරයා පවසයි. වී වගාවට අවශ්‍ය වන ජල ප්‍රමාණයෙන් 6 න් එකක් උක් කර්මාන්තයට අවැසි බවත් වසර 6 ට වරක් උක් සිටුවිය යුතු බවත් ලක්ෂ්මන් සෙනෙවිරත්න මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=31272", "Category": null, "Parent URL": null}