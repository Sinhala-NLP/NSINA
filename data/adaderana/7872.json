{"Source": "Adaderana", "Timestamp": "April 19, 2010 07:52 am", "Headline": "යාපනයට වීසා මධ්‍යස්ථානයක්", "News Content": "ඉන්දියාව සඳහා ගමන් කිරීමට අවශ්‍ය වීසා අයදුම්පත් යාපනය ප්‍රදේශයෙන් ලබා ගැනීමේ පහසුකම් සලසන බව ශ්‍රි ලංකාවේ ඉන්දීය මහකොමසාරිස් අශෝක් කේ.‍ කාන්තා මහතා පවසයි. ලබන මැයි පස් වැනිදා යාපනය නගරයේ වීසා අයදුම්පත් ලබා දීමේ මධ්‍යස්ථානයක් විවෘත කෙරෙන බව ඔහු සඳහන් කරයි. මින්පසුව යාපනයේ වැසියන්ට ඉන්දියාවට යාම සඳහා වීසා අයදුම්පත් ලබා ගැනීමට කොළඹට පැමිණීම අනවශ්‍ය බව මහකොමසාරිස්වරයා පෙන්වා දෙයි. සම්පූර්ණ කරන ලද වීසා අයදුම්පත් ‍නැවත භාර ගැනීමට එම කාර්යාල හරහා සිදුකිරීමට නියමිතය. යාපනයේ ජාත්‍යන්තර වෙළඳ ප්‍රදර්ශනය විවෘත කිරීමේ අවස්ථාවට සහභාගි වෙමින් ඔහු ‍මේ බව කියා සිටියේය.", "URL": "https://sinhala.adaderana.lk/news.php?nid=7872", "Category": null, "Parent URL": null}