{"Source": "Adaderana", "Timestamp": "December 23, 2016 07:53 am", "Headline": "  ශ්‍රී ලංකා ප්‍රගතිය මූන් අගයයි", "News Content": "ජනාධිපති මෛත්‍රීපාල සිරිසේන මහතාගේ නායකත්වයෙන් ශ්‍රී ලංකාව සමාජ, ආර්ථික, දේශපාලන යනාදී සියලු ක්ෂේත්‍රයන් තුළ ලබා ඇති ප්‍රගතිය එක්සත් ජාතින්ගේ සංවිධානයේ මහ ලේකම් ධූරයෙන් නික්ම යන බෑං කී මූන් මහතා විසින් අගය කර තිබෙයි.ජනාධිපති මෛත්‍රීපාල සිරිසේන මහතා වෙත ඊයේ(22) පස්වරුවේ දුරකථන ඇමතුමක් ලබා දෙමින් බෑං කී මූන් මහතා ප්‍රකාශ කර ඇත්තේ සංහිඳියා පිළිවෙත වෙනුවෙන් ශ්‍රී ලංකාවේ කැපවීම ඉතා ප්‍රශංසනීය බවයි.ජනාධිපතිවරයාගේ නායකත්වයෙන් ශ්‍රී ලංකාව ඉදිරියේදී තවත් ජයග්‍රහණ රැසක් අත්කර ගනු ඇති බව ද බෑං කී මූන් මහතා ජනාධිපති මෛත්‍රීපාල සිරිසේන මහතා වෙත දුරකථනය ඔස්සේ කරුණූ දැක්වූ බව ජනාධිපති මාධ්‍ය අංශය සඳහන් කළේය.එමෙන්ම ධූරයෙන් නික්ම ගියද ශ්‍රී ලංකාවේ ඉදිරි කටයුතු වෙනුවෙන් සෑම සහයක්ම ලබා දෙන බවට බෑං කී මූන් මහතා සහතික වී තිබේ.එක්සත් ජාතීන්ගේ සංවිධානයේ මහ ලේකම්වරයා ලෙස බෑං කී මුන් මහතා නිරන්තරයෙන් ශ්‍රී ලංකාවට ලබාදුන් සහය පිළිබඳ ජනාධිපතිවරයා විසින් එහිදී අගය කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=67265", "Category": null, "Parent URL": null}