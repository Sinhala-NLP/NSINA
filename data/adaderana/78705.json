{"Source": "Adaderana", "Timestamp": "October 14, 2017 02:21 pm", "Headline": "  වයඹ ජාතික අධ්‍යාපන ආයතනය සතියක් වැසෙයි", "News Content": "වයඹ ජාතික අධ්‍යාපන ආයතනය සතියක කාලයක් සඳහා වසා තැබීමට තීරණය කර තිබේ.පවතින වර්ෂාපතනයත් සමඟ එම ආයතනයේ සිසුන් හදිසියේ රෝගාබාධවලට ලක්වීම හේතුවෙන් එම පියවර ගත් බව පීඨාධිපති පී. ඉලුක්කුඹුර මහත්මිය සඳහන් කළේය.ඒ හේතුවෙන් උණ, පාචනය වැනි රෝගාබාධ ලක්වීමෙන් සිසුන් 50ට අධික පිරිසක් රෝහල් ගත කර තිබුණි.ඉන් සිසුන් 11 දෙනෙකු පමණ මේ වන විටත් රෝහල්ගතව ප්‍රතිකාර ලබන බව බිංගිරිය රෝහල පැවසුවේය.ඒ අනුව වයඹ ජාතික අධ්‍යාපන ආයතනයේ සියලු අධ්‍යයන කටයුතු සතියක කාලයක් සඳහා අත්හිටුවන බව පීඨාධිපති පී. ඉලුක්කුඹුර මහත්මිය සඳහන් කළේය.", "URL": "https://sinhala.adaderana.lk/news.php?nid=78705", "Category": null, "Parent URL": null}