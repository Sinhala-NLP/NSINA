{"Source": "Adaderana", "Timestamp": "December 23, 2017 10:49 am", "Headline": "ග්‍රහලෝක ගිලින අලුත් ඉරක් සොයා ගනියි", "News Content": "තමා වටා පරිභ‍්‍රමණය වන ග්‍රහලෝක අවශෝෂණය කර ගන්නා අපගේ සූර්යයාට සමාන තාරකාවක් පර්යේෂකයන් පිරිසක් විසින් සොයාගෙන ඇති බව වාර්තා වේ. ඇමරිකානු ඉන්දියානා විශ්වවිද්‍යාලයේ තාරකා විද්‍යාඥවරියක ද එම කණ්ඩායමට ඇතුළත් වන අතර, ඇය සඳහන් කර තිබෙන්නේ පෘථිවියේ සිට ආලෝක වර්ෂ 550ක් ඈතින් පිහිටි එම තාරකාවේ උෂ්ණත්වය සෙන්ටි‍්‍රගේ‍්‍රඩ් අංශක 5330ක් පමණ වන අතර එය සූර්යයාගේ උෂ්ණත්වයට වඩා මදක් ඉහළ අගයකි. යොවුන් තාරකාවක් වූ මෙම සූර්යයා පිළිබදව ජාත්‍යන්තර තාරකා ශාස්ත්‍ර සඟරාවට ලිපියක් ගොනු කර ඇත්තේ ග්‍රහලෝක බුදින සූර්යයෙකු යන තේමාවෙන් වන අතර සිය දරුවන් අනුභව කරන ක්‍රෝනස් නැමැති ග්‍රීක දෙවියන්ටයි විද්‍යාඥයන් එය සම කර ඇත්තේ.", "URL": "https://sinhala.adaderana.lk/news.php?nid=81968", "Category": null, "Parent URL": null}