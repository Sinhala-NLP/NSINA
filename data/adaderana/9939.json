{"Source": "Adaderana", "Timestamp": "July 31, 2010 10:09 am", "Headline": "නීති විරෝධී ශ්‍රී ලාංකිකයින් එනතුරු කැනඩාව මගබලයි", "News Content": "නීතිවිරෝධී සංක්‍රමණිකයින් රැගත් නෞකාව පිළිබඳ ආරක්ෂක අංශ දැඩි අවධානයෙන් පසුවන බව කැනඩාව පවසයි.. ශ්‍රී ලාංකික සංක්‍රමණිකයින් රැගත් නෞකාව කුමන ‍මොහොතක හෝ තම මුහුදු කලාපයට පැමිණෙනු ඇති බවට බලාපොත්තුවෙන් සිටින බව කැනේඩියානු ආරක්ෂක අමාත්‍යාංශය පවසයි.. එම නෞකාවේ නීතිවිරෝධී සංක්‍රමණිකයින් 200 ක පිරිසක් පැමිණෙනු ඇති බවට කැනඩාව විශ්වාසය පළ කරයි. මාසයකට අධික කාලයක සිට මුහුදු ගමනක යෙදෙන මෙම පිරිසේ සෞඛ්‍ය තත්ත්වය පිළිබඳව ද තමා අවධානය යොමු කර ඇති බව කැනඩා ආරංචි මාර්ග සඳහන් කරයි. පසුගිය වසරේ ඔක්තෝබර් මාසයේ දී ද මෙවැනිම ශ්‍රී ලාංකික සංක්‍රමණිකයින් 76 දෙනෙකු කැනඩා ආරක්ෂක අංශ මගින් අත්අඩංගුවට ගනු ලැබිණි..", "URL": "https://sinhala.adaderana.lk/news.php?nid=9939", "Category": null, "Parent URL": null}