{"Source": "Adaderana", "Timestamp": "July 23, 2010 08:55 am", "Headline": "ඉන්දීය විශේෂ නියෝජිතයා අපක්ෂපාතී විය යුතුයි", "News Content": "අවතැන් වූ ජනතාව යළි පදිංචි කරවීම සහ දෙමළ ජනතාවගේ ගැටලුවලට දේශපාලන විසඳුමක් ඉදිරිපත් කිරීමේ වැඩපිළිවෙළ සම්බන්ධයෙන් තොරතුරු වාර්තා කිරීම සඳහා ඉන්දීය විශේෂ නියෝජිතයෙක් පත්කරන්නේ නම් ඔහු අපක්ෂපාතී හා සාධාරණ අයෙකු විය යුතු බව දෙමළ ජාතික සන්ධානය පවසයි. අදාළ කරුණු සම්බන්ධයෙන් ඉන්දීය අග්‍රාමාත්‍යවරයාට සහ තමිල්නාඩු මහඇමතිවරයාට තොරතුරු වාර්තා කිරීමට පුද්ගලයෙකු පත්කරන්නැයි ඉන්දීය ඩී.එම්.කේ පක්ෂ නායක ටී.ආර්. බාලු විසින් ඉල්ලීමක් කර ඇති බව එම පක්ෂයේ පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් මහතා පවසයි. එවැනි පුද්ගලයෙකු පත්කිරීම සම්බන්ධයෙන් තමිල්නාඩු මහඇමතිවරයාට හෝ නිසි අවබෝධයක් නොමැති බව මන්ත්‍රීවරයා පෙන්වාදෙයි. කෙසේවුව ද ඩී. එම්. කේ පක්ෂ නායකයාගේ ඉල්ලීම සම්බන්ධයෙන් ඉන්දීය රජය මෙතෙක් තීරණයක් ගෙන නොමැති බව ද වාර්තා වේ.", "URL": "https://sinhala.adaderana.lk/news.php?nid=9788", "Category": null, "Parent URL": null}