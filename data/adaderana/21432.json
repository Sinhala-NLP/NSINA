{"Source": "Adaderana", "Timestamp": "January 17, 2012 08:31 am", "Headline": " ශ්‍රී ලංකා ක්‍රිකට්-වැදගත් තීන්දු කිහිපයක්", "News Content": "ශ්‍රී ලංකා ක්‍රිකට් සම්බන්ධයෙන් දකුණු අප්‍රිකානු සංචාරයෙන් අනතුරුව ඉතා වැදගත් තීන්දු කිහිපයක් ගැනීමට නියමිත බව ශ්‍රී ලංකා ක්‍රිකට් ආයතන ආරංචි මාර්ග පවසයි. විශේෂයෙන් පසුගිය දිනවල ශ්‍රී ලංකා කණ්ඩායමේ පසුබෑම මෙම තත්ත්වයට හේතුවෙන් මෙම ක්‍රියාමාර්ග ගන්නා බව එම ආරංචි මාර්ග තහවුරු කරයි. මේ අතර ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන තෙවන එක්දින තරගය අද පැවැත්වෙයි. පළමු තරග දෙකම පරාජය වී සිටින ශ්‍රී ලංකා කණ්ඩායමට මෙම තරගාවලිය පිළිබඳව බලාපොරොත්තු තබා ගැනීමට නම් මෙම තරගයේ ජයග්‍රහණය අතිශය වැදගත් වේ. අද තරගය සඳහා දකුණු අප්‍රිකානු කණ්ඩායමේ ප්‍රබල පිතිකරුවන් දෙදෙනෙකු වන හෂීම් අම්ලා සහ ජැක් කලිස් සහභාගී නොවන බව වාර්තා වේ. ඔවුන් දෙදෙනා වෙනුවට කොලින් ඉන්ග්‍රම් සහ ඇල්විරෝ පීටර්සන් සහභාගී වීමට නියමිත බව කියැවෙයි.", "URL": "https://sinhala.adaderana.lk/news.php?nid=21432", "Category": null, "Parent URL": null}