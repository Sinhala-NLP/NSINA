{"Source": "Adaderana", "Timestamp": "May 4, 2013 09:00 am", "Headline": " ජගත් පවුල් සෞඛ්‍ය සේවිකා දිනය හෙටයි", "News Content": "ජාත්‍යන්තර පවුල් සෞඛ්‍ය සේවිකා දිනය හෙටට (05) යෙදී තිබේ. ලෝකයේම අවධානය තම වෘත්තිය දෙසට යොමුවන දිනක වුව ද තමන් දැඩි වෘත්තීමය දුෂ්කරතාවන්ට මුහුණ දෙමින් සිටින බව මෙරට පවුල් සෞඛ්‍ය සේවිකාවන් පවසයි. සම්මත ජනගහණ අනුපාතයට සරිලන ප්‍රමාණවත් සේවිකාවන් පිරිසක් නොමැති වීම හේතුවෙන් රාජකාරී කිරිමේ දී තමන් පීඩාවට පත්වන බව සමස්ත ලංකා පවුල් සෞඛ්‍ය සේවිකා නිලධාරීන්ගේ සංගමයේ සභාපති දීප්ති ජයතුංග මහත්මිය කියයි. නිශ්චිත පටිපාටියකින් බැහැරව රාජකාරී සඳහා යෙදවීම මගින් ද තම දෛනික කාර්යයන් අතපසුවීමේ අවදානමක් පවතින බව ඇය පැවසීය.", "URL": "https://sinhala.adaderana.lk/news.php?nid=33792", "Category": null, "Parent URL": null}