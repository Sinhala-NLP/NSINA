{"Source": "Adaderana", "Timestamp": "September 30, 2017 09:59 pm", "Headline": "කථානායකවරුන්ගේ සහ පාර්ලිමේන්තු මන්ත්‍රීවරුන්ගේ  08 වන සමුළුව කොළඹදී", "News Content": "සාර්ක් සංවිධානයට අයත් රටවල කථානායකවරුන්ගේ සහ පාර්ලිමේන්තු මන්ත්‍රීවරුන්ගේ සංවිධානයේ 08 වන සමුළුව කොළඹදී පැවැත්විමට නියමිතව තිබේ. එය ලබන 04 වනදා සිට 06 වනදා දක්වා පැවැත්වෙන බව කථානායක කාර්යාලය සඳහන් කළේය. දකුණු ආසියාවේ ජනතාව අතර මිත්‍රත්වය සහ අවබෝධය ප්‍රවර්ධනය කිරිම, සාර්ක් සංවිධානයට අයත් රටවල පාර්ලිමේන්තු සහ පාර්ලිමේන්තු මන්ත්‍රීවරු අතර සම්බන්ධීකරණය ප්‍රවර්ධනය කිරීම මෙහි අරමුණ වී තිබේ. මෙම වසරේ පළමු වරට තරුණ පාර්ලිමේන්තු මන්ත්‍රීවරුන්ගේ කමිටුවේ පළමු රැස්වීම ද සමුළුවට සමගාමීව පැවැත්විමට නියමිත බව කථානායක කාර්යාලය සඳහන් කළේය.", "URL": "https://sinhala.adaderana.lk/news.php?nid=78191", "Category": null, "Parent URL": null}