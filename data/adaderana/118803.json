{"Source": "Adaderana", "Timestamp": "September 10, 2019 09:08 pm", "Headline": "ඔක්ටේන් 92 රුපියලකින් පහලට-ඩීසල් වෙනසක් නෑ", "News Content": "ඉන්ධන මිල සූත්‍රයට අනුව අද(10) මධ්‍යම රාත්‍රියේ සිට ඉන්ධන මිල අඩු කිරීමට මුදල් අමාත්‍යාංශය තීරණය කර තිබේ. මිල සංශෝධනයට අනුව ඔක්ටේන් 92 පෙට්‍රල් ලීටරයක මිල රුපියලකින් අඩු වී තිබේ. ඒ අනුව එහි නව මිල රුපියල් 137ක්. මීට සුළු වෙලාවකට මුදල් අමාත්‍යාංශය විසින් මේ බව අද දෙරණට පැවසීය. කෙසේ වෙතත් අමාත්‍යාංශය මීට පෙර සඳහන් කර සිටියේ, ඔක්ටේන් 95 පෙට්‍රල් ලීටරයක් රුපියල් 2කින් අඩුවන අතර එහි නව මිල රුපියල් 161ක් වෙයි. සුපිරි ඩීසල් ලීටරයක මිලද රුපියල් 2කින් අඩු කිරීමට මුදල් අමාත්‍යාංශය තිරණය කර තිබේ. එහි නව මිල සටහන් වන්නේ රුපියල් 132ක් ලෙසයි. කෙසේ වෙතත් ඔටෝ ඩීසල් මිලෙහි කිසිදු වෙනසක් සිදුවී නැහැ.", "URL": "https://sinhala.adaderana.lk/news.php?nid=118803", "Category": null, "Parent URL": null}