{"Source": "Adaderana", "Timestamp": "June 21, 2011 03:17 pm", "Headline": "ගොකරැල්ල රිය අනතුරකින් එක් අයෙක් මරුට", "News Content": "කුරුණෑගල -දඹුල්ල ප්‍රධාන මාර්ගයේ ගොකරැල්ල ප්‍රදේශයේ දී සිදුවූ රිය අනතුරකින් එක් පුද්ගලයෙකු මියගොස් තවත් අයෙකු තුවාල ලබා තිබේ. කැබ් රථයක් සහ ලොරි රථයක් ගැටීමෙන් අද(21) අලුයම මෙම අනතුර සිදුව ඇති බව පොලිසිය පැවසීය. අනතුරින් තුවාල ලැබූ කැබ්රථයේ රියදුරු සහ එහි ගමන් ගත් තවත් පුද්ගලයෙකු පොල්ගොල්ල රෝහලට‍ ඇතුළත් කර ඇති අතර එහිදී කැබ් රථයේ රියදුරු ජීවිතක්ෂයට පත්ව ඇති බව සඳහන්ය. සිද්ධියෙන් මියගොස් ඇත්තේ ඇඹිලිපිටිය ප්‍රදේශයේ පදිංචිව සිටි 40 හැවිරිදි පුද්ගලයෙකි. අනතුර සම්බන්ධයෙන් සැකපිට ලොරි රථයේ රියදුරු අත්අඩංගුවට ගෙන ඇති අතර ඔහු අද(21) කුරුණෑගල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16915", "Category": null, "Parent URL": null}