{"Source": "Adaderana", "Timestamp": "March 26, 2017 03:09 pm", "Headline": "ගෝඩා සමඟ 1ක් මාට්ටු ", "News Content": "මත්පැන් පෙරීමට යොදා ගන්නා ගෝඩා ළඟ තබාගෙන සිටි පුද්ගලයෙකු ගම්පහ, උඩුගම්පල ප්‍රදේශයේ දී අත්අඩංගුවට ගෙන තිබේ. ගම්පහ පොලිස් නීතිය බලගැන්වීමේ ඒකකය නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදී සැකකරු සතුව තිබී ගෝඩා ලීටර් 360ක් අඩංගු බැරල් දෙකක් පොලීසිය බාරයට ගෙන තිබේ. අත්අඩංගුවට ගත් සැකකරු උඩුගම්පල ප්‍රදේශයේ පදිංචිකරුවෙකු වන අතර ඔහු ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71379", "Category": null, "Parent URL": null}