{"Source": "Adaderana", "Timestamp": "February 23, 2015 12:08 pm", "Headline": "නඩුව 23ට කල්යයි - මුතුහෙට්ටිට විදේශ ගතවෙන්න අවසරයි", "News Content": "පාර්ලිමේන්තු මන්ත්‍රී නිශාන්ත මුතුහෙට්ටිගම මහතාගේ විදේශ ගමන්බලපත්‍රය මාසයක කාලයක් මුදා හැරීමට බද්දේගම මහේස්ත්‍රාත් අධිකරණය අද නියෝග කර තිබේ.ගාල්ල, වඳුරඹ කඩ දෙකකට ගිනි තැබීම හා පොලිස් අත්අඩංගුවේ සිටි සැකකරුවන් තිදෙනෙකු බලහත්කාරයෙන් පැහැරගෙනයාමට අදාළ නඩුව අද විභාගයට ගත් ‍අවස්ථාවේදී උසාවිය මෙම නියෝගය නිකුත් කරන ලදී.එම නඩුව ලබන මස 23ට කල්ගිය අතර, තමාට සිංගප්පූරුවට යාමට අවශ්‍ය නිසා විදේශ ගමන් බලපත්‍රය ලබාදෙන ලෙස මුතුහෙට්ටිගම මහතා ඉල්ලීමක් කළ බව අප වාර්තාකරු පැවසීය.ඒ අනූව ඔහුගේ විදේශ ගමන්බලපත්‍රය මාසයක කාලයකට මුදහැරීමට බද්දේගම මහේස්ත්‍රාත් චන්දිම එදිරිමාන්න මහතා නියෝග කර ඇත.", "URL": "https://sinhala.adaderana.lk/news.php?nid=49526", "Category": null, "Parent URL": null}