{"Source": "Adaderana", "Timestamp": "May 12, 2012 08:47 am", "Headline": "නෝර්වේහි ශ්‍රී ලංකාව ගැන සමුළුව ඇමතීමට සූදානම්", "News Content": "නෝර්වේ පාර්ලිමේන්තු සංකීර්ණයේ දී ශ්‍රී ලංකාව සම්බන්ධයෙන් පැවැත්වෙන සමුළුව ඇමතීමට තමන් සූදානම් බව දෙමළ ජාතික සන්ධාන පාර්ලිමේන්තු මන්ත්‍රී සුරේෂ් ප්‍රේමචන්ද්‍ර මහතා පවසයි. ලබන 15 වැනි දින තමන් එම සමුළුව ඇමතීමට නියමිත බව අද දෙරණ කළ විමසීමක දී අදහස් දැක්වූ දෙමළ ජාතික සන්ධාන පාර්ලිමේන්තු මන්ත්‍රීවරයා සඳහන් කළේය. නෝර්වේ කම්කරු පක්ෂය මගින් මෙම සමුළුව සංවිධාන කොට ඇති අතර \"යුද්ධයෙන් පසු ශ්‍රී ලංකාව\" යන්න එහි තේමාව වී තිබේ. ශ්‍රී ලංකාවේ වර්තමාන දේශපාලන තත්ත්වය පිළිබඳව මෙහිදී තමන් අදහස් දැක්වීමට බලාපොරොත්තුවෙන් සිටින බව සුරේෂ් ප්‍රේමචන්ද්‍ර මහතා ප්‍රකාශ කළේය.", "URL": "https://sinhala.adaderana.lk/news.php?nid=24184", "Category": null, "Parent URL": null}