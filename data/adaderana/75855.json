{"Source": "Adaderana", "Timestamp": "August 1, 2017 11:38 am", "Headline": " ලක්ෂ 6ක වල්ලපට්ටා රාජසන්තකයි ", "News Content": "නීති විරෝධී ලෙස රුපියල් ලක්ෂ 6ක් පමණ වටිනා වල්ලපට්ටා තොගයක් මෙරටින් රැගෙන යාමට උත්සාහ කළ පුද්ගලයෙකු කටුනායක ගුවන් තොටුපොළ පරිශ්‍රයේදී අත්අඩංගුවට ගෙන තිබේ.අද(01) අළුයම චෙන්නායි බලා පිටත්ව යාමට පැමිණි පුද්ගලයෙකුගේ ගමන් මළු තුළ තිබී අදාළ වල්ලපට්ටා තොගය සොයාගත් බව නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේය.අදාළ ගමන් මළු තුළ තිබී වල්ලපට්ටා කිලෝග්‍රෑම් 8 හමාරකට ආසන්න තොගයක් සොයාගෙන තිබේ.සැකකරු කොළඹ ප්‍රදේශයේ පදිංචි 27 හැවිරිදි පුද්ගලයෙකු වන අතර ඔහුට රුපියල් 50,000ක දඩ මුදලක්ද ගෙවීමට නියම කර ඇති බව සඳහන්ය.රේගු බාරයට ගත් වල්ලපට්ටා තොගය රාජසන්තක කිරීමට පියවර ගත් බව නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේය.", "URL": "https://sinhala.adaderana.lk/news.php?nid=75855", "Category": null, "Parent URL": null}