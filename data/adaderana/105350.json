{"Source": "Adaderana", "Timestamp": "March 2, 2019 04:00 pm", "Headline": "පියාට සහ දියණියට මරු කැඳවූ ත්‍රීරෝද රථ අනතුර", "News Content": "කුරුණෑගල, සාරගම වැව අසළ ප්‍රදේශයේදී සිදුවූ අනතුරකින් පොලිස් නිලධාරියෙකු සහ ඔහුගේ දියණිය මියගොස් ඇත. ත්‍රීරෝද රථය පාලනය කරගත නොහැකිව මෝටර් රථයක ගැටීමෙන් මෙම අනතුර සිදුව ඇති බව පොලීසිය ප්‍රකාශ කර ඇත. අනතුරින් මියගොස් ඇත්තේ 30 හැවිරිදි මාවනැල්ල පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකු හා වයස අවුරුදු 02ක් වන ඔහුගේ දියණියයි. බරපතල තුවාල ලැබූ ත්‍රීරෝද රථයේ ගමන් කල පොලිස් නිලධාරියා, ඔහුගේ බිරිඳ, බිරිඳගේ මව සහ පියා තුවාල ලබා කුරුණෑගල රෝහලේ දැඩි සත්කාර ඒකකයේ ප්‍රතිකාර ලබන බව සඳහන්ය. අනතුරට ලක්වූ ත්‍රීරෝද රථය, මියගිය පොලිස් කොස්තාපල්වරයාගේ බිරිඳගේ පියා විසින් පදවා ඇති බව පොලීසිය පැවසීය. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය මේ සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=105350", "Category": null, "Parent URL": null}