{"Source": "Adaderana", "Timestamp": "September 21, 2015 09:20 am", "Headline": "ජනපති අනිද්දා දිවයිනෙන් යයි", "News Content": "එක්සත් ජාතින්ගේ මහා මණ්ඩල සැසිවාරයට සහභාගිවීම සඳහා ජනාධිපති මෛත්‍රිපාල සිරිසේන මහතා ලබන 23 වනදා දිවයිනෙන් පිටත්වයාමට නියමිතව තිබේ.ජනාධිපතිවරයා මෙම මස 30 වනදා එක්සත් ජාතින්ගේ මහාමණ්ඩල සැසිවාරය ඇමතීමට නියමිතය.මෙම සංචාරයේදී ජනාධිපති මෛත්‍රිපාල සිරිසේන මහතා අමෙරිකානු ජනාධිපති බැරැක් ඔබාමා මුණගැසිමට නියමිත බව ද වාර්තා වේ.විශේෂයෙන් මෙහිදී දෙරටට වැදගත් කරුණු කිහිපයක් පිළිබඳව සාකච්ඡා වනු ඇත.මෙරට හමුදා සාමාජිකයින් විදෙස් රටවල සේවයේ යෙදවීම් සහ එම පුහුණු කිරීම් කටයුතු සිදු කිරීම මෙම සාකච්ඡාවලදී වැඩි අවධානයකට යොමු වෙනු ඇති බව සඳහන්ය.", "URL": "https://sinhala.adaderana.lk/news.php?nid=53975", "Category": null, "Parent URL": null}