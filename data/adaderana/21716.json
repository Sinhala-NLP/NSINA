{"Source": "Adaderana", "Timestamp": "January 29, 2012 08:22 am", "Headline": " වෙළඳසැල බින්ද සොරා පොලීසියට මාට්ටු", "News Content": "වරකාපොල නගරයේ වෙළෙඳසැලක් බිඳ දේපළ සොරා ගැනීමක් සම්බන්ධයෙන් පුද්ගලයෙකු අත්අඩංගුවට ගෙන තිබේ. ජංගම මුර සංචාරයේ නිරතව සිටි පොලිස් නිලධාරීන්ට ඇසුණු ශබ්දයකට අනුව සිදුකළ සෝදිසියකදී වෙළෙඳසලට සැකකරුවෙකු ඇතුළු වී ඇති බව අනාවරණය වු බව වරකාපොල පොලිසිය සඳහන් කරයි. ඒ අනුව ක්‍රියාත්මක වු පොලිසිය පලායාමට තැත්කළ සැකකරු අත්අඩංගුවට ගෙන තිබුණි. ඔහු සතුව තිබූ රුපියල් දෙලක්ෂයකට අධික වටිනාකමකින් යුත් ඩිජිටල් කැමරා ඇතුළු උපකරණ කිහිපයක් ද පොලිස් භාරයට ගෙන තිබේ. සැකකරු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21716", "Category": null, "Parent URL": null}