{"Source": "Adaderana", "Timestamp": "March 13, 2011 10:38 am", "Headline": "ෆේස් බුක් වලට එරෙහිව පැමිණිලි 650 යි ", "News Content": "පසුගිය මාස 8ක කාලය තුළ ෆේස්බුක් වෙබ් අඩවිය යොදා ගනිමින් සිදු වූ විවිධ අක්‍රමිකතා පිළිබඳව පැමිණිලි 650ක් පමණ ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. එම පැමිණිලි වලින් වැඩිම ප්‍රමාණයක් ලැබී ඇත්තේ ව්‍යාජ ෆේස්බුක් ගිණුම් සම්බන්ධයෙන් බව වාර්තා වේ. එවැනි ෆේස්බුක් ගිණුම් විශාල ප්‍රමාණයක් අත්හිටුවීමට ද මේ වන විටත් කටයුතු කර ඇති බව ශ්‍රී ලංකා පරිගණක හදිසි ප්‍රතිචාර සංසදයේ ජ්‍යෙෂ්ඨ තොරතුරු ආරක්ෂක ඉංජිනේරු රෝහණ පල්ලියගුරු මහතා ප්‍රකාශ කළේය. මීට අමතරව ෆේස්බුක් වෙබ් අඩවිය යොදා ගනිමින් විවිධ මූල්‍යමය ජාවාරම් සිදු කිරීම සම්බන්ධයෙන් ද පැමිණිලි ලැබී ඇති බව පල්ලියගුරු මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14810", "Category": null, "Parent URL": null}