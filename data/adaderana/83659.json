{"Source": "Adaderana", "Timestamp": "January 28, 2018 11:40 am", "Headline": " නාවික හමුදාවේ සරඹ උපදේශකයන් 15 දෙනෙකු විසිර යයි ", "News Content": "28 වන සරඹ උපදේශක පාඨමාලාවට අනුයුක්තව පුහුණුව ලැබූ සරඹ උපදේශකයින් 15 දෙනෙකු සිය පුහුණුවීම් සාර්ථක ලෙස නිමාවට පත් කරමින් පසුගිය ජනවාරි මස 24 වන දින ත්‍රිකුණාමලය, නාවික හා සාගරික විද්‍යාපීඨ ප්‍රධාන සරඹ පිටියේදී උත්සවාකාරයෙන් විසිර ගොස් තිබේ. එම අවස්ථාව සඳහා ප්‍රධාන ආරාධිත අමුත්තා වශයෙන් නාවික හා සාගරික විද්‍යාපීඨයේ ආඥාපති, කොමදෝරු කස්සප පෝල් මහතා සහභාගීවී ඇත. මාස 6 ක කාලයක් පුරා පැවති එම පාඨමාලාව සඳහා කාන්තා සරඹ උපදේශකවරියක් ද ඇතුළුව සරඹ උපදේශක වරුන් 15 දෙනෙකු ඇතුළත් විය. එම අවස්ථාව සඳහා ජ්‍යෙෂ්ඨ නාවික නිලධාරීන් මෙන්ම නාවිකයන් රැසක් ද සහභාගී වී සිටියහ.", "URL": "https://sinhala.adaderana.lk/news.php?nid=83659", "Category": null, "Parent URL": null}