{"Source": "Adaderana", "Timestamp": "August 3, 2013 08:17 am", "Headline": "පොලීසියේදී පුද්ගලයෙක් ගෙල වැළලාගනියි", "News Content": "ගාල්ල, බද්දේගම පොලිස් සිර මැදිරියක් තුළදී පුද්ගලයෙකු ගෙල වැළලාගෙන මියගොස් තිබේ. තමා ඇද සිටි සරම උපයෝගී කර ගනිමින් ඔහු ගෙල වැළලාගෙන ඇති බව පොලීසිය පවසන්නේය. අදාළ පුද්ගලයා බද්දේගම රෝහලට ඇතුළත් කරන විටත් මියගොස් සිටි බව බව සඳහන්ය. මෙලෙස මියගොස් ඇත්තේ බද්දේගම, බොරලුකඩ ප්‍රදේශයේ පදිංචිකරුවෙකි. මෙම සැකකරු විවිධ පැමිණිලි 03ක් සම්බන්ධයෙන් අත්අඩංගුවට ගෙන පොලිස් සිර මැදිරියේ රඳවා සිටිය දී ගෙල වැළලාගෙන ඇති බව පොලීසිය පවසන්නේය. ඔහුට එරෙහිව මනුෂ්‍ය ඝාතනයක් සම්බන්ධයෙන් ගාල්ල මහාධිකරණයේ නඩුවක් ද විභාවෙමින් පවතින බව ද සඳහන්ය. පශ්චාත් මරණ පරීක්ෂණයෙන් අනතුරුව සැකකරුගේ දේහය අද අලුයම ඔහුගේ ඥාතීන්ට භාර දී තිබේ.", "URL": "https://sinhala.adaderana.lk/news.php?nid=36329", "Category": null, "Parent URL": null}