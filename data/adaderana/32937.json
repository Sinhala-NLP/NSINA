{"Source": "Adaderana", "Timestamp": "April 2, 2013 09:59 am", "Headline": "සංගක්කාර නොසතුටෙන්!", "News Content": "අයි.පී.එල් තරගාවලියේ චෙන්නායිහි පැවැත්වෙන තරග සඳහා ශ්‍රී ලාංකික ක්‍රීඩකයින් යොදා නොගැනීමට ගත් තීරණය පිළිබඳව තමා නොසතුටට පත් වන බව ශ්‍රී ලංකා ක්‍රිකට් කණ්ඩායමේ හිටපු නායක කුමාර් සංගක්කාර පවසයි. දේශපාලනය ක්‍රීඩාවට එක් නොවිය යුතු බව ඔහු පෙන්වාදෙයි. ඉන්දීය පී.ටී.අයි. පුවත් සේවය වෙත අදහස් දක්වමින් කුමාර් සංගක්කාර මේ බව පවසා ඇත. ක්‍රීඩකයෙකුට ඕනෑම ස්ථානයක ක්‍රීඩා කිරීමට අවස්ථාව හිමිවිය යුතු බව ඔහු පෙන්වාදෙයි. චෙන්නායි යනු ඉන්දියාවේ එක් කොටසක් පමණක් බවත් ශ්‍රී ලාංකික ක්‍රීඩකයින් චෙන්නායි හි ක්‍රීඩා නොකළ ද ඉන්දීය ක්‍රීඩා ලෝලීන්ගේ පිළිගැනීම අඩුවක් නොවනු ඇති බව ද ඔහු පෙන්වා දී ඇත.", "URL": "https://sinhala.adaderana.lk/news.php?nid=32937", "Category": null, "Parent URL": null}