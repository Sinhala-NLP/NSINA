{"Source": "Adaderana", "Timestamp": "May 8, 2018 08:13 am", "Headline": "බන්ධනාගාරය තුළට මත්ද්‍රව්‍ය ගෙනාපු  1ක් කොටු", "News Content": "වාරියපොල බන්ධනාගාරය තුළට හෙරොයින් සහ අයිස් නමැති මත්ද්‍රව්‍ය රැගෙන ආ පුද්ගලයෙකු අත්අඩංගුවට ගෙන තිබේ. බන්ධනාගාර නිලධාරින් විසින් බන්ධනාගාරයේ රැඳවියෙකු බැලීම සඳහා පැමිණි පුද්ගලයෙකු පරීක්ෂා කිරීමේ දී එම මත්ද්‍රව්‍ය සොයාගෙන ඇති බව පොලීසිය සඳහන් කළේය. එහිදි සැකකරු සතුව තිබී හෙරොයින් ග්‍රෑම් 33යි මිලිග්‍රෑම් 230ක් සහ අයිස් නමැති මත්ද්‍රව්‍ය ග්‍රෑම් 35යි මිලිග්‍රෑම් 140ක් සොයාගෙන තිබේ. 22 හැවිරිදි කුලියාපිටිය ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති බව පොලීසිය සඳහන් කළේය. සැකකරු වැඩිදුර විමර්ශන සඳහා වාරියපොල පොලිස් ස්ථානය වෙත භාරදී ඇති අතර ඔහු අද(08) වාරියපොල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=88715", "Category": null, "Parent URL": null}