{"Source": "Adaderana", "Timestamp": "June 2, 2018 12:38 pm", "Headline": "තියුණු ආයුධයකින් පහරදීලා කාන්තාවන් දෙදනෙක් මරලා", "News Content": "කොස්ගම, වැරැල්ලමණ්ඩිය ප්‍රදේශයේදී තියුණු ආයුධයකින් පහරදී කාන්තාවන් දෙදෙනෙකු ඝාතනය කර තිබේ. මුදල් ආරවුලක් හේතුවෙන් මෙම ඝාතනය සිදු කර ඇති බව පොලිසිය පැවසීය. මියගොස් ඇත්තේ එකම පවුලෙ ඥාතීන් වන 34 හැවිරිදි සහ 78 හැවිරිදි කාන්තාවන් දෙදෙනෙකි. ඝාතන සිදු කළ සැකකරු මියගොස් ඇති කාන්තාවන්ගේ ඥාතියෙකු වන අතර ඔහු මේ වන විට ප්‍රදේශයෙන් පලාගොස් ඇති බව සඳහන්ය. කොස්ගම පොලීසිය සැකකරු අත්අඩංගුවට ගැනිම සඳහා විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=90217", "Category": null, "Parent URL": null}