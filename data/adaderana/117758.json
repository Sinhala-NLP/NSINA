{"Source": "Adaderana", "Timestamp": "August 29, 2019 12:01 pm", "Headline": "අපේක්ෂකයා කුස්සියේ දී තෝරලා රැස්වීම්වලදී ජනතා ඉල්ලීමක් කියනවා-කබීර් හෂීම්", "News Content": "එක්සත් ජාතික පක්ෂයෙන් ජනාධිපති අපෙක්ෂකයා ලෙස දිනන අපේක්ෂකයෙක් ඉදිරිපත් කරන බව එක්සත් ජාතික පක්ෂයේ සභාපති අමාත්‍යය කබීර් හෂිම් මහතා පවසයි. එක්සත් ජාතික පක්ෂයේ ජනාධිපති අපෙක්ෂකයා ලෙස ජනාතාව ඉල්ලන දිනන නායකයෙක් ඉදිරිපත් කරන බව ඔහු වැඩිදුරටත් ප්‍රකාශ කරයි. අඹගමුව ප්‍රාදේශිය ලේකම් කොට්ඨාශයේ මිනුවන්දෙණිය දාගම්පිටියි පාර, පල්ලේවත්ත පාර, දේගස්තැන්න ඇල්ල උඩ මාර්ගය සහ අඹගමුව සෙල්ලිපිගම මාර්ගය කාපට් අතුරා ප්‍රතිසංස්කරණය කර ජනතා අයිතියට පත් කිරිමෙන් පසු අද (29) එම ප්‍රදේශවල පැවති ජන හමුව අමතමින් ඒ මහතා මේ බව ප්‍රකාශ කළේය. මෙහිදි වැඩිදුරටත් අදහස් දැක් වු අමාත්‍යය කබිර් හෂිම් මහතා කියා සිටියේ එකසත් ජාතික පක්ෂයේ නායක රනිල් වික්‍රමසිංහ මහතා පක්ෂය වෙනුවෙන් විශාල කැපකිරීමක් මේ වන විට සිදු කර ඇති බවයි. එක්සත් ජාතික පක්ෂයේ ජනාධිපති අපෙක්ෂකයා වශයෙන් දිනන අපෙක්ෂකයෙක් රටම ඉල්ලන බවත්, එම ඉල්ලීමට සවන් දි පක්ෂ නායකත්වය සහ පක්ෂයේ කෘත්‍යාධිකාර මණ්ඩලය එම දිනන අපෙක්ෂකයාව ඉදිරියේදි ප්‍රකාශයට පත් කරන බව කබ්ර් හෂිම් මහතා වැඩිදුරටත් පැවසීය. ශ්‍රි ලංකා පොදු ජන පෙරමුණේ ජනාධිපති අපෙක්ෂකයාව සිය පවුලේ සමාජිකයන් අතරින් තොරාගෙන ශ්‍රි ලංකා පොදු ජන පෙරමුණේ මහ සම්මේලනයේදි ඉදිරිපත් කළ බව ඒ මහතා පැවසීය. \"සමහර පක්ෂවල අපේක්ෂකයා තෝරන්නේ ගෙදර කුස්සියේ අපේක්ෂකයා ගෙදර කුස්සියේ දී තෝරලා රැස්වීම්වලදී ජනතා ඉල්ලීම කියනවා\" යනුවෙන් ඔහු පැවසීය. එවැනි තත්ත්වයක් එක්සත් ජාතික පක්ෂය තුල නොමැති බවත්, රටම ඉල්ලන පක්ෂය පිළිගත් නායකයාගේද එකඟතාවය මත කෘත්‍යාධිකාරි මණ්ඩලය මඟින් ජනාධිපති අපෙක්ෂකයා ප්‍රකාශයට පත් කරන බවත් කබිර් හෂිම් මහතා වැඩිදුරටත් කියා සිටියේය. කාපට් අතුරා ප්‍රතිසංස්කරණය කරන ලද මාර්ග ජනතා අයිතියට පත් කිරිමේ අවස්ථාවට නුවරඑලිය දිස්ත්‍රික් එජාප පා.ම කේ.කේ පියදාස මහතාද සහභාගී විය.", "URL": "https://sinhala.adaderana.lk/news.php?nid=117758", "Category": null, "Parent URL": null}