{"Source": "Adaderana", "Timestamp": "December 26, 2012 10:08 am", "Headline": "ගාලු කුමාරිට බිල්ලක්", "News Content": "වාද්දුව, තල්පිටිය පාලම ආසන්නයේ දී දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. මාතර සිට මරදාන බලා ධාවනය වූ ගාලූ කුමාරි දුමිරියේ ගැටීමෙන් මෙම පුද්ගලයා ජීවිතක්ෂයට පත්ව ඇති බව සඳහන්ය. මෙලෙස ජීවිතක්ෂයට පත්ව ඇත්තේ බොරලැස්ගමුව ප‍්‍රදේශයේ පදිංචි 38 හැවිරිදි පුද්ගලයෙකි. මෘත ශරීරය මේවන විට පානදුර මූලික රෝහලේ තබා ඇති අතර පශ්චාත් මරණ පරීක්ෂණ අද දිනයේ දී සිදු කිරීමට නියමිතය. වාද්දුව පොලීසිය මේ සම්බන්ධයෙන් වැඩිදුර විමර්ශන සිදුකරයි..", "URL": "https://sinhala.adaderana.lk/news.php?nid=30258", "Category": null, "Parent URL": null}