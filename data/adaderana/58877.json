{"Source": "Adaderana", "Timestamp": "April 3, 2016 09:27 am", "Headline": "පක්ෂයේ නායකත්වය සමග කටයුතු කරනවා", "News Content": "පක්ෂයේ නායකත්වය සමග නිරන්තරයෙන් කටයුතු කරන බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ඔහු පෙන්වා දෙන්නේ පක්ෂයට ආදරය කරන සියළු දෙනා නායකත්වය වෙනස් වුව ද පක්ෂය හැර නොයන බවයි.හක්මන ප්‍රදේශයේ පැවති ශ්‍රී ලංකා නිදහස් පක්ෂ සාමාජිකයින් දැනුම්වත් කිරීමේ සම්මන්ත්‍රණයකට එක්වෙමින් ලක්ෂ්මන් යාපා අබේවර්ධන මහතා මෙම අදහස් පළ කළේය.මේ අතර වත්මන් ආණ්ඩුව පරාජය කිරීම සඳහා තවත් වසර හතරක කාලයක් බලා සිටිය නොහැකි බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි.කෙසේවෙතත් ක්‍රීඩා අමාත්‍ය දයාසිරි ජයසේකර මහතා සඳහන් කළේ එක්සත් ජනතා නිදහස් සන්ධාන ආණ්ඩුවක් ලබාගැනීමට ඉතා ඉවසිලිවන්තව කටයුතු කළ යුතු බවයි.", "URL": "https://sinhala.adaderana.lk/news.php?nid=58877", "Category": null, "Parent URL": null}