{"Source": "Adaderana", "Timestamp": "November 17, 2016 05:23 pm", "Headline": "  සුද ඉවත් කරන්න චීනය සහය දෙනවා", "News Content": "ඇසේ සුද ඉවත් කිරීමේ ශල්‍යකර්ම සඳහා චීන රජයේ සහයෝගය හිමිව ඇති බව සෞඛ්‍ය අමාත්‍ය රාජිත සේනාරත්න මහතා පවසයි. ඒ අයටත් ඉදිරි මාස දෙක තුළ ඇසේ සුද ඉවත් කිරීමේ ශල්‍යකර්ම 500කට අධික ප්‍රමාණයක් සිදු කිරීමට සැළසුම් කර ඇති බවයි අමාත්‍යවරයා පවසයි.බෝ නොවන රෝග මෙන්ම අක්ෂි රෝගද මේ වන විට ඉහළ යමින් පවතින අතර එම තත්වය වැලැක්වීම සඳහා විවිධ වැඩසටහන් ක්‍රියාත්මක කරන බව සෞඛ්‍ය අමාත්‍යවරයා පෙන්වා දෙයි.අක්ෂි රෝගීන් සඳහා අක්ෂි කාච නොමිලේ ලබාදීම එම වැඩසටහන් අතර සුවිශේෂී කටයුත්තක් බව රාජිත සේනාරත්න අමාත්‍යවරයා සඳහන් කළේය.අක්ෂි තාක්ෂණවේදීන් 49කට උපාධි ප්‍රදානය කිරීමේ උත්සවයකට සහභාගීවෙමින් අමාත්‍යවරයා මෙම අදහස් පළ ක‍ර තිබේ.", "URL": "https://sinhala.adaderana.lk/news.php?nid=66124", "Category": null, "Parent URL": null}