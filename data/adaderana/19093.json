{"Source": "Adaderana", "Timestamp": "October 2, 2011 01:27 pm", "Headline": "පී. එච්. අයි වෘත්තීය ක්‍රියාමාර්ගය හෙට සිට දිවයින පුරා අරඹයි", "News Content": "තම සංගමය ආරම්භ කර ඇති වෘත්තීය සමිති ක්‍රියාමාර්ගය හෙට දිනයේ සිට දීප ව්‍යාප්තව සිදුකරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. වයඹ පළාතෙන් ආරම්භ කළ සිය වෘත්තීය සමිති ක්‍රියාමාර්ගය ඊයේ(01) දිනයේ දී උතුරු මැද පළාත තුළ ක්‍රියාත්මක කළ බව එම සංගමයේ සභාපති උපුල් රෝහණ මහතා ප්‍රකාශ කළේය. සිය රාජකාරී කටයුතුවලට කුරුණෑගල ප්‍රදේශයේ ජ්‍යෙෂ්ඨ පොලිස් අධිකාරීවරයාගෙන් එල්ල වන බලපෑම් මෙම වැඩවර්ජන ක්‍රියාදාමයට හේතුව බව උපුල් රෝහණ මහතා ප්‍රකාශ කළේය. ඒ අනුව හෙට දින පෙරවරුවේ සිට දිවයින පුරා ගව ඝාතක ආඥා පනතේ සියලුම රාජකාරිවලින් ඉවත් වන බව ඒ මහතා අවධාරණය කළේය. තමා කිසිදු නීත්‍යානූකූල නොවන දෙයක් සිදුකර නොමැති බව මෙම චෝදනාව සම්බන්ධයෙන් අද දෙරණ කුරුණෑගල ප්‍රදේශය භාර ජ්‍යෙෂ්ඨ පොලිස් අධිකාරී වාස් ගුණවර්ධන මහතාගෙන් කළ විමසීමකදී ඒ මහතා සඳහන් කළේය. මහජන සෞඛ්‍ය පරීක්ෂකවරුන්ගේ රාජකාරී කටයුතුවලට තමා බාධාවක් සිදුකර නොමැති අතර රාජකාරී කටයුතු නිවැරදිව සිදුකර ඇති බව වාස් ගුණවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=19093", "Category": null, "Parent URL": null}