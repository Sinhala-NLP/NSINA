{"Source": "Adaderana", "Timestamp": "September 24, 2016 10:33 pm", "Headline": " අනතුරින් 9ට තුවාලයි", "News Content": "‍බදුල්ල - බණ්ඩාරවෙල ප්‍රධාන මාර්ගයේ බදුල්ල පොලිස් ස්ථානය අසලදී සිදු වූ රිය අනතුරකින් කාන්තාවන් 06 දෙනෙකු ඇතුළු පුද්ගලයින් 09 දෙනෙකු තුවාල ලබා තිබේ.වෑන් රථ දෙකක් මුහුණුට මුහුණ ගැටීමෙන් අනතුර සිදුව ඇති බව පොලීසිය පැවසුවේය.හම්බන්තොට සිටි පැමිණි වෑන් රථයේ රියදුරුට නින්දයාම හේතුවෙන් අනතුර සිදුව ඇති බවට මූලික විමර්ශනවලදී අනාවරණය වී තිබේ.අනතුරින් තුවාල ලැබූවන් ප්‍රතිකාර සඳහා බදුල්ල මහ රෝහලට ඇතුළත් කර ඇති බව සඳහන්ය.කෙසේ වෙතත් තුවාල ලැබූවන්ගේ තත්ත්වය බරපතළ නොවන බව රෝහල් ආරංචිමාර්ග සඳහන් කළේය.", "URL": "https://sinhala.adaderana.lk/news.php?nid=64397", "Category": null, "Parent URL": null}