{"Source": "Adaderana", "Timestamp": "December 2, 2017 11:58 am", "Headline": "  අන්දමන් දූපත් ආසන්නයේ අඩු පීඩන කලාපයක් වර්ධනය වෙයි-ලංකාවට යළි බලපෑමක් ඇතිවන හැඩක්", "News Content": "දැනට දකුණු අන්දමන් දූපත් ආසන්නයේ අඩු පීඩන කලාපයක් වර්ධනය වී ඇති බව සඳහන් වෙයි. එම අඩු පීඩන කලාපය ඉදිරි දිනවලදී වර්ධනය වෙමින් මධ්‍යම බෙංගාල බොක්ක මුහුදු ප්‍රදේශය හරහා ඉන්දියානු ගොඩබිම වෙත ඇතුළු වන ආකාරයක් දක්නට ලැබෙන බව කාලගුණ විද්‍යා දෙපාර්තමේන්තුව පවසයි. ඒ අනුව දෙසැම්බර් මස 05 සහ 06 වන දා වන විට මෙම පද්ධතිය ශ්‍රී ලංකාවට නැගෙනහිර දෙසින් දිවයිනට තරමක් ආසන්නයෙන් ගමන් කරනු ඇතැයිද අනුමාන කෙරෙයි. වායුගෝල තත්ත්වයන් වෙනස්වීම මත මෙහි ගමන් මාර්ගය වෙනස් විය හැකි බව සඳහන්ය. මෙම පද්ධතියේ නවතම තත්ත්වය පිළිබදව නිරන්තර අවධානයෙන් පසුවන බව කාලගුණ විද්‍යා දෙපාර්තමේන්තුව වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=80905", "Category": null, "Parent URL": null}