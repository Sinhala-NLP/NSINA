{"Source": "Adaderana", "Timestamp": "May 11, 2018 07:20 pm", "Headline": "සමෘද්ධි සංවර්ධන නිලධාරීන්ගේ සංගමයෙන් රතු එළියක්", "News Content": "සමෘද්ධි බැංකු මහ බැංකුවට පවරා ගන්නා බවට අග්‍රාමාත්‍ය රනිල් වික්‍රමසිංහ මහතා කළ ප්‍රකාශය ලබන විසිතුන් වෙනිදා වන විට ඉල්ලා අස් කර නොගන්නේනම් එයට එරහිව විරෝධතා ව්‍යාපාරයක් ආරම්භ කරන බව සමස්ත ලංකා සමෘද්ධි සංවර්ධන නිලධාරීන්ගේ සංගමයේ ලේකම් බස්නාහිර පළාත් සභා මන්ත්‍රී ජගත් කුමාර මහතා පවසයි. ඒ සම්බන්ධයෙන් අද(11) කොළඹ පැවති දැනුවත් කිරිමේ වැඩසටහනකට එක්වෙමින් ඒ මහතා මේ බව සඳහන් කළා. මේ අතර එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේ සමෘද්ධි බංකුව මහ බැංකුවට පවරා ගතහොත් මහ බැංකුවේ නියෝග නියාමනයන්ට අනුව ණය දීම තැම්පතු බාර ගැනීම වැනි කටයුතු සිදු කරන බවත් සමෘද්ධි ලාබියෙකුට ණය මුදලක් ලබා ගැනීමට අපහසු තත්ත්වයක් ඇති වන බවත්ය.", "URL": "https://sinhala.adaderana.lk/news.php?nid=88938", "Category": null, "Parent URL": null}