{"Source": "Adaderana", "Timestamp": "February 13, 2016 09:06 am", "Headline": "2015ට හයිවේ නඩු 50,000ක්", "News Content": "2015 වර්ෂයේ දක්ෂිණ අධිවේගී මාර්ගයේ හා කටුනායක අධිවේගී මාර්ගයේ සිදුවූ අනතුරු හා ඒ ආශ්‍රිත නඩු පැවරීම් වාර්තාවක් ශ්‍රී ලංකා පොලීසිය විසින් නිකුත් කර තිබේ.දක්ෂිණ අධිවේගී මාර්ගයේ පමණක් මාරක රිය අනතුරු 03ක් සිදුවී ඇති බව සඳහන්ය.ඉන් පිරිමි පුද්ගලයෙකු හා කාන්තාවන් දෙදෙනෙකු මියගොස් ඇති අතර එක් අයෙකුට බරපතළ තුවාල සිදුවී ඇත.මේ අතර දක්ෂිණ අධිවේගී මාර්ගයේ සිදුවූ රිය අනතුරු වලින් 55 දෙනෙකුට සුළු තුවාල සිදුවී ඇති අතර කටුනායක අධිවේගී මාර්ගයේ සිදුවූ අනතුරු වලින් සුළු තුවාලකරුවන් 07ක් පමණක් වාර්තා වී තිබේ.එමෙන්ම දක්ෂිණ අධිවේගී මාර්ගය ආශ්‍රිතව අධික වේගයෙන් රිය පැදවීම හා අනෙකුත් වැරදි වලට අදාළව නඩු 32,263ක්ද, කටුනායක අධීවේගී මාර්ගයේ එය 18,423ක් බව පොලීසිය සඳහන් කළේය.", "URL": "https://sinhala.adaderana.lk/news.php?nid=57179", "Category": null, "Parent URL": null}