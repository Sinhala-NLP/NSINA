{"Source": "Adaderana", "Timestamp": "June 21, 2013 04:27 pm", "Headline": "දැව හොරුන් 3ක් මාට්ටු", "News Content": "නීති විරෝධී ලෙස ඉරන ලද දැව ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට කුච්චවේලී, එරක්කණ්ඩි පාලම අසල ප්‍රදේශයේදී අත්අඩංගුවට ගෙන තිබේ. ත්‍රීකුණාමලය පොලිස් විශේෂ කාර්ය බලකා කඳවුරේ නිලධාරීන් කණ්ඩායමක් විසින් සිදුකළ වැටලීමකදි සැකකරුවන් අත්අඩංගුවට ගෙන ඇති බව සඳහන්ය. එහිදී විවිධ ප්‍රමාණයේ බුරුත ලෑලි 17ක් , වෑන් රථයක් සහ ත්‍රිරෝද රථයක් ඔවුන් විසින් සිය භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා කුච්චවේලී පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=35127", "Category": null, "Parent URL": null}