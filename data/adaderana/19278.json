{"Source": "Adaderana", "Timestamp": "October 11, 2011 08:34 am", "Headline": "පොල්ලකින් ගසා සහෝදරයා මරා දමලා", "News Content": "මුගුරකින් පහරදී අහුංගල්ල මාකුඹුර ප්‍රදේශයේ දී පුද්ගලයෙකු ඝාතනය කර තිබේ. ඊයේ රාත්‍රීයේ මෙම ඝාතනය සිදුකර ඇති බව අහුංගල්ල පොලිසිය ප්‍රකාශ කරයි. මියගිය පුද්ගලයාගේ වැඩිමහල් සහෝදරයා විසින් මෙම ඝාතනය සිදුකර ඇති බවට පොලිසිය සිදුකළ පරීක්ෂණ වලදී අනාවරණය වී තිබේ. මේ අතර ඇඹිලිපිටිය , මුල්ලගස්යාය ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. මෙම ඝාතනය සිදුකළ පුද්ගලයා අත්අඩංගුවට ගෙන ඇති අතර ඔහු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19278", "Category": null, "Parent URL": null}