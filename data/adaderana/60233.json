{"Source": "Adaderana", "Timestamp": "May 17, 2016 05:07 pm", "Headline": " කැලණියේ නවකවදය-දෙදෙනෙක් නිදහස්-අටක් යළි රිමාන්ඩ්", "News Content": "නවකවදය ලබාදීමේ සිද්ධියක් සම්බන්ධයෙන් අත්අඩංගුවට ගත් කැලණිය විශ්වවිද්‍යාලයේ සිසුන් 8 දෙනෙකු තවදුරටත් රක්ෂිත බන්ධනාගාර ගත කර තිබේ.සිද්ධියට අදාළව රක්ෂිත බන්ධනාගාර ගතව සිටි සිසුන් 10 දෙනාගෙන් 8 දෙනෙකු ලබන 31 වන දින දක්වා තවදුරටත් රක්ෂිත බන්ධනාගාර ගත කිරීමට මහර මහේස්ත්‍රාත් අධිකරණය නියෝග කළ බව අද දෙරණ වාර්තාකරු සඳහන් කරයි.ඒ අනුව රක්ෂිත බන්ධනාගාරගතව සිටි පළමු වසරේ සිසුවියක සහ සිසුවෙකු ඇප මත මුදාහැරිමට මහර මහේස්ත්‍රාත් මහින්ද ප්‍රභාත් රණසිංහ මහතා නියෝග කර තිබේ.ඔවුන් දෙදෙනා රුපියල් 2500ත මුදල් ඇප සහ රුපියල් 50,000ක ශරීර ඇප මත මුදාහැරීමට මහේස්ත්‍රාත්වරයා නියෝග කර ඇත.කැලණිය විශ්වවිද්‍යාලයේ පළමු වසරේ සිසුවියකට නවකවදය ලබාදීමේ සිද්ධියකට අදාළව එම විශ්වවිද්‍යාලයේ පළමු සහ දෙවන වසරවල සිසු සිසුවියන් 10 දෙනෙකු පසුගියදා කිරිබත්ගොඩ පොලිසිය විසින් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=60233", "Category": null, "Parent URL": null}