{"Source": "Adaderana", "Timestamp": "December 13, 2018 01:37 pm", "Headline": "ශ්‍රී ලංකා ක්‍රිකට් කණ්ඩායමට නව පිතිකරණ පුහුණුකරුවෙක්", "News Content": "ශ්‍රී ලංකා ක්‍රිකට් කණ්ඩායමේ පිතිකරණ පුහුණුකරු ලෙස හිටපු එංගලන්ත පළමු පෙළ ක්‍රිකට් ක්‍රීඩකයෙකු වන ජොන් ලෙවිස් පත් කර තිබේ. පිතිකරණ පුහුණුකරු ලෙස කටයුතු කළ තිලාන් සමරවීර වෙනුවට ජොනතන් ලෙවිස් පත් කර ඇති බව ශ්‍රී ලංකා ක්‍රිකට් ආයතනය සඳහන් කළේය. ඒ අනුව නවසීලන්ත කණ්ඩායම සමග පැවැත්වෙන එක්දින තරගාවලියේ දී ඔහු ශ්‍රී ලංකා කණ්ඩායම සමඟ එක්වීමට නියමිත බව සඳහන්ය. ජොනතන් ලෙවිස් 2019 වසරේ ලෝක කුසලාන තරගාවලිය දක්වා එම ධුරයේ කටයුතු කරනු ඇත.", "URL": "https://sinhala.adaderana.lk/news.php?nid=100703", "Category": null, "Parent URL": null}