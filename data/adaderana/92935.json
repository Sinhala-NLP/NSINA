{"Source": "Adaderana", "Timestamp": "July 20, 2018 07:47 pm", "Headline": "මීළඟ නායකයා ගැන ආදිවාසි නායකයාගේ මතය", "News Content": "රටේ මීළඟ නායකයා විය යුත්තේ රටට ජාතිය හා ආගම ගැන හොඳින් සිතන අයෙක් විය යුතු බව ආදිවාසි නායක ඌරුවරිගේ වන්නිල ඇත්තන් පවසයි. මහනුවරදි මාධ්‍ය වෙත අදහස් දක්වමින් වන්නිල ඇත්තන් මේ බව සඳහන් කළේය. එහිදී වැඩිදුරටත් අදහස් දැක්වු ආදිවාසි නායකයා “මිනිස්සු කැලැවේ ඉන්න සත්තු වගේ දැන් වෙනස් වෙලා.රටකට නීතියක් තියෙන්න ඕන. නීතියෙන්ම විතරක් මිනිස්සු හදන්නවත් මිනිස්සු එල්ලලාවත් මේ කාලේ හැටියට මිනිස්සු හදන්න බැහැ.මනුස්සයෙන් එල්ලනවාට වඩා කරන්න ඕන ඒ අයගේ හිතට දඬුවම් දීමයි. එවැනි කතා කියන එකේ වැරැද්දක් තියෙනවා.එවැනි තත්ත්වයක් ඇති වුණොත් මේ රටේ ලොකු කුඩා මහලු අය වගුරවපු කඳුලුවලින් කලගෙඩියක් පුරවන්න පුළුවන්. අපේ අය කල්පනා කරන්නේ රට, ජාතිය, ආගම, සිරිත් විරිත් හා චාරිත්‍ර ගැන හිතන පරිසරය ගැන හිතන ඒ දේවල් ඇඟේම තියෙන නායකයෙක් තමයි මේ රටට අවශ්‍ය වෙන්නේ. ඒ ගැන අපේ ජනතාව හිතලා නැහැ. දේශපාලනය ගැන කතා කරන්න කැමති නැහැ“", "URL": "https://sinhala.adaderana.lk/news.php?nid=92935", "Category": null, "Parent URL": null}