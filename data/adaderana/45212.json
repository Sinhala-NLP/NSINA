{"Source": "Adaderana", "Timestamp": "August 8, 2014 10:53 am", "Headline": "පරණ දුම්රිය මැදිරියට වටිනාකමක් දෙන්න ගිය 6ක් දැලේ", "News Content": "මීගමුව, කොච්චිකඩේ දුම්රිය ස්ථානය අසළ නවතා තිබු පැරණි දුම්රිය මැදිරියක කොටස් ගලවා ත්‍රීරෝද රථ වලින් රැගෙන යමින් සිටි පුද්ගලයින් 06 දෙනෙකු අත්අඩංගුවට ගෙන තිබේ. කොච්චිකඩේ පොලීසිය සඳහන් කළේ දුම්රිය මැදිරි කොටස් කිහිපයක් සහ ඒවා රැගෙන යමින් සිටි ත්‍රීරෝද රථ දෙකක් ද පොලිස් භාරයට ගත් බවයි. සැකකරුවන් හලාවත සහ කොච්චිකඩේ ප්‍රදේශ වල පදිංචිකරුවන් වේ. මේ අතර මීගමුව කුරණ ප්‍රදේශයේ දි සොකරම් කළ බව කියන රුපියල් ලක්ෂ 55ක් පමණ වටිනා මෝටර් රථය සමඟ සැකකරුවෙකු අත්අඩංගුවට ගෙන ඇත. එම සැකකරු මීගොඩ, කජුගහයට දෙණිය ප්‍රදේශයේ පදිංචි 33 හැවිරිදි ව්‍යාපාරිකයෙකු බව කොළඹ අපරාධ කොට්ඨාසය සඳහන් කරයි.", "URL": "https://sinhala.adaderana.lk/news.php?nid=45212", "Category": null, "Parent URL": null}