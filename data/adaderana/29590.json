{"Source": "Adaderana", "Timestamp": "November 30, 2012 07:48 am", "Headline": "කොළඹට හෙට පැය 12 ක් වතුර නෑ", "News Content": "අත්‍යාවශ්‍ය නඩත්තු කටයුත්තක් හේතුවෙන් කොළඹ ප්‍රදේශ කිහිපයකට හෙට (01) දිනයේ පැය 12 ක කාලයක් ජල සැපයුම අත්හිටුවීමට තීරණය කර තිබේ. ඒ අනුව කොටුව, පිටකොටුව, යුනියන් පෙදෙස, කොම්පඤඥවීදිය, චිත්තම්පලම් ඒ.ගාඩ්නර් මාවත, කුමාරන් රත්නම් මාවත, මැලේ වීදිය, ජස්ටිස් අක්බාර් මාවත, මාකන් මාකර් මාවත, ඩී.ආර් විජේවර්ධන මාවත සහ ඊ‍ට අදාළ සියලු අතුරු මාර්ගවල ජල සැපයුම අත්හිටුවනු ඇති. මීට අමතරව ගාලු පාරේ බම්බලපිටිය හන්දියේ ග්ලෙන් ආබාර් පෙදෙස හන්දියේ සිට කොල්ලුපිටිය හන්දිය දක්වා කොටස සහ ඊට සම්බන්ධ සියලු අතුරු මාර්ග ද ඩුප්ලිකේෂන් පාර, බම්බලපිටිය හන්දියේ සිට කොල්ලුපිටිය හන්දිය දක්වා කොටස සහ ඊට සම්බන්ධ සියලු අතුරු මාර්ගවල ද මෙය ක්‍රියාත්මක වන බව ජාතික ජල සම්පාදන හා ජලාපවහන මණ්ඩලය පවසයි. හෙට (01) රාත්‍රී 8.00 සිට ඉරිදා උදෑසන 8.00 දක්වා කාලය තුළ ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=29590", "Category": null, "Parent URL": null}