{"Source": "Adaderana", "Timestamp": "September 22, 2018 04:31 pm", "Headline": "තවත් අමාත්‍ය මණ්ඩල අනුකාරක සභාවක්", "News Content": "අතුරුදන්වූවන් පිළිබඳ කාර්යාලය විසින් ඉදිරිපත් කරන ලද නිර්දේශ ක්‍රියාත්මක කිරිම සඳහා අමාත්‍ය මණ්ඩල අනුකාරක සභාවක් පත් කර ඇත. සමාජිකයින් 10 දෙනෙකුගෙන් යුත් මෙම අනුකාරක සභාවේ සභාපතීත්වය අමාත්‍ය ආචාර්ය විජේදාස රාජපක්ෂ මහතා විසින් දරණු ලබයි. සෙසු සාමාජිකයින් ලෙස ආචාර්ය සරත් අමුණුගම, රාවුෆ් හකීම්, වජිර අබේවර්ධන, මහින්ද අමරවීර, රංජිත් මද්දුමබණ්ඩාර, පලනි දිගම්බරන්, තලතා අතුකෝරල, මනෝ ගනේෂන් සහ මහින්ද සමරසිංහ යන අමාත්‍යවරුන් කටයුතු කරනු ඇති. මෙම අනුකමිටුවට සහායවීම සහ අවශ්‍ය උපදෙස් ලබාගැනිම සඳහා සහයක කමිටුවක් පත් කිරිම සදහා ද නිර්දේශ වී ඇති බව රජයේ ප්‍රවෘත්ති දෙපාර්තමේන්තුව සදහන් කළේය. අතුරුදන්වූ තැනැත්තන් පිළිබඳ කාර්යාලය විසින් පසුගිය අගෝස්තු මස 05 වනදා අතුරුවාර්තාවක් ඉදිරිපත් කළේය. එමගින් හානිපූර්ණය සඳහා වන නෛතික වගකීම සදහා ගතයුතු පියවර මෙන්ම එවැනි සිදුවිම් යලි සිදු නොවීමට වගබලාගැනිම් සදහා වන නෛතික ප්‍රතිසංස්කරණ සිදු කිරිම සම්බන්ධයෙන් සිය නිර්දේශ ඉදිරිපත් කෙරුණි.", "URL": "https://sinhala.adaderana.lk/news.php?nid=96545", "Category": null, "Parent URL": null}