{"Source": "Adaderana", "Timestamp": "January 19, 2012 12:00 pm", "Headline": "ඕස්ට්‍රේලියානු මහ කොමසාරිස් අසුන අලුත් වෙයි", "News Content": "ශ්‍රී ලංකාවේ මීළඟ ඕස්ට්‍රේලියානු මහ කොමසාරිස්ධුරය සඳහා රොබින් මඩී මහත්මිය පත්කිරීමට නියමිතව ඇති බව ඕස්ට්‍රේලියානු විදේශ අමාත්‍ය කෙවින් රඩ් මහතා නිවේදනය කර තිබේ. අදාළ ධුරය හෙබවූ කැතී ක්ලුග්මන් මෙනෙවිය ඕස්ට්‍රේලියාවේ අග්‍රාමාත්‍ය හා කැබිනට් මණ්ඩල දෙපාර්තමේන්තුවේ ජාත්‍යන්තර අංශයේ නව ප්‍රධානියා ලෙස පත්වීමට නියමිතව තිබීම මීට හේතුව බව සඳහන්ය. ක්ලුග්මන් මෙනෙවියගේ නව පත්වීම පිළිබඳව විද්‍යුත් තැපෑල හරහා දෙපාර්තමේන්තුව වෙත දැනුම් දී ඇති බව ඕස්ට්‍රේලියානු මාධ්‍ය වාර්තා කරයි. ක්ලුග්මන් මෙනෙවියගේ පත්කිරීම ඇයගේ දක්ෂතාවය පදනම් කරගනිමින් සිදුකළ පත්කිරීමක් බව අග්‍රාමාත්‍ය දෙපාර්තමේන්තුවේ මාධ්‍ය ප්‍රකාශකවරයා සඳහන් කර තිබේ.", "URL": "https://sinhala.adaderana.lk/news.php?nid=21497", "Category": null, "Parent URL": null}