{"Source": "Adaderana", "Timestamp": "March 9, 2018 06:26 pm", "Headline": "ජපානයේ ආරක්ෂක මාණ්ඩලීක ප්‍රධානීවරයා ජනපති හමුවෙයි", "News Content": "ජපානයේ ආරක්ෂක මාණ්ඩලීක ප්‍රධානීවරයා ජනාධිපති මෛත්‍රීපාල සිරිසේන මහතා හමුවී තිබේ. අද පෙරවරුවේ ජනාධිපති නිල නිවසේ දී එම හමුව සිදුවු බවෙ ජනාධිපති මාධ්‍ය අංශය සඳහන් කරයි. මෙරට සමුද්‍රීය ආරක්ෂාව තහවුරු කිරීමට ජපාන නාවික හමුදාවේ සහය ලබාදීමට කටයුතු කරන බව ජපාන ආරක්ෂක මාණ්ඩලීක ප්‍රධානීවරයා එහිදී ප්‍රකාශ කර තිබේ. එමෙන්ම මත්ද්‍රව්‍ය ජාවාරම මැඩලීම, ආපදා සහන සේවා යනාදි කටයුතුවල දී අවශ්‍ය තාක්ෂණික දැනුම හුවමාරු වැඩසටහන් සම්බන්ධයෙන් ද, එහිදී අවධානය යොමුවී ඇති බව සඳහන්ය. මෙරට නාවික හමුදාවට ජපානයේ පුහුණු අවස්ථා වැඩි කර දෙන ලෙස ජනාධිපති මෛත්‍රීපාල සිරිසේන මහතා කළ ඉල්ලීමට ද ආරක්ෂක මාණ්ඩලික ප්‍රධානීවරයා එකඟතාව පල කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=85428", "Category": null, "Parent URL": null}