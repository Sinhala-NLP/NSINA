{"Source": "Adaderana", "Timestamp": "May 8, 2016 01:08 pm", "Headline": "ඇතැම් පිරිස් සමගිය බිඳ දැමීමට උත්සහ දරනවා", "News Content": "සමස්ත ලංකා මුස්ලිම් කොංග්‍රසයේ නායක අමාත්‍ය රිෂාද් බදියුදීන් මහතා විසින් වව්නියාව නාමල්ගම ප්‍රදේශයේ මුස්ලිම් ජනතාව පදිංචි කිරීමක් සිදුකර නොමැති බව එම පක්ෂය පවසයි.නාමල්ගම ගම්මානයේ ඇඟලුම් කර්මාන්ත ශාලාවක් ස්ථාපිත කිරීමේ අරමුණින් රිෂාද් බදියුදීන් මහතා විසින් මුස්ලිම් පවුල් පදිංචි කිරීමේ සූදානමක් ඇති බවට මාධ්‍ය වාර්තා පළ වී ඇති බව සඳහන්ය.එම වාර්තා ප්‍රතික්ෂේප කරන සමස්ත ලංකා මුස්ලිම් කොංග්‍රසයේ උප සභාපති උතුරු පළාත් සභා මන්ත්‍රී වී.ජයතිලක මහතා පෙන්වා දෙන්නේ නාමල්ගම ගම්මානය සම්පූර්ණයෙන්ම සිංහල ජනතාව ජීවත් වන ප්‍රදේශයක් බවයි.වව්නියාව ප්‍රදේශයේ සිංහල දෙමළ මුස්ලිම් ජනතාව සහයෝගයෙන් යුතුව කටයුතු කරන අවස්ථාවක එම සමගිය බිඳ දැමීමට උත්සාහ දරන ඇතැම් පිරිස් විසින් රිෂාද් බදියුදීන් මහතාට එරෙහිව මෙවැනි අසත්‍යය ප්‍රචාර සිදුකරන බව ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=59931", "Category": null, "Parent URL": null}