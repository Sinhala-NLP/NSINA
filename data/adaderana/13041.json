{"Source": "Adaderana", "Timestamp": "December 23, 2010 11:26 am", "Headline": "කොල්ලකරුවන්ගේ ග්‍රහණයෙන් මිදුණු ශ්‍රී ලාංකිකයන් 11 ක් යළි දිවයිනට", "News Content": "සෝමාලියානු මුහුදු කොල්ලකරුවන්ගේ ග්‍රහණයෙන් පසුගිය දෙසැම්බර් 07 වන දින නිදහස ලද නෞකාවේ සිටි ශ්‍රී ලාංකික කාර්යය මණ්ඩලයෙන් සාමාජිකයින් 11 දෙනෙකු අද(23) පෙරවරුවෙහි ශ්‍රී ලංකාවට ළඟා වී තිබේ. පසුගිය මාර්තු මස පළමුවනද දින සෝමාලියානු මුහුදු කොල්ලකරුවන් විසින් පැහැර ගනු ලැබූ අල් නසීර් අල් නම් සෞදි නෞකාවෙහි එම අවස්ථාව වනවිට සිටි ශ්‍රී ලාංකික කාර්ය මණ්ඩලය 13 දෙනෙකු විය. ජපානයේ සිට ජෙඩා දක්වා යාත්‍රා කරමින් සිටියදී අදාළ නෞකාව පැහැර ගනු ලැබ තිබූ අතර කප්පම් මුදල ලබාදීමෙන් පසුව සෝමාලියානු මුහුදු කොල්ලකරුවන් විසින් අදාළ නෞකාව නිදහස් කරනු ලැබීය.", "URL": "https://sinhala.adaderana.lk/news.php?nid=13041", "Category": null, "Parent URL": null}