{"Source": "Adaderana", "Timestamp": "July 1, 2011 09:59 am", "Headline": "‍ලොරිය අත් ට්‍රැක්ටරයේ ගැටෙයි-එකම පවුලේ දෙදෙනෙක් මරුට", "News Content": "සියඹලාණ්ඩුව - අම්පාර ප්‍රධාන මාර්ගයේ දෙකේ කණුව අසල ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. අද උදෑසන 6 ට පමණ ලොරි රථයක් අත් ට්‍රැක්ටරයක ගැටීමෙන් මෙම අනතුර සිදුව ඇති බව වාර්තා වේ. අනතුරින් මියගොස් ඇත්තේ අත් ට්‍රැක්ටරයේ ගමන් ගත් දස හැවිරිදි ළමයෙකු සහ 55 හැවිරිදි අයෙකු බව අද දෙරණ වාර්තාකරු සඳහන් කරයි. අත්ට්‍රැක්ටරයේ ගමන් ගත් එකම පවුලේ තවත් තිදෙනෙකු බරපතල තුවාල ලබා සියඹලාණ්ඩුව රෝහලට ඇතුළත් කිරීමෙන් පසු මොණරාගල මූලික රෝහලට මාරු කර යවා තිබේ. අනතුරට සම්බන්ධ ලොරි රථය පළාගොස් ඇති අතර එය අලිවංගුව ප්‍ර‍දේශයේ අතහැර දමා ගොස් තිබියදී පොලිසිය විසින් සොයාගෙන ‍ඇති බවද වාර්තා වේ.", "URL": "https://sinhala.adaderana.lk/news.php?nid=17114", "Category": null, "Parent URL": null}