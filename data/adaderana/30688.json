{"Source": "Adaderana", "Timestamp": "January 11, 2013 10:29 pm", "Headline": "ශිරාණිට වෙන්නේ රිසානාට වුණ දේ ", "News Content": "නව අගවිනිසුරුවරයෙක් පත් ක‍ළහොත් පිළිගැනීමට විනිසුරුවන් අකමැත්ත ප්‍රකාශ කර ඇතැයි දැන ගන්නට ලැබුණු බව ප්‍රජාතන්ත්‍රාදි ජනතා පෙරමුණේ නායක මනෝ ගනේෂන් මහතා පවසයි. කොළඹදී අද (11) පස්වරුවේ පැවැති මාධ්‍ය හමුවකදී ඔහු මේ බව පැවසුවේය. රිසානා නෆීක්ට සිදුවු දේම අගවිනිසුරු ආචාර්ය ශිරාණි බණ්ඩාරනායක මහත්මියට ද සිදුවන බව මනෝ ගනේෂන් මහතා කියා සිටියේය. මෙම තීරණයත් සමග පාර්ලිමේන්තුවේ උත්තරීතර බව බිඳ වැටෙන බවද ඔහු පැවසුවේය.", "URL": "https://sinhala.adaderana.lk/news.php?nid=30688", "Category": null, "Parent URL": null}