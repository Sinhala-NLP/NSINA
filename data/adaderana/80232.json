{"Source": "Adaderana", "Timestamp": "November 20, 2017 12:12 pm", "Headline": " මිතුරන් එක්ක විනෝද වෙද්දී 7වෙනි තට්ටුවෙන් වැටී රාජ්‍යතාන්ත්‍රික නිලධාරියා මරුට", "News Content": "මිතුරන් පිරිසක් සමඟ විනෝදවෙමින් සිටි රාජ්‍යතාන්ත්‍රික නිලධාරියෙකු මහල් නිවාසයක සඳලු තලයකින් ඇද වැටී ජීවිතක්ෂයට පත්ව තිබේ. අමෙරිකාවේ, නිව්යෝක් නුවර මහල් නිවාසයක සඳලුතලයකින් වැටී ඔහු මෙලෙස ජීවිතක්ෂයට පත්ව ඇති බව විදෙස් වාර්තා පවසයි. ඔස්ට්‍රේලියානු ජාතික 30 හැවිරිදි ජූලියන් සිම්ප්සන් එම මහල් නිවාසයේ හත් වැනි මහලේ සඳලුතලයෙන් වැටී ඇති අතර, ඔහු දෙවැනි මහල වෙත පතිත වී සිටි බව පොලීසිය පවසයි. අමෙරිකා එක්සත් ජනපදයේ ඔස්ට්‍රේලියාව නියෝජනය කරන කණිෂ්ඨ රාජතාන්ත්‍රික නිලධාරියෙකු ලෙස ඔහු සේවය කර ඇති බව සඳහන්ය. පසුගිය 16 දින අළුයම 1.00ට පමණ පොලීසිය වෙත ලැබුණු හදිසි ඇමතුමකට අනුව ඔවුන් එම ස්ථානයට පැමිණ තුවාලකරු රෝහල්ගත කරන විටත් ඔහු ජීවිතක්ෂයට පත්ව සිටි බව වාර්තා වෙයි.", "URL": "https://sinhala.adaderana.lk/news.php?nid=80232", "Category": null, "Parent URL": null}