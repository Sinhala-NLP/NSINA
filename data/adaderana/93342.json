{"Source": "Adaderana", "Timestamp": "July 28, 2018 01:07 pm", "Headline": "දික්ඔය - ටිලරි තේ වත්තේ උද්ඝෝෂණයක්", "News Content": "පැරණි ක්‍රමයටම තේ වත්තතේ සේවය කිරිමට අවස්ථාව සලසා දෙන ලෙසත් ඊට අදාල පහසුකම් හා හිමිකම්ද ලබාදෙමින් තමන්ට නඩත්තු කිරිමට පැවරූ තේ ඉඩම් නැවත වතු සමාගම වෙතම පවරා ගන්නා ලෙස පාලන අධිකාරියට බල කරම්න් දික්ඔය - ටිලරි තේ වත්තේ ඉහල කොටසේ කරුවන් විරෝධතාවයක නිරත විය. වැවිලි සමාගමට අයත් ඵල නෙලන දික්ඔය ටිලරිතේ වතුයායේ අක්කර 30ට පමණ බිම් ප්‍රමාණයක් කම්කරු පවුල් 50ක් පමණ අතර නඩත්තු කටයුතු සඳහා බෙදා දීමට කටයුතු කර ඇත. ඒ අනුව එම කොටස මුළු මනින්ම නඩත්තු කරමින් නෙලන ලද තේ දළු සමාගමට බාර දිය යුතු අතර ඒ සඳහා කිලෝ ගනනට ගෙවීම් කරනු ලැබේ. ඉහත ක්‍රමයක් පවත්වාගෙන යාම තුලදි පවතින පොහොර හා කෘෂි රසායන ඉහළ මිල නිසා තමන්ට පාඩු සහගත බවත් ,මෙම කාලය තුලදි වැටුප් අත්තිකාරම් නොගෙවීම, සේවක අර්ථසාදක හා සේවා නියුක්තියන්ගේ භාරකාර අරමුදල් ගෙවීම් නොකිරිම වැනි හේතු කිපයක් නිසා තමන් වෙත බාරදුන් ඉඩම් කොටස් සමාගමට පවරා ගන්නා ලෙස කල ඉල්ලීමට පාලන අධිකාරිය සවන් නොදිමට එරෙහිව මෙම උද්ඝෝෂනය ඊයේ (27) සවස සිදුකර තිබේ.", "URL": "https://sinhala.adaderana.lk/news.php?nid=93342", "Category": null, "Parent URL": null}