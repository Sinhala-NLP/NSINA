{"Source": "Adaderana", "Timestamp": "February 9, 2019 11:02 am", "Headline": "රුපියලක් සංවර්ධනයට වැය කරන විට රුපියල් තුනක් ණය ගෙවනවා", "News Content": "ආදායම් උපයන පදිරි ආයෝජනයන් සිදු කළේ නම් රට මෙලෙස ණය අර්බුදයකට මුහුණ නොදෙන බව ‍මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය. කුරුණෑගල ප්‍රදේශයේදී ජනතාව අමතමින් අමාත්‍යවරයා මේ බව සඳහන් කළේය. මෙම වසරේදී රුපියල් බිලියන දෙදහස් දෙසීයක් ණය ගෙවීමට ඇති බවත් පවසමින් අමාත්‍යවරයා කියා සිටියේ රුපියලක් සංවර්ධනයට වැය කරන විට රුපියල් තුනක් ණය ගෙවීමට සිදුව ඇති බවයි. මෙම තත්ත්වය මීට පෙර රටේ ඉතිහාසයේ නොතිබූ තත්ත්වයක් බවද ඔහු ප්‍රකාශ කලේය. කවුරු ආණ්ඩු කළත් ඊලඟ වසර තුනේදීත් ණය බරත් සමඟ ආණ්ඩුව කරගෙන යාමට සිදුවන බව අමාත්‍යවරයා මෙහිදී පැවසීය. ආදායම් ඉපදෙන තැන්වලදී ආයෝජන සිදු කර නොමැතිවීම ඊට හේතුව බව පවසමින් ඔහු පැවසූවේ මෙතෙක් සිදු කර ඇති අනුවණ ක්‍රියාව එය බවයි. එසේම අමාත්‍යවරයා වැඩිදුරටත් පැවසූවේ ආදායම් ඉපදෙන තැන් වලදී ආයෝජනය සිදු කලේ නම් හෝ ධනය උත්පාදනය වන තැන් වලදී ආයෝජනය කළේ නම් මෙම ණය ගෙවීම අපහසු නොවන බවයි.", "URL": "https://sinhala.adaderana.lk/news.php?nid=103965", "Category": null, "Parent URL": null}