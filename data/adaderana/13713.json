{"Source": "Adaderana", "Timestamp": "January 24, 2011 02:11 pm", "Headline": "රට හැර ගිය බුද්ධිමතුන්ට නැවත රටට පැමිණීමට කාලය උදාවෙලා ", "News Content": "රට හැර ගිය බුද්ධිමතුන් නැවත තම රටට පැමිණ සේවය කිරීම සඳහා හොඳම අවස්ථාව මේ වන විට උදා වී ඇතැයි උසස් අධ්‍යාපන අමාත්‍ය එස්. බී. දිසානායක මහතා පවසයි. පසුගිය සමයේ ශිෂ්‍යයින් විශ්ව විද්‍යාල පරිපාලනය අතට ගැනීම හේතුවෙන් කළකිරුණු බුද්ධිමතුන් රට හැර ගිය බව අමාත්‍යවරයා පෙන්වා දෙයි. විශ්ව විද්‍යාල වල පැවති එම තත්ත්වය මේ වන විට නිවැරදි කරමින් තිබෙන බව එස්. බී. දිසානායක මහතා පවසයි. මේ හේතුවෙන් රට හැර ගිය බුද්ධිමතුන්ට යළි පැමිණ සේවය ලබා දීමේ හැකියාව ඇති බව අමාත්‍යවරයා සඳහන් කරයි. ශ්‍රී ලංකා භූ විද්‍යා සංගමය මගින් ප්‍රකාශයට පත් කළ කෘතියක් දොරට වැඩීම වෙනුවෙන් හන්තාන මූලික අධ්‍යයන ආයතනයේ පැවති උත්සවයකට එක්වෙමින් එස්. බී. දිසානායක මහතා මේ අදහස් පළ කළේය.", "URL": "https://sinhala.adaderana.lk/news.php?nid=13713", "Category": null, "Parent URL": null}