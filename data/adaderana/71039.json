{"Source": "Adaderana", "Timestamp": "March 18, 2017 01:19 pm", "Headline": "ජනපති 22 රුසියා යයි ", "News Content": "ජනාධිපති මෛත්‍රීපාල සිරිසේන මහතා රුසියාවේ නිල සංචාරයක නිරත වීමට තීරණය කර තිබේ. එළඹෙන 22 වනදා ජනාධිපතිවරයා රුසියාව බලා පිටත්ව යන අතර දින දෙකක් එරට රැදී සිටීමට නියමිතය. රුසියානු ජනාධිපති ව්ලැද්මීර් පුටින්ගේ ආරාධනයකට අනුව ජනාධිපතිවරයා රුසියාවේ සංචාරයක නිරත වන බව සඳහන්ය. මෛත්‍රීපාල සිරිසේන මහතා ජනාධිපති ධුරයට පත්වීමෙන් පසු රුසියාවේ සංචාරයක නිරත වන ප්‍රථම අවස්ථාව මෙය බව වාර්තා වෙයි. මෙහිදී දෙරට අතර ගිවිසුම් කිහිපයකට ද අත්සන් කිරීමට නියමිතව තිබේ. සංස්කෘතික, සංචාරක හා ආර්ථික ක්ෂේත්‍රවලට අදාළ ගිවිසුම් කිහිපයකට මෙහිදී අත්සන් තැබෙනු ඇත.", "URL": "https://sinhala.adaderana.lk/news.php?nid=71039", "Category": null, "Parent URL": null}