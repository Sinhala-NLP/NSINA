{"Source": "Adaderana", "Timestamp": "August 29, 2019 09:24 am", "Headline": "රට වෙනුවෙන් කැපවෙන අපේක්ෂකයාට අපි උදව් කරනවා-බදියුදීන්", "News Content": "ජනාධිපතිවරණ අපේක්ෂකයින් සියලුදෙනා නම්කිරීමෙන් අනතුරුව තම පක්ෂයේ සහය ලබාදෙන අපේක්ෂකයා තීරණය කරන බව සමස්ථ ලංකා මහජන කොංග්‍රසයේ නායක අමාත්‍ය රිෂාඩ් බදියුදීන් මහතා පවසයි. ගම්පහ පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. ජනාධිපතිවරණය සඳහා පක්ෂ දෙකක් විසින් අපේක්ෂකයින් නම් කර ඇති බවත් තවමත් එක්සත් ජාතික පෙරමුණ ජනාධිපතිවරණ අපේක්ෂකයෙක් නම් කර නැති බවත් අමාත්‍යවරය මෙහිදී පැවසීය. එමෙන්ම ජනාධිපතිවරණයක් තවමත් නම් කර නැති බවත් නාමයෝජනා භාරගැනීම තවමත් ආරම්භ කර නැති බවත් ‍අමාත්‍ය රිෂාඩ් බදියුදීන් මහතා මෙහිදී සඳහන් කළේය. නාමයෝජනා භාර ගැනීම ආරම්භ කළ පසු ජනාධිපතිවරණය සඳහා සහය ලබාදෙන අපේක්ෂකයා තම පක්ෂයේ සාමජිකයින් සමඟ සාකච්ඡා කර තීරණය කරන බවයි. මේ අතර අමාත්‍ය රිෂාඩ් බදියුදීන් මහතා මෙහිදී වැඩිදුරටත් කියා සිටියේ රට වෙනුවෙන් කැප වෙන අපේක්ෂකයෙකු සඳහා තම පක්ෂයේ සහය ලබා දෙන බවයි.", "URL": "https://sinhala.adaderana.lk/news.php?nid=117737", "Category": null, "Parent URL": null}