{"Source": "Adaderana", "Timestamp": "August 15, 2012 10:16 am", "Headline": "පෙර දැනුම්දීමකින් පසුව වහ බොයි", "News Content": "වස පානය කර සියදිවි හානි කරගත් බව කියන පුද්ගලයෙකුගේ මළ සිරුරක් දංකොටුව, මාවතගම ප්‍රදේශයේ ඇළ මාර්ගයක තිබී සොයා ගෙන ඇත. එම මළ සිරුර 54 වන වියේ පසුවූ ජෝර්ජ් බර්නාඩ් නිමල් ප්‍රනාන්දු නම් එම ප්‍රදේශයේම පදිංචිකරුවෙකුගේ බව පොලීසිය සඳහන් කරයි. මළ සිරුර අසල තිබී කෘමි නාශක බෝතලයක් ද හමුවී ඇතැයි පොලීසිය පවසයි. පවුලෙන් වෙන්වී වාසය කල අදාළ පුද්ගලයා මීට දින කිහිපයකට පෙර වස පානය කරන බවට පවසා ඇතැයි ඔහුගේ දියණියක සඳහන් කර ති‍‍බේ. මේ සම්බන්ධයෙන් කොස්වත්ත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26599", "Category": null, "Parent URL": null}