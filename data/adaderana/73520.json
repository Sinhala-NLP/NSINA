{"Source": "Adaderana", "Timestamp": "May 25, 2017 10:45 am", "Headline": "  මව දියණිය සමඟ නොඑන ගමන් යයි", "News Content": "ලක්ෂපාන දිය ඇල්ලේ පහල කොටසේ තිබී මවකගේ සහ කුඩා දරුවෙකුගේ මළ සිරුරු සොයාගෙන තිබේ.අද(25) උදෑසන ලක්ෂපාන දිය ඇල්ලේ පහල කොටසේ තිබී මවගේ සහ දරුවාගේ මළ සිරුරු සොයාගත් බව හැටන්, නෝර්ටන් බ්‍රිර්ජ් පොලීසිය පැවසුවේය.මියගොස් ඇත්තේ තිස් හැවිරිදි මවක් සහ ඇයගේ මාස දෙකහමාරක බිළිඳියක් බව සඳහන්ය.කාන්තාව ඊයේ උදෑසන සිය දරුවා සමඟ නිවසෙන් පිටත්වී ඇති අතර පස්වරුව වන තෙක් ඔවුන් නිවසට නොපැමිණීම හේතුවෙන් ඥාතීන් ඒ පිළිබඳව පොලීසියට පැමිණිලි කර තිබේ. ඒ අනුව සිදුකළ සෝදිසියකදී ලක්ෂපාන දිය ඇල්ලේ පහල කොටසේ තිබී මවගේ සහ දරුවාගේ මළ සිරුර සොයාගෙන ඇති අතර මව දරුවා සමඟ සිය දිවි හානිකරගෙන ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=73520", "Category": null, "Parent URL": null}