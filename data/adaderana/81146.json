{"Source": "Adaderana", "Timestamp": "December 6, 2017 09:45 pm", "Headline": " වවුනියා බන්ධනාගාරයේ රැඳවියන් 2ක් පැනලා ගිහින්", "News Content": "වවුනියාව බන්ධනාගාරයෙන් 5 දා අළුයම හතරට පමණ පලාගිය සිරකරුවන් දෙදෙනෙකුව ඔවුන් පලාගොස් පැය කීපයකට පසුව බන්ධනාගාර නිලධාරීන් වීසින් සොයාගෙන තිබේ. මේ දෙදෙනා පලා ගොස් ඇත්තේ 5 දා යාපනය මහධිකරණයේ විභාගවීමට නියමිත නඩුවක් සඳහා රැගෙන යාමට සූදානම් කරමින් සිටි අවස්ථාවේදීය. වවුනියාව බන්ධනාගාරයේ සිටි සිරකරුවන් කීප දෙනෙකුම යාපනය මහධිකරණයේ නඩු සඳහා රැගෙන යාමට නියමිතව තිබීම නිසා ඔවුන්ව බන්ධනාගාර නිලධාරීන් විසින් වෙන් කරමින් සිටියදී පලා ගිය සිරකරුවන් දෙදෙනා පිළිබඳව අවධානය අඩු වූ අවස්ථාවක ඔවුන් පලාගොස් ඇත. මේ දෙදෙනා සොයා ගැනීමට සෑහෙන කාලයක් ගතවීම නිසා 5 දා යාපනය මහධිකරණයට වවුනියාව බන්ධනාගාරයෙන් රැගෙන ගොස් අධිකරණයට ඉදිරිපත් කිරීමට පැය හතරකට වඩා කාලයක් ගත වී තිබේ. සිරකරුවන් දෙදෙනා පලාගිය බව වසන් කොට තබා ගැනීමට වවුනියාව බන්ධනාගාරයේ නිලධාරීන් උත්සහ කරණ ලද නමුත් යාපනය මහධිකරණ විනිසුරු එම්.ඉලන්චෙලියන් මහතා සැකකරුවන් ප්‍රමාදවීමට හේතු විමසා සිටි අවස්ථාවේදී බන්ධනාගාර නිලධාරීන්ට් සත්‍ය පැවසීමට සිදුව තිබේ. මේ නිසා සිරකරුවන් පලාගිය ආරංචිය මාධ්‍යවෙත වාර්තා වූ අතර මේ සිද්ධිය සම්බන්ධයෙන් යාපනය මහධිකරණ විනිසුරුවරයාද බන්ධනාගාර නිලධාරීන්ට දොස් පවරා තිබේ.", "URL": "https://sinhala.adaderana.lk/news.php?nid=81146", "Category": null, "Parent URL": null}