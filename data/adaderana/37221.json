{"Source": "Adaderana", "Timestamp": "September 7, 2013 04:21 pm", "Headline": "ඔස්ට්‍රේලියානු මහ මැතිවරණය - ඇබොට් ඉදිරියෙන්", "News Content": "අද ආරම්භ වූ ඕස්ට්‍රේලියානු මහමැතිවරණයේදී මේවන විට ලැබෙන නවතම වාර්තාවලට අනූව ඉදිරියෙන් සිටීමට එරට ලිබරල් ජාතික සන්ධානයේ විපක්ෂ නායක මෙන්ම එහි අපේක්ෂක ටෝනි ඇබොට් සමත්ව තිබේ. අගමැති කෙවින් රඩ් අභිබවමින් එරට විපක්ෂ නායක ටෝනි ඇබොට් මහමැතිවරණය ජයගනු ඇතැයි දේශපාලන විචාරකයින් මෙන්ම මත විමසුම්වලින් අනාවරණය කර තිබුණි. ටෝනි ඇබොට් මැතිවරණයෙන් ජයගතහොත් 6 වසරක කම්කරු පක්ෂ පාලනය බිඳවැටෙනු ඇති අතර එරට 28 අගමැතිවරයා ඔහු වනු ඇති බව විදෙස් වාර්තා පැවසීය. ඔස්ට්‍රේලියානු මහමැතිවරණයේ ප්‍රධාන මාතෘකා බවට පත්වූයේ අය වැය පරතරය හා ඔස්ට්‍රේලියාවේ නව සංක්‍රමණික ප්‍රතිපත්තියය. ඕස්ට්‍රේලියාවේ මිලියන 14 ක් පමණ මෙවර මහමැතිවරණයේදී ඡන්ද ප්‍රකාශ කරනු ඇති බවද විදෙස් වාර්තා අනාවරණය ‍කරන ලදී.", "URL": "https://sinhala.adaderana.lk/news.php?nid=37221", "Category": null, "Parent URL": null}