{"Source": "Adaderana", "Timestamp": "June 3, 2013 10:42 am", "Headline": "උඩරට දුම්රිය ගමන් තව පැය කිහිපයකින් ", "News Content": "උඩරට දුම්රිය මාර්ගයේ දුම්රිය ධාවන කටයුතු තව පැය කිහිපයකින් ආරම්භ කළ හැකි බව දුම්රිය පාලක මැදිරිය පවසයි. කොළඹ සිට බදුල්ල බලා ධාවනය වු තැපැල් දුම්රිය අද අලුයම නානුඔය ප්‍රදේශයේ දී පීලිපැනීම හේතුවෙන් එම මාර්ගයේ දුම්රිය ධාවන කටයුතු ඇණ හිට තිබුණි. දුම්රිය සාමාන්‍යාධිකාරී බි.ඒ.පි.ආරියරත්න මහතා ප්‍රකාශ කළේ මේ වන විට දුම්රිය පීලිගත කිරිම ආරම්භ කර ඇති බවය. මාර්ගයට පස්කඳු කඩා වැටීම හේතුවෙන් කාර්මික නිලධාරීන්ට අනතුර සිදුවු ස්ථානය වෙත ළඟාවීමේ දුෂ්කරතා මතු වු බව ද ආරියරත්න මහතා සඳහන් කරන ලදී.", "URL": "https://sinhala.adaderana.lk/news.php?nid=34591", "Category": null, "Parent URL": null}