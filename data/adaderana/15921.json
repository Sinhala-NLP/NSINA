{"Source": "Adaderana", "Timestamp": "May 6, 2011 11:12 am", "Headline": "ගන්නොරුව රිය අනතුරකින් කතක් මියයයි ", "News Content": "ගන්නොරුව, ගුහාගොඩ මංසන්ධිය අසල දී අද(06) උදෑසන සිදුවූ අනතුරකින් කාන්තාවක් මියගොස් තිබේ. ලොරි රථයක්, යතුරු පැදියක් යට‍කරගෙන යා‍ම හේතුවෙන් අද උදෑසන 6.20 ට පමණ අනතුර සිදුව ඇති බව පේරාදෙණිය පොලිසිය පැවසීය. අනතුරින් මියගොස් ඇත්තේ යතුරුපැදියේ පසුපස අසුනේ ගමන් ගත් යටිහලගල ප්‍රදේශයේ පදිංචිව සිටි 45 හැවිරිදි කාන්තාවක බව පොලිසිය සඳහන් කරනු ලැබීය. යතුරුපැදිය පැදවූ පුද්ගලයාට ද තුවාල සිදුව ඇත. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු හෙට(07) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15921", "Category": null, "Parent URL": null}