{"Source": "Adaderana", "Timestamp": "August 24, 2010 04:36 pm", "Headline": "මහවැලි ගඟේ අතුරුදන් වූ එක් අයෙකුගේ සිරුරක් හමුවෙයි", "News Content": "පේරාදෙණිය ගන්නොරුව ප්‍රදේශයේ දී මහවැලි ගඟේ දියනෑමට ගොස් අතුරුදන් වූ තිදෙනාගෙන් එක් අයෙකුගේ සිරුර හමුවී තිබේ. අතුරුදන්ව සිටි මව සහ දරු දෙදෙනා අතරින් මවගේ සිරුර මෙලෙස සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. කොටහේන ප්‍රදේශයේ පදිංචි මෙම පිරිස පෙරහැර නැරඹීම සඳහා මහනුවරට ගොස් සිටියදී ඊයේ මෙම අනතුරට ලක්විය. එහිදී අතුරුදන් වූ දරුවන් දෙදෙනාගේ මළ සිරුරු මෙතෙක් හමුවී නැත.", "URL": "https://sinhala.adaderana.lk/news.php?nid=10420", "Category": null, "Parent URL": null}