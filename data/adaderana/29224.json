{"Source": "Adaderana", "Timestamp": "November 16, 2012 08:41 am", "Headline": "පොලීසියේ ක්‍රියාකලාපය හිංසාකාරියිලු", "News Content": "නාගයෙකු ළඟ තබා ගැනීම සම්බන්ධයෙන් තරුණියකට එරෙහිව කොල්ලුපිටිය පොලීසිය මගින් පවරා තිබූ නඩුවක් කොටුව මහේස්ත්‍රාත් අධිකරණයේ දී සලකා බැලිණි. එහිදී නඩුවට අදාළ මූලික විරෝධතා ගොනු කිරීම සඳහා කොටුව මහේස්ත්‍රාත් අධිකරණය විත්තිකාරියට (ඊයේ) කල් ලබා දී තිබේ. ඒ අනුව දෙ‍සැම්බර් මස 26 වන දින නඩුව යළි කැඳවීමට නියමිතය. සමාජ ශාලාවක් තුළදී නාගයෙකු ළඟ තබා ගෙන සිටි නිරෝෂා විමලරත්න නැමැති තරුණිය කොල්ලුපිටිය පොලීසිය විසින් අත්අඩංගුවට ගෙන නඩු පවරා තිබිණි. එම සිද්ධිය සම්බන්ධයෙන් පොලීසියේ ක්‍රියාකලාපය හිංසාකාරී වු බව අදාළ තරුණිය ප්‍රකාශ කර තිබේ.", "URL": "https://sinhala.adaderana.lk/news.php?nid=29224", "Category": null, "Parent URL": null}