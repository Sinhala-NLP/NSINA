{"Source": "Adaderana", "Timestamp": "December 13, 2012 07:54 am", "Headline": "පුරාවස්තු ගන්න ඉඩම් කැනූ 9 ක් දැලේ", "News Content": "පුරාවස්තු සොරා ගැනීමේ අදහසින් පුද්ගලික ඉඩමක කැනීම් කටයුතු සිදු කරමින් සිටි පුද්ගලයින් 9 දෙනෙකු රක්ෂිත බන්ධනාගාර ගතකර තිබේ. තෙරිපැහැ පොලිස් වසමේ හැගස්උල්ල ප්‍රදේශයේ දී මොවුන් අත්අඩංගුවට ගත් බව පොලීසිය සඳහන් කළේය. සැකකරුවන් සතුව තිබී මෙරට නිෂ්පාදිත දුම් බෝම්බයක් ද සොයාගෙන ඇත. අත්අඩංගුවට ගත් පිරිස වලපනේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාර ගතකර ඇති බව තෙරිපැහැ පොලීසිය පැවසීය.", "URL": "https://sinhala.adaderana.lk/news.php?nid=29910", "Category": null, "Parent URL": null}