{"Source": "Adaderana", "Timestamp": "January 1, 2012 10:35 am", "Headline": "වෑන් රථයකින් ඇවිත් උස්සලා-වෙඩිතබා ඝාතනය කරලා", "News Content": "අද අලුයම තලංගම ප්‍රදේශයේ පුද්ගලයකු පැහැර‍ගෙන ගොස් ඝාතනය කර ඇතැයි පොලීසිය පවසයි. තලංගම පොලිස් බල ප්‍රදේශයේ තලවතුගොඩ හන්දිය අසලදී පන්නිපිටිය පාර, තලවතුගොඩ ප‍්‍රදේශයේ පදිංචි වයස අවුරුදු 40 ක් වූ හේවගේ චන්දන රොහාන් ලිලන්ත දාබරේ නැමැති අය මෙසේ පැහැරගැනීමට ලක්ව තිබේ. වෑන් රථයකින් පැමිණි නාඳුනන පුද්ගලයින් පිරිසක් විසින් මොහු පැහැර ගෙන ගොස් තලංගම පොලිස් වසමේ තලවතුගොඩ, කිඹුලාවැව මාර්ගයේ එකමුතු මාවත අසලදී වෙඩි තබා ඝාතනය කර ඇතැයි පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. මොහුගේ මළ සිරුර අද දින පෙ.ව7.00 ට පමණ සොයා ගෙන ඇති බවත්,සැකකරුවන් මෙතෙක් අනාවරණය කර ගෙන නැති බවත් හෙතෙම සඳහන් කරයි. තලංගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=21081", "Category": null, "Parent URL": null}