{"Source": "Adaderana", "Timestamp": "February 10, 2011 10:41 am", "Headline": "ලෝක කුසලාන නෙට්බෝල් කණ්ඩායම තේරීමේ පුහුණු සංචිතයක්", "News Content": "එළඹෙන ලෝක කුසලාන නෙට්බෝල් තරගාවලිය සඳහා සහභාගී වන ශ්‍රී ලංකා කණ්ඩායම ‍තෝරා ගැනීමේ පුහුණු සංචිතයක් මේ වන විට පිහිටුවා තිබේ. පසුගිය දිනවල පැවති තේරීම් තරග වලදී ඉහළ දක්ෂතා දැක්වු ක්‍රීඩිකාවන් 23 දෙනෙක් මෙම සංචිතයට ඇතුළත්ය. මෙවර ලෝක කුසලාන නෙට්බෝල් තරගාවලිය ලබන ජුනි මාසයේ සිංගප්පූරුවේ දී පැවැත්වීමට නියමිතය. අදාළ තරගාවලිය වෙනුවෙන් පිහිටුවා ඇති ශ්‍රී ලංකා පුහුණු සංචිතයේ ක්‍රීඩිකාවන් ප්‍රවීණ නෙට්බෝල් පුහුණුකාරිණියක යටතේ පුහුණුව ලබයි. කොළඹ සුගතදාස ක්‍රීඩාංගණයේදී අදාළ පුහුණු තරග පැවැත්වෙයි.", "URL": "https://sinhala.adaderana.lk/news.php?nid=14119", "Category": null, "Parent URL": null}