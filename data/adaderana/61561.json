{"Source": "Adaderana", "Timestamp": "June 28, 2016 08:32 am", "Headline": "නව පක්ෂයක් බිහි කිරීම සියදිවි නසා ගැනීමක්", "News Content": "නව පක්ෂයක් බිහි කිරීම සියදිවි නසා ගැනීමක් බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. අමාත්‍යවරයා පෙන්වා දෙන්නේ ශ්‍රී ලංකා නිදහස් පක්ෂයේ පිරිසක් නව පක්ෂයක් බිහි කිරීම පිළිබඳව මෙතෙක් කිසිඳු දැනුම්දීමක් සිදුකර නොමැති බවයි.වැලිගම ප්‍රදේශයේ පැවති උත්සවයකදී මාධ්‍යවේදීන් නැගු පැනයකට පිළිතුරු ලබා දෙමින් ලක්ෂ්මන් යාපා අබේවර්ධන මහතා අමාත්‍ය්‍යවරයා මෙම අදහස් පළ කළේය.මේ අතර නව පක්ෂයක් බිහිකිරීම තුළින් සිදුකරනු ලබන්නේ ශ්‍රී ලංකා නිදහස් පක්ෂය ඉදිරි මැතිවරණවල දී පරාජයට පත්කිරීමට උත්සාහ දැරීමක් බව රාජ්‍ය අමාත්‍ය සුදර්ශනී ප්‍රනාන්දු පුල්ලේ මහත්මිය පවසයි.", "URL": "https://sinhala.adaderana.lk/news.php?nid=61561", "Category": null, "Parent URL": null}