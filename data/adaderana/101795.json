{"Source": "Adaderana", "Timestamp": "January 4, 2019 01:54 pm", "Headline": "මහ මඟ ගිනිගත් ත්‍රීරෝද රථය", "News Content": "හැටන් දික්ඔය නගරයේ ප්‍රධාන මාර්ගය අසල ගාල් කර තිබු ත්‍රීරෝද රථයක් ගිනිගෙන ඇති බව හැටන් පොලීසිය පැවසීය. අද (04) දහවල් 12.45 පමණ ත්‍රීරෝද රථය දික්ඔය නගරයේ මාර්ගය අසල නවතා තබා ත්‍රීරෝද රථයේ ගමන් ගත් අය අසල පිහිටි රාජ්‍ය බැංකුව වෙත ගිය අවස්ථාවේ ත්‍රීරෝද රථය ගිනිගත් බව ප්‍රදේශවාසින් සඳහන් කළේය. පසුව ප්‍රදේශවාසීන් එක්ව ගිනි ගනිමින් තිබු ත්‍රිරෝද රථයේ ගින්න පාලනය කර තිබේ. ගින්නෙන් ත්‍රීරෝද රථයේ පිටුපස කොටසට අර්ධ වශයෙන් හානි සිදු වි ඇති බව අද දෙරණ වාර්තාකරු පැවසීය. ත්‍රීරෝද රථය දික්ඔය වනරාජා වතු යායේ සිට දික්ඔය නගරය දක්වා ධාවනය කර ගාල් කර තිබු අවස්ථාවේ ගින්න හට ගත් බව ප්‍රදේශවාසින් වැඩිදුරටත් පැවසීය.", "URL": "https://sinhala.adaderana.lk/news.php?nid=101795", "Category": null, "Parent URL": null}