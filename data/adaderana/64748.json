{"Source": "Adaderana", "Timestamp": "October 5, 2016 06:07 pm", "Headline": " ගුවන් ගමන් පාලකවරුන් යළිත් අකුරට වැඩ", "News Content": "සාකච්ඡා අසාර්ථක වීම හේතුවෙන් අකුරට වැඩ කිරීමේ වෘත්තීය ක්‍රියාමාර්ගය යළි ආරම්භ කිරීමට ගුවන් ගමන් පාලකවරුන්ගේ සංගමය පියවර ගෙන තිබේ.අද පස්වරු 4.45 සිට තම සංගමය යළි අකුරට වැඩ කිරීමේ වෘත්තීය සමිති ක්‍රියාමාර්ගයකට එළඹී බව ගුවන් ගමන් පාලකවරුන්ගේ සංගමයේ සභාපති තිසර අමරනන්ද මහතා සඳහන් කළේය.ඉල්ලීම් කිහිපයක් මුල්කර ගනිමින් ගුවන් ගමන් පාලකවරුන්ගේ සංගමය පෙරේදා (03) පස්වරුවේ සිට අකුරට වැඩ කිරීමේ වෘත්තීය ක්‍රියාමාර්ගයක් ඇරඹීය.කෙසේ වුවද සිය ඉල්ලීම්වලට කඩිනමින් විසඳුම් ලබාදීමට විෂයභාර අමාත්‍ය නිමල් සිරිපාල ද සිල්වා මහතා එකඟ වීම නිසා අකුරට වැඩ කිරීමේ වෘත්තීය ක්‍රියාමාර්ගය නතර කිරීමට එම සංගමය ඊයේ පස්වරුවේ තීරණය කළේය.කෙසේ වුවද අද පැවැති සාකච්ඡා අසාර්ථක වීම නිසා නැවතත් අකුරට වැඩ කිරීමේ වෘත්තීය ක්‍රියාමාර්ගයේ නියැළෙන බව එම සංගමය කියයි.ඔවුන්ගේ මෙම වෘත්තීය ක්‍රියාමාර්ගය හේතුවෙන් පසුගිය දිනවල ගුවන් යානා ගොඩ බැස්වීම් හා පිටත්වීම් අවස්ථාවන් හි ප්‍රමාදයන් සිදුවිය.", "URL": "https://sinhala.adaderana.lk/news.php?nid=64748", "Category": null, "Parent URL": null}