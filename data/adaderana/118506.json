{"Source": "Adaderana", "Timestamp": "September 7, 2019 11:08 am", "Headline": "කාන්තාවක් පැහැරගෙන ගොස් අපයෝජනය කළ දෙදෙනෙක් මහ උළු ගෙට", "News Content": "කාන්තාවක් පැහැර ගෙන ගොස් පහර දී බරපතළ ලිංගික අපයෝජනය කිරීමේ චෝදනාවට වරදකරුවන් වු දෙදෙනෙකුට වසර 42 හා 51 වශයෙන් වෙන් වෙන්ව සිර දඬුවම් නියම කර ඇත. පුතු හා සැමියා ගස් බැඳ අදාළ කාන්තාව පැහැර ගෙන ගොස් ඇති අතර පුත්තලම හිටපු මහාධිකරණ විනිසුරු, දැනට කොළඹ අංක 6 ශාලාවේ මහ අධිකරණ විනිසුරු ලෙස සේවය කරන ඒ.කේ.එම්.පටබැදිගේ මහතා විසින් සැකකරුවන්ට මෙම සිර දඬුවම් නියම කර ඇත. සිර දඬුවම් නියම වුයේ පල්ලම පොලිස් වසමේ ආඩිගම පදිංචි පත්තම් පෙරුම ආරච්චිගේ දොන් ප්‍රදීප් කුමාර (36) සහ හෙට්ටිආරච්චිගේ ඇනස්ලි රුක්මන් නැමති (41) නැමති දෙදෙනෙකුටය. අදාල චුදිතයින් 2009 වසරේ අගොස්තු මාසයේ 31 ආසන්න දිනයේදී නාගවිල ආඩිගම ප්‍රදේශයේ පොල් ඉඩමකට කඩා වැදි සිද්ධියට මුහුණ පෑ කාන්තාවගේ අදාළ ඉඩමේ මුරකුරු ලෙස සේවය කල සැමියා හා පුතු ගස් බැඳ මෙම කාන්තාව පැහැර ගෙන ගොස් බරපතළ ලෙස ලිංගික අපයෝජනය කර ඇත. මෙහිදී අදාල චුදිතයින්ගෙන් පළමු චුදිත වු පත්තම් පෙරුම ආරච්චිගේ දොන් ප්‍රදීප් කුමාර නැමැත්තාට එක් එක් චෝදනාවන්ට වෙන් වෙන් ලෙස වසර 42 ක් සිර දඬුවම් නියම කර තිබු අතර එය වෙන් වෙන් ලෙස ගෙවී යන ලෙසට නියම කර ඇත. ඒ සමඟ මෙහි දෙවන චුදිත වු හෙට්ටිආරච්චිගේ ඇනස්ලි රුක්මන් නැමති චුදිතයාට නගා තිබු චෝදනා වෙනුවෙන් වසර 51 ක සිර දඬුවම් නියම කර ඇත. මෙහිදි අදාල චුදිතයාටද අදාල සිර දඬුවම් වෙන් වෙන් ලෙස ගෙවී යන පරිදි සිර දඩුවම් නියම කර ඇත. මෙයට අමතරව අදාල සිද්දියට මුහුද දුන් කාන්තාවට එක් චුදිතයකු විසින් ලක්ෂ 5 බැගින් වන්දී මුදලක් ගෙවීමටද මහ අධිකරණ විනිසුරු වරයා නියෝග කර ඇත. ඒ සමඟම එය නොගෙවන්නේ නම් ඒ සඳහා ද මෙම සිර දඩුවට අදාල ලෙස වසර 5ක සිර දඬුවමක් බරපතළ වැඩ සහිතව ගෙවී යන ලෙස නියම කර ඇත. මෙම නඩුවේ පැමිනිලි පාර්ශවය වෙනුවෙන් රජයේ අධි නිතිඥ දේශාන් අලුවිහාරේ මහතා පෙනී සිට ඇති අතර චුදිතයින් වෙනුවෙන් නිතිඥ දර්ශන කුරුප්පු මහතාගේ උපදෙස් මත නිතිඥ චින්තක උඩුදෙනිය මහතා පෙනී සිට ඇත.", "URL": "https://sinhala.adaderana.lk/news.php?nid=118506", "Category": null, "Parent URL": null}