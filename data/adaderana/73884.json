{"Source": "Adaderana", "Timestamp": "June 4, 2017 09:47 am", "Headline": "ටී 56 ගිනි අවියක් සමඟ 2ක් මාට්ටු", "News Content": "ජාඇල, ඒකල ප්‍රදේශයේදී ටී 56 ගිනි අවියක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.බස්නාහිර පළාත් උතුර දිසා අපරාධ කොට්ඨාසයට ලද තොරතුරක් මත සිදුකල වැටලීමකදී එම සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.ඔවුන් සතුව තිබී ටී 56 ගිනි අවියක් සහ ජීව උණ්ඩ 07ක් පොලීසිය භාරයට ගෙන තිබේ.මොවුන් කොස්ගොඩ සහ මීටියාගොඩ ප්‍රදේශ වල පදිංචිකරුවන් දෙදෙනෙකු බව වාර්තා වෙයි.පොලීසිය සිදුකරන ලද මූලික විමර්ශන වලදී අනාවරණය වී ඇත්තේ මෙම සැකකරුවන් ඉමදූව, හික්කඩුව, අහුංගල්ල හා වැලිපැන්න යන ප්‍රදේශ වල සිදුවූ මනුෂ්‍ය ඝාතන 05ක් සම්බන්ධයෙන් අවශ්‍යව සිටි සැකකරුවන් දෙදෙනෙකු බවයි.ඔවුන් මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර බස්නාහිර පළාත් උතුර දිසා අපරාධ කොට්ඨාසය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73884", "Category": null, "Parent URL": null}