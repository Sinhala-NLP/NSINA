{"Source": "Adaderana", "Timestamp": "November 22, 2016 07:05 am", "Headline": " ජපානයට සුනාමියක්-න්‍යෂ්ටික බලාගාරයට බලපෑම්", "News Content": "ජපානයේ හොන්සු දිවයින ආශ්‍රිතව රිච්ටර් මාපාංක 7.4ක භූ කම්පනයක් සිදුව ඇති බව 'ද ගාඩියන්' පුවත් උපුටා දක්වයි.‍ෆු‍කුෂිමා න්‍යෂ්ටික බලාගාරයට සුනාමි රළ ‍ගසා ඇති බවත්,එයින් හානි සිදුවිය හැකි බවත් එහි සඳහන්ය.සෙන්දායි හා සුමායි යන වරායන්ටද සුනාමි රළ මගින් හානි සිදුව ඇති බවත්,සෙන්දාලි ගුවන්තොටුපළේ සියලුම ගුවන්ගමන් වහාම ක්‍රියාත්මක වන පරිදි අත්හිටුවා තිබේ.කෙසේ වෙතත් න්‍යෂ්ටික බලාගාරයට සිදුව ඇති බලපෑම් මගින් සිදුවිය හැකි හානි ඉහළ යනු ඇති බවත්,වහාම ආරක්ෂක උපදෙස් පිළිපැදිය යුතුව ඇති බවත් එරට ආරංචි මාර්ග පවසයි.", "URL": "https://sinhala.adaderana.lk/news.php?nid=66276", "Category": null, "Parent URL": null}