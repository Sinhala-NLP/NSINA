{"Source": "Adaderana", "Timestamp": "May 21, 2013 04:41 pm", "Headline": "අභිරහස් මරණයක්", "News Content": "සැක කටයුතු ලෙස මියගොස් සිටි පුද්ගලයෙකුගේ මළ සිරුරක් බකමූණ අඹන්ගඟ, වැල්ලකිඳ ප්‍රදේශයේ තිබී සොයාගෙන තිබේ. ප්‍රදේශවාසීන්ගේ දැනුම්දීමකට අනුව අද පෙරවරුවේ මෙම මළ සිරුර සොයාගත් බව බකමූණ පොලීසිය සඳහන් කළේය. ඊයේ පස්වරුවේ ගොවිතැන් කටයුතු සඳහා නිවසින් පිටත්ව ගොස් ඇති මෙම පුද්ගලයා යළි නිවසට නොපැමිණීම හේතුවෙන් ප්‍රදේශවාසීන් ඒ පිළිබඳ සොයා බලා තිබේ. ඒ අනුව වැල්ලකිඳ ප්‍රදේශයේ තිබී අදාළ පුද්ගලයාගේ මළ සිරුර ප්‍රදේශවාසීන් විසින් සොයාගගෙන ඇත. මෙම සැකකටයුතු මරණය සම්බන්ධයෙන් බකමූණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34273", "Category": null, "Parent URL": null}