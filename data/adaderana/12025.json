{"Source": "Adaderana", "Timestamp": "November 9, 2010 07:34 am", "Headline": "රජයේ හෙද නිලධාරීන්ගේ සංගමයෙන් වෘත්තීය සමිති ක්‍රියා මාර්ගයක්", "News Content": "ඉල්ලීම් කිහිපයක් මුල් කර ගනිමින් දැඩි වෘත්තීය සමිති ක්‍රියා මාර්ගයකට අවතීර්ණ වන බව රජයේ හෙද නිලධාරීන්ගේ සංගමය පවසයි. තම ඉල්ලීම් වලට බලධාරීන් විසින් නිසි ප්‍රතිචාරයක් නොදැක්වීම හේතු කොටගෙන මෙම වෘත්තීය සමිති ක්‍රියා මාර්ගයට අවතීර්ණ වන්නට තීරණය කළ බව රජයේ හෙද නිලධාරීන්ගේ සංගමයේ ලේකම් සමන් රත්නප්‍රිය මහතා සඳහන් කරයි. කොළඹ මහ රෝහල සහ දිවයින පුරා රජයේ රෝහල් ගණනාවක හෙට දිනයේ වෘත්තීය සමිති ක්‍රියා මාර්ගය සිදුවනු ඇති බව හෙතෙම අවධාරණය කළේය.", "URL": "https://sinhala.adaderana.lk/news.php?nid=12025", "Category": null, "Parent URL": null}