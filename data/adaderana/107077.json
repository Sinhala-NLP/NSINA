{"Source": "Adaderana", "Timestamp": "March 31, 2019 01:02 pm", "Headline": "ෆ්‍රැන්සිස් පාප් වහන්සේ මොරොක්කෝවේ සංචාරයක", "News Content": "ශුද්ධෝත්තම ෆ්‍රැන්සිස් පාප් වහන්සේ මොරොක්කෝවේ දෙදින සංචාරයක නිරතව ඇත. වර්ෂ 34කට පසුව පාප් වහන්සේ කෙනෙකු එරට සංචාරය කරන පළමු අවස්ථාව මෙයයි. එහිදී අන්තවාදයට එරෙහි වන ලෙස ශුද්ධෝත්තම ෆ්‍රැන්සිස් පාප්වහන්සේ මොරොක්කෝ වැසියන්ගෙන් ඉල්ලා ඇත. ඒ උන්වහන්සේගේ දෙදින මොරොක්කෝ සංචාරය අතරතුරය. මුස්ලිම් රාජ්‍යයක් වන මොරොක්කෝවේ අන්තර් ආගමික සංවාද ප්‍රවර්ධනය කිරීමේ අරමුණින් එම සංචාරය සංවිධාන කර තිබුණි. එහිදී පාප්වහන්සේ එරට හයවන මුහම්මද් රජුද හමුවී ඇත. මෙම සංචාරය අතරතුරදී උන්වහන්සේ සංක්‍රමණිකයන් සහ මුස්ලිම් නායකයන් රැසක් හමුවීමටත් නියමිතය.", "URL": "https://sinhala.adaderana.lk/news.php?nid=107077", "Category": null, "Parent URL": null}