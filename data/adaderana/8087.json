{"Source": "Adaderana", "Timestamp": "April 30, 2010 08:15 am", "Headline": "ගෑස් මිල ගැන තීරණය අද", "News Content": "ගෑස් මිල සංශෝධනය කිරීම සම්බන්ධයෙන් ඉදිරිපත්ව ඇති ඉල්ලීම පිළිබඳව අද තීරණයක් ගැනීමට නියමිත බව පාරිභෝගික සේවා අධිකාරිය පවසයි. ඒ අනුව අද මිල කමිටුව රැස් වීමට නියමිතය. ගෑස් මිල ඉහළ නැංවිය යුතු බව ඊයේ පැවති සාකච්ඡාවක දී ගෑස් සමාගම් විසින් පාරිභෝගික සේවා අධිකාරියට දන්වා තිබේ. මැයි 01 වන දා සිට එය ක්‍රියාත්මක විය යුතු බවට ඔවුන් ඉල්ලා ඇත. මිල සූත්‍රයට අනුව සෑම මාස දෙකකටම වරක් ගෑස් මිල සංශෝධනය කළ යුතු වේ.", "URL": "https://sinhala.adaderana.lk/news.php?nid=8087", "Category": null, "Parent URL": null}