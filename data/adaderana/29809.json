{"Source": "Adaderana", "Timestamp": "December 8, 2012 05:09 pm", "Headline": " සාර්ක් ජයග්‍රහණ ගැන ආඩම්බර විය හැකියි", "News Content": "සාමාජික රටවල කැපවීම හා සාමූහික පරීශ‍්‍රමය නිසා ගතවූ වසර කිහිපය තුළ සාර්ක් ක‍්‍රියාදාමය සඳහා ශක්තිමත් අඩිතාලමක් ගොඩනැඟීමට හැකියාව ලැබුණු බව ජනාධිපති මහින්ද රාජපක්ෂ මහතා පවසයි. පොදු සංස්කෘතික දායාද තුළ මුල් බැසගෙන ඇති දකුණු ආසියානු සබඳතා යළි පණගැන්වීමට සාර්ක් ක‍්‍රියාදාමය ඉවහල් වී ඇති බව ජනාධිපතිවරයා සඳහන් කළේය. දකුණු ආසියානු කලාපීය සහයෝගිතා සංගමය පිහිටුවීමේ 27 වන සංවත්සතරය වෙනුවෙන් සුභ පැතුම් පණිවුඩයක් යවමින් ජනාධිපතිවරයා මේ බව පවසා තිබේ. සාර්ක් ක‍්‍රියාදාමය තුළින් ලබා ඇති ජයග‍්‍රහණ සම්බන්ධයෙන් ආඩම්බර විය හැකි බව එමගින් පවසා ඇති ජනාධිපති වරයා ත‍්‍රස්තවාදය හා දේශගුණික විපර්යාස වැනි ගෝලීය අභියෝග ජය ගැනීමට සාර්ක් සංගමය සමත් විය යුතු බවද පෙන්වා දී ඇත.", "URL": "https://sinhala.adaderana.lk/news.php?nid=29809", "Category": null, "Parent URL": null}