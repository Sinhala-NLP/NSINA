{"Source": "Adaderana", "Timestamp": "June 9, 2010 08:45 pm", "Headline": "කුසලානය ශ්‍රී ලංකාවටයි", "News Content": "මයික්‍රෝමැක්ස් කුසලාන එක්දින තුන්කොන් ක්‍රිකට් තරඟාවලියේ ශූරතාවය දිනා ගැනීමට ශ්‍රී ලංකා කණ්ඩායම මීට ස්වල්ප මොහොතකට පෙර සමත්විය. ඒ අද ශ්‍රී ලංකාව හා සිම්බාබ්වේ අතර පැවති අවසාන මහා තරඟයේදී ප්‍රථමයෙන් පන්දුවට පහරදුන් සිම්බාබ්වේ කණ්ඩායම කඩුලු 9 ට ලබාගත් ලකුණු 199 ක ඉලක්කය පසුකරමින් එක් කඩුල්ලක් දැවී ලකුණු 203 ක් ලබා ගනිමිනි. තිලකරත්න ඩිල්ෂාන් මෙම තරඟයේදී නොදැවී ලකුණු 108 ක් රැස්කිරීමට සමත්විය. මයික්‍රෝමැක්ස් කුසලාන එක්දින තුන්කොන් ක්‍රිකට් තරඟාවලියට ඉන්දියාව,ශ්‍රී ලංකාව හා සිම්බාබ්වේ යන රටවල් සහභාගී වූ අතර ඉන්දීය කණ්ඩායමට ප්‍රථමයෙන්ම ඉවතට යාමට සිදුවීම නිසා අවසාන පූර්ව තරඟයට මෙන්ම අවසාන මහා තරඟයට සුදුසුකම් ලැබුවේද සිම්බාබ්වේ කණ්ඩායම සහ ශ්‍රී ලංකා කණ්ඩායමයි.", "URL": "https://sinhala.adaderana.lk/news.php?nid=8914", "Category": null, "Parent URL": null}