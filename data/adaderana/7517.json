{"Source": "Adaderana", "Timestamp": "March 26, 2010 03:18 pm", "Headline": "බැන්කී මූන්ට ආයෙමත් ස්ථාවරය දැනුම්දුන්නා", "News Content": "ශ්‍රී ලංකාවේ මානව හිමිකම් තත්ත්වය පිළිබඳ උපදෙස් ලබා ගැනීම සඳහා එක්සත් ජාතීන්ගේ මහලේකම්වරයා විසින් පත්කිරීමට නියමිත කමිටුව සම්බන්ධයෙන් ශ්‍රී ලංකා රජයේ ස්ථාවරය නැවත වරක් දැනුම් දී තිබෙන බව විදේශ කටයුතු අමාත්‍යාංශය පවසයි. එහි ප්‍රකාශකයෙකු සඳහන් කළේ එක්සත් ජාතීන්ගේ ශ්‍රී ලාංකික නිත්‍ය නියෝජිත පාලිත කොහොන මහතා විසින් ඊයේ දිනයේදී නැවත වරක් මේ පිළිබඳ දැනුම් දුන් බවයි. ඒ අනුව විදේශ කටයුතු අමාත්‍ය රෝහිත බොගොල්ලාගම මහතා පසුගියදා ප්‍රකාශ කළ පරිදි අදාළ කමිටුව මගින් ශ්‍රී ලංකාවේ ස්වෛරී භාවයට බලපෑමක් එල්ල වන බව කොහොන මහතා විසින් නැවත වරක් පෙන්වා දී ඇති බව සඳහන් වේ. කෙසේ වෙතත් මේ දක්වා අදාළ කමිටුව පත්කිරීම සම්බන්ධ වෙනත් තොරතුරු වාර්තා නොවන බව විදේශ කටයුතු අමාත්‍යාංශය සඳහන් ක‍රයි.", "URL": "https://sinhala.adaderana.lk/news.php?nid=7517", "Category": null, "Parent URL": null}