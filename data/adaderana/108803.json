{"Source": "Adaderana", "Timestamp": "April 27, 2019 03:51 pm", "Headline": "හෙට මිලි මීටර 100 ඉක්මවු තද වැසි", "News Content": "ගිනිකොණ දිග බෙංගාල බොක්ක මුහුදු ප්‍රදේශයේ, ශ්‍රී ලංකාවට ගිනිකොණ දෙසින් පවතින ගැඹුරු පීඩන අවපාතය අද (27) පෙ.ව. 05.30 වන විට පොතුවිල් සිට ගිනිකොණ දෙසින් කි.මී 730 පමණ දුරින් උතුරු අක්ෂාංශ 4.5 ත් නැගෙනහිර දේශාංශ 88.0 ත් ආසන්නව ස්ථානගතව පවති බව කාලගුණ විද්‍යා දෙපාර්තමේන්තුව පවසයි. මෙම පද්ධතිය ඉදිරි පැය 12 තුලදී සුළි කුණාටුවක් දක්වා වර්ධනය වී පසුව ඊළඟ පැය 24 තුලදී චණ්ඩ සුළි කුණාටුවක් දක්වා වර්ධනය වේ යයි බලාපොරොත්තු වේ. මෙම පද්ධතියශ්‍රී ලංකාවේ නැගෙනහිර වෙරළ තීරය ආසන්නයෙන් වයඹ දෙසට ගමන් කර අප්‍රේල් මස 30 වන විට උතුරු තමිල්නාඩු වෙරල වෙත ගමන් කරනු ඇතැයි බලාපොරොත්තු වන බව එම දෙපාර්තමේන්තුව කළ නිවේදනයේ සඳහන් වේ. දිවයිනේ බොහෝ ප්‍රදේශවල අහස වලාකුළින් බරව පවතිනු ඇත. බස්නාහිර,දකුණු, සබරගමුව,වයඹ සහ මධ්‍යමපළාත්වලතැනින් තැන වැසි ඇතිවේ.සෙසු පළාත්වල ස්ථාන ස්වල්පයක සවස 2.00 න් පමණපසුව වැසි හෝ ගිගුරුම් සහිත වැසි ඇති වේ. කාලගුණ විද්‍යා දෙපාර්තමේන්තුව මගින් මේ සම්බන්ධව නිකුත් කරන ඉදිරි නිවේදන පිලිබඳ අවධානය යොමුකරන ලෙස මහජනතාවගෙන් සහ ධීවර හා නාවුක ප්‍රජාවගෙන්ඉල්ලා තිබේ. මෙම සුළි කුණාටු පද්ධතියේ බලපෑම හේතුවෙන් දිවයින හරහා විශේෂයෙන් අප්‍රේල් මස 28 සිට 30 දක්වා දිනවලදී වැසි ස සුළං තත්ත්වයේ වැඩිවීමක් අපේක්ෂා කෙරේ. විශේෂයෙන් සබරගමුව, මධ්‍යම, දකුණු, බස්නාහිර, වයඹ, උතුරු සහ උතුරු-මැද පළාත්වල ඇතැම් සථානවලට මි. මී. 100-150 ක පමණ තද වැසි ඇති විය හැකි අතර, සමහර ස්ථානවලට මි.මී. 150 ට වැඩි ඉතා තද වැසිද ඇති විය හැකි බව දන්වා ඇත. දිවයින හරහා පැ.කි.මී (50-60) දක්වා වන තද සුළං සමඟ වටින් විට හමන පැ.කි.මී 70 දක්වා වන ප්‍රහාරාත්මක සුළං බලාපොරොත්තු වේ.", "URL": "https://sinhala.adaderana.lk/news.php?nid=108803", "Category": null, "Parent URL": null}