{"Source": "Adaderana", "Timestamp": "June 17, 2018 10:23 am", "Headline": "තියුණු ආයුධයකින් පහරදී පුද්ගලයෙකු ඝාතනය කරලා", "News Content": "කාත්තන්කුඩි, ආරියම්පති ප්‍රදේශයේ දී තියුණු ආයුධයකින් පහරදීමෙන් පුද්ගලයෙකු ඝාතනය කර තිබේ. පුද්ගලයින් දෙදෙනෙකු අතර ඇතිවූ බහින්බස්වීමක් දුරදිගයාමෙන් මෙම පහරදීම සිදුව ඇති බව පොලීසිය පවසයි. පහරකෑමෙන් මියගොස් ඇත්තේ ආරියම්පති, මාවිලංගතුරෙයි ප්‍රදේශයේ පදිංචිව සිටි 43 හැවිරිදි පුද්ගලයෙක්ය. පහරදුන් පුද්ගලයා මියගිය පුද්ගලයාගේ ඥාති සහෝදරයෙකු වන අතර ඔහු කාත්තන්කුඩි පොලීසිය විසින් අත්අඩංගුවට ගෙන තිබේ. කාත්තන්කුඩි පොලීසිය විසින් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=91005", "Category": null, "Parent URL": null}