{"Source": "Adaderana", "Timestamp": "June 19, 2011 09:02 am", "Headline": " බෙලිඅත්තේ මල් වෙඩිල්ල 25 දෙනෙකුට තරුපෙන්වයි", "News Content": "බෙලිඅත්ත ප්‍රදේශයේ වාර්ෂික පොසොන් පෙරහැර අවස්ථාවේ දී මල් වෙඩිල්ලක් නිසි ආකාරයෙන් පුපුරා නොගොස් ‍සිදු වූ අනතුරකින් පුද්ගලයින් 25 දෙනෙකු තුවාල ලබා තිබේ. මෙම මල් වෙඩිල්ල එය සවිකර තිබූ කොන්ක්‍රීට් තට්ටුව මතම පුපුරා ගොස් ඇති බව බෙලිඅත්ත පොලිසිය ප්‍රකාශ කරයි. ඊයේ රාත්‍රී 7.30ට පමණ බෙලිඅත්ත නගරය අසළ දී මෙම අනතුර සිදුව ඇති බව සඳහන් වේ. අනතුරින් තුවාල ලැබූ පුද්ගලයින් බෙලිඅත්ත රෝහලට ඇතුළත් කර ඇති අතර එයින් පුද්ගයින් 9 දෙනෙකු තංගල්ල රෝහලටත් සහ තවත් අට දෙනෙකු මාතර රෝහලටත මාරු කර යවා තිබේ. තුවාල ලැබූ පුද්ගලයින්ගේ තත්ත්වය බරපතල ‍නොවන බව රෝහල් ආරංචි මාර්ග පවසයි. මෙම අනතුර සම්බන්ධයෙන් බෙලිඅත්ත පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16853", "Category": null, "Parent URL": null}