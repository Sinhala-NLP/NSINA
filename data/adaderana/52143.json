{"Source": "Adaderana", "Timestamp": "June 21, 2015 10:14 am", "Headline": "  විසුරුවපු පළාත් පාලන ආයතන ලේකම්වරුන්ට 10,000 ක දීමනාවක්", "News Content": "සබරගමු පළාතේ විසුරුවාහැර ඇති පළාත් පාලන ආයතන 21ක ලේකම්වරු සඳහා රුපියල් දස දහසක විශේෂ දීමනාවක් ලබාදීමට පළාත් ප්‍රධාන අමාත්‍ය මහීපාල හේරත් මහතා තීරණය කර තිබේ. ලේකම්වරුන්ගේ මාසික වැටුප් සහ දීමනාවලට අමතරව මෙම විශේෂ දීමනාව ලබාදීමට තීරණය කර ඇති බව ප්‍රධාන අමාත්‍යවරයා ප්‍රකාශ කර ඇත.කෑගල්ල දිස්ත්‍රික් සෞඛ්‍ය වෛද්‍ය කාර්යාලයේදී ඊයේ පැවති සබරගමු පළාතේ පළාත් පාලන ආයතන ප්‍රධානීන් සඳහා වු වැඩමුළුවකදී ප්‍රධාන අමාත්‍ය මහීපාල හේරත් මහතා මේ බව ප්‍රකාශ කර ඇති බව සඳහන්ය. සබරගමු පළාතේ පළාත් පාලන ආයතන විසි නවයෙන් විසි එකක් මේ වන විට විසුරුවාහැර සබරගමුව පළාත් පාලන කොමසාරිස්වරයෙකුගේ පූර්ණ අධීක්ෂණය යටතේ ක්‍රියාත්මක වේ.", "URL": "https://sinhala.adaderana.lk/news.php?nid=52143", "Category": null, "Parent URL": null}