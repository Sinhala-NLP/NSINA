{"Source": "Adaderana", "Timestamp": "November 7, 2011 10:00 am", "Headline": "බස රිය කන්ටේනරයක ගැටෙයි -6 දෙනෙකුට බරපතළයි", "News Content": "කොළඹ සිට වව්නියාව බලා ධාවනය වූ පෞද්ගලික බස් රථයක් රඹෑව ප්‍රදේශයේ දී අනතුරට ලක්වීමෙන් එහි ගමන් ගත් පුද්ගලයින් 6 දෙනෙකු බරපතළ තුවාල ලබා තිබේ. අදාළ බස් රථය ඉදිරියෙන් ධාවනය වූ කන්ටේනර් රථයක ගැටීමෙන් මෙම අනතුර සිදු වී ඇති බව මැදවච්චිය පොලිසිය සඳහන් කරයි. අද(07) අලුයම සිදු වූ මෙම අනතුරින් තුවාල ලබා ‍‍මැදවච්චිය රෝහලට ඇතුළත් කළ පුද්ගලයින් 6 දෙනාගෙන් බරපතළ තත්ත්වයේ පසු වූ පුද්ගලයින් තිදෙනෙකු වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරු කර යවා ඇත.", "URL": "https://sinhala.adaderana.lk/news.php?nid=19835", "Category": null, "Parent URL": null}