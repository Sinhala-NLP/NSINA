{"Source": "Adaderana", "Timestamp": "August 31, 2013 05:27 pm", "Headline": "කෝටි ගාණක මත්කුඩු ජාවාරම පිටුපස කෝටිපති ව්‍යාපාරිකයින්!", "News Content": "ශ්‍රී ලංකා රේගුව මගින් අත්අඩංගුවට ගත් මත් කුඩු තොගය මෙරටට එවීම පිටුපස මලයාසියාවේ ප්‍රබල කෝටිපති ව්‍යාපාරිකයන් දෙදෙනෙකු සිටින බවට පොලිස් මත්ද්‍රව්‍ය නාශක කාර්යංශය දැනට සිදුකළ විමර්ශනවලින් අනාවරණය වී තිබේ. මේ වනවිට රේගු භාරයේ ඇති හෙරොයින් මත් කුඩු ප්‍රමාණය කිලෝග්‍රෑම් 258ක් වන අතර එය බ්‍රවුන් ෂුගර් වර්ගයට අයත්ය. එම වර්ගයේ මත් කුඩු සඳහා දැනට වෙළදපළේ පවතින විකුණුම් මිල අනුව එහි තක්සේරු වටිනාකම රුපියල් කෝටි 250ක් බව ශ්‍රී ලංකා රේගුව සඳහන් කළේය. පකිස්ථානයේ සිට මෙරටට ගෙනා කනක්ටේනරයක් තුළ තිබී මෙම හෙරොයින් තොගය සොයා ගත් අතර ඒවා ග්‍රීස් ටින්වල ඉතා සූක්ෂම අයුරින් ඒවා අසුරා තිබුණි. ග්‍රීස් ටින් පෙට්ටි 1460 ක් තුළ අසුරන ලද ටින් 17500ක මෙම හෙරොයින් සඟවා තිබු බව ශ්‍රී ලංකා රේගුව ප්‍රකාශ කළේය.", "URL": "https://sinhala.adaderana.lk/news.php?nid=37051", "Category": null, "Parent URL": null}