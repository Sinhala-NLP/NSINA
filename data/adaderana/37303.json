{"Source": "Adaderana", "Timestamp": "September 10, 2013 12:49 pm", "Headline": " මත්ද්‍රව්‍ය ඇති බවට සැක කන්ටේනර් 2ක් රේගු භාරයට ", "News Content": "මත්ද්‍රව්‍ය අඩංගු බවට සැකකෙරෙන කන්ටේනර් 02ක් සම්බන්ධයෙන් විමර්ශන සිදුකරන බව ශ්‍රී ලංකා රේගුව පවසයි. පාකිස්තානයේ කරච්චි නුවර සිට රැගෙන එන ලද අදාළ කන්ටේනර් 02ක මේ වන විට කොළඹ වරායේ රඳවා ඇති බව රේගු අදායම් අධීක්ෂණ අංශයේ අධ්‍යක්ෂ මාලි පියසේන මහතා සඳහන් කරයි. අදාළ කන්ටේනර් 02න් 01ක් කොළඹ ප්‍රදේශයේ ලිපිනයකට එවා තිබුණ ද එම ලිපිනය ව්‍යාජ 01ක් බව අනාවරණය වී තිබේ. අදාළ කන්ටේනර් 02 පසුගිය මස 27 වන දින සහ මෙම මස 02 වන දින මෙරටට ගෙන්වනු ලැබූ ඒවා බව සඳහන් වෙයි. පසුගිය අගෝස්තු මස 30 වන දා පාකිස්තානයේ කරච්චි නුවර සිට මෙරටට ගෙන්වනු ලැබූ කන්ටේනරයක් තුළ තිබී හෙරොයින් කිලෝග්‍රෑම් 258ක් සොයාගනු ලැබුණි. එය දකුණු ආසියාවෙන් මෙතෙක් සොයාගත් විශාලතම මත් ද්‍රව්‍ය තොගය ලෙස සැලකෙයි. මේ අතර පාකිස්තානයෙන් එවනු ලබන කන්ටේනර් ‍විශේෂ පරීක්ෂාවකට ලක් කිරීමට ද ශ්‍රී ලංකා රේගුව තීරණය කර තිබේ.", "URL": "https://sinhala.adaderana.lk/news.php?nid=37303", "Category": null, "Parent URL": null}