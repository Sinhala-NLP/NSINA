{"Source": "Adaderana", "Timestamp": "November 24, 2010 09:57 am", "Headline": "පෞද්ගලික වෛද්‍ය විද්‍යාල එපා-අනාගත වෙදුන්ගේ උද්ඝෝෂණයක්", "News Content": "පෞද්ගලික වෛද්‍ය විද්‍යාල ආරම්භ කිරීම ඇතුළු ගැටලු කිහිපයක් මුල් කර ගනිමින් කරාපිටිය වෛද්‍ය විද්‍යාලය ඉදිරිපිට අද දහවල් උද්ඝෝෂණයක් පවත්වන බව වෛද්‍ය පීඨ ශිෂ්‍ය ක්‍රියාකාරී කමිටුව පවසයි. ආණ්ඩුව විසින් මාලඹේ පෞද්ගලික වෛද්‍ය විද්‍යාලයට නීතීමය පිළීගැනීම ලබා දීමට සූදානම් වන බව වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු අසංග වික්‍රමසිංහ මහතා පවසයි. එමෙන්ම තවත් පෞද්ගලික විශ්ව විද්‍යාල ආරම්භ කරමින් මෙරට නිදහස් අධ්‍යාපනය පෞද්ගලීකරණය කිරීමට ආණ්ඩුව සූදානම් වන බව ද හෙතෙම කියා සිටියි. මේ අතර විශ්ව විද්‍යාල නේවාසිකාගාර වල සිටින සිසුන්ගෙන් මුදල් අයකිරීමට ආණ්ඩුව සූදානම් වන බව ද අසංග වික්‍රමසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=12367", "Category": null, "Parent URL": null}