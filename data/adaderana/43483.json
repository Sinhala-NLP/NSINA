{"Source": "Adaderana", "Timestamp": "May 26, 2014 02:04 pm", "Headline": "ජනපතිට විරෝධය දැක්වූ  වයිකෝ අත්අඩංගුවේ ", "News Content": "තමිල්නාඩු එම්.ඩි.එම්. කේ පක්ෂ නායක වයිකෝ මහතා දිල්ලි පොලිසිය විසින් අත්අඩංගුවට ගෙන තිබේ. නරේන්ද්‍ර මෝඩි මහතා අග්‍රාමාත්‍ය ධූරයේ දිවුරුම් දීමේ උත්සවයට සහභාගිවීම සඳහා නව දිල්ලියට ගිය ජනාධිපති මහින්ද රාජපක්ෂ මහතාට විරෝධය පළ කිරිමේ උද්ඝෝෂණයක් හේතුවෙන් වයිකෝ අත්අඩංගුවට ගෙන ඇති බව ඉන්දිය මාධ්‍ය වාර්තා කළේය . මේ අතර ඒ.අයි.ඒ. සහ ඩි.එම්.කේ පක්ෂ නායක සහ තමිල්නාඩු ප්‍රාන්තයේ ප්‍රධාන අමාත්‍ය ජයලලිතා ජයරාම් මහත්මියද ශ්‍රි ලංකාව සහ පකිස්ථාන රාජ්‍ය නායකයින්ගේ සහභාගිත්වය පිළිබඳ විරෝධය පළ කර තිබුණා. කෙසේ වුවද ජනාධිපති මහින්ද රාජපක්ෂ මහතා ඇතුළු ආරාධිත රාජ්‍ය නායකයින්ට දැඩි ආරක්ෂක විධිවිධාන සැලසීමට ඉන්දිය රජය පියවර ගෙන තිබේ.", "URL": "https://sinhala.adaderana.lk/news.php?nid=43483", "Category": null, "Parent URL": null}