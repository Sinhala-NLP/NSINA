{"Source": "Adaderana", "Timestamp": "September 26, 2010 08:57 am", "Headline": "කැමැත්ත ඇතිනම් වකුගඩු පරිත්‍යාගයට ඉඩ ", "News Content": "වකුගඩු පරිත්‍යාග කිරීමට කැමති පුද්ගලයින්ට ඒ සඳහා අවස්ථාව ලබාදීමට සෞඛ්‍ය අමාත්‍යාංශය පියවර ගෙන තිබේ. ඒ සඳහා වකුගඩු බද්ධ කිරීමේ ජාතික වැඩසටහනක් ක්‍රියාත්මක කර ඇති බව සෞඛ්‍ය අමාත්‍යාංශය පවසයි. මීට පෙර වකුගඩු පරිත්‍යාග කිරීම සිදුකරනු ලැබුවේ ලේ ඥාතීන් සහ භික්ෂූන් වහන්සේලා පමණක් වන අතර මෙම වැඩසටහන යටතේ ඕනෑම පුද්ගලයෙකුට වකුගඩු පරිත්‍යාග කිරීමට හැකියාව ලැබෙනු ඇත. ඒ සඳහා ලියාපදිංචි කිරීමේ කටයුතු මේ වන විටත් රෝහල් 20 ක ආරම්භ කර ඇති බව සෞඛ්‍ය අමාත්‍යාංශය ප්‍රකාශ කරනු ලැබීය. මේ වන විටත් පුද්ගලයින් දහසක් පමණ වකුගඩු පරිත්‍යාග කිරිම සඳහා ලියාපදිංචි වී ඇති බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=11093", "Category": null, "Parent URL": null}