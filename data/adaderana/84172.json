{"Source": "Adaderana", "Timestamp": "February 10, 2018 11:17 am", "Headline": "පුංචි ඡන්දේ නවතම තොරතුරු මෙන්න", "News Content": "පළාත් පාලන මැතිවරණයේ ඡන්ද විමසීමේ කටයුතු අද උදෑසන 7.00 ට ආරම්භ විය. ඒ අනුව අද දෙරණ මාධ්‍ය කණ්ඩායම විවිධ ප්‍රදේශවල සංචාරය කරමින් නවතම තොරතුරු ඔබ වෙත ගෙන ඒමට සියලුම කටයුතු සූදානම් කර තිබේ. කුරුණෑගල ප්‍රදේශයේ ඡන්ද දායකයින් ඡන්දය භාවිතා කිරීම සාමාන්‍ය පරිදි සිදු කරන බව එහි සිටින අද දෙරණ කණ්ඩායමේ චතුරංග බණ්ඩාර ප්‍රකාශ කළේය. කුරුණෑලග දිස්ත්‍රික්කයේ පළාත් පාලන ආයතන 21 ක් සඳහා ඡන්දය විමසීම අද දිනයේ සිදු කරන බවත් සභිකයින් 621 දෙනෙකු මෙම ඡන්ද විමසීමෙන් තෝරාපත් කර ගැනීමට නියමිත බව ඔහු වැඩිදුරටත් ප්‍රකාශ කළේය. වව්නියාව ප්‍රදේශයේ නවතම තත්ත්වය පිළිබඳ තොරතුරු ගෙන ආ අද දෙරණ වාර්තාකරු මාධව කුලසූරිය ප්‍රකශ කළේ ඡන්ද විමසීමේ කටයුතු සාමාන්‍ය පරිදි සිදු කෙරෙන බවයි. වව්නියාව දිස්ත්‍රික්කයේ ඡන්ද දායකයින් එක් ලක්ෂ දාහතර දහස් පන්සිය අනූ නව දෙනෙකු ඡන්ද මධ්‍යස්ථාන 148 කදී ඡන්දය භාවිතා කිරීමට නියමිත බව ඔහු වැඩිදුරටත් ප්‍රකාශ කළේය. හම්බන්තොට ප්‍රදේශයේ නවතම තත්ත්වය සම්බන්ධයෙන් තොරතුරු ගෙන ආ අද දෙරණ කණ්ඩායමේ මධුෂන්ක ඉරෝෂාන් සඳහන් කළේ හම්බන්තොට දිස්ත්‍රික්කයේ ඡන්ද දායකයින් ඉතා උනන්දුවෙන් ඡන්දය භාවිතා කරන බවයි. හම්බන්තොට දිස්ත්‍රික්කයේ ඡන්ද දායකයින් හාරලක්ෂ හැත්තෑ නවදහස් හරසිය අනූ අට දෙනෙකු අද දවසේදී ඡන්දය භාවිතා කිරීමට නියමිත බවත් පළාත් පලන අයතන 12 ක් සඳහා සභිකයින් 268 දෙනෙකු තෝරා පත්කර ගැනීමට නියමිත බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=84172", "Category": null, "Parent URL": null}