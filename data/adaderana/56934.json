{"Source": "Adaderana", "Timestamp": "February 5, 2016 10:18 am", "Headline": "ජ.වි.පෙ සමඟ නැගෙනහිර ජනතා හඬ මානව හිමිකම් යයි", "News Content": "සාම්පුර් බලාගාර ව්‍යාපෘතිය හේතුවෙන් අසාධාරණයට පත් වූ ජනතාවගේ මානව හිමිකම් කඩවිම පිළිබඳ මානව හිමිකම් කොමිසමට පැමිණිල්ලක් ඉදිරිපත් කිරිමට ජනතා විමුක්ති පෙරමුණ තීරණය කර තිබේ.නැගෙනහිර ජනතා හඬ සංවිධානය එක්ව මෙම පැමිණිල්ල ඉදිරිපත් කරන බව ජනතා විමුක්ති පෙරමුණ පවසයි.ඒ අනුව අද පෙරවරු 11.00 ට අදාළ පැමිණිල්ල ශ්‍රී ලංකා මානව හිමිකම් කොමිසමට බාරදිමට නියමිතය.මෙම අවස්ථාව සඳහා ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා, නැගෙනහිර ජනතා හඬ සංවිධානයේ කැඳවුම්කරු සහ අදාළ ව්‍යාපෘතිය හේතුවෙන් අසාධාරණයට ලක් වූ ජනතාව වෙනුවෙන් නියෝජිතයින් කිහිප දෙනෙකු සහභාගී වෙයි.", "URL": "https://sinhala.adaderana.lk/news.php?nid=56934", "Category": null, "Parent URL": null}