{"Source": "Adaderana", "Timestamp": "December 14, 2010 11:04 am", "Headline": "නීතී විරෝධී විදේශ රැකියා නියෝජිත ආයතන 4ක් වටලයි ", "News Content": "ප්‍රදේශ කිහිපයක නීතී විරෝධී ලෙස පවත්වාගෙන ගිය විදේශ රැකියා නියෝජිත ආයතන 4ක් වැටලීමට ශ්‍රී ලංකා විදේශ සේවා නියුක්ති කාර්යාංශය සමත් වී තිබේ. කඩවත, කුරුණෑගල සහ අක්කරෙයි පත්තුව යන ප්‍රදේශ වල අදාළ විදේශ රැකියා නියෝජිත ආයතන පවත්වාගෙන ගොස් තිබූ බව එම කාර්යාංශය පවසයි. කුරුණෑගල පවත්වාගෙන ගිය නීතී විරෝධී විදේශ රැකියා ආයතනයට අදාළව අත්අඩංගුවට ගත් සැකකරුවන් කුරුණෑගල මහේසේත්‍රාත් අධිකරණය වෙත ඉදිරිපත් කිරීමෙන් අනතුරුව රුපියල් දෙලක්ෂයක ඇප නියම වී ඇත. කඩවත සහ අක්කරෙයිපත්තුව ප්‍රදේශ වලින් අත්අඩංගුවට ගනු ලැබූ සැකකරුවන් ද අධිකරණය හමුවට ඉදිරිපත් කර ඇප මත මුදා හැර ඇති බව විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=12838", "Category": null, "Parent URL": null}