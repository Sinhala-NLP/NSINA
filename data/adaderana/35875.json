{"Source": "Adaderana", "Timestamp": "July 17, 2013 11:07 pm", "Headline": " බ්‍රිතාන්‍යයෙන්ම චෝදනා එල්ල කර අවි ලබා ගන්නත් අවසර දෙනවා", "News Content": "බ්‍රිතාන්‍ය විසින් මානව හිමිකම් චෝදනා එල්ලකර එම රටවල් වලට අවි ලබා ගැනීම සඳහා බ්‍රිතාන්‍ය විසින්ම අවසර ලබා දී ඇති බව බ්‍රිතාන්‍ය පාර්ලිමේන්තු කමිටුවක් විසින් චෝදනා කර තිබේ. ශ්‍රී ලංකාව ඇතුළු රටවල් 27 කට බ්‍රිතාන්‍ය මානව හිමිකම් චෝදනා එල්ලකර ඇති බව එම කමිටුව උපුටා දක්වමින් විදෙස් මාධ්‍ය වාර්තා කර ඇත. එහෙත් එම රටවලට අවි මිලදී ගැනීම සඳහා බ්‍රිතාන්‍යයෙන්ම අවසර ලබා දී ඇති බව ද එම කමිටුව පවසා ඇත. විශේෂයෙන්ම ශ්‍රී ලංකාවට සුළු අවි සහ ස්වයංක්‍රීය අවි මිලදී ගැනීම සඳහා බ්‍රිතාන්‍ය විසින් අවසර ලබා දී ඇති බව ද එම කමිටුව පවසයි. මෙය ඉතා බරපතළ තත්ත්වයක් බව එම කමිටුව පෙන්වා දෙයි. ශ්‍රී ලංකාවට අමතරව ඉරානය සහ චීනය වැනි රටවලට ද බ්‍රිතාන්‍ය විසින් අවි මිලදීගැනීම සඳහා අවසර ලබා දී ඇති බව එම කමිටුව සඳහන් කර ඇත.", "URL": "https://sinhala.adaderana.lk/news.php?nid=35875", "Category": null, "Parent URL": null}