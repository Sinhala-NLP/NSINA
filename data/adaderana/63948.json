{"Source": "Adaderana", "Timestamp": "September 9, 2016 05:06 pm", "Headline": "ව්‍යාජ ලිපි ලේඛන හැදූ දෙන්නෙක් මාට්ටු", "News Content": "ව්‍යාජ ලිපිලේඛන සැකසූ පුද්ගලයන් දෙදෙනෙකු ගාල්ල ප්‍රදේශයේ දී අත්අඩංගුවට ගෙන තිබේ.ශ්‍රී ලංකා නාවික ‍නෞකා දක්ෂිණ ආයතනයේ බුද්ධි අංශය වෙත ලැබුණු තොරතුරකට අනුව ගාල්ල පොලීසිය විසින් සිදු කළ වැටලීමකදී ඔවුන් අත්අඩංගුවට ගෙන ඇති බව සඳහන්ය.එහිදී ව්‍යාජ නිල මුද්‍රා 141ක්, වාහන බලපත්‍ර, විවාහ සහතික, විභාග ප්‍රතිඵල ලේඛන ඇතුළු ව්‍යාජ ලේඛන තොගයක් පොලිසිය භාරයට ගෙන ඇත.අත්අඩංගුවට ගත් සැකකරුවන් සම්බන්ධයෙන් ගාල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63948", "Category": null, "Parent URL": null}