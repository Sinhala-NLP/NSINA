{"Source": "Adaderana", "Timestamp": "June 6, 2011 01:01 pm", "Headline": "ද්‍රවිඩ ජාතික සන්ධාන මන්ත්‍රීවරයෙකුට මරණ තර්ජනයක්", "News Content": "ද්‍රවිඩ ජාතික සන්ධානයේ යාපනය දිස්ත්‍රික් පාර්ලිමේන්තු මන්ත්‍රී ඊ. සරවනබවන් මහතාට ඊයේ(05) රාත්‍රියේ කිසියම් නාඳුනන පුද්ගලයෙකු විසින් දුරකථනයෙන් මරණ තර්ජනය කර ඇති බව වාර්තා වේ. දින 02 ක් ඇතුළත රටින් පිටව නොගියහොත් මරාදමන බවට තර්ජනය කළ බව අද දෙරණ වෙත අදහස් දක්වමින් සරවනබවන් මහතා කියා සිටියේය. මේ පිළිබඳව යාපනය පොලිසිය වෙත පැමිණිලි කළ බව ද ඔහු වැඩිදුරටත් සඳහන් කළේය. අදළ ඇමතුම තමන් වෙත ලැබුණේ ජංගම දුරකථන අංකයකින් බව ද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=16580", "Category": null, "Parent URL": null}