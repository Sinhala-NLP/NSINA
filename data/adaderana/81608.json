{"Source": "Adaderana", "Timestamp": "December 16, 2017 04:47 pm", "Headline": " හෙරොයින් එක්ක 1ක් අල්ලයි", "News Content": "හුණුපිටිය ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. බස්නාහිර පළාත උතුරු දිසා අපරාධ කොට්ඨාසයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලීසිය සඳහන් කළේය. එහිදී සැකකරු සතුව තිබී හෙරොයින් ග්‍රෑම් 04 මිලිග්‍රෑම් 530ක් බස්නාහිර පළාත උතුරු දිසා අපරාධ කොට්ඨාසයේ නිලධාරීන් විසින් සොයා ගෙන තිබේ. සැකකරු හුණුපිටිය ප්‍රදේශයේම පදිංචි 37 හැවිරිදි පුද්ගලයෙකි. අත්අඩංගුවට ගත් සැකකරු වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81608", "Category": null, "Parent URL": null}