{"Source": "Adaderana", "Timestamp": "July 19, 2014 08:45 am", "Headline": "මහා පරිමාණ කුඩු ජාවාරමක් හෙළිවෙයි ", "News Content": "පානදුර, මෝදරවිල ප්‍රදේශයේ මහාපරිමාණයෙන් පවත්වාගෙන ගිය හෙරොයින් මත්ද්‍රව්‍ය ජාවරමක තොරතුරු අනාවරණය කර ගැනීමට පානදුර වලාන දුෂණ මර්ධන ප්‍රහාරක ඒකකයේ නිලධාරීන් සමත්ව තිබේ. එම ඒකකයේ නිලධාරීන්ට ලැබුණු තොරතුරකට අනුව සිදුකළ වැටලීමකදී හෙරොයින් මත්ද්‍රව්‍ය ජාවරමට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී පැකට් 160 ක අඩංගුව තිබු හෙරොයින් මිලිග්‍රෑම් 3380ක් සොයාගෙන තිබේ. සැකකරුවන් පානදුර, මෝදරවිල ප්‍රදේශයේ පදිංචි 25,28 සහ 35 වන වියේ පසුවන පුද්ගලයින් බව පොලිසිය පවසයි. ඔවුන් වැඩිදුර විමර්ශන සඳහා පානදුර දකුණ පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=44773", "Category": null, "Parent URL": null}