{"Source": "Adaderana", "Timestamp": "August 14, 2018 10:59 am", "Headline": "නීති විරෝධීව මැණික් ගැරූ දෙදෙනකු මාට්ටු", "News Content": "කොස්ලන්ද පොලීසිය විසින් කොස්ලන්ද ඌව මාවෙලගම ගම්පහ ප්‍රදේශයේ සිදු කළ වැටලීමකදී නීති විරෝධීව මැණික් ගරමින් සිටි පුද්ගලයන් දෙදෙනකු එම උපකරණ ද සමඟ අත්අඩංගුවට ගෙන තිබේ. අත්අඩංගුවට ගත් සැකකරුවන් විසින් දීර්ඝකාලයක සිට මෙම ජාවාරමේ නිරත වී ඇති බවට මූලික පොලිස් පරීක්ෂණ වලින් අනාවරණය වී ඇති අතර සැකකරුවන් ගම්පහ දියඉටිතැන්න ප්‍රදේශයේ පදිංචි පුද්ගලයන් දෙදෙනකු බව පොලීසිය පවසයි. සැකකරුවන් සහ උපකරණ බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතය. කොස්ලන්ද පොලිස් ස්ථානාධිපති පොලිස් පරීක්ෂක සුනිල් දයාසිරි මහතාගේ උපදෙස් මත කොස්ලන්ද පොලීසිය විමර්ශන සිදු කරයි.", "URL": "https://sinhala.adaderana.lk/news.php?nid=94373", "Category": null, "Parent URL": null}