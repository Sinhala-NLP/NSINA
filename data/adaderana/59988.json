{"Source": "Adaderana", "Timestamp": "May 10, 2016 10:22 am", "Headline": " ගබ්සා නීතිය සංශෝධනය විය යුතුයි", "News Content": "ගබ්සාව සම්බන්ධයෙන් මෙරට පවතින නීතිය සංශෝධනය විය යුතු බව කැලණිය විශ්ව විද්‍යාලයේ සමාජ විද්‍යා අධ්‍යයන අංශයේ මහාචාර්ය කපිල කරුණාරත්න මහතා පවසයි.ඔහු පෙන්වා දෙන්නේ ගබ්සාව පිළිබඳව දැනට පවතින නීතිය හේතුවෙන් සමාජ ගැටළු රැසක් උද්ගත වන බවයි.කොළඹ දී පැවති මාධ්‍ය හමුවකට එක්වෙමින් මහාචාර්ය කපිල කරුණාරත්න මහතා මෙම අදහස් පළ කළේයමේ අතර එම මාධ්‍ය හමුවට එක්වු සෞඛ්‍ය කාර්යාංශයේ ප්‍රජා වෛද්‍ය විශේෂඥ සංජීව ගොඩකන්ද මහතා සඳහන් කළේ සාපරාධී ගබ්සා කිරීම් මෙරට බොහෝ මාතෘ මරණවලට හේතු වී ඇති බවයි. ගබ්සා නීතිය පිළිබඳ අද දෙරණ ශ්‍රී ලංකා නීතීඥ සංගමයේ හිටපු ලේකම් නීතීඥ අජිත් පතිරණ මහතාගෙන් ද විමසීමක් කළේය.ඔහු සඳහන් කළේ මහජන අවශ්‍යතාවයට අනුව එම නීතිය වෙනස්වීමක් සිදුවිය යුතු බවයි.", "URL": "https://sinhala.adaderana.lk/news.php?nid=59988", "Category": null, "Parent URL": null}