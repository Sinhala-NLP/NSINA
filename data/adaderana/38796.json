{"Source": "Adaderana", "Timestamp": "November 13, 2013 08:08 am", "Headline": "අද වැසි සහිත කාලගුණ තත්ත්වයක් ", "News Content": "අද(13) දිනය තුළ දිවයිනේ ඇතැම් ප්‍රදේශ වලට වැසි සහිත කාලගුණයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව පවසන්නේ බෙංගාල බොක්ක ප්‍රදේශයේ පවතින අඩු පීඩන තත්ත්වය හේතුවෙන් මෙම වැසි සහිත කාලගුණය හටගනු ඇති බවයි. මේ අතර කොළඹ සිට ගාල්ල හරහා හම්බන්තොට දක්වා මුහුදු ප්‍රදේශය නිරන්තරයෙන් වැසි සහිත කාලගුණ තත්ත්වයක් වාර්තා විය හැකි බව කාලගුණ විද්‍යා දෙපාර්තමේන්තුව පවසයි. සුළඟේ වේගය ද පැයට කිලෝමීටර් 80ක් පමණ දක්වා ඉහළ යාමට ඉඩ ඇති බව එම දෙපාර්තමේන්තුව විසින් නිකුත් කළ නිවේදනයේ වැඩිදුරටත් සඳහන් වෙයි. මේ හේතුවෙන් එම මුහුදු ප්‍රදේශ ඉතා රළු සහ අනතුරුදායක තත්ත්වයක් ඇති විය හැකි බවද පැවසෙයි.", "URL": "https://sinhala.adaderana.lk/news.php?nid=38796", "Category": null, "Parent URL": null}