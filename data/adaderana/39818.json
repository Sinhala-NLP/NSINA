{"Source": "Adaderana", "Timestamp": "December 24, 2013 08:39 am", "Headline": "අන්තර්ජාලයෙන් කරන ජාවාරම් තවමත් ක්‍රියාත්මකයි ", "News Content": "අන්තර්ජාලය යොදා ගනිමින් මුදල් වංචා කිරීමේ ජාවාරම් මෙරට තුළ තවමත් ක්‍රියාත්මක වන බව පරිගණක හදිසි ප්‍රතිචාර සංසදය පවසයි. එහි මාධ්‍ය ප්‍රකාශක රොෂාන් චන්ද්‍රගුප්ත මහතා සඳහන් කළේ අදාළ සිද්ධීන් සම්බන්ධයෙන් සිය සංසදය වෙත නිරන්තරයෙන් පැමිණිලි ලැබෙන බවයි. විද්‍යුත් තැපෑල යොදා ගනිමින් විවිධ ජාවාරම්කරුවන් මුදල් වංචා කිරීමේ නිරත වන අතර ඒ පිළිබඳ වැඩි අවධානයක් යොමුකිරීම ඉතා වැදගත් බව රොෂාන් චන්ද්‍රගුප්ත මහතා සඳහන් කළේය.", "URL": "https://sinhala.adaderana.lk/news.php?nid=39818", "Category": null, "Parent URL": null}