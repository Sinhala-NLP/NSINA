{"Source": "Adaderana", "Timestamp": "November 4, 2011 04:46 pm", "Headline": "නල පද්ධතියේ කාන්දුව හුදෙකලා සිදුවීමක් නොවේ", "News Content": "කොළඹ වරායේ සිට කොළොන්නාව දක්වා ඉන්ධන ප්‍රවාහනය කෙරෙන නල පද්ධතියෙන් සිදුවන කාන්දුව හුදෙකලා සිදුවීමක් නොවන බව ඛනිජ තෙල් වෘත්තීය සමිති සංගමය පවසයි. ඉපැරණි නල පද්ධතියක් යොදාගනිමින් සිදුකෙරෙන ඉන්ධන ප්‍රවාහනයේ දී මෙවැනි කාන්දුවීම් සිදුවූ බව මීට පෙර ද වාර්තා වූ බව එහි ලේකම් ආනන්ද පාලිත මහතා සඳහන් කළේය. මුතුරාජවෙල නවීන පහසුකම් සහ නවීන නල පද්ධතියක් තිබියදීත් ඉන්ධන ප්‍රවාහන කටයුතු සඳහා එය යොදාගන්නේ සීමාසහිත ඉන්ධන ප්‍රමාණයකට බව ආනන්ද පාලිත මහතා පවසයි. මුතුරා‍ජවෙල හරහා බෙදාහැරීම් කටයුතු සිදුවන්නේ නම් මෙවැනි කාන්දුවීම් සහ එමගින් සිදුවන පාඩුව අවම කරගත හැකි බව ආනන්ද පාලිත මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=19787", "Category": null, "Parent URL": null}