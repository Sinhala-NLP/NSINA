{"Source": "Adaderana", "Timestamp": "January 21, 2011 01:36 pm", "Headline": "එළවළු ප්‍රවාහනයට දැව හෝ ප්ලාස්ටික් ඇසුරුම් අනිවාර්යයි", "News Content": "වහාම ක්‍රියාත්මක වන පරිදි එළවළු ප්‍රවාහනය කිරීමේ දී ප්ලාස්ටික් සහ ලී ඇසුරුම් භාවිත කිරීම අනිවාර්යය කර තිබේ. පාරිභෝගික ආරක්ෂණ පනතේ 10 වන වගන්තිය යටතේ මෙම නියෝගය පනවා ඇති බව පාරිභෝගික සේවා අධිකාරිය පවසයි. එළවළු ප්‍රවාහනය කිරීම සඳහා මෙතෙක් භාවිත කරන ලද ක්‍රමවේදයන් හේතුවෙන් එම එළවළු වලට හානී සිදුවීම ඉහළ බැවින් විශාල පාඩුවක් සිදුවන බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා සඳහන් කරයි. පනවන ලද නියෝග වලට පටහැනිව යන පුද්ගලයින්ට එරෙහිව දැඩි ක්‍රියාමාර්ග ගන්නා බව අද(21) පැවති මාධ්‍ය හමුවකදී අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=13657", "Category": null, "Parent URL": null}