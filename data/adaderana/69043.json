{"Source": "Adaderana", "Timestamp": "February 3, 2017 08:42 am", "Headline": " පිටිපන ඝාතනයේ සැකකරුවන් 2ක් අල්ලයි", "News Content": "හෝමාගම, පිටිපන ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියට සම්බන්ධ ප්‍රධාන සැකකරුවන් දෙදෙනා ගිනි අවි සමඟ අත්අඩංගුවට ගෙන තිබේ.අතුරුගිරිය පොලීසියට ලද තොරතුරක් මත ඊයේ(2) සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.ඔවුන් සතුව ටී.56 ගිනි අවියක්, මැගසින් 02ක්, ටී.56 ජීව උණ්ඩ 52ක්, පිස්තෝලයක් සහ එම පතුරොම් 08ක් තිබූ බව පොලීසිය පවසයි. සැකකරුවන් පනාගොඩ සහ මීගොඩ ප්‍රදේශවල පදිංචිකරුවන් වේ.ඔවුන් අවුරුදු 28 සහ 33 වයස්වල පසුවන්නන් වන අතර අද(3) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර මුරුතවෙල ප්‍රදේශයේදී මනුෂ්‍ය ඝාතනයක් සිදු කිරීමේ සිද්ධියක් සමබන්ධයෙන් වසර 12ක් අධිකරණය මඟහැර සිටි පුද්ගලයෙකු වලස්මුල්ල ප්‍රදේශයේදී අත්අඩංගුවට ගෙන තිබේ.පොලීසිය පැවසුවේ 77 හැවිරිදි එම සැකකරු වලස්මුල්ල ප්‍රදේශයේ පදිංචිකරුවෙකු බවයි.", "URL": "https://sinhala.adaderana.lk/news.php?nid=69043", "Category": null, "Parent URL": null}