{"Source": "Adaderana", "Timestamp": "December 9, 2017 10:15 am", "Headline": "මොරගහකන්දෙන් යන්න බැරි  බව පවුල් දෙකක් කියයි", "News Content": "මොරගහකන්ද ජලාශයට යටවන නාඋල ප‍්‍රාදේශීය ලේකම් කොට්ඨාසයේ මිල්ලගහමුල තැන්න - හයේ කනුව ප‍්‍රදේශයේ පවුල් දෙකකට අයත් පුද්ගලයින් හය දෙනෙක් පදිංචිය සඳහා ඉඩම් නොලැබීම හේතුවෙන් ඉවත් නොවන බව පවසයි. ජලාශයට ජලය පිරිමත් සමඟ අඹන් ඟගේ ජල මට්ටම ඉහල යෑම හේතුවෙන් සිය නිවෙස් ආසන්නයටම අඹන් ඟගේ ජලය පිරි ඇති බව ඔවුහු පවසති. ජලාශයට යටවන මිල්ලගහමුල තැන්න ප‍්‍රදේශයේ පදිංචි පී.ජි. අජිත් කුමාර සෙනවිරත්න මහතා කියා සිටියේ ජලය නිවස ආසන්නයට පැමිණ ඇතැත් නිවසක් සදා ගැනීමට ඉඩමක් තමන්ට ලැබී නොමැති බවයි. ඔහු වැඩිදුරටත් කියා සිටියේ සිය ප‍්‍රදේශයේම පිරිසක් පෙත්සමක් මහවැලියට යොමුකිරීම හේතුවෙන් තමන්ට ඉඩමක් අහිමිවූ බවත් මෙවැනි අවදානම් තත්ත්වයක් පවතින මොහොතක සිය අසරණ භාවය පිළිබඳ ජනාධිපතිවරයාගේ අවධානයය යොමු විය යුතු බව ද හෙතෙම සඳහන් කර තිබේ.", "URL": "https://sinhala.adaderana.lk/news.php?nid=81249", "Category": null, "Parent URL": null}