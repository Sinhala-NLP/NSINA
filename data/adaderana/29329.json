{"Source": "Adaderana", "Timestamp": "November 19, 2012 05:47 pm", "Headline": "වැලිකඩ ගැටුමේ වාර්තාවක් ළඟදිම දෙනවා", "News Content": "වැලිකඩ බන්ධනාගාරය තුළ පසුගියදා ඇතිවූ ගැටුම්කාරී තත්ත්වය පිළිබඳ වාර්තාවක් සති තුනක් තුළ ලබාදෙන බව ඒ සම්බන්ධයෙන් පත්කළ ත්‍රිපුද්ගල කමිටුව පවසයි. එම කාලය තුළ අතුරු වාර්තාවක් හෝ ඉදිරිපත් කරන බව අද (19) පැවති මාධ්‍ය හමුවකදී එහි සභාපති හිටපු මහාධිකරණ විනිසුරු බන්දුල අතපත්තු මහතා පැවසුවේය. පසුගිය 9 වැනිදා වැලිකඩ බන්ධනාගාරයේ සිදුවූ ගැටුමෙන් රැඳවියන් 27 දෙනෙකු මිය ගිය අතර එහිදී පලාගිය රැඳවියන් සිව්දෙනෙකු අත්අඩංගුවට ගැනීමට පොලීසිය පරීක්ෂණ ආරම්භ කර තිබේ. මේ සමිබන්ධයෙන් අංශ කිහිපයක් යටතේ පරීක්ෂණ ක්‍රියාත්මකය.", "URL": "https://sinhala.adaderana.lk/news.php?nid=29329", "Category": null, "Parent URL": null}