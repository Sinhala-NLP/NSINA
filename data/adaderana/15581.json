{"Source": "Adaderana", "Timestamp": "April 20, 2011 09:08 am", "Headline": "තැපෑලේ අක්‍රමිකතා ගැන වීවෘත සාක්ෂි කැඳවයි", "News Content": "තැපැල් දෙපාර්තමේන්තුවේ සිදු වී ඇති අක්‍රමිකතා පිළිබඳ සෙවීම සඳහා පත්කළ ත්‍රිපුද්ගල කමිටුව හමුවේ විවෘත සාක්ෂි ලබා දීමට හැකි බව තැපැල් සේවා අමාත්‍යාංශය පවසයි. මැයි පළමු වැනිදා සිට සාක්ෂි සටහන් කර ගැනීම ආරම්භ කරන බව එම අමාත්‍යාංශය කියා සිටියි. මෙම ත්‍රිපුද්ගල කමිටුව විශ්‍රාමලත් විනිසුරු නිහාල් සිල්වා , ක්‍රීඩා හා යෞවන කටයුතු අමාත්‍යාංශයේ හිටපු ලේකම් නීතීඥ එස්.විරිත්තමුල්ල , තැපැල් හා විදුලි සංදේශ අමාත්‍යාංශයේ හිටපු ලේකම් සී.මාලියද්ද යන මහත්වරුන්ගෙන් සමන්විතය. තැපැල් දෙපාර්තමේන්තුවේ දූෂණ හා අක්‍රමිකතා සිදුව ඇති බවට චෝදනා එල්ල වීමත් සමඟ තැපැල්පතිවරයාගේ බලතල තැපැල් ‍සේවා අමාත්‍යාංශයේ ලේකම්වරයා වෙත පවරා ගැනීමට තැපැල් සේවා අමාත්‍යවරයා පියවර ගන්නා ලදී.", "URL": "https://sinhala.adaderana.lk/news.php?nid=15581", "Category": null, "Parent URL": null}