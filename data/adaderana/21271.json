{"Source": "Adaderana", "Timestamp": "January 9, 2012 04:52 pm", "Headline": "පසුගිය වසරේ සතොසට මිලියන 16,000 ක පිරිවැටුමක්", "News Content": "ලංකා සතොස පසුගිය වසරේ දී රුපියල් මිලියන 16, 000 ක පමණ පිරිවැටුමක් වාර්තා කර තිබේ. පසුගිය වසරේ දී අපේක්ෂිත පිරිවැටුම හෙ‍වත් විකුණුම් ආදායම වූයේ රුපියල් මිලියන 15, 000 ක් පමණ වන බව සමූපකාර හා අභ්‍යන්තර වෙළඳ කටයුතු අමාත්‍යාංශය නිවේදනයක් නිකුත් කරමින් සඳහන් කරයි. ප්‍රමිතියෙන් තොර භාණ්ඩ ලබා දෙන ටෙන්ඩර්කරුවන්ගේ ටෙන්ඩර් අවලංගු කිරීම, ගබඩා නවීකරණය ඇතුළු කරුණු කිහිපයක් හේතුවෙන් මෙම වර්ධනය අත්කර ගැනීමට හැකිව ඇත. මේ වසරේ දී තවත් සතොස ශාඛා 50 ක් දිවයින පුරා විවෘත කිරීමට පියවර ගෙන ඇති බව ද සඳහන්ය.", "URL": "https://sinhala.adaderana.lk/news.php?nid=21271", "Category": null, "Parent URL": null}