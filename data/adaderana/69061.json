{"Source": "Adaderana", "Timestamp": "February 3, 2017 12:38 pm", "Headline": "මිලර්ට තරඟය අහිමිවෙයි", "News Content": "දකුණු අප්‍රිකානු කණ්ඩායමේ ඩේවිඩ් මිලර් හට ශ්‍රී ලංකා කණ්ඩායම සමඟ පැවැත්වෙන තරඟාවලිය අහිමි වී තිබේ.ඒ ඔහුගේ අතේ ඇගිල්ලක ඇති වූ ආබාධ තත්ත්වයක් හේතුවෙනි.ශ්‍රී ලංකාව සහ දකුණු අප්‍රිකාව අතර ඩර්බන් හිදී පැවැති දෙවන එක්දින තරඟය අතරතුර මිලර් මෙම ආබාධයට ලක්ව ඇති බව සඳහන්වේ.ඒ අනුව දින 10ක පමණ කාලයක් ඔහුට විවේක ගැනිමට සිදුව ඇති බව වාර්තා වේ.ශ්‍රී ලංකාව සහ දකුණු අප්‍රිකාව අතර පැවැති දෙවන එක්දින තරඟයේදී දකුණු අප්‍රිකානු කණ්ඩායම වෙනුවෙන් ඩේවිඩ් මිලර් නොදැවී ලකුණූ 117ක් ලබා ගැනීමට සමත් විය.දෙරට අතර තරඟ 05කින් සමන්විත එක්දින තරඟාවලියේ තෙවන එක්දින තරඟය හෙට(4) ජොහැන්නස් බර්ග් හිදී පැවැත්වීමට නියමිතය.", "URL": "https://sinhala.adaderana.lk/news.php?nid=69061", "Category": null, "Parent URL": null}