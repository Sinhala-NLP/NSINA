{"Source": "Adaderana", "Timestamp": "May 24, 2013 04:25 pm", "Headline": "පියාගේ වාහනයට අවුරුදු එකහමාරේ දරුවා යටවෙයි", "News Content": "සිය පියා විසින් පැදවූ ජීප් රථයකට යටවීමෙන් තංගල්ල, පන්සල පොකුණ පාර ප්‍රදේශයේ දී කුඩා දරුවෙකු ජීවිතක්ෂයට පත්ව තිබේ. පියා විසින් ජීප් රථය පිටුපසට ධාවනය කිරීමේ දී කුඩා දරුවා ඊට යටවී ඇති බව පොලීසිය පැවසුවේය. අනතුරෙන් බරපතළ තුවාල ලැබු වයස අවුරුදු එකහමාරක් පමණ වන මෙම දරුවා තංගල්ල රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. සිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34354", "Category": null, "Parent URL": null}