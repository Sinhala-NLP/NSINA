{"Source": "Adaderana", "Timestamp": "January 31, 2017 11:55 am", "Headline": "විමල්ගේ ප‍්‍රජා අයිතිය අහෝසි කිරීමේ තැතක්", "News Content": "වාහන අවභාවිතා කිරීමක් සම්බන්ධයෙන් රිමාන්ඩ් භාරයට පත් කරන ලද පාර්ලිමේන්තු මන්ත‍්‍රී විමල් වීරවංශ මහතා දීර්ඝ කාලීනව බන්ධනාගාර ගත කිරීමෙන් ඔහුගේ ප‍්‍රජා අයිතිය අහෝසි කිරීමේ තැතක් පවතින බව ජාතික නිදහස් පෙරමුණේ පාර්ලිමේන්තු මන්ත‍්‍රී උදයශාන්ත ගුණසේකර මහතා ප‍්‍රකාශ කරයි. අශෝක අබේසිංහ මහතා විසින් ඉදිරිපත් කරන ලද ප්‍රකාශයක් උපුටා දක්වමින් ඔහු මේ බව පවසා සිටියේ ජාතික නිදහස් පෙරමුණේ අද (31) පැවති මාධ්‍ය හමුවකට සහභාගී වෙමිනි. මේ පිළිබඳ අදහස් දක්වමින් මන්ත‍්‍රීවරයා පවසා සිටියේ ලංකාවේ පවතින නීතියට අනුව ඕනෑම අයෙක් මාස 3 ට අධික කාලයක් සිරගත වීමකට ලක් වුවහොත් එම පුද්ගලයාට වසර 7ක් යන තුරු ප‍්‍රජා අයිතිය අහෝසි වන බවයි. එමෙන්ම වත්මන් ආණ්ඩුව විසින් ජාතික නායකයින් සිර ගත කරමින් තම ඒකාධිපති පාලනය සෑම විටම ප‍්‍රදර්ශනය කරන බවද ඒ මහතා මෙහිදී වැඩිදුරටත්ප‍්‍රකාශ කළේ ය.", "URL": "https://sinhala.adaderana.lk/news.php?nid=68880", "Category": null, "Parent URL": null}