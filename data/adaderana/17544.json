{"Source": "Adaderana", "Timestamp": "July 21, 2011 02:43 pm", "Headline": "23 දා පැමිණිලි දෙන්න මේ පාරෙන් එන්න", "News Content": "ඉදිරි පළාත් පාලන ආයතන ඡන්ද විමසීම පැවැත්වෙන ලබන 23 වැනිදා සිදුවන සිද්ධීන් පිළිබඳ පැමිණිලි කිරීම සඳහා විශේෂ ෆැක්ස් අංක ලබාදී තිබේ. මහලේකම් කාර්යාලයේ ජාතික සම්බන්ධීකරණ මධ්‍යස්ථාන වෙත අදාළ සිද්ධීන් දැනුම් දිය හැකි බව මැතිවරණ මහලේකම් කාර්යාලය නිවේදනයක් නිකුත් කරමින් කියා සිටියි. ඒ අනුව කොළඹ , ගම්පහ , කළුතර , මහනුවර, මාතලේ, නුවරඑළිය, ගාල්ල, මාතර යන දිස්ත්‍රික්කවල සිදුවන සිදුවීම් පිළිබඳව 0112 877 613 යන අංකයට ෆැක්ස් පණිවුඩ ලබා දිය හැකි බව සඳහන් වේ. කුරුණෑගල, පුත්තලම, මොණරාගල, කෑගල්ල සහ රත්නපුර යන දිස්ත්‍රික්කවල මැතිවරණයට අදාළව සිදුවන සිදුවීම් පිළිබඳව 0112 877 616 යන ෆැක්ස් අංකයට දැනුම් දෙන ලෙස මැතිවරණ මහලේකම් කාර්යාලය ඉල්ලීමක් කරයි. මීට අමතරව මුලතිවු, යාපනය, ත්‍රිකුණාමලය, අම්පාර, අනුරාධපුර සහ පොළොන්නරුව යන දිස්ත්‍රික්කවලට අදාළ පැමිණිලි 0112 877 614 යන ෆැක්ස් අංකය ඔස්සේ ලබාදිය හැකියි.", "URL": "https://sinhala.adaderana.lk/news.php?nid=17544", "Category": null, "Parent URL": null}