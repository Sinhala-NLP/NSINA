{"Source": "Adaderana", "Timestamp": "January 30, 2019 06:10 pm", "Headline": "ඉන්දීය තරගාවලියේ නවසීලන්ත සංචිතය නම් වෙයි", "News Content": "ඉන්දියාව සමඟ පැවැත්වෙන විස්සයි විස්ස තරගාවලියට සහභාගි වන නවසීලන්ත සංචිතය අද(30) නම් කර තිබේ. කණ්ඩායමේ නායකත්වයට කේන් විලියම්සන් නැවතත් පත්ව තිබීම විශේෂත්වයක්. නිමා වු ශ්‍රී ලංකා නවසීලන්ත විස්සයි විස්ස තරගය සඳහා ක්‍රීඩා නොකළ කේන් විලියම්සන් ඉන්දියාව සමග පැවැත්වෙන විස්සයි විස්ස තරගාවලිය වෙනුවෙන් නැවතත් නායකත්වයට නම් කර තිබේ. ඩග් බ්‍රේස්වෙල් සංචිතය තුළ තම ස්ථානය තහවුරු කර ගැනීමට සමත්ව තිබෙන අතර හෙන්රි නිකොල්ස්ට සංචිතයට නම් කර නැහැ. මේ අතර නවසීලන්ත දේශිය තරග බිමේ දී විෂිශ්ට දක්ෂතා දැක් වු නවක ක්‍රීඩකයන් දෙදෙනෙකු නවසීලන්ත සංචිතයට කැඳවා තිබීම විශේෂත්වයක්. ඉන්දියාව සහ නවසීලන්ත අතර විස්සයි විස්ස තරගාවලිය පෙබරවාරි 6 වැනිදා වෙලින්ග්ටන් හීදී ආරම්භ වීමට නියමිතයි.", "URL": "https://sinhala.adaderana.lk/news.php?nid=103389", "Category": null, "Parent URL": null}