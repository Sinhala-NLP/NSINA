{"Source": "Adaderana", "Timestamp": "September 7, 2012 02:04 pm", "Headline": "කොළඹ අවට පැය 12 ක් වතුර නෑ", "News Content": "කොළඹ අවට ප්‍රදේශ කිහිපයකට හෙට (08) රාත්‍රී 8.00 සිට පැය 12 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව මාලිගාවත්ත පාර, පංචිකාවත්ත පාර සහ ශ්‍රී සුමනතිස්ස මාවතේ කොටසක්, මිරානියා වීදිය, පැරඩයිස් වීදිය, ඕල්ඩ් මුවර් වීදිය, ප්‍රින්ස්ගේට්, එම්.ජේ.ලාෆීර් මාවත යන ප්‍රදේශවල ජල සැපයුම අත්හිටුවනු ඇති. මීට අමතරව බණ්ඩාරනායක මාවත, මහවිද්‍යාල මාවත, නිව් මූවර් වීදිය, හුසේනියා වීදිය, ශාන්ත සෙබස්තියන් වීදිය, මැසෙන්ජර් වීදිය, සංචිආරච්චිවත්ත, මාටිස් පටුමග, ඔයිල්මන් වීදිය, බෙල්මවුන්ට් වීදිය, ජේතවනපාර හංදියේ සිට කොස්ගස්හංදිය දක්වා සහ ලෙයාර්ස් බ්‍රෝඩ්වේ ප්‍රදේශයේ කොටසකට ද ජල සැපයුම අත්හිටුවීම බලපවත්වන බව ජාතික ජල සම්පාදන හා ජලාපවහන මණ්ඩලය සඳහන් කළේය. හෙට රාත්‍රී 8.00 සිට ඉරිදා පෙරවරු 8.00 දක්වා පැය 12 ක කාලයක් ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=27209", "Category": null, "Parent URL": null}