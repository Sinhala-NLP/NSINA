{"Source": "Adaderana", "Timestamp": "January 17, 2011 08:55 am", "Headline": "කැඩුණු ඇළ වේලි යලට පෙර හැදෙයි", "News Content": "ජල ගැලීම් තත්ත්වයන් හේතුවෙන් කැඩී ගිය සියලු ඇළ මාර්ග ඉදිරි යල කන්නයට පෙර අලුත්වැඩියා කරන බව වාරිමාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. අම්පාර දිස්ත්‍රික්කයේ විනාශ වු ඇළ වේලී සංවර්ධනය කිරීම සඳහා යන්ත්‍ර සූත්‍ර තොගයක් ලබාදීමේ උත්සවයකට එක්වෙමින් ඔහු මේ බව සඳහන් කළේය. වැව් බැමි සංරක්ෂණය කිරීම සඳහා ද රජයේ අවධානය යොමුව ඇති බව ද ඔහු එහිදි තවදුරටත් සඳහන් කළේය. කෙසේ වෙතත් ඊයේ පැවති මාධ්‍ය හමුවකට සහභාගී වෙමින් ජනතා විමුක්ති පෙරමුණේ පාර්ලිමේන්තු මන්ත්‍රි අනුර කුමාර දිසානායක මහතා සඳහන් කර සිටියේ රජයේ ඇති නොහැකියාවන් ගංවතුරට මුවා වී වසා ගැනීමට උත්සාහ දරණ බවයි.", "URL": "https://sinhala.adaderana.lk/news.php?nid=13548", "Category": null, "Parent URL": null}