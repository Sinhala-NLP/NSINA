{"Source": "Adaderana", "Timestamp": "July 16, 2019 01:35 pm", "Headline": "හෙරොයින් ළඟ තබා ගෙන සිටි 6ක් අත්අඩංගුවට", "News Content": "හෙරොයින් ලඟ තබාගෙන සිටි පුද්ගලයින් 6 දෙනෙකු කොම්පඤ්ඤවීදිය, කළුතර, බදුල්ල සහ හපුතලේ යන ප්‍රදේශවලදී අත්අඩංගුවට ගෙන තිබේ. හෙරොයින් ග්‍රෑම් 2 යි මිලිග්‍රෑම් 205 ක් සමඟ 37 හැවිරිදි පුද්ගලයෙකු කොම්පඤ්ඤවීදිය, වෑකන්ද මාර්ගයේදී අත්අඩංගුවට ගෙන ඇති අතර හෙරොයින් ග්‍රෑම් 2 යි මිලිග්‍රෑම් 100 ක් මෝටර් රථයකින් ප්‍රවාහනය කරමින් සිටි පුද්ගලයෙකු කළුතර, උතුර ප්‍රදේශයේදී අත්අඩංගුවට ගෙන ඇති බව සදහන්. හපුතලේ, ෂර්වුඩ් ප්‍රදේශයේදී ත්‍රීරෝද රථ දෙකකින් ප්‍රවාහනය කරමින් තිබූ හෙරොයින් ග්‍රෑම් 4 යි මිලිග්‍රෑම් 500 කට ආසන්න ප්‍රමාණයක් සමඟ එම ත්‍රීරෝද රථ රියදුරන් දෙදෙනා අත්අඩංගුවට ගෙන තිබේ. බදුල්ල ප්‍රදේශයේදී හෙරොයින් ග්‍රෑම් 6 යි මිලිග්‍රෑම් 890 ක් සමඟ 23 හැවිරිදි සහ 36 හැවිරිදි පුද්ගලයින් දෙදෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. සැකකරුවන් කොටුව, කළුතර, බණ්ඩාරවෙල සහ බදුල්ල යන මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=114263", "Category": null, "Parent URL": null}