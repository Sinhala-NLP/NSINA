{"Source": "Adaderana", "Timestamp": "December 4, 2013 09:45 am", "Headline": "ව්‍යාජ මුදල් නෝට්ටු මුද්‍රණය කළ සිද්ධියකට සම්බන්ධ 2ක් අත්අඩංගුවට ", "News Content": "ව්‍යාජ මුදල් නෝට්ටු මුද්‍රණය කිරීමේ සිද්ධියකට සම්බන්ධ පුද්ගලයින් දෙදෙනෙකු බොරැල්ල - සර්පන්ටයින් ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී ව්‍යාජ රුපියල් 5000 නෝට්ටු 04ක් , ලැප්ටොප් පරිගණකයක් සහ මුද්‍රණය සඳහා යොදාගත් උපකරණ තොගයක් ද පොලීසිය විසින් සොයාගෙන ඇති බව සඳහන් වෙයි. සැකකරුවන් 20 හැවිරිදි බෝරැල්ල ප්‍රදේශයේම පදිංචිකරුවන් බව පොලීසිය සඳහන් කරයි. ඔවුන් අද(04) අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39307", "Category": null, "Parent URL": null}