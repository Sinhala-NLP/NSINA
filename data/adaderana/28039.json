{"Source": "Adaderana", "Timestamp": "October 5, 2012 01:46 pm", "Headline": "8%-10% ට මානසික අවපීඩනය", "News Content": "මෙරට ජනගහනයෙන් 8%-10% ත් අතර ප්‍රමාණයක් මානසික අවපීඩනයට ලක්ව සිටින බව සෞඛ්‍ය අමාත්‍යාංශය පවසයි. සියදිවි හානිකරගැනීමට පෙළඹෙන පුද්ගලයන්ගෙන් 70% ක් මානසික අවපීඩනයට ගොදුරුවූවන් බව පරීක්ෂණවලින් හෙළිව තිබේ. එසේම බොහෝ දෙනෙකු තමන් විශාදය හෙවත් මානසික අවපීඩනයෙන් පෙළෙන්නේ යැයි නොදන්නා බව සෞඛ්‍ය අමාත්‍යාංශය පෙන්වාදෙයි. මෙවර ලෝක මානසික සෞඛ්‍ය දිනය ඔක්තෝබර් මස 10 වැනි දිනට යෙදී ඇත. \"මානසික අවපීඩනය වළකමු \" යන්න එහි තේමාවයි. මානසික සෞඛ්‍ය දිනය සංකේතවත් කරමින් නිල සංකේතය හා මානසික සෞඛ්‍ය සම්බන්ධ අත්පොත සෞඛ්‍ය අමාත්‍යවරයාට භාරදීම අද (05) පෙරවරුවේ සෞඛ්‍ය අමාත්‍යාංශයේ දී ‍සිදුකෙරිණි.", "URL": "https://sinhala.adaderana.lk/news.php?nid=28039", "Category": null, "Parent URL": null}