{"Source": "Adaderana", "Timestamp": "September 25, 2015 03:38 pm", "Headline": "මහ වැස්සෙන් නානුඔය පිරිසක් අවතැන් ", "News Content": "මධ්‍යම කඳුකරයට ඇද හැළෙන අධික වර්ෂාව හේතුවෙන් ඇති වූ ජල ගැලීම් තත්ත්වයෙන් නානුඔය ප්‍රදේශයේ පුද්ගලයින් 75 දෙනෙකු පීඩාවට පත්ව සිටින බව වාර්තා වේ.ජල ගැලීම් තත්ත්වයෙන් නානුඔය, ලාරන්ඩන් වතුයායේ නිවාස 15 ක් ජලයෙන් යටවී ඇති බව අද දෙරණ වාර්තාකරු සඳහන් කළේය.මේ හේතුවෙන් අදාළ නිවාසවල පදිංචිව සිටි පවුල් 15 කට අයත් පුද්ගලයින් 75 දෙනෙකු වතුයායේ ළමා සුරැකුම් මධ්‍යස්ථානයේ තාවකාලිකව රඳවා සිටින බව සඳහන්ය.ඔවුන්ට අවශ්‍ය පහසුම් සැලසීමට වතු පාලනාධිකාරිය පියවර ගනිමින් සිටින බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=54075", "Category": null, "Parent URL": null}