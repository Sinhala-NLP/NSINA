{"Source": "Adaderana", "Timestamp": "October 16, 2017 04:12 pm", "Headline": " කාසියේ වාසිය පකිස්ථානයටයි-පළමුව පන්දුවට පහර දෙයි", "News Content": "ශ්‍රී ලංකා ක්‍රිකට් කණ්ඩායම සහ පකිස්ථාන කණ්ඩායම අතර දෙවන එක්දින ක්‍රිකට් තරඟය අද පස්වරුවේ ආරම්භ වෙයි. තරගයේ කාසිය වාසිය දිනූ පකිස්ථාන කණ්ඩායම පළමුව පන්දුවට පහරදීමට තීරණය කර තිබේ. තරඟය අබුඩාබි හි ෂෙයික් සයේඩ් ක්‍රීඩාංගණයේදී අද පස්වරු 04.30 ට පමණ ආරම්භ වීමට නියමිතය. ශ්‍රී ලංකා කණ්ඩායමේ නායකත්වය උපුල් තරංග විසින් දරනු ලබන අතර පකිස්ථාන කණ්ඩායමේ නායකත්වය සෆ්රාස් අහමඩ් විසින් දරනු ලබයි. දෙරට අතර පැවැත්වෙන තරඟ 05කින් යුත් එක්දින තරගාවලියේ පළමු එක්දින තරඟයේ ජය පකිස්ථාන කණ්ඩායම හිමි කර ගත්තේය.", "URL": "https://sinhala.adaderana.lk/news.php?nid=78783", "Category": null, "Parent URL": null}