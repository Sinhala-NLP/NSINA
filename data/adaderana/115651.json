{"Source": "Adaderana", "Timestamp": "August 3, 2019 04:19 pm", "Headline": "චීනයට කාළගුණයෙන් පීඩා", "News Content": "චීනයේ පළාත් කිහිපයකට අයහපත් කාලගුණ තත්වයක් හේතුවෙන් දැඩි බලපෑම් එල්ල වී ඇත. සුළි කුණාටු තත්වයක් සමඟ හටගත් වර්ෂාපතනය හේතුවෙන් ගංවතුර තත්වයක් හටගෙන ඇති බව විදෙස් මාධ්‍ය වාර්තා කළේය. මේ හේතුවෙන් නායයෑම් ද සිදුව ඇති අතර සුළගේ වේගය පැයට කිලෝමීටර් 70ක පමණ වේගයකින් හමා යන බව සඳහන්. ගංවතුර තත්ත්වය හේතුවෙන් මාර්ග රැසක් ජලයෙන් යටවී ඇති අතර රථවාහන ගමනාගමනයට බාධා එල්ල වී ඇත. චීනයට බලපා ඇති අයහපත් කාලගුණ තත්වයෙන් මේ වනවිට පුද්ගලයෙකු මියගොස් තවත් 11 දෙනෙකු අතුරුදන් වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=115651", "Category": null, "Parent URL": null}