{"Source": "Adaderana", "Timestamp": "March 1, 2019 09:50 am", "Headline": "ජීවිතයට දිරි දුන් රැකියාවම ජීවිතය අහිමි කරයි", "News Content": "මීගොඩ ප්‍රදේශයේ නිවසක පිහිටි ගසක අතු කැපීමට ගිය සේවකයෙකු ගසෙන් ඇදවැටී ජීවිතක්ෂයට පත්ව තිබේ. අදාල පුද්ගලයා විදුලි රැහැන්වලට වැටී ඇති ගස්වල අතු කපා දැමීමේ රැකියාවක නිරතව සිටි අයෙක් බව වාර්තා වේ. මීගොඩ මුතුහේනවත්ත මාර්ගයේ නිවසකට ඇද තිබූ විදුලි රැහැන්වලට බරව ඇති අඹ ගසක අතු කපා දමමින් සිටි පුද්ගලයෙකු මෙලෙස ගසෙන් ඇද වැටී ජීවිතක්ෂයට පත්ව තිබේ. අදාල පුද්ගලයා ගසෙන් ඇදවැටුණු වහාම හෝමාගම මූලික රෝහලට ඇතුළත් කිරීමට කටයුතු කළද ඒ වනවිටත් ඔහු මියගොස් ඇත. මියගිය පුද්ගලයා 31 හැවිරිදි අයගම පල්ලේකඩ ප්‍රදේශයේ පදිංච සිටි අයෙක් වන අතර ඔහු කොන්ත්‍රාත් පදනම මත ගස්වල අතු කැපීමේ රැකියාවක නිරතව සිටි කුලී සේවකයෙකු වන බව අප වාර්තාකරු සදහන් කළේය.", "URL": "https://sinhala.adaderana.lk/news.php?nid=105247", "Category": null, "Parent URL": null}