{"Source": "Adaderana", "Timestamp": "June 1, 2015 05:49 pm", "Headline": "සමලිංගිකත්වය පිළිඅරගෙන නෑ - ඒක පට්ටපල් බොරුවක් ", "News Content": "ශ්‍රී ලංකාව තුළ සමලිංගික අයිතිවාසිකම් පිළගෙන ඇති බවට පසුගිය දින ජා.නි.පෙ. මාධ්‍ය ප්‍රකාශකවරයා විසින් නිකුත් කළ ප්‍රකාශය තරයේ ප්‍රතික්ෂේප කරන බව විදේශ කටයුතු පිළිබඳ නියෝජ්‍ය අමාත්‍ය අජිත් පී පෙරේරා මහතා පවසයි. ඔහු මේ බව සඳහන් කර සිටියේ අද(01) කොළඹ පැවති මාධ්‍ය හමුවකදීය. අදාළ ප්‍රකාශය සිදුකර ඇත්තේ එක්සත් ජාතීන්ගේ සංවිධානයේ අන්තර්ගත ක්‍රියාපටිපාටිය නොදැන බවත්, පසුගිය අවුරුදු දහය තුළ කළාසේ මෙරටේ මිනිසුන්ව ගොනාට ඇන්ඳවීමට ඔවුන් විසින් කළ ප්‍රකාශයක් බවත් හෙතෙම එම අවස්ථාවේදී සඳහන් කර සිටියේය. එක්සත් ජාතීන්ගේ සංවිධානයේ මහලේකම්රයාට ඇති වරප්‍රසාද අනුව තමන්ගේ සේවකයන්ට අදාළව එහි ප්‍රධාන පරිපාලක නිලධාරියා හැටියට වරප්‍රසාද ලබාදීමට හැකිය බව කියන ස්ථාවරය පමණක් ශ්‍රී ලංකාව කැමැත්ත ප්‍රකාශ කර ඇති බව ඒ මහතා වැඩිදුරටත් එහිදී කීවේය.", "URL": "https://sinhala.adaderana.lk/news.php?nid=51719", "Category": null, "Parent URL": null}