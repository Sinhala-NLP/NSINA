{"Source": "Adaderana", "Timestamp": "November 4, 2011 03:12 pm", "Headline": "ගංජා හේනක් වටලයි -දෙදෙනෙකු අත්අඩංගුවට", "News Content": "තණමල්විල - හම්ඹෙගමුව, උණකන්ද ප්‍රදේශයේ පවත්වාගෙන ගිය අක්කර දෙකක පමණ ගංජා හේනක් වැටලීමට පොලිස් විශේෂ කාර්ය බලකාය සමත්ව තිබේ. එම හේනේ තිබී සොයාගත් ගංජා තොගයේ වටිනාකම රුපියල් ලක්ෂ 50 ට ආසන්න බව සඳහන්ය. සිද්ධිය සම්බන්ධයෙන් සැකකරුවන් දෙදෙනෙකු ද අත්අඩංගුවට ගැනීමට හැකිවී තිබේ. ඔවුන් වැල්ලවාය අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19784", "Category": null, "Parent URL": null}