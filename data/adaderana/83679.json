{"Source": "Adaderana", "Timestamp": "January 28, 2018 03:41 pm", "Headline": " හෙරොයින් එක්ක 1ක් පොලීසියට කොටු වෙයි", "News Content": "හෙරොයින් ළඟ තබාගෙන සිටි පුද්ගලයෙකු පෑලියගොඩ දරමඩුව වත්ත ප්‍රදේශයේ දී අත්අඩංගුවට ගෙන තිබේ. පෑලියගොඩ දිසා අපරාධ කොට්ඨාශයට ලද තොරතුරක් මත සිදුකළ වැටලීමක දී අදාළ පුද්ගලයා අත්අඩංගුවට ගෙන ඇති බව පොලිස් මූලස්ථානය සඳහන් කළේය. පෑලියගොඩ ප්‍රදේශයේම පදිංචිකරුවෙකු වන එම සැකකරු සතුව තිබී හොරොයින් ග්‍රෑම් 7යි මිලිග්‍රෑම් 770ක් එහිදී සොයාගෙන තිබේ. සැකකරු අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83679", "Category": null, "Parent URL": null}