{"Source": "Adaderana", "Timestamp": "March 16, 2012 09:11 am", "Headline": "ගුවන් යානයේ දී හදිසියේ අසනීප වූ කතක් මියයයි", "News Content": "රියාද් සිට ජකර්තා බලා පියාසර කරමින් තිබූ ගුවන් යානයක සිටි ඉන්දුනීසියානු ජාතික කාන්තාවක් මියගොස් තිබේ. යානය තුළ දී හදිසියේ අසනීපවීම හේතුවෙන් ඇයට ප්‍රතිකාර ලබාදීම සඳහා යානය ශ්‍රී ලංකාවට ගොඩබස්සවා ඇති අතර එහිදී අදාළ කාන්තාව වෛද්‍ය මධ්‍යස්ථානයට රැගෙන යමින් සිටියදී මියගොස් ඇති බව පොලිසිය පවසයි. මෘත ශරීරය මීගමුව රෝහලේ තැන්පත් කර ඇති අතර කටුනායක ගුවන්තොටුපළ පොලිසිය වැඩිදුර පරීක්ෂණ සිදුකරයි. 60 හැවිරිදි සල්මා බේඩන් ජූරි නැමති කාන්තාවක මෙසේ මරණයට පත්ව ඇති අතර පශ්චාත් මරණ පරීක්ෂණය අද(16) දිනට නියමිතව ඇත.", "URL": "https://sinhala.adaderana.lk/news.php?nid=22833", "Category": null, "Parent URL": null}