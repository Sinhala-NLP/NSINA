{"Source": "Adaderana", "Timestamp": "January 28, 2014 07:24 am", "Headline": " ඇස් බලන්න ආවොත් සීනි බැලීම අනිවාර්යයි!", "News Content": "රජයේ රෝහල්වල අක්ෂි සායනවලට පැමිණෙන සියලු රෝගීන් සඳහා රුධිරයේ සීනි පරික්ෂාව සිදුකිරීමට සෞඛ්‍ය අමාත්‍යංශය තීරණය කර තිබේ. දියවැඩියාව නිසා ඇති වන අන්ධ භාවය හඳුනාගැනීම ඉතා අපහසු වන බැවින් මෙම පියවර ගෙන ඇති බව සෞඛ්‍ය අමාත්‍යංශය සඳහන් කරයි. රජයේ රෝහල්වල අක්ෂි පරික්ෂාව සඳහා පැමිණෙන රෝගීන්ගේ රුධිරයේ සීනි පරික්ෂා කිරීම පසුගිය වසරේ සිට ආරම්භ කෙරුණි. එම වසරේ පමණක් අක්ෂි රෝග සඳහා ප්‍රතිකාර ගැනීමට පැමිණි රෝගීන්ගෙන් 11,800 කට පමණ දියවැඩියා රෝගය වැළඳී ඇති බවට සිදුකළ පරීක්ෂණ වලින් අනාවරණය වී තිබේ. මෙම තත්ත්වය මත අඛණ්ඩව අක්ෂි පරීක්ෂා සඳහා පැමිණෙන රෝගීන් සඳහා දියවැඩියා පරීක්ෂණය අනිවාර්ය කිරීමට පියවර ගත් බව සෞඛ්‍ය අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=40697", "Category": null, "Parent URL": null}