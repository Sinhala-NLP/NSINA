{"Source": "Adaderana", "Timestamp": "March 28, 2010 04:22 pm", "Headline": "යහපත් හෙටක් වෙනුවෙන් එක්වන්න", "News Content": "මහින්ද චින්තනය සියයට සියයක් ක්‍රියාත්මක කර රටේ අනාගත පරපුරට යහපත් හෙටක් ගොඩනැගීම සඳහා එක්වන්නැයි ජනාධිපති මහින්ද රාජපක්ෂ මහතා ජනතාවගෙන් ඉල්ලා සිටියි. මහින්ද චින්තන වැඩපිළිවෙළ රටේ ආර්ථිකයට මෙන්ම සමාජීය තත්ත්වයට නැවුම් මාවතක් ලබාදුන් බව ජනාධිපතිවරයා පෙන්වා දෙයි. අද පෙරවරුවේ පැල්මඩුල්ල මහජන ක්‍රිඩාංගණයේ පැවති ජනරැලියක් අමතමින් මහින්ද රාජපක්ෂ මහතා මේ අදහස් පළ කළේය. මේ වන විට ගුවන් තොටුපල, වරා‍ය, අධ්‍යාපන, සෞඛ්‍ය සහ සංචාරක ක්ෂේත්‍රවල නව ප්‍රබෝධයක් උදා වී ඇති බව එහිදි වැඩිදුරටත් අදහස් දැක්වු ජනාධිපතිවරයා පෙන්වා දුන්නේය.", "URL": "https://sinhala.adaderana.lk/news.php?nid=7553", "Category": null, "Parent URL": null}