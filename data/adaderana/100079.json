{"Source": "Adaderana", "Timestamp": "November 30, 2018 06:43 pm", "Headline": "කරූගේ අපේක්ෂාව ගැන SB කියයි", "News Content": "කථානායක කරු ජයසූරිය මහතා එළැඹෙන ජනාධිපතිවරණයේදී පොදු අපේක්ෂකයා වීමේ අපේක්ෂාවෙන් පසුවන බව මහාමාර්ග හා මාර්ග සංවර්ධන අමාත්‍ය එස්.බී. දිසානායක මහතා පවසයි. අද(30) පාර්ලිමේන්තු සංකීර්ණයේ කැඳවා තිබූ මාධ්‍ය හමුවකට එක්වෙමින් අමාත්‍යවරයා මේ අදහස් ප්‍රකාශ කළේය. අග්‍රාමත්‍ය මහින්ද රාජපක්ෂ මහතා ප්‍රධාන මෙම කැබිනට් මණ්ඩලයේ කිසිදු වෙනසක් සිදු නොවන බවත් පවතින ආණ්ඩුවේ අගමැති පුරප්පාඩුවක් හෝ ඇමති පුරප්පාඩුවක් නොමැති බව ඒ මහතා පවසයි. මේ අතර අද දින පාර්ලිමේන්තු සභා ගර්භයේ පවත්වන රැස්වීම ස්ථාවර නියෝග හා ව්‍යවස්ථාවට පටහැනිව කථානායක කරූ ජයසූරිය මහතා විසින් චන්ඩිකමට පවත් වන රැස්වීමක් බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=100079", "Category": null, "Parent URL": null}