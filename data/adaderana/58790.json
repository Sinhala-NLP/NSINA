{"Source": "Adaderana", "Timestamp": "March 31, 2016 02:24 pm", "Headline": "ලෝක කුසලාන දෙවන අර්ධ අවසන් පූර්ව තරගය අද", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ දෙවන අර්ධ අවසන් පූර්ව තරගය අද(31) මුම්බායිහිදී පැවැත්වෙයි.තරගය රාත්‍රී 7.00ට ආරම්භ වීමට නියමිතය.ඉන්දීය කණ්ඩායමේ නායකත්වය මහේන්ද්‍ර සිං දෝණිට හිමිව ඇති අතර ඩැරන් සමි විසින් බටහිර ඉන්දීය කොදෙව් කණ්ඩායම මෙහෙයවනු ලබයි.කෙසේවෙතත් අද තරගයට ඉන්දීය කණ්ඩායමේ ප්‍රබල පිතිකරුවෙකු වන යුවරාජ් සිං ක්‍රීඩා නොකරන අතර ඒ වෙනුවට මනිෂ් පාන්ඩේ කණ්ඩායමට කැඳවා තිබේ.මෙම තරගය ඉන්දීය ප්‍රබල පිතිකරු විරාත් කෝලී සහ බටහිර ඉන්දීය ප්‍රබල පිතිකරු ක්‍රිස්ගේල් අතර තරගයක් ලෙස බොහෝ විචාරකයින් පෙන්වා දී තිබේ.", "URL": "https://sinhala.adaderana.lk/news.php?nid=58790", "Category": null, "Parent URL": null}