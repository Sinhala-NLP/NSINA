{"Source": "Adaderana", "Timestamp": "July 14, 2018 03:10 pm", "Headline": "ජේම්ස් ටේලර්ට නව පත්වීමක්", "News Content": "එංගලන්ත ක්‍රිකට් කණ්ඩායමේ තේරීම් කමිටු නිලධාරියා ලෙස එම කණ්ඩායමේ හිටපු ක්‍රීඩක ජේම්ස් ටේලර් පත් කර තිබේ. එංගලන්ත හා වෙල්ස් ක්‍රිකට් පාලක මණ්ඩලය විසින් ඊයේ (13) දිනයේ මේ බව නිවේදනය කර ඇති බව වාර්තා වේ. මෙම පත් කිරීමෙන් අනතුරුව මාධ්‍ය වෙත අදහස් දක්වමින් ටේලර් පවසා ඇත්තේ යළිත් වරක් එංගලන්ත කණ්ඩායමට සහය දැක්වීමට ලැබීම ගැන තමා සතුටට පත් වන බවයි. රෝගී තත්ත්වයක් හේතුවෙන් ජේම්ස් ටේලර් මීට වසර දෙකකට පෙර ක්‍රිකට් දිවියෙන් විශ්‍රාම ගනු ලැබීය. ඒ වන විට ඔහු ටෙස්ට් තරඟ 7කට සහ එක්දින තරග 27කට එක්ව තිබිණි.", "URL": "https://sinhala.adaderana.lk/news.php?nid=92565", "Category": null, "Parent URL": null}