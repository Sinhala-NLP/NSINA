{"Source": "Adaderana", "Timestamp": "February 12, 2017 07:17 pm", "Headline": " දකුණු ආසියාවේ වේගයෙන්ම බිඳවැටෙන කොටස් වෙළෙඳපොළ ලංකාවේ!", "News Content": "දකුණු ආසියාවේ වේගයෙන්ම බිඳවැටෙන කොටස් වෙළෙඳපොළ ශ‍්‍රී ලංකාවේ කොටස් වෙළෙඳපොළ බව ඒකාබද්ධ විපක්ෂය පවසයි. පාර්ලිමේන්තු මන්ත‍්‍රී බන්දුල ගුණවර්ධන මහතා කොළඹ අද(12) පැවති මාධ්‍ය හමුවකට එක්වෙමින් මෙම අදහස් පළ කළේය.අන්තර්ජාතික වර්ගීකරණයන්ට අනුවද ශ‍්‍රී ලංකාව පසුවන්නේ පහළ තත්ත්වයක බව මන්ත‍්‍රීවරයා මෙහිදී කියා සිටියේය. මේ අතර හම්බන්තොට වරාය චීනයට විකිණීමට එරෙහිව ඒකාබද්ධ විපක්ෂය ගොනුකර ඇති පෙත්සම සඳහා වරාය අධිකාරිය නියෝජනය කරමින් පෙනී සිටි නීතීඥවරයා ඉවත් කර ඇත්තේ අගමැතිවරයාගේ මැදිහත් වීමෙන් බව පාර්ලිමේන්තු මන්ත්‍රී වාසුදේව නානායක්කාර මහතා පවසයි.එම මාධ්‍ය හමුවට එක්වෙමින් ඔහු සඳහන් කළේ නීතිමය කටයුතුවලට අග්‍රාමාත්‍යවරයා සෘජු මැදිහත් වීම් සිදුකරන බවයි.", "URL": "https://sinhala.adaderana.lk/news.php?nid=69526", "Category": null, "Parent URL": null}