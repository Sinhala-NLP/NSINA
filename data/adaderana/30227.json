{"Source": "Adaderana", "Timestamp": "December 25, 2012 09:30 am", "Headline": "ඉන්දියාවත් රුසියාවත් අතර නව ආරක්ෂක ගිවිසුමක්", "News Content": "ඡායා රූ_ රොයිටර් ඉන්දියාව සහ රුසියාව අතර නව ආරක්ෂක ගනුදෙනුවක් සඳහා අත්සන් තබා තිබේ. රුසියානු ජනාධිපති ව්ලැඩ්මියර් පුටින්ගේ සංචාරයේ දී මෙම ගනුදෙනුව සඳහා අත්සන් තබා ඇති බව විදෙස් මාධ්‍ය වාර්තා කරයි. එහි වටිනාකම අමෙරිකානු ඩොලර් බිලියන 2.9ක් බව වාර්තා වේ. ගුවන් යානා සහ හෙලිකොප්ටර් මිලදී ගැනීම සම්බන්ධයෙන් මෙම ආරක්ෂක ගනුදෙනුව සිදුව ඇති බව විදෙස් මාධ්‍ය වාර්තා කරයි. ඉන්දියාවට අවි ආයුධ සපයන ප්‍රධාන රටක් ලෙස රුසියාව සැලකෙන අතර වසරකට බිලියන 10ක පමණ වෙළෙඳ කටයුතු දෙරට අතර සිදුවේ. ඉන්දියාවේ සංචාරයක නිරත වන රුසියානු ජනාධිපතිවරයා ඉන්දීය අග්‍රාමාත්‍ය ආචාර්ය මන්මෝහන් සිං සමඟ ඊයේ ද්වී පාර්ශවික සාකච්ඡා පවත්වා තිබේ. එහිදි කලාපයේ ආරක්ෂාව පිළිබඳව දීර්ඝ ලෙස සාකච්ඡා කර ඇති අතර ඇෆ්ගනිස්ථානයේ පවතින තත්ත්වය පිළිබඳව ද එහිදී අවධානය යොමුව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=30227", "Category": null, "Parent URL": null}