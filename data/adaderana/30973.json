{"Source": "Adaderana", "Timestamp": "January 22, 2013 03:03 pm", "Headline": "බාල පෙට්‍රල් නඩුවේ ලොක්කන්ට ඇප", "News Content": "බාල පෙට්‍රල් ගෙන්වීමේ චෝදනාවට ලක්ව සිටින ඛනිජ තෙල් කර්මාන්ත අමාත්‍යාංශයේ හිටපු ලේකම්වරයා සහ ඛනිජ තෙල් සංස්ථාවේ හිටපු වැඩබලන කළමනාකාරවරයා රුපියල් ලක්ෂ 10 බැගින් වු පුද්ගලික ඇප මත මුදාහැරීමට නියෝග කර තිබේ. ඔවුන් අද (22) කොළඹ මහේස්ත්‍රාත් අධිකරණය හමුවේ පෙනී සිටි අවස්ථාවේදී ප්‍රධාන මහේස්ත්‍රාත් රෂ්මි සිංගප්පුලි මහතා විසින් මෙම නියෝගය ලබාදෙන ලදී. අල්ලස් හෝ දුෂණ විමර්ශන කොමිෂන් සභාව විසින් ගොනුකළ නඩුවක් අද කැඳවු අවස්ථාවේ දී මොවුන් අධිකරණයේ හමුවේ පෙනී සිටි බව අද දෙරණ අධිකරණ වාර්තාකරු සඳහන් කළේය. විත්තිකාර පාර්ශවය වෙනුවෙන් පෙනී සිටි නීතීඥයින් අධිකරණයට දැනුම් දී සිටියේ අදාළ චෝදනාවට තම සේවාදායකයින් නිවැරදිකරුවන් බවයි. එහිදී කොළඹ ප්‍රධාන මහේස්ත්‍රාත්වරයා අදාළ පුද්ගලයින් ඇප මත මුදාහැරීමට නියෝග කර ඇති අතර අදාළ නඩු විභාගය යළි ජුනි මස 11 වන දින කැඳවීමට නියමිතය.", "URL": "https://sinhala.adaderana.lk/news.php?nid=30973", "Category": null, "Parent URL": null}