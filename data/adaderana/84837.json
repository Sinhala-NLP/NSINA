{"Source": "Adaderana", "Timestamp": "February 26, 2018 09:06 am", "Headline": "කන්න බැරි ආහාර වික්ක සති පොළේ වෙළෙඳුන් 10කට නඩු වැටෙයි", "News Content": "මාදම්පේ සති පොලේ ව්‍යාපාරික කටයුතු සිදු කරන වෙළඳුන් 10 දෙනෙකුට එරෙහිව නඩු පැවරීමට මහජන සෞඛ්‍ය පරීක්ෂකවරුන් කටයුතු කර ඇත. ඊයේ (25) හදිසියේ සිදු කරන ලද පරීක්ෂාවකින් පසුව මෙම නඩු පැවරීම සිදු කර තිබේ. මාදම්පේ සති පොලේ ව්‍යපාරික කටයුතු සිදු කරන වෙළඳුන්ව පාරිභෝගිකයින්ට නිසි ප්‍රමිතියක් ඇතිව ආහාර අලෙවි කළ යුතු ආකාරය සම්බන්ධයෙන් අවස්ථා කීපයකදීම දැණුවත් කිරීමට මහජන සෞඛ්‍ය පරීක්ෂකවරුන් කටයුතු කර ඇත. අත්පත්‍රිකා බෙදා දීම තුළින් මෙන්ම පුද්ගලිකව හමුවී අවවාද කරමින් මෙම දැණුම් දීම සිදු කර ඇත. එම දැණුම් දීම් සහ අවවාද නොතකමින් මිනිස් පරිභෝජනයට නුසුදුසු ආකාරයට ආහාර අලවි කළ ව්‍යාපාරිකයින්ට නඩු පැවරීම ඊයේ සිදු විය. මෙහිදී මුද්‍රිත කඩදාසි වල පිසින ලද ආහාර ඇසුරුම් කළ ව්‍යපාරිකයින් 02 කුටද, වෛද්‍ය සහතික නොමැතිව පිසින ලද ආහාර අලෙවි කළ ව්‍යාපාරිකයින් 07 දෙනෙකුට සහ ලේබල් අඩු පාඩු සහිතව ඇති ඇසුරුම් කරන ලද ආහාර අලෙවි කළ එක් ව්‍යාපාරිකයෙකුටද නඩු පැවරීම සිදු කර තිබේ. සති පොලේ ව්‍යාපාරික කටයුතු සිදු කරමින් සිටි ස්ථාන 37 ක් මෙහිදී පරීක්ෂාවට ලක් කර ඇති අතර ඉන් ව්‍යාපාරිකයින් 12 දෙනෙකුට අවවාද කර 07 දෙනෙකු සතුව තිබූ මිනිස් පරිභෝජනයට නුසුදුසු ආහාර ද්‍රව්‍ය විනාශ කර දැමීමටද මහජන සෞඛ්‍ය පරීක්ෂකවරුන් කටයුතු කර ඇත. මාදම්පේ ප්‍රාදේශීය සෞඛ්‍ය වෛද්‍ය නිලධාරීනී වෛද්‍ය සන්ධ්‍යා හේරත් මහත්මියගේ සහ පරිමාලන මහජන සෞඛ්‍ය පරීක්ෂක රංජිත් විජේකුමාර මහතාගේ උපදෙස් මත මහජන සෞඛ්‍ය පරීක්ෂකවරුන් වන පී.ටී.ඒ.ආර්.ප්‍රනාන්දුලපී එස්.මාරසිංහලවී.ඒ.එන්.විජේමාන්න යන මහත්වරුන් විසින් මෙම මෙහෙයුම ක්‍රියාත්මක කරන ලදි.", "URL": "https://sinhala.adaderana.lk/news.php?nid=84837", "Category": null, "Parent URL": null}