{"Source": "Adaderana", "Timestamp": "October 8, 2018 05:58 am", "Headline": "ජනපති සීසෙල්ස් බලා ගමන් අරඹයි", "News Content": "රාජ්‍ය සංචාරයක් සදහා ජනාධිපති මෛත්‍රීපාල සිරිසේන මහතා සීසෙල්ස් රාජ්‍ය බලා පිටත්ව ගොස් තිබේ. අද(08) අළුයම 02.10ට පමණ ශ්‍රී ලන්කන් ගුවන් සේවයට අයත් යූ.එල් 707 දරණ ගුවන් යානයෙන් ජනාධිපතිවරයා ඇතුළු දූත පිරිස පිටත්ව ගිය බවයි අද දෙරණ ගුවන් තොටුපල වාර්තාකරු ප්‍රකාශ කළේය. සීසෙල්ස් රාජ්‍යයේ ආරාධනයකට අනුව ජනාධිපතිවරයා මෙම සංචාරයේ නිරත වන අතර ජනාධිපතිවරයා සීසෙල්ස් රාජ්‍යයේ සංචාරයක නිරත වන පළමු අවස්ථාව මෙය වෙයි. මෙම සංචාරය තුළදී ජනාධිපතිවරයා එරට ජනාධිපතිවරයා සහ උප ජනාධිපතිවරයා සමග ද්විපාර්ශවික සාකච්ඡා පැවැත්විමට නියමිතයි. එමෙන්ම ජනාධිපතිවරයා එරට වෙසෙන ශ්‍රී ලාංකිකන් මුණගැසී සාකච්ඡා කිරීමට ද නියමිතව තිබේ. මේ අතර ජනාධිපතිවරයා පිළිගැනිමේ රාජ්‍ය උත්සවය අද පස්වරුවේ එරට ජනාධිපති මන්දීරයේදී පැවැත්විමට නියමිතයි.", "URL": "https://sinhala.adaderana.lk/news.php?nid=97329", "Category": null, "Parent URL": null}