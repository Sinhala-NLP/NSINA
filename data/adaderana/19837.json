{"Source": "Adaderana", "Timestamp": "November 7, 2011 11:07 am", "Headline": "අයවැයෙන් රජයේ සේවකයන්ට ජීවනාධාර මුදලක් අවශ්‍යයි", "News Content": "මෙවර අයවැයේ දී රජයේ සේවකයන්ට ජීවනාධාර මුදලක් ලබාදෙන ලෙසට රජයට බලකිරීමට කටයුතු කරන බව තැපැල් හා විදුලි සංදේශ නිලධාරීන්ගේ වෘත්තීය සමිති සංගමය පවසයි. 2006 වසරේ දී රාජ්‍ය සේවයේ වැටුප් වැඩීවීමෙන් පසු මෙතෙක් වැටුප් වැඩීවීමක් සිදු නොවූ බව එම සංගමයේ සභාපති නීතීඥ නවරත්න බණ්ඩාර මහතා සඳහන් කරයි. ලබන 9 වැනි දින කොටුව දුම්රිය ස්ථානයේ දී වැටුප් වැඩි කරන ලෙස රජයට බලකරමින් උද්ඝෝෂණයක් පවත්වන බව නවරත්න බණ්ඩාර මහතා කියා සිටියේය. දීප ව්‍යාප්තව මෙම උද්ඝෝෂණ ව්‍යාපාරය ගෙන යාමට කටයුතු කරන බව නවරත්න බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=19837", "Category": null, "Parent URL": null}