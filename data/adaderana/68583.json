{"Source": "Adaderana", "Timestamp": "January 26, 2017 10:00 am", "Headline": "පොලිතීන් කර්මාන්ත ශාලාවක ගින්නක්", "News Content": "වත්තල, හුණුපිටිය ප්‍රදේශයේ පොලිතීන් කර්මාන්ත ශාලාවක හටගත් ගින්න මැඩ පවත්වා තිබේ.අද (26) පෙරවරු 9.30ට පමණ ගින්න හටගෙන තිබුණි.ප්‍රදේශවාසීන්, පොලීසිය සහ ගිනි නිවන ඒකකයේ නිලධාරීන් එක්ව ගින්න මැඩපවත්වා ඇති බව සඳහන්ය.මේ අතර ගින්න සීග්‍රයෙන් පැතිරයාම හේතුවෙන් අවට නිවාස 05කට ද හානි සිදුව තිබේ.ගින්න හටගැනීමත් සමඟ ඒ පිලිබඳ ගිනි නිවීමේ ඒකකය දැනුවත් කිරීමට කටයුතු කළ ද ඔවුන්ගේ ප්‍රමාණවත් මැදිහත්වීමක් සිදු නොවීම හේතුවෙන් මෙලෙස ගින්න පැතිරගොස් ඇති බවට ප්‍රදේශවාසීන් චෝදනා කරයි. මේ සම්බන්ධයෙන් අද දෙරණ කළ විමසීමකදී කොළඹ මහනගර සභාවේ ගිනි නිවන ඒකකය සඳහන් කළේ ගින්න හටගත් කර්මාන්ත ශාලාව සිය බල ප්‍රදේශයට අයත් වූවක් නොවන බවයි.කෙසේවෙතත් ඒ පිළිබද කොළඹ නගරසභාව දැනුවත් කර ගින්න මැඩ පැවිත්වීම සඳහා ගිනි නිවන රථ 05ක් යෙදවීමට පියවර ගත් බව එම ඒකකය සඳහන් කළේය.", "URL": "https://sinhala.adaderana.lk/news.php?nid=68583", "Category": null, "Parent URL": null}