{"Source": "Adaderana", "Timestamp": "April 4, 2018 10:58 am", "Headline": "බස් රථයක යතුරු පැදියක්  ගැටී අයෙක් මරුට", "News Content": "ලංකා ගමනා ගමන මණ්ඩලයට අයත් බස් රථයක යතුරු පැදියක් ගැටීමෙන් සිදුවී ඇති අනතුරකින් එක් අයෙකු මිය ගොස් ඇති බව මුන්දලම පොලීසිය පවසයි. ඊයේ (03) දින සවස කීරියන්කල්ලිය - ආඩිගම මාර්ගයේ ගල්කුලිය ප්‍රදේශයේදී මෙම අනතුර සිදුවී ඇත. අනතුරින් මිය ගොස් ඇත්තේ ආඩිගම - කජුවත්ත පදිංචිව සිටි වරුණ නිශාන්ත පීරිස් (අවු:38) නම් අයෙකි. අනතුරින් තුවාල ලබා සිටි යතුරු පැදිකරුව එම අවස්ථාවේදීම මුන්දලම දිසා රෝහලට ඇතුළත් කර ඇති නමුත් ඔහු මිය ගොස් ඇත. අනතුරට සම්බන්ධ ලංකා ගමනා ගමන මණ්ඩලයේ හලාවත ඩිපෝවට අයත් බස් රථය තම බාරයට ගෙන ඇති මුන්දලම පොලීසිය එය පැදවූ රියදුරුව අත්අඩංගුවට ගෙන ඇත. මුන්දලම පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=86876", "Category": null, "Parent URL": null}