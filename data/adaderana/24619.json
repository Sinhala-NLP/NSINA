{"Source": "Adaderana", "Timestamp": "May 30, 2012 09:25 am", "Headline": "2012 ඡන්ද හිමි නාම ලේඛනය ප්‍රතිශෝධනය ජූනි 1 ඇරඹෙයි", "News Content": "2012 වර්ෂයේ ඡන්ද හිමි නාම ලේඛන ප්‍රතිශෝධනයේ පලමු අදියර ජුනි මස පළමුවැනිදා ආරම්භ කිරීමට නියමිතය. ජුනි සහ ජූලි මාස දෙකක කාලය තුළ ඡන්ද හිමි නාම ලේඛන ප්‍රතිශෝධනය කිරීමේ කටයුතු සිදුකෙරෙන බවත්,එහිදී ග්‍රාම නිලධාරිවරයාට උපරිම සහය දෙන ලෙස තමන් ඉල්ලා සිටින බවත් පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා කියා සිටියි. හිතාමතාම ද්විත්ව ලියාපදිංචි වන්නන්ට එරෙහිව නීතීමය පියවර ගැනීමේ හැකියාව පවතින බවත්, අලුත් ස්ථානයක පදිංචිව සිටීනම් අදාළ පෝර්මයේ 7 වන තීරය තුළ එය පැහැදිලිව සටහන් කළ යුතු බවත් ඔහු සඳහන් කරයි. 2011 වසරේ ද්විත්ව ලියාපදිංචිය හෝ බහු ලියාපදිංචිය සිදුකර ඇති පිරිස් ලක්ෂ 2 ට ආසන්න ප්‍රමාණයක් වාර්තා වූ බවත්,එබැවින් ඒ පිළිබඳ දැඩි අවධානය යොමුවිය යුතු බවත් හෙට්ටිආරච්චි මහතා පෙන්වාදෙයි. ග්‍රාම නිලධාරිවරයාට අදාළ පෝරමය භාරදීමෙන් පසු ඊට අදාළ රිසිට් පත්‍රය ලබාගැනීමත් අනිවාර්යය බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24619", "Category": null, "Parent URL": null}