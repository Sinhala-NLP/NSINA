{"Source": "Adaderana", "Timestamp": "December 3, 2017 01:42 pm", "Headline": "උඩරට මැණිකෙලා අද සිට දුවයි", "News Content": "උඩරට දුම්රිය මාර්ගයේ ධාවන කටයුතු අද (03) දිනයේ සිට යළි බදුල්ල දක්වා ක්‍රියාත්මක කිරීමට තීරණය කර තිබේ. පස් කදු කඩාවැටීම හේතුවෙන් උඩරට දුම්රිය මාර්ගයේ දුම්රිය ධාවනය පසුගිය 29 වන දින සිට නානුඔය දුම්රිය ස්ථානය දක්වා පමණක් සීමා කර තිබුණි. කෙසේවෙතත් අද දහවල් කාලයේදී කොළඹ කොටුව සිට බදුල්ල දක්වා දුම්රිය ධාවනය සිදු කෙරෙන බව දුම්රිය සාමාන්‍යාධිකාරී එස්.අබේවික්‍රම මහතා සඳහන් කළේය. රාත්‍රී කාලයේදී නානුඔය දුම්රිය ස්ථානයට පමණක් දුම්රිය ධාවනය කිරීමට නියමිතය.", "URL": "https://sinhala.adaderana.lk/news.php?nid=80966", "Category": null, "Parent URL": null}