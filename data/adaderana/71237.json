{"Source": "Adaderana", "Timestamp": "March 23, 2017 08:09 am", "Headline": "විමල් දේශපාලන සිරකරුවෙක් වෙලා", "News Content": "බන්ධනාගාර ගතව සිටින පාර්ලිමේන්තු මන්ත්‍රී විමල් වීරවංශ මහතාට ඇප ලබාගැනීම සම්බන්ධයෙන් යළි අධිකණ ක්‍රියාමාර්ගයකට යොමු වන බව පාර්ලිමේන්තු මන්ත්‍රී ජයන්ත සමරවීර මහතා පවසයි. ඔහු පෙන්වාදෙන්නේ විමල් වීරවංශ මන්ත්‍රීවරයා දේශපාලන සිරකරුවෙක් වී ඇති බවයි. නීතීඥ උපදෙස් අනුව විමල් වීරවංශ මන්ත්‍රීවරයාට ඇප ලබාගැනීම සඳහා කටයුතු කරන බව ජයන්ත සමරවීර මන්ත්‍රීවරයා සඳහන් කළේය. මේ අතර උපවාසයේ නිරතව සිටින විමල් වීරවංශ මන්ත්‍රීවරයා කථානායක කරූ ජයසූරිය මහතා වෙත ලිපියක් යොමු කර තිබේ. පිටු 12කින් සමන්විත අදාළ ලිපිය මඟින් තමන් විසින් ආරම්භ කරන උපවාසය පිළිබඳව දැනුම් දී ඇති අතර මාතෘ භූමිය වෙනුවෙන් ඕනෑම කැපවීමක් කිරීමට සූදානම් බව සඳහන් කර ඇත. විමල් වීරවංශ මන්ත්‍රීවරයා සම්බන්ධයෙන් ඊයේ (22)පාර්ලිමේන්තුවේදී ද අදහස් පළ විය. විමලවීර දිසානායක මන්ත්‍රීවරයා ඒ පිළිබද අදහස් පළ කිරීමත් සමඟ පාර්ලිමේන්තු මන්ත්‍රී නලීන් බණ්ඩාර මහතා ඊට බාධා කරනු ලැබීය.", "URL": "https://sinhala.adaderana.lk/news.php?nid=71237", "Category": null, "Parent URL": null}