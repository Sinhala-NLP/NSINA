{"Source": "Adaderana", "Timestamp": "July 14, 2015 05:20 pm", "Headline": "නීති කඩයි නම් වහාම දැනුම් දෙන්න ", "News Content": "ඉදිරි මහ මැතිවරණයට අදාළ අපේක්ෂකයින් සහ ඔවුන්ගේ ආධාරකරුවන් සිදුකරනු ලබන නීති විරෝධී ක්‍රියා සම්බන්ධයෙන් මහජනතාවට තොරතුරු ලබාදිය හැකි බව පොලිස් මූලස්ථානය පවසයි.නිවේදනයක් නිකුත් කරමින් එම මූලස්ථානය සඳහන් කළේ ඒ සම්බන්ධයෙන් වන තොරතුරු දුරකථන මාර්ගයෙන් හෝ විද්‍යුත් තැපෑල හරහා ලබාදිය හැකි බවයි.නාමයෝජනා බාරදුන් දිනයේ සිට මැතිවරණය අවසන් වී සතියක් ගත වන තුරු පෙළපාලී, වාහන පෙළපාලී, පෙරහැර පැවැත්වීම සහ ගෙයින් ගෙට ගොස් ඡන්දය ඉල්ලා සිටීම නීති විරෝධී ක්‍රියාවන් වෙයි.එමෙන්ම පොදු ස්ථානවල පෝස්ටර්, කටවුට්, බැනර් සහ කොඩි ආදිය ප්‍රදර්ශනය කිරීම ද නීති විරෝධී බව පොලීසිය පවසයි.මෙවැනි ක්‍රියා සම්බන්ධයෙන් තොරතුරු 119 දුරකථන අංකයට හෝ 011 23 95 605 , 011 238 40 24 ,011 25 43 811 සහ 011 23 87 999 යන දුරකථන අංක ඔස්සේ දැනුම්දිය හැකි බව පොලිස් මූලස්ථානය සඳහන් කර සිටියේය.මීට අමතරව නීති විරෝධී පෙළපාලී සහ වෙනත් මැතිවරණ නීති විරෝධී ක්‍රියා සම්බන්ධයෙන් වීඩියෝ දර්ශන තිබේ නම් policemedia.media@gmail.com යන විද්‍යුත් තැපෑල වෙත හෝ telligp@police.lk යන විද්‍යුත් තැපෑල වෙත යොමුකරන ලෙස ද පොලිස් මූලස්ථානය මහජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=52635", "Category": null, "Parent URL": null}