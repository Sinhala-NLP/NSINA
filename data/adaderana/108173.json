{"Source": "Adaderana", "Timestamp": "April 18, 2019 03:34 pm", "Headline": "නාවලපිටිය නගරය ජලයෙන් යටවෙයි", "News Content": "නාවලපිටිය ප්‍රදේශයට අද (18) පස්වරුවේ ඇඳ හැලුණු අධික වර්ෂාවත් සමඟ නාවලපිටිය නගරයේ කොටසක් ජලයෙන් යට වී තිබේ. මේ හේතුවෙන් ප්‍රධාන මාර්ගයේ රථ වාහන ගමනා ගමනයට තරමක බාධා පැමිණ ඇත. අද පස්වරු 2 සිට 3 දක්වා ඇඳ හැලුණු අධික වර්ෂාවත් සමඟ නාවලපිටිය නගරයේ බස් නැවතුම්පොල අසල සිට නාවලපිටිය-ගම්පොල ප්‍රධාන මාර්ගයේ නාවලපිටිය පොලීසිය ස්ථානය දක්වා ප්‍රධාන මාර්ගය ජලයෙන් යට වී තිබුණි. නාවලපිටිය නගර මධ්‍යයේ වැසි ජලය ගලා බසින කාණු පද්ධතිය අවහිර විම නිසා වර්ෂාව පවතින වේලාවන්වල ප්‍රධාන මාර්ගයේ කොටසක් වැසි ජලයෙන් යට වන බව නාවලපිටිය නගරයේ වෙළද ව්‍යාපාරිකයන් පවසයි.", "URL": "https://sinhala.adaderana.lk/news.php?nid=108173", "Category": null, "Parent URL": null}