{"Source": "Adaderana", "Timestamp": "December 12, 2012 12:34 pm", "Headline": "මානව කේන්ද්‍රීය දකුණු ආසියානු පස්වන කලාපීය සමුළුව අද", "News Content": "ස්වභාවිකත්වය මුල් කරගත් මානව කේන්ද්‍රීය දකුණු ආසියානු පස්වන කලාපීය සමුළුව අද (12) ආරම්භ වේ. අද බත්තරමුල්ල ජනකලා කේන්ද්‍රයේ පාරිසරික උද්‍යානයේ දී මෙම සමුළුව ආරම්භ වන බව ජාතික භාෂා හා සමාජ ඒකාබද්ධතා අමාත්‍යංශය පැවසුවේය. අද සහ හෙට යන දෙදින තුළ සමුළුව පැවැත්වීමට නියමිතය. සමාජ විෂමතා සහ මානව කේන්ද්‍රීය සංවර්ධන ක‍්‍රියාදාමය පිළිබඳ මෙම සමුළුවේ අවධානය යොමු වන බව සඳහන්ය. දකුණු ආසියානු රටවල් නියෝජනය කරමින් නියෝජිතයින් 60දෙනෙකු ඊට සහභාගීවීමට නියමිතය.", "URL": "https://sinhala.adaderana.lk/news.php?nid=29893", "Category": null, "Parent URL": null}