{"Source": "Adaderana", "Timestamp": "October 19, 2018 07:17 am", "Headline": "ගුවන් පථයෙන් බෝම්බ මතුවෙයි", "News Content": "මන්නාර,තල්ලඩි ප්‍රදේශයේ පවතින ගුවන් පථය ආසන්න ප්‍රදේශයේ තිබි පුපුරණ ද්‍රව්‍ය තොගයක් සොයාගත් බව මන්නාරම පොලීසිය පවසයි. පොලිසිය පැවසුවේ ආරක්ෂක අංශ වෙත ඊයේ(18) ලද තොරතුරක් මත මන්නාරම මහේස්ත්‍රාත් අධිකරණයෙන් ලබාගත් නියෝග යටතේ අදාළ බෝම්බ තොගය සොයාගත් බවයි. කාලතුවක්කු උණ්ඩ 04 ක්, මෝටාර් උණ්ඩයක්, අත්බෝම්බ 01 ක්, එල්.ටී.ටී.ඊ සංවිධානය නිෂ්පාදනය කළ බවට සැක කරන අත්බෝම්බ 01 ක්, ෆියුස් 04 ක් ඇතුළු පුපුරණ ද්‍රව්‍ය තොගයක් එලෙස සොයාගත් බවද පොලීසිය පැවසීය. පොලිසිය වැඩිදුරටත් පැවසූවේ මන්නාරම මහේස්ත්‍රාත් අධිකරණ නියෝග යටතේ සොයාගත් පුපුරණ ද්‍රව්‍ය තොගය පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් නිශ්ක්‍රීය කිරීමට නියමිත බවයි. සිද්ධිය සම්බන්ධයෙන් මන්නාරම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97901", "Category": null, "Parent URL": null}