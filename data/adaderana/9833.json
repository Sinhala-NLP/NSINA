{"Source": "Adaderana", "Timestamp": "July 26, 2010 08:06 am", "Headline": "බස් ප්‍රශ්න ගැන අද විශේෂ සාකච්ඡාවක්", "News Content": "පෞද්ගලික බස් රථ හිමියන් මුහුණ දී ඇති ගැටලු සම්බන්ධයෙන් විශේෂ සාකච්ඡාවක් අද පැවැත්වීමට කටයුතු යොදා ඇතැයි බස්නාහිර පළාත් ප්‍රවාහන අමාත්‍ය උපාලි කොඩිකාර මහතා පවසයි. මෙම සාකච්ඡාවට සහභාගී වන ලෙස සියලු පෞද්ගලික බස් රථ හිමියන්ට දන්වා ඇති බව ඔහු සඳහන් කළේය. කෙසේ වුවත් අද පැවැත්වෙන සාකච්ඡාවේදී සිය ගැටලු සම්බන්ධයෙන් යහපත් ප්‍රතිචාරයක් නොලැබුණහොත් වෘත්තීය ක්‍රියාමාර්ග වලට අවතීර්ණ වීමට සිදුවන බව ලංකා පෞද්ගලික බස් රථ සමාගම් සම්මෙලනයේ සභාපති ස්ටැන්ලි ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=9833", "Category": null, "Parent URL": null}