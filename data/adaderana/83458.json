{"Source": "Adaderana", "Timestamp": "January 24, 2018 03:56 pm", "Headline": "තරුණයාගේ මරණය අභිරහසක්-මළ සිරුර කෝච්චි පාරෙන් මතුවෙයි", "News Content": "අභිරහස් ලෙස මියගිය තරුණයෙකුගේ මළ සිරුරක් ගම්පොල, හැරකොල කොස්ගොල්ල දුම්රිය මාර්ගයේ තිබී සොයාගෙන තිබේ. අදාළ තරුණයාගේ මළ සිරුර අද(24) උදෑසන සොයාගෙන ඇති බව වාර්තා වෙයි. ඊයේ රාත්‍රී 10.00ට පමණ නිවසට පැමිණි මොහු ඊට පැය භාගයකට පමණ පසුව නිවසින් පිටත්ව ගොස් තිබේ. අදාළ තරුණයා දුම්රියේ ගැටී හෝ දුම්රියට පැන සියදිවි හානිකරගෙන ඇති බවට පොලීසිය සැක පල කරයි. කෙසේවෙතත් මෙම මළ සිරුර සම්බන්ධයෙන් සිදුකළ පශ්චාත් මරණ පරීක්ෂණ කටයුතුවල දී සිරුරේ පවතින තුවාල පිළිබඳව මතුවූ සැකය මත වැඩිදුර පරීක්ෂණ සඳහා මහනුවර මහ රෝහල වෙත යැවීමට පියවර ගෙන තිබේ. මේ සම්බන්ධයෙන් ගම්පොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83458", "Category": null, "Parent URL": null}