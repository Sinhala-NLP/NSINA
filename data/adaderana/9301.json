{"Source": "Adaderana", "Timestamp": "June 30, 2010 11:21 am", "Headline": "ධනුනගේ බැංකු ගිණුම් 7 ක් රාජසන්තකයි", "News Content": "ජෙනරාල් සරත් ෆොන්සේකා මහතාගේ බෑණනුවන් වන ධනුන තිලකරත්න මහතාගේ බැංකු ගිණුම් 7 ක් රාජසන්තක කිරීමට කොටුව මහේස්ත්‍රාත් අධිකරණය මීට ස්වල්ප මොහොතකට පෙර තීන්දුකර තිබේ. හයිකෝප් මූල්‍ය වංචාවට අදාළ නඩුව විභාගයට ගත් අවස්ථාවේදී කොටුව මහේස්ත්‍රාත් ලංකා ජයරත්න මෙනවිය විසින් මෙම තීන්දුව ප්‍රකාශයට පත්කර ඇත. හයිකෝප් මූල්‍යවංචාව සම්බන්ධයෙන් චෝදනා ලබා සිටින ධනුන තිලකරත්න මහතාට අද අධිකරණය හමුවේ පෙනී සිටින ලෙස මීට පෙර අවස්ථාවකදී නියෝග කර තිබිණි. එහෙත් ඔහු අද දිනයේද අධිකරණය හමුවේ පෙනී නොසිටි අතර අදාළ මුදල් අධිකරණ අමාත්‍ය වරයාගේ අභිමතය පරිදි යොදා ගන්නා ලෙසද නියෝග කරන ලද බව අධිකරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=9301", "Category": null, "Parent URL": null}