{"Source": "Adaderana", "Timestamp": "February 15, 2019 11:15 am", "Headline": "තුනක් එකට වැදෙයි-CCTV දර්ශන සහිතයි", "News Content": "හබරාදුව පොලිස් බල ප්‍රදේශයට අයත් ගාල්ල-අකුරැස්ස මාර්ගයේ දී ගමන් කළ වාහන තුනක් එකිනෙක ගැටීමෙන් අනතුරක් සිදු ව තිබේ. පසුගිය 11 දා මෙම අනතුර සිදුව ඇති අතර අදාළ අනතුරින් එක් පුද්ගලයෙකු තුවාල ලබා ඇති බව අද දෙරණ වාර්තාකරු පවසයි. මෙම අනතුර සිදුව ඇත්තේ බස් නැවතුමක නතර කර තිබූ බස් රථයක් පිටු පසින් පැමිණි කුඩා ලොරි රථයක් සහ තවත් ලොරි රථයක් ගැටී බව වාර්තා වෙයි. මෙම අනතුර සිදුවන ආකාරය අසල වෙළඳ සැලක සවිකර තිබූ ආරක්ෂිත කැමරාවකද සටහන්ව තිබුණි. අනතුරින් තුවාල ලැබූ පුද්ගලයා රෝහල් ගත කර ඇති අතර ඔහුගේ තත්ත්වය බරපතළ නොවල බව අප වාර්තාකරු පවසයි. සිද්ධිය සම්බන්ද වැඩිදුර පරික්ෂණ හබරාදුව පොලීසිය විසින් සිදු කරයි.", "URL": "https://sinhala.adaderana.lk/news.php?nid=104370", "Category": null, "Parent URL": null}