{"Source": "Adaderana", "Timestamp": "June 11, 2014 02:19 pm", "Headline": "ගුරු හිඟයට විසඳුම් ඉල්ලා මව්‍පියන් උද්ඝෝෂණයේ", "News Content": "කැකිරාව, හැවැන්තැන්නේගම ප්‍රාථමික විද්‍යාලයේ පවතින ගුරු හිඟය සඳහා කඩිනම් විසඳුමක් ලබා දෙන ලෙස ඉල්ලා එම විද්‍යාලයේ සිසුන්ගේ මව්පියන් පිරිසක් උද්ඝෝෂණයක නිරත වී තිබේ. එම විද්‍යාලයේ පන්ති කාමර 5ක් පැවතුණ ද විදුහල්පතිවරයා ඇතුළුව ගුරුවරුන් තිදෙනෙකු පමණක් ඉගැන්වීමේ කටයුතුවල නිරත බව වාර්තා වෙයි. ඒ හේතුවෙන් අදාළ පාසලට තවත් ගුරුවරුන් තිදෙනෙකුවත් ලබා දෙන ලෙස ඉල්ලා මව්පියන් මෙම උද්ඝෝෂණයේ නිරතවු බව අද දෙරණ වාර්තාකරු සඳහන් කළේය. කෙසේ වෙතත් මව්පියන්ගේ ඉල්ලීම සලකා බැලු අනුරාධපුර පළාත් අධ්‍යාපන අමාත්‍යවරයා අදාළ පාසලට හෙට(12) දිනයේ සිට ගුරුවරුන් දෙදෙනෙකු ලබා දෙන බවට පොරොන්දු වී ඇති බව වාර්තා වෙයි.", "URL": "https://sinhala.adaderana.lk/news.php?nid=43895", "Category": null, "Parent URL": null}