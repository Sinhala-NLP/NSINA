{"Source": "Adaderana", "Timestamp": "October 1, 2015 04:10 pm", "Headline": "අපයෝජකයෙකු‍ට ඇප දුන්නාට කඩුගන්නාව අවහිර කරයි", "News Content": "විරෝධතාවක් හේතුවෙන් මහනුවර - කොළඹ ප්‍රධාන මාර්ගය කඩුගන්නාව ප්‍රදේශයෙන් අවහිර වී තිබේ.මේ හේතුවෙන් එම මාර්ගයේ රථවාහන ධාවනයට බාධා එල්ල වී ඇති බව පොලීසිය පවසයි.ලිංගික අපයෝජන සිද්ධියක් සම්බන්ධයෙන් අත්අඩංගුවට ගත් සැකකරුවෙකුට ඇප ලබාදීමට එරෙහිව මෙම විරෝධතාව පවත්වන බව වාර්තා වේ.මේ අතර සේයා සදෙව්මි ඝාතනය සම්බන්ධයෙන් මරණ දඬුවම ක්‍රියාත්මක කරන ලෙස ඉල්ලා කදුරුවෙල ප්‍රදේශයේදී විරෝධතාවක් පවත්වා තිබේ.අද දහවල් පැවති මෙම විරෝධතාව හේතුවෙන් පොළොන්නරුව-කදුරුවෙල ප්‍රධාන මාර්ගයේ රථ වාහන ධාවනයට බාධා එල්ල වූ බව පොලීසිය පවසයි.", "URL": "https://sinhala.adaderana.lk/news.php?nid=54202", "Category": null, "Parent URL": null}