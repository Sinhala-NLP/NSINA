{"Source": "Adaderana", "Timestamp": "December 18, 2018 09:12 am", "Headline": "වෙළඳ සැලට කඩා වැදුන මෝටර් රථය කතක් බිලි ගනී", "News Content": "බුලත්සිංහල - හොරණ මාර්ගයේ කිලෝමීටර් 52 කණුව ආසන්නයේ දී සිදුවු අනතුරකින් කාන්තාවක් මියගොස් තිබේ. හොරණ දෙස සිට බුලත්සිංහල දෙසට ධාවනය වු මෝටර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන වෙළෙඳසැලක් තුළට කඩා වැදීමෙන් අනතුර සිදුව ඇති බව පොලීසිය සඳහන් කළේය. එම අවස්ථාවේ වෙළෙඳසැල තුළ සිටි කාන්තාවන් දෙදෙනෙකු බරපතළ තුවාල ලබා හොරණ රෝහලට ඇතුළත් කිරීමේ දී එක් කාන්තාවක් මියගොස් තිබේ. මියගොස් ඇත්තේ වෙදගේවත්ත, ගෝවින්න ප්‍රදේශයේ පදිංචිව සිටි 55 හැවිරිදි කාන්තාවකි. අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර බුලත්සිංහල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=100911", "Category": null, "Parent URL": null}