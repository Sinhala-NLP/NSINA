{"Source": "Adaderana", "Timestamp": "September 24, 2011 11:45 am", "Headline": "වන අලියෙක් හදිසියේ වැල්ලවායට ඇවිත් ", "News Content": "වන අලියෙකු හදිසියේම වැල්ලවාය නගරය වෙත පැමිණීම හේතුවෙන් නගරවාසීන් දුෂ්කරතාවයට පත්ව සිටියි. අද(24) පෙරවරුවේ කොස්ලන්ද වනයේ සිට මෙම අලියා වැල්ලවාය නගරය වෙත පැමිණ ඇති බව අද දෙරණ වාර්තාකරු සඳහන් කළේය. දැනට වැල්ලවාය පොලිසිය සහ ප්‍රාදේශීය ‍ලේකම් කාර්යාලය අවට මෙම වන අලියා සැරිසරමින් සිටින බවට අද දෙරණ වාර්තාකරු පැවසුවේය. තවත් වන අලින් පස් දෙනෙකු වැල්ලවාය නගරයට කිලෝමීටර් 3 ක් පමණ දුරින් රැදී සිටින බව අද දෙරණ වාර්තාකරු සඳහන් කළේය. කෙසේවෙතත් නගරය වෙත පැමිණි වන අලියා පලවා හැරීම සඳහා වනජීවී නිලධාරීන් ද මේ වන විට පැමිණ සිටින බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=18934", "Category": null, "Parent URL": null}