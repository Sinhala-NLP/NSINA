{"Source": "Adaderana", "Timestamp": "August 7, 2016 10:26 am", "Headline": " වැට් බදු සංශෝධන පනත් කෙටුම්පතට සහය දෙනවා", "News Content": "වැට් බදු සංශෝධන පනත් කෙටුම්පත සඳහා සහය ලබා දෙන බව විශේෂ කාර්යය භාර්ය අමාත්‍ය ආචාර්ය සරත් අමුණුගම මහතා පවසයි.මල්වතු සහ අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය.මේ අතර රටේ ආර්ථිකය කෙසේ හෝ ගොඩනැගීමේ අරමුණ ඇතිව වත්මන් ආණ්ඩුවට බදු ඉහළ නැංවීමට සිදුව ඇති බව මහා නගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.පසුගිය ආණ්ඩුව ලබා ගත් ණය ගෙවීම සඳහා මෙම බදු අය කරගනු ලබන බව අමාත්‍යවරයා සඳහන් කළේය.අනුරාධපුර ප්‍රදේශයේ පැවැති උත්සවයකට එක්වෙමින් අමාත්‍ය පාඨලී චම්පික රණවක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=62832", "Category": null, "Parent URL": null}