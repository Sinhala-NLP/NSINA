{"Source": "Adaderana", "Timestamp": "January 14, 2018 09:26 pm", "Headline": "බලපත්‍ර නැතුව මත්පැන් විකුණූ අයෙක් අත්අඩංගුවට", "News Content": "තලවාකැලේ ලිදුල පොලිස් වසමට අයත් නාගසේන මිල්ටන් වතුයායේ වතු නිවාසයක් තුළ බලපත‍්‍රයක් නොමැතිව ඉතා රහසිගතව පවත්වාගෙන ගිය මත්පැන් සැලැක් වැටලීමට තලවාකැලේ පොලිස් විශේෂ කාර්ය බලකායේ නිළධාරින් සමත්වී ඇත. මෙම සැකකරු කාලයක් තිස්සේ මෙසේ බලපත‍්‍රයක් නොමැතිව වතුකම්කරුවන්ට ඉතා අධික මිළකට මත්පැන් අලෙවි කිරිමේ ජාවාරමේ නිරතව සිට ඇති බව පොලිස් විශේෂ කාර්ය බලකායේ නිලධාරින් කියා සිටියේය. සැකකරු අත්අඩංගුවට ගන්නා අවස්ථාවේ ඔහු සන්තකයේ තිබී මත්පැන් බෝතල් බියර් ටින් විශාල ප‍්‍රමාණයක් අත්අඩංගුවට ගත් බව එම වැටලීම සිදුකළ පොලිස් විශේෂ කාර්ය බලකායේ නිලධාරින් කියා සිටියේය. අත්අඩංගුවට ගත් සැකකරු සහ මත්පැන් තොගය අධිකරණය වෙත ඉදිරිපත් කිරිම සඳහා ලිදුල පොලිසිය වෙත භාර දී තිබේ.", "URL": "https://sinhala.adaderana.lk/news.php?nid=82967", "Category": null, "Parent URL": null}