{"Source": "Adaderana", "Timestamp": "January 14, 2013 09:50 am", "Headline": "පොඩි සද්දන්තයෙක් සමුගනියි", "News Content": "කරුවලගස්වැව ප්‍රාදේශීය ලේකම් කොට්ඨාසයේ එරමුදුගස්වැව ගමේ මඩ වලක වැටී මිය ගොස් සිටි මාස 05 ක් පමණ වයසැති වන අලි පැටවයෙකුගේ සිරුරක් ප්‍රදේශවාසීන් විසින් සොයා ගෙන වන ජීවී නිළධාරීන් වෙත බාර දී ඇත. මෙම වන අලි පැටවා වැඩිහිටි වන අලින්ට යටවීමෙන් මිය ගොස් ඇති බව ප්‍රදේශවාසීන්ගේ මතය වී තිබේ. කිසියම් රෝගී තත්ත්වයක් මෙම මරණයට හේතු විය හැකි බව නමුත් වන ජීවී නිළධාරීන් පවසයි. වන අලි පැටවා මිය ගොස් ඇති ආකාරය ඡායාරූපයේ වේ. ඡායාරූපය - ජුඩ් සමන්ත", "URL": "https://sinhala.adaderana.lk/news.php?nid=30747", "Category": null, "Parent URL": null}