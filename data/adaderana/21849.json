{"Source": "Adaderana", "Timestamp": "February 3, 2012 10:13 am", "Headline": "දැයට කිරුළ පාපැදි සවාරියේ අවසන් අදියර අදයි", "News Content": "අනුරාධපු‍රයේ දී ආරම්භ වන දැයට කිරුළ ප්‍රදර්ශනයට සමගාමීව පැවැත්වෙන දැයට කිරුළ පාපැදි සවාරියේ අවසන් අදියර අද (03) ක්‍රියාත්මක වේ. මාතලේ සිට අනුරාධපුරය දක්වා පාපැදි ධාවන තරගය අද දිනයේ පැවැත්වීමට නියමිතය. අදියර තුනකින් පැවති පාපැදි තරගාවලිය පෙරේදා තංගල්ලෙන් ආරම්භ වූ අතර පළමු අදියර රුවන්වැල්ලෙන් අවසන් විය. ඊයේ රුවන්වැල්ලෙන් ආරම්භ වූ දෙවන අදියර මාතලේ දක්වා පැමිණි අතර ශ්‍රී ලංකා යුද හමුදාවේ වසන්ත හරිස්චන්ද්‍ර ක්‍රීඩකයා දෙවන අදියරේ පෙරමුණ ගත්තේය. ශ්‍රී ලංකා යුද හමුදාවේ තිලිණ ද සිල්වා දෙවන ස්ථානයටත් ශ්‍රී ලංකා පොලිසියේ මොහොමඩ් තාලිෆ් තුන්වැනියා ලෙසත් තරගය අවසන් කළේය. මේ අනුව තිලිණ සිල්වා ක්‍රීඩකයාට සමස්ත තරගයේ ප්‍රථම ස්ථානය හිමිව ඇත.", "URL": "https://sinhala.adaderana.lk/news.php?nid=21849", "Category": null, "Parent URL": null}