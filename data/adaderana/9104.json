{"Source": "Adaderana", "Timestamp": "June 19, 2010 04:48 pm", "Headline": "සෞඛ්‍යදාන නිර්මාතෘගේ අවසන් කටයුතු සඳුදා", "News Content": "අභාවප්‍රාප්ත ශ්‍රී ලංකා සෞඛ්‍ය දාන ව්‍යාපාරයේ නිර්මාතෘ සම්මානනීය අධ්‍යක්ෂ ජෙනරාල් දොස්තර වජිරනාත් ලක්ෂ්මන් ද සිල්වා මහතාගේ අවසන් කටයුතු 21 වන සඳුදා දින පස්වරු 2 .30 ට මොරටුවේදී සිදුකිරීමට නියමිතය. මියයන විට ඒ මහතා 81 වන වියෙහි පසුවිය. වෛද්‍ය වජිරනාත් ලක්ෂ්මන් ද සිල්වා මහතා කොළඹ විශ්ව විද්‍යාලයේ වෛද්‍ය පීඨයේ වෛද්‍ය උපාධිය ද, ලන්ඩන් විශ්ව විද්‍යාලයෙන් මහජන සෞඛ්‍ය පිළිබඳව උපාධියක් ද ලබා තිබේ. ඒ මහතා 1960 මාර්තු මාසයේදී ශ්‍රී ලංකා සෞඛ්‍යදාන ව්‍යාපාරය බිහිකරනු ලැබීය. සුව සේවය හරහා ප්‍රජා සංවර්ධනයට හා සමාජ සේවයට කැපවූ වෛද්‍ය අමරනාත් සිල්වා මහතාට ලෝ ප්‍රකට ඇල්බර්ට් ස්වට්සර් සම්මානය ද 2000 වසරේදී පිරිනැමුණි.", "URL": "https://sinhala.adaderana.lk/news.php?nid=9104", "Category": null, "Parent URL": null}