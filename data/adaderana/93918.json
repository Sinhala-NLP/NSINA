{"Source": "Adaderana", "Timestamp": "August 6, 2018 01:44 pm", "Headline": "විපක්ෂනායක ධුරය  ඒකාබද්ධයට හිමි විය යුතුයි", "News Content": "විපක්ෂනායක ධුරය ඒකාබද්ධ විපක්ෂයට ලබා දෙන ලෙස කතානායකවරයාට දැනුම් දි ඇත්තේ හේතු දෙකක් ඇතිව බව පිවිතුරු හෙළ උරුමයේ නායක පාර්ලිමේන්තු මන්ත්‍රි උදය ගම්මන්පිල මහතා පවසයි. එයින් දේශපාලනික හේතුවක් වන්නේ වත්මන් විපක්ෂනායක ආර් සම්බන්ධන මහතා සැම අවස්ථාවකදිම ආණ්ඩුවට පක්ෂපාති ලෙස කටයුතු කරමින් ආණ්ඩුවේ වලිගයක් ලෙස කටයුතු කිරිම බවය. අනෙක් හේතුව ලෙස මන්ත්‍රීවරයා පෙන්වා දෙන්නේ වත්මන් විපක්ෂයේ සිටින සමාජිකයන්ට වඩා ඒකාබද්ධයේ සිටින මන්ත්‍රිවරුන් සංඛාව ඉහළ බවය. තවද විපක්ෂනායධුරය සම්බන්දයෙක් ආණ්ඩුව කටයුතු කිරිමට කිසිදු අවශ්‍යතාවයක් නොමැති බවත් එම ධුරය ඒකාබද්ධ විපක්ෂයට හිම වුවහොත් විපක්ෂ නායකයා කවුරුන්ද යන්න ඒකාබද්ධයේ කැමැත්ත මත සිදු වන බවද මන්ත්‍රිවරයා පැවසීය. වැඩිදුරටත් අදහස් දැක්වු මන්ත්‍රීවරයා පැවසුවේ ඒකාබද්ධ විපක්ෂයට , විපක්ෂනායක ධුරය හිමි වුවහොත් පාර්ලිමේන්තු මන්ත්‍රි දිනේෂ් ගුනවර්ධන මහතා එම ධුරයට පත් කිරිම ඒකමතිකව තීරනය කර ඇති බවය. පාර්ලිමේන්තු මන්ත්‍රි උදය ගම්මන්පිල මහතා මේ බව ප්‍රකාශ කළේ එම පක්ෂ කාර්යාලයේ අද (06) පැවති මාධ්‍ය හමුවක් අමතමින්.", "URL": "https://sinhala.adaderana.lk/news.php?nid=93918", "Category": null, "Parent URL": null}