{"Source": "Adaderana", "Timestamp": "January 30, 2018 06:43 am", "Headline": "අවස්ථාවාදීන් එලවන හැටි ජනපති පවසයි", "News Content": "දූෂිත මෙන්ම අවස්ථාවාදී දේශපාලනඥයින් පළවා හැරීමේ සටනට පෙබරවාරි 10 වන දින රටේ ජනතාව ඒකරාශී විය යුතු බව ජනාධිපති මෛත‍්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ බුලත්කොළයට හැර අන් සෑම පක්ෂයකටම ලබාදෙන ඡන්දය දූෂිත දේශපාලනය ශක්තිමත් කිරීමට ලබාදෙන ඡන්දයක් බවයි. 19 වන සංශෝධනය සිදුකිරීමත් සමග අද රට පාලනය කරන්නේ රජෙක් හෝ ජනාධිපතිවරයෙක් නොව රටේ ජනතාව විසින් බව ජනාධිපති මෛත‍්‍රීපාල සිරිසේන මහතා පවසයි. මාතලේ ප‍්‍රදේශයේ පැවති ජනහමුවක් අමතමින් ජනාධිපති මෛත‍්‍රීපාල සිරිසේන මහතා මෙම අදහස් පල කළේය.", "URL": "https://sinhala.adaderana.lk/news.php?nid=83765", "Category": null, "Parent URL": null}