{"Source": "Adaderana", "Timestamp": "May 28, 2012 11:27 am", "Headline": "  ළිඳක් කපමින් සිටියදී එක් අයෙක් පස්වලට යටවී මරුදකියි-දෙදෙනකුට තුවාලයි", "News Content": "ළිඳක් හාරමින් සිටියදී එහි ඉවුර කඩා වැටීමෙන් පස් වලට යටවී පුද්ගලයෙකු ජීවිතක්ෂයට පත්ව ඇති බව පොලීසිය පවසයි. ඊයේ දිනයේ වැල්ලව පොලිස් බල ප්‍රදේශයේ නෙළුම් පොකුණ-ලංදේසි වත්ත ප‍්‍රදේශයේ ළිඳක් කපමින් සිටි පුද්ගලයින් තිදෙනෙකු ළිඳේ ඉවුර කඩා වැටීමෙන් පස් වලට යටවීමෙන් තුවාල ලබා වැල්ලව ග‍්‍රාමීය රෝහලට ඇතුළත් කරන ලදී. ඉන් පසුව වැඩිදුර ප‍්‍රතිකාර සඳහා ඔවුන් කුරුණෑගල රෝහලට මාරු කර යවා ඇති අතර එහිදී එක් තුවාලකරුවකු මියගොස් ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 29 ක් වූ ජයකොඩි ආරච්චිලාගේ විපුලරත්න නැමැති සියඹලාගස්තැන්න,වැල්ලව ලිපිනයේ පදිංචිකරුවෙකි. වැල්ලව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24571", "Category": null, "Parent URL": null}