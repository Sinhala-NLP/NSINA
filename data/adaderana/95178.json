{"Source": "Adaderana", "Timestamp": "August 29, 2018 09:24 am", "Headline": "ප්‍රකාශයක් දෙන්න ගෝඨා ජනපති කොමිසමට යයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා අද(29) පෙරවරුවේ ශ්‍රී ලංකන් එයාර්ලයින්ස් සහ මිහින් ලංකා ආයතනවල අක්‍රමිකතා විමර්ශනය කිරීමේ ජනාධිපති පරීක්ෂණ කොමිසම වෙත පැමිණියේය. ඒ එම කොමිසමට අනුබද්ධ අපරාධ පරීක්ෂණ දෙපාර්තමේන්තු නිලධාරීන් හමුවේ ප්‍රකාශයක් ලබාදීම සඳහා එහි පෙනී සිටින ලෙස කොමිසම සිදුකළ දැනුම් දීමකට අනුවයි. ගෝඨාභය රාජපක්ෂ මහතා අද පෙරවරු 9 .15 ට පමණ ජනපති කොමිසම වෙත පැමිණි බව අප වාර්තාකරු පැවසීය. එමෙන්ම හිටපු මුදල් අමාත්‍යාංශ ලේකම් ,පී.බී. ජයසුන්දර සහ ලලිත් වීරතුංග යන මහත්වරුන්ද එහි පැමිණි බව එහි සිටින අද දෙරණ වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=95178", "Category": null, "Parent URL": null}