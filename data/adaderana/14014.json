{"Source": "Adaderana", "Timestamp": "February 6, 2011 11:47 am", "Headline": "නිට්ටඹුවේ රිය අනතුරෙන් එක් අයෙකු මරුට-පස් දෙනෙකුට තුවාලයි", "News Content": "කොළඹ, මහනුවර ප‍්‍රධාන මාර්ගයේ හොරගොල්ල ප‍්‍රදේශයේ සිදු වූ රිය අනතුරකින් පුද්ගලයකු ජිවිතක්ෂයට පත්ව තිබේ.. බස් රථයක් සහ මෝටර් රථයක් එකිනෙක ගැටීමෙන් මෙම අනතුර සිදු වී ඇති බවයි නිට්ටඹුව පොලිසිය පවසයි. අනතුරින් තවත් පුද්ගලයින් 05 දෙනෙකු තුවාල ලබා ප‍්‍රතිකාර සඳහා වතුපිටිවල රෝහලට ඇතුළත් කර තිබේ. මේ අතර රත්නපුර, අවිස්සාවේල්ල ප‍්‍රධාන මාර්ගයේ ගැටහැත්ත ප‍්‍රදේශයේ සිදු වූ රිය අනතුරකින් පුද්ගලයකු ජීවිතක්ෂයට පත් වී ඇති බව අවිස්සාවේල්ල පොලිසිය පවසයි. යතුරු පැදියක පදිකයකු ගැටීමෙන් මෙම අනතුර සිදු ව ඇති බව වාර්තා වේ. අනතුරින් පදිකයා මිය ගොස් ඇති අතර තුවාල ලැබූ යතුරුපැදිකරු ප‍්‍රතිකාර සඳහා අවිස්සාවේල්ල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=14014", "Category": null, "Parent URL": null}