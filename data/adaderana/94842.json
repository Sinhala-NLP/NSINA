{"Source": "Adaderana", "Timestamp": "August 22, 2018 02:47 pm", "Headline": "හදන්න හදන්න ගෙවල් කඩන අලි-CCTVදර්ශන සහිතයි", "News Content": "තිස්සමහාරාම, ජූල් පල්ලම, කොයිගහ වැව ප්‍රදේශයට මේ දිනවල වන අලි තර්ජනයක් හේතුවෙන් ගම්මුන් මහත් අපහසුතාවයට පත්ව තිබේ. මේ දින කීපය තුළදීම වල් අලි කීප දෙනෙක් රාත්‍රී කාලයේ නිවාසවලට කඩා වැදී ඇති අයුරු සී.සී.ටීවී දර්ශන තුළින් අද දෙරණට වාර්තා විය. දින 3 ක් පුරා වන අලීන් පැමිණ එකම කුස්සිය කඩා කෑම සොයන අයුරු එම දර්ශනවල ඇතුළත් වෙයි. දින දෙකකට ඉහතදී එම ප්‍රදේශයේ “සීට්“ සෙවිලි කල කුඩා නිවසක් සහමුලින්ම පෙරළා බිමට සමතලා කර තිබේ. නිවසේ හිමිකරු ඇතුළු පිරිස පණ බේරා ගෙන ඇත්තේ දිව ගොස්ය. කෙසේ වෙතත් මෙම ගම්මුන් පවසා සිටින්නේ වනජීවි නිලධාරීන්ගෙන් කිසිදු පිළිසරණක් මෙතෙක් හිමිව නොමැති බවත්, අලි වෙඩි ගෙනැවිත් දීමෙන් ඔවුන් ඇඟ බේරා ගෙන සිටින බවයි. ලංකාවේ හොඳම අමාත්‍යවරයෙක් වන සරත් ෆොන්සේකා අමාත්‍යවරයාට මෙම ගැටළුවට විසඳුම් ලබා දිය නොහැකි ද යන්න ගම්මුන් ප්‍රශ්න කරයි.", "URL": "https://sinhala.adaderana.lk/news.php?nid=94842", "Category": null, "Parent URL": null}