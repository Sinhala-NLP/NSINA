{"Source": "Adaderana", "Timestamp": "October 28, 2012 11:48 am", "Headline": "නැගෙනහිර, ඊසානදිග සහ උතුරු මුහුදේ කටයුතුවල දී ප්‍රවේශමෙන්", "News Content": "මධ්‍යම බෙංගාල බොක්කේ පැවති අඩු පීඩන තත්වය අද (28) උදෑසන වන විට පීඩන අවපාතයක් දක්වා වර්ධනය වී ඇතැයි කාලගුණ විද්‍යා දෙපාර්තමේන්තුව පවසයි. ඒ හේතුවෙන් තද සුළං, වැසි සහ මුහුදේ රළු ස්වභාවය ඇති විය හැකි බව ඔවුන් පෙන්වාදෙයි. දිවයිනේ නැගෙනහිර, උතුරු සහ උතුරුමැද පළාත්වල කඩින් කඩ වැසි හෝ ගිගුරුම් සහිත වැසි ඇති විය හැකි අතර එම ප්‍රදේශවල තාවකාලිකව තරමක තද සුළං ද ඇති විය හැකි බව එම දෙපාර්තමේන්තුව සඳහන් කරයි. මේ නිසාවෙන් දිවයිනේ නැගෙනහිර, ඊසානදිග සහ උතුරු ගැඹුරු මුහුදු ප්‍රදේශවල ධීවර කටයුතුවල යෙදීමේ දී වඩා සැලකිලිමත් විය යුතුය.", "URL": "https://sinhala.adaderana.lk/news.php?nid=28684", "Category": null, "Parent URL": null}