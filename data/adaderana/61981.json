{"Source": "Adaderana", "Timestamp": "July 12, 2016 10:30 am", "Headline": "  3ක් මරු‍ට-5ක් රෝහලට", "News Content": "යාපනය ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ.වෑන් රථයක් මාර්ගයෙන් ඉවතට පැන විදුලිපහන් කණුවක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් වෑන් රථයේ ගමන්ගත් පුද්ගලයින් පස් දෙනෙකු තුවාල ලබා යාපනය රෝහලට ඇතුළත් කිරීමෙන් අනතුරුව ඉන් එක් අයෙකු මියගොස් තිබේ.මියගොස් ඇත්තේ කොකුවිල් ප්‍රදේශයේ පදිංචිව සිටි 48 හැවිරිදි අයෙකි.අනතුර සම්බන්ධයෙන් යාපනය පොලීසිය වැඩිදුර විමර්ශන සිදුකරයි. මේ අතර කතරගම ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ.අදාළ පුද්ගලයා වෑන් රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා කතරගම රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කොස්ලන්ද ප්‍රදේශයේ පදිංචිව සිටි 72 අයෙකි. මේ අතර මින්නේරිය ප්‍රදේශයේ දී සිදුවු යතුරුපැදි අනතුරකින් පුද්ගලයෙකු මියගොස් තිබේ.පොළොන්නරුව දෙස සිට හබරන දෙසට ධාවනය වූ යතුරුපැදියක් ඊට විරුද්ධ දෙසින් පැමිණි තවත් යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පැදිකරුවන් දෙදෙනා හිගුරක්ගොඩ රෝහලට ඇතුළත් කර තිබේඑහිදි බරපතළ තත්ත්වයේ පසුවු එක් යතුරුපැදිකරුවෙකු වැඩිදුර ප්‍රතිකාර සඳහා පොළොන්නරුව රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය.මියගොස් ඇත්තේ මින්නේරිය ප්‍රදේශයේ පදිංචිව සිටි 65 හැවිරිදි අයෙකි.අනතුර සම්බන්ධයෙන් මින්නේරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61981", "Category": null, "Parent URL": null}