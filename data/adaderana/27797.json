{"Source": "Adaderana", "Timestamp": "September 27, 2012 04:30 pm", "Headline": "ඇතුළු වූ 8යි ඇතුළුවෙන්න සූදානමින් සිටි 8යි දෙගොල්ලොම මාට්ටු", "News Content": "පුරාවිද්‍යාත්මක වටිනාකමක් සහිත ඵෛතිහාසික රැස් වෙහෙර රක්ෂිතයට අනවසරයෙන් ඇතුළු වූ සැකකරුවන් 8 දෙනෙකු සහ ඇතුළුවීමට සූදානමින් සිටි තවත් 8 දෙනෙකු මීගලෑව පොලීසිය විසින් අත්අඩංගුවට ගෙන තිබේ. මීගලෑව පොලීසිය ලද තොරතුරක් අනුව සිදුකළ විමර්ශනයක දී අදාළ සැකකරුවන් අත්අඩංගුවට ගත් බව සඳහන්ය. සැකකරුවන් කුරුණෑගල, ගාල්ල, කුලියාපිටිය, පොතුහැර, වලපනේ, ඇහැළියගොඩ, ගලේවෙළ සහ වීරවිල පදිංචිකරුවන් බව පොලීසිය පවසයි. මොවුන් අද (27) දින ගල්ගමුව ‍මහේස්ත්‍රාත් හමුවට ඉදිරිපත් කිරීමට නියමිතය. මීගලෑව පොලීසිය මේ සම්බන්ධ‍යෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27797", "Category": null, "Parent URL": null}