{"Source": "Adaderana", "Timestamp": "January 14, 2013 11:15 am", "Headline": "බොරු කිඹුලා ගාල්ල කළඹයි", "News Content": "ගාල්ල දුම්රිය ස්ථානයට කිඹුලෙකු සහිත ඇසුරුමක් ලැබී ඇති බවට පැතිර ගිය ආරංචියක් හේතුවෙන් නගරවාසින් කලබලයට පත්ව තිබේ. මීරිගම ප‍්‍රදේශයේ සිට ගාල්ල වංචාවල ප‍්‍රදේශයේ පදිංචිකරුවෙකුට ලබාදීම සඳහා එම කිඹුලෙකු බවට සැකකරන ඇසුරුම යොමු කර තිබුණු බවට තොරතුරු ලැබී තිබුණි. පසුව දුම්රිය ස්ථානයේ නිලධාරීන් විසින් සැක සහිත ඇසුරුම පරීක්ෂා කර තිබේ. කිතුල් රැහැන්වලින් සකසන ලද අඩි 14 ක් පමණ දිග කිඹුලෙකුගේ ආකෘතියක් එම ඇසුරුමේ තිබූ බව ගාල්ල දුම්රිය ස්ථානාධිපතිවරයා ප‍්‍රකාශ කළේය.", "URL": "https://sinhala.adaderana.lk/news.php?nid=30752", "Category": null, "Parent URL": null}