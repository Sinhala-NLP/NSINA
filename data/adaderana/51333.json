{"Source": "Adaderana", "Timestamp": "May 14, 2015 02:19 pm", "Headline": "මෝඩි චීනයට!", "News Content": "ඉන්දීය අග්‍රාමාත්‍ය නරේන්ද්‍ර මෝඩී සිය චීන නිල සංචාරය ආරම්භ කර තිබේ. අගමැතිවරයා ඇතුළු ඉන්දීය දූත පිරිස අද උදෑසන චීනයට ළඟා වී ඇත.චීනයේ ශියෑන් ගුවන්තොටුපළ වෙත පැමිණි නරේන්ද්‍ර මෝඩි අග්‍රාමාත්‍යවරයා ඇතුළු දූත පිරිස චීන රජය විසින් ඉතා උණුසුම් ආකාරයෙන් පිළිගෙන ඇති බව සඳහන්ය.චීන සංචාරය තුළදී ඉන්දීය අග්‍රාමාත්‍යවරයා චීන ජනාධිපති ශි ජින් පින් ඇතුළු රජයේ ඉහළපෙළේ නිළධාරින් හමුවී සාකච්ඡා පැවැත්වීමට නියමිතව ඇත.එමෙන්ම නරේන්ද්‍ර මෝඩිගේ තෙදින නිල සංචාරය තුළදී දෙරට අතර වෙළඳ ගිවිසුම් 20කට ද අත්සන් තැබීමට සැලසුම් කර ඇති බවද විදෙස් මාධ්‍ය වාර්තා කළේය.චීන සංචාරයෙන් අනතුරුව ඉන්දීය අගමැතිවරයා දකුණු කොරියාවේ සහ මොංගෝලියාවේ සංචාරය කිරීමට නියමිතව තිබේ.", "URL": "https://sinhala.adaderana.lk/news.php?nid=51333", "Category": null, "Parent URL": null}