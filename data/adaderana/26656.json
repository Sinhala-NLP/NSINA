{"Source": "Adaderana", "Timestamp": "August 17, 2012 01:30 pm", "Headline": "තංගල්ල දූෂණ සිද්ධියේ හෝටල් හිමිකරු තනිවෙයි-සෙසු අයට ඇප", "News Content": "තංගල්ල ප්‍රදේශයේදී 14 හැවිරිදි බාල වයස්කාර දැරියක අපයෝජනයට ලක් කිරීම සම්බන්ධයෙන් රක්ෂිත බන්ධනාගාර ගතකර සිටි තවත් සැකකරුවන් 9 ‍දෙනෙකු ඇප මත මුදා හැර තිබේ. තංගල්ල මහේස්ත්‍රාත් අධිකරණය වෙත සැකකරුවන් අද (17) ඉදිරිපත් කිරීමෙන් පසු රුපියල් 25,000 බැගින් මුදල් ඇප සහ එක් අයෙකුට රුපියල් දශ ලක්ෂය බැගින් ශරීර ඇප දෙකක් මත මුදා හරින ලෙස එහිදී නියෝග කෙරිණි. මීට පෙරද සැකකරුවන් 11 දෙනෙකු ඇප මත මුදා හැර තිබිණි. ඒ අනුව සිද්ධිය සම්බන්ධයෙන් අත්අඩංගුවට ගත් සැකකරුවන් 21 දෙනා අතුරින් හෝටල් හිමිකරු හැර තංගල්ල ප්‍රාදේශීය සභාවේ සභාපතිවරයා ඇතුලු සෙසු සියලු සැකකරුවන් මේ වන විට ඇප මත නිදහස ලබා ඇත.", "URL": "https://sinhala.adaderana.lk/news.php?nid=26656", "Category": null, "Parent URL": null}