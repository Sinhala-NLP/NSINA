{"Source": "Adaderana", "Timestamp": "May 2, 2017 06:51 am", "Headline": "ඡායාරූප ගනිමින් සිටි තරුණිය රළට ගසාගෙන ගිහින්", "News Content": "හලාවත මුහුදු වෙරළේ ඡායාරූප ගනිමින් සිටි තරුණියක මුහුදු රළ පහරක් වැදීමෙන් අනතුරුව මුහුදට වැටී අතුරුදහන්වී ඇති බව හලාවත පොලීසිය කියයි.ඊයේ(01)පස්වරු 5.10 ට පමණ මෙම අනතුර සිදුවී ඇත.මුහුදට වැටී අතුරුදහන්වී ඇත්තේ හලාවත - ඉලිප්පදෙණිය, බටහිර මුංගන්දළුව පදිංචිව සිටි ඩිල්කි ශිහාරා බිස්මන් (අවු:21) නම්වූ තරුණියකි.අතුරුදහන්වී ඇති තරුණිය පවුලේ ඥාති පිරිසක් සමග හලාවත මුහුදු වෙරළට විනෝද වීම සඳහා පැමිණ ඇත.හලාවත පොලිස් ස්ථානයට ආසන්න වෙරළේ මුහුදට පිටුපා ඔවුන් ඡායාරූප ගනිමින් සිටින විට එකවරම පැමිණ ඇති රළ පහරකට අසුවී සිව් දෙනෙකු අනතුරට ලක්වී ඇති බවත්, එම ස්ථානයේ සිටි ඔවුන් සමග පැමිණි කාන්තාවක විසින් තිදෙනෙකු බේරා ගෙන ඇති බවත් සඳහන්ය.එසේ වුවද මෙම තරුණිය මුහුදේ ගිලී අතුරුදහන්වී ඇත.අතුරුදහන්වී ඇති තරුණිය සොයා හලාවත පොලීසිය සහ ප්‍රදේශයේ ධීවරයින් ඊයේ සවස මෙහෙයුමක් ආරම්භ කර ඇති නමුත් තවමත් ඇය හමුවී නැති බව පොලීසිය පවසයි.", "URL": "https://sinhala.adaderana.lk/news.php?nid=72710", "Category": null, "Parent URL": null}