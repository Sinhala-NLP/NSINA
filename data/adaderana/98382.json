{"Source": "Adaderana", "Timestamp": "October 29, 2018 07:16 am", "Headline": "ජාතික වප් මගුල් උත්සවය ජනපති හා අගමැති ප්‍රධානත්වයෙන්", "News Content": "2018 ජාතික වප් මගුල් උත්සවය අද පැවැත්වෙයි. තිස්සමහාරාම, සඳගිරිගොඩ වෙල්යායේදී අද පෙරවරුවේදී වප් මගුල් උත්සවය පැවැත්වෙන බව කෘෂිකර්ම අමාත්‍යාංශය සඳහන් කළේය. වප් මගුල් උත්සවය ජනාධිපති මෛත්‍රීපාල සිරිසේන මහතාගේ සහ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පැවැත්විමට නියමිතව බව එම අමාත්‍යාංශයේ ප්‍රකාශකයෙකු පැවසුවේය. මහ කන්නයේ කුඹුරු අස්වැද්දීම නිල වශයෙන් ආරම්භ කිරීම චාරිත්‍රානූකූලව රාජ්‍ය නායකයාගේ ප්‍රධානත්වයෙන් මෙලෙස වප් මගුල් උත්සවයේදී සිදු කරයි. මහ කන්නය සඳහා කුඹුරු අස්වැද්දීමට ප්‍රධාන ජලාශවලින් වාරි ජලය නිකුත් කිරීම පසුගියදා ආරම්භ කෙරුණු බව කෘෂිකර්ම අමාත්‍යාංශය පැවසීය.", "URL": "https://sinhala.adaderana.lk/news.php?nid=98382", "Category": null, "Parent URL": null}