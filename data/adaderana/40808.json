{"Source": "Adaderana", "Timestamp": "February 1, 2014 02:14 pm", "Headline": "අනාරක්ෂිත දුම්රිය හරස් මග රියදුරුට මරු කැඳවයි", "News Content": "අඟුලාන, පොලිස්ථානය ආසන්නයේ අනාරක්ෂිත දුම්රිය හරස් මාර්ගයක සිදුවු අනතුරකින් පුද්ගලයෙකු මියගොස් තිබේ. රත්මලාන දෙස සිට අඟුලාන දෙසට ධාවනය වු ලොරියක්, කොළඹ සිට මාතර දක්වා ධාවනය වු සීඝ්‍රගාමී දුම්රියක ගැටීමෙන් අනතුර සිදුව ඇති බව පොලිසිය සඳහන් කළේය. අද උදෑසන සිදුවු අනතුරෙන් මියගොස් ඇත්තේ ලොරි රථයේ රියදුරු ලෙස කටයුතු කළ තිස් දෙහැවිරිදි බදුල්ල, බදුලුඔය ප්‍රදේශයේ පදිංචිව සිටි අයෙකි. මෘත ශරීරය කළුබෝවිල රෝහලේ තැන්පත් කර ඇති අතර අනතුර සම්බන්ධයෙන් අඟුලාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40808", "Category": null, "Parent URL": null}