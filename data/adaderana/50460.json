{"Source": "Adaderana", "Timestamp": "April 6, 2015 09:04 am", "Headline": "19 එරෙහි පෙත්සම් අදත් විභාගයට ගනියි ", "News Content": "රජය විසින් පාර්ලිමේන්තුවට ඉදිරිපත් කළ ආණ්ඩුක්‍රම ව්‍යවස්ථාවේ 19 වන සංශෝධනයට එරෙහිව ඉදිරිපත්ව ඇති පෙත්සම් අද දිනයේදිත් විභාගයට ගැනිමට නියමිතව තිබේ.ඒ අනුව අද(16) දිනයේදී නිතිපතිවරයාගේ දේශනය සිදුකෙරන බව වාර්තා වෙයි.පාර්ලිමේන්තුවට ඉදිරිපත් කරන ලද ආණ්ඩුක්‍රම ව්‍යවස්ථාවේ 19 වන සංශෝධනයට අදාළව ඉදිරිපත්ව ඇති පෙත්සම් ත්‍රිපුද්ගල විනිසුරු මඩුල්ලක් හමුවේ සළකා බැලිම පසුගියදා ආරම්භ වුණි.අගවිනිසුරු කේ. ශ්‍රීපවන් මහතා මේ විනිසුරු මඩුල්ලේ ප්‍රධානත්වය දරණ අතර චන්ද්‍රා ඒකනායක සහ ප්‍රියසාත් ඩෙප් යන මහත්වරුන් විනිසුරු මඩුල්ලේ සෙසු සාමාජිකයින් වෙයි.ආණ්ඩුක්‍රම ව්‍යවස්ථාවේ 19 වන සංශෝධනය නීතියට පටහැනි බව පවසනමින් ශ්‍රේෂ්ඨාධීකරණයට පෙත්සම් 15ක් ඉදිරිපත්ව තිබේ.මීට අමතරව අදාළ කෙටුම්පත සම්මත කර ගැනිම සඳහා ජනමත විචාරණයක් අවශ්‍ය නොවන බව පවසමින් තවත් පෙත්සම් 5ක්ද ඉදිරිපත්ව ඇති බව සඳහන්ය.ජාතික හෙළ උරුමය විසින් අදාළ ව්‍යවස්ථා සංශෝධනය සම්මත කිරිමේදී ජනමත විචාරණයක් අවශ්‍ය බව පවසමින් නියෝගයක් නිකුත් කරන ලෙස ඉල්ලා පෙත්සමක් ගොනුකර ඇති අතර ජනතා විමුක්ති පෙරමුණ අදාළ සංශෝධනය සම්මත කිරිම සඳහා ජනමත විචාරණයක් අවශ්‍ය නොවන බවට තීන්දුවක් ලබාදෙන ලෙස ඉල්ලමින් පෙත්සමක් ගොනු කර තිබේ.", "URL": "https://sinhala.adaderana.lk/news.php?nid=50460", "Category": null, "Parent URL": null}