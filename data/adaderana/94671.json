{"Source": "Adaderana", "Timestamp": "August 19, 2018 11:54 am", "Headline": "හැටන්-නුවරඑළිය ප්‍රධාන මාර්ගයේ ස්ථාන රැසක පස්කඳු කඩා වැටෙයි", "News Content": "හැටන් - නුවරඑළිය ප්‍රධාන මාර්ගයේ බොහෝ ස්ථාන වල පස්කඳු කඩා වැටී තිබෙන අයුරු දක්නට ලැබේ. එම ස්ථාන වලින් රිය ධාවනය කිරිම එක් මංතිරුවකට සිමා කර තිබේ. ප්‍රදේශයට ඇද හැලෙන ධාරාණිපාත වර්ෂාව නිසා මෙසේ පස්කඳු කඩා වැටෙන අතර එම අවස්ථාවලදීම පස් ඉවත් කරමින් මාර්ගය යථාතත්ත්වයට පත්කල නොහැකි වී තිබෙන්නනේ නැවතත් පස් කඩා වැටෙන නිසාය. එම නිසා එම ස්ථාන වලින් රිය ධාවනය කරන අවස්ථාවන්නලදි අනවශ්‍ය හදිසි වීමකින් තොරව කල්පනාකාරීව කටයුතු කරන ලෙස පොලිසිය රියදුරන්ගෙන් ඉල්ලා සිටියි. එමෙන්ම පවතින අයහපත් කාලගුණය හේතුවෙන් උඩරට මාර්ග පද්ධතිය බෙහෙවින් ලිස්සන සුළුය. එමෙන්ම මාර්ග බොහෝ අවස්ථාවල ඝන මිඳුමෙන් වැසි පවතින බැවින් වංගු සහ ප්‍රපාත සහිත මාර්ගයේ සුපරික්ෂාකාරීව වාහනවල ප්‍රධාන ලාම්පු දල්වාගෙන ධාවනය කරන ලෙසද හෙතෙම පවසයි.", "URL": "https://sinhala.adaderana.lk/news.php?nid=94671", "Category": null, "Parent URL": null}