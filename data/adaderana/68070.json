{"Source": "Adaderana", "Timestamp": "January 13, 2017 12:06 pm", "Headline": "  අද තරඟයේ දෙවන දිනයයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර තුන්වැනි සහ අවසන් ටෙස්ට් ක්‍රිකට් තරඟයේ පළමු දිනයේදී කඩුලු 03ක් දැවී ලකුණු 338ක් ලබා ගැනීමට දකුණු අප්‍රිකානු කණ්ඩායම සමත් වුණි.කාසියේ වාසිය දිනූ දකුණු අප්‍රිකානු කණ්ඩායම ප්‍රථමයෙන් පන්දුවට පහරදීමට පිටියට පිවිසි අතර ලකුණු 45ක් තුළ ඔවුන්ගේ කඩුලු 02ක් බිඳ වැටුණි.හෂිම් අම්ලා ලකුණු 05ක් ලබා සිටියදී ලබාදුන් උඩ පන්දුව ධනංජය ද සිල්වා විසින් අතහැරීමෙන් පසු දිනය නිමා වන විට ඔහු නොදැවී ලකුණු 125ක් ලබා සිටියේය.තම සියවන ටෙස්ට් තරඟය ක්‍රීඩා කරන හෂිම් අම්ලාට පසුගිය ඉනිම 11කදී ලකුණු 50 සීමාව ඉක්මවායාමට හැකි වූයේ නැත.අම්ලා සහ ජේ.පී ඩුමිනි තුන්වන කඩුල්ල සඳහා ලකුණු 292ක සම්බන්ධතාවක් ගොඩනැගූ අතර ඩුමිනි එහිදී ලකුණු 155ක් ලබා ගත්තේය.පන්දු යැවීමේදි ලහිරු කුමාර කඩුලු 02ක් සහ ඇන්ජලෝ මැතිව්ස් එක් කඩුල්ලක් දවා ගත්තේය.අද තරඟයේ දෙවන දිනයයි.", "URL": "https://sinhala.adaderana.lk/news.php?nid=68070", "Category": null, "Parent URL": null}