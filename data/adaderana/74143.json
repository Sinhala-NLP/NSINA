{"Source": "Adaderana", "Timestamp": "June 12, 2017 11:50 am", "Headline": "ඥානසාර හිමිට එරෙහි චෝදනා පත්‍රය විභාගයට දින නියම කරයි", "News Content": "අධිකරණයට අපහාස කළ බවට චෝදනා එල්ල වී තිබෙන බොදුබල සංවිධානයේ ලේකම් පූජ්‍ය ගලගොඩ අත්තේ ඥානසාර හිමිට එරෙහිව ඉදිරිපත් කර ඇති චෝදනා පත්‍රය විභාග කිරීමට අභියාචනාධිකරණය දින නියම කර තිබේ.ඒ අනුව අදාළ චෝදනා පත්‍රය ජුලි මස 18,19 සහ 20 දිනවල විභාගයට ගැනීමට නියමිතය.මාධ්‍යෙව්දී ප්‍රගීත් එක්නැලිගොඩ මහතාගේ අතුරුදන්වීම සම්බන්ධයෙන් හෝමාගම මහේස්ත්‍රාත් අධිකරණයේදී පැවති නඩු කටයුත්තකට බාධා වන අයුරින් කටයුතු කිරීම හේතුවෙන් එවකට හෝමාගම මහේස්ත්‍රාත්වරයාව ලෙස කටයුතු කළ රංග දිසානායක මහතා විසින් අභියාචනාධිකරණයට පැමිණිල්ලක් ඉදිරිපත් කර තිබේ.ඒ අනුව නීතිපතිවරයා විසින් ගොණු කර තිබූ චෝදනා අද (12) කැඳවනු ලැබීය.එහිදී පූජ්‍ය ගලගොඩ අත්තේ ඥානසාර හිමි අධිකරණය හමුවේ පෙනී නොසිටි අතර උන් වහන්සේ වෙනුවෙන් නීතිඥවරයෙකු පෙනී සිට තිබේ.ඥානසාර හිමි අත්අඩංගුවට ගැනීම සඳහා අද(12) දිනයේ වරෙන්තු නිකුත් කරන ලෙස රජයේ නීතිඥවරයා කළ ඉල්ලීම අධිකරණය ප්‍රතික්ෂේප කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=74143", "Category": null, "Parent URL": null}