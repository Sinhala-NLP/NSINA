{"Source": "Adaderana", "Timestamp": "November 5, 2017 03:50 pm", "Headline": " කසළ තේ කිලෝ 18,550ක් එක්ක 6ක් දැලේ ", "News Content": "කසළ තේ ප්‍රවාහනය කළ පුද්ගලයින් හයදෙනෙකු වරකාපොල - දුම්මලදෙණිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කදවුරේ නිලධාරීන්ට ලද තොරතුරක් මත සිදුකළ වැටලීමකදී ලොරි රථ තුනකින් කසළ තේ ප්‍රවාහනය කරමින් සිටියදී එම සැකකරුවන් අත්අඩංගුවට ගෙන ඇති බව පොලීසිය පැවසුවේය. අදාළ ලොරි රථ තුන තුළ තිබී කසළ තේ කිලෝග්‍රෑම් 18,550ක ප්‍රමාණයක් එහිදී පොලිස් විශේෂ කාර්යය බලකාය බාරයට ගෙන තිබේ. අත්අඩංගුවට ගත් සැකකරුවන් මාතලේ, ගෙලිඔය, බූවැලිකඩ, ලිඹගහකොටුව යන ප්‍රදේශවල පදිංචිකරුවන් වන අතර ඉදිරි නීතිමය කටයුතු සඳහා ඔවුන් වරකාපොල පොලීසියට බාරදීමෙන් අනතුරුව පොලිස් ඇප මත මුදාහැර ඇති බව වාර්තා වෙයි.", "URL": "https://sinhala.adaderana.lk/news.php?nid=79532", "Category": null, "Parent URL": null}