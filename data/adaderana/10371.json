{"Source": "Adaderana", "Timestamp": "August 22, 2010 08:48 am", "Headline": "ඉන්දු -ලංකා තවත් තරගයක් අද ", "News Content": "ශ්‍රී ලංකාවේ පැවැත්වෙන තුන්කොන් ක්‍රිකට් තරගාවලියේ තවත් තරගයක් අද ශ්‍රී ලංකාව හා ඉන්දියාව අතර පැවැත්වේ. අවසන් තරඟය සඳහා සුදුසුකම් ලැබීමට ශ්‍රී ලංකා කණ්ඩායමට මෙම තරගය ජයගැනීම අනිවාර්යය වේ. පසුගිය දා නවසීලන්තය අතර පැවති තරගය වර්ෂාව හේතුවෙන් නතර කිරීමට සිදු වීම නිසා ප්‍රසාද ලකුණු සටහනේ ඉදිරියෙන් සිටින්නේ නවසීලන්ත කණඩායමය. නවසීලන්ත කණ්ඩායම ප්‍රසාද ලකුණු 7 ක් හිමි කර ගෙන සිටින අතර ශ්‍රී ලංකා කණ්ඩායමට හිමි වී ඇත්තේ ප්‍රසාද ලකුණු 6 ක් පමණි. ඉන්දීයානු කණ්ඩායම ප්‍රසාද ලකුණු 5 ක් ලබා සිටිය දී ඔවුන්ට ලබන බදාදා දිනයේ නවසීලන්ත‍ය සමග තවත් තරගයක් පැවැත්වීමට නියමිතව තිබේ. අද තරගය සඳහා අසනීප තත්ත්වය හේතුවෙන් පසුගිය තරග සඳහා සහභාගී නොවූ ඉන්දීය කණ්ඩායමේ මැද පෙළ පිතිකරු යුවරාජ් සිං සහභාගී වීමට නියමිතය.", "URL": "https://sinhala.adaderana.lk/news.php?nid=10371", "Category": null, "Parent URL": null}