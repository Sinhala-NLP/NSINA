{"Source": "Adaderana", "Timestamp": "June 21, 2010 01:00 pm", "Headline": "මත්කුඩු ජාවාරම්කරුවන් 7කට මාංචු", "News Content": "හලාවත සහ ඒ අවට ප්‍රදේශවල මත්කුඩු ජාවාරම්වල නිරත වූ සැකකරුවන් හත් දෙනෙකු අත්අඩංගුවට ගැනීමට හලාවත පොලිසියේ විශේෂ වැටලීම් ඒකකය සමත්ව තිබේ. ඔවුන් සතුව තිබූ පැකට් කරන ලද මත්කුඩු මිලිග්‍රෑම් 1023 ක් ‍ද පොලිස් භාරයට ගෙන ඇති බව සඳහන්ය. සේදවත්ත, දැදුරුඔය, මානුවන්ගම සහ ආරච්චිකට්ටුව යන ප්‍රදේශවලදී කළ මෙහෙයුම්වලදී මෙම සැකකරුවන් අත්අඩංගුවට ගත් බව පොලිසිය පවසයි. මේ වන විට ඉන් සැකකරුවන් හය දෙනෙකු රක්ෂිත බන්ධනාගාරගත කර ඇති අතර අනෙක් සැකකරු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9135", "Category": null, "Parent URL": null}