{"Source": "Adaderana", "Timestamp": "December 16, 2018 09:13 am", "Headline": "අවි ආයුධ ලඟ තබාගත් 2ක් අත්අඩංගුවට", "News Content": "අවි ආයුධ සන්තකයේ තබාගෙන සිටි පුද්ගලයින් දෙදෙනෙකු කළුතර බහුරූපල මීගහවල පාලම අසල දී අත්අඩංගුවට ගෙන තිබේ. කළුතර උතුර පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. එහිදී ඔවුන් සතුව තිබී විදේශීය රටක නිෂ්පාදිත ජීව අත්බෝම්බයක් සහ කඩු පහක් පොලීසිය භාරයට ගෙන තිබේ. අත්අඩංගුවට ගත් සැකකරුවන් ගල්පාත, හොරණ යන ප්‍රදේශවල පදිංචිකරුවන් වන අතර ඔවුන් කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=100821", "Category": null, "Parent URL": null}