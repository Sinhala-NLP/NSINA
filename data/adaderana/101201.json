{"Source": "Adaderana", "Timestamp": "December 23, 2018 08:06 pm", "Headline": "මිලියන 6ක හෙරොයින් සමඟ අයෙක් අත්අඩංගුවට", "News Content": "ලක්ෂ 60කට අධික වටිනාකමින් යුත් හෙරොයින් ග්‍රෑම් 512යි මිලිග්‍රෑම් 510ක් සමඟින් මරදාන දුම්රිය ස්ථානය අසළ දී පුද්ගලයෙකු අත්අඩංගුවට ගෙන ඇත. පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර මහතා සඳහන් කළේ සැකකරු කොළඹ 14 ප්‍රදේශයේ පදිංචි 41 හැවිරිදි පුද්ගලයෙකු බවයි. කොළඹ - දිසා දූෂණ මර්දන අංශයේ නිලධාරීන් විසින් අදාළ වැටලීම සිදුකර තිබේ. සැකකරු හෙට (24) මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=101201", "Category": null, "Parent URL": null}