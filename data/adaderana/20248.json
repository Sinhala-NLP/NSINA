{"Source": "Adaderana", "Timestamp": "November 25, 2011 08:55 am", "Headline": "ඒකල නීතිවිරෝධී මත්පැන් පෙරීමේ ස්ථානයක් වටලයි", "News Content": "ඒකල, ඔතේකැලේ ප්‍රදේශයේ පවත්වාගෙන ගිය නීතිවිරෝධී මත්පැන් පෙරීමේ ස්ථානයක් වැටලීමට පොලිසිය සමත්වී තිබේ. එහිදී මත්පැන් බෝතල් 500 ක්, ගෝඩා අඩංගු බැරල් 20 ක් සහ මත්පැන් පෙරීමට උපයෝගී කරගන්නා උපකරණ කිහිපයක් ද පොලිස් භාරයට ගෙන ඇති බව වාර්තා වේ. පොලිස් විශේෂ කාර්යය බලකායේ නිලධාරීන් කණ්ඩායමක් විසින් වැටලීම සිදුකර තිබුණි. මේ අතර හම්බෙගමුව, විශ්වමඩු ප්‍රදේශයේ දී කංසා හේන් දෙකක් වැටලූ පොලිස් විශේෂ කාර්යය බලකා‍යේ නිලධාරීන් විසින් සැකකරුවන් දෙදෙනෙකු අත්අඩංගුවට ගෙන තිබේ. හම්බෙගමුව පොලිසිය විසින් එම සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදා හැර ඇති බව වාර්තා වේ.", "URL": "https://sinhala.adaderana.lk/news.php?nid=20248", "Category": null, "Parent URL": null}