{"Source": "Adaderana", "Timestamp": "May 17, 2014 05:16 pm", "Headline": "කුරුණෑගල පොලිස් නිලධාරීවරයෙකු ඝාතන සිද්ධියට අදාළ පුද්ගලයෙක් අත්අඩංගුවට ", "News Content": "කුරුණෑගල ප්‍රදේශයේදී පොලිස් නිලධාරීන් දෙදෙනෙකු පැහැරගෙන ගොස් එක් නිලධාරියෙකු ඝාතනය කිරීමේ සිද්ධියට අදාළ සැකකාර පුද්ගලයෙකු අපරාධ පරීක්ෂණ දේපාර්තමේන්තුව විසින් අත්අඩංගුවට ගෙන තිබේ. පසුගිය දිනක කුරුණෑගල ප්‍රදේශයේ රථ වාහන රාජකාරියේ නියැලී සිට පොලිස් නිලධාරීන් දෙදෙනෙකු වෑන් රථයකින් පැමිණි පිරිසක් විසින් පැහැරගෙන ගොස් තිබුණි. එහිදී එක් පොලිස් නිලධාරීවරයෙකු පැහැරගත් පිරිස විසින් වෙඩ්තබා ඝාතනය කළ අතර අනෙක් පොලිස් නිලධාරිවරයා එම පිරිසෙන් සිය ජීවිතය බේරගෙන පැමිණ තිබුණි. කෙසේ වෙතත් සිද්ධියට සැකකාර පුද්ගලයෙකු තෙල්දෙණිය ප්‍රදේශයෙදී අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=43265", "Category": null, "Parent URL": null}