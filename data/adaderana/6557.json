{"Source": "Adaderana", "Timestamp": "February 8, 2010 11:37 am", "Headline": "අනූෂ පැල්පිට අලුත් පුටුවේ වාඩිවෙයි", "News Content": "විදුලි සංදේශ නියාමන කොමිෂන් සභාවේ නව අධ්‍යක්ෂ ජනරාල් වශයෙන් අනුෂ පැල්පිට මහතා කොළඹ නාරාහේන්පිට පිහිටි විදුලි සංදේශ නියාමන කොමිෂන් සභා කාර්යාලයේදී අද වැඩ බාරගෙන තිබේ. වැඩ භාර ගැනීමෙන් අනතුරුව මාධ්‍ය වෙත අදහස් දක්වමින් අනුෂ පැල්පිට මහතා කියා සිටියේ සමබර හා සාධාරණ සේවාවක් මහජනතාවට ලබාදීම‍ වෙනුවෙන් තමා කැපවන බවයි. රජයේ ප්‍රවෘත්ති අධ්‍යක්ෂ වශයෙන් කටයුතු කරන අනුෂ පැල්පිට මහතා විදුලි සංදේශ නියාමන කොමිෂන් සභාවේ හිටපු අධ්‍යක්ෂ ජනරාල්වරයා ඉවත් වීමෙන් පසු එකී පුරප්පාඩුව වෙනුවෙන් ජනාධිපතිවරයා විසින් පත් කරනු ලැබිණි.", "URL": "https://sinhala.adaderana.lk/news.php?nid=6557", "Category": null, "Parent URL": null}