{"Source": "Adaderana", "Timestamp": "September 29, 2012 12:48 pm", "Headline": "සිරුරට ගිනි ඇවිලි ගැබිණි මවක් මරුට", "News Content": "ලිපේ ගින්දර ඇඳුම්වලට ඇවිලීම නිසා දැඩිලෙස පිළිස්සුම් තුවාල ලැබු මන්නාරම, වෙල්ලාන්කුලම් ප්‍රදේශයේ පදිංචි ගැබිණි මවක් මියගොස් තිබේ. අද (29) පෙරවරුවේ මෙම අනතුර සිදුව ඇත. මෙසේ මියගොස් ඇත්තේ 18 හැවිරිදි වියේ පසු වු ගැබිණි මවක් බව පොලීසිය පවසයි. පිළිස්සුම් තුවාල ලැබු ගැබිණි මව යාපනය මූලික රෝහලට ගෙන යනු ලැබුව ද ඇයගේ ජීවිතය බේරා ගැනීමට‍ නොහැකි වී ඇත. ඇයගේ දේහය රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=27852", "Category": null, "Parent URL": null}