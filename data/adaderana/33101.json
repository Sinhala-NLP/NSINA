{"Source": "Adaderana", "Timestamp": "April 8, 2013 11:18 am", "Headline": "ව්‍යාපාරික යුවළක් කපා කොටා ඝාතනය කරලා", "News Content": "මඩකළපුව, ඒරාවුර් පොලිස් බල ප්‍රදේශයට අයත් චෙන්කලාඩි ප්‍රදේශයේ නිවසක් තුළ දෙදෙනකු කපා කොටා ඝාතනය කර තිබියදී පොලීසිය විසින් සොයාගෙන තිබේ. ඊයේ මධ්‍යම රාත්‍රීයේදී මෙම ඝාතනය සිදුව ඇති බව පොලීසිය සඳහන් කරයි. මෙසේ ඝාතනයට ලක්ව ඇත්තේ චෙන්කලාඩි - බදුල්ල පාරේ නිවසක පදිංචිව සිටි ව්‍යාපාරික යුවළකි.‍‍‍‍ ඝාතනයට ලක්ව ඇත්තේ 48 හැවිරිදි සිවගුරු රඝු නමැති අයෙකු හා 41 හැවිරිදි ඉන්ද්‍රමූර්ති විත්‍රා නමැති අයෙකි. එරාවුර් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33101", "Category": null, "Parent URL": null}