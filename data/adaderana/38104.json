{"Source": "Adaderana", "Timestamp": "October 13, 2013 10:36 am", "Headline": "පයිලින් ඉන්දියාව කළඹයි", "News Content": "පයිලින් යනුවෙන් නම්කර ඇති සුළි කුණාටුව මගින් ඉන්දියාවේ ආන්ද්‍රා ප්‍රදේශ් සහ ඔරිස්සා ප්‍රාන්ත වලට බලපෑම් එල්ල කර තිබේ. පැයට කිලෝමීටර් 200ක පමණ වේගයෙන් නැගෙනහිර ඉන්දියාවට බලපා තිබෙන සුළි කුණාටුව හේතුවෙන් පුද්ගලයින් ලක්ෂ 5ක් පමණ ආරක්ෂිත ස්ථාන කරා යොමු කර ඇති බව වාර්තා වේ. සුළි කුණාටුවේ බලපෑමෙන් ඉන්දීය වැසියන් කෝටියකට අධික සංඛ්‍යාවක් පීඩාවට පත් වනු ඇති බවට එරට බලධාරීන් අනාවැකි පළ කරයි. ඉන්දියාවේ ප්‍රදේශ රැසක විදුලි බලය සහ අත්‍යාවශ්‍ය සේවාවන් රැසක් බිඳවැටී ඇත. බී.බී.සී ලෝක සේවය වාර්තා කළේ සුළි කුණාටුව හේතුවෙන් ඉන්දීය වැසියන් 5 දෙනෙකු මියගොස් ඇති බවයි.", "URL": "https://sinhala.adaderana.lk/news.php?nid=38104", "Category": null, "Parent URL": null}