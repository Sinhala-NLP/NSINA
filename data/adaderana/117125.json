{"Source": "Adaderana", "Timestamp": "August 21, 2019 03:53 pm", "Headline": "හෙලිකොප්ටර් යානා අනතුරකින් 2ක් මරුට", "News Content": "ඉන්දියාවේ උත්තර්කන්ඩ් ප්‍රදේශයේ සිදුවූ හෙලිකොප්ටර් යානා අනතුරකින් පුද්ගලයින් තිදෙනෙකු මියගොස් තිබේ. ගංවතුරෙන් පීඩාවට පත් පුද්ගලයින් සඳහා සහනාධාර ලබා දී යළි යමින් තිබු හෙලිකොප්ටර් යානයක් විදුලි රැහැනක ගැටී අනතුර සිදුව ඇති බව විදෙස් මාධ්‍ය වාර්තා කළේය. එහිදි එම යානයේ සිටි පුද්ගලයින් තිදෙනෙකු මියගොස් ඇත. පසුගියදා උත්තර්කන්ඩ් ප්‍රදේශයේ ඇති වූ ගංවතුර තත්ත්වය හේතුවෙන් පුද්ගලයින් තිස් පස් දෙනෙකු මියගොස් ඇති අතර තවත් බොහෝ පිරිසක් පීඩාවට පත්ව ඇති බව වාර්තා වේ.", "URL": "https://sinhala.adaderana.lk/news.php?nid=117125", "Category": null, "Parent URL": null}