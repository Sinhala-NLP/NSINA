{"Source": "Adaderana", "Timestamp": "May 1, 2013 11:54 am", "Headline": "ප්‍රථම වතාවට සූර්ය තාපයෙන් මාළු විජලනය කරයි", "News Content": "ශ්‍රී ලංකාවේ ප්‍රථම වතාවට සූර්යය තාප මගින් මාළු විජලනය කිරීමේ තාප කුටීරයක් මුදුකටුව ධීවර ගම්මානයේ ස්ථාපිත කර තිබේ. ධීවර ජනතාව දිරිමත් කිරීමේ අරමුණින් නාත්තන්ඩිය විද්‍යා හා තාක්ෂණ මධ්‍යස්ථානය මගින් මෙම ව්‍යාපෘතිය ක්‍රියාත්මක කර ඇති බව සඳහන්ය. මෙම ව්‍යාපෘතිය සඳහා රුපියල් එක්ලක්ෂ හැත්තෑ දහසක් පමණ වැයකර ඇති බව තාක්ෂණ, පර්යේෂණ හා පරමාණුක බලශක්ති අමාත්‍යංශය කියා සිටියි. වෙනත් කිසිදු බල ශක්තියක් භාවිතා නොකර සූර්යය තාපයෙන් පමණක් ක්‍රියාත්මක වන මෙම විදුලි කුටීරය මගින් දිනකට මාළු කිලෝ ග්රෑම් 120 ක් පමණ විජලනය කරගැනීමට හැකියාවක් පවතින බව කියැවෙයි.", "URL": "https://sinhala.adaderana.lk/news.php?nid=33725", "Category": null, "Parent URL": null}