{"Source": "Adaderana", "Timestamp": "August 29, 2016 09:17 am", "Headline": " දකුණු අධිවේගයේ අනතුරින් තරුණයා අවසන් ගමන් යයි", "News Content": "දක්ෂිණ අධිවේගී මාර්ගයේ, අක්මීමන ප්‍රදේශයේ සිදු වූ රිය අනතුරකින් තරුණයෙකු මියගොස් තිබේ.කැබ් රථයක් සහ මෝටර් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ කැබ් රථයේ රියදුරු සහ එහි ගමන් ගත් තවත් පුද්ගලයෙකු කරාපිටිය රෝහලට ඇතුළත් කර ඇති අතර එහිදී රියදුරු මියගොස් තිබේ.මියගොස් ඇත්තේ කඩවත ප්‍රදේශයේ පදිංචිව සිටි 25 හැවිරිදි තරුණයෙකි.අනතුරින් තුවාල ලැබූ 41 හැවිරිදි අනෙක් පුද්ගලයා කරාපිටිය රෝහලේ ප්‍රතිකාර ලබන අතර අක්මීමන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63564", "Category": null, "Parent URL": null}