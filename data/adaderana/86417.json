{"Source": "Adaderana", "Timestamp": "March 27, 2018 08:59 am", "Headline": "විදෙස් කතක් ඇල්ලු ඇල්ලේ සූපවේදීයා අල්ලයි", "News Content": "ඇල්ල ප්‍රදේශයේදී අබුඩාබි සිට පැමිණ විදේශීය කාන්තාවකට ලිංගික අතවර කළ බව කියන ඇල්ලේ සංචාරක හෝටලයක සූපවේදියෙකු (27) දා අත්අඩංගුවට ගත් බව ඇල්ල පොලීසිය පවසයි. සැකකරු ත්‍රීරෝද රථයක් පදවාගෙන එද්දි මෙම කාන්තාව එය නවත්වා ඇල්ල නගරයට යා ම සඳහා පැමිණි අවස්ථාවේ සැකකරු ඇයට ලිංගික අතවර කර ඇති බවත් ත්‍රීරෝද රථයෙන් බිමට පැනගත් කාන්තාව දිවගොස් හෝටලයකට වැදී සැකකරුගෙන් බේරී ඇති බවත් පැමිණිල්ලේ සඳහන්වන බව පොලීසිය සඳහන් කරයි. ඉන්පසු එම හෝටලයේ සිටි තවත් විදේශීකයන් දෙදෙනෙක් සමඟ පැමිණ ත්‍රීරෝද රථය හඳුනාගැනීමෙන් පසු පොලීසියට පැමිණිලි කළ බවත් පොලිසිය පවසයි. ඒ අනුව විමර්ශන සිදුකළ ඇල්ල පොලිසිය සැකකරු අත්අඩංගුවට ගෙන ඇති අතර ඔහු බණ්ඩාරවෙල, පදිංචි 28 හැවිරිදි පුද්ගලයෙක් බව පොලීසිය සඳහන් කරයි. ඇල්ලේ සංචාරක හෝටලයක සූපවේදියෙක් වන ඔහු හෝටල් හිමියාට නොදන්වා හෝටලයට අයත් ත්‍රීරෝද රථයක් මෙසේ රැගෙන ගොස් ඇති බවත් විමර්ශනවලදි අනාවරණය වු බවද පොලීසිය සඳහන් කළේය.", "URL": "https://sinhala.adaderana.lk/news.php?nid=86417", "Category": null, "Parent URL": null}