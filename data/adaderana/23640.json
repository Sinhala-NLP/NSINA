{"Source": "Adaderana", "Timestamp": "April 19, 2012 02:10 pm", "Headline": "නීතී විරෝධීව ගෙනා දුම්වැටි සමග එක් අයෙක් කොටුවෙයි", "News Content": "නීතී විරෝධී ලෙස ආනයනය කළ දුම්වැටි තොගයක් සමඟ පුද්ගලයෙකු පුත්තලම ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ පුත්තලම කඳවුරට අනුයුක්ත නිලධාරීන් පිරිසක් පුත්තලම, නෙදුම්කුලම් පාර ප්‍රදේශයේ සිදුකළ වැටලීමක දී සැකකරු අත්අඩංගුවට ගෙන ඇති බව සදහන්ය. ඔහු සතුව තිබී දුම්වැටි 535 ක් සහ අලෙවිය සඳහා සූදානම් කර තිබූ මදන මෝදක ගුලි 37 ක් සොයාගැනීමට හැකි වූ බව විශේෂ කාර්යය බලකාය සඳහන් කරයි. වැඩිදුර පරීක්ෂණ සඳහා සැකකරු පුත්තලම පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=23640", "Category": null, "Parent URL": null}