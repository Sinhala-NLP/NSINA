{"Source": "Adaderana", "Timestamp": "August 12, 2012 02:15 pm", "Headline": "ගොවි විශ්‍රාම දීමනාව කඩිනමින් දෙන්න", "News Content": "ගොවි විශ්‍රාම දීමනාව කඩිනමින් ලබාදීමට පියවර ගන්නා ලෙස ජනාධිපති මහින්ද රාජපක්ෂ මහතා අදාළ අංශ වෙත උපදෙස් ලබාදී තිබේ. නියඟයෙන් හානියට පත් ප්‍රදේශවල ගොවි ජනතාවට ප්‍රමුඛතාවය ලබා දෙමින් අදාළ දීමනාව ලබාදීම සිදුකරන ලෙස උපදෙස් ලබාදී ඇති බව ජනාධිපති මාධ්‍ය අංශය සදහන් කළේය. එම ප්‍රදේශවල ගොවි ජනතාවට සහන සැලසීම සඳහා ක්‍රියාවට නංවා ඇති වැඩසටහන් විධිමත් අයුරින් ක්‍රියාත්මක කිරීමට අවශ්‍ය පියවර ගන්නා ලෙස ද ජනාධිපතිවරයා උපදෙස් දී තිබේ. ගොවි ජනතාවගේ පානීය ජල අවශ්‍යතා සපුරාලීම ඇතුළු සෙසු පහසුකම් සලසා දීමට ද පියවර ගන්නා ලෙස ජනාධීපතිවරයා නිලධාරීන්ට දැනුම් දුන් බව ජනාධිපති මාධ්‍ය අංශය සඳහන් කළේය. ඊට අමතරව පොහොර සහනාධාර ලබන ගොවීන් සඳහා ඉතිරි කිරීමේ ක්‍රමවේදයක් හදුන්වාදීමට පියවර ගන්නා ලෙස ජනාධීපති මහින්ද රාජපක්ෂ මහතා නිලධාරීන්ට උපදෙස් ලබා දී ඇත.", "URL": "https://sinhala.adaderana.lk/news.php?nid=26520", "Category": null, "Parent URL": null}