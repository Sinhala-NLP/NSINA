{"Source": "Adaderana", "Timestamp": "March 23, 2017 03:59 pm", "Headline": " හෙරොයින් සමඟ කත මාට්ටු", "News Content": "හෙරොයින් ළඟ තබාගත් කාන්තාවක තලංගම , කොස්වත්ත ප්‍රදේශයේ දී අත්අඩංගුවට ගෙන තිබේ. බස්නාහිර පළාත් බුද්ධි අංශ නිලධාරියෙකුට ලද තොරතුරක් මත තලංගම පොලීසිය සිදුකළ වැටලීමකදී තලංගම කොස්වත්ත මංසන්දියේ බස් නැවතුම්පොළක සිටි කාන්තාවක හෙරොයින් සමග අත්අඩංගුවට ගෙන ඇති බව සඳහන්ය. ඇය සතුව තිබී හෙරොයින් ග්‍රෑම් 25යි මිලිග්‍රෑම් 130ක් පොලීසිය බාරයට ගෙන තිබේ. සැකකාර කාන්තාව කොස්වත්ත ප්‍රදේශයේ පදිංචි 26 හැවිරිදි කාන්තාවක බව සඳහන්ය. ඇය කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර තලංගම පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71259", "Category": null, "Parent URL": null}