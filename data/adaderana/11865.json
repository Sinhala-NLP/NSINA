{"Source": "Adaderana", "Timestamp": "November 1, 2010 09:47 am", "Headline": "ඉදිරියේදී ජනතාව ජීවත්වීමට හිරගෙවල් හොයාගෙන යයි", "News Content": "ජනතාවගේ කුසගින්න නිවා ගැනීමේ අයිතිය ආණ්ඩුව විසින් මංකොල්ලකමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතා පවසයි. ජනතාව නොමිලේ ආහාර වේලක් ලබා ගැනීම සඳහා ඉදිරියේදී සිරකඳවුරු සොයා එන බව ඔහු සඳහන් කරයි. රුපියල් 100 ට පවා මිලදීගත හැක්කේ සහල් කිලෝවක් හා ලුණු පැකට්ටුවක් පමණක් බවට ඔහු චෝදනා කරයි. එවැනි තත්ත්වයක් තුළ ජීවත්වීම සඳහා බන්ධනාගාරගතවීම වඩා වාසිදායක බව පතිරණ මහතා පවසයි. නුවරඑළිය ප්‍රදේශයේ පැවති ජනහමුවකදී බුද්ධික පතිරණ මහතා මෙම අදහස් පළ කළේය. වඳුරු කණ්ඩායම් වල නායකයින් සිය නායකත්වයට තර්ජනයක් වන නිසා ශක්තිමත් වඳුරු පැටවුන්ගේ පැවැත්මට ඉඩනොදෙන බව බුද්ධික පතිරණ මහතා පෙන්වාදෙයි. යම් යම් දේශපාලන පක්ෂ වල එසේ මතුවන චරිත වලට ද එවැනි තත්ත්වයක් උදාවී ඇති බව ඔහු සඳහන් කරයි. සිය පක්ෂය අතහැර ආණ්ඩුවට සම්බන්ධ වු පුද්ගලයන් පිළිබඳව ද අදහස් පළ කරමින් මන්ත්‍රීවරයා මෙම කරුණු අවධාරණය කළේය.", "URL": "https://sinhala.adaderana.lk/news.php?nid=11865", "Category": null, "Parent URL": null}