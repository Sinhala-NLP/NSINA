{"Source": "Adaderana", "Timestamp": "October 5, 2013 04:45 pm", "Headline": "තණමල්විල කංසා හේනක් වටලයි", "News Content": "තණමල්විල, බලහරුව ප්‍රදේශයේ දී කංසා හේනක් පවත්වාගෙන ගිය පුද්ගලයින් දෙදෙනෙකු පොලිස් විශේෂ කාර්ය බලකා නිලධාරීන් කණ්ඩායමක් අත්අඩංගුවට ගෙන තිබේ. සැකකරුවන් විසින් අක්කර භාගයක පමණ භූමි ප්‍රමාණයක, අඩි 05ක් පමණ උසින් වු කංසා පැළ 3000 ක් පමණ වගා කර තිබු බව විශේෂ කාර්ය බලකාය සඳහන් කළේය. සැකකරුවන් වැඩිදුර විමර්ශන සඳහා තණමල්විල පොලිස්ථානය වෙත භාරදී ඇත.", "URL": "https://sinhala.adaderana.lk/news.php?nid=37938", "Category": null, "Parent URL": null}