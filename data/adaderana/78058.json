{"Source": "Adaderana", "Timestamp": "September 27, 2017 09:38 am", "Headline": "රිය අනතුරින් 3ක් මරුට", "News Content": "ඊයේ(26) සවස දික්වැල්ල මාතර මාර්ගයේ පොල්ගහමුල් ප්‍රදේශයේදී ලංගම බස් රථයක් ත්‍රීරෝද රථයක ගැටී අනතුරක් සිදුව තිබේ. මාතර දෙසට ධාවනය වූ ලංගම බස් රථයක් ඉදිරියෙන් පැමිණි ත්‍රීරෝද රථයක ගැටීමෙන් මෙම අනතුර සිදුව ඇත. අනතුරින් ත්‍රීරෝද රථයේ රියදුරැ සහ පපිටුපස ගමන් කළ 6 දෙනෙකු තුවාල ලබා දික්වැල්ල රෝහලට ඇතුළත් කිරීමෙන් පසුව රියදුරු සහ පිටුපස ගමන් කළ කාන්තාවක මියගිය බව පොලීසිය සඳහන් කරයි. තුවාල ලැබූ කාන්තාවන් හතර දෙනෙක් හා පිරිමි දරුවෙක් වැඩිදුර ප්‍රථිකාර සඳහා මාතර රෝහල වෙත මාරු කර යවා ඇති අතර එහිදී පිරිමි දරුවා මියගොස් තිබේ. ඒ අනූව මෙම අනතුරින් මියගොස් තිබෙන්නේ 29 හැවිරිදි මොහොමඩ් ආසික් මොහොමඩ් අබ්දුල්ලා , 37 හැවිරිදි මෙහොමඩ් ෆර්සිනා සහ වයස අවුරුදු 7 ක් වූ මොහොමඩ් සහීර් මොහොමඩ් සාෆික් යන අයයි. මෙම පුද්ගලයින් දික්වැල්ල ප්‍රදේශයේ පදිංචිකරුවන්ය. පශ්චාත් මරණ පරීක්ෂණය අද(27) දිනයේ සිදු කිරීමට නියමිතය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ. දික්වැල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=78058", "Category": null, "Parent URL": null}