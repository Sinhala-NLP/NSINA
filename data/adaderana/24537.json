{"Source": "Adaderana", "Timestamp": "May 26, 2012 03:20 pm", "Headline": "ලෝක බැංකු මූල්‍යාධාර ගිවිසුමට අදාළ කොන්දේසි වහා හෙළි කළ යුතුයි", "News Content": "අධ්‍යාපන ක්ෂේත්‍රයේ සංවර්ධනය වෙනුවෙන් ලෝක බැංකුව ලබා දී ඇති මූල්‍යාධාර ගිවිසුමට අදාළ කොන්දේසි වහා රටට හෙළි කළ යුතු බව ලංකා ගුරු සේවා සංගමය පවසයි. මෙම වසර සඳහා අමෙරිකානු ඩොලර් දස ලක්ෂ සියයක මූල්‍යාධාරයක් ලබාදීමට ලෝක බැංකුව එකඟතාව පළ කර ඇති බවත් ඊට අදාළ ගිවිසුමට මේ වන විට අත්සන් තබා ඇති බවත් මාධ්‍ය මගින් වාර්තා කර තිබූ බව එම සංගමයේ ප්‍රධාන ලේකම් මහින්ද ජයසිංහ මහතා පැවසුවේය. ඒ අනුව අදාළ ගිවිසුමේ අන්තර්ගත කරුණු බලධාරීන් රටට වහා හෙළි කළ යුතු බව ගුරු සේවා සංගමය අවධාරණය කරයි. එවැනි මූල්‍යාධාරයක් ලබාදීමේ දී අධිරාජ්‍යවාදී ධනපති රටවල්වල ආර්ථික ‍හා දේශපාලන අවශ්‍යතාවන් ඉටුකරගැනීම සඳහා කොන්දේසි පැනවීම සාමාන්‍ය සම්ප්‍රදාය බැවින් එවැනි කරුණු ගිවිසුමට අන්තර්ගතවී ඇත් ද යන්න හෙළි කළ යුතු බව මහින්ද ජයසිංහ මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24537", "Category": null, "Parent URL": null}