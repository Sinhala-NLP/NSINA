{"Source": "Adaderana", "Timestamp": "July 28, 2016 01:29 pm", "Headline": "සහල් - මුදල් කොල්ලකෑ 4ක් මාට්ටු", "News Content": "සහල් ලොරියක් සහ මුදල් කොල්ලකෑමේ සිද්ධියක් සම්බන්ධයෙන් සැකකරුවන් සිව් දෙනෙකු මහව ප්‍රදේශයේදී අත්අඩංගුවට ගෙන තිබේ.මහව පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.පසුගිය 26 වනදා මහව ප්‍රදේශයේදී රුපියල් විසිදෙලක්ෂ පනස්අට දහස් නවසිය විස්සක් වටිනා සහල් මිටි 342ක් සහිත ලොරි රථයක් සහ එහි තිබූ මුදල් අදාළ පුද්ගලයන් විසින් කොල්ල කා තිබුණි.සැකකරුවන් අත්අඩංගුවට ගැනීමෙන් අනතුරුව කොල්ලකන ලද සහල් තොගය සහ ලොරි රථය පොලීසිය විසින් සොයගෛන ඇති බව පොලිස් මූලස්ථානය සඳහන් කළේය.සැකකරුවන් මහව සහ අඹන්පොල පදිංචිකරුවන් වන අතර ඔවුන් නිකවැරටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 03 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=62516", "Category": null, "Parent URL": null}