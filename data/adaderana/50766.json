{"Source": "Adaderana", "Timestamp": "April 20, 2015 11:32 pm", "Headline": " ජ.වි.පෙට ජනගතවීමේ ප්‍රශ්නයක් තියෙනවා - විප්ලවවාදීන් ආගම ප්‍රතික්ෂේප කළේ නෑ ", "News Content": "ජ.වි.පෙට ජනගතවීමේ ප්‍රශ්නයක් ඇති බවත්, තමා මේ බව ප්‍රකාශ කරන ලද්දේ අද ඊයේ සිට නොවන බවත් ජ.වි.පෙ. හිටපු නායක සෝමවංශ අමරසිංහ මහතා පවසයි.ඔහු මේ බව සඳහන් කර සිටියේ මේ වන විට දෙරණ 360 කාලීන වැඩසටහන සමඟ එක්වෙමින්ය.එසේම ජ.වි.පෙ. ඉවත්වුවද තමා තනිවී නොමැති බවත්, තමා පක්ෂයෙන් ඉවත් වු පසු පක්ෂය සමඟ කිසිදු සාකච්ඡාවක් නොකළ බවත්, ඔහු පැවසුවේය.තවද තමා පක්ෂයේ නායකත්වය බලාපොරොත්තු නොවු එකක් බවත් එය නොසිතු ලෙස පැමිණි එකක් බවත් ඒ මහතා පෙන්වා දුන්නේය.කෙසේ වෙතත් නව ජනාධිපති මෛත්‍රීපාල සිරිසේන මහතාගේ විශාල දුර්වලකම් කිහිපයක් ඇති බව ද සෝමවංශ මහතා අවධාරණය කර සිටියේය. විප්ලවවාදියෙකු කිසිම දිනක ආගම ප්‍රතික්ෂේප කර නොමැති බවත්, තමාගේ හැදියාව පවා සාදන ලද්දේ පන්සල බවත් එය අමතක නොකළ යුතු බවද හෙතෙම වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=50766", "Category": null, "Parent URL": null}