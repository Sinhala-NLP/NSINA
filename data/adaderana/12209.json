{"Source": "Adaderana", "Timestamp": "November 17, 2010 11:14 am", "Headline": "සී-ප්ලේන් වලට එරෙහිව මීගමුව කළපුවේ විරෝධතා", "News Content": "ජලචර ගුවන් යානා බැස්සවීම සඳහා මීගමුව කළපුව හෑරීමේ ක්‍රියාදාමයට විරෝධය පාමින් දහස් ගණනක් වූ ධීවර ජනයා කළපුව අසල විරෝධතාවය නිරත වී ඇති බවත්,කළපුව හෑරීම සඳහා ගෙනවිත් ඇති යන්ත්‍ර සූත්‍ර ඉවත්කර ගන්නාතුරු තමන් මෙම විරෝධතාවය අත් නොහරින බවත් මීගමු කළපුව සුරැකීමේ සංවිධානයේ කැඳවුම්කරු හර්මන් කුමාර මහතා පවසයි. මේ වන විට දහස් ගණන් ධීවර ජනයා යන්ත්‍ර සූත්‍ර වටලා උද්ඝෝෂණයේ නිරත වන බව හෙතෙම අද දෙරණට කියා සිටියේය. ස්වභාවික කළපුවක් ලෙස පැවති මීගමු කළපුව මේ ආකාරයෙන් ජලචර ගුවන් යානා බැස්සවීම සඳහා ගැඹුරට හෑරීමෙන් සිදුවිය හැකි පාරිසරික හානි ඉතා ඉහළ බවත්,එමගින් ප්‍රදේශයේĀධීවර ජනයාගේ දෛනික ජීවන රටාවට ප්‍රබල පහරක් එල්ල වන බවත් හර්මන් කුමාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12209", "Category": null, "Parent URL": null}