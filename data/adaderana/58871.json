{"Source": "Adaderana", "Timestamp": "April 3, 2016 08:14 am", "Headline": "තරුණ තරුණියන් වෙනුවෙන් යුතුකම් සියල්ල ඉටුකරනවා", "News Content": "තරුණ තරුණියන් වෙනුවෙන් රජයෙන් ඉටුවිය යුතු යුතුකම් සියල්ල නොපිරිහෙළා ඉටුකරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ තරුණ තරුණියන් බලාපොරොත්තු වන අනාගතය ළඟා කර ගැනීම සඳහා රජයක් ලෙස කැපවී කටයුතු කරන බවයි.සීගිරිය ගුවන් හමුදා කඳවුරේ පැවති යොවුන්පුරය වැඩසටහනේ සමාප්ති උත්සවයට සහභාගී වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. 'අනාගතය ඇරඹුණා\" යන්න තේමා කරගත් යොවුන්පුරය වැඩසටහන ජාතික ප්‍රතිපත්ති හා ආර්ථික කටයුතු අමාත්‍යංශය සහ ජාතික තරුණ සේවා සභාව එක්ව සංවිධානය කර තිබුණු අතර සෑම දිස්ත්‍රීක්කයක්ම නියෝජනය කරමින් තරුණ තරුණියන් 5000ක් පමණ මෙම වැඩසටහනට සහභාගී වු අතර විදේශීය තරුණ තරුණියන් ද සහභාගී වීම මෙහි විශේෂත්වයකි.පසුගිය 30 වන දින ආරම්භ වු යොවුන්පුරය වැඩසටහනේ සමාප්ති උළෙල ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ යන මහත්වරුන්ගේ ප්‍රධානත්වයෙන් පැවැත්විණි.", "URL": "https://sinhala.adaderana.lk/news.php?nid=58871", "Category": null, "Parent URL": null}