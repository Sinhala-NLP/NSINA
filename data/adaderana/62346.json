{"Source": "Adaderana", "Timestamp": "July 23, 2016 01:31 pm", "Headline": " හිටපු ආගමන විගමන පාලකවරයෙකුට ලක්ෂ 66ක දඩයක්", "News Content": "වත්කම් හෙළි නොකිරීම සම්බන්ධයෙන් හිටපු ආගමන විගමන පාලක ජේ.ඒ. ආරියසේන මහතාට කොළඹ මහාධිකරණය රුපියල් ලක්ෂ 66ක දඩ මුදලක් නියම කර තිබේ.මීට අමතරව වසර 10ක සිරදඬුවමක් පනවා එය වසර දෙකකට අත්හිටුවීමට නියෝග කර ඇත.වසරක් ඇතුළත සිය වැටුපෙන් හා ඉපැයීම්වලින් උපයා ගත නොහැකි රුපියල් ලක්ෂ දෙකක මුදලක් හා රුපියල් ලක්ෂ විස්සක නිවසක හිමිකාරීත්වය දැරීමෙන් අල්ලස් පනතේ දූෂණය නමැති වරද සිදුකර ඇති බවට ඔහුට චෝදනා එල්ල වී තිබුණි.මහාධිකරණ විනිසුරු කුසලා සරෝජනී වීරවර්ධන මහත්මිය විසින් අද (22) නියෝග කර සිටියේ විත්තිකරු හිමිකාරීත්වය දැරූ මුදල් සහ දේපළවල වටිනාකම මෙන් තුන් ගුණයක්, එනම් රුපියල් ලක්ෂ 66ක මුදලක් දණ්ඩනයක් ලෙස අයකර ගැනීමටයි.", "URL": "https://sinhala.adaderana.lk/news.php?nid=62346", "Category": null, "Parent URL": null}