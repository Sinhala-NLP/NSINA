{"Source": "Adaderana", "Timestamp": "April 9, 2017 10:30 pm", "Headline": " නාවික හමුදාපති බ්‍රසීලයේ සංචාරයක", "News Content": "නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා බ්‍රසීලයේ සංචාරයක නිරතව සිටියි. ලතින් අමෙරිකානු අභ්‍යවකාශ හා ආරක්ෂක ප්‍රදර්ශනයට සහභාගීවීම සඳහා නාවික හමුදාපතිවරයා බ්‍රසීලය බලා පිටත්ව ගිය බව නාවික හමුදාව සඳහන් කළේය. සංචාරය අතරතුර නාවික හමුදාපතිවරයා බ්‍රසීලයේ නාවික හමුදා විශේෂ බලගණයේ සහ දිය යට සංග්‍රාමික පුහුණු පාසලේ සංචාරයකටද සහභාගී වී තිබේ. එහිදී එම නිලධාරීන් සමඟ ශ්‍රී ලංකා නාවික හමුදා විශේෂ යාත්‍රා බලගණයේ මෙහෙයුම් පිළිබඳ මෙන්ම නාවික හමුදාව සතු යුදමය අත්දැකීම්, ඉන්දියන් සාගරය ආශ්‍රිත දිය යට සංග්‍රාම, බ්‍රසීල භූ ජල තරණ හා හමුදාවන්ගේ කිමිදුම් මෙහෙයුම් පිලිබඳව අදහස් හුවමාරු කරගෙන ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=71913", "Category": null, "Parent URL": null}