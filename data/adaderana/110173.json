{"Source": "Adaderana", "Timestamp": "May 17, 2019 09:50 pm", "Headline": "රජයේ ඉඩමක පස් කැපූ දෙදෙනෙක් අත්අඩංගුවට", "News Content": "හැටන් පොලිස් වසමට අයත් හැටන් රුවන්පුර ජනපදයට ආසන්නය තිබු වන වගා රක්ෂිත ඉඩමක් ස්කේටර් යන්ත්‍රයක් යොදා ගනිමින් කපා පස් ගොඩ කළ සැකකරුවන් දෙදෙනෙක් හැටන් පොලීසිය මඟින් සැකපිට අත්අඩංගුවට ගෙන ඇත. හැටන් රුවන්පුර ජනපදයේ පදිංචිකරුවෙකු විසින් ඔවුන්ගේ ඉඩමට මායිම්ව පිහිටි යුකෙලෙප්ස්ටික් වනවගා රක්ෂිතය අවසරයකින් තොරව කපා පස් ගොඩ කර ඔහුට අයත් යැයි පවසන ඉඩමක ස්කේටර් යන්ත්‍රය උපයෝගී කර ගනිමින් පරිසර විනාශයක් කරමින් විශාල වලවල කපා අනවසර මැණික් ගැරීමක් ද කර ඇති බවට ගිනිගත්හේන ප්‍රාදේශිය ලේකම්වරයාගෙන් සහ ප්‍රදේශයේ ග්‍රාමසේවා නිලධාරිනියගෙන් ලද පැමිණිල්ලක් මත ඉඩම් හිමියා සහ ස්කෙටර් යන්ත්‍රයේ රියදුරුව සැකපිට අත්අඩංගුවට ගෙන ඇත. අත්අඩංගුවට ගත සැකකාර ඉඩම් හිමියා කියා සිටින්නේ එළවලු වගා කිරීම සඳහා ස්කේටර් යන්ත්‍රයක් යොදාගෙන බිම සකස් කර ජලය එක්රුස් කර තැබීමට වලවල් කිහිපයක් කැපු බවත්, රජයේ ඉඩම් කිසිවක් තමන් අත්පත් කර ගැනීමට කටයුතු නොකළ බවත්ය. ඉඩම් හිමියා විසින් කැපු වගා ඉඩමට ජලය ඉසීම සඳහා ජල පොම්ප ක්‍රියාත්මක කිරීම සඳහා නිවසේ සිට අනවසරෙන් විදුලිය ලබාගෙන තිබෙන අයුරුද පොලිස් නිලධරින්ගේ අවධානයට යොමුව ඇත. අත්අඩංගුවට ගත් සැකකරුවන් දෙදෙනා හැටන් මහෙස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=110173", "Category": null, "Parent URL": null}