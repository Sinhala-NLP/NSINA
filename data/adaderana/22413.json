{"Source": "Adaderana", "Timestamp": "February 26, 2012 10:10 pm", "Headline": "වැඩි සල්ලි පතා ‍පිට හාම්පුතුන්ට සේවය කළ අපේ ගෘහ සේවිකාවන් දැලේ", "News Content": "තමාට හිමි හාම්පුතා යටතේ සේවය නොකොට වැඩි මුදල් අපේක්ෂාවෙන් වෙනත් ස්ථානවල සේවය කළ ශ්‍රී ලාංකික ගෘහ සේවිකාවන් අට දෙනකු කුවෙට් පොලීසිය විසින් අත්අඩංගුවට ගෙන තිබේ. ඒ ආකාරයෙන් වෙනත් ස්ථානයක සේවය කළ 60 හැවිරිදි ශ්‍රී ලාංකික ගෘහ සේවිකාවකට ක්වෙට් ඩිනාර් 100 ක මුදලක් ගෙවා ඇති බව එරට මාධ්‍ය උපුටා දක්වයි. කෙසේ වෙතත් තවත් මොහොතක කුවෙට් නගරයේ නිවසක් වැටලූ අවස්ථාවේ එහි ශ්‍රී ලාංකික ගෘහ සේවිකාවන් 7 දෙනකු සහ එක් ඉන්දීය ගෘහ සේවිකාවක හා පිලිපීන ජාතික ගෘහ සේවිකාවකද අත්අඩංගුවට පත්ව ඇත. ගෘහ සේවිකවකගෙන් පොලීසියට ලැබුණු තොරතුරක් අනුව මෙම වැටලීම සිදුකර ඇති අතර එහිදී මෙම ජාවාරම මෙහෙයවූ බව කියන ශ්‍රී ලාංකික කාන්තාව පවසා ඇත්තේ ඇය ඊර්ශ්‍යාව නිසා පාවාදී ඇති බවයි. කෙසේ වෙතත් මෙම පිරිස ගල්ෆ් කලාපයෙන් පිටමං කරනු ඇති බව එරට මාධ්‍ය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=22413", "Category": null, "Parent URL": null}