{"Source": "Adaderana", "Timestamp": "July 30, 2010 04:06 pm", "Headline": "ඉඩම් ආක්‍රමණය කළාට මඩකළපුවේ උපවාසයක්", "News Content": "කාත්තන්කුඩිකුඩි නගර සභාවේ පරිපාලනයට එරෙහිව අරියම්පදි ප්‍රදේශයේ ජනතාව උපවාසයක් ආරම්භ කර ඇතැයි අද දෙරණ වාර්තාකරු සඳහන් කරයි. අරියම්පදි නගර සභාවට අයත් භූමිය කාත්තන්කුඩි නගර සභාව විසින් ආක්‍රමණය කර ඇති බවටත්,අරියම්පදි නගර සභා බල ප්‍රදේශයේ සිටින තමන්ගෙන් කාත්තන්කුඩි නගර සභාව විසින් බදු අයකර ගැනීමට ක්‍රියා කරන බවටත් මෙම ජනයා චොදනා කරයි. මෙම උපවාසයට ප්‍රදේශයේ ජනයා විශාල වශයෙන් සහභාගී වී සිටින බවත්,අරියම්පදි ප්‍රදේශයේ සමාජ සේවා සංවිධාන හා පොදු ආයතන ප්‍රධානීන් ද ඊට සහය දක්වන බවත් අද දෙරණ වාර්තාකරු කියා සිටියි. කාත්තන්කුඩි නගර සභාව විසින් බලහත්කාරයෙන් ආක්‍රමණය කර ඇති තමන්ගේ බිම් ප්‍රදේශ යළි ලබාදෙනතුරුම මෙම උපවාසය අඛණ්ඩව ඉදිරියට ගෙන යන බව උද්ඝෝෂකයින් පෙන්වාදෙයි.", "URL": "https://sinhala.adaderana.lk/news.php?nid=9932", "Category": null, "Parent URL": null}