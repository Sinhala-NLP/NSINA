{"Source": "Adaderana", "Timestamp": "March 4, 2018 02:00 pm", "Headline": "රාජකීය-තෝමියන් සටන දවසකින් කල් යයි ", "News Content": "කොළඹ රාජකීය සහ ගල්කිස්ස ශාන්ත තෝමස් විද්‍යාල අතර වාර්ෂික මහා ක්‍රිකට් තරගය පැවැත්වෙන දිනය සංශෝධනය කර තිබේ. අපවත්වී වදාළ පූජ්‍ය දරණාගම කුසලධම්ම හිමිගේ ආදාහන පූජෝත්සවය 8 වනදා පැවැත්වෙන බැවින් තරඟ කාල සටහන සංශෝධනය කිරීමට තීරණය කළ බව තරගාවලියේ සංවිධායක කමිටු සභාපති අශාන් ද සිල්වා මහතා සඳහන් කළේය. ඒ අනුව ලබන 8 වනදා ආරම්භ වීමට නියමිතව තිබූ කොළඹ රාජකීය සහ ගල්කිස්ස ශාන්ත තෝමස් විද්‍යාල අතර වාර්ෂික ක්‍රිකට් තරගය ලබන 9 වැනිදා ආරම්භ කිරීමට තරග සංවිධායකයින් තීරණය කර තිබේ. කොළඹ එස්.එස්.සී. ක්රීයඩාංගණයේ දී මෙවර තරගාවලිය පැවැත්වෙන්නේ 139වන වරටයි.", "URL": "https://sinhala.adaderana.lk/news.php?nid=85158", "Category": null, "Parent URL": null}