{"Source": "Adaderana", "Timestamp": "April 9, 2016 08:58 am", "Headline": "දෙතැනක මරණ 2ක්", "News Content": "කටාන, ගල්මංකඩ ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.කිඹුලාපිටිය දෙසට ධාවනය වූ යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදියේ ගමන්ගත් තිදෙනා මීගමුව රෝහලට ඇතුළත් කිරීමේදී ඉන් එක් අයෙකු මියගොස් තිබේ.මියගොස් ඇත්තේ මීගමුව ප්‍රදේශයේ පදිංචිව සිටි 30 හැවිරිදි පුද්ගලයෙකි.මේ අතර අම්පාර - නුවර ප්‍රධාන මාර්ගයේ උහන ප්‍රදේශයේදී ත්‍රීරෝද රථයක් මාර්ගයේ පෙරලීගොස් ඉදිරියෙන් පැමිණි යතුරුපැදියක ගැටීමෙන් සිදුවූ අනතුරකින් ත්‍රීරෝද රථයේ රියදුරු මියගොස් තිබේ.මියගොස් ඇත්තේ අම්පාර, පරගහකැලේ ප්‍රදේශයේ පදිංචිව සිටි 41 හැවිරිදි පුද්ගලයෙකි.අනතුරෙන් තුවාල ලැබූ යතුරුපැදිකරු අම්පාර රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=59021", "Category": null, "Parent URL": null}