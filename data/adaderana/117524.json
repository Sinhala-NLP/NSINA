{"Source": "Adaderana", "Timestamp": "August 26, 2019 02:36 pm", "Headline": "අමෙරිකාවේ තවත් වෙඩි තැබීමක්", "News Content": "අමෙරිකාවේ නිව් මෙක්සිකෝ හි නිවසක පැවති සාදයක් අතරතුරදී සිදුවූ වෙඩි තැබීමකින් පුද්ගලයින් තිදෙනෙකු මියගොස් තිබේ. සිද්ධියෙන් තවත් සිව් දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ. සාදයේදී ඇති වූ ආරවුලක් දුරදිග යාමෙන් අදාල වෙඩි තැබීම සිදුව ඇති අතර මියගිය පුද්ගලයින් අවුරුදු 18,22 හා 24 යන වයස්වල පසුවන්නන් බව සදහන්. වෙඩි තැබීම සිදුකළ 19 හැවිරිදි තරුණයා එරට පොලිසිය විසින් අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.", "URL": "https://sinhala.adaderana.lk/news.php?nid=117524", "Category": null, "Parent URL": null}