{"Source": "Adaderana", "Timestamp": "May 4, 2018 10:37 am", "Headline": "වැල්ලවාය ඩිපෝව අසළ රිය අනතුරකින් පුද්ගලයෙකු මරුට", "News Content": "වැල්ලවාය තනමල්විල මාර්ගයේ වැල්ලවාය ඩිපෝව අසළ දී සිදු වූ අනතුරකින් පුද්ගලයකු ජීවිතක්ෂයට පත් වී තිබේ. යතුරු පැදියක් ලොරි රථයක මුහුණට මුහුණ ගැටීමෙන් මෙම අනතුර සිදු ඇති බව පොලීසිය පවසයි. යතුරු පැදියේ ගමන් ගත් පුද්ගලයා මෙලෙස ජීවිතක්ෂයට පත් වී ඇති අතර ඔහු වැල්ලවාය ඇතිලිවැව ප්‍රදේශයේ පදිංචි දහ අට හැවිරිදි පුද්ගලයකු බව වැල්ලවාය පොලීසිය ප්‍රකාශ කළේය. අනතුර සිදු කළ ලොරි රථයේ රියදුරු වැල්ලවාය පොලිසිය විසින් අත්අඩංගුවට ගෙන ඇති අතර සැකකරු මැදමුලන ප්‍රදේශයේ පදිංචි කරුවෙකු බව සඳහන්ය. මියගිය පුද්ගලයාගේ මළ සිරුර වැල්ලවාය රෝහලේ තැන්පත් කර ඇති අතර පශ්චාත් මරන පරීක්ෂණය අද (04) සිදු කිරීමට නියමිතය. වැල්ලවාය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=88496", "Category": null, "Parent URL": null}