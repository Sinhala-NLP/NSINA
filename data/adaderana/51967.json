{"Source": "Adaderana", "Timestamp": "June 13, 2015 09:22 am", "Headline": "කොරියානු භාෂා විභාගය අදයි", "News Content": "කොරියානු භාෂා ප්‍රවීණතා විභාගය අද(13) සහ හෙට දිනවල කොළඹදී පැවැත්වීමට නියමිතව තිබේ.මධ්‍යස්ථාන 04කදී විභාගය පැවැත්වෙන බව විදේශ සේවා නියුක්ති කාර්යංශය පැවසුවේය.ඩී.එස්.සේනානායක විද්‍යාලය, ගෝතමී බාලිකා විද්‍යාලය, අශෝක විද්‍යාලය සහ තර්ස්ටන් විද්‍යාලයෙහි විභාගය පැවැත්විමට නියමිතය.පෙරවරු 10.30 ට විභාගය ආරම්භ කිරිමට නියමිත අතර ගමන් බලපත්‍රය රැගෙන විභාග මධ්‍යාස්ථාන වෙත පැමිණිය යුතු බව විදේශ සේවා නියුක්ති කාර්යංශය දැනුම් දෙයි.ශ්‍රී ලංකා විභාග දෙපාර්තමේන්තුවේ අධීක්ෂණයෙන් සහ කොරියානු විභාග පරික්ෂකවරුන්ගේ සහයෝගයෙන් පැවැත්වෙන කොරියානු භාෂා ප්‍රවීණතා විභාගය මෙවර පැවැත්වෙන්නේ 14 වැනි වරටය.", "URL": "https://sinhala.adaderana.lk/news.php?nid=51967", "Category": null, "Parent URL": null}