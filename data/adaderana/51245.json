{"Source": "Adaderana", "Timestamp": "May 11, 2015 11:40 am", "Headline": "සරත් ඒකනායක නෙරපීමට එරෙහිව නියෝගයක්", "News Content": "මධ්‍යම මහඇමති සරත් ඒකනායක මහතා තනතුරින් නෙරපීම වළක්වමින් අභියාචනාධිකරණය අද අතුරු තහනම් නියෝගයක් නිකුත් කර තිබේ.ප්‍රධාන අමාත්‍ය සරත් ඒකනායක මහතා ඉදිරිපත් කළ පෙත්සමක් සළකා බැලීමෙන් අනතුරුව අභියාචානධිකරණය අද එම නියෝගය නිකුත් කර ඇති බව අද දෙරණ වාර්තාකරු සඳහන් කළේය.ප්‍රධාන අමාත්‍යවරයා සිය පෙත්සමෙන් දක්වා ඇත්තේ පළාත් සභා පනතට පටහැනිව තමා ප්‍රධාන අමාත්‍ය ධූරයෙන් ඉවත් කිරිමට පළාත් ආණ්ඩුකාරවරයා සූදානම් වන බවයි.එය නීතියට පටහැනි බව ප්‍රකාශ කරන ලෙස ඔහු අභියාචානාධිකරණයෙන් ඉල්ලා සිටියි.අභියාචානාධිකරණ සභාපති විනිසුරු විජිත් මලල්ගොඩ සහ එච්.සී.ජේ.මඩවල යන විනිසුරු මඩුල්ල පෙත්සම සලකා බැලීම සිදුකළ අතර විභාගය අවසන් වන තෙක් අතුරු තහනම බල පවත්වන පරිදි නියම කර ඇත.පෙත්සමට අදාළ විභාගය ජුනී මස 16 වනදා පැවැත්වීමට නියමිතය.එදිනට පෙර විරෝධතා ඉදිරිපත් කරන ලෙසද පළාත් පාලන ආණ්ඩුකාරවරයාට නියෝග කර ඇත.", "URL": "https://sinhala.adaderana.lk/news.php?nid=51245", "Category": null, "Parent URL": null}