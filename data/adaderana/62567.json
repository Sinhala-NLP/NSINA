{"Source": "Adaderana", "Timestamp": "July 30, 2016 09:21 am", "Headline": "දෙතැනක මරණ 2ක්", "News Content": "මාකොළ, සපුගස්කන්ද ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ.මාකොළ දෙසට ධාවනය වූ යතුරුපැදික් තවත් රථයක් පසුකර යාමේදී ඉදිරියෙන් පැමිණි කැබ් රථයක ගැටී අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු කිරිබත්ගොඩ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ පැල්මඩුල්ල, වාරිගම ප්‍රදේශයේ පදිංචිව සිටි 60 හැවිරිදි පුද්ගලයෙකි.මළ සිරුර කිරිබත්ගොඩ රෝහලේ තැන්පත් කර ඇති අතර පශ්චාත් මරණ පරීක්ෂණය අද(30) සිදුකිරීමට නියමිතය.අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන තිබේ. මේ අතර උඩදුම්බර - කලුගල මාර්ගයේ මාඋස්සාව ප්‍රදේශයේ දී සිදු වූ රිය අනතුරකින් තරුණයෙකු මියගොස් තිබේ.ත්‍රිරෝද රථයක් රියදුරුට පාලනය කර ගැනීමට නොහැකිව මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ රියදුරු උඩදුම්බර රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ උඩවෙල, කහටගහලියද්ද ප්‍රදේශයේ පදිංචිව සිටි 21 හැවිරිදි තරුණයෙකි.පශ්චාත් මරණ පරීක්ෂණය අද(30) සිදු කිරීමට නියමිත අතර උඩදුම්බර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62567", "Category": null, "Parent URL": null}