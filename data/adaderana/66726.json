{"Source": "Adaderana", "Timestamp": "December 4, 2016 04:23 pm", "Headline": " අසත්‍ය මතවාදයට එරෙහිව ජනතාව පෙළගැසිය යුතුයි", "News Content": "නව ව්‍යවස්ථාව මඟින් රටත් සම්බුද්ධ ශාසනයත් අනතුරට පත් කෙරෙන බවට ඒකාබද්ධ විපක්ෂයේ දේශපාලනඥයින් ගෙන යන අසත්‍ය මතවාදය පරාජය කිරීමට රටේ ජනතාව පෙළගැසිය යුතු බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.නව ව්‍යවස්ථාව මඟින් සිදුවන්නේ තනි පුද්ගලයෙකු වටා ගොනු වී පැවති බලය ජනතාව වෙත ලබාදීම බව අමාත්‍යවරයා පෙන්වා දෙනු ලබයි.එමඟින් රටට හෝ සම්බුද්ධ ශාසනයට කිසිදු හානියක් සිදුනොවන බව සජිත් ප්‍රේමදාස අමාත්‍යවරයා කියා සිටියේය.වීරවිල තිස්සපුර ප්‍රදේශයේ ඉදිකෙරෙන සිරිමිතුරුගම උදාගම්මානයට මුල්ගල් තැබීමේ අවස්ථාවට එක්වෙමින් ඔහු මෙම අදහස් පළ කළේය.", "URL": "https://sinhala.adaderana.lk/news.php?nid=66726", "Category": null, "Parent URL": null}