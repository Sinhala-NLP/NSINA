{"Source": "Adaderana", "Timestamp": "June 12, 2015 10:53 am", "Headline": "දියවන්නා ඔයේ මළ සිරුරක්", "News Content": "වැලිකඩ, කලපලුවාව දියවන්නා ඔයේ තිබී පිරිමි පුද්ගල මළසිරුරක් සොයාගෙන තිබේ.වැලිකඩ පොලිසියට ලැබුණු තොරතුරකට අනුව මෙම මළසිරුර සොයාගෙන ඇති බව සඳහන්ය.මියගොස් ඇත්තේ මාළඹේ, තලාහේන ප්‍රදේශයේ පදිංචි 39 හැවිරිදි පුද්ගලයෙකි. අදාළ පුද්ගලයා ගවයින් රැගෙන පැමිණෙමින් සිටියදී දියවන්නා ඔයේ ඇළ මාර්ගයකට වැටීමෙන් අනතුරට ලක්ව ඇති බවට පොලිසිය සිදුකළ පරික්ෂණ වලදී අනාවරණය වී ඇත. සිද්ධිය සම්බන්ධයෙන් වැලිකඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51951", "Category": null, "Parent URL": null}