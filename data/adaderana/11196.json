{"Source": "Adaderana", "Timestamp": "September 30, 2010 12:28 pm", "Headline": "එජාපය ෆොන්සේකාට දුන් දඬුවම ප්‍රතික්ෂේප කරයි", "News Content": "සරත් ෆොන්සේකා මහතාට එරෙහිව දෙවන යුද අධිකරණය මගින් ලබාදුන් තීන්දුව අනුව ඔහුට හිමිවන බරපතල වැඩ සහිත වසර දෙකහමාරක සිර දඬුවම ප්‍රතික්ෂේප කරන බව එක්සත් ජාතික පක්ෂ පාර්ලිමේන්තු මන්ත්‍රී මංගල සමරවීර මහතා පවසයි. අද(30) පෙරවරුවේ කොළඹ, විපක්ෂ නායක කාර්යාලයේ පැවති මාධ්‍ය හමුවක් අමතමින් ඔහු මේ බව සඳහන් කළේය. එමෙන්ම මෙම ක්‍රියා මාර්ගයට එරෙහිව දේශීය මෙන්ම අන්තර්ජාතික වශයෙන් ද එක්සත් ජාතික පක්ෂය විරෝධතා ව්‍යාපාරයක ගෙන යන බව ඒ මහතා වැඩිදුරටත් අවධාරණය කළේය. යුද අධිකරණය මගින් ලබාදුන් තීන්දුව පිළිබඳව මවිතයට පත්නොවන බවත්, යුද අධිකරණ ක්‍රියාත්මක වූ දින සිටම සරත් ෆොන්සේකා මහතාට සාධාරණයක් ඉටුනොවන බව එක්සත් ජාතික පක්ෂය දිගින් දිගටම ප්‍රකාශ කළ බව සමරවීර මහතා පෙන්වාදුන්නේය. යුද අධිකරණ†රාජපක්ෂ පවුලේ තෝරාගත් නිලධාරීන් විසින් මෙහෙයවා ඇති බවට ද මන්ත්‍රීවරයා චෝදනා කළේය. එමෙන්ම සරත් ෆොන්සේකා මහතාට සෙත් පතා දිවයින පුරා විහාරස්ථාන වල බෝධි පූජා පවත්වන බව මෙම මාධ්‍ය හමුවට එක්වූ එක්සත් ජාතික පක්ෂ පළාත් සභා මන්ත්‍රී අජිත් මාන්නප්පෙරුම මහතා ප්‍රකාශ කළේය.", "URL": "https://sinhala.adaderana.lk/news.php?nid=11196", "Category": null, "Parent URL": null}