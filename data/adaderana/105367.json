{"Source": "Adaderana", "Timestamp": "March 2, 2019 10:47 pm", "Headline": "මිටි අයට සලකන විදිහ හරිද ?", "News Content": "උපතින්ම උසින් අඩු ශ්‍රී ලාංකීය ප්‍රජාව අද(02) ප්‍රථම වරට ‘ලිට්ල් පීපල් ඇසෝසියේෂන්‘ නමින් නව සංවිධානයක් පිහිටවාගනු ලැබුවේය. මේ අතර ටෝක් විත් චතුර වැඩසටහන සමඟ එක්වෙමින් එම සංවිධානයේ නියෝජිතයින් සඳහන් කළේ ශ්‍රී ලාංකීය සමාජයෙන් තමන්ට සම අයිතිය හිමිවිය යුතු බවයි. ඔවුන් පවසන්නේ විදේශ රටවල මිටි කියන පුද්ගලයින්ට වෙනසක් නොමැති බවත් අනෙක් පුද්ගලයන්ට මෙන්ම එක හා සමානව සියලුම දේ ලැබෙන බවයි. විදේශ රටවල මිටි පුද්ගලයින් වෛද්‍යවරු මෙන්නම පොලීසියේද සේවය කරන බව උදාහරණ ලෙස පෙන්වා දෙමින් ඔවුන් පවසන්නේ ශ්‍රී ලංකාව තුළ මිටි පුද්ගලයන්ට එය හීනයක් පමණක් බවයි. උපතින්ම උසින් අඩු ශ්‍රී ලාංකීය ප්‍රජාව සමඟ සිදුකළ ටෝක් විත් චතුර සම්පූර්ණ වැඩසටහන ලබන බ්‍රහස්පතින්දා රාත්‍රී 10.30ට ටුවෙන්ටි ෆෝ නාලිකාව ඔස්සේ සහ රාත්‍රී 11.30ට ටීවී දෙරණ තුළින් බලාපොරොත්තු වන්න.", "URL": "https://sinhala.adaderana.lk/news.php?nid=105367", "Category": null, "Parent URL": null}