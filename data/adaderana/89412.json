{"Source": "Adaderana", "Timestamp": "May 19, 2018 08:37 pm", "Headline": "වන අලි ප්‍රහාරයකින් පුද්ගලයකු ජීවිතක්ෂයට", "News Content": "මොණරාගල සියඹලාණ්ඩුව කොටියාගල ප්‍රදේශයේ දී අද (19) අලුයම එල්ල වූ වනඅලි ප්‍රහාරයකින් පුද්ගලයකු ජීවිතක්ෂයට පත් වී තිබේ. මෙසේ මියගොස් ඇත්තේ සියඹලාණ්ඩුව කොටියාගල ප්‍රදේශයේ පදිංචි වයස අවුරුදු පනහක් වන පුද්ගලයකු බව පොලීසිය පවසයි. මෙම පුද්ගලයා හෙනේ සිට නැවත නිවෙස වෙත එමින් සිටින අතරතුර මෙම ප්‍රහාරය එල්ල වී ඇති අතර වනඅලි ප්‍රහාරයත් සමඟ පුද්ගලයා එම ස්ථානයේ දීම ජීවිතක්ෂයට පත් වී තිබේ. ප්‍රදේශයට පවතින වනඅලි තර්ජනය මේ වනවිට උග්‍ර වී ඇති බව ප්‍රදේශවාසීන් පවසන අතර මෙම ප්‍රශ්නයට කඩිනමින් විසදුමක් ලබා දෙන ප්‍රදේශවාසීන් බලදාරින්ගේන් ඉල්ලීමක් කර සිටියි.", "URL": "https://sinhala.adaderana.lk/news.php?nid=89412", "Category": null, "Parent URL": null}