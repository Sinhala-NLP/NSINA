{"Source": "Adaderana", "Timestamp": "July 21, 2011 05:00 pm", "Headline": "හෙජින් මුදල් ඇමතිවරුන්ගේ වත්කම්වලින් අයකර ගත යුතුයි", "News Content": "හෙජින් ගිවිසුමට අදාළ ජාත්‍යන්තර බැංකුවලට ගෙවිය යුතු මුදල් ආණ්ඩුවේ ඇමතිවරුන්ගේ වත්කම්වලින් අය කර ගත යුතු බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. අදාළ ගිවිසුම අත්සන් කරනු ලැබුවේ කැබිනට් මණ්ඩල අනුමැතියකින් බැවින් අමාත්‍යවරුන් එහි වගකීම බාරගත යුතු බව මන්ත්‍රීවරයා පෙන්වාදෙයි. කොළඹ දී අද(21) පැවති මාධ්‍ය හමුවකට එක්වෙමින් රවී කරුණානායක මන්ත්‍රීවරයා ‍මෙම අදහස් පළ කළේය. ආණ්ඩුව සිදුකරන වැරදිවලට වන්දි ගෙවිය යුත්තේ ජනතාව නොවන බව එහිදී ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=17550", "Category": null, "Parent URL": null}