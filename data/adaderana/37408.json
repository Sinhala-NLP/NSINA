{"Source": "Adaderana", "Timestamp": "September 14, 2013 10:26 pm", "Headline": "ඉන්දියානුවාගේ පස්ස පැත්තේ 13 ලක්ෂ 60,000ක රත්‍රං ", "News Content": "රුපියල් 13 ලක්ෂ 60,000ක් වටිනා රන් බිස්කට් කැබැල්ලක් ගුද මාර්ගයේ සඟවාගෙන රටින් පිටවීමට තැත් කළ ඉන්දීය ජාතිකයෙකු ගුවන් තොටුපළ රේගුව විසින් අද (14) සවස අත්අඩංගුවට ගෙන තිබේ. 24 හැවිරිදි මෙම ඉන්දීය ජාතිකයා අද සවස 6.30ට යූ.එල් 123 දරණ ගුවන් යානයෙන් ඉන්දියාව බලා පිටත්වයාමට සිටියදී රේගු නිලධාරීන් විසින් අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා කීය. සැකකරු විසින් ගුද මාර්ගයේ සඟවා ගෙන තිබූ රන් බිස්කට් කැබැල්ලේ බර ග්‍රෑම් 272කි. සැකකරුගේ ගමන් විලාශය ගැන ඇති වූ සැකය මත පරික්ෂාව කෙරී ඇත.", "URL": "https://sinhala.adaderana.lk/news.php?nid=37408", "Category": null, "Parent URL": null}