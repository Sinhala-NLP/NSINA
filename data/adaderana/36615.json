{"Source": "Adaderana", "Timestamp": "August 14, 2013 08:17 am", "Headline": "වැලිවේරිය හා ග්‍රෑන්ඩ්පාස් සිදුවීම් ගැන අවධානයෙන් ", "News Content": "ශ්‍රී ලංකාවේ උද්ඝෝෂකයින් පිරිසකට එල්ලවූ ප්‍රහාරය සහ මුස්ලිම් පල්ලියකට එල්ලවූ ප්‍රහාරය සම්බන්ධයෙන් තම අවධානය යොමුව ඇති බව යුරෝපීය සංගමය පවසයි. එම සංගමය පෙන්වා දෙන්නේ වැලිවේරිය සිද්ධියේ දී සිදුවූ වෙඩි තැබීමත්, ග්රෑන්ඩ්පාස් ප්‍රදේශයේ වූ සිදුවීමත් පිළිබද සාධාරණය ඉටුකිරීමට පියවර ගත යුතු බවයි. සාමකාමීව රැස්වීමත්, ආගමික නිදහසත්, ප්‍රජාතන්ත්‍රවාදී සමාජයක මූලික හරයන් බව එම සංගමය සිය නිවේදනයෙන් පවසයි. මෙම සිදුවීම් 02 පිළිබදවම අපක්ෂපාතී සහ සාධාරණ, ඉක්මන් පරීක්ෂණයක් සිදුකර සෑම ශ්‍රී ලාංකිකයෙකුගේම මානව හිමිකම් සුරක්ෂිත කිරීමට අදාළ බලධාරීන් පියවර ගත යුතු බව යුරෝපා සංගමය පෙන්වා දෙයි.", "URL": "https://sinhala.adaderana.lk/news.php?nid=36615", "Category": null, "Parent URL": null}