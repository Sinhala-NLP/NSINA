{"Source": "Adaderana", "Timestamp": "April 24, 2012 08:22 am", "Headline": "වෙනත් අයෙකුගේ බලපත්‍රයකින් රට යන්න හැදූ කතක් කොටුවෙයි", "News Content": "වෙනත් අයෙකුගේ ගමන්බලපත්‍රයක් ඉදිරිපත් කරමින් විදේශගත වීම සඳහා උත්සාහ කළ කාන්තාවක් කටුනායක ජාත්‍යන්තර ගුවන්තොටුපළේ පිටවීම් පර්යන්තයේ දී අත්අඩංගුවට ගෙන තිබේ. විදේශ සේවා නියුක්ති කාර්යාංශයේ නිලධාරීන් විසින් ඇය අත්අඩංගුවට ගෙන ඇති බව කටුනායක ගුවන්තොටුපළ පොලිසිය සඳහන් කරයි. එම කාන්තාවට වෙනත් අයෙකුගේ ගමන් බලපත්‍රයක් ලබාදීමට ආධාර අනුබල දුන් පුද්ගලයා ද අත්අඩංගුවට ගෙන ඇත. අත්අඩංගුවට ගත් සැකකරුවන් සම්බන්ධයෙන් කටුනායක ගුවන්තොටුපළ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23754", "Category": null, "Parent URL": null}