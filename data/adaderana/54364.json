{"Source": "Adaderana", "Timestamp": "October 10, 2015 01:21 pm", "Headline": "උතුරේ සෙසු ඉඩම්ද නිදහස්කර දෙන්න - ඩග්ලස්  ජනපතිගෙන් ඉල්ලයි ", "News Content": "යුද හමුදාව සතුව පවතින සෙසු ඉඩම් ද නිදහස් කරදිමට ජනාධිපතිවරයා කටයුතු කළ යුතු බව ඊ.පී.ඩී.පී සංවිධානයේ ලේකම් පාර්ලිමේන්තු මන්ත්‍රී ඩග්ලස් දේවානන්ද මහතා පවසයි.ඔහු පවසන්නේ මුලතිව්, වලිකාමන් සහ කිලිනොච්චි යන ප්‍ර දේශවල ජනතාව සතු ඉඩම්වල තවදුරටත් ආරක්ෂක හමුදාව රැඳීසිටින බවයි.මෙම ඉඩම් සහ අදාළ ගොඩනැගිලි නිදහස් කර දෙන ලෙස ඩග්ලස් දේවානන්ද මහතා ජනාධිපතිවරයාගෙන් ඉල්ලීමක් කර තිබේ.නිවේදනයක් නිකුත් කරමින් පාර්ලිමේන්තු මන්ත්‍රී ඩග්ලස් දේවානන්ද මහතා මෙම අදහස් පල කර ඇත.උතුරේ ඉඩම් අක්කර 615 ක් ජනාධිපතිවරයාගේ මැදිහත්විමෙන් මේ වන විට නිදහස් කර ඇති බව පවසන දේවානන්ද මහතා එයට තම ස්තුතිය පල කරන බව ද අදාළ නිවේදනය මගින් පවසා තිබේ.එමෙන්ම උතුරේ නැවත පදිංචි කළ ජනතාවට අවශ්‍ය යටිතල පහසුකම් සහ ජිවන උපාය මාර්ග සලසාදිමට රජය අවශ්‍ය පියවර ගතයුතු බව ද ඩග්ලස් දේවානන්ද මහතා අදාළ නිවේදනය මගින් වැඩිදුරටත් පවසා තිබේ.", "URL": "https://sinhala.adaderana.lk/news.php?nid=54364", "Category": null, "Parent URL": null}