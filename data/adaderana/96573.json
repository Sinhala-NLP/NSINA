{"Source": "Adaderana", "Timestamp": "September 23, 2018 10:33 am", "Headline": "ගංජා පැළ 2 ක් වැව්වට ලැබුණු දඬුවම", "News Content": "ගංජා පැළ දෙකක් වගා කිරීමේ චෝදනාව අධිකරණයේදී පිළිගත් අයෙකුට රුපියල් 3000 ක දඩයක් නියම කර තිබේ. ගංජා පැළ දෙකක් වගා කිරීමේ චෝදනාව යටතේ මස්කෙළිය පොලීසිය මගින් සැකපිට අත්අඩංගුවට ගෙන හැටන් දිසා හා මහේස්ත්‍රාත් චමින්ද කරුණාරත්න මහතා හමුවට පැමිණවූ වතු කම්කරුවෙකුට මෙලෙස දඩ මුදල ගෙවන ලෙස නියෝග කළේය. මෙසේ වරද කරු වූයේ, මස්කෙළිය, සාමිමලේ, ඕල්ටන් තේ වතුයායේ, කිංකෝරා කොටසේ, කාසිවේල් කාසිනාදන් නැමති අයෙකි. අදාළ පුද්ගලයා තම නිවසේ මල් පාත්තයේ ඉතා රහසිගත ලෙස මෙම ගංජා පැළ දෙක වගා කර ඇති බවට පොලීසියට ලද තොරතුරක් මත අත්අඩංගුවට ගෙන අධිකරණය හමුවට පැමිණවූ බව මස්කෙළිය පොලිස්ථානාධිපති පොලිස් පරීක්ෂක ටිරෝන් රත්නායක මහතා පැවසීය.", "URL": "https://sinhala.adaderana.lk/news.php?nid=96573", "Category": null, "Parent URL": null}