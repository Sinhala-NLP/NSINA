{"Source": "Adaderana", "Timestamp": "September 19, 2016 01:38 pm", "Headline": " බෙදීම පවතින්නේ කණ්ඩායම් 2ක් අතරයි", "News Content": "ශ්‍රී ලංකා නිදහස් පක්ෂයේ බෙදීම පවතින්නේ ශ්‍රී ලංකා නිදහස් පාක්ෂිකයන් සහ ආණ්ඩුවේ අමාත්‍යධූර ලබාගත් පිරිස යන කණ්ඩායම් දෙක අතර පමණක් බව පාර්ලිමේන්තු මන්ත්‍රී ප්‍රසන්න රණතුංග මහතා පවසයි.මොණරාගල, පුස්තකාල ශ්‍රවනාගාරයේ පැවති ඒකාබද්ධ විපක්ෂ ජනහමුවකදී මන්ත්‍රීවරයා මෙම අදහස් පළ කළේය. මේ අතර කිසිඳු රහසක් හෙළි කිරීමට හෝ පාවාදීමක් සිදුකිරීමට තමා ක්‍රියාකර නොමැති බව විශ්‍රාමික මේජර් ජෙනරාල් කමල් ගුණරත්න මහතා පවසයි. දහම් පාසල් දරු දැරියන් පිරිසකට ත්‍යාග ප්‍රදානය කිරීම වෙනුවෙන් අවිස්සාවේල්ල ප්‍රදේශයේ පැවති උත්සවයකින් අනතුරුව මේජර් ජෙනරාල් කමල් ගුණරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=64247", "Category": null, "Parent URL": null}