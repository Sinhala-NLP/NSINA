{"Source": "Adaderana", "Timestamp": "March 18, 2016 11:06 am", "Headline": "සෙවනගල කතට වෙඩි තැබූ 1ක් දැලේ", "News Content": "සෙවනගල, හබුරුගල, 700 කොටස ප්‍රදේශයේ නිවසකට පසුගිය දා එල්ල කළ වෙඩි තැබීමකින් කාන්තාවක ඝාතනය කිරීමේ සිද්ධියට සම්බන්ධ සැකකරු අත්අඩංගුවට ගෙන තිබේ.පොලීසිය පැවසුවේ අදාළ සැකකරු එම ප්‍රදේශයේම පදිංචිව සිටි 62 හැවිරිදි අයෙකු බවයි.සැකකරුගෙන් වැඩිදුර ප්‍රශ්න කිරීමේදී බෝර 12 වර්ගයේ පතුරම් යෙදිය හැකි ගිනි අවියක් සහ පතුරොම් 03ක් නිවසේ සඟවා තිබියදී සොයාගෙන තිබේ.පසුගිය 11 වනදා සිදු වූ වෙඩි තැබීමෙන් තවත් පුද්ගලයෙකු තුවාල ලබා රෝහල් ගත කර තිබුණි.මේ අතර පසුගිය 05 වනදා බොරැල්ල මැගසින් බන්ධනාගාරය අසළදී ගැබිණි කාන්තාවකට වෙඩි තබා බරපතළ තුවාල සිදු කිරීම සම්බන්ධයෙන් ද සැකකරුවෙකු අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=58333", "Category": null, "Parent URL": null}