{"Source": "Adaderana", "Timestamp": "September 25, 2010 10:05 am", "Headline": "ඉන්දියාවට අපනයනය කරන භාණ්ඩ 45% න් වැඩියි", "News Content": "ගතවූ මාස 7 ක කාලය තුළ ඉන්දියාවට අපනයනය කරන ලද භාණ්ඩ ප්‍රමා‍ණය පසුගිය වසරේ අදාළ කාලසීමාවට සාපේක්ෂව 45% ක වර්ධනයක් පෙන්නුම් කරන බව ශ්‍රී ලංකාවේ ඉන්දීය මහකොමසාරිස් අශෝක් කේ. කාන්තා මහතා පවසයි. දෙරට අතර පවතින නිදහස් වෙළඳ ගිවිසුමෙහි ප්‍රතිඵලයක් ලෙස මෙලෙස භාණ්ඩ අපනයන ඉහළ ගොස් ඇති බව ඔහු පෙන්වාදෙයි. එමෙන්ම ඉන්දියාව විසින් ශ්‍රි ලංකාවට අපනයන කළ භාණ්ඩවල ද අදාළ කාලය තුළ 41% ක වර්ධනයක් පෙන්නුම් කරන බව අශෝක් කේ.කාන්තා මහතා සඳහන් කරයි. ඒ අනුව මෙම වසර අවසානය වන විට දෙරට අතර සිදුවූ වෙළඳ ගනුදෙනුවල වාර්තාගත ඉහළ යාමක් පෙන්නුම් කරනු ඇති බවට හෙතෙම විශ්වාසය පළ කරයි. -------------------------------", "URL": "https://sinhala.adaderana.lk/news.php?nid=11080", "Category": null, "Parent URL": null}