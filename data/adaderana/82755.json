{"Source": "Adaderana", "Timestamp": "January 10, 2018 11:05 am", "Headline": "බැඳුම්කර කොමිසම් වාර්තාව සතියක් තුළ පාර්ලිමේන්තුවට", "News Content": "බැඳුම්කර නිකුතුව පිළිබඳ ජනාධිපති විමර්ශන කොමිසමේ වාර්තාව සතියක පමණ කාලයක් තුළ පාර්ලිමේන්තුවට ඉදිරිපත් කරන බවට ජනාධිපතිවරයා තමාට දැනුම්දුන් බව කථානායක කරූ ජයසූරිය මහතා අද(10) පාර්ලිමේන්තුවට දැනුම් දී තිබේ. බැඳුම්කර වාර්තාව පිළිබඳ විවාද කිරීම සඳහා අද රැස් වූ පාර්ලිමේන්තු විශේෂ සැසිය ආරම්භයේදී කථානායකවරයා මේ පිළිබඳව සභාව දැනුවත් කළේය. මේ අතර අගමැතිවරයා විසින් අද දිනයේ පාර්ලිමේන්තුව ඇමතීමේදී ඒකාබද්ධ විපක්ෂයේ මන්ත්‍රීවරුන් කලහකාරීව පාර්ලිමේන්තු මධ්‍යට පැමිණ අගමැතිගේ කතාවට බාධා කළ අතර ඒ හේතුවෙන් ඇති වූ උණුසුම්කාරී වාතාවරණය තුළ මේ වන විට පාර්ලිමේන්තුව තාවකාලිකව අත්හිටුවා ඇති බව අද දෙරණ පාර්ලිමේන්තු වාර්තාකරු පවසයි. කෙසේ වුවද නැවත පක්ෂ නායක රැස්වීම සඳහා පාර්ලිමේන්තුව රැස්වෙන බව ද කථානායකවරයා දැනුම්දී තිබේ. අග්‍රාමාත්‍ය රනිල් වික්‍රමසිංහ මහතා විසින් අද දින බැඳුම්කර වාර්තාව සම්බන්ධයෙන් සිදුකළ විශේෂ ප්‍රකාශය පහත දැක්වෙයි. Hon. Prime Minister's Statement - Bonds by deranapics on Scribd", "URL": "https://sinhala.adaderana.lk/news.php?nid=82755", "Category": null, "Parent URL": null}