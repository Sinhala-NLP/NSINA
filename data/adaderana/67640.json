{"Source": "Adaderana", "Timestamp": "January 3, 2017 07:52 am", "Headline": " ශාසනයේ උන්නතිය වෙනුවෙන් රජය බැඳී සිටිනවා ", "News Content": "යහපත් සමාජයක් ගොඩනැගීමට නීතිය, ව්‍යවස්ථාව සහ අධිකරණය තුළින් පමණක් හැකියාවක් නොමැති බව ජනාධිපති මෛත්‍රීපාල සිරිසේන මහතා පවසයි.ඒ සඳහා තිබෙන ප්‍රබලම ශක්තිය වන්නේ අධ්‍යාත්මික වශයෙන් බෞද්ධ දර්ශනය මත පදනම්ව සමාජය පෙළගැස්වීම බව ජනාධිපතිවරයා පෙන්වා දෙයි. සම්බුද්ධ ශාසනයේ උන්නතිය වෙනුවෙන් ඉටුකළ යුතු සෑම යුතුකමක්ම ඉටුකිරීමට වත්මන් රජය බැඳී සිටින බව ද ජනාධිපති මෛත්‍රීපාල සිරිසේන මහතා පවසයි. දුෂ්කර ප්‍රදේශවල බෞද්ධ වෙහෙර විහාරස්ථාන සංවර්ධනයට, පුණ්‍යොධාර පිරිනැමීම වෙනුවෙන් ජනාධිපති මන්දිරයේ පැවති උත්සවයක් අමතමින් ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=67640", "Category": null, "Parent URL": null}