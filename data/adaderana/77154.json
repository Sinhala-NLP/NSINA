{"Source": "Adaderana", "Timestamp": "September 5, 2017 03:20 pm", "Headline": " මත් පෙති තොගයක් සමඟ 2ක් කොටු", "News Content": "මත් පෙති තොගයක් සමඟ තරුණයින් දෙදෙනෙකු තලාව ප්‍රදේශයේදී අත්අඩංගුවට ගෙන තිබේ.තලාව පොලීසියේ ජංගම මුර සංචාර නිලධාරීන් විසින් යතුරුපැදියකින් පැමිණි සැකකටයුතු තරුණයින් දෙදෙනෙකු පරීක්ෂාවට ලක් කිරීමේදී එම මත් පෙති තොගය සොයාගෙන ඇති බව සඳහන්ය.එහිදී එක් තරුණයෙකු සතුව තිබී මත් පෙති 380ක් සොයාගෙන ඇති අතර ඒවා පාසල් ළමුන් ඉලක්ක කර බෙදා හැරීමට මෙලෙස රැගෙන විත් ඇති බවට සැක පළ කරන බව තලාව පොලීසිය පැවසුවේය.අත්අඩංගුවට ගත් තරුණයින් දෙදෙනා තලාව ප්‍රදේශයේ පදිංචි 22 හා 24 හැවිරිදි වියේ පසු වන අතර එම එක් අයෙක් නාවික හමුදා සේවයෙන් නෙරපන ලද සෙබලෙකු බවට ද පොලීසිය සිදුකළ මූලික විමර්ශන වලදී අනාවරණය වී තිබේ.සැකකරුවන් තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර තලාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77154", "Category": null, "Parent URL": null}