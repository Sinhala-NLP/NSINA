{"Source": "Adaderana", "Timestamp": "October 14, 2016 09:24 am", "Headline": " එළවළු-පළතුරු ප්‍රවාහනයට ප්ලාස්ටික් ඇසුරුම් හුරු කරයි", "News Content": "පසු අස්වනු හානිය අවම කිරීම සඳහා එළවළු සහ පළතුරු ප්‍රවාහනයේදී ප්ලාස්ටික් ඇසුරුම් ගොවීන්ට හුරු කිරීමේ වැඩසටහනක් ආරම්භ කර තිබේ.“ගොවිතැනට මුල්තැන, එක්ව රට හදමු, සිතමු“ යන තේමාව යටතේ කෘෂිකර්ම අමාත්‍යාංශය මගින් වැඩසටහන සැලසුම් කර තිබේ.ඒ අනුව එම ඇසුරුම් භාවිතය පිළිබඳ ගොවීන් දැනුම්වත් කිරීම ඊයේ(13) රාත්‍රී දඹුල්ල ආර්ථික මධ්‍යස්ථානයේදී සිදු කෙරුණි.අමාත්‍ය දුමින්ද දිසානායක සහ රාජ්‍ය අමාත්‍ය වසන්ත අලුවිහාරේ යන මහත්වරුන්ගේ ප්‍රධානත්වයෙන් එම වැඩසටහන ක්‍රියාත්මක කෙරුණු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=65045", "Category": null, "Parent URL": null}