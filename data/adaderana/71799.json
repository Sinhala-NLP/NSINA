{"Source": "Adaderana", "Timestamp": "April 6, 2017 03:41 pm", "Headline": " ජාතික ආර්ථිකය ශක්තිමත් කළ යුතුයි", "News Content": "බදු අයකරගැනීම සඳහා පවතින ක්‍රමවේදයන් වඩා කාර්යක්ෂම සහ විධිමත් කරගනිමින් රටේ ජාතික ආර්ථිකය ශක්තිමත් කළ යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ රාජ්‍ය ආයතන ඇතැම් පෞද්ගලික ව්‍යාපාර සහ ආයෝජන ව්‍යාපෘති තුළින් රාජ්‍ය ආදායමට එක්විය යුතු බදු ලැබීම් අහිමි වී ඇති බවයි. බදු අය කරගැනීමේ පවතින දුර්වලතා හා ගැටළු හේතුවෙන් මෙම තත්ත්වය මතුව ඇති බව ජනාධිපති මෛත්‍රීපාල සිරිසේන මහතා සඳහන් කළේය. දේශීය ආදායම් කොමසාරිස්වරුන්ගේ සංගමයේ 16 වන වාර්ෂික සමුළුව අමතමින් ජනාධිපතිවරයා මේ බව කියා සිටියේය. රටේ ජාතික ආර්ථිකය ශක්තිමත් කරමින් පොදු ජනතාවට වඩා උසස් තත්ත්වයක් උදාකරදීම සියලුදෙනාගේම වගකීමක් සහ යුතුකමක් බව එහිදී වැඩිදුරටත් අදහස් දක්වමින් ජනාධිපතිවරයා පැවසුවේය.", "URL": "https://sinhala.adaderana.lk/news.php?nid=71799", "Category": null, "Parent URL": null}