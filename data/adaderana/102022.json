{"Source": "Adaderana", "Timestamp": "January 8, 2019 08:18 pm", "Headline": "කිරි බවුසරයෙන් ආපු පිංකැට හොරා-CCTV දර්ශන සහිතයි", "News Content": "ආණමඩුව හලාවත මාර්ගයේ ගරායක්ගම අයියනායක දේවාලයේ අසල අද(08) කිරි බවුසරයකින් පැමිණි දෙදෙනෙකු මෙසේ දේවාලයේ පිං පෙට්ටිය කැඩිමේ යෙදි ඇති බව කියයි. රජයට අයත් එළ කිරි ආශ්‍රිත කර්මාන්ත ශාලාවකට දියර කිරි ප්‍රවාහනය කරමින් තිබු පුද්ගලික අයිතිකරුවකු සතු බවුසරයක් මඟින් ආණමඩුව හා තවත් ප්‍රදේශවල දියර කිරි එකතු කිරිමේ නිරතවු රියදුරෙකු තවත් ඔහුගේ හිතවතේකු සමඟ මෙසේ පිං පෙට්ටි කැඩිමේ නිරත වි ඇති බව හෙළි වි ඇත. පොලිසිය පවසන්නේ මෙම සැකකරුවන් ගරායක්ගම අයියනායක දේවාලය ඉදිරිපිටදි බවුසරය අළුයම නවතා රියදුරු බවුසරයේ දෝෂයක් සිදුවි ඇති බවට අගවමින් වේගයෙන් බවුසරය රේස් කරමින් සිටින විටදි අනෙක් සැකකරු පිං පෙට්ටියෙ ඉබි යතුරු කඩා පඬුරු මුදල් ගැනිමට සුදානම් වන විට ලොරි රථයේ ශබ්දය නිසා අසල නිවසේ සිටි පිරිස අවදි වි ඇති බවයි. ඔවුන් මේ සම්බන්ධයෙන් විපරම් කරීමේදි පිං පෙට්ටිය කඩන ආකාරය දැක තිබේ. එහිදි වහාම දිව විත් සැකකරුවන් අල්ලා ගැනිමට දැඩි වෙහෙසක් දැරිමට සිදුව ඇති අතර ඉන් පසුව පිං පෙට්ටිය කඩමින් සිටි සැකකරු පලා ගොස් ඇති අතර බවුසරයේ සැකකාර රියදුරා බවුසරයද සමඟ අල්ලා ආණමඩුව පොලීසියට භාර දි ඇත. පොලිසිය විසින් අත් අඩංගුවට ගත් සැකකාර රියදුරා ගෙන් දිගින් දිගටම ප්‍රශ්න කිරීමේදි හෙළිවි ඇත්තේ ආණමඩුව නගරයේ තලාකොලවැව ශ්‍රී ජයසුමනාරාම විහාරස්ථාන භුමියේ පිහිටි අයියනායක දෙවියන්ගෙ ප්‍රතිමාව ඉදිරිපිට තබා තිබු පිං පෙට්ටියද මෙම සැකකරුවන් ඊයේ (070 මැදියම් රෑයේ පැහැරගෙන ගොස් ඇති බවයි. පසුව පොලිසිය විහාරස්ථානයේ සී.සී.ටීවි කැමරා පරික්ෂා කිරිමේදි එය සනාථ වි තිබේ. මේ වන විට ආණමඩුව පොලිසිය දැනට අත් අඩංගුවේ පසුවන සැකකාර රියදුරා සමඟ පිං පෙට්ටි කැඩිමට යොදා ගත් යකඩ කම්බි කිපයක් පිං පෙට්ටි කැඩිමට අදින ලද ඇඳුම් කිපයක් සමඟ පිං පෙට්ටිවලින් සොරා ගත් මාරු කාසි හා මුදල් තොගයක්ද සොයා ගෙන තිබේ. පලා ගොස් ඇති අනෙක් සැකකරු පිළිබදව ආණමඩුව පොලිසියේ කණ්ඩායම් කිපයක් ප්‍රදේශ කිපයක් ජනතාව දැනුවත් කරමින් සෝදිසි කිරිම්වල නිරත වි තිබේ.", "URL": "https://sinhala.adaderana.lk/news.php?nid=102022", "Category": null, "Parent URL": null}