{"Source": "Adaderana", "Timestamp": "August 22, 2019 04:54 pm", "Headline": "නීති විරෝධී ලෙස මසුන් ඇල්ලූ 15ක් අත්අඩංගුවට", "News Content": "නාවික හමුදාව විසින් අද (22) අළුයම ත්‍රිතුණාමලය, වලල්තෝට්ටම් ප්‍රදේශයේදී තහනම් දැල් භාවිතා කරමින් ධීවර කටයුතු වල නිරත වු පුද්ගලයින් පහලොස් දෙනෙකු නාවික හමුදා බාරයට ගෙන ඇත. නැගෙනහිර නාවික විධානය විසින් ත්‍රිතුණාමලය, වලල්තෝට්ටම් ප්‍රදේශය ආශ්‍රිතව සිදු කළ මුර සංචාරයක් අතරතුරදී නීතිවිරෝධී ධීවර දැල් භාවිතා කරමින් මසුන් ඇල්ලූ මෙම පුද්ගලයන් හමුදා භාරයට ගෙන තිබේ. එහිදි ඔවුන් සතුව තිබූ තහනම් දැල් තුනක්,ඩිංගි යාත්‍රා තුනක් සහ ධීවර ආම්පන්න සොයා ගත් බව නාවික හමුදා මාධ්‍ය අංශය සඳහන් කළේය. එම තහනම් දැල්,ඩිංගි යාත්‍රා සහ ධීවර ආම්පන්න ඉදිරි නීතිමය කටයුතු සඳහා ත්‍රිකුණාමලය, සහකාර ධීවර අධ්‍යක්‍ෂක වෙත භාර දීමට නියමිතව ඇත. පසුගිය දින කිහිපය පුරාම නීති විරෝධී දැල් භාවිතා කරමින් නැගෙනහිර මුහුදු තිරයේ මසුන් ඇල්ලීමට කටයුතු කරනු ලබන පුද්ගලයින් අත්අඩංගුවට ගැනීමට නාවික හමුදාව කටයුතු කර ඇති අතර, එමඟින් අනාගත පරපුරට මත්ස්‍ය සම්පත මෙන්ම සාගර සම්පත සුරක්‍ෂිත කර දීමට නාවික හමුදාවට හැකි විය.", "URL": "https://sinhala.adaderana.lk/news.php?nid=117231", "Category": null, "Parent URL": null}