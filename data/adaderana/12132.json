{"Source": "Adaderana", "Timestamp": "November 14, 2010 08:17 am", "Headline": "අනවසර ඉදිකිරීම් ඉවත් කර කොළඹ වතුර බස්සවනවා", "News Content": "අනවසර ඉදිකිරීම් ඉවත් කර කොළඹ දිස්ත්‍රික්කයේ ජලය බැස යාමේ ඇළ මාර්ග සහ කාණු පද්ධතිය විධිමත්ව ප්‍රතිසංස්කරණය කරන බව ආපදා කළමනාකරණ අමාත්‍ය ඒ.එච්.එම් ෆවුසි මහතා පවසයි. සුළු අනවසර ඉදිකිරීම් හැකි ඉක්මනින් ඉවත් කිරීමට නිලධාරීන්ට උපදෙස් දී ඇති බව අමාත්‍යවරයා පෙන්වාදෙයි. එම ඉදිකිරීම් ඉවත් කිරීමට කල් ගත වීම හේතුවෙන් වැසි ජලය කළමනාකරණය කිරීමේ වැඩපිළිවෙළට බාධා එල්ල වී ඇති බව අමාත්‍ය ෆවුසි මහතා සඳහන් කරයි. ඉදිරියේ දී විශේෂ ශ්‍රමදාන වැඩපිලිවෙළක් තුළින් ඇළ මාර්ග සහ කානු පද්ධතිය ප්‍රතිසංස්කරණය කිරීමට පියවර ගන්නා බව අද දෙරණ කළ විමසීමක දී අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=12132", "Category": null, "Parent URL": null}