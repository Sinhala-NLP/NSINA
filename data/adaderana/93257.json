{"Source": "Adaderana", "Timestamp": "July 26, 2018 03:33 pm", "Headline": "දකුණු අප්‍රිකාව හා ශ්‍රී ලංකා ක්‍රිකට් සභාපතිගේ කණ්ඩායම අතර එක්දින තරඟය අද", "News Content": "සංචාරක දකුණු අප්‍රිකාණු කණ්ඩායම සහ ශ්‍රී ලංකා ක්‍රිකට් සභාපතිගේ කණ්ඩායම අතර එක්දින තරඟයක් මේ වන විට කොළඹදී පැවැත්වේ තරඟයේ කාසියේ වාසිය දිනූ දකුණු අප්‍රිකාණු කණ්ඩායම ප්‍රථමයෙන් පන්දුවට පහරදීමට තීරණය කළේය. ඔවුන් පන්දු වාර 49යි පන්දු 04ක් තුළ සියළු දෙනා දැවී ලකුණු 293ක් ලබාගත්තේය. දකුණු අප්‍රිකාණු පිල වෙනුවෙන් පෆ් ඩූ ප්‍රෙසිස් ලකුණු 71ක් හා රීසා හෙන්ඩ්‍ර්ක්ස් ලකුණු 59ක් ලබාගත්තේය. පන්දු යැවීමේදි අසිත ප්‍රනාන්දු, ප්‍රභාත් ජයසූරිය හා නිෂාන් පීරිස් කඩුලු 02 බැගින් දවාගත්තේය.", "URL": "https://sinhala.adaderana.lk/news.php?nid=93257", "Category": null, "Parent URL": null}