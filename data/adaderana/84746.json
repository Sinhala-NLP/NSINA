{"Source": "Adaderana", "Timestamp": "February 23, 2018 09:56 pm", "Headline": "දෙරණට තවත් ඇගයීමක්", "News Content": "කොළඹ ඩී.එස්.සේනානායක විද්‍යාලය සංවිධාන කළ සිසුන්ගේ සන්නාම සම්මාන උළෙලේදී වසරේ ජනප්‍රියතම රූපවාහිනි නාලිකාවට සහ වසරේ ජනප්‍රියතම ප්‍රවෘත්ති විකාශයට හිමි සම්මානයෙන් අද දෙරණ පිදුම් ලැබීය. සම්මාන උළෙල ඊයේ පස්වරුවේ පැවැත්වුණේ කොළඹ මලලසේකර මාවතේ පිහිටි වරලත් ගණකාධිකාරී ආයතන ශ්‍රවණාගාරයේදීය. කොළඹ ඩී.එස්.සේනානායක විද්‍යාලයේ වාණිජ සංගමය විසින් සංවිධානය කරන ලද, සිසුන්ගේ සන්නාම සම්මාන උළෙල, මෙවර පැවැත්වුණේ පස් වරටයි. කොළඹ, කලුතර සහ ගම්පහ යන දිස්ත්‍රික්කවල ඉගෙනුම ලබන පාසල් සිසුන් 5000ක් අතර කල සමීක්ෂණයකින් ලබා ගත් අදහස් මෙම සම්මාන ලබා දීමට ඉවහල් වී තිබේ. මෙවර සන්නාම සම්මාන උළලේදී සම්මාන 16 ක් සහ විශේෂ සම්මාන 04 ක් පිරි නැමීම විශේෂත්වයක්. මෙහිදී වසරේ ජයප්‍රියතම රුපවාහිනී නාලිකාවට හිමි සම්මානය ටී.වී. දෙරණ හිමිකර ගනු ලැබීය. එසේම වසරේ ජයප්‍රියතම රූපවාහිනි ප්‍රවෘත්තී විකාශයට හිමි සම්මානය හිමිකර ගත්තේ අද දෙරණයි.", "URL": "https://sinhala.adaderana.lk/news.php?nid=84746", "Category": null, "Parent URL": null}