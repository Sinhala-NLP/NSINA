{"Source": "Adaderana", "Timestamp": "September 20, 2017 02:00 pm", "Headline": " දිමිත්‍රි-ට්‍රැවිස් අතර හමුවක්", "News Content": "ශ්‍රී ලංකාවේ රුසියානු සමූහාණ්ඩු තානාපති කාර්යාලයේ ආරක්ෂක උපදේශක කර්නල් දිමිත්‍රි මයිකාලොව්ස්කි මහතා නාවික හමුදාපති වයිස් අද්මිරාල් ට්‍රැවිස් සින්නයියා මහතා හමුවී තිබේ.නාවික හමුදා මූලස්ථානයේදී එම හමුව පැවති බව නාවික හමුදා මාධ්‍ය අංශය සඳහන් කළේය.නාවික හමුදා මූලස්ථානය වෙත පැමිණි ශ්‍රී ලංකාවේ රුසියානු සමූහාණ්ඩු තානාපති කාර්යාලයේ ආරක්ෂක උපදේශක කර්නල් දිමිත්‍රි මයිකාලොව්ස්කි මහතා නාවික හමුදාව විසින් විශේෂ සම්මාන ආචාර පිරිනමා පිළිගෙන තිබේ. අනතුරුව නාවික හමුදාපති ට්‍රැවිස් සින්නයියා මහතා හමුවූ දිමිත්‍රි මයිකාලොව්ස්කි මහතා ද්වී පාර්ශවික වශයෙන් වැදගත් කරුණු කිහිපයක් සම්බන්ධයෙන් සුහද සාකච්ඡාවක නිරත වී ඇති බව සඳහන්ය.මෙම හමුව සනිටුහන් කරමින් දෙදෙනා අතර සමරු තිළිණ හුවමාරුවක්ද සිදු කෙරුණු බව නාවික හමුදා මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=77807", "Category": null, "Parent URL": null}