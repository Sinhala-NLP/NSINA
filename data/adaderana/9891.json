{"Source": "Adaderana", "Timestamp": "July 28, 2010 05:18 pm", "Headline": "පකිස්ථාන් ගුවන් අනතුරෙන් 152 ක් මරුට", "News Content": "පකිස්ථානයේ ඉස්ලාමාබාද් අගනුවරට උතුරින් පිහිටි කදුකර ප්‍රදේශයකදී ගුවන් යානා අනතුරක් සිදුවී තිබේ. අනතුර සිදුවන අවස්ථවේ මගීන් 146 දෙනෙකු සහ කාර්ය මණ්ඩලයේ 6 දෙනෙකු යානයේ සිටි බව සඳහන් වන අතර ඔවුන් සියලුදෙනා ජීවිතක්ෂයට පත්ව ඇතැයි සඳහන් වේ. මෙලෙස අනතුරට ලක්ව ඇත්තේ කරච්චි සිට ඉස්ලාමාබාද් අගනුවර බලා පියාසර කරමින් තිබු ගුවන් යානයකි.. අනතුර සිදුවු කදුකර ප්‍රදේශය අශ්‍රිතව දැඩි මීදුම් වළා පවතින බව වාර්තා වේ. සහන සේවා කටයුතු ක්‍රියාත්මක අතර අනතුර පිළිබඳ වැඩිදුර තොරතුරු අනාවරණය වී නොමැති බව පකිස්ථානු බලධාරීන් පවසයි.", "URL": "https://sinhala.adaderana.lk/news.php?nid=9891", "Category": null, "Parent URL": null}