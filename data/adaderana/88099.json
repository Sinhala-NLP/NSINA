{"Source": "Adaderana", "Timestamp": "April 26, 2018 09:30 pm", "Headline": "බස් නැවතුම්පොළේ දමා ගිය බිලිදා මිය ගිහින් ", "News Content": "මීට මාස දෙකකට පමණ ඉහතදී කිළිනොච්චිය රෝහල අසළ පිහිටි බස් නැවතුම් පලක දමා ගොස් සිටි නාදුණන බිළිදා කිළිනොච්චිය රෝහලේදී මිය ගොස් තිබේ. කිළිනොච්චිය පොලීසිය පැවසුවේ මේ බිළිදාව දමා ගිය මව පිළිබඳව පොලිස් පරීක්ෂණ දියත් කළ නමුත් මව සොයා ගැනීමට නොහැකි වූ බවයි. මේ නිසා එම බිළිදාව අධිකරණ නියෝගයක් මත කිළිනොච්චිය රෝහලේ ළමා වාට්ටුවට ඇතුළත් කොට සිටි අතර රෝහලේ ප්‍රතිකාර ලබමින් සිටියදී බිළිදා මිය ගොස් තිබේ. කිළිනොච්චිය රෝහලේ වෛද්‍යවරු ප්‍රකාශ කොට තිබුණේ මේ බිළිදාව බස් නැවතුම් පලේ දමා ගොස් සිටි අවස්ථාවේදී බිළිදාගේ සිරුරට විෂබීජයක් ඇතුළු වී තිබීම නිසා ගත වූ කාලයේම ඒ සඳහා ප්‍රතිකාර කළ බවයි. මියගිය බිළිදාගේ අවසන් කටයුතු රජයේ වියදමින් කිළිනොච්චියේදී සිදු කිරීමටද පොලීසිය විසින් අධිකරණ නියෝගයක් ලබාගෙන තිබේ.", "URL": "https://sinhala.adaderana.lk/news.php?nid=88099", "Category": null, "Parent URL": null}