{"Source": "Adaderana", "Timestamp": "September 10, 2019 11:20 am", "Headline": "නීති විරෝධීව ඉන්දියාවට යන්න ගිය තරුණයා පොලීසියට", "News Content": "නාවික හමුදාව විසින් යාපනය, මාදගල්තුරෙයි ප්‍රදේශයේ සිදු කළ සෝදිසි කිරීමකදී සැක කටයුතු පුද්ගලයෙකු නාවික හමුදා බාරයට ගෙන ඇත. ඒ අනුව, උතුරු නාවික විධානය විසින් යාපනය, මාදගල්තුරෙයි ප්‍රදේශයේ සිදු කළ සෝදිසි කිරීමකදී සැක කටයුතු පුද්ගලයෙකු නිරීක්‍ෂණය කර තිබේ. එහිදී ඔහුගෙන් සිදු කළ වැඩිදුර ප්‍රශ්ණ කිරීමේදී මෙම පුද්ගලයා නීති විරෝධී ලෙස මුහුදු මාර්ග ඔස්සේ ඉන්දියාවට සංක්‍රමණය වීමට සුදානම්ව සිටි ඇති බව කරුණු අනාවරණය වි තිබේ. එහිදී මෙම සැකකරු සතුව තිබී ඉන්දියානු රුපියල් 3650 ක් සහ ජංගම දුරකථනයක් සොයා ගෙන තිබේ. නාවික හමුදා බාරයට ගත් සැකකරු, ඉන්දියානු මුදල් සහ ජංගම දුරකථනය ඉදිරි පරික්‍ෂණ කටයුතු සඳහා ඉල්ලවාලෙයි, පොලිසිය වෙත භාර දීමට කටයුතු කරන ලදී. තවද, ශ්‍රී ලංකා නාවික හමුදාව මඟින් සිදු කරන නිරන්තර මුර සංචාරයන් හේතුවෙන් මුහුදු මාර්ග ඔස්සේ සිදු කරනු ලබන අනවසර සංක්‍රමණ සහ නිතී විරෝධී කටයුතු සාර්ථකව මැඩපැවැත්විමට හැකි වී ඇත.", "URL": "https://sinhala.adaderana.lk/news.php?nid=118737", "Category": null, "Parent URL": null}