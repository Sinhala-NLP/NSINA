{"Source": "Adaderana", "Timestamp": "November 9, 2016 10:28 pm", "Headline": " මහනුවරට පැය 8 ජල කප්පාදුවක්", "News Content": "හෙට පෙරවරු 9 සිට පස්වරු 5 දක්වා පැය 8ක කාලයක් මහනුවර ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.ඒ අනූව මහනුවර නගර සභා බලප්‍රදේශය, හාරිස්පත්තුව, අකුරණ, මැදවල හා පූජාපිටිය ප්‍රදේශවලට ජල සැපයුම අත්හිටුවනු ඇත.අත්‍යාවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.", "URL": "https://sinhala.adaderana.lk/news.php?nid=65883", "Category": null, "Parent URL": null}