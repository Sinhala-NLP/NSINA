{"Source": "Adaderana", "Timestamp": "August 15, 2012 11:50 am", "Headline": "'Youth Fest 2012'  අගෝස්තු මාසයේදී", "News Content": "වාර්ෂිකව පැවැත්වෙන 'Youth Fest මාලාවේ දෙවැන්න අගෝස්තු මාසයේ 24 වැනිදා සිට 26 වැනිදා දක්වා තුල්හිරිය MAS තාක්ෂණික කළමණාකරණ ආයතනයේදී පැවැත්වීමට කටයුතු යොදා තිබේ. අත්දැකීම් පාදක කරගත් ඉගැන්වුම් රටාවක් ප‍්‍රචලිත කිරීම දින 3ක් පුරා පැවැත්වෙන මෙම සමුළුවේ අරමුණ වී ඇති අතර ඊට විශ්ව විද්‍යාල උපාධි අපේක්ෂකයින් හා පාසල් හැරගිය දෙස් විදෙස් තරුණ කණ්ඩායම් මෙන්ම විවිධ සංවිධාන නියෝජනය කරන තරුණ තරුණයින් 250ක පිරිසක් සහභාගි වීමට නියමිතයි. තරුණ පරපුරට අත්දැකීම් පාදක කරගත් දැනුම වර්ධනය කර ගැනීම සඳහා දකුණු ආසියාවේ පවතින හොඳම වේදිකාවක් ගොඩනැගීමට අඩිතාලම යොදමින් Youth Fest සමුළුවේ සමාරම්භය 2011 වසරේ නොවැම්බර් මාසයේදී පැවැත්විණි. සමුළුවේ සංවිධාන කටයුතු Earth Dream International, ජාතික තරුණ සේවා සභාව සහ AIESEC සංවිධානය නියෝජනය කරනු ලබන තරුණ තරුණයින්ගෙන් සැදුම්ලත් කණ්ඩායමක් විසින් සිදුකරනු ලබයි. මේ සඳහා සංස්ථාපිත, සමාජ, දේශපාලන යන අංශවල මෙන්ම පුහුණු හා ජාත්‍යන්තර නියෝජිතයින්ගෙන්ද සහභාගි වනු ඇති බව උත්සව සංවිධාන කමිටුව පවසයි. “Celebrating Youth” හෙවත් \"තාරුණ්‍ය සමරමු\"යන තේමාව යටතේ පැවැත්වෙන මෙවර Youth Fest ප‍්‍රවීණ දේශකයන්ගේ සම්මන්ත‍්‍රණ හා විනෝදාත්මක කී‍්‍රඩා රැසකින් සමන්විත වන අතර එවැනි කි‍්‍රයාකාරකම් හරහා අධ්‍යයන කටයුතු කෙතරම් පහසුවෙන් සිදුකළ හැකිද යන්න පිළිබඳව අවබෝධකර දීම අපේක්ෂාව වී තිබේ. පෞරෂත්ව වර්ධනය, නායකත්වය, ව්‍යවසායකත්වය, කී‍්‍රඩා, සහ විනෝදාශ්වාදය මෙන්ම සමාජ ගැටලූ වලට විසදුම් සෙවීම යන කරුණු පිළිබඳවද එම සමුළුවේදී ප‍්‍රධාන වශයෙන් අවධානය යොමු කරනු ලබයි. සමුළුව පැවැත්වෙන කාලසීමාව අතරතුර මෙම මාතෘකා ඔස්සේ තරුණ පරපුරට සිය පෞද්ගලික අදහස් හා අත්දැකීම් හුවමාරුකර ගැනීමටද අවස්ථාව උදාවන අතර ඒ තුළින් ඉගෙනීමට හැකි පාඩම් ඉස්මතුකර ගැනීමටද හැකියාව ලැබෙයි. ඒ වෙනුවෙන් කළාව, සංගීතය, ව්‍යවසායකත්වය හා ස්වෙච්ඡා සේවාවන් මැදිහත්කර ගැනීමට ඇති හැකියාව පිළිබඳවද සොයා බැලීම සිදුකරයි. සමුළුව පිළිබඳව අදහස් දක්වමින් Youth Fest සංවිධාන කමිටුවේ සම සමාරම්භකයෙකුවන සහන් හැන්හැදිගේ මහතා ප‍්‍රකාශ කළේ \"අපේ සියලූ සැසිවාර හා අධ්‍යයන ක‍්‍රම නිර්මාණය වී තිබෙන්නේ ඔවුන්ගේ දැනුම සැබෑ ජීවිතයට එක්කර ගැනීම සිත් තුළට ඇතුළු කිරීම අරමුණු කරගෙනයි. සහභාගි වන සියලූදෙනාගේ එකිනෙකට වෙනස් අත්දැකීම් බෙදාහදා ගනිමින් ඒ පිළිබඳව සිතා බැලීමටත්, ඒ තුළින් ඔවුන්ගේ දෛනික ජීවන රටාවන් පිළිබඳ දැනුවත් වීමට හා ජීවිතය දෙස බැලීමටත් අවස්ථාවක් හිමිවනවා\" යන්නයි. තරුණු පරපුර සාමූහික වශයෙන් මෙන්ම ඒකපුද්ගල වශයෙන් සිය අපේක්ෂාවන් වෙත ළඟා වන්නට පෙළඹවීම මෙම සමුළුවේ කි‍්‍රයාකාරම් හරහා සිදුකිරීමට බලාපොරොත්තුවන බව සමුළුවේ සම සමාරම්භකයෙකුවන දමිත් සමරකෝන් මහතා පවසයි. වැඩිදුරටත් අදහස් දක්වමින් සමරකෝන් මහතා ප‍්‍රකාශ කළේ \"දකුණු ආසියාවේ තරුණ පරපුරට අත්දැකීම් පාදක කරගත් ඉගෙනීමක් සඳහා වන සුදුසුම වේදිකාව ගොඩනැගීම අපේ අරමුණයි. එමගින් තරුණ පරපුරට ඔවුන්ගේ සිහින සැබෑකර ගැනීම ස`දහා අවශ්‍ය මානසික හා ආධ්‍යාත්මික ශක්තිය ලබා දීමද අපේක්ෂාව වී තිබෙනවා\" යන්නයි. Youth Fest 2012 උපාය සම්බන්ධීකරණ සන්නිවේදන සහකරු ලෙස බේට්ස් ස්ටැටර්ජික් එලායන්ස් (Bates Strategic Alliance)ආයතනය කි‍්‍රයාකරනු ලබයි.", "URL": "https://sinhala.adaderana.lk/news.php?nid=26604", "Category": null, "Parent URL": null}