{"Source": "Adaderana", "Timestamp": "March 1, 2011 04:11 pm", "Headline": "මැතිවරණයට අදාළ සිද්ධීන් 179 ක් -කැෆේ ", "News Content": "පෙබරවාරි මස අවසන් වනවිට 2011 පළාත් පාලන මැතිවරණයට අදාළ සිද්ධීන් 179 ක් වාර්තා වී ඇති බව කැෆේ සංවිධානය පවසයි. ඒ අතර පුද්ගලයින්ට පහරදීමේ සිද්ධි 34 ක් හා දේපළ හානි කිරීමේ සිද්ධි 17 ක් වන බව එම සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කරයි. නීති විරෝධී ප්‍රචාරණ සම්බන්ධ සිද්ධි 71 ක්, තර්ජනය කිරීම් 12 ක් සහ රාජ්‍ය දේපළ අයථා පරිහරණය කිරීමේ සිද්ධි 14 ක් මෙම ගණනය කිරීම් වලට අයත්ය. එමෙන්ම අනෙකුත් සිද්ධි 02 ක් හා තහවුරු නොකළ වෙනත් සිද්ධීන් 29 ක් වාර්තා වී ඇති බව නිවේදනයක් නිකුත් කරමින් තෙන්නකෝන් මහතා සඳහන් කළේය.", "URL": "https://sinhala.adaderana.lk/news.php?nid=14549", "Category": null, "Parent URL": null}