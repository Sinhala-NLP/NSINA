{"Source": "Adaderana", "Timestamp": "December 3, 2013 10:38 am", "Headline": "පොලිස් වෙස් ගෙන කප්පම් ගත් පුද්ගලයා අත්අඩංගුවට ", "News Content": "පොලිස් නිලධාරීන් බව පවසා පුද්ගලයින්ගෙන් කප්පම් ලබාගැනීමේ සිද්ධියට අදාළ ප්‍රධාන සැකකරු අත්අඩංගුවට ගෙන තිබේ. පොලීසියේ උසස් නිලධාරීන් බව පවසමින් දුරකථන ඇමතුම් ලබාදී කප්පම් මුදල් ලබාගැනීමේ සිද්ධීන් රැසක් සම්බන්ධයෙන් පොලීසියට පැමිණිලි ලැබී තිබුණි. මේ සම්බන්ධයෙන් පොලීසිය විමර්ශන ආරම්භ කළ අතර මිරිහාන විශේෂ අපරාධ මෙහෙයුම් ඒකකයට ලැබුණු තොරතුරකට අනුව බලපිටිය මොහොට්ටිවත්ත ප්‍රදේශයේ දී මෙම සැකකරු අත්අඩංගුවට ගෙන තිබේ. අත්අඩංගුවට ගත් සැකකරු බලපිටිය ප්‍රදේශයේ පදිංචි 39 හැවිරිදි අයෙකු බව පොලීසිය සඳහන් කරයි. ඔහු අද (03) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39285", "Category": null, "Parent URL": null}