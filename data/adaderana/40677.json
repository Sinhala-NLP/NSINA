{"Source": "Adaderana", "Timestamp": "January 27, 2014 11:41 am", "Headline": "ජෝඩුව අපිට එපා!", "News Content": "හැටන්, නෝවුඩ්, අලුවැල්ල ප්‍රදේශයේ පදිංචි 62 හැවිරිදි කතකට පහරදී තුවාල කළ බව කියන අසල්වැසි නිවසක පදිංචි යුවළකට විරෝධය පළ කර එහි ගම්වාසීන් පිරිසක් අද පෙරවරුවේ විරෝධතාවයක නිරතව තිබේ. ඉකුත් සිකුරාදා (24) මෙම පහරදීම සිදුව ඇති අතර සැකකරුවන් එදිනම නෝවුඩ් පොලීසිය විසින් අත්අඩංගුවට ගෙන ඇත. පහරදීමට සම්බන්ධ යුවළ ප්‍රදේශයේ ජනතාවට මහත් හිරිහැරයක් බවත් ඔවුන් ගමෙන් පිටමං කළ යුතු බවත් කියමින් ගම්වාසින් පිරිසක් අද විරෝධතාවයක නිරත වූ බව අප වාර්තාකරු පැවසීය. තුවාල ලැබූ කාන්තාව නාවලපිටිය රෝහලට ඇතුළත්ව ඇත.", "URL": "https://sinhala.adaderana.lk/news.php?nid=40677", "Category": null, "Parent URL": null}