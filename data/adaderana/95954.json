{"Source": "Adaderana", "Timestamp": "September 12, 2018 08:14 am", "Headline": "උපාධිධාරී රාජ්‍ය නිලධාරීන් අද වැඩ වර්ජනයක", "News Content": "එම්.එන් 4 වැටුප් තලය නියෝජනය කරන දිවයින පුරා සිටින උපාධිදාරී රාජ්‍ය නිලධාරීන් අද(12) දින සේවයට වාර්තා නොකර එක්දින වැඩ වර්ජනයක නිරත වීමට තීරණය කර තිබේ. උපාධිධාරීන් ලෙස තමන් හට මුහුණ දීමට සිදුව ඇති විවිධ ගැටලු වලට විසඳුම් ලබාගැනීමේ අපේක්ෂාවෙන් මෙම වැඩවර්ජනය සිදුකරන බව සංවර්ධන නිලධාරී සේවා සංගමයේ සභාපති චන්දන සූරියආරච්චි මහතා පවසයි. තම ඉල්ලීම් සඳහා සාධාරණ විසඳුමක් ලැබෙන තුරු මෙම වැඩවර්ජන ක්‍රියාමාර්ගය ගෙනයන බව චන්දන සූරියආරච්චි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=95954", "Category": null, "Parent URL": null}