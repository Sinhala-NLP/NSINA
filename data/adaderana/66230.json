{"Source": "Adaderana", "Timestamp": "November 21, 2016 08:24 am", "Headline": " නිධන් හෑරූ 3ක් රිමාන්ඩ් ", "News Content": "වනාතවිල්ලුව, රාල්මඩුව ප්‍රදේශයේ රජය සතු ඉඩමක නිධන් ලබා ගැනීමේ අරමුණින් කැණිම් සිදු කළ පුද්ගලයින් තිදෙනෙකු රක්ෂිත බන්ධනාගාර ගත කර තිබේ.වනාතවිල්ලුව පොලීසියට ලද තොරතුරක් මත සිදු කළ වැටලීමකදී අදාළ පුද්ගලයින් අත්අඩංගුවට ගත් බව වාර්තා වෙයි.සැකකරුවන් බැකෝ යන්ත්‍ර යොදා ගනිමින් කැණීම් සිදු කරමින් සිටියදී පොලීසිය විසින් අත්අඩංගුවට ගෙන තිබේ.අත්අඩංගුවට ගත් සැකකරුවන් පුත්තලම මහේස්ත්‍රාත් අධිකරණයට ඉදිරිපත් කිරීමෙන් පසු ඔවුන් ලබන 29 වනදා දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කළ බව පොලීසිය සඳහන් කළේය.", "URL": "https://sinhala.adaderana.lk/news.php?nid=66230", "Category": null, "Parent URL": null}