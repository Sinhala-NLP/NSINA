{"Source": "Adaderana", "Timestamp": "September 9, 2010 12:50 pm", "Headline": "සැමියන්ට ලැබුණු කාර් ගැන පස්සේ කියන්නම් ", "News Content": "පක්ෂය හැර ගිය ඇතැම් මන්ත්‍රීවරියන්ගේ සැමියන්ට අයත් කාර් සේල් වලට කාර් ලැබුණු ආකාරය පිළිබඳ ඉදිරියේදී හෙළිදරව් කරන බව එ.ජා.ප පාර්ලිමේන්තු මන්ත්‍රී දයාසිරි ජයසේකර මහතා පවසයි. එක්සත් ජාතික පක්ෂය හැරගිය සියලුම දෙනාට ඒ වෙනුවෙන් යම් යම් වරප්‍රසාද ලැබුණු බවත්,තවත් අයට ඇතැම් වරප්‍රසාද ලැබෙමින් තියෙන බවත් හෙතෙම පෙන්වා දුන්නේය. ඒ අනුව ලැබුණු වරප්‍රසාද, ලැබෙමින් පවතින වරප්‍රසාද මෙන්ම ලැබෙන්නට යන වරප්‍රසාද පිළිබඳව කරුණු සහිතව ඔප්පු කරන්නට තමන් සූදානම් බව ඔහු කියා සිටියේය. අද කොළඹ පැවති මාධ්‍ය හමුවකට එක්වෙමින් එ.ජා.ප පාර්ලිමේන්තු මන්ත්‍රී දයාසිරි ජයසේකර මහතා මෙම කරුණු අනාවරණය කළේය.", "URL": "https://sinhala.adaderana.lk/news.php?nid=10743", "Category": null, "Parent URL": null}