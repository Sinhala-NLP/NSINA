{"Source": "Adaderana", "Timestamp": "July 10, 2019 05:39 pm", "Headline": "රාජිතට එරෙහිව FCIDයට පැමිණිල්ලක්", "News Content": "සෞඛ්‍ය අමාත්‍ය රාජිත සේනාරත්න මහතා යටතේ ඇති සෞඛ්‍ය අමාත්‍යංශයේ සහ ඊට අනුබද්ධ ආයතනවල සිදුව ඇතැයි තහවුරු වී ඇති මූල්‍ය අක්‍රමිකතා පිළිබඳව විධිමත් විමර්ශනයක් කරන්නැයි ඉල්ලමින් රජයේ වෛද්‍ය නිලධාරීන්ගේ සංගමය පොලිස් මූල්‍ය අපරාධ කොට්ඨාසයට අද පැමිණිල්ලක් භාරදුන්නේය. අදාළ තොරතුරු ඇතුළත් ලේඛන සහ ඇමුණුම්ද ඔවුන් විසින් බාරදෙනු ලැබුවේය. 2015 වසරේ සිට ගත වූ වසර හතරක කාලය තුළ සෞඛ්‍ය අමාත්‍යාංශය , රාජ්‍ය ඖෂධ නීතිගත සංස්ථාව හා ජාතික ඖෂධ නියාමන අධිකාරිය තුළ සිදු වූ බරපතළ ලෙස සැක උපදවන කරුණු පිළිබඳව රජයේ වෛද්‍ය නිලධාරීන්ගේ සංගමය සිය පැමිණිල්ලෙන් අවධානයට ලක් කර තිබුණි.", "URL": "https://sinhala.adaderana.lk/news.php?nid=113836", "Category": null, "Parent URL": null}