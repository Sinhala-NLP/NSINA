{"Source": "Adaderana", "Timestamp": "January 26, 2010 10:49 am", "Headline": "මන්නාරම ජන්ද දායකයින්ට පහසුකම් අඩුයි", "News Content": "මන්නාරම ප්‍රදේශයේ ජන්ද දායකයින්ට ජන්දය ප්‍රකාශ කිරීම සඳහා අවශ්‍ය ප්‍රවාහන පහසුකම් වල අඩුපාඩු පවතින බව පැෆ්රල් සංවිධානය පවසයි. මන්නාරම, වව්නියාව සහ මැදවච්චිය යන මාර්ග වල මෙසේ ගමනාගමනයට අවශ්‍ය පහසුකම් අඩුවක් පවතින බවද වාර්තා වේ. සාමාන්‍ය දිනවලදී ධාවනය වූ බස් රථ ද අද දිනයේ ධාවනය නොවන බව පැෆ්රල් සංවිධානයේ විධායක අධ්‍යක්ෂක රෝහණ හෙට්ටිආරච්චි මහතා ප්‍රකාශ කළ අතර කෙසේවෙතත් එම ජන්ද දායකයින්ට අවශ්‍ය පහසුකම් කඩිනමින් සැපයීමට කටයුතු කරන ලෙස පැෆ්රල් සංවිධානය බලධාරීන්ගෙන් ඉල්ලා සිටී.", "URL": "https://sinhala.adaderana.lk/news.php?nid=6252", "Category": null, "Parent URL": null}