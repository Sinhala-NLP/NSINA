{"Source": "Adaderana", "Timestamp": "January 27, 2016 11:28 am", "Headline": "සියයට 68ක් ‍ බෝනොවන රෝගීන්", "News Content": "රෝහල්වලට ඇතුළු කරන රෝගීන්ගෙන් සියයට 68ක් බෝනොවන රෝගවලට ලක්වූවන් බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.අමාත්‍යවරයා අවධාරණය කළේ ඊට පිළියම් ලෙස ශාරීරික සුවතා වැඩසටහන් ඉතා වැදගත් බවයි.සෞඛ්‍ය අමාත්‍යාංශ පරිශ්‍රයේ අද පෙරවරුවේ පැවති ජාතික ක්‍රීඩා හා ශරීරික සුවතා වැඩසටහනට එක්වෙමින් අමාත්‍යවරයා මේ බව සඳහන් කර තිබේ.ක්‍රීඩා අමාත්‍යාංශය මගින් දිවයිනපුරා ආරම්භ කර ඇති මෙම ශරීර සුවතා සතියට සෞඛ්‍ය අමාත්‍යාංශයේ පුර්ණ සහයෝගය ලබාදෙන බව ද අමාත්‍ය රාජිත සේනාරත්න මහතා සඳහන් කළේය.හෙට දිනයේදී ජාතික ක්‍රීඩා හා ශරිර සුවතා වැඩසටහන් ත්‍රිවිධ හමුදාවේ සහ පොලීසියේ සාමාජිකයින් සඳහා පැවැත්වීමට නියමිතය.", "URL": "https://sinhala.adaderana.lk/news.php?nid=56685", "Category": null, "Parent URL": null}