{"Source": "Adaderana", "Timestamp": "November 26, 2015 08:41 am", "Headline": "උසස් පෙළ ප්‍රතිඵල දෙසැම්බර් අගදී!", "News Content": "මෙවර අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල ලබන මස අග සතියේ නිකුත් කරන බව විභාග දෙපාර්තමේන්තුව පවසයි.විභාග කොමසාරිස් ජනරාල් ඩබ්ලිව්. එම්. එන්. ජේ. පුෂ්පකුමාර මහතා සඳහන් කළේ මේ වන විට උසස් පෙළ විභාගයේ ප්‍රතිඵල සකස් කිරීමේ අවසන් කටයුතු සිදුවෙමින් පවතින බවයි.අදියර දෙකක් යටතේ පැවති මෙවර උසස පෙළ විභාගය සඳහා අයදුම්කරුවන් ලක්ෂ 03කට අධික සංඛ්‍යාවක් පෙනී සිටියහ.පළමු වරට උසස් පෙළ සඳහා තාක්ෂණික විෂය ධාරාවද, මේ වසරේ සිට හදුන්වා දි තිබූ අතර ඊට අදාළ ප්‍රායෝගික පරීක්ෂණද පසුගිය දින වල පවත්වා අවසන් කළ බව විභාග කොමසාරිස්වරයා සඳහන් කළේය.පසුගිය වසරේ උසස් පෙළ විභාගයේ ප්‍රතිඵල දෙසැම්බර් මස 27 වන දින නිකුත් කර ඇති අතර නව විෂය ධාරාවක් හඳුන්වා දුන්නද මෙවරත් දෙසැම්බර් අග සතියේ ප්‍රතිඵල නිකුත් කිරීමට බලාපොරොත්තු වන බව විභාග කොමසාරිස් ඩබ්ලිව්. එම්. එන්. ජේ. පුෂ්පකුමාර මහතා පැවසීය.", "URL": "https://sinhala.adaderana.lk/news.php?nid=55322", "Category": null, "Parent URL": null}