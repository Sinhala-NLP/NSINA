{"Source": "Adaderana", "Timestamp": "September 17, 2012 01:25 pm", "Headline": "ඉමදූව - වැලිගම ප්‍රධාන මාර්ගයේ උද්ඝෝෂණයක්", "News Content": "ඉදිවෙමින් පවතින දක්ෂිණ අධිවේගී මාර්ගයට අයත් බරවාහන ගමන් කිරීම හේතුවෙන් ඉමදූව - වැලිගම ප්‍රධාන මාර්ගය අබලන් වී ඇති බව පවසමින් උද්ඝෝෂණ ව්‍යාපාරයක් සංවිධානය කර තිබේ. කොක්මාදූව මන්සන්ධියේ දී අද (17) පෙරවරුවේ පැවති මෙම උද්ඝෝෂණයට විශාල පිරිසක් රැස්ව සිටි බව අද දෙරණ වාර්තාකරු සඳහන් කළේය. අදාළ බරවාහන ගමන් කිරීම හේතුවෙන් එම මාර්ගයේ සෙසු වාහන ගමන් කිරීමට නොහැකි තත්ත්වයක් උදාවී ඇති බව ඔවුන් පෙන්වාදෙයි. අධිවේගී මාර්ගය ඉදිකිරීමෙන් පසු අදාළ මාර්ගය කාපට්කර සංවර්ධනය කිරීමට මාර්ග සංවර්ධන අධිකාරිය මඟින් පියවර ගන්නා බව මේ සම්බන්ධයෙන් කළ විමසීමක දී දක්ෂිණ ප්‍රවාහන සංවර්ධන ව්‍යාපෘතියේ අධ්‍යක්ෂ බී.වී.ඩී.එන් චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=27482", "Category": null, "Parent URL": null}