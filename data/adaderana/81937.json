{"Source": "Adaderana", "Timestamp": "December 22, 2017 02:25 pm", "Headline": "මිලියන 25ක් වටින මත්පෙති පෑලියගොඩ දී කොටු වෙයි", "News Content": "නීතිවිරෝධිව ආනයනය කරන ලද කෝටි 2 හමාරක් පමණ මත්පෙත් තොගයක් කිරිබත්ගොඩ දී අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා පවසයි. කිරිබත්ගොඩ පොලිස් වසමේ නගර ශාලාව ආසන්නයේ දී, බස්නාහිර පළාත් බුද්ධි කොට්ඨාශයේ නිලධාරීන්ට ලද තොරතුරක් මත සිදු කළ වැටලීමකදී යාබා නමින් හඳුන්වන ඇමිපෙතඩින් නැමති මත්ද්‍රව්‍ය අඩංගු මත්පෙති 7800 ක් මෙලෙස අත්අඩංගුවට ගෙන තිබේ. මෙම එක් මත්පෙත්තක වටිනාකම රුපියල් 3000 ක් පමණ වෙයි. අදාළ මත්පෙති සමඟ සැකකරුවන් දෙදෙනෙක් ද අත්අඩංගුවට පත්ව ඇත. අත්අඩංගුවට පත් සැකකරුවන් වයස 24 ක් හා 25 ක් වේල්ලවීදිය ප්‍රදේශයේ පදිංචිකරුවන් බව අනාවරණය වී තිබේ. සැකකරුවන් පෑලියගොඩ පොලිස් ස්ථානයට ඉදිරිපත් කිරීමෙන් අනතුරුව වැඩිදුර විමර්ශනය සඳහා පොලිස් මත්ද්‍රව්‍ය නාශක කාර්යාංශයට බාරදීමට නියමිතයි.", "URL": "https://sinhala.adaderana.lk/news.php?nid=81937", "Category": null, "Parent URL": null}