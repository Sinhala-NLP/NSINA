{"Source": "Adaderana", "Timestamp": "May 4, 2017 08:54 am", "Headline": "රිය අනතුරකින් අයෙක් මරුට", "News Content": "මාදම්පේ - කුලියාපිටිය මාර්ගයේ ගල්මුරුව පාසල අසල දී සිදුවු රිය අනතුරකින් පුද්ගලයෙකු මියගොස් තිබේ. යතුරුපැදියක් ට්‍රැක්ටර් රථයක් පසුකර යාමට උත්සාහ කිරීමේ දී ඉදිරියෙන් පැමිණි තවත් යතුරුපැදියක ගැටී පසුව ට්‍රැක්ටර් රථයේ ද ගැටී අනතුර සිදුව ඇති බව පොලීසිය සඳහන් කරයි. කෙසේ වෙතත් අනතුරෙන් බරපතල තුවාල ලැබු එක් යතුරුපැදිකරුවෙකු ගල්මුරුව රෝහලට ඇතුළත් කිරීමේ දී මියගොස් තිබේ. මියගොස් ඇත්තේ දුනකදෙණිය ප්‍රදේශයේ පදිංචිව සිටි 35 හැවිරිදි අයෙකු බව වාර්තා වෙයි. අනතුරෙන් තුවාල ලැබු අනෙක් යතුරු පැදිකරු හලාවත රෝහලේ ප්‍රතිකාර ලබන බව පොලීසිය සඳහන් කළේය. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර මාදම්පේ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=72795", "Category": null, "Parent URL": null}