{"Source": "Adaderana", "Timestamp": "July 10, 2011 10:14 am", "Headline": "ශ්‍රී ලාංකිකයින් තිදෙනෙක් අමෙරිකානු අත්අඩංගුවේ", "News Content": "අමෙරිකාවේ දී ශ්‍රී ලාංකිකයින් තිදෙනෙකු අත්අඩංගුවට ගෙන තිබේ. අමෙරිකාවේ ෆ්ලෝරිඩා හි පාම් බීච් පොලිසිය විසින් මොවුන් තිදෙනා අත්අඩංගුවට ගෙන ඇති බව විදෙස් මාධ්‍ය වාර්තා කරයි. මොවුන් තිදෙනා පාම් බීච් මුහුදු තීරයේ ගමන් කරමින් සිටිය දී මෙලෙස අත්අඩංගුවට ගෙන තිබේ. සැකකරුවන් සතුව ශ්‍රී ලංකාවේ රියදුරු බලපත්‍ර තිබූ බවත් අත්අඩංගුවට ගන්නා අවස්ථාවේ ඇඳුම් තෙමී තිබූ බවත් එරට පොලිසිය පවසයි. නීතී විරෝධී ලෙස අමෙරිකාවට ඇතුළු වී ඇති මොවුන් මඳ වශයෙන් ඉංග්‍රීසි භාෂාව කතා කරන අතර කුඩා බෝට්ටුවකින් අමෙරිකාවට ඇතුළු වී ඇති බවද සඳහන් වේ..", "URL": "https://sinhala.adaderana.lk/news.php?nid=17302", "Category": null, "Parent URL": null}