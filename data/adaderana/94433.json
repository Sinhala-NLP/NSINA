{"Source": "Adaderana", "Timestamp": "August 15, 2018 10:16 am", "Headline": "ගාසා තීරයේ ප්‍රධානතම භාණ්ඩ හුවමුරු මාර්ගය යළි විවෘත කරයි", "News Content": "ගාසා තීරයේ ප්‍රධානතම භාණ්ඩ හුවමුරු මාර්ගය නැවත විවෘත කිරීමට ඊශ්‍රායලය සූදානම් වේ. පවතින සාමකාමී වාතාවරණය හේතුවෙන් එය අද (15) දින විවෘත කරන බවයි ඊශ්‍රායල ආරක්ෂක අමාත්‍යවරයා පවසා ඇත. එමෙන්ම ගාසා මුහුදු තීරයේ ධීවර කටයුතු සඳහා වෙන් කර ඇති මුහුදු කලාපය කිලෝ මීටර 17ක් දක්වා පුළුල් කර ඇති බව විදෙස් මාධ්‍ය සඳහන් කළේය. පලස්තීනයෙන් එල්ල වූ ප්‍රහාර හේතුවෙන් ඊජිප්තුව හා ඊශ්‍රාලයේ සිට ගාසා තීරයට භාණ්ඩ ප්‍රවාහනය සඳහා වූ ගාසා තීරයේ කරීම් ෂලෝම් ලෙස හඳුන්වන දේශ සීමා මංසන්ධිය මානුෂීය මෙහෙයුම් සඳහා වසා තැබීමට ඊශ්‍රායලය පසුගියදා තීරණය කර තිබිණි. කෙසේවෙතත් මානව හිමිකම් සංවිධාන විසින් ඊශ්‍රායලයේ අදාළ තීරණයට විරෝධය පළ කරමින් එම පියවර නීති විරෝධී බව ප්‍රකාශ කර තිබිණි. ගාසා තීරයේ වැසියන් මිලියන 2ක් පමණ කරීම් ෂලෝම් ප්‍රදේශයේ වෙළඳාම් කටයුතු වල නිරත වන අතර එමගින් ගාසා තීරයේ ආර්ථිකය සම්පූර්ණයෙන්ම පාහේ රඳා පවතින බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=94433", "Category": null, "Parent URL": null}