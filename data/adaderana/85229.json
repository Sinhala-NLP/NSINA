{"Source": "Adaderana", "Timestamp": "March 6, 2018 08:03 am", "Headline": "තහනම් කෘමිනාශක ළඟ තබාගත්ත පුද්ගලයින් 2ක්  අත්අඩංගුවට", "News Content": "තහනම් කෘමිනාශක තොගයක් ළඟ තබාගත් පුද්ගලයින් දෙදෙනෙකු කැකිරාව නගරයේදී අත්අඩංගුවට ගෙන තිබේ. වලාන දූෂණ මර්දන ප්‍රහාරක ඒකකයේ නිලධාරීන්ට ලැබුණු තොරතුරකට අනුව සිදුකළ වැටලීමදී නගරයේ වෙළෙඳසැල් දෙකක තිබී මෙම කෘමිනාශක තොගය සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එම වෙළෙදසැල්වල තිබී ග්ලයිෆොසෙට් නමැති කෘමිනාශක ග්‍රෑම් 100 බැගින් අඩංගු පැකට් 1467ක් සහ ග්ලයිෆොසෙට් දියර ලීටර 04 බැගින් අඩංගු කෑන් හතරක් පොලීසිය විසින් සොයාගෙන තිබේ. අදාළ කෘමිනාශක සම්බන්ධයෙන් උතුරු මැද පළාත් නියෝජ්‍ය කෘෂිකර්ම අධ්‍යක්ෂවරයාගේ ප්‍රධානත්වයෙන් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=85229", "Category": null, "Parent URL": null}