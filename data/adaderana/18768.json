{"Source": "Adaderana", "Timestamp": "September 16, 2011 02:52 pm", "Headline": "එක්සත් ජාතීන් ඉදිරියේ මෙරටට එරෙහි යෝජනාවලට තිත තැබෙයි", "News Content": "එක්සත් ජාතීන්ගේ මානව හිමිකම් කමිටුව ඉදිරියේ ශ්‍රි ලංකාවට එරෙහිව කිසිදු යෝජනාවක් ගෙනඒම වැළැක්වීම සඳහා අවශ්‍ය සියලු පියවර ගත් බව අමාත්‍ය නිමල් සිරිපාල ද සිල්වා මහතා පවසයි. මානව හිමිකම් කමිටුව ඉදිරියේ ශ්‍රී ලංකාවේ ස්ථාවරය පිළිබඳ කරුණු දැක්වූ බව අදාළ කමිටුවට සහභාගී වී අද(16) පෙරවරුවේ යළි දිවයිනට පැමිණි අවස්ථාවේ අමාත්‍යවරයා සඳහන් කළේය. මීට අමතරව කලාපීය සහ රටවල් වශයෙන් එම කමිටුවට සහභාගී වී සිටි සාමාජිකයින් 46 දෙනා‍ගේ සහය ලබාගැනීම සඳහා ද කටයුතු කළ බව අමාත්‍යවරයා සඳහන් කරයි. ත්‍රස්තවාදය මෙරටින් තුරන් කිරීමෙන් පසු ගෙන යන සංවර්ධන වැඩපිළිවෙළ සහ ජාතික සමගිය උදෙසා රජය ක්‍රියාත්මක කරන වැඩපිළිවෙළ පිළිබඳ එම සාකච්ඡාවේ දී දැනුවත් කළ බව නිමල් සිරිපාල ද සිල්වා අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=18768", "Category": null, "Parent URL": null}