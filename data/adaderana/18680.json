{"Source": "Adaderana", "Timestamp": "September 13, 2011 07:08 am", "Headline": "අදත් ගිගුරුම් සහිත වැසි ", "News Content": "දිවයිනේ ප්‍රදේශ රැසක අද(13) දිනයේ ද වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. දකුණු, බස්නාහිර, සබරගමුව සහ මධ්‍යම පළාත්වල කඩින්කඩ වැසි ඇති වන අතර මධ්‍යම කදුකරයේ බටහිර බෑවුම් ප්‍රදේශවල තරමක තද වැසි ඇති වන බව කාලගුණ විද්‍යා දෙපාර්තමේන්තුව පෙන්වා දෙයි. අපරභාගයේ දී හෝ සන්ධ්‍යා කාලයේ දී දිවයිනේ අනෙකුත් ප්‍රදේශවල ද තැනින් තැන ගිගුරුම් සහිත වැසි වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. දිවයිනේ බොහෝ ප්‍රදේශවල විශේෂයෙන්ම මධ්‍යම කදුකරයේ බටහිර බෑවුම්වල විටක නිරත දෙසින් හමන තරමක තද සුළං පැවතිය හැකිය. මීට අමතරව දිවයිනට බස්නාහිර, නිරිත සහ දකුණු දෙසින් වන මුහුදු ප්‍රදේශවල ද විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=18680", "Category": null, "Parent URL": null}