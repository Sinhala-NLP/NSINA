{"Source": "Adaderana", "Timestamp": "March 16, 2017 04:20 pm", "Headline": " සබරගමු සිසුන් වීදි බසියි", "News Content": "සබරගමුව විශ්වවිද්‍යාලයේ කෘෂි විද්‍යා පීඨය පැරණි කාන්තා නේවාසිකාගරයක් තුළ පවත්වාගෙන යාමට එරෙහිව සරසවි සිසුන් විරෝධතාවයක නිරත වී තිබේ. සබරගමුව විශ්වවිද්‍යාලයේ කෘෂි විද්‍යා පීඨයේ සිට පබහින්න මංසන්ධිය දක්වා පාගමනින් පැමිණ සිසුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය. පාලනාධිකාරියට කෘෂි විද්‍යා පීඨයේ පවතින ගැටළුව පිළිබඳව ලිඛිතව සහ වාචිකව කරුණු දක්වා ඇතත් මෙතෙක් ඒ සඳහා විසඳුම් ලබාදීමට කටයුතු කර නොමැති බව විරෝධතාවයේ නිරත සිසුන් පවසයි. වසර 16ක පමණ කාලයක් තිස්සේ කෘෂි විද්‍යා පීඨය පවත්වාගෙන යන්නේ කාන්තා නේවාසිකාගාරයක වන අතර ඒ හේතුවෙන් දේශන ශාලා හා විද්‍යාගාර පහසුකම් වල ගැටළු රැසක් පවතින බව සබරගමුව විශ්වවිද්‍යාලයීය සිසුන් පවසයි.", "URL": "https://sinhala.adaderana.lk/news.php?nid=70965", "Category": null, "Parent URL": null}