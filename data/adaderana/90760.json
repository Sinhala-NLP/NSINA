{"Source": "Adaderana", "Timestamp": "June 12, 2018 10:05 am", "Headline": "රාජ්‍ය සහ නියෝජ්‍ය අමාත්‍ය ධුරවල දිවුරුම් දෙන මන්ත්‍රීවරු ජනාධිපති ලේකම් කාර්යාලයට", "News Content": "නව රාජ්‍ය සහ නියෝජ්‍ය අමාත්‍ය ධුරවල දිවුරුම් දීමට අදාළ පාර්ලිමේන්තු මන්ත්‍රීවරුන් පිරිස ජනාධිපති ලේකම් කාර්යාලය වෙත පැමිණ තිබේ. පෙරවරු 09.15 ට පමණ එම මන්ත්‍රිවරුන් ජනාධිපති ලේකම් කාර්යාලය වෙත පැමිණි බවෙ අද දෙරණ වාර්තාකරු සඳහන් කළේය. අද(12) දිනයේ නව රාජ්‍ය අමාත්‍යවරුන් දෙදෙනෙකු සහ නියෝජ්‍ය අමාත්‍යවරුන් 06 දෙනෙකු ජනාධිපති මෛත්‍රීපාල සිරිසේන මහතා ඉදිරියේ දිවුරුම් දීමට නියමිතව තිබේ. එක්සත් ජාතික පක්ෂය නියෝජනය කරන මන්ත්‍රීවරුන් හය දෙනෙකුට නියෝජ්‍ය අමාත්‍ය ධුර හිමිවන අතර නලීන් බණ්ඩාර, අජිත් මාන්නප්පෙරුම, ලකී ජයවර්ධන, රංජිත් අලුවිහාරේ, එඩ්වඩ් ගුණසේකර සහ බුද්ධික පතිරණ යන මන්ත්‍රීවරුන් එම පිරිසට අයත් වන බව සඳහන්ය.", "URL": "https://sinhala.adaderana.lk/news.php?nid=90760", "Category": null, "Parent URL": null}