{"Source": "Adaderana", "Timestamp": "June 21, 2016 06:25 am", "Headline": "ගල්කිස්සේ පොලිස් ලොක්කෙක් අල්ලස් ගනිද්දී මාට්ටු", "News Content": "ගල්කිස්ස විශේෂ අපරාධ විමර්ශන අංශයේ ස්ථානාධිපතිවරයා අල්ලස් කොමිසම විසින් අත්අඩංගුවට ගෙන තිබේ.කළුබෝවිල ප්‍රදේශයේ කාන්තාවකගෙන් රුපියල් 20,000ක මුදලක් අල්ලස් වශයෙන් ලබාගන්නා අවස්ථාවේ මොහු අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාව සඳහන් කළේයඑම කාන්තාව විසින් සිදුකළ පැමිණිල්ලකට අදාළ විත්තිකරු අත්අඩංගුවට ගැනීම සඳහා පොලිස් ස්ථානාධිපතිවරයා රුපියල් ලක්ෂයක මුදලක් ඉල්ලා ඇත.ඉන් රුපියල් 5000ක් මීට පෙර ලබා දී ඇති අතර තවත් රුපියල් 20,000ක් ලබාදෙන අවස්ථාවේ මෙම සැකකාර පොලිස් නිලධාරීවරයා අල්ලස් කොමිසමේ නිලධාරීන් විසින් අත්අඩංගුවට ගෙන ඇති බව සඳහන්ය.අත්අඩංගුවට ගත් ගල්කිස්ස විශේෂ අපරාධ විමර්ශන අංශයේ ස්ථානාධිපතිවරයා අද දින කොළඹ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61289", "Category": null, "Parent URL": null}