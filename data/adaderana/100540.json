{"Source": "Adaderana", "Timestamp": "December 10, 2018 02:47 pm", "Headline": "ජනතාව ගරු කරන්නේ ජන වරමට මිස එය කරපිට තියං යන බූරුවාට නොවේ", "News Content": "දේශපාලන කුමන්ත්‍රණය පරාජය කිරීමට මිස කිසිවෙකු අගමැති ධුරයට පත්කිරීමට ජනතා විමුක්ති පෙරමුණ ඉදිරිපත් නොවන බව ජනතා විමුක්ති පෙරමුණ පවසයි. අද(10) කොළඹ පැවති මාධ්‍ය හමුවකට එක්වෙමින් එම පක්ෂයේ ප්‍රචාරක ලේකම් විජිත හේරත් මහතා මේ බව සඳහන් කළේය. එනිසා ජනතා විමුක්ති පෙරමුණ කිසි දිනක අගමැති පොරයට නොමැති බවත්, කිසිවෙක් අගමැති කිරීමට ඡන්දය පාවිච්චි නොකරන බව ද සඳහන් කරයි. ජනාධිපතිවරයා විසින් කටයුතු කළ ආකාරය පිළිබඳව ව්‍යවස්ථාවේ සඳහන් වෙන නමුත් ජනාධිපතිවරයා දිගින් දිගටම ව්‍යවස්ථාව උල්ලංඝණය කරන්නේ නම් ජනාධිපතිවරයාට එරෙහිව ගත හැකි ක්‍රියාමාර්ගත් ව්‍යවස්ථාවේ සඳහන් වෙන බවද විජිත හේරත් මහතා පැවසීය. ඒ නිසා ජනාධිපතිවරයා අධිකරණ තීන්දුවලට ගරු කරමින් ඒ අනුව කටයුතු කළ යුතුව ඇති බව ද ඔහු සඳහන් කරයි. මෙහිදී වැඩිදුරටත් අදහස් දැක්වු විජිත හේරත් මහතා මෙසේ පැවසීය. “රටක් පාලනය කළ යුත්තේ රටේ ව්‍යවස්ථාව, නීතිය අනුවයි. එසේ නොමැතිව එක් එක් පුද්ගලයින්ගේ හැසිරීමේ ස්වභාවය මත සංස්කෘතික ප්‍රශ්න මත රට පාලනය කිරීම ව්‍යවස්ථාව නීතිය උල්ලංඝනය කිරීම කාට හෝ අයිතියක් නැහැ. ජනාධිපතිවරයා තීන්දු-තීරණ ගත යුත්තේ රටේ ව්‍යවස්ථාව අනුවයි. අද මෛත්‍රීපාල පාර්ශ්වයේ ඇතැම් මන්ත්‍රීවරු කියනවා, 19ට පක‍ෂව ඡන්දය දුන්නේ 20ක් ගේනවා කියලා ජනාධිපතිවරයා පොරොන්දු වුණ නිසා කියලා. තවත් සමහරු කියනවා ජනාධිපතිවරයා කිව්ව නිසා 19ට ඡන්දය දුන්නා කියලා. මේ මන්ත්‍රීවරු දෙන්නම් කාසිවලට 19ට පක‍ෂ වුණා වගේ අද 19ට විරුද්ධ වෙන්නේ එවැනි දෙන්නම් කාසිවලටද කියලා අපිට සැකයක් තිඛෙනවා. එසේ නම් එම කාසි ප්‍රමාණය කොපමණද කියලත් හොයන්න වෙනවා. 19වැනි සංශෝධනය සම්මත වීමෙන් පස්සේ එහි අරමුණු පිළිබඳව මනෝහර ආර්. ද සිල්වා මහතා විසින් ලියන ලද පොතක සඳහන් වෙනවා, ජනාධිපතිවරයාට පාර්ලිමේන්තුව විසුරුවා හැරිය හැක්කේ වසර හතර හමාරක් ගතවීමෙන් පසුව බව. එවැනි පොතක් ලියපු මනෝහර ආර්. ද සිල්වා මහතාම අද පෙනී ඉන්නේ ජනාධිපතිවරයාට ඕනෑම අවස්ථාවක පාර්ලිමේන්තුව විසුරුවා හැරිය හැකියි කියලා. 19වැනි සංශෝධනය සම්මත වූ පසුව එය සමාජයේ පොදු දැනුම බවට පත්වුණා. ඒ වගේම 19වැනි සංශෝධනයේ කරුණු පාසැල් විෂය නිර්දේශයන්ට ඇතුළත් වුණා. ඒ අනුව තමයි උසස් පෙළ විෂය නිර්දේශයේදී පාර්ලිමේන්තුව විසුරුවා හැරීමට ජනාධිපතිවරයාට බලය ලැඛෙන්නේ පාර්ලිමේන්තුව කැඳවන දිනයේ සිට වසර හතර හමාරක් ගතවූ පසුව බව. ඒ වගේම සාමාන්‍ය පෙළ පුරවැසි අධ්‍යාපනයටත් එම විෂය කරුණ උගන්වනවා. 2016 අ.පො.ස. සාමාන්‍ය පෙළ පළමු ප්‍රශ්න පත්‍රයේ 22වැනි ප්‍රශ්නය වන්නේ z19වැනි ව්‍යවස්ථා සංශෝධනයට අනුව ජනාධිපතිවරයාට පාර්ලිමේන්තුව විසුරුවා හැරිය හැකි වන්නේ....Z යන්නයි. එම වසරේ විභාගයේදී ලකුණු ලබාදී තිඛෙන්නේ zපාර්ලිමේන්තුව පත්වී අවම වශයෙන් වසර හතර හමාරක් ගතවූ පසුවයZ යන පිළිතුරටයි. විභාගයට පෙනී සිටි ළමුන් එම පිළිතුරට ලකුණු ලබාගෙන දැන් උසස් පෙළ අධ්‍යාපනය හදාරලා තිඛෙනවා. එම නිසා අපි ජනාධිපතිවරයාට යෝජනා කරන්නේ ව්‍යවස්ථාව කියවීම කෙසේ වෙතත් සාමාන්‍ය පෙළ පුරවැසි අධ්‍යාපනය ඉගෙන ගත යුතු බවයි. ජනප්‍රවාදයේ එක කතාවක් තිඛෙනවා, බූරුවෙක් ගැන. පඬිවරයෙක් ගමන්බිමන් යන්න බූරුවෙකු පාවිච්චි කරගෙන තිඛෙනවා. එම පඬිවරයා මිනිසුන් අතරට යන විට ඔහුට හිස පහත් කරමින් ගෞරවාචාර කර තිඛෙනවා. පසුව බූරුවා කල්පනා කරනවා මිනිස්සු ගෞරව කරන්නේ තමාට බැවින් තමන් තනිවම මිනිසුන් අතරට යා යුතුයි කියලා. නමුත් බූරුවා තනිව ගිය විට බූරුවාට zහොඳින් සැලකූZබව එම කතාවේ සඳහන් වෙනවා. රාජපක‍ෂ රෙජීමයට විරුද්ධව 2015 ජනමතය ඔසවාගෙන යෑම සඳහා පාවිච්චි කළේ මෛත්‍රීපාල සිරිසේන ජනාධිපතිවරයායි. නමුත් ඔහු හිතනවා නම් ජනවරම පැත්තක තබා තනිවම ජනතාව අතරට යන්න ඔහුටත් ජනතාව කරන්නේ ජන කතාවේ එන බූරුවාට කරපු දේ බව ජනාධිපතිවරයා අමතක කළ යුතු නැහැ. ජනතාව ගරු කරන්නේ ජන වරමට මිස එය කරපිට තියං යන බූරුවාට නොවේ.“", "URL": "https://sinhala.adaderana.lk/news.php?nid=100540", "Category": null, "Parent URL": null}