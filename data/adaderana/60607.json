{"Source": "Adaderana", "Timestamp": "May 30, 2016 11:02 am", "Headline": "  ප්‍රිමියර් ලීග් කුසලානය සන්රයිසස් හයිද්‍රාබාද් කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ කුසලානය හිමිකර ගැනීමට සන්රයිසස් හයිද්‍රාබාද් කණ්ඩායම සමත් වුණි.ඒ රෝයල් චැලෙන්ජර්ස් බැංගලෝර් කණ්ඩායම ලකුණු 08කින් පරාජයට පත් කරමිනි.තරගයේ කාසියේ වාසිය දිනූ හයිද්‍රාබාද් කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් නියමිත පන්දුවාර 20 අවසානයේ කඩුලු 07ක් බිඳ වැටී ලකුණූ 208 ක් ලබා ගැනීමට සමත් වුණි.එහිදී ඩේවිඩ් වෝනර් පන්දු 38ක් තුළ 06 පහර 03ක් සහ 04 පහර 08ක් සමගින් ලකුණු 69ක් ලබා ගත්තේය.පිළිතුරු ඉනිම ක්‍රීඩා කළ බැංගලෝර් කණ්ඩායමට නියමිත පන්දුවාර 20 ආසානයේ කඩුලු 07ක් බිඳ වැටී ලබා ගත හැකි වූයේ ලකුණු 200ක් පමණි.එහිදී විශිෂ්ඨ පිති හරඹයක නිරත වූ ක්‍රිෂ් ග්‍රේල් සහ විරාත් කෝලි අර්ධ ශතක ලබා ගැනීමට සමත් වුණි.ක්‍රිෂ් ග්‍රේල් පන්දු 38ක් තුළ ලකුණූ 76 ක් ලබා ගත් අතර ඊට 06 පහර 08ක් සහ 04 පහර 04 අන්තරගත වුණි.විරත් කෝලි පන්දු 35ක් තුළ 06 පහර 02ක් සහ 04 පහර 06 ක් සමගින් ලකුණු 54 ක් ලබා ගත්තේය.", "URL": "https://sinhala.adaderana.lk/news.php?nid=60607", "Category": null, "Parent URL": null}