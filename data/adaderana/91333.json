{"Source": "Adaderana", "Timestamp": "June 22, 2018 07:09 pm", "Headline": "ටැබ් යන්ත්‍ර ලබාදීම සඳහා වන කැබිනට් පත්‍රිකාව නැවත කැබිනට් මණ්ඩලයට ඉදිරිපත් කරා", "News Content": "ටැබ් යන්ත්‍ර ලබාදීම තාවකාලිකව නවතා තිබුණත් ටැබ් යන්ත්‍ර ලබාදීම සඳහා වන කැබිනට් පත්‍රිකාව නැවත කැබිනට් මණ්ඩලය වෙත ඉදිරිපත් කළ බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අද (22) ගාල්ල ප්‍රදේශයේ පැවති උත්සවයකට එක් වෙමින් මේ බව ප්‍රකාශ කළේය. වැඩිකල් යාමට මත්තෙන් ගුරු හිඟය අවම කිරීමටද කටයුතු කරන බව අමාත්‍යවරයා පැවසීය. ජාතික අධ්‍යාපන ආයතනය අධ්‍යාපන ප්‍රතිසංකරණ ආරම්භ කර ඇති බවත් ඒ සඳහා විවිධ මඩ ප්‍රහාර එල්ල වන බවත් එම සියල්ල අසත්‍ය බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=91333", "Category": null, "Parent URL": null}