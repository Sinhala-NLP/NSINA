{"Source": "Adaderana", "Timestamp": "April 23, 2017 08:42 am", "Headline": " යතුරුපැදියෙන් මාරයා එයි", "News Content": "මීරිගම - කොටදෙනියාව මාර්ගයේ තලාකොලයාය ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන ගසක ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා මීරිගම රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ වීරඹුගෙදර ප්‍රදේශයේ පදිංචිව සිටි 23 හැවිරිදි අයෙකි. අනතුර සම්බන්ධයෙන් මීරිගම පොලීසිය වැඩිදුර විමර්ශන සිදුකරයි. මේ අතර කොළොන්නාව, මාර්ගයේ සිදුවු රිය අනතුරකින් තරුණයෙකු මියගොස් තිබේ. රාජගිරිය දෙස සිට ඔබේසේකරපුර දෙසට ධාවනය වු යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන තාප්පයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබු පැදිකරු කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ රාජගිරිය අරුණෝදය මාවත ප්‍රදේශයේ පදිංචිව සිටි 17 හැවිරිදි අයෙකි.අනතුර සම්බන්ධයෙන් වැලිකඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72366", "Category": null, "Parent URL": null}