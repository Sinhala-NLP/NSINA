{"Source": "Adaderana", "Timestamp": "April 20, 2011 01:18 pm", "Headline": "වන්නියෙන් අවතැන්ව පුත්තලමේ සිටින්නන්ගේ අභියාචනා යළි සලකා බලයි", "News Content": "වන්නි ප්‍රදේශයෙන් අවතැන්ව පුත්තලම ප්‍රදේශයේ පදිංචිව සිටින ජනතාව ඡන්ද දායකයින් වශයෙන් ලියාපදිංචි වීමේ දී මතුව තිබෙන ගැටලුව පිළිබඳව මැතිවරණ කොමසාරිස්වරයාගේ ‍අවධානය යොමුවී තිබේ. මැතිවරණ කොමසාරිස් මහින්ද දේශප්‍රිය මහතා සමග කරන ලද සාකච්ඡාවේදී ඒ බව සඳහන් කෙරුණු වග ශ්‍රී ලංකා මුස්ලිම් කොංග්‍රසයේ නායක අමත්‍ය රවුෆ් හකීම් මහතා කියා සිටියි. ඒ අනුව ඡන්ද දායකයින්ගේ අභියාචනා යළි වරක් පරීක්ෂණයට ලක් කරන්නට මැතිවරණ කොමසාරිස්වරයා එකඟවු බව අමාත්‍යවරයා අද දෙරණට කියා සිටියේය. එසේම මන්නාරම් මැතිවරණ කාර්යාලයේදී ඡන්ද දායකයින්ට යළි වරක් සිය අභියාචනා ලබාදීමට අවස්ථාවක් දෙන බවට මැතිවරණ කොමසාරිස්වරයා පොරොන්දු වූ බවද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15585", "Category": null, "Parent URL": null}