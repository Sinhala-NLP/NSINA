{"Source": "Adaderana", "Timestamp": "July 23, 2018 12:20 pm", "Headline": "කොමාරිය කලපුවේ ජලය අඩුවීමෙන් ධීවරයින් අපහසුතාවයට පත්වෙලා", "News Content": "අම්පාර දිස්ත්‍රික්කයේ පොතුවිල් ප්‍රාදේශිය ලේකම් කොට්ඨශයේ පිහිටා ඇති කොමාරිය කලපුවේ ජලය අඩුවීම හේතුවෙන් කලපුවේ ධීවර කර්මාන්තයේ යෙදුනු ජනතාව මහත් අපහසුතාවයට පත්ව ඇති බව අද දෙරණ වාර්තාකරු පවසයි. මේ වෙන විට කලුපවේ ජල මට්ටම ඉතාම අඩු තත්ත්වයේ පවතින නිසා කිසිම පුද්ගලයෙකුට එහි ධීවර කර්මාන්තය කිරීමට නොහැකි ව ඇති බව අප වාර්තාකරු සඳහන් කළේය. මෙම කලපුවේ පුද්ගලයින් තුන්සිය පනහක් පමණ ධීවර කර්මාන්ත යෙදුන අතර දැනට කලපුවේ ජලය අඩුවීම නිසා මෙම ධීවරයින්ට ජීවත්වීමට නොහැකි වි ඇති බව ගම්වැසියන් පවසයි. 2004 වසරේ සුනාමිය පැමිණීමත් සමඟම මෙම කලපුව විශාල වශයෙන් ගොඩවි ඇති අතර දැනට මෙම කලපුවට එකතුවෙන ජලය නොරැදෙන නිසා මෙම තත්ත්වය උදාවි ඇත. ප්‍රදේශවාසීන් ගේ ඉල්ලිම මත මිලියන 40 ක මුදලක් අනුමත වි වාරිමාර්ග දෙපාර්මේන්කුව මඟින් මෙම කලුපුවේ කොටසක පස් බවත් කිරීමට ආරම්භ කළත් එය නිසි අයුරින් ඉටු නොකළ බව ද ගම්වැසියන් චෝදනා කරති. මෙම කලපුව අවට පවුල් 460 ක් පමණ ජීවත් වෙන අතර කලුපවේ ජලය නොමැතිවීම නිසා මෙම ජනතාව අසරණ තත්ත්වයට පත්ව තිබේ. කලපුවේ ජලය අඩුවිම සමඟ ළිංවල ජලයද සිදී යෑමට පටන් ගත් නිසා මෙම ගම්මානයේ වැසියන්ට පානීය ජලය නොමැති විමේ ගැටලුවකටද මුහුණ දී තිබේ. මෙම කලපුවේ ජලය නොමැතිවිම නිසා කලුපුවේ ඇති කඩොලාන ශාඛද විනාශ වෙමින් පවති අතර දිනකට ඉස්සන් දහස් ගනනක් ඇල්ලු කෝමාරිය කලපුවේ ඉස්සන් ද නොමැති අතර දැනට කුඩා මාලු පමණක් ඉතිරිව ඇති බව ධීවරයන් පැවසීය.", "URL": "https://sinhala.adaderana.lk/news.php?nid=93068", "Category": null, "Parent URL": null}