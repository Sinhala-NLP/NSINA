{"Source": "Adaderana", "Timestamp": "February 1, 2012 08:57 am", "Headline": "මරාගෙන මැරෙන ඇඳුම් කට්ටලය අවුරුදු 5 ක් පරණයි", "News Content": "කතරගම විශ්‍රාම ශාලාවක දී හමු වූ මරාගෙන මැරෙන පුද්ගලයින් භාවිතා කරනු ලබන ඇඳුම් කට්ටලය වසර 5කට පමණ පෙර සාදා ඇති බවට තහවුරු වී තිබේ. රජයේ සහකාර රස පරීක්ෂක ඩබ්ලිව්.ඒ.ආර් ප්‍රනාන්දු මහතා සිදු කළ පරීක්ෂණයකට අනුව මේ බව තහවුරු වී ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කළේය. කතරගම ප්‍රදේශයේ විශ්‍රාම ශාලාවක තිබී ඊයේ පෙරවරුවේ සොයා ගත් මෙම මරාගෙන මැරෙන ඇඳුම් කට්ටලය යුද සමයේ දී අදාළ ස්ථානයේ සඟවා තබන්නට ඇති බවට විශ්වාස කරන බව අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21786", "Category": null, "Parent URL": null}