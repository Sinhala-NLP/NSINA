{"Source": "Adaderana", "Timestamp": "July 31, 2011 09:34 am", "Headline": " මාධ්‍යවේදියාට කළ පහරදීම පිළිබඳ නිසි පරීක්ෂණයකට ජනපති උපදෙස්", "News Content": "උදයන් පුවත්පතේ ප්‍රවෘත්ති කර්තෘවරයාට පහරදීමේ සිදුවීම පිළිබඳ පූර්ණ විමර්ශනයක් සිදුකරන ලෙස ජනාධිපති මහින්ද රාජපක්ෂ මහතා පොලිස්පති එන්.කේ ඉලංගකෝන් මහතාට උපදෙස් ලබාදුන් බව ජනාධිපති මාධ්‍ය ඒකකයේ අධ්‍යක්ෂ ජනරාල් බන්දුල ජයසේකර මහතා පවසයි. උදයන් පුවත්පතේ ප්‍රවෘත්ති කර්තෘවරයා වූ ඥානලිංගම් කුගනාදන් මහතාට ඉකුත් 29 වන දින පුවත්පත් කාර්යාලය ආසන්නයේදීම මුහුණු ආවරණය කරගෙන යතුරුපැදියකින් පැමිණි දෙදෙනෙකු විසින් ප්‍රහාරයක් එල්ල කරන ලදී. බරපතල තුවාල ලැබූ ඔහු මේවන විට යාපනය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබයි.", "URL": "https://sinhala.adaderana.lk/news.php?nid=17754", "Category": null, "Parent URL": null}