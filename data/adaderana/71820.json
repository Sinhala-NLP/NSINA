{"Source": "Adaderana", "Timestamp": "April 7, 2017 09:16 am", "Headline": "ඉන්දු - ලංකා ධිවර සාකච්ඡා අද කොළඹ දී", "News Content": "ඉන්දු ශ්‍රී ලංකා ධිවර ගැටළුව විසදීම සඳහා පැවැත්වෙන සාකච්ඡා මාලාවේ තුන්වන වටයේ සාකච්ඡාවක් අද (07) කොළඹදී පැවැත් වෙයි. ඉන්දිය කෘෂිකර්ම අමාත්‍ය රාධා මොහාන් සිං මහතා ඇතුළු නියෝජිත පිරිසක් ඒ සඳහා දිවයිනට පැමිණ සිටින බව වාර්තා වෙයි. සාකච්ඡාව සඳහා ධීවර අමාත්‍ය මහින්ද අමරවීර මහතා ඇතුළු නියෝජිත පිරිසක් සහභාගී වන අතර එයට පාර්ලිමේන්තු මන්ත්‍රි එම්.ඒ සුමන්තිරන් මහතා ද උතුරු පළාතේ ධීවර නියෝජිතයින් කිහිප දෙනෙකු ද සහභාගීවිමට නියමිතයි. දකුණූ ඉන්දිය ධිවරයින් මෙරට මුහුදු සීමාව උල්ලංඝණය කරමින් පැමිණ තහනම් ධිවර ආම්පන්න භාවිත කරමින් මසුන් මැරිම ඔවුන් අත්අඩංගුවට ගැනිම සහ නිදහස් කිරිම යනාදී කරුණු පිළිබඳව අදාල සාකච්ඡාවේදී අවධානය යොමු කරන බව ධීවර අමාත්‍යාංශය ප්‍රකාශ කළේය.", "URL": "https://sinhala.adaderana.lk/news.php?nid=71820", "Category": null, "Parent URL": null}