{"Source": "Adaderana", "Timestamp": "January 26, 2014 09:10 am", "Headline": "පානදුරේ පන්සලකට වෙඩි - වි‍හාරාධිපති හිමියෝ අනූනවයෙන් බේරෙති", "News Content": "කළු පැහැති ඇඳුමක් පැළඳ සිටි පුද්ගලයෙකු තමන් වහන්සේ ආවාසගෙට ඇතුළුවනවාත් සමගම වෙඩි තැබූ බව රත්නපුර, පොතුපිටියේ පඤ්ඤාසේකර හිමියන් පානදුර දකුණ පොලීසියට පැමිණිලි කර තිබේ. ඊයේ රාත්‍රී 10.00ට පමණ තමන් වහන්සේ රූපවාහිනිය නරඹමින් සිටි බවත් කිසියම් ශබ්දයක් ඇසීම නිසා ආවාසගෙයින් පිටතට පැමිණි බවත් එම අවස්ථාවේදී කළු පැහැති ඇඳුමක් පැළඳ සිටි අයෙකු දුටු බවත්, ඇති වූ සැකය මත ආවාසගෙට පැමිණ දොර වසද්දී වෙඩි ප්‍රහාරයක් එල්ල වූ බවත් උන්වහන්සේ පොලීසියට කළ පැමිණිල්ලේ සඳහන්ය. කෙසේ වුවද වෙඩි වැදී ඇත්තේ ජනේලයට බැවින් උන්වහන්සේට කිසිදු තුවාලයක් සිදුව නැතැයි පොලිස් මාධ්‍ය ප්‍රකාශක කාර්යාලය කියයි. මෙම සිද්ධිය පිළිබඳව පානදුර දකුණු පොලීසිය පරීක්ෂණ ආරම්භ කර ඇති බවද එම කාර්යාලය සඳහන් කරයි.", "URL": "https://sinhala.adaderana.lk/news.php?nid=40648", "Category": null, "Parent URL": null}