{"Source": "Adaderana", "Timestamp": "September 21, 2017 01:55 pm", "Headline": " එකම පවුලේ 4ක් මැරූ තරුණයා පෝරකයට", "News Content": "අනුරාධපුර, එප්පාවල - සඳරැස්ගම ප්‍රදේශයේදී පුද්ගලයින් සිව් දෙනෙකු ඝාතනය කිරීමේ සිද්දියකට වරදකරු වූ අයෙකුට අනුරාධපුර මහාධිකරණය මරණ දඩුවම නියම කර තිබේ.2010 වසරේ එකම පවුලේ මව, පියා, දියණිය සහ පුතා තියුණු ආයුධයකින් පහරදී ඝාතනය කිරීමේ සිද්ධියට අදාළව උතුරු මැද පළාත් බද මහාධිකරණ විනිසුරු මංජුල තිලකරත්න මහතා විසින් එම මරණ දඩුවම් නියම කළ බව අද දෙරණ වාර්තාකරු සඳහන් කළේය.මෙම ඝාතනයන්ට අදාළව ඇසින් දුටු සාක්ෂි කිසිවක් නොතිබූ අතර පරිවේශණීය සාක්ෂි මත විත්තිකරු මෙම අපරාධය සිදුකළ බව සාධාරණ සැකයකින් තොරව ඔප්පු වී ඇති බව නඩුවේ තීන්දුව ලබාදෙමින් මහාධිකරණ විනිසුරුවරයා ප්‍රකාශ කර තිබේ.මෙලෙස මරණ දඩුවම නියම වී ඇත්තේ එප්පාවල, ඇඳගල ප්‍රදේශයේ පදිංචි 28 හැවිරිදි අවිවාහක තරුණයෙක් වන අතර ඔහු ඝාතනයට ලක්වු අයගේ ඥාතියෙකු බව සඳහන්ය.", "URL": "https://sinhala.adaderana.lk/news.php?nid=77842", "Category": null, "Parent URL": null}