{"Source": "Adaderana", "Timestamp": "June 21, 2019 12:32 pm", "Headline": "ඇෆ්ගනිස්තානයේ බෝම්බ පිපිරීමක්", "News Content": "ඇෆ්ගනිස්තානයේ ජලාලාබාද්හි දී එල්ල වූ බෝම්බ ප්‍රහාරයකින් පුද්ගලයෙක් මියගොස් 20කට අධික පිරිසක් තුවාල ලැබුවේය. ප්‍රහාරයේ වගකීම මෙතෙක් කිසිවෙක් බාරගෙන නැත. රජයට සහාය පලකරන සටන් කණ්ඩායමක් ගමන්ගත් රථයක් ඉලක්ක කර ඇෆ්ගනිස්තානයේ ජලාලාබාද් හිදී එල්ල වූ බෝම්බ ප්‍රහාරයකින් පුද්ගලයෙක් මියගොස් ඇත. ඉන් තවත් 20කට වැඩි පිරිසක් තුවාල ලබා ඇතිබවත් සඳහන්ය. ප්‍රහාරයෙන් තුවාල ලැබු පිරිසෙන් බහුතරය සිවිල් වැසියන් බව නන්ගහාර්හි පළාත් ආණ්ඩුකාරවරයා පවසයි. ප්‍රහාරයේ වගකීම මෙතෙක් කිසිවෙක් බාරගෙන නැත. කෙසේ නමුත් පසුගිය සමයේදී රජයේ නිලධාරීන්, පාසල් සහ සහය කණ්ඩායම් ඉලක්ක කරමින් ඉස්ලාමීය අන්තවාදීන් මීට සමාන ප්‍රහාර එල්ලකර ඇති බැවින් මෙවර ප්‍රහාරයද ඉස්ලාමීය අන්තවාදීන්ගේ කටයුත්තක් බවට විශ්වාසය පල කෙරෙයි. වසර 17ක් ඉක්මවූ ඇෆ්ගන් යුද්ධය නිමාකිරීම සඳහා තලෙයිබාන් සංවිධානය සහ අමෙරිකානු බලධාරීන් අතර සාකච්ඡා පැවැත්වීමට කටයුතු යෙදුණි. ඇෆ්ගනිස්තානයට සාමය උදා කරදීම එහි අරමුණයි. කෙසේ නමුත් තවමත් සිවිල් ජනතාව සහ හමුදා ඉලක්ක කර එල්ල වන ප්‍රහාර නිම වී නැත.", "URL": "https://sinhala.adaderana.lk/news.php?nid=112470", "Category": null, "Parent URL": null}