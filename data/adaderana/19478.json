{"Source": "Adaderana", "Timestamp": "October 20, 2011 02:25 pm", "Headline": "පනහඩුව සිව් පුද්ගල ඝාතනය -සැකකරුවන් තිදෙනෙකු හඳුනාගැනෙයි", "News Content": "උඩවලව, පනහඩුව සිව් පුද්ගල ඝාතනය සම්බන්ධයෙන් සැකකරුවන් තිදෙනෙකු හඳුනාගෙන ඇති බව පොලිසිය පවසයි. ඔවුන් අත්අඩංගුවට ගැනීම සඳහා වැ‍ඩිදුරටත් පරීක්ෂණ සිදුකරන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. ඉකුත් 13 වැනිදා රාත්‍රියේ දී මෙම සිව් පුද්ගල ඝාතනය සිදුව තිබුණි. එකම පවුලේ මව, පියා සහ දරු දෙදෙනා එහිදී ඝාතනයට‍ ලක්වූ අතර ඝාතනය සඳහා ගිනි අවි යොදාගෙන තිබූ බව මූලික පරීක්ෂණවල දී අනාවරණය විය. සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණ ආරම්භ කළ අතර ඒ අනුව පුද්ගලයින් රැසකගෙන් ප්‍රකාශ සටහන් කරගෙන තිබුණි.", "URL": "https://sinhala.adaderana.lk/news.php?nid=19478", "Category": null, "Parent URL": null}