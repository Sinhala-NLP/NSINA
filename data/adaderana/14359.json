{"Source": "Adaderana", "Timestamp": "February 20, 2011 09:30 pm", "Headline": "ශ්‍රී ලංකාවට විශිෂ්ට ජයක්..!", "News Content": "2011 ලෝක කුසලාන තරගාවලියේ කැනඩාව හා ශ්‍රී ලංකාව අතර අද(20) පැවැත්වුණු තරගයෙන් ලකුණු 210ක විශිෂ්ට ජයක් වාර්තා කිරීමට ශ්‍රී ලංකා කණ්ඩායම මීට ස්වල්ප මොහොතකට ඉහත දී සමත්විය. මෙම තරගයේ කාසිය වාසිය දිනාගැනීමෙන් පසු පළමුව පන්දුවට පහරදුන් ශ්‍රී ලංකා කණ්ඩායම පන්දු වාර 50 අවසානයේදී කඩුලු 07 ක් දැවී ලකුණු 332 ක් රැස්කරගනු ලැබිණි. ‍ ලෝක කුසලාන තරගයක් තුළ ශ්‍රී ලංකා ක්‍රීඩකයෙකු රැස්කළ වේගවත්ම ශතකය රැස්කරමින් මහේල ජයවර්ධන පන්දු 80 ක් තුළ ලකුණු 100 ක් රැස් කළේය. ‍ එමෙන්ම නායකු කුමාර් සංගක්කාර ලකුණු 92 ක් ද, ටී. එම්. දිල්ශාන් ලකුණු 50 ක් ද රැස්කිරීමට සමත්විය. පිළිතුරු ඉනිම ක්‍රීඩා කළ කැනඩා කණ්ඩායමට පන්දුවාර 36 යි පන්දු 5 ක් තුළ සියලුදෙනාම දැවී ලබා ගත හැකි වූයේ ලකුණු 122ක් පමණි.", "URL": "https://sinhala.adaderana.lk/news.php?nid=14359", "Category": null, "Parent URL": null}