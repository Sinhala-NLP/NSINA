{"Source": "Adaderana", "Timestamp": "July 28, 2017 11:04 am", "Headline": "නීතිවිරෝධීව වාහන කොටස් ගෙන්වන තැනක් සොයා යයි", "News Content": "රජයට විශාල බදු මුදලක් අහිමි කරමින් සිදුකෙරෙන රථවාහන ජාවාරමක් පිළිබඳව අද දෙරණ උකුස්සාට තොරතුරු වාර්තා විය. ඒ අනුව මෝටර් රථ වාහන කොටස් ජපානයෙන් මෙරටට ගෙන්වා නීතිවිරෝධී ලෙස එකලස් කර අලෙවි කරන කුරුණගල පොතුහැර ප්‍රදේශයේ ස්ථානයක් පිළිබඳව අද දෙරණ උකුස්සා වලාන දූෂණ මර්ධන ප්‍රහාරක ඒකකය සමඟ එක්ව මෙහෙයමුක් ආරම්භ කළේය. එහි පළමු පියවර ලෙස ජාවාරම්කරුවෙකු දුරකථනයෙන් සම්බන්ධ කරගනු ලැබීය. එහිදී අනාවරණ වුණේ ජාවාරම්කරුවන් නීති විරෝධී ලෙස රථවාහන සඳහා ව්‍යාජ ලිපිලේඛන සකස් කරන බවයි. ඒ අනුව එම ලිපි ලේඛන සකස් කරන පුද්ගලයෙකු ද උකුස්සා දුරකථන ඔස්සේ සම්බන්ධ කරගනු ලැබීය. ඔහුගෙන් ලබා ගත් තොරතුරු අනුව ක්‍රියාත්මක වූ උකුස්සා වලාන දූෂණ මර්දන ප්‍රහාරක ඒකකයේ අධ්‍යක්ෂ සහකාර පොලිස් අධිකාරී හේමාල් ප්‍රශාන්ත මහතාගේ අධීක්ෂණය යටතේ නිලධාරීන් පිරිසක් සමඟ කුරුණෑගලට ළඟා විය. අප එහි යන විටත් ව්‍යාජ ලෙස අලෙවි කිරීමට සූදානම්ව තිබු සූඛෝපබෝගී රථ දෙක නවතා තිබුණි. එහිදී ජවාරම්කරු සමඟ ගුනුදෙනුව පිළිබඳව සාකච්ඡා කරුනු ලැබීය. ඒ පිළිබඳව තොරතුරු මීළඟ උකුස්සා පුවතක් තුළින් ඔබ වෙත ගෙන ඒමට නියමිතයි.", "URL": "https://sinhala.adaderana.lk/news.php?nid=75713", "Category": null, "Parent URL": null}