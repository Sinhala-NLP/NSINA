{"Source": "Adaderana", "Timestamp": "June 5, 2011 09:37 am", "Headline": "යුද්ධයෙන් පීඩාවට පත්වූවන්ට ස්වයං රැකියා,ණය සහ නිවාස ආධාර", "News Content": "උතුරු පළාතේ යුද්ධයෙන් පීඩාවට පත් වූවන් සඳහා ස්වයං රැකියා ණය සහ නිවාස ආධාර ලබා දීමට පියවර ගෙන තිබේ. වන්නි දිස්ත්‍රික්කය ආවරණය වන පරිදි පවුල් 1560කට එම ණය සහ මූල්‍ය ආධාර ලබා දීමට පියවර ගෙන ඇති බව සඳහන්වේ. ජනාධිපති මහින්ද රාජපක්ෂ මහතා අතින් එම ණය හෙට කිලිනොච්චිය ක්‍රීඩාංගණයේ ‍පැවැත්වෙන උත්සවයක දී ප්‍රදානය කිරීමට නියමිතය. දෙලක්ෂ පනස්දහසක උපරිමයකට යටත්ව සියයට 4ක පොළී අනුපාතයක් යටතේ එම නිවාස ආධාර ලබා දෙනු ඇත.", "URL": "https://sinhala.adaderana.lk/news.php?nid=16558", "Category": null, "Parent URL": null}