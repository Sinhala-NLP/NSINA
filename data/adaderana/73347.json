{"Source": "Adaderana", "Timestamp": "May 20, 2017 01:36 pm", "Headline": "බදුල්ල අනතුර-තවත් 1ක් මරු දකියි", "News Content": "බදුල්ල - මහියංගණය මාර්ගයේ 7 සහ 8 කිලෝ මීටර කණු අතර ප්‍රදේශයේදී වෑන් රථයක් ප්‍රපාතයකට පෙරලීමෙන් සිදුවූ අනතුරෙන් රෝහල්ගතව ප්‍රතිකාර ලබමින් සිටි තවත් පුද්ගලයෙකු මියගොස් තිබේ.ඒ අනුව එම අනතුරෙන් පුද්ගලයින් තිදෙනෙකු මියගොස් ඇති බව පොලීසිය සඳහන් කළේය.ඊයේ(19) පෙරවරුවේ බදුල්ල - මහියංගණය මාර්ගයේ ධාවනය වූ වෑන් රථයක් අඩි 100ක පමණ ප්‍රපාතයකට පෙරලුණි.අනතුරෙන් පුද්ගලයින් දෙදෙනෙකු එම ස්ථානයේදීම ජීවිතක්ෂයට පත් වූ අතර තුවාල ලැබූ තවත් එක් පුද්ගලයෙකු බදුල්ල මහ රෝහලට ඇතුළත් කළේය.බරපතල තත්වයෙන් එම රෝහලේ ප්‍රතිකාර ලබමින් සිටි අදාළ පුද්ගලයා අද(20) උදෑසන ජීවිතක්ෂයට පත්වූ බව රෝහල් බලධාරීන් සඳහන් කළේය.මෙම අනතුර සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73347", "Category": null, "Parent URL": null}