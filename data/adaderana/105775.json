{"Source": "Adaderana", "Timestamp": "March 9, 2019 03:41 pm", "Headline": "බොල්ගොඩ ජලාශයේ ජල දූෂණය හඳුනාගැනීමට සංචාරයක්", "News Content": "මානව ක්‍රියාකාරකම් හේතුවෙන් බොල්ගොඩ ජලාශයේ සිදුව ඇති ජල දූෂණය පිළිබඳ සොයා බැලීම සඳහා මධ්‍යම පරිසර අධිකාරියේ අධ්‍යක්ෂ ජනරාල්වරයා ඇතුළු නිළධාරීන් පිරිසක් පසුගියදා එහි නිරීක්ෂණ චාරිකාවක නිරත වී ඇත. කොළඹ හා කළුතර යන දිස්ත්‍රික් දෙකටම මායිම්ව ඇති බොල්ගොඩ ජලාශය ජනගහනයෙන් අධික වටපිටාවකින් යුතු භූමියක පිහිටා ඇත. මේ හෙතුවෙන් මිනිස් ක්‍රියාකාරකම් වල බලපෑම වැඩි වශයෙන් ජලාශයට යොමුවී ඇති අතර ගඟ මායිම් ගොඩ කිරීම, කඩොලාන ශාක විනාශය, අපද්‍රව්‍ය ජලයට එක්වීම ඒ අතරින් ප්‍රධාන වෙයි. මධ්‍යම පරිසර අධිකාරියේ අධ්‍යක්ෂ ජනරාල් හේමන්ත ජයසිංහ මහතා ඇතුළු නිළධාරීන්ගේ සංචාරය එම ගැටළු හඳුනා ගැනීමේ අරමුණින් සිදුවූ අතර ඒවා අවම කිරීම සඳහා ගතහැකි ක්‍රියාමාර්ග පිළිබඳව ඉදිරියේදී අවධානය යොමුකිරීමට නියමිතව ඇත.", "URL": "https://sinhala.adaderana.lk/news.php?nid=105775", "Category": null, "Parent URL": null}