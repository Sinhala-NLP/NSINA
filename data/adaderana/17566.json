{"Source": "Adaderana", "Timestamp": "July 22, 2011 03:53 pm", "Headline": "රන්මාල කොල්ලකෑම්වලට සම්බන්ධ දෙදෙනෙකු කොටුවෙයි", "News Content": "රන්මාල කොල්ලකෑමේ සිද්ධීන්වලට සම්බන්ධ සැකකරුවන් දෙදෙනෙකු පෑලියගොඩ අපරාධ කොට්ඨාසයේ නිලධාරීන් කණ්ඩයමක් විසින් අත්අඩංගුවට ගෙන තිබේ. සැකකරුවන්ගෙන් සිදුකළ ප්‍රශ්න කිරීම්වලදී වෙන්නප්පුව ප්‍රදේශයේ සිදුකළ කොල්ලකෑම් හයක් ඇතුළු තවත් අපරාධ රැසක් පිළිබඳ සැකකරුවන් තොරතුරු අනාවරණය කළ බව පොලිසිය පැවසීය. සැකකරුවන් සොරාගත් රත්‍රං ග්‍රෑම් 48 මිලිග්‍රෑම් 680ක ප්‍රමාණයක් ද පොලිසිය භාරයට ගෙන ඇත. අත්අඩංගුවට ගත් සැකකරුවන් දෙදෙනා මාරවිල මහේස්ත්‍රාත් අධිකරණය වෙත ඉදිරිපත් කරන බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=17566", "Category": null, "Parent URL": null}