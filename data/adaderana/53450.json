{"Source": "Adaderana", "Timestamp": "August 25, 2015 01:26 pm", "Headline": "රටට ඵලදායී පුද්ගලයින් ලැයිස්තුවෙන් යැවීමේ වරදක් නෑ", "News Content": "මැතිවරණයෙන් ජරාජය වුවත් රටට වැඩක් කළ ඵලදායී පුද්ගලයින් ජාතික ලැයිස්තුවෙන් පාර්ලිමේන්තුවට පත්කිරීම වරදක් නැතැයි යහපාලනයක් සඳහා වූ භික්ෂු සංවිධානය පවසයි.එහි කැඳවුම්කරු පූජ්‍ය දඹර අමිල හිමියන් කොළඹදී අද පැවැති මාධ්‍ය හමුවකදී පැවසුවේ එසේ වුවත් දූෂිතයින් ජාතික ලැයිස්තුවෙන් පාර්ලිමේන්තු යැවීම අනුමත නොකරන බවයි.එසේම මැතිවරණයෙන් ජයග්‍රහණය කරනු ලැබුවද දූෂණ චෝදනා එල්ල වී ඇති අයට අමාත්‍යධූර නොදිය යුතු බව ද උන්වහන්සේ ප්‍රකාශ කළේය.ජාතික ලැයිස්තුවෙන් ‍තෝරාගන්නේ අනාගතයේ පරදින්න සිටින අය බවද, එම ලැයිස්තුවෙන් දැන් අරගෙන ඇත්තේ අතීතයේ පරාජය වූ පිරිසක් බවද අමිල හිමියන් පෙන්වාදුන්නේය.කෙසේ හෝ යහපාලනය සඳහා ප්‍රධාන පක්ෂ දෙක සම්මුතිවාදයකට පැමිණ එක්ව ගමනක් යා යුතු බවද උන්වහන්සේ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53450", "Category": null, "Parent URL": null}