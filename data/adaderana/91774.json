{"Source": "Adaderana", "Timestamp": "July 1, 2018 10:30 am", "Headline": "භික්ෂු විනය සම්බන්ධයෙන් සාකච්ඡා කිරීමට සැලැස්මක්", "News Content": "භික්ෂු විනය සම්බන්ධයෙන් මහනායක හිමිවරුන් සහ විෂය බාර අමාත්‍යවරුන් ඇතුළු පාර්ශව සමඟ සාකච්ඡාවක් සැලසුම් කර ඇති බව බුද්ධ ශාසන අමාත්‍ය ගාමිණි ජයවික්‍රම පෙරේරා මහතා පවසයි. මහනුවරදී මාධ්‍ය වෙත අදහස් පලකරමින් අමාත්‍යවරයා මේ බව ප්‍රකාශ කළේය. සංඝ විනය හා ගරුත්වය ආරක්ෂා කිරීම සඳහා ක්‍රියා කිරීම සඳහා සංඝයා වහන්සේලා යම් ස්ථාවරයකට පැමිණ ඇති බව අමාත්‍යවරයා පෙන්වා දෙයි. බුද්ධශාසන අමාත්‍ය ගාමිණි ජයවික්‍රම පෙරේරා මහතා ප්‍රථමයෙන්ම මල්වතු මහා විහාරය වෙත පැමිණ එම පාර්ශ්වයේ මහානායක අතිපූජ්‍ය තිබ්බටුවාවේ ශ්‍රි සුමංගල නාහිමියන් බැහැදුටුවෙය. අනතුරුව අමාත්‍යවරයා අස්ගිරි මහා විහාරය වෙතද පැමිණි අතර එහිදි අස්ගිරි මහා නායක අතිපූජ්‍ය වරකාගොඩ ශ්‍රි ඥානරතන නා හිමියන් බැහැදැක ආශිර්වාද ලබාගත්තේය.", "URL": "https://sinhala.adaderana.lk/news.php?nid=91774", "Category": null, "Parent URL": null}