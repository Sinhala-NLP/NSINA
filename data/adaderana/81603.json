{"Source": "Adaderana", "Timestamp": "December 16, 2017 04:13 pm", "Headline": "වව්නියාව මණ්ඩපය තාවකාලිකව වසා දමයි ", "News Content": "යාපනය විශ්ව විද්‍යාලයට අනුබද්ධ වව්නියාව මණ්ඩපය 15 දා සිට ප්‍රතිසංස්කරණ කටයුතු සදහා වසා දමන බව එම විශ්වවිද්‍යාලයේ උපකුලපති එම්.මංගලේස්වරන් මහතා නිවේදනයක් නිකුත් කරමින් දැණුම් දී තිබේ. පසුගිය නොවැම්බර් මස 26 වෙනිදා ප්‍රභාකරන්ගේ උපන් දිනය සැමරීමට ගිය අවස්ථාවේදී සිංහල සිසුන් හා දෙමළ සිසුන් අතර ඇතිවූ අරගලයක් හේතුවෙන් මෙම විශ්ව විද්‍යාලය නොවැම්බර් 27 වෙනිදා වසා දැමීමෙන් පසුව එය යළි විවෘත කරණ ලද්දේ පසුගිය දෙසැම්බර් මස 13 වෙනිදාය. වවුනියාව මණ්ඩපයේ විභාග ලබන ජනවාරි 02 වෙනි දින ආරම්භ වීමට නියමිතව ඇති අතර එම දිනය දක්වා විශ්ව විද්‍යාලය වසා දමා එහි නේවාසිකාගාරවල හා තවත් ගොඩනැගිලි කීපයක ප්‍රතිසංස්කරණ කටයුතු සිදු කිරීමට විශ්ව විද්‍යාල බලධාරීන් තීරණය කොට තිබේ.", "URL": "https://sinhala.adaderana.lk/news.php?nid=81603", "Category": null, "Parent URL": null}