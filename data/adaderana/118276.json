{"Source": "Adaderana", "Timestamp": "September 4, 2019 04:03 pm", "Headline": "රිය අනතුරකින් චීන ජාතික සංචාරකයන් 5ක් මරුට", "News Content": "නවසීලන්තයේ හැමිල්ටන් නගරය ආසන්නයේදී සිදුවූ රිය අනතුරකින් චීන ජාතික සංචාරකයන් පස්දෙනෙක් ජීවිතක්ෂයට පත්ව තිබේ. නවසීලන්ත උතුරු දිවයිනේ පිහිටි හැමිල්ටන් නගරය ආසන්නයේ ධාවනය වෙමින් තිබූ බස් රථයක් මාර්ගයෙන් ඉවතට පැන පෙරලීගොස් ඇත. අනතුර සිදුවන අවස්ථාවේ බස් රථය තුළ සංචාරකයන් 27දෙනෙකු සිට ඇති බව විදෙස් වාර්තා සඳහන් කළේය. අනතුරට පත් බස් රථය චීන ජාතිකයන් අතර ජනප්‍රිය ප්‍රදේශයක් බලා යමින් සිට ඇති බවයි විමර්ශණ වලින් හෙළිවී තිබේ. අනතුරින් මියගිය පිරිස චීන ජාතිකයන් බව විදෙස් වාර්තාවල සඳහන් වෙයි. සිදුවීමෙන් තුවාල ලැබූවන් ප්‍රතිකාර සඳහා රෝහල්ගත කිරීමටත් බලධාරීන් පියවර ගෙන තිබුණි. අනතුර සම්බන්ධයෙන් වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=118276", "Category": null, "Parent URL": null}