{"Source": "Adaderana", "Timestamp": "July 24, 2010 08:30 am", "Headline": "ස්වයං රැකියා ලාභීන්ටත් විශ්‍රාම වැටුප්", "News Content": "රාජ්‍ය ‍විශ්‍රාම වැටුපක් අහිමි සියලුම දෙනාට විශ්‍රාම වැටුපක් ලබාදීමට රජය පියවර ගෙන තිබේ. ස්වයංරැකියාවන්හි නිරත වෘත්තිකයන් ඉලක්ක කර ගනිමින් මෙම විශ්‍රාම වැටුප් ක්‍රමය ක්‍රියාවට නැංවීමට යෝජිතය. අවුරුදු 18 ත් 59 ත් අතර වයසේ පසුවන අදාළ වෘත්තිකයන්ට මෙම විශ්‍රාම වැටුප් හිමිකම් දායකත්වය ලැබිය හැකි බව සමාජ ආරක්ෂණ මණ්ඩලය පවසයි. එහෙත් ධීවර කර්මාන්තවල නිරත වෘත්තිකයන්ට මෙම දායකත්වය ලැබිය නොහැකි බව සමාජ ආරක්ෂණ මණ්ඩලය සඳහන්කරයි. රූපලාවන්‍ය ශිල්පීන්, ත්‍රිරෝද රථ රියදුරන්, පෞද්ගලික බස්රියදුරන්, හස්ත කර්මාන්ත ශිල්පීන්, කුඩා කර්මාන්ත හිමියන්, තොග හා සිල්ලර වෙළඳ ව්‍යාපාරිකයින් ආදී වෘත්තිකයින්ට මෙහි දායකත්වය ලැබිය හැකි බව සඳහන් වේ.", "URL": "https://sinhala.adaderana.lk/news.php?nid=9800", "Category": null, "Parent URL": null}