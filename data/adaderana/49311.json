{"Source": "Adaderana", "Timestamp": "February 12, 2015 05:15 pm", "Headline": "ආරච්චිකට්ටුව සභාපති යළි රිමාන්ඩ්", "News Content": "පහරදීමේ සිද්ධියක් සම්බන්ධයෙන් චෝදනා ලැබ සිටි ආරච්චිකට්ටුව ප්‍රාදේශිය සභා සභාපති ජගත් සමන්ත පෙරේරා මහතා යළි රක්ෂිත බන්ධනාගාර ගතකර තිබේ.හලාවත, බංගදෙණිය ප්‍රදේශයේ අවන්හලකට කඩාවැදී එහි සිටි පුද්ගලයින් තිදෙනෙකුට පහරදීම සම්බන්ධයෙන් ඔහුට එරෙහිව චෝදනා එල්ල වී තිබුණි.පසුගිය 24 වනදා ඔහු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව අද දින දක්වා බන්ධනාගාර ගත කිරීමට නියම කෙරුණි.ආරච්චිකට්ටුව ප්‍රාදේශිය සභා සභාපති ජගත් සමන්ත පෙරේරා මහතා අද දින අධිකරණයට ඉදිරිපත් කිරීමෙන් අනතුරුව කරුණු සලකා බැලු හලාවත මහේස්ත්‍රාත් ශිවංක මංචනායක මහතා සැකකරු ලබන 19 වනදා දක්වා යළි රක්ෂිත බන්ධනාගාර ගත කළේය.", "URL": "https://sinhala.adaderana.lk/news.php?nid=49311", "Category": null, "Parent URL": null}