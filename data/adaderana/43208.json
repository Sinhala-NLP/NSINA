{"Source": "Adaderana", "Timestamp": "May 15, 2014 09:53 am", "Headline": "චාමිල ඝාතනය ගැන විද්‍යාත්මක සාක්ෂි ඔස්සේ පරීක්ෂණ කරනවා", "News Content": "පෑලියගොඩ නගර සභාවේ එක්සත් ජනතා නිදහස් සන්ධාන නාගරික මන්ත්‍රි චාමිල සඳරුවන් මහතා වෙඩි තබා ඝාතනය කිරීම සම්බන්ධයෙන් විද්‍යාත්මක සාක්ෂි ඔස්සේ පරීක්ෂණ සිදුකරන බව පොලිසිය පවසයි. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ මේ වනවිට අදාල ඝාතනය සම්බන්ධයෙන් තොරතුරු රැසක් ලැබී ඇති බවයි. පසුගිය සදුදා පෙරවරුවේ පෑලියගොඩ, නූන්ගමුගොඩ ප්‍රදේශයේ දී සිය මෝටර් රථයෙන් ගමන් කරමින් සිටිය දී මන්ත්‍රීවරයා වෙඩි ප්‍රහාරයට ලක්විය. එම ඝාතනය සම්බන්ධයෙන් පොලිස් කණ්ඩායම් 05ක් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=43208", "Category": null, "Parent URL": null}