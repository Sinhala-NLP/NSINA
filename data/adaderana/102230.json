{"Source": "Adaderana", "Timestamp": "January 12, 2019 04:37 pm", "Headline": "ඔස්ට්‍රේලියා කණ්ඩායමට ලකුණු 34 ක ජයක්", "News Content": "සංචාරක ඉන්දීය කණ්ඩායම සහ ඔස්ට්‍රේලියා කණ්ඩායම අතර පැවති පළමු එක්දින තරඟයෙන් ලකුණු 34 ක ජයක් හිමිකර ගැනීමට ඔස්ට්‍රේලියා කණ්ඩායම සමත් විය. තරඟයේ කාසියේ වාසිය දිනා ප්‍රථමයෙන් පන්දුවට පහරදුන් ඔස්ට්‍රේලියා කණ්ඩායම නියමිත පන්දුවාර 50 අවසානයේ කඩුලු 5ක් දැවී ලකුණු 288ක් ලබා ගැනීමට සමත් විය. ජයග්‍රාහි ඉලක්කය හඹා ගිය ඉන්දීය කණ්ඩායමට නියමිත පන්දුවාර 50 අවසානයේ කඩුලු 09ක් දැවී ලබා ගැනීමට හැකි වුයේ ලකුණු 254ක් පමණයි. ඉන්දීය කණ්ඩායම වෙනුවෙන් රෝහිත් ශර්මා ලකුණු 133ත් සහ මහේන්ද්‍ර සිං දෝණි ලකුණු 51ක් ලබා ගැනීමට සමත් විය. ඔස්ට්‍රේලියා කණ්ඩායමේ ජේ.රිචඩ්සන් කඩුලු 04ක් ලබා ගත්තේය.", "URL": "https://sinhala.adaderana.lk/news.php?nid=102230", "Category": null, "Parent URL": null}