{"Source": "Adaderana", "Timestamp": "May 4, 2019 05:42 pm", "Headline": "ආරක්ෂක අංශවලට වතුකරයේ පුර්ණ සහය", "News Content": "ජනාධිපති මෛත්‍රිපාල සිරිසේන මහතාගේ උපදෙස් පරිදි වතුකරයේ ආරක්ෂාවට විශේෂ වැඩ පිලිවෙලක් දියත් කර ඇති බව ලංකා කම්කරු කොන්ග්‍රසයේ නායක ආරුමුගන් තොණ්ඩමන් මහතා පවසයි. මන්ත්‍රීවරයා ඒ බව කියා සිටියේ හැටන් කොටගල ඛනිජ තෙල් නිතිගත සංස්ථා තෙල් ගබඩා සංකිර්ණයේ සහ අවට තිබෙන තේ වතුවල සහ පොදු දේපල ආරක්ෂා කිරිම සම්බන්ධයෙන් අද (04) පස්වරුවේ හැටන් කොටගල සංස්කෘතික ශාලාවේ පැවති විශේෂ සාකච්ජාවකින් අනතුරුව මාධ්‍යයට අදහස් දක්වමිණි මෙහිදි වැඩි දුරටත් අදහස් දැක් වු ආරුමුගන් තොණ්ඩමන් මහතා කියා සිටියේ යුධ හමුදාව,පොලිසිය , පොලිස් විශේෂ කාර්යය බලකාය එක් ව දියත් කර ඇති ආරක්ෂිත වැඩ පිලිවෙලට වතුකරයේ ජනතාවගේ පුර්ණ සහයෝගය එම ආරක්ෂක අංශ වෙත ලබා දිය යුතු බවයි. වතුකරයේ ආරක්ෂාව සම්බන්ධයෙන් මහජනතාව විසින් යොමු කළ විශේෂ කරුණු කිහිපයක් කෙරෙහිද ආරක්ෂක අංශ දැඩි අවධානය යොමු කළ අතර, වතුකරයේ පාසල් ආරක්ෂා කර ගැනිමටද විශේෂ වැඩ පිලිවෙලක් දියත් කරන බව තොණ්ඩමන් මහතා ප්‍රකාශ කළේය.", "URL": "https://sinhala.adaderana.lk/news.php?nid=109240", "Category": null, "Parent URL": null}