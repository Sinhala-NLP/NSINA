{"Source": "Adaderana", "Timestamp": "October 28, 2018 06:51 am", "Headline": "යුරෝපා සංගමය ඇතුළු තවත් රටවල් කිහිපයකින් ඉල්ලීමක්", "News Content": "ශ්‍රී ලංකාවේ ආණ්ඩුක්‍රම ව්‍යවස්ථාවට අනුව සම්පූර්ණයෙන් කටයුතු කරන ලෙස යුරෝපා සංගමය ඇතුළු තවත් රටවල් කිහිපයක් මෙරට දේශපාලන පක්ෂවලින් ඉල්ලීමක් කර තිබේ. එම රටවල තානාපතිවරුන් ඒකාබද්ධ නිවේදනයක් නිකුත් කරමින් ප්‍රකාශ කර ඇත්තේ ගැටුම් වළක්වාලමින් ආයතනික ක්‍රියාමාර්ග අනුගමනය කරමින් සහ මාධ්‍ය නිදහස තහවුරු කරමින් කටයුතු කළ යුතු බවයි. යුරෝපා සංගමය, ප්‍රංශය, ජර්මනිය,ඉතාලිය, නෙදර්ලන්තය, රොමේනියාව සහ බ්‍රිතාන්‍යය මහකොමසාරිස්වරුන් විසින් එම ඒකාබද්ධ නිවේදනය යොමුකර ඇත. එම රටවල් ඇතුළු තවත් රටවල් කිහිපයක තානාපතිවරුන් ඊයේ (27) පස්වරුවේ හිටපු අග්‍රාමාත්‍ය රනිල් වික්‍රමසිංහ මහතා සමඟ අරලියගහ මන්දිරයේදී සාකච්ඡාවක නිරත විය.", "URL": "https://sinhala.adaderana.lk/news.php?nid=98336", "Category": null, "Parent URL": null}