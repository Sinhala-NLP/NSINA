{"Source": "Adaderana", "Timestamp": "December 7, 2016 08:31 pm", "Headline": " බැසිල් එජාපයේ තුන්දෙනෙක් එක්ක සාකච්ඡා කරලා", "News Content": "බැසිල් ඔහුගේ පොහොට්ටුව ඉදිරියට ගෙනයන්නේ මහින්ද රාජපක්ෂගේ නම යොදාගනිමින් බවත්, එසේ වුවද මහින්ද රාජපක්ෂ මහතා එම පක්ෂයේ සාමාජිකත්වය හෝ මෙතෙක් ලබාගෙන නැති බවත්, විද්‍යා තාක්ෂණ හා පර්යේෂණ රාජ්‍ය ඇමති ලක්ෂ්මන් සෙනෙවිරත්න මහතා පවසයි.එසේම ප්‍රබලයින් කිසිවෙකුත් එම පක්ෂයේ සාමාජිකත්වය ගෙන නැති බවත්, තමන් ඇතුළු පිරිස සිටින්නේ ශ්‍රීලනිපයේ වත්මන් සභාපති ජනපති මෛත්‍රිපාල සිරිසේන මහතා සමග බවත්, ඒ මහතා කියයි.අද පැවැති මාධ්‍ය හමුවකදී ඒ මහතා මේ බව කියා සිටියේය.බැසිල් රාජපක්ෂ මහතා එජාපයේ මන්ත්‍රීවරුන් තිදෙනෙකු සමග සාකච්ඡා කර ඇති බව විශ්වාස කටයුතු ආරංචි මාර්ගවලින් වාර්තා වූ බවද ඒ මහතා පැවසීය.කෙසේ වුවද කවර ආකාරයේ එකඟතාවලට එම සාකච්ඡාවලදී පැමිණියේදැයි නොදන්නා බවද, මාධ්‍යවේදීන්ගේ ප්‍රශ්නවලට පිළිතුරු ලෙස ඒ මහතා වැඩිදුරටත් කීවේය.", "URL": "https://sinhala.adaderana.lk/news.php?nid=66828", "Category": null, "Parent URL": null}