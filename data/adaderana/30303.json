{"Source": "Adaderana", "Timestamp": "December 28, 2012 08:32 am", "Headline": "  උඩරට දුම්රිය නානුඔයට සීමා කෙරෙයි", "News Content": "ඉදල්ගස්හින්න හා ඔහිය අතර ප්‍රදේශයට පස් කඳු සහ ගල් කඩා හැළීමෙන් උඩරට මාර්ගයේ දුම්රිය ධාවනයට බාධා පැමිණ තිබේ. ඒ අනුව කොටුව- බදුල්ල දුම්රිය නානුඔයට සීමා කර ඇති බව දුම්රිය පාලක මැදිරිය සඳහන් කරයි. බදුල්ල සිට කොළඹ දක්වා ධාවනයවීමට නියමිතව තිබූ දුම්රිය ධාවනය ද අත්හිටුවා තිබේ. යුද හමුදාවේ සහය ඇතිව පස් කන්ද ඉවත් කිරීමේ කටයුතු මේ වන විට ආරම්භ කර ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=30303", "Category": null, "Parent URL": null}