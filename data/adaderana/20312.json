{"Source": "Adaderana", "Timestamp": "November 28, 2011 11:12 am", "Headline": "70 හැවිරිදි කතක් ඝාතනය කළ සිව්දෙනෙකු අත්අඩංගුවට", "News Content": "70 හැවිරිදි කාන්තාවක් ඝාතනය කළ බවට සැකපිට පුද්ගලයන් සිව්දෙනෙකු අත්අඩංගුවට ගෙන තිබේ. මීට වසර 17 ට පමණ පෙර ආරච්චිකට්ටුව, අඩිප්පල ප්‍රදේශයේ දී ඝාතනය සිදුව තිබුණි. එම ප්‍රදේශයේ පදිංචිව සිටි 70 හැවිරිදි 7 දරු මවගේ ඝාතනය සම්බන්ධයෙන් පරීක්ෂණය සිදුකළ හලාවත පොලිසිය අත්අඩංගුවට ගත් සැකකරුවන් අතර අඹුසැමි යුවළක් ද වන බව වාර්තා වේ. ඝාතනය සිදුකළ බව කියන එක් සැකකරුවෙකු හමුදා සේවයෙන් පලාගොස් සිටි අයෙකු බව පොලිසිය පවසයි. අදාළ අඹු සැමි යුවල ද නීතී විරෝධී මත්පැන් ජාවාරම්වලට සම්බන්ධව සිටි අය වන අතර ඔවුන්ට එරෙහිව ඝාතනයට අනුබල දීම සම්බන්ධයෙන් චෝදනා එල්ල වී තිබේ.", "URL": "https://sinhala.adaderana.lk/news.php?nid=20312", "Category": null, "Parent URL": null}