{"Source": "Adaderana", "Timestamp": "July 4, 2010 04:24 pm", "Headline": "බන්දුල ජයසේකර යළි කැඳවයි  ", "News Content": "එක්සත් ජාතීන්ගේ සංවිධානයේ ශ්‍රි ලංකා සහකාර නිත්‍ය නියෝජිත බන්දුල ජයසේකර මහතා යළි මෙරටට කැඳවීමට තීරණය කර තිබේ. මේ පිළිබඳව බන්දුල ජයසේකර මහතාට දන්වා ඇති බව විදේශ කටයුතු අමාත්‍යාංශය සඳහන් කරයි. ඔහු හදිසියේ කැඳවීමට හේතුව පිළිබඳ මෙතෙක් අනාවරණය වී නැත. බන්දුල ජයසේකර මහතා කැනඩාවේ ශ්‍රි ලංකා කොන්සල් ජනරාල්වරයා ලෙසද මීට පෙර කටයුතු කර තිබේ.", "URL": "https://sinhala.adaderana.lk/news.php?nid=9392", "Category": null, "Parent URL": null}