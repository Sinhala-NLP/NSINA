{"Source": "Adaderana", "Timestamp": "August 9, 2017 09:39 pm", "Headline": "හම්බන්තොට වරාය ගැන ජනපති තතු පහදයි", "News Content": "ලෝකයේ කිසිදු රටක් හෝ විදේශ ආයෝජකයෙකු සමඟ සිදු කරනු ලබන ආයෝජනවලදී අදාළ ආයෝජන සඳහා අවශ්‍ය ඉඩම් කිසිදු විටකත් සින්නක්කර අයිතියකින් ලබා නොදෙන බව ජනාධිපති මෛත‍්‍රීපාල සිරිසේන මහතා පවසයි. චීනය හා ශ‍්‍රී ලංකාව අතර ද්විපාර්ශවික සබඳතා සඳහා වසර 60 ක් සැපරීම නිමිත්තෙන් ශ‍්‍රී ලංකා චීන සංගමය විසින් සංවිධානය කර තිබු සංවත්සරික සැමරුම කොළඹ බණ්ඩාරනායක සම්මන්ත‍්‍රණ ශාලාවේ අද(09) පැවත් වු අතර එය ජනපති මෛත‍්‍රීපාල සිරිසේන මහතාගේ ප‍්‍රධානත්වයෙන් සිදු කෙරිණි. මෙම අවස්ථාවට චීන මහජන ආණ්ඩුවේ ශ‍්‍රී ලංකා තානාපතිවරයා ද එක් වී සිටියේය. මෑත කාලයෙදී දැඩි ලෙස විවේචනයට ලක් වු චීන ආයෝජනයක් සඳහා වු හම්බන්තොට වරාය පිළිබඳව ප‍්‍රශ්නයේදී ඇති කර ගත් ගිවිසුම තුළ අද වන විට විවිධ ගැටළු නිරාකරණයට හැකියාව ලැබුණු බව ද ජනාධිපතිවරයා පැවසීය. 2014 වසරේ දී මෙම ආයෝජනය සඳහා මුලිකත්වය ගෙන ඇති බවත්, මුලික වශයෙන් එකඟ විය නොහැකි කරුණු ගිවිසුමේ තිබු බවත්, රටේ ස්වාධීනත්වයට හානියක් නොවන ලෙස එය සංශෝධනයට කිරීමට තමා ඇතුළු රජයට හැකියාව ලැබුණු බව ද ජනාධිපතිවරයා ප‍්‍රකාශ කළේය. මෙපමණක් නොව ලෝකයේ වෙනත් ඔ්නෑම රටක් සමඟ ආයෝජකයින් විසින් අපේ භූමිය තුළ සිදු කරන ආයෝජන සඳහා අවශ්‍ය ඉඩම් කිසිවිටෙකත් භූමියේ අයිතයෙන් බිම් අගලක්වත් ගිවිසුමකින් අත් කර නොදෙන ලෙස කියා සිටි ජනාධිපතිවරයා එය හම්බන්තොට වරාය ගිවිසුමටත් අදාළ කර ගත හැකි වු බව ද පැවසීය.", "URL": "https://sinhala.adaderana.lk/news.php?nid=76142", "Category": null, "Parent URL": null}