{"Source": "Adaderana", "Timestamp": "June 5, 2010 07:51 am", "Headline": "අයිෆා රැය අදයි", "News Content": "අයිෆා සිනමා සම්මාන උළෙල ‍ෙකාළඹ සුගතදාස ගෘහස්ථ ක්‍රීඩාංගණයේ දී අද පැවැත්වේ. බොලිවුඩ් සුපිරි නළු නිළියන්ගේ සහභාගීත්වයෙන් පැවැත්වෙන මෙම සම්මාන උළෙල අති උත්කර්ශවත් අන්දමින් පැවැත්වීම සඳහා සියලු කටයුතු මේ වන විට සූදානම් කර තිබේ. මෙම සම්මාන උළෙලේ දී හොඳම චිත්‍රපටය, හොඳම අධ්‍යක්ෂණය, හොඳම නළුවා, හොඳම නිළිය, හොඳම සංගීතය ඇතුළු ප්‍රධාන සම්මාන 12ක් පිරිනැමීමට නියමිතය. මෙවර සම්මාන උළෙලේ හොඳම චිත්‍රපටය සඳහා නිර්දේශ වී ඇත්තේ ත්‍රී ඉඩියට්ස්, වෝන්ටඩ්, දේව් - ඩී, කාමිනී සහ පා යන චිත්‍රපටය. ‍ෙහාඳම නළුවා සඳහා අමිරී ඛාන්, අමිතාබ් බච්චන්, සයිෆ් අලිඛාන්, ෂහීඩ් කපූර්, රන්බීර් කපූර් හා සල්මන් ඛාන් නි‍ර්දේශ වී තිබේ. කරීනා කපූර්, ප්‍රියංකා චොප්රා, දීපිකා පදුකෝන්, විද්‍යා බාලන් හා මාහී ජිල් මෙවර අයිෆා සම්මාන උළෙලේ හොඳම නිළිය සඳහා නිර්දේශ වී ඇති බව සඳහන්ය. අයිෆා සම්මාන උළෙල අද පැවැත්වෙන්නේ ‍එකොළොස්වැනි වරටය. මීට සමගාමීව බොලිවුඩ් සුපිරි තරු හා ක්‍රිකට් තරු සහභාගීත්වයෙන් සුහද ක්‍රිකට් තරගයක් ඊයේ පැවැත්වුණි. ඊට අමතරව ඉන්දු ලංකා ව්‍යාපාරික හමුවක් ද ඊයේ පෙරවරුවේ සංවිධානය කර තිබුණි. අයිෆා සම්මාන උළෙලට සහභාගී වීමට ශ්‍රී ලංකාවට පැමිණ සිටින බොලිවුඩ් තරු අද පෙරවරුවේ ජනාධිපති මහින්ද රාජපක්ෂ මහතා හමුවිමට නියමිතය. අරලිය ගහ මන්දිරයේ දී මෙම හමුව සිදුවන බව සඳහන්ය.", "URL": "https://sinhala.adaderana.lk/news.php?nid=8812", "Category": null, "Parent URL": null}