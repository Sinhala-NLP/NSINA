{"Source": "Adaderana", "Timestamp": "April 28, 2016 11:23 am", "Headline": "අමුණුගම ජර්මනියට", "News Content": "විශේෂ කාර්යභාර අමාත්‍ය ආචාර්ය සරත් අමුණුගම මහතා ජර්මනියේ නිල සංචාරයක නිරතවීමට නියමිතව තිබේ.අන්තර්ජාතික විගණන සමාගමක් වන කේ.පී.එම්.ජී ආයතනය විසින් පවත්වනු ලබන සම්මන්ත්‍රණය සඳහා ජනාධිපතිවරයා නියෝජනය කරමින් සහභාගීවීමට අමාත්‍යවරයා මෙම සංචාරයේ නිරත වන බව වාර්තා වෙයි.ජර්මනියේ ෆැන්ක්ෆර්ට් නුවරදී මැයි මස දෙවනදා ආරම්භ වන සමුළුව මැයි මස 08 වන දින දක්වා පැවැත්වීමට නියමිතය.සම්මන්ත්‍රණයේදී සරත් අමුණුගම අමාත්‍යවරයා විසින් ශ්‍රී ලංකාවේ නගර සංවර්ධනයේ ප්‍රධාන අරමුණු, ශ්‍රී ලංකා රජයට මුහුණදීමට ඇති ගැටලු , ශ්‍රී ලංකාවේ මහා පරිමාණ නගර සංවර්ධන ව්‍යාපෘති සහ යටිතල පහසුකම් සංවර්ධනය සම්බන්ධයෙන් අදහස් දැක්වීමට නියමිත බව සඳහන්ය.", "URL": "https://sinhala.adaderana.lk/news.php?nid=59596", "Category": null, "Parent URL": null}