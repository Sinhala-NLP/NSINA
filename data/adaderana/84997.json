{"Source": "Adaderana", "Timestamp": "February 28, 2018 06:29 pm", "Headline": "අර්ජුන මහේන්ද්‍රන් නොඑන එක කාටත් හොඳයි", "News Content": "හිටපු මහ බැංකු අධිපති අර්ජුන මහේන්ද්‍රන් මහතා මෙරටට ගෙන්වා ගැනීමට අග්‍රාමාත්‍යවරයාට කිසිදු වුවමනාවක් නැතැයි ශ්‍රී ලංකා පොදුජන පෙරමුණ පවසයි. ඒකාබද්ධ විපක්ෂය අද(28) කොළඹදී පැවැත්වූ මාධ්‍ය හමුවකදී එහි සභාපති මහාචාර්ය ජී.එල්.පීරිස් මහතා මේ බව ප්‍රකාශ කළේය. අර්ජුන මහේන්ද්‍රන් මෙරටට ගෙන්වා අධිකරණයේ නඩු විභාග කළ හොත් අර්ජුන මහේන්ද්‍රන්ගෙන් පිටවන දේවල් වලින් එක්සත් ජාතික පක්ෂයට ඇතිවෙන්නේ ප්‍රශ්නයක් බවත් මහේන්ද්‍රන් මෙරටට නොඑන එක කාටත් හොඳ හේතුවක් වන අතර නීතිය හා සාමය අගමැතිට භාර දීමේ ප්‍රතිඵලයක් වන්නේද, අර්ජුන මහේන්ද්‍රන් මෙරටට නොපැමිණීමට අනුබල දීමක් බව ඒ මහතා ප්‍රකාශ කර ඇත. පෙබරවාරී 10 මැතිවරණ ජයග්‍රහණයට සමඟ කිරිබත් කෑ වරදට තලතා අතුකෝරාල ඇමතිවරිය විසින් විදේශ රැකියා කාර්යාංශයේ නිලධාරීන් 30 දෙනෙකු මුලතිවු, යාපනය, මඩකළපුව ප්‍රදේශවලට මාරූ කර යවා ඇති අතර එම මාරු වීම් නීතිවිරෝධි බවත් ඒ සම්බන්ධයෙන් ඉදිරියේදී නඩුවක් ගොනු කරන බව ඒ වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=84997", "Category": null, "Parent URL": null}