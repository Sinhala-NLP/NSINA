{"Source": "Adaderana", "Timestamp": "September 13, 2011 10:19 am", "Headline": "ශිෂ්‍යත්ව ප්‍රතිඵල මේ සතියේ", "News Content": "ශිෂ්‍යත්ව විභාගයේ ප්‍රතිඵල මෙම සතිය ඇතුළත නිකුත් කිරීමට බලාපොරොත්තු වන බව අධ්‍යාපන අමාත්‍යාංශය පවසයි. ඉතිහාසයේ ප්‍රථම වරට දින විස්සක් වැනි කෙටි කාලයක් තුළ පහ වසර ශිෂ්‍යත්ව විභාගයේ උත්තර පත්‍ර ඇගයීම් කටයුතු අවසන් කිරීමට හැකි වී ඇති බව අධ්‍යාපන අමාත්‍ය බන්දුල ගුණවර්ධන මහතා ප්‍රකාශ කළේය. ඊයේ(12) පස්වරුවේ බත්තරමුල්ල පිහිටි අධ්‍යාපන අමාත්‍යාංශ කාර්යාලයේ පැවති මාධ්‍ය හමුවකට එක්වෙමින් බන්දුල ගුණවර්ධන අමාත්‍යවරයා මෙම අදහස් පළ කළේය. අට වසර පාසල් සිසුන් සඳහා නව විභාගයක් හඳුන්වාදීමට මේ වන විටත් තීරණය කර ඇති බව බන්දුල ගුණවර්ධන අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=18687", "Category": null, "Parent URL": null}