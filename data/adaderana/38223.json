{"Source": "Adaderana", "Timestamp": "October 19, 2013 08:57 am", "Headline": "නයිගර් ග‍ඟේ යාත්‍රා‍වක් පෙරළී 72ක් මරුට", "News Content": "අප්‍රිකානු කලාපයේ මාලී හි නයිගර් ගංගාවේ මගී යාත්‍රාවක් පෙරළීමෙන් මගීන් 72 දෙනෙකු ජීවිතක්ෂයට පත්ව තිබේ. එම අවස්ථාවේ එහි ගමන්ගත් තවත් මගීන් 210 දෙනෙකු දිවි බේරාගෙන ඇති බව විදෙස් මාධ්‍ය වාර්තා කරන්නේය. එරට මොප්ටි ප්‍රදේශයේ සිට ටිම්බුක්ටු ප්‍රදේශයට ගමන්කරමින් තිබු මගී යාත්‍රාවක් අනතුරට ලක්ව ඇත. යාත්‍රාවට දරාගත නොහැකි ප්‍රමාණයේ භාණ්ඩ සහ මගීන් පැටවීම අනතුරට හේතුව බව විදෙස් මාධ්‍ය වාර්තා කරන්නේය. දිවි බේරාගත් පිරිසෙන් 11 දෙනෙකු තුවාල ලබා රෝහල් ගත කර ඇති බව ද වාර්තා වේ. අනතුරට පත්වුවන් බේරා ගැනීම සඳහා සහන සේවා කණ්ඩායම් දැඩි පරිශ්‍රමයක් දරා ඇති අතර විපතට පත් වුවන් සිටීද යන්න පිළිබඳ තවදුරටත් විමර්ශන කටයුතු සිදුවේ.", "URL": "https://sinhala.adaderana.lk/news.php?nid=38223", "Category": null, "Parent URL": null}