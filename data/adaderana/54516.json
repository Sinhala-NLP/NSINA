{"Source": "Adaderana", "Timestamp": "October 18, 2015 03:33 pm", "Headline": "බෙහෙත් පෙත්ත උගුරේ සිරවී මල් කැකුළක් මියයයි ", "News Content": "බෙහෙත් පෙති භාගයක් උගුරේ සිරවීමෙන් මිහින්තලය, මහකනදරාව ප්‍රදේශයේ කුඩා දැරියක මියගොස් තිබේ.වයස අවුරුදු තුන හමාරක දැරියක මෙලෙස මියගොස් ඇති බව පොලිසිය පැවසුවේය.රෝගී තත්ත්වයෙන් පසුවූ අදාළ දැරිය දැරියගේ පියා විසින් ඊයේ පෙරවරුවේ මිහින්තලේ රෝහලේ වෛද්‍යවරයා හමුවට රැගෙන ගොස් ප්‍රතිකාර ලබා දී තිබේ.එහිදී වෛද්‍යවරයා ලබාදුන් උපදෙස් වලට අනුව දැරියගේ පියා විසින් බෙහෙත් පෙති භාගයක් දැරියට ලබාදී ඇති බව සඳහන්ය.එය පිට උගුරේ යාමෙන් හුස්ම ගැනීමේ අපහසුතාවට ලක්වූ දැරිය මිහින්තලේ රෝහලට ඇතුළත් කිරීමේ දී මියගොස් තිබේ.දැරියගේ මරණය පිළිබඳ පශ්චාත් මරණ පරීක්ෂණය අනුරාධපුර ශික්ෂණ රෝහලේ දී සිදුකිරීමට නියමිත අතර මිහින්තලේ පොලිසිය මේ සම්බන්ධයෙන් වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=54516", "Category": null, "Parent URL": null}