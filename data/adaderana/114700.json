{"Source": "Adaderana", "Timestamp": "July 22, 2019 10:37 am", "Headline": "පාර්ලිමේන්තුවේ ඉන්න පප්පලාට කලිසම අඳින්න තුන් දෙනෙක් ඕනේ-වසන්ත", "News Content": "පවතින දේශපාලන ක්‍රමවේදය තුළින් තවදුරටත් රට ගොඩනැගිය නොහැකි බව අන්තර් සමාගම් සේවක සංගමයේ සභාපති වසන්ත සමරසිංහ මහතා පවසයි. ඊයේ (21) අන්තර් සමාගම් සේවක සංගමයේ ශාඛා නිලධාරී නියෝජිත සම්මේලනය අමතමින් ඔහු මේ බව සඳහන් කළේය. රටේ ජනතාව බරපතළ ලෙස දේශපාලනය පිළිබඳ කළකිරීමකින් පසුවන අතර පවතින ක්‍රමවේදය තුළින් මිනිසුන්ගේ ජීවිතවලට සතුට රැගෙන ආ නොහැකි බව ඔහු පවසයි. නැවත නඟා සිටුවිය නොහැකි තරමටම දේශපාලනික වශයෙන් රට අගාධයට ඇද වැටී ඇති බව ඒ මහතා ප්‍රකාශ කර සිටියි. නව දේශපාපනික වැඩ පිළිවෙලකින් තුළන් රට ගොඩනැගිය යුතු බව ඔහු වැඩිදුරටත් පවසා සිටියි. ඉදිරි ජනාධිපතිවරණ අපේක්ෂකත්වය පිළිබඳ සිය අදහස් දක්වමින් ඒ මහතා ප්‍රකාශ කර සිටියේ පොදුජන පෙරමුණ දේශපාලන අපේක්ෂකයා ලෙස කතා බහට ලක්වන ගෝඨාභය රාජපක්ෂ මහතා අමෙරිකාවේ පුරවැසිභාවය ලැබුවෙක් වන අතර ලංකාවේ ජනාධිපතිවරයා වීමට උත්සාහ කළ ද ප්‍රතිකාර ගැනීමට සිංගප්පූරුවට ගොස් ඇති බවයි. පාර්ලිමේන්තුවේ සිටින මැති ඇමතිවරු 225න් 70ක පමණ පිරිසක් වයස අවුරුදු 70ට වැඩි පිරිසක් වන අතර තමන්ගේ කටුයුතුවත් කර ගත නොහැකි තැන රට සංවර්ධනය කිරීමට ඔවුන්ට හැකිදැයි ඒ මහතා ප්‍රශ්න කර සිටියි.", "URL": "https://sinhala.adaderana.lk/news.php?nid=114700", "Category": null, "Parent URL": null}