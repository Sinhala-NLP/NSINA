{"Source": "Adaderana", "Timestamp": "September 24, 2013 04:31 pm", "Headline": "රන් බිස්කට් එළියට එනතුරු රේගුව සීරුවෙන්", "News Content": "රන් බිස්කට් 25 ක් ගිල දමා රටින් පිටවීමට තැත් කළ ඉන්දීය ජාතිකයින් 6 දෙනෙකු හා ශ්‍රී ලාංකිකයෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ. ඊයේ රාත්‍රී අත්අඩංගුවට ගත් එම සැකකරුවන් සම්බන්ධයෙන් මේවන විට පරීක්ෂණ ක්‍රියාත්මක බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. එක්ස් රේ පරීක්ෂණ මගින් අනාවරණය වී ඇති ආකාරයට සැකකරුවන් සිව්දෙනෙකුගේ උදරවල රන් කැබලි 13, 06, 05 හා 01 බැගින් අඩංගු බව හෙතෙම කීවේය. වටිනාකම ගණනය කර නැති මෙම රන් කැබලි තොගය පිටතට ගැනීම සඳහා ඔවුන්ට මී කිරි ඇතුළු විරේක ආහාර ලබාදී මේවන විට රේගුව තුළ රඳවාගෙන ඇත.", "URL": "https://sinhala.adaderana.lk/news.php?nid=37660", "Category": null, "Parent URL": null}