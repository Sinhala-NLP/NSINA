{"Source": "Adaderana", "Timestamp": "October 1, 2013 12:10 pm", "Headline": "කසළ තේ නිෂ්පාදනාගාරයක් වටලයි ", "News Content": "කුරුණෑගල - මල්ලවපිටිය බංඩරවත්ත ප්‍රදේශයේ ගොඩනැගිල්ලක් තුළ පවත්වාගෙන ගිය පරිභෝජනයට නුසුදුසු කසළ තේ නිෂ්පාදනාගාරයක් වටලා පුද්ගලයින් හත් දෙනෙකු අත්අඩංගුවට ගෙන තිබේ. කුරුණෑගල පොලීසීයට ලද තොරතුරක් මත සිදුකළ වැටලීමකදී මෙම පිරිස අත්අඩංගුවට ගෙන ඇති බව සඳහන් වෙයි. එහිදි කසළ තේ කිලෝග්‍රෑම් 20,000ක් පොලීසිය භාරයට ගෙන ඇති අතර එම තේ ප්‍රවාහනය කිරීම සඳහා යොදා ගනු ලබන ලොරි රථ තුනක් ද පොලිස් භාරයට ගෙන තිබේ. අත්අඩංගුවට ගත් සැකකරුවන් අද(01) දින කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37839", "Category": null, "Parent URL": null}