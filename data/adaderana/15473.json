{"Source": "Adaderana", "Timestamp": "April 14, 2011 08:34 pm", "Headline": "හදිසි අනතුරු 212 ක් -මරණ 02 යි", "News Content": "අද(14) පෙරවරු 7 න් අවසන් වූ පැය 12 ක කාලය තුළ හදිසි අනතුරු වලට ලක්වූ පුද්ගලයින් 212 දෙනෙකු පිළිබඳව වාර්තා වී ඇති බව කොළඹ, ජාතික රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා පැවසීය. ‍ ඒ අතරින් බරපතල තත්ත්වයේ පසුවූ දෙදෙනෙකු මරණයට පත්ව ඇති බවත් ඔහු සඳහන් කළේය. ‍ මරණයට පත් පුද්ගලයින්ගෙන් එක් අයෙකු හදිසි අනතුරකට ලක්ව සිටි රෝහල්ගතකළ බවත්, අනෙක් පුද්ගලයා උස් ස්ථානයකින් ඇදවැටීම නිසා තුවාල ලබා සිටි බවත් හෙතෙම පෙන්වාදුන්නේය. ‍ තුවාල ලැබූ 82 දෙනෙකු තවදුරටත් ජාතික රෝහලේ නේවාසිකව ප්‍රතිකාර ලබමින් සිටින බව වෛද්‍ය ආරියවංශ මහතා කියා සිටියේය. ‍ වාර්තා වූ හදිසි අනතුරු අතරින් රිය අනතුරු 53 ක් හා ක්‍රීඩා අනතුරු 56 ක් වන බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=15473", "Category": null, "Parent URL": null}