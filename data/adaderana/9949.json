{"Source": "Adaderana", "Timestamp": "August 1, 2010 08:13 am", "Headline": "ජගත් මව් කිරි දීමේ සතිය ඇරඹේ", "News Content": "මව් කිරි දී‍ම ප්‍රචලිත කිරීමේ අරමුණින් ජගත් මව් කිරි දීමේ සතිය අද සිට ක්‍රියාත්මකය. එක්සත් ජාතීන්ගේ ළමා අරමුදල, සෞඛ්‍ය අමාත්‍යාංශය හා පවුල් සෞඛ්‍ය කාර්යාංශය එක්ව මෙම සතිය තුළ දිවයින පුරා මව්වරුන් දැනුවත් කිරීමේ වැඩසටහන් රැසක් ක්‍රියාත්මක කර තිබේ. \"මව් කිරි මිස කිරිකැටියාට වෙන කිසිවක් නැත ‍මිහිපිට\"යන්න මෙවර ජගත් මව් කිරි දීමේ සතියේ තේමාවය. සියලු රෝහල් වල ළදරු මිතුරු දස පිළිවෙත හඳුන්වා දීම, ළදරු මිතුරු ප්‍රජාව සඳහා දස පනතක් එළි දැක්වීම මෙම සතිය තුළ දී සිදු කිරීමට කටයුතු යොදා තිබේ. අගෝස්තු මස 5 වන දින සෞඛ්‍ය අමාත්‍ය මෛත්‍රීපාල සිරිසේන මහතාගේ උපදේශකත්වයෙන් මව් කිරි දීමේ ප්‍රතිපත්තිය පිළිබඳව සියලුම පාර්ලිමේන්තු නියෝජිතවරුන් දැනුවත් කිරීමට ද නියමිතව ඇත. ශ්‍රී ලංකාවේ මව් කිරි දීමේ ප්‍රවණතාව 1993 වසර වන විට 18% ක් වූ අතර එය අද 75% දක්වා වර්ධනය වී ඇති බව වාර්තා වේ.", "URL": "https://sinhala.adaderana.lk/news.php?nid=9949", "Category": null, "Parent URL": null}