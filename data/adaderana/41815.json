{"Source": "Adaderana", "Timestamp": "March 15, 2014 09:43 am", "Headline": "අමෙරිකානු - රුසියා සාකච්ඡා අසාර්ථකයි", "News Content": "අමෙරිකාව සහ රුසියාව අතර පැවති සාකච්ජා බිදවැටී තිබේ. රුසියානු විදේශ අමාත්‍ය සර්ජි ලැ‍ව් රෝ සහ අමෙරිකානු රාජ්‍ය ලේකම් ජෝන් කෙරී අතර මෙම සාකච්ජා පැවති බව සඳහන්ය. ක්‍රිමියාවට රුසියානු හමුදාව යැවීම සම්බන්ධයෙන් මෙම සාකච්ජා ලන්ඩන් හිදී පැවති බව විදෙස් මාධ්‍ය වාර්තා කරන්නේය. එහිදී ක්‍රිමියාවෙන් රුසියානු හමුදාව ඉවත් කරගන්නා ලෙස අමෙරිකාව ඉල්ලා ඇති අතර ඊට රුසියාව එකඟ නොවී ඇත. එහිදී රුසියාව ප්‍රකාශ කර ඇත්තේ රුසියාව සමඟ එක්වීම සම්බන්ධයෙන් ක්‍රිමියානු ජනතාව හෙට පැවැත්වෙන ජනමත විචාරණයේ දී තීරණය කරනු ඇති බවයි. එම තීරණයට අනුව ඉදිරි ක්‍රියාමාර්ග ගන්නා බව රුසියාව දැනුම් දී ඇත. එහෙත් ඊට අමෙරිකාව කැමැත්ත පළ කර නොමැති බව වාර්තා වේ.", "URL": "https://sinhala.adaderana.lk/news.php?nid=41815", "Category": null, "Parent URL": null}