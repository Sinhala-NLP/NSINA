{"Source": "Adaderana", "Timestamp": "June 9, 2016 09:00 am", "Headline": "ආණ්ඩුක්‍රම ව්‍යවස්ථා සභාවේ දෙවන වාර්තාව ජනපතිට", "News Content": "ආණ්ඩුක්‍රම ව්‍යවස්ථා සභාවේ දෙවන වාර්තාව ජනාධිපති මෛත්‍රීපාල සිරිසේන මහතා වෙත භර දී තිබේ.පසුගිය වසරේ දෙසැම්බර් මාසයේ සිට මේ වසරේ පෙබරවාරි මාසය දක්වා කාලය තුළ ව්‍යවස්ථා සභාව විසින් සිදුකරන ලද කාර්යභාරය පිළිබඳව එම වාර්තාවට ඇතුළත් කර ඇති බව සඳහන්ය.මෙම වාර්තාව මගින් ආණ්ඩුක්‍රම ව්‍යවස්ථා සභාව විසින් නව යෝජනා කිහිපයක් ද ජනාධිපති මෛත්‍රීපාල සිරිසේන මහතා වෙත ඉදිරිපත් කර ඇත.ආණ්ඩුක්‍රම ව්‍යවස්ථා සභාව විසින් ගනු ලබන ක්‍රියාමාර්ග පිළිබඳව ජනතාව දැනුවත් කිරීමේ වැඩපිළිවෙළක් ක්‍රියාත්මක කළ යුතු බව එම යෝජනාවලට ඇතුළත් කර ඇති බව වාර්තා වෙයි.ඊට අමතරව අගවිනිසුරුවරයා, නීතිපතිවරයා සහ විනිසුරුවරුන් පත් කිරීමේදී සුදුසු පුද්ගලයින් සම්බන්ධයෙන් ජනාධිපතිවරයාට යෝජනා ඉදිරිපත් කිරීමට උපදේශන මඩුල්ලක් පත්කිරීම පිළිබඳව ද ව්‍යවස්ථා සභාව යෝජනාවක් කර ඇත.", "URL": "https://sinhala.adaderana.lk/news.php?nid=60923", "Category": null, "Parent URL": null}