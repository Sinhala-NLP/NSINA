{"Source": "Adaderana", "Timestamp": "May 7, 2015 08:42 am", "Headline": "ජනතාවට නිදහසේ ජීවත්විය හැකි වාතාවරණයක් උදාවෙලා", "News Content": "ජනතාවට නිදහසේ ජීවත්විය හැකි වාතාවරණයක් රටතුළ උදාකර ඇති බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පෙන්වාදෙන්නේ ජනවාරි 08 වන දින ජනතාව ලබා දුන් ජන වරම තුළින් රට තුළ නව දේශපාලන සංස්කෘතියක් බිහි වී ඇති බවයි.මාධ්‍ය ජීවිතයේ 30වසරක අත්දැකීම් ඔස්සේ උපුල් ශාන්ත සන්නස්ගලයන් විසින් රචිත පොත් 15 ක් එළිදැක්වීම උත්සවයට එක්වෙමින් අග්‍රාමාත්‍ය රනිල් වික්‍රමසිහ මහතා මෙම අහහස් පළ කළේය.ජාතික චිත්‍රපට සංස්ථාවේ තරංගනී ශාලාවේ පැවති එම උත්සවයේ ප්‍රධාන ආරාධිතයා වශයෙන් සහභාගී වූයේ ජනාධිපති මෛත්‍රීපාල සිරිසේන මහතායි.උපුල් ශාන්ත සන්නස්ගල මහතා විසින් මෙහිදී පළමු පොත් කට්ටලය ජනාධිපතිවරයා වෙත පිරිනමන ලදී.", "URL": "https://sinhala.adaderana.lk/news.php?nid=51148", "Category": null, "Parent URL": null}