{"Source": "Adaderana", "Timestamp": "July 2, 2018 09:08 pm", "Headline": "මහනුවර ශ්‍රී දළදා ඇසල පෙරහැර අගෝස්තු මස  12 සිට ආරම්භ කරයි", "News Content": "මහනුවර ශ්‍රී දළදා ඇසල පෙරහැර අගෝස්තු මස 12 වන දින සිව් මහා දේවාලවල වප් සිටු විමෙන් අරම්භ වන බවත් එදින සිට දින 5ක් දේවාල අභ්‍යන්තර පෙරහැර පවත්වන බව නිවේදනය කර තිබේ. අගෝස්තු මස 16වන දින ආරම්භවන කුඹල් පෙරහැර දින 5ක් පවැත්විමෙන් පසුව එම මස 21 දින පළමු රංදෝලි පෙරහැර පැවැත්විමට කටයුතු සලසා ඇති බව ශ්‍රී දළදා මාලිගාවේ දියවඩන නිලමේ ප්‍රදීප් නිලංග දැල මහතා පැවසීය. අද පස්වරුවේ මහනුවර ශ්‍රී දළදා මාළිගාවේ පැවති පෙරහැර සම්බන්ධ පළමු සාච්ඡාවේදි ඒ මහතා මේ බව ප්‍රකාශ කළේය. මෙම පෙරහැර සමය තුල දිවයිනේ අනෙකුත් ප්‍රදේශ තුල පැවැත්විමට නියමිත පෙරහැර පවත්වා අවසන් නිසා මහනුවර ශ්‍රි දළදා මළිගාවේ පෙරහැරට අලි අතුල් වැඩි පිරිසක් සම්බන්ද කර ගත හැකි බවද එහිදි දියවඩන නිලමේතුමා පැවසීය. පෙරහැර පවත්වන කාල සීමාව තුල එනම් අගෝස්තු මස 12- 26 දක්වා මහනුවර නගරයේ සිට කිලෝ මීටර් 3ක් දුරට හා මහනුවර දිගන මාර්ගයේ නත්තරම්පොත දක්වා සියළුම මත්පැන් ශාලා වසා දැමිමටද කටයුතු කරන බව මහනුවර දිසාපති එච් එම් පී හිටිසේකර මහතා ප්‍රකාශ කළේය.", "URL": "https://sinhala.adaderana.lk/news.php?nid=91871", "Category": null, "Parent URL": null}