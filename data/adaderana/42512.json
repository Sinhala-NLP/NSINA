{"Source": "Adaderana", "Timestamp": "April 13, 2014 01:00 pm", "Headline": "ස්වාධීන වෙන්න එපා! - සමන් අනතුරු අඟවයි", "News Content": "පවුල් සෞඛ්‍ය සේවිකාවන් හෙද නිලධාරීන්ගේ පරිපාලනයෙන් මිදී ස්වාධීනව කටයුතු කිරීමට උත්සාහ කළහොත් වර්ජන ක්‍රියාමාර්ගයක නිරත වන බව රජයේ හෙද නිලධාරීන්ගේ සංගමය පවසයි. එම සංගමයේ සභාපති සමන් රත්නප්‍රිය මහතා සඳහන් කළේ රජයේ පවුල් සෞඛ්‍ය සේවා සංගමය ස්වාධීනව කටයුතු කිරීමට තීරණය කර ඇති බවයි. හෙද නිලධාරීන්ට සූතිකා පුහුණුව ලබාදීමට විරෝධය පළ කරමින් රජයේ පවුල් සෞඛ්‍ය සේවා සංගමය ආරම්භ කර තිබු වර්ජනය ඊයේ දිනයේ තාවකාලිකව නතර කරනු ලැබීය.", "URL": "https://sinhala.adaderana.lk/news.php?nid=42512", "Category": null, "Parent URL": null}