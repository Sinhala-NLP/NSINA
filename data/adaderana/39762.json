{"Source": "Adaderana", "Timestamp": "December 21, 2013 04:49 pm", "Headline": "සල්ලි හා රන් කොල්ල කෑ 4ක් කොටු", "News Content": "රුපියල් ලක්ෂ 45ක් වටිනා මුදල් හා උපකරණ තොගයක් කොල්ලකෑ පුද්ගලයින් සිව්දෙනෙකු අත්අඩංගුවට ගෙන තිබේ. කළුතර කොට්ඨාස අපරාධ විමර්ශන ඒකකයට ලැබුණු තොරතුරකට අනුව සිදුකළ විමර්ශනයක දී සැකකරුවන් අත්අඩංගුවට ගත් බව පොලිසිය පැවසුවේය. අත්අඩංගුවට ගත් සැකකරුවන් අතර හිටපු හමුදා සෙබළුන් දෙදෙනෙකු ද වේ. සැකකරුවන් බටගොඩ, මදුරාවල හා අගුරුවාතොට යන ප්‍රදේශයන්හිදී අත්අඩංගුවට ගත් බව පොලිසිය සඳහන් කළේය. කොල්ලකෑම සඳහා යොදාගත් ත්‍රීරෝද රථයක් ද පොලිසිය භාරයට ගෙන ඇති අතර සැකකරුවන් කළුතර මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=39762", "Category": null, "Parent URL": null}