{"Source": "Adaderana", "Timestamp": "October 28, 2017 11:08 am", "Headline": "මහින්ද ඉන්දියා යයි ", "News Content": "දෙදින සංචාරයක් සඳහා හිටපු ජනාධිපති මහින්ද රාජපක්ෂ මහතා ඉන්දියාව බලා පිටත්ව ගොස් තිබේ. අද (28) අළුයම 5.30ට පමණ ජෙට් එයාර්වේස් ගුවන් යානයකින් හිටපු ජනාධිපතිවරයා දිවයිනෙන් පිටත්ව ගිය බව ගුවන්තොටුපල ආරංචි මාර්ග සඳහන් කළේය. හිටපු ජනාධිපතිවරයා සමඟ ඉන්දීය සංචාරය සඳහා 12 දෙනෙකුගෙන් යුත් දූත පිරිසක් එක්ව තිබේ. ඉන්දියාවේ මහාරාෂ්ට ප්‍රාන්තයේ පැවැත්වෙන ජාත්‍යන්තර බෞද්ධ සම්මේලනයට සහභාගීවීම සඳහා හිටපු ජනාධිපතිවරයා දිවයිනෙන් පිටත්ව ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=79220", "Category": null, "Parent URL": null}