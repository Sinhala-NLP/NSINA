{"Source": "Adaderana", "Timestamp": "August 7, 2018 09:09 am", "Headline": "මත් පෙති සමඟ අයෙක් අත්අඩංගුවට", "News Content": "මත්පෙති තොගයක් ළඟ තබාගෙන සිටි පුද්ගලයෙකු කෙසෙල්වත්ත, සෙක්කුවත්ත ප්‍රදේශයේදී අත්අඩංගුවට ගෙන තිබේ. සංවිධානත්මක අපරාධ නිවාරණ කොට්ඨාශයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වේ. එහිදි ඔහු සතුව තිබී “යාබා” නමැති මත්පෙති 175ක් පොලීසිය විසින් සොයාගෙන ඇත. සැකකරු 55 හැවිරිදි කොළඹ 12, බණ්ඩාරනායක මාවත ප්‍රදේශයේ පදිංචිකරුවෙකු වන අතර ඔහු අද (07) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි. සිද්ධිය සම්බන්ධයෙන් සංවිධානාත්මක අපරාධ නිවාරණ කොට්ඨාශය වැඩිදුර විමර්ශන සිදුකරනු ඇති.", "URL": "https://sinhala.adaderana.lk/news.php?nid=93968", "Category": null, "Parent URL": null}