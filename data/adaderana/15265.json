{"Source": "Adaderana", "Timestamp": "April 4, 2011 01:07 pm", "Headline": "ත්‍රස්තවාදය පැරදීම ගැන අත්දැකීම් ගැනීමට පිටරටින් මෙරටට එයි   ", "News Content": "ත්‍රස්තවාදය පරාජය කළ ආකාරය පිළිබඳ අත්දැකීම් ලබාගැනීම සඳහා රටවල් 55ක නියෝජිතයින් ලබන සතියේ ශ්‍රී ලංකාවට පැමිණෙන බව අග්‍රාමාත්‍ය දි.මු.ජයරත්න මහතා පවසයි. එම රටවල හමුදාවේ සහ පොලිසියේ ඉහළ නිලධාරීන් මේ සඳහා සම්බන්ධ වන බව අග්‍රාමාත්‍යවරයා සඳහන් කරයි. තවත් රටවල් රැසකින් අත්දැකීම් බෙදා ගැනීම සඳහා ඉල්ලීම් කර ඇති බව ද අග්‍රාමාත්‍යවරයා ප්‍රකාශ කරයි. ඊයේ(03) මහනුවර දී අමාත්‍ය කෙහෙළිය රඹුක්වැල්ල මහතාට අස්ගිරි පාර්ශවයේ මහා නායක හිමියන් ඇතුළු කාරක මහා සංඝ සභාව විසින් සම්මානයක් පිරිනැමීමේ අවස්ථාවට එක්වෙමින් අග්‍රාමාත්‍යවරයා මේ අදහස් පළ කළේය. ලොව රටවල් 18ක මේ වන විට ප්‍රබල යුධ ගැටුම් පවතින බව එහිදි වැඩිදුරටත් අදහස් දැක්වු අග්‍රාමාත්‍ය දි.මු.ජයරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=15265", "Category": null, "Parent URL": null}