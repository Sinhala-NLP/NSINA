{"Source": "Adaderana", "Timestamp": "June 16, 2012 08:48 am", "Headline": "හම්බන්තොට වෙඩි තැබීම - 20 දෙනෙකුගෙන් ප්‍රකාශ සටහන් කරගැනෙයි", "News Content": "හම්බන්තොට, කටුවන ප්‍රදේශයේ ‍සිදුවූ වෙඩි තැබීමේ සිද්ධිය සම්බන්ධයෙන් පුළුල් පරීක්ෂණ ආරම්භ කර ඇති බව පොලිසිය පවසයි. මේ වන විට සිද්ධිය සම්බන්ධයෙන් පුද්ගලයින් 20 දෙනෙකුගෙන් පමණ ප්‍රකාශ සටහන් කරගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. හම්බන්තොට, කටුවන ප්‍රදේශයේ ජනතා විමුක්ති පෙරමුණ සංවිධානය කර තිබූ රැස්වීමකට ඊයේ රාත්‍රියේ යතුරුපැදිවලින් පැමිණි ආයුධ සන්නද්ධ පිරිසක් විසින් මෙම වෙඩි තැබීම සිදුකර තිබුණි. එහිදී කාන්තාවක් ඇතුළු පුද්ගලයින් දෙදෙනෙකු ජීවිතක්ෂයට පත්වූ බව අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=25066", "Category": null, "Parent URL": null}