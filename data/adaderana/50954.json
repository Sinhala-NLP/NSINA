{"Source": "Adaderana", "Timestamp": "April 28, 2015 11:19 am", "Headline": "චීන්නු දෙන්නාට මුහුදු අශ්වයින් සමග පනින්න බැරිවෙයි", "News Content": "වියළන ලද මුහුදු අශ්වයින් තොගයක් මෙරටින් රැගෙන යාමට උත්සාහ කළ චීන ජාතිකයින් දෙදෙනෙකු කටුනායක බණ්ඩාරනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ.අද අලුයම මෙම චීන ජාතිකයින් දෙදෙනා අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.අත්අඩංගුවට ගන්නා අවස්ථාවේ දී අදාළ චීන ජාතිකයින්ගේ ගමන් මළුවල තිබී වියළන ලද මුහුදු අශ්වයින් කිලෝග්‍රෑම් 60කට ආසන්න ප්‍රමාණයක් සොයාගෙන ඇත.ඒවායේ වටිනාකම රුපියල් 2,340,000ක් පමණ වන බව සඳහන්ය.වන ජීවි හා වෘක්ෂලතා ආඥා පනත යටතේ අදාළ චීන ජාතිකයින්ට එරෙහිව නඩු පැවරීමට නියමිත බව ලෙස්ලි ගාමිණි මහතා සඳහන් කළේය.", "URL": "https://sinhala.adaderana.lk/news.php?nid=50954", "Category": null, "Parent URL": null}