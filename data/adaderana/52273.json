{"Source": "Adaderana", "Timestamp": "June 26, 2015 03:29 pm", "Headline": "ඖෂධ සංයෝජකයින් 29දා සිට අඛණ්ඩ වර්ජනයක් කැඳවයි", "News Content": "රජයේ ඖෂධ සංයෝජක නිලධාරින් අඛණ්ඩ වැඩවර්ජනයක් ආරම්භ කිරීමට තීරණය කර තිබේ.එම සංගමයේ මාධ්‍ය ප්‍රකාශක එම්.එම්.එස් බණ්ඩාර මහතා සඳහන් කළේ ඉල්ලීම් දෙකක් මුල්කර ගනිමින් ඔවුන් මෙම වැඩවර්ජනය ක්‍රියාත්මක කිරීමට තීරණය කළ බවයි.ඒ අනුව ලබන 29 වන දින සිට අඛණ්ඩ වැඩවර්ජනයක සහ උද්ඝෝෂණ මාලාවක් නිරතවීමට නියමිත බව බණ්ඩාර මහතා පැවසීය.මේ සදහා දිවයිනේ සියලූම රෝහල්වල සේවය කරන 1200ට අධික නිලධාරින් සහභාගිවන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52273", "Category": null, "Parent URL": null}