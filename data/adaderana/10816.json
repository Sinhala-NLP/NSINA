{"Source": "Adaderana", "Timestamp": "September 12, 2010 04:26 pm", "Headline": "ආණ්ඩුව හා සබඳතා ඇතැයි ඔප්පු කළොත් ඉල්ලා අස්වෙනවා", "News Content": "විපක්ෂයේ ස්වාධීන කණ්ඩායමක් ලෙස කටයුතු කිරීමට තීරණය කර ඇති තමා ඇතුළු කණ්ඩායම ආණ්ඩුව සමග සබඳතා ඇති බව ඔප්පු කළහොත් සිය මන්ත්‍රී ධුරයෙන් ඉල්ලා අස්වන බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. තම කණ්ඩායමේ තීරණය සම්බන්ධයෙන් පක්ෂයේ වගකිවයුත්තන් මෙතෙක් කිසිදු පියවරක් ගෙන නොමැති බව අද දෙරණ කළ විමසීමක දී මන්ත්‍රීවරයා සඳහන් කළේය. පක්ෂ ප්‍රතිසංවිධානය සම්බන්ධයෙන් කඩිනම් පියවරක් නොගතහොත් ඉදිරි පාර්ලිමේන්තු සැසිවාරයේ සිට සිය කණ්ඩායම ස්වාධීනව කටයුතු කරන බව ද දයාසිරි ජයසේකර මන්ත්‍රීවරයා ප්‍රකාශ කළේය. තම කණ්ඩායමේ අරමුණ එක්සත් ජාතික පක්ෂය යළි ජයග්‍රාහී මාවතකට යොමු කරවීම බව ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=10816", "Category": null, "Parent URL": null}