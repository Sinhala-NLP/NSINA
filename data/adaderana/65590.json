{"Source": "Adaderana", "Timestamp": "October 31, 2016 02:53 pm", "Headline": " එංගලන්ත-බංග්ලාදේශ තරගය ජය පරාජයෙන් තොරව අවසන්", "News Content": "සංචාරක එංගලන්ත කණ්ඩායම සහ බංග්ලාදේශ කණ්ඩායම අතර පැවති ටෙස්ට් තරගාවලිය ජය පරාජයෙන් තොරව අවසන් වී තිබේ.ඒ දෙවන ටෙස්ට් ක්‍රිකට් තරගයෙන් ලකුණු 108ක ජයක් බංග්ලාදේශ කණ්ඩායම හිමි කර ගැනීමත් සමඟිනි.තරගයේ පළමුවෙන් පන්දුවට පහර දුන් බංග්ලාදේශ කණ්ඩායම පළමු ඉනිම සඳහා ලකුණු 220ක් ලබා ගත්තේය.ඊට පිළිතුරු වශයෙන් එංගලන්ත කණ්ඩායම පළමු ඉනිම සඳහා ලකුණු 244ක් ලබා ගැනීමට සමත් විය.බංග්ලාදේශ කණ්ඩායම දෙවන ඉනිම සඳහා සියලු ක්‍රීඩකයින් දැවී ලකුණු 296ක් ලබා ගත් අතර එංගලන්ත කණ්ඩායමට ලබාගත හැකි වූයේ ලකුණු 164ක් පමණි.දෙරට අතර පැවති පළමු ටෙස්ට් ක්‍රිකට් තරගයෙන් එංගලන්ත කණ්ඩායම ජය ලබා ගැනීමට සමත් විය.", "URL": "https://sinhala.adaderana.lk/news.php?nid=65590", "Category": null, "Parent URL": null}