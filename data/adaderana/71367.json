{"Source": "Adaderana", "Timestamp": "March 26, 2017 10:07 am", "Headline": "සීමාව පැන්න 12ක් අල්ලයි", "News Content": "මෙරට මුහුදු සීමාව උල්ලංඝණය කළ ඉන්දීය ධීවරයින් 12 දෙනෙකු ටෝලර් යාත්‍රා දෙකක් සමඟ නාවික හමුදා බාරයට ගෙන තිබේ. ඩෙල්ෆ් දූපතට වයඹ දෙසින් වු ප්‍රදේශයකදි ඔවුන් නාවික හමුදා භාරයට ගෙන ඇති අතර එම යාත්‍රාද කරෙයිනගර් ජැටියට රැගෙන විත් තිබේ. නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා ප්‍රකාශ කළේ එම ධීවරයින් වැඩිදුර විමර්ශන සඳහා යාපනය ධීවර පරීක්ෂක කාර්යාලය වෙත බාරදෙන බවය.", "URL": "https://sinhala.adaderana.lk/news.php?nid=71367", "Category": null, "Parent URL": null}