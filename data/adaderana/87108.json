{"Source": "Adaderana", "Timestamp": "April 8, 2018 12:01 pm", "Headline": "  ‍උත්සව සමයේ මත්ස්‍ය මිල ඉහළයාම පාලනයට විශේෂ වැඩපිළිවෙළක් ", "News Content": "උත්සව සමයේ මත්ස්‍ය මිල ඉහළයාම පාලනයට විශේෂ වැඩපිළිවෙළක් ක්‍රියාත්මක කිරීමට ධීවර හා ජලජ සම්පත් සංවර්ධන අමාත්‍යංශය පියවරගෙන තිබේ. වෙළෙඳපලේ කූඨ වෙළෙන්ඳන් විසින් මත්ස්‍ය මිල ඉහළ දමා පාරිභෝගිකයින් අපහසුතාවට පත් කිරීම වැළැක්වීම සඳහා පියවර ගන්නා ලෙස ධීවර අමාත්‍ය මහින්ද අමරවීර මහතා ධීවර සංස්ථාවට උපදෙස් ලබා දී ඇති බව ධීවර අමාත්‍යංශය සඳහන් කළේය. ඒ අනුව මත්ස්‍ය මිල ඉහළ යාම පාලනය කිරීමේ අරමුණින් අප්‍රේල් මාසය තුළ ලින්නා, තලපත්, බලයා සහ ඉස්සන් යන මත්ස්‍ය වර්ග 4ක මිල ගණන් පහත දැමීමට ධීවර සංස්ථාව පියවර ගෙන තිබේ. ලින්නා කිලෝග්‍රෑම් එකක් රුපියල් 250කට, බලයා කිලෝග්‍රෑම් එකක් රුපියල් 350කට, තලපත් කිලෝග්‍රෑම් එකක් රුපියල් 720කට හා ඉස්සන් කිලෝග්‍රෑම් එකක් රුපියල් 890කට අලෙවි කෙරෙන අතර සහන මිල යටතේ ධීවර සංස්ථා අලෙවිසැල්වලින් එම මත්ස්‍ය වර්ග මිලදී ගත හැකි බව ධීවර අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=87108", "Category": null, "Parent URL": null}