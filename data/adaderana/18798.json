{"Source": "Adaderana", "Timestamp": "September 18, 2011 11:09 am", "Headline": "පුනරුත්ථාපනය වූ එල්.ටී.ටී.ඊ පිරිසක් මේ මාසයේ ගෙදර යයි", "News Content": "පුනරුත්ථාපනය වු තවත් එල්.ටි.ටි.ඊ. සාමාජිකයින් දහසක් පමණ මේ මස අවසානයේ සමාජගත කිරීමට කටයුතු කරන බව පුනරුත්ථාපන හා බන්ධනාගාර , ප්‍රතිසංස්කරණ අමාත්‍යාංශය පවසයි. එම සාමාජිකයින් සමාජග ගත කිරීමට අවශ්‍ය අවසරය ආරක්ෂක අමාත්‍යාංශයෙන් මේ වන විටත් ඉල්ලා ඇති බව අමාත්‍යාංශ ලේකම් ඒ.දිසානායක මහතා ප්‍රකාශ කළේය. මේ වන විට ආරක්ෂක අංශ භාරයට පත්වු එල්.ටි.ටි.ඊ. සාමාජිකයින් 2000ක් පමණ පුනරුත්ථාපනය වන අතර ඔවුන්ගෙන් පිරිසක් මෙලෙස සමාජ ගත කරන බව අමාත්‍යාංශ ලේකම්වරයා ප්‍රකාශ කරයි. අනෙක් පිරිස අධිකරණ නියෝග මත පුනරුත්ථාපනය වීමට පැමිණි පුද්ගලයින් වන අතර ඔවුන්ව තවත් වසරක පමණ කාලයක් පුනරුත්ථාපනය කිරීමට නියමිතව ඇති බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18798", "Category": null, "Parent URL": null}