{"Source": "Adaderana", "Timestamp": "July 20, 2014 11:14 pm", "Headline": "පොලීසිය කඩාපනී - සිරිපැරකුම් පෙනෙයි", "News Content": "“සිරිපැරකුම්“ චිත්‍රපටය නීති විරෝධි ලෙස තැටිගත කර විකිණීමේ නිරත වූ බව කියන පුද්ගලයින් දෙදෙනෙකු මීරිගම නගරයේදී පොලිස් අත්අඩංගුවට පත්ව තිබේ. මීරිගම නගරයේ සංයුක්ත තැටි අලෙවි සැලක දී නීති විරෝධී අයුරින් මෙය සිදුකර ඇති බව පොලීසිය පවසයි. සැකකරුවන් සතුව තිබී එසේ තැටිගත කළ සංයුක්ත තැටි 25ක් සොයාගත් බවද පොලීසිය කියයි. පොලීසියට ලැබුණු තොරතුරකට අනූව වැටලීම සිදුකර ඇත. සැකකරුවන් මීරිගම අවට පදිංචිකරුවන් වන අතර ඔවුන් හෙට (21) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44803", "Category": null, "Parent URL": null}