{"Source": "Adaderana", "Timestamp": "January 16, 2016 11:59 am", "Headline": "මත් පැන් සමඟ දෙදෙනෙක් මාට්ටු", "News Content": "නීති විරෝධී මත් පැන් තොගයක් සමඟ පුද්ගලයින් දෙදෙනෙකු රාගම,කැටගේවත්ත ප්‍රදේශයේදී අත්අඩංගුවට ගෙන තිබේ.රාගම පොලීසියට ලද තොරතුරකට අනුව සිදුකළ මෙම වැටලීමේදී නීති විරෝධී මත්පැන් ලීටර 168ක් හා මත් පැන් පෙරීමට ගන්නා ගෝඩා ලීටර 3250ක් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කරයි.අත්අඩංගුවට ගෙන ඇත්තේ රාගම හා අනුරාධපුර යන ප්‍රදේශ වල පදිංචි 32 හා 21 හැවිරිදි පුද්ගලයින් දෙදෙනෙකි.සැකකරුවන් මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=56392", "Category": null, "Parent URL": null}