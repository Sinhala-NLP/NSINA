{"Source": "Adaderana", "Timestamp": "March 16, 2018 06:20 pm", "Headline": "අගමැතිට එරෙහි විශ්වාසභංග ඉක්මණින් පාර්ලිමේන්තුවට ගේනවා", "News Content": "අග්‍රාමාත්‍යවරයාට එරෙහි විශ්වාසභංග යෝජනාව හැකි ඉක්මණින් පාර්ලිමේන්තුවට ඉදිරිපත් කරන බව හිටපු ජනාධිපති මහින්ද රාජපක්ෂ මහතා පවසයි. මහරගම පැවති විවෘත කිරීමේ අවස්ථාවකින් පසු මාධ්‍ය වෙත අදහස් දක්වමින් හිටපු ජනාධිපතිවරයා මේ බව ප්‍රකාශ කර තිබේ. මහරගම පිහිටා ඇති සුපිරි නිමි ඇදුම් වෙලඳසැලක් අද(16) හිටපු ජනාධිපති මහින්ද රාජපක්ෂ මහතාගේ අතින් විවෘත කෙරිණි. ඊට පාර්ලිමේන්තු මන්ත්‍රිවරුන් වන දිනේෂ් ගුණවර්ධන, ඩලස් අලහප්පෙරුම හා බන්දුල ගුණවර්ධන යන මහත්වරුන් මෙන්ම බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා ද එක්ව සිටියා. වැඩිදුරටත් අඳස් දැක්වු හිටපු ජනාධිපතිවරයා පැවසුවේ මේ වන විට රටේ ජීවන වියදම ඉහල ගොස් ඇති අතර ඩොලරයේ අඟය ඉහල ගොස් ඇති බවත් රට අස්තාවරත්වයට පත්ව ඇති බවත්ය. රටේ ප්‍රජාතන්ත්‍රවාදයට මේ වන විට කනකොකා හඬලා ඇති බව හිටපු ජනාධිපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=85819", "Category": null, "Parent URL": null}