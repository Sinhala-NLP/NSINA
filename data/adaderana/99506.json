{"Source": "Adaderana", "Timestamp": "November 20, 2018 07:11 pm", "Headline": "ණය ගෙවන්න කටයුතු ක්‍රියාත්මකයි", "News Content": "විදෙස් ණය වාරික ගෙවීමට රජයට හැකියාවක් නැතැයි එක්සත් ජාතික පක්ෂය චෝදනා එල්ල කළත් ලබන ජනවාරි මාසයට අදාළ ඩොලර් බිලියන 1000 ක විදෙස් ණය වාරිකය නිසි පරිදි ගෙවීමට දැනටමත් කටයුතු යොදා ඇතැයි ජාත්‍යන්තර වෙළෙඳ සහ ආයෝජන ප්‍රවර්ධන අමාත්‍ය බන්දුල ගුණවර්ධන මහතා අවධාරණය කරයි. අග්‍රාමාත්‍ය කාර්යාලයේ අද(20) පෙරවරුවේ පැවති මාධ්‍ය හමුවකදී අමාත්‍යවරයා මේ බව සඳහන් කළේය. ආර්ථකය ගැන නඩු කියන්න සිදුවු ඉතා අගාධියට ගිය වසර කිහිපයක් බව ද බන්දුල ගුණවර්ධන මහතා කියා සිටියේය. ජනාධිපතිවරයාට රනිල් වික්‍රමසිංහගේ ආර්ථික කලමනාකරණ කමිටුව අහෝසි කර හෝ බේරා ගැනීමට නොහැකි වු බැවින් මහින්ද රාජපක්ෂ මහතාට ආර්ථිකය සැදීමට රට බාර දී ඇති බව ද කියා සිටියේය. ආර්ථික කළමනාකරණ කමිටුවේ සියලු දේ අඩපණ කිරීමට රනිල් වික්‍රමසිංහ මහතා ක්‍රියා කළ බව ද පාර්ලිමේන්තු මන්ත්‍රී ෂෙහාන් සේමසිංහ මහතා ද මෙම මාධ්‍ය හමුවට එක්වෙමින් කියා සිටියේය.", "URL": "https://sinhala.adaderana.lk/news.php?nid=99506", "Category": null, "Parent URL": null}