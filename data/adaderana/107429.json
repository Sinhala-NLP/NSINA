{"Source": "Adaderana", "Timestamp": "April 5, 2019 10:40 am", "Headline": "වියලි කාළගුණය නිසා දෙලක්ෂයට අධික පිරිසක් පීඩාවට", "News Content": "දිවයිනේ පවතින වියලි කාළගුණික තත්ත්වය හේතුවෙන් පුද්ගලයින් දෙලක්ෂයට අධික පිරිසක් පීඩාවට පත්ව ඇති බව ආපදා කලමනාකරණ මධ්‍යස්ථානය පවසයි. එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ පීඩාවට පත් ජනතාවට සහන සැලසීම සඳහා දිස්ත්‍රික් ලේකම්වරුන් වෙත අවශ්‍ය පහසුකම් සහ මුල්‍ය ප්‍රතිපාදන ලබා දී ඇති බවයි. මේ අතර අද(05) සිට ලබන 15 වනදා දක්වා ශ්‍රි ලංකාවට ඉහළින් ඉර මුදුන් වන බව කාළගුණ විද්‍යා දෙපාර්තමේන්තුව පවසයි. අද දහවල් දික්වැල්ල, කැකණදුර, කොටවිල සහ මිදිගම යන ප්‍රදේශවලට ඉර මුදුන් වන බව එම දෙපාර්තමේන්තුව පෙන්වා දෙයි. එමෙන්ම ගම්පහ, මන්නාරම, වව්නියාව මුලතිව්, හම්බන්තොට සහ මොණරාගල යන දිස්ත්‍රික්ක වලට අද දිනයේ උෂ්ණාධික කාළගුණික තත්වයක් පවයි.", "URL": "https://sinhala.adaderana.lk/news.php?nid=107429", "Category": null, "Parent URL": null}