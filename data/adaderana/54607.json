{"Source": "Adaderana", "Timestamp": "October 22, 2015 01:38 pm", "Headline": "ඌවේ ඇමතිවරු දිවුරුම්දෙති", "News Content": "ඌව පළාත් ප්‍රධාන අමාත්‍ය චාමර සම්පත් දසනායක ඇතුළු නව පළාත් අමාත්‍යවරුන් අද දිවුරුම් දී තිබේ.පළාත් ආණ්ඩුකාර එම්.පී.ජයසිංහ මහතා සහ ජනාධිපති මෛත්‍රීපාල සිරිසේන මහතා ඉදිරියේ ඔවුන් අමාත්‍ය ධූරයන් හි දිවුරුම් දී ඇති බව සඳහන්ය.ප්‍රධාන අමාත්‍ය චාමර සම්පත් දසනායක මහතා පළාත් මුදල් හා ක්‍රමසම්පාදන, නීතිය හා සාමය, අධ්‍යපන, පළාත් පාලන, විදුලිබල හා බලශක්ති, ඉදිකිරීම්, ග්‍රාමීය යටිතල පහසුකම් පිලිබඳ අමාත්‍යවරයා ලෙස දිවුරුම් දී ති‍බේ.ආර්.එම්.කුමාරසිරි රත්නායක මහතා පළාත් සෞඛ්‍ය හා දේශීය වෛද්‍ය, පරිවාස හා ළමාරක්ෂක, වනිතා කටයුතු හා සමාජ සුභසාධන අමාත්‍යධූරයේ දිවුරුම් දුන් බව ඌව පළාත් ආණ්ඩුකාර එම්.පී.ජයසිංහ මහතා සඳහන් කළේය.මේ අතර සෙන්දිල් තොන්ඩමන් මහතා මාර්ග සංවර්ධන, නිවාස, ජල සම්පාදන, වතු යටිතල පහසුකම් හා සමූපාකාර කටයුතු පිළිබඳ අමාත්‍යවරයා ලෙස දිවුරුම් දී ඇත.එමෙන්ම සාලිය සුමේධ මහතා පළාත් ක්‍රීඩා හා යෞවන කටයුතු, සංචාරක, ප්‍රවාහන, සංස්කෘතික, පේෂ කර්මාන්ත අමාත්‍යවරයා ලෙස දිවුරුම් දුන් බව ඌව පළාත් ආණ්ඩුකාර එම්.පී.ජයසිංහ මහතා පැවසුවේය.", "URL": "https://sinhala.adaderana.lk/news.php?nid=54607", "Category": null, "Parent URL": null}