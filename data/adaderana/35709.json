{"Source": "Adaderana", "Timestamp": "July 12, 2013 09:17 am", "Headline": "නව අමුද්‍රව්‍ය යොදා රෙදිපිළි නිෂ්පාදනයට සැරසෙයි ", "News Content": "මෙරට රෙදිපිළි නිෂ්පාදනය සඳහා දේශිය ශාක කෙඳි භාවිතය පිළිබඳ පර්යේෂණයක් සිදු කිරීමට රුහුණු විශ්ව විද්‍යාලයේ කෘෂි ඉංජිනේරු අංශය සහ දකුණු පළාත් කර්මාන්ත අමාත්‍යශංය පියවර ගෙන තිබේ. උණ, කෙසෙල් සහ අන්නාසි වැනි ශාකවලින් ලබා ගන්නා කෙඳි පිළිබඳව මෙහිදී පරීක්ෂණ සිදු කරයි. කඹුරුපිටිය උදාගම් ව්‍යාපාරයේ අතැහැර ඇති ගොඩනැගිලි කිහිපයක් මේ සඳහා යොදා ගෙන ඇති බව දකුණු පළාත් කර්මාන්ත අමාත්‍යංශය ප්‍රකාශ කළේය. රුහුණු විශ්ව විද්‍යාලය සහ පළාත් කර්මාන්ත අමාත්‍යංශය අතර මේ සම්බන්ධයෙන් ගිවිසුමකට ද අත්සන් තබා තිබේ.", "URL": "https://sinhala.adaderana.lk/news.php?nid=35709", "Category": null, "Parent URL": null}