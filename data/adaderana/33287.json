{"Source": "Adaderana", "Timestamp": "April 16, 2013 07:25 am", "Headline": "බෝස්ටන් ධාවන තරඟයේ දී බෝම්බ 2 ක් පිපිරෙයි", "News Content": "අමෙරිකාවේ බෝස්ටන් මැරතන් ධාවන තරඟය අවසානයේ බෝම්බ පිපිරීම් දෙකක් සිදුව තිබේ. එහිදී පුද්ගලයින් දෙදෙනෙකු මියගොස් තවත් පිරිසක් තුවාල ලබා ඇති බව විදෙස් මාධ්‍ය වාර්තා කරයි. තරඟකරුවන් සහ ප්‍රේක්ෂකයින් මෙහිදී තුවාල ලබා රෝහල් ගත කර ඇති බව සඳහන්ය. මෙම පිපිරීම් සම්බන්ධයෙන් අමෙරිකානු ජනාධිපති බැරක් ඔබාමා සිය කණගාටුව පළ කර තිබේ. මෙවන් දේ අමෙරිකාව සිදුනොවිය යුතු බව හෙතෙම පෙන්වාදෙයි. අදාළ සිද්ධිය සම්බන්ධයෙන් වහාම පරීක්ෂණයක් පවත්වන ලෙස බුස්ටන් නගරාධිපතිවරයාට බැරක් ඔබාමා උපදෙස් ලබාදී ඇති බව සඳහන්ය.", "URL": "https://sinhala.adaderana.lk/news.php?nid=33287", "Category": null, "Parent URL": null}