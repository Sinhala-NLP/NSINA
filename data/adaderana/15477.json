{"Source": "Adaderana", "Timestamp": "April 15, 2011 09:08 am", "Headline": "ජනපති ටයිම්ස් සඟරා ඡන්දයෙන් ඉහළම දසදෙනා අතරට ", "News Content": "වඩාත් බලපෑම් කළ හැකි ‍ලොව මුල්පෙළේ පුද්ගලයින් සිය දෙනා අතර ජනාධිපති මහින්ද රාජපක්ෂ මහතා හයවන ස්ථානයට පැමිණ තිබේ. \"ටයිම්ස්\" සඟරාව සහ \"සී.එන්.එන්\" ප්‍රවෘත්ති සේවය පවත්වනු ලබන අන්තර්ජාල ඡන්ද විමසීම අද(15) දිනයේ අවසන් වීමට නියමිතව ඇති බව වාර්තා වේ. මේ වන විට එහි හයවන ස්ථානය ජනාධිපති මහින්ද රාජපක්ෂ මහතාට හිමිව තිබේ. 26 වසරක යුද්ධය නිමා කිරීමත් සමඟ මෙලෙස ලොව වඩාත් බලපෑම් කළ හැකි ප්‍රබල පුද්ගලයින් අතරට ජනාධිපති මහින්ද රාජපක්ෂ මහතා‍ පත්ව ඇති බව \"ටයිම්ස්\" සඟරාව පෙන්වා දෙයි. දේශපාලන නායකයින්, දාර්ශනකයින්, කලාකරුවන් හා ක්‍රීඩකයින් ඇතුළු ලොව ප්‍රබල පුද්ගලයින් සිය දෙනෙකු මේ අතර වේ. \"විකිලීක්ස්\" වෙබ් අඩවියේ නිර්මාතෟ ජුලියන් අසන්ජි මේ වන විට මෙහි 11 වන ස්ථානයේ රැඳි සිටින අතර අමෙරිකානු ජනාධිපති බැරැක් ඔබාමා 46 වන ස්ථානයේ රැඳී සිටියි.", "URL": "https://sinhala.adaderana.lk/news.php?nid=15477", "Category": null, "Parent URL": null}