{"Source": "Adaderana", "Timestamp": "October 13, 2017 12:42 pm", "Headline": "ලෝක ශූරතා ටෙස්ට් හා එක්දින තරග සඳහා ක්‍රිකට් කවුන්සිලයේ අනුමැතිය", "News Content": "ලෝක ශූරතා ටෙස්ට් තරඟාවලියක් සහ එක්දින තරඟාවලියක් පැවැත්විම සඳහා අන්තර් ජාතික ක්‍රිකට් කවුන්සිලයේ අනුමැතිය හිමිව තිබේ. නවසීලන්තයේ ඕක්ලන්ඩ් නුවරදි පැවති එහි පාලක මණ්ඩල රැස්විමකදී අදාල තීරණය ගෙන ඇති බව වාර්තා වෙයි. ඒ අනුව ටෙස්ට් ශූරතාවලිය ශ්‍රේණිගත කිරිම්වල පළමු කණ්ඩායම 09 අතර පැවැත්විමට නියමිතයි. 2019 ලෝක කුසලාන තරඟාවලිය අවසන්විමෙන් පසු වසර දෙකක කාලයක් අදාල තරඟාවලිය පැවැත් වෙනු ඇත. සෑම කණ්ඩායමක්ම අවම තරඟ දෙකකින් සමන්විත ටෙස්ට් තරඟාවලි 06කට මුහුණදිය යුතු වෙයි. ඒ අනුව 2021 අප්‍රේල් මාසය වන විට ලකුණු සටහනේ පළමු කණ්ඩායම් දෙක එම වසරේ ජුනි මාසයේ එංගලන්තයේදී පැවැත්වෙන අවසන් මහා තරඟය සඳහා සුදුසුකම් ලැබීමට නියමිතයි. ලෝක ශුරතා එක්දින තරඟාලිය ශ්‍රේණිගත කිරිම්වල පළමු කණ්ඩායම් 13 අතර පැවැත්විමට නියමිතයි. 2020 වසරේ සිට වසර 03ක කාලයක් පැවැත්වෙන එම ශූරතාවලිය සදහා සෑම කණ්ඩායමක්ම තරඟාවලි 08කට සහභාගී විය යුතු වනවා.", "URL": "https://sinhala.adaderana.lk/news.php?nid=78672", "Category": null, "Parent URL": null}