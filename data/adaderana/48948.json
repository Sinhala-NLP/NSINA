{"Source": "Adaderana", "Timestamp": "January 26, 2015 12:24 pm", "Headline": "නවගත්තේගම පුරාවස්තු සෙවූ 6ක් මාට්ටු", "News Content": "නවගත්තේගම, අංගන්ගල රක්ෂිතයේ පුරාවස්තු ලබා ගැනීමේ අරමුණෙන් කැණීම් කරමින් සිටි පුද්ගලයින් 6 දෙනෙකු අත්අඩංගුවට ගෙන තිබේ. නවගත්තේගම පොලිසියට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇත. අත්අඩංගුවට ගත් සැකකරුවන් සතුව තිබී කැණිම් සඳහා යොදා ගන්නා ලද උපකරණ සහ පුජා භාණ්ඩ ද පොලිසිය විසින් සොයාගෙන තිබේ. ඔවුන් මීගමුව සහ නවගත්තේගම යන ප්‍රදේශ වල පදිංචිකරුවන් වන අතර අද දින පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48948", "Category": null, "Parent URL": null}