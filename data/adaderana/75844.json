{"Source": "Adaderana", "Timestamp": "August 1, 2017 09:50 am", "Headline": "ජනපති හා ඛනිජ තෙල් වෘත්තීය සමිති අතර අද විශේෂ හමුවක්", "News Content": "ජනාධිපතිවරයා සහ ඛනිජ තෙල් වෘත්තීය සමිති අතර විශේෂ සාකච්ඡාවක් අද(01) දිනයේ පැවැත්වීමට නියමිතව තිබේ. ජනාධිපති ලේකම් කාර්යාලයේ දි පෙරවරු 11.00ට අදාළ සාකච්ඡාව පැවැත්වෙන බව ඛනිජ තෙල් වෘත්තීය සමිති එකමුතුවේ සම කැඳවුම්කරු ඩි.ජේ.රාජකරුණා මහතා සඳහන් කළේය. මෙම සාකච්ඡාවෙන් අනතුරුව සිය ඉදිරි ක්‍රියාමාර්ග පිළිබද තීරණය කර බව ඩි.ජේ.රාජකරුණා මහතා සඳහන් කළේය. මේ අතර ඛණිජ තෙල් සේවකයින් වැඩ වර්නයක නිරත වන බවට අසත්‍ය ප්‍රචාරයක් පැතිර යන බවට කොළොන්නාව තෙල් තොග ගබඩා පර්යන්ත සමාගම පවසයි. එහි කළමනාකරණ අධ්‍යක්ෂ සංජීව විජේරත්න මහතා සඳහන් කළේ ඛනිජ තෙල් සැපයුමට කිසිදු ගැටලුවක් නොපවතින අතර අසත්‍ය ප්‍රචාරවලට නොරැවටෙන ලෙසයි.", "URL": "https://sinhala.adaderana.lk/news.php?nid=75844", "Category": null, "Parent URL": null}