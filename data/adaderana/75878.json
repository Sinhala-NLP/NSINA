{"Source": "Adaderana", "Timestamp": "August 2, 2017 09:04 am", "Headline": "කටුනායක ගුවන්තොටුපළේ දී අයෙක් මරුට", "News Content": "කටුනායක ගුවන්තොටුපල තුළදී පුද්ගලයෙකු මියගොස් තිබේ. අද(02) අලුයම 6.00ට පමණ ඔහු මියගොස් ඇති බව අද දෙරණ ගුවන්තොටුපල වාර්තාකරු පවසයි. සවුදි අරාබියේ ජෙඩාහ් හි සිට ශ්‍රී ලංකන් එයා යූ එල් 282 දරණ ගුවන් යානයෙන් අලුයම 4.20ට පමණ අදාළ පුද්ගලයා ශ්‍රී ලංකාවට පැමිණ තිබුණි. මියගොස් ඇත්තේ තෙල්දෙණිය ප්‍රදේශයේ පදිංචි අයෙකු බව සඳහන් වෙයි. මියයාමට හේතුව මෙතක් අනාවරණය වී නොමැති අතර කටුනායක ගුවන්තොටුපල පොලීසිය මේ සම්බන්ධයෙන් විමර්ශන සිදුකරනු ලබයි.", "URL": "https://sinhala.adaderana.lk/news.php?nid=75878", "Category": null, "Parent URL": null}