{"Source": "Adaderana", "Timestamp": "August 4, 2014 10:56 am", "Headline": " ජීප් රිය අනතුරේ - උප පොලිස් පරීක්ෂක මැරේ", "News Content": "මාතර, වල්ගම ප්‍රදේශයේ දී පොලිස් ජීප් රථයක් අනතුරට ලක්වීමෙන් උප පොලිස් පරීක්ෂකවරයෙකු මියගොස් තිබේ. අදාළ නිලධාරියා ඊයේ රාත්‍රි 10.30ට පමණ රාජකාරි කටයුත්තක් සඳහා ගොස් නැවත පැමිණෙමින් සිටිය දී පිටුපසින් පැමිණි ටිපර් රථයක් පොලිස් ජිප් රථයේ ගැටීමෙන් අනතුර සිදුව ඇත. අනතුරෙන් උප පොලිස් පරීක්ෂකවරයා තවත් පොලිස් නිලධාරින් දෙදෙනෙකු සහ සැකකරුවෙකු ද තුවාල ලබා මාතර මහ රෝහලට ඇතුළත් කර තිබේ. එහිදී උප පොලිස් පරික්ෂකවරයා මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඔහු මාතර පොලීසියට අනුයුක්තව සේවය කළ නිලධාරියෙකු වේ.", "URL": "https://sinhala.adaderana.lk/news.php?nid=45108", "Category": null, "Parent URL": null}