{"Source": "Adaderana", "Timestamp": "June 23, 2010 02:47 pm", "Headline": "මුහුණු මාරු කළාට ප්‍රතිපත්ති වෙනස් නෑ", "News Content": "ඉදිරි අයවැයෙන් භාණ්ඩ මිළ ඉහළ නැංවීමේ දී සිදුවන විරෝධය මග හරවා ගැනීම සඳහා ආණ්ඩුව අත්‍යාවශ්‍ය භාණ්ඩ මිල ඉහළ නැංවීමට හදිසියේ පියවර ගෙන ඇතැයි ජනතා විමුක්ති පෙරමුණ පවසයි. භාණ්ඩ මිළ ඉහළ නැංවීමට හේතුව ලෝක වෙළඳපොලේ භාණ්ඩ මිල ඉහළ යාම නොව රජය විසින් බදු පැනවීම බව එම පක්ෂයේ ප්‍රධාන ලේකම් ටිල්වින් සිල්වා මහතා පෙන්වා දෙයි. අද‍ කොළඹ පැවති මාධ්‍ය හමුවකට එක් වෙමින් ටිල්වින් සිල්වා මහතා මේ බව ප්‍රකාශ කළේය. ඇමති මණ්ඩලයේ මුහුණු මාරු කළ පමණින් ප්‍රතිපත්ති වල කිසිදු වෙනසක් සිදු වී නොමැති බව ද එහිදී වැඩිදුරටත් අදහස් දක්වමින් ටිල්වින් සිල්වා මහතා සඳහන් කළේය.", "URL": "https://sinhala.adaderana.lk/news.php?nid=9175", "Category": null, "Parent URL": null}