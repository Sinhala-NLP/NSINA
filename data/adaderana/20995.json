{"Source": "Adaderana", "Timestamp": "December 28, 2011 09:08 am", "Headline": "ලොරිය පෙරළී 11 ට තුවාලයි", "News Content": "බකමූණ - බදුරුවයාය ප්‍රදේශයේ සිදුවු රිය අනතුරකින් පුද්ගලයින් 11 දෙනෙකු තුවාල ලබා තිබේ. ඊයේ පස්වරුවේ මෙම අනතුර සිදුවී ඇති බව පොලිසිය පවසයි. බකමූණ ප්‍රදේශයේ සිට හතරගොල්ලෑව ප්‍රදේශය දෙසට ධාවනය කළ කුඩා ලොරි රථයක් පෙරළීයාමෙන් මෙම අනතුර සිදුව ඇති බව සඳහන්වේ. අනතුර සිදුවන අවස්ථාවේ ලොරි රථය තුළ පුද්ගලයින් 17 දෙනෙකු සිටි බව කියැවෙයි. තුවාල ලැබූවන් බකමූණ රෝහලට ඇතුළත් කෙරුණු අතර ඔවුන්ගෙන් බරපතල තුවාල ලැබු හය දෙනෙකු දඹුල්ල රෝහලටත් එක් අයෙකු මහනුවර රෝහලටත් මාරූ කර යවා ඇති බව පොලිසිය පවසයි.", "URL": "https://sinhala.adaderana.lk/news.php?nid=20995", "Category": null, "Parent URL": null}