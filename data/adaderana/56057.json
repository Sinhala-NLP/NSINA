{"Source": "Adaderana", "Timestamp": "December 31, 2015 10:50 am", "Headline": "දුම්රියේ ගැටී මරණ 2ක්", "News Content": "බම්බලපිටිය ප්‍රදේශයේදී දුම්රියක ගැටීමෙන් තරුණයෙකු මියගොස් තිබේ.කොළඹ සිට මාතර දක්වා ධාවනය වූ සීඝ්‍රගාමී දුම්රියක අදාළ තරුණයා ගැටී ඇති බව පොලීසිය පැවසුවේය.මියගොස් ඇත්තේ වව්නියාව ප්‍රදේශයේ පදිංචිව සිටි 26 හැවිරිදි තරුණයෙකි.මේ අතර බම්බලපිටිය ප්‍රදේශයේදී කොළඹ සිට ගල්කිස්ස බලා ධාවනය වූ දුම්රියක ගැටීමෙන් තවත් පුද්ගලයෙකු මියගොස් තිබේ.මියගොස් ඇත්තේ නාවල, රාජගිරිය ප්‍රදේශයේ පදිංචිව සිටි 72 හැවිරිදි පුද්ගලයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=56057", "Category": null, "Parent URL": null}