{"Source": "Adaderana", "Timestamp": "September 20, 2018 10:56 am", "Headline": "රජයේ පාලන මිලට ප්‍රමිතියෙන් ඉහළ තිරිඟු පිටි දෙන්න බෑ", "News Content": "රජය මඟින් ඊයේ රාත්‍රියේ (19) සිට තිරිඟු පිටි කිලෝවක් උපරිම සිල්ලර මිල රුපියල් 89 ක පාලන මිලක් පනවා ඇතත් එම පාලන මිලට ප්‍රමිතියෙන් ඉහළ තිරිඟු පිටි පාරිභෝගිකයන්ට ලබාදිමට නොහැකි බව පිටි තොග සහ සිල්ලර වෙළදුන් අවධාරණය කරයි. තිරිඟු පිටි සමාගම විසින් වෙළදපොලට තිරිඟු පිටි වර්ග කිහිපයක් නිකුත් කර ඇති බවත්, පාන්,රොටි සහ කේක් වර්ගවලට ප්‍රමිතියෙන් ඉහළ තිරිඟු පිටි වර්ගයකුත් , ප්‍රමිතියෙන් බාල තිරිගු පිටි වලින් බේකරි ආහාර පාන නිෂ්පාදනය කල නොහැකි බවත් , තිරිගු පිටි අලෙවි නියෝජිතයන් කියා සිටියේය. මෙම පාලන මිල හමුවේ තමන්ට සිදු වන්නේ ප්‍රමිතියෙන් බාල තිරිගු පිටි පමණක් තොග සහ සිල්ලර මිලට අලෙවි කිරිමට බවයි තිරිගු පිටි වෙළදුන් කියා සිටියේය. තිරිඟු පිටි කිලෝවක් සඳහා උපරිම සිල්ලර මිලක් රජය මගින් පැන වුවද වතුකරයේ වෙළදසැල් වල තවදුරටත් ප්‍රමිතියෙන් ඉහළ තිරිඟු පිටි කිලෝවක් රු 100 කට අලෙවි කරනු ලබයි. (ඡායාරූප - හැටන් රංජිත්)", "URL": "https://sinhala.adaderana.lk/news.php?nid=96390", "Category": null, "Parent URL": null}