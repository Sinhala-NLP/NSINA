{"Source": "Adaderana", "Timestamp": "March 5, 2013 03:23 pm", "Headline": "රිය අනතුරකින් දෙදෙනෙක් මරුට", "News Content": "අම්පාර - මොණරාගල ප්‍රධාන මාර්ගයේ සියඹලාණ්ඩුව, කොටාගොඩ 11 කණුව ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. ඊයේ (04) රාත්‍රියේ මෙම අනතුර සිදුව ඇති බව සඳහන්ය. අදාළ පුද්ගලයින් දෙදෙනා මාර්ගයේ ගමන් කරමින් සිටිය දී වාහනයක ගැටී ඇති අතර එම අවස්ථාවේදීම එක් පුද්ගලයෙකු මියගොස් තිබේ. අනෙක් පුද්ගලයා අම්පාර මහ රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය. කෙසේ වෙතත් අදාළ වාහනය අනතුර සිදුකර පලාගොස් ඇති බව වාර්තා වේ. සිද්ධියට සම්බන්ධ රථය සොයා සියඹලාණ්ඩුව පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=32136", "Category": null, "Parent URL": null}