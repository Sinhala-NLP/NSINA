{"Source": "Adaderana", "Timestamp": "December 1, 2012 10:59 am", "Headline": "මරදානේ ව්‍යාජ කච්චේරියක් වටලයි", "News Content": "මරදාන මිහිඳු මාව‍තේ පවත්වාගෙන ගිය ව්‍යාජ කච්චේරියක් වටලා සැකකරුවන් තිදෙනෙකු අත්අඩංගුවට ගෙන තිබේ. කොළඹ වංචා විමර්ශන අංශයේ නිලධාරීන් කණ්ඩායමකට ලද තොරතුරක් අනුව සිදුකළ විමර්ශනයක දී අදාළ සැකකරුවන් අත්අඩංගුවට ගෙන ඇති බව සඳහන්ය. මෙහි දී ව්‍යාජ වෛද්‍ය සහතික 300 ක්, විදේශ ගමන් බලපත‍්‍ර කිහිපයක්, පරිගණකයක්, රබර් මුද්‍රා 02 ක් වංචා විමර්ශන අංශය භාරයට ගෙන තිබේ. සැකකරුවන් මාළිගාකන්ද මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්ෂිත බන්ධනාගාර ගත කර ඇතැයි සඳහන්ය. කොළඹ වංචා විමර්ශන අංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29630", "Category": null, "Parent URL": null}