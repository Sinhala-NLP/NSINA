{"Source": "Adaderana", "Timestamp": "August 7, 2018 04:36 pm", "Headline": "ඉතිරි විශේෂ මහාධිකරණ දෙකත් කඩිනමින් ස්ථාපිත කරනවා ", "News Content": "වත්මන් රජය ලැබු ජයග්‍රාහනය නම් රටේ සිදු වු ප්‍රධාන අපරාධ නඩු 120ක් අවසන් කර නීතිපතිවරයාට ලබා දිම බව අමාත්‍ය අජිත් පී. පෙරේරා මහතා පවසයි. කෙසේ වෙතත් ඉන් අනතුරුව සිදු වන ක්‍රියාවලියේ යම් ප්‍රමාදයක් පවතින ද අමාත්‍යවරයා පැවසීය අමාත්‍යවරයා මේ බව පැවසුවේ සිරිකොත පක්ෂ මුලස්ථානයේ අද (07) පැවති මාධ්‍ය හමුවක් අමතමින්. මෙම ප්‍රමාද වීම් වැලැක්විම සඳහා අදාල තනතුරු වෙනස් කිරිමටද සිදු වු බවත් අධිකරණ සංවිධාන පනත ද සංශෝධනය කළ බවත් අමාත්‍යවරයා එහිදි පැවසීය. මෙම අපරාධ සඳහා වැරදිකරුවන් හට නිසි දඬුවම් ලබා දීම සඳහා ඉතිරි විශේෂ මහාධිකරණ දෙකකද එළඹෙන මාස කිහිපය තුළ ස්ථාපිත කරණ බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94002", "Category": null, "Parent URL": null}