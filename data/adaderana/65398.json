{"Source": "Adaderana", "Timestamp": "October 25, 2016 06:13 pm", "Headline": "ආවා - කණ්ඩායම අල්ලනවා", "News Content": "“ආවා“ නමැති කණ්ඩායමක් විසින් උතුරේ ප්‍රදේශ කිහිපයක විවිධ අපරාධ සිදුකරමින් සිටින බව නීතිය සාමය සහ දක්ෂිණ සංවර්ධන අමාත්‍ය සාගල රත්නායක මහතා පවසයි.මේ සම්බන්ධයෙන් ලැබී ඇති බුද්ධි තොරතුරු අනුව සැකකරුවන් අත්අඩංගුවට ගැනීම සඳහා පරීක්ෂණ සිදුකරන බව අමාත්‍යවරයා සඳහන් කළේය. යාපනය ප්‍රදේශයේ දී විශ්වවිද්‍යාල සිසුන් දෙදෙනෙකු ජීවිතක්ෂයට පත්වීම සහ කල්පිටිය ප්‍රදේශයේ දී ධීවරයින් දෙපිරිසක් අතර ඇති වූ ගැටුම සම්බන්ධයෙන් පාර්ලිමේන්තු මන්ත්‍රී දිනේෂ් ගුණවර්ධන මහතා අද පාර්ලිමේන්තුවේ දී විමසා සිටි අවස්ථාවේ නීතිය සාමය හා දක්ෂිණ සංවර්ධන අමාත්‍ය සාගල රත්නායක මහතා මේ බව පැවසුවේය.", "URL": "https://sinhala.adaderana.lk/news.php?nid=65398", "Category": null, "Parent URL": null}