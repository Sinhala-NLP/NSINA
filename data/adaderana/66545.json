{"Source": "Adaderana", "Timestamp": "November 29, 2016 04:17 pm", "Headline": " ලක්ෂ 80ක විදෙස් මුදල් රට පන්නන්න බැරි වෙයි", "News Content": "රුපියල් ලක්ෂ 80කට අධික වටිනාකමින් යුත් විදෙස් මුදල් තොගයක් නීති විරෝධීව මෙරටින් රැගෙන යාමට උත්සාහ කළ පකිස්ථාන ජාතිකයන් දෙදෙනෙකු කටුනායක ගුවන්තොටුපොළේදී අත්අඩංගුවට ගෙන තිබේ.අද(29) පස්වරුවේ පකිස්ථානයේ කරච්චි නුවර බලා පිටත්වීමට සූදානමින් සිටි පකිස්ථාන ජාතිකයන් දෙදෙනෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.සැකකරුවන් සතුව තිබී අමෙරිකානු ඩොලර් 54,000ක මුදලක් ගුවන්තොටුපොළ රේගුව බාරයට ගෙන ඇති අතර එහි වටිනාකම රුපියල් ලක්ෂ 82ක් පමණ වන බව සඳහන්ය. විදෙස් සංචාරයක් සඳහා සැකකාර පකිස්ථාන ජාතිකයන් දෙදෙනා පසුගියදා මෙරටට පැමිණ ඇති බව වාර්තා වෙයි. ඔවුන් දෙදෙනාගෙන් වැඩිදුර ප්‍රශ්න කිරීම් සිදුකරමින් සිටින බව රේගු මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=66545", "Category": null, "Parent URL": null}