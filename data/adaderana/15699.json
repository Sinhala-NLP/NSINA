{"Source": "Adaderana", "Timestamp": "April 25, 2011 05:00 pm", "Headline": "මත් ගුලි පැකට් 1500 ක් සමග තිදෙනෙක් කොටුවෙයි", "News Content": "මත්කුඩු මිලිග්‍රෑම් හැට දහසක් සමඟ පුද්ගලයින් තිදෙනෙකු ගල්කිස්ස පොලිසිය විසින් අත්අඩංගුවට ගෙන තිබේ. මොවුන් ළඟ මත්කුඩු ගුලි වශයෙන් ඇසුරුම් කළ පැකට් 1500 ට වැඩි ප්‍රමාණයක් තිබූ බව පොලිසිය පැවසීය. මෙම මත්කුඩු තොගයෙහි වටිනාකම ලක්ෂ 6 ට වැඩි බව ද පොලිසිය සඳහන් කරනු ලැබීය. අදාළ මත් කුඩු ප්‍රවාහන කිරීම සඳහා යොදා ගත් සුඛෝපබෝගී මෝටර් රථයක් ද පොලිසිය භාරයට ගෙන තිබේ. අත්අඩංගුවට ගත් පුද්ගලයන් අතර කාන්තාවක් ද වන බව පොලිසිය පැවසීය. මොවුන් රත්මලාන සහ වෙඩි කන්ද ප්‍රදේශ වල පදිංචිකරුවන්ය. රඳවා ගැනීමේ නියෝග මත සැකකරුවන්ගෙන් වැඩිදුරටත් ප්‍රශ්න කිරීම සිදු කරන බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=15699", "Category": null, "Parent URL": null}