{"Source": "Adaderana", "Timestamp": "November 16, 2011 03:56 pm", "Headline": "බොරලැස්ගමුවේ වෙඩිතැබීමක්..?", "News Content": "බොරළැස්ගමුව, රත්තණපිටිය ප‍්‍රදේශයේ සිල්ලර වෙළඳසැලක වෙඩි තැබීමක් සිදුව තිබෙන බව වාර්තාවේ. අදාළ ප්‍රදේශයේ වෙළඳසැලක කිසියම් සිදුවීමක් වාර්තා වී තිබුණ ද එය වෙඩි තැබීමක් ද යන්න මෙතෙක් ප්‍රකාශ කළ නොහැකි බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් ‍කළේය. සිල්ලර වෙළඳසැලක් කොල්ලකෑමට පැමිණි කණ්ඩායමක් සහ වෙළඳසැල් හිමියන් අතර ඇතිවූ සිදුවීමකින් වෙළඳසැල් හිමියා සහ සහායකයා තුවාල ලබා ඇති බව පොලිස් අධිකාරීවරයා කියා සිටියේය. ඔවුන් මේවන විට කළුබෝවිල රෝහලට ඇතුළත් කර තිබේ. කොල්ලකල්ලිය පලාගොස් ඇති අතර බොරලැස්ගමුව පොලිසිය සිද්ධිය සම්බන්ධ වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20047", "Category": null, "Parent URL": null}