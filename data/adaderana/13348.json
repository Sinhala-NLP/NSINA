{"Source": "Adaderana", "Timestamp": "January 8, 2011 09:01 am", "Headline": "පකිස්ථාන - නවසීලන්ත ටෙස්ට් ගැටුමේ දෙවැනි දිනය අදයි", "News Content": "සංචාරක පකිස්ථානු කණ්ඩායම හා නවසීලන්ත කණ්ඩායම අතර පැවැත්වෙන පළමු ටෙස්ට් තරගයේ දෙවැනි දිනය අද (08) ය. තර‍ගයේ කාසියේ වාසිය දිනාගත් පකිස්ථානු කණ්ඩායම පළමුවෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදෙනු ලැබීය. ඒ අනුව සිය ප්‍රථම ඉනිම සඳහා සියල්ලන් දැවී ලකුණු 275 ක් ලබාගැනීමට ඔවුන් සමත්විය. නවසීලන්ත කණ්ඩායම වෙනුවෙන් බ්‍රැන්ඩන් මැකලම් සහ ටිම් සවුති ලකුණු 56 බැගින් ලබා ගත්තේය. පන්දු යැවීමේ දී පකිස්ථානු කණ්ඩායම වෙනුවෙන් තන්වීර් අහමඩ් කඩුළු 4 ක් සහ අබ්දුල් රෙහෙමාන් කඩුළු 3ක් ‍බිඳ හෙලීමට සමත්විය. පිළිතුරු ඉනිම සඳහා පිටියට පිවිසි පකිස්ථානු කණ්ඩායම මීට දිවා‍ ආහාරය සඳහා තරගය නතර කරන විට එක් කඩුල්ලක් දැවී ලකුණු 67 ක් ලබා සිටියි.", "URL": "https://sinhala.adaderana.lk/news.php?nid=13348", "Category": null, "Parent URL": null}