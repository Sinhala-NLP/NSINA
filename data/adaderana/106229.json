{"Source": "Adaderana", "Timestamp": "March 17, 2019 04:48 pm", "Headline": "නිධන් ගන්න කැණීම් කළ 5ක් මාට්ටු", "News Content": "ඊච්චන්කුලම් පොලිස් වසමේ කල්මඩු ප්‍රදේශයේ පුරාවිද්‍යා ස්ථානයක නිධන් වස්තු ලබා ගැනීමේ අරමුණින් කැණීම් සිදු කළ සැකකරුවන් පස් දෙනෙකු කැණීම් උපකරණ හා කාර් රථයක් ද සමඟ අත් අඩංගුවට ගෙන ඇත. අද (17) අළුයම 1.30ට පමණ මෙම වැටලීම සිදුකර ඇති අතර වව්නියාව දිසා දූෂණ මර්ධන අංශයට ලද තොරතුරක් මත මෙම වැටලීම සිදුකර ඇත. අත්අඩංගුවට ගත් සැකකරුවන් වයස අවුරුදු 32, 35, 48, 49 හා 54 යන වයස්වල පසුවන කුරුණෑගල, අතුරුගිරිය, හොරණ ප්‍රදේශවල පදිංචිකරුවන් බව වාර්තා වෙයි. සැකකරුවන් අද වව්නියාව මහේස්ත්‍රාත් අධිකරණය වෙත ඉදිරිපත් කර ඇති අතර වව්නියාව පොලීසිය විසින් සිද්ධිය පිළිබඳව වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=106229", "Category": null, "Parent URL": null}