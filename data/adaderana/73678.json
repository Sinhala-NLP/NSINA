{"Source": "Adaderana", "Timestamp": "May 28, 2017 07:46 pm", "Headline": " මනුසත් දෙරණ සහන වැඩපිළිවෙළ ඉතා සාර්ථකයි", "News Content": "විපතට පත් ජනතාවට සහන සැළසීම සඳහා මනුසත් දෙරණ සහන වැඩපිළිවෙළ මේ වන විට ඉතා සාර්ථක අන්දමින් ක්‍රියාත්මක වෙයි.ගං වතුරෙන් සහ නායයෑම්වලින් පීඩාවට පත්ව සිටින ජනතාව වෙනුවෙන් අත්‍යවශ්‍ය භාණ්ඩ එක්රැස් කර බෙදාහැරීමේ මනුසත් දෙරණ ක්‍රියාන්විතය ඊයේ දිනයේ ආරම්භ කෙරුණි. ඒ අනුව අද දිනයේත් විශාල පිරිසක් මනුසත් දෙරණ සහන වැඩපිළිවෙළ සමග එක් වූ අතර විපතට පත් ජනතාව වෙනුවෙන් භාණ්ඩ රැගත් ලොරි රථ දිස්ත්‍රික්ක කිහිපයක් වෙත ගමන් කරනු ලැබීය.විපතට පත්වූවන්ට වැඩි වශයෙන් පානීය ජල බෝතල් අවශ්‍යව ඇති අතර සහල්, පරිප්පු, සීනි, තේ කොළ, කිරිපිටි, සෝයාමීට් සැමන් වැනි වියළි ආහාර ද්‍රව්‍යද අවශ්‍යව තිබේ.ඔබේ ආධාර අංක 320 ටී.බී ජයා මාවත, කොළඹ 10 යන ස්ථානයේ පිහිටි “දෙරණ“ ප්‍රධාන කාර්යාල පරිශ්‍රයට භාරදිය හැකි අතර අංක 45/ 06 අල්විස් පෙදෙස, කොළඹ 03 යන ස්ථානයේ පිහිටි “අයිඩියා හෙල්“ ආයතනයට ද ආධාර ලබාදීමට හැකියාව පවතියි.එමෙන්ම මහරගම සිරි වජිරඡ්ඥාන ධර්මායතනයට, ගාල්ල බන්ධනාගාර පරිශ්‍රයට සහ මාතර දිස්ත්‍රික් ලේකම් කාර්යාලයට ඔබගේ වටිනා ආධාර ගෙනවිත් භාරදී මනුසත් දෙරණ ක්‍රියාන්විතය හා දායකවීමට හැකිය.", "URL": "https://sinhala.adaderana.lk/news.php?nid=73678", "Category": null, "Parent URL": null}