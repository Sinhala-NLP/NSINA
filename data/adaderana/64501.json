{"Source": "Adaderana", "Timestamp": "September 28, 2016 01:03 pm", "Headline": "ඡන්ද නාමලේඛනයේ නම නැතිනම් අද රෑ 12 වෙනකම් ඉඩ!", "News Content": "ඡන්ද නාමලේඛන ප්‍රතිශෝධන අභියාචනා කටයුතු වෙනුවෙන් අද මාධ්‍යම රාත්‍රී 12.00 දක්වා මැතිවරණ මහලේකම් කාර්යාලය විවෘතව තැබෙන බව එම කාර්යාලය පවසයි.ඡන්ද නාමලේඛන ප්‍රතිශෝධනයේ කටයුතුවල ප්‍රදර්ශන අවධිය අදින් අවසන් වීමට නියමිත අතර නම නොමැති පුද්ගලයින් අද දිනය තුළ කෙසේ හෝ ඊට නම ඇතුළත් කරගැනීම සඳහා අවශ්‍ය ක්‍රියාමාර්ග ගන්නා ලෙස මැතිවරණ කොමිසම දැනුම් දෙයි.2016 ඡන්ද හිමි නාමලේඛනයට තම නම ඇතුළත් වී ඇත්ද යන්න පිළිබඳ සොයා බැලීම සඳහා ග්‍රාමනිලධාරී කාර්යාලවල සහ ප්‍රාදේශීය ලේකම් කාර්යාලවල අදාළ නාමලේඛන ප්‍රදර්ශනය කර ඇති බව ද එම කොමිසම පවසයි.මීට අමතරව www.slelection.gov.lk යන වෙබ් අඩවියට පිවිසීමෙන් තම නම මෙවර ඡන්ද හිමි නාමලේඛනයට ඇතුළත් කර තිබේ ද යන්න පිළිබඳ සොයා ගැනීමට හැකියාව පවතියි. එසේ තම නම අදාළ නාමලේඛනයේ නොමැති නම් අද දිනය තුළ මැතිවරණ මහලේකම් කාර්යාලය වෙත පැමිණ අවශ්‍ය තොරතුරු ලබා දී නාමලේඛනයට නම ඇතුළත් කරගැනීමට කටයුතු කරන ලෙස මැතිවරණ මහලේකම් කාර්යාලය ජනතාවගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=64501", "Category": null, "Parent URL": null}