{"Source": "Adaderana", "Timestamp": "October 13, 2010 09:01 am", "Headline": "මදුරන්කුලියේ සේවිකාවන් 30 ක් හදිසියේ රෝහලට", "News Content": "මුන්දම , මදුරන්කුලිය ප්‍රදේශයේ ආයතනයක සේවිකාවන් පිරිසක් ආසාත්මිකතාවක් හේතුවෙන් රෝහල් ගත කර තිබේ. හදිසියේ ඇති වූ හිස කරකැවිල්ල හේතුවෙන් සේවිකාවන් 30 දෙනෙකු රෝහල් ගත කර ඇති බව සඳහන් වේ. පුත්තලම මූලික රෝහලට ඇතුළත් කළ සේවිකාවන් කිහිප දෙනෙකු හලාවත මහ රෝහලට මාරුකර යවා තිබේ. මේ වන විටත් එම රෝහලේ සේවිකාවන් 25 දෙනෙකු ප්‍රතිකාර ලබන බව සඳහන් වේ. රසායනික ද්‍රව්‍යයක් ශරීර ගත වීම මෙම අසාත්මිකතාවයට හේතු වී ඇති බව මූලික පරීක්ෂණ වලට අනුව අනාවරණය වී ඇත. ------------------------------------------------", "URL": "https://sinhala.adaderana.lk/news.php?nid=11461", "Category": null, "Parent URL": null}