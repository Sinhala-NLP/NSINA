{"Source": "Adaderana", "Timestamp": "February 19, 2019 02:49 pm", "Headline": "අනවසරෙන් මැණික් ගැරු 4ක් පොලීසියට කොටු වෙයි", "News Content": "බලපත්‍රයක් නොමැතිව පරිසර හානි සිදු කරමින් අනවසරෙන් මැණික් ගරමින් සිටි සිව් දෙනෙක් අද (19) සැකපිට අත්අඩංගුවට ගත් බව බගවන්තලාව පොලිසිය පැවසිය. කාසල්රි ජලාශයට බගවන්තලාව ප්‍රදේශයේ සිට ප්‍රධාන වශයෙන් ජලය ගලා බසිනා කෙසෙල්ගමුඔයේ ඉවුරු කපමින් විශාල පරිසර හානියක් සිදු වන ආකාරයට මෙම ජාවාරම්කරුවන් බගවන්තලාව ටින්සින් ප්‍රදේශයේ මෙම අනවසර මැණික් ගැරිමේ නිරතව සිටි බව පොලිසිය පැවසුවේය. මෙම ජාවාරම්කරුවන් අනවසරෙන් මැණික් ගරමින් සිටින බවට බගවන්තලාව පොලිසිය වෙත ලද තොරතුරක් මත පොලිසිය විසින් වැටලිමක් සිදු කර මෙම සැකකරුවන් අත්අඩංගුවට ගෙන ඇත. අත්අඩංගුවට ගත් සැකකරුවන් බගවන්තලාව සහ බලංගොඩ ප්‍රදේශයේ පදිංචිකරුවන් බවත්, එම සැකකරුවන් පොලිස් ඇප මත මුදා හැර ඇති බව අද දෙරණ වාර්තාකරු පවසයි. එම සැකකරුවන්ට එරෙහිව හැටන් මහෙස්ත්‍රාත් අධිකරණයේ නෛතික පියවර ගැනිමට කටයුතු කරන බව බගවන්තලාව පොලිසිය දන්වා සිටියි.", "URL": "https://sinhala.adaderana.lk/news.php?nid=104616", "Category": null, "Parent URL": null}