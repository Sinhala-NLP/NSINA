{"Source": "Adaderana", "Timestamp": "November 30, 2011 11:05 am", "Headline": " දරුස්මාන්ට පිළිතුරු දෙන්න ත්‍රිවිධ හමුදාවෙන් වාර්තාවක් සූදානම්", "News Content": "දරුස්මාන් වාර්තාවේ ඇතැම් ඡේදවලින් මෙරට හමුදාවන්ට එල්ල කර ඇති චෝදනා සඳහා ත්‍රිවිධ හමුදාවම එක්වී වි‍ශේෂ වාර්තාවක් ලබාදීමට නියමිත බව යුද හමුදාපති ලුතිනන් ජෙනරාල් ජගත් ජයසූරිය මහතා පවසයි. ත්‍රිවිධ හමුදාව විසින් සකස් කළ එම වාර්තාවේ අවසන් සංස්කරණයන් මේ වන විට සිදුකෙරෙමින් පවතින බව යුද හමුදාපතිවරයා සඳහන් ක‍ළේ ය. ඒ අනුව මානුෂීය මෙහෙයුම සමයේ ත්‍රිවිධ හමුදාව මෙහෙයුම්වල නිරත වූ ආකාරය පිළිබඳ ‍නිශ්චිත තොරතුරු අදාළ වාර්තාව හරහා ජාත්‍යන්තර ප්‍රජාව හමු‍වේ තබන බව ජගත් ජයසූරිය මහතා පවසයි. සපුගස්කන්ද ආරක්ෂක සේවා පාසලේ පැවති උත්සවයකට එක්වෙමින් යුදහමුදාපතිවරයා වැඩිදුරටත් කියා සිටියේ ශ්‍රී ලංකා යුද හමුදාව මේ වන විට සුවි‍ශේෂ පරිවර්තනයකට ලක්වෙමින් තිබෙන බවයි.", "URL": "https://sinhala.adaderana.lk/news.php?nid=20360", "Category": null, "Parent URL": null}