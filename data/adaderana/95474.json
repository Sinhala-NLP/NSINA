{"Source": "Adaderana", "Timestamp": "September 3, 2018 03:04 pm", "Headline": "පාර්ලිමේන්තුව කල් තැබීමට කිසිදු උපදෙසක් ලැබිලා නෑ", "News Content": "ලබන 05 සහ 06 යන දිනයන්හි පාර්ලිමේන්තුව කල් තැබීම පිළිබඳව කතානායක කරු ජයසූරිය මහතා වෙත කිසිදු උපදෙසක් ලැබී නොමැති බව කතානායක කාර්යාලය පවසයි. නිවේදනයක් නිකුත් කරමින් එම කාර්යාලය පෙන්වා දෙන්නේ අදාළ දිනයන්හි පාර්ලිමේන්තු කල් තැබීම පිළිබඳව තමා වෙත උපදෙස් ලැබී ඇතැයි කතානායකවරයා පැවසූ බවට පල වන මාධ්‍ය වාර්තා සාවද්‍ය බවයි. ජනාධිපතිවරයා හෝ වෙනත් කිසියම් පාර්ශවයක් විසින් කතානායකවරයාට එවැනි උපදෙස් ලබා දී නොමැති බවත් පක්ෂ නායක රැස්වීමේදී හෝ වෙනත් කිසියම් ස්ථානයකදී එවැනි උපදෙසක් ලැබී ඇති බවට කතානායකවරයා විසින් කිසිදු ප්‍රකාශයක් සිදුකර නොමැති බවත් එම කාර්යාලය සඳහන් කළේය. ඒ අනුව අදාළ දිනයන්හි පාර්ලිමේන්තුව කල් තැබීමේ කිසිදු අව්‍යතාවක් නොමැති බව අවධාරණය කරන බව කතානායක කාර්යාලය සිය නිවේදනයෙන් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=95474", "Category": null, "Parent URL": null}