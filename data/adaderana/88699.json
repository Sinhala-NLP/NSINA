{"Source": "Adaderana", "Timestamp": "May 7, 2018 08:38 pm", "Headline": "අවුරුදු 2ක් තිස්සේ 11 හැවිරිදි සිසුවියට හදි කළ 4කට වෙච්ච දේ", "News Content": "මොණරාගල සියඹලාණ්ඩුව පොලිස් බල ප්‍රදේශයේ පදිංචි එකොළොස් හැවිරිදි පාසල් සිසුවියකට වරින් වර ලිංගික අතවර කළ පුද්ගලයන් සිවුදෙනකු වසර දෙකකට පසු සියඹලාණ්ඩුව පොලීසිය විසින් අත්අඩංගුවට ගෙන තිබේ. දැනට හත වසරේ ඉගෙනුම ලබන මෙම දැරිය සියඹලාණ්ඩුව පොලීසිය වෙත කළ පැමිණිල්ලකට අනුව සැකකරුවන් මෙලෙස අත්අඩංගුවට ගත් බව සියඹලාණ්ඩුව පොලීසිය කියයි. අත්අඩංගුවට ගත් සැකකරුවන් සියඹලාණ්ඩුව ප්‍රදේශයේම පදිංචිකරුවන් පිරිසක් බව පොලීසිය පවසන අතර සැකකරුවන් විසින් මෙම දැරිය පහ වසරේ ඉගෙනුම ලබන කාලයේ අපයෝජනය කර ඇති බවට දැරිය පොලීසියට පවසා තිබේ. මෙම දැරිය සැකකරුවන්ගේ නිවෙස් තුළ සහ විවිධ හේන් ආශ්‍රිතව ඇති වාඩි වලට රැගෙන මෙලෙස ලිංගික අතවර සිදු කර ඇති බවට මූලික පොලිස් පරීක්ෂණ වලින් අනාවරණය වී ඇති අතර සැකකරුවන් සියඹලාණ්ඩුව මහේස්ත්‍රාත් අධිකරණයට ඉදිරිපත් කිරීමට නියමිතය. සියඹලාණ්ඩුව පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=88699", "Category": null, "Parent URL": null}