{"Source": "Adaderana", "Timestamp": "December 24, 2010 10:44 am", "Headline": "කෑගල්ලේ විදුලි බලාගාර 4 ක වැඩ නවතයි", "News Content": "කෑගල්ල දිස්ත්‍රික්කයේ ක්‍රියාත්මක විදුලි බලාගාර 4ක කටයුතු වහා අත්හිටුවීමට කෑගල්ල දිස්ත්‍රික් සම්බන්ධීකරණ කමිටුව තීරණය කර තිබේ. සබරගමු පළාත් ප්‍රධාන අමාත්‍ය මහීපාල ‍හේරත් සහ විදුලි සංදේශ අමාත්‍ය රංජිත් සියඹලාපිටිය යන මහත්වරුන්ගේ ප්‍රධානත්වයෙන් කෑගල්ල දිස්ත්‍රික් සම්බන්ධීකරණ කමිටුව ඊයේ(23) රැස්වීමෙන් පසු මෙම තීරණය ගෙන ඇති බව සඳහන්ය. ඒ අනුව යටියන්තොට මැතිවරණ කොට්ඨාශයේ අමනාවල, බෙරන්නාව, මලල්පොල සහ මොරන්තොට ලාහුපන පෞද්ගලික විදුලි බලාගාර ඉදිකිරීමේ කටයුතු තාවකාලිකව අත්හිටුවා ඇත. එම බලාගාර ඉදිකිරීමේ දී පාරිසරික සාධක සැලකිල්ලට නොගැනීම ඇතුළු කරුණු කිහිපයක් සම්බන්ධයෙන් ජනතා වි‍රෝධය මතුවීම හේතුවෙන් මෙම තීරණය ගෙන ඇති බව සඳහන්ය.", "URL": "https://sinhala.adaderana.lk/news.php?nid=13059", "Category": null, "Parent URL": null}