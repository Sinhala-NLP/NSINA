{"Source": "Adaderana", "Timestamp": "March 1, 2019 11:23 am", "Headline": "ඛනිජ තෙල් සංස්ථාවේ පහරදීම-අර්ජුනට එරෙහි නීතිමය තීරණ ගන්න අධිකරණය නීතිපතිට කල්දෙයි", "News Content": "ඛනිජ තෙල් සංස්ථා මූලස්ථානයේ ඇතිවූ ගැටුම්කාරී සිද්ධියේදී පුද්ගලයකුට පහරදීමේ සිද්ධියට අදාලව අර්ජුන රණතුංග අමාත්‍යවරයා සම්බන්ධයෙන් ගන්නා නීතිමය ක්‍රියාමාර්ගය තීරණය කිරීම සඳහා කොළඹ මහේස්ත්‍රාත් අධිකරණය නීතිපතිවරයාට කල් ලබාදී තිබේ. පැමිණිල්ල අද (01) කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවනු ලැබුවේය. එහිදී සිද්ධිය සම්බන්ධයෙන් ඇප මත මුදාහැර සිටින අර්ජුන රණතුංග අමාත්‍යවරයා අධිකරණය හමුවේ පෙනී සිටි බව අද දෙරණ වාර්තාකරු පැවසුවේය. නඩුව ලබන අප්‍රේල් මස 25 වනදා යලි කැඳවීමට නියෝග කළ මහේස්ත්‍රාත්වරිය එදිනට නීතිපතිවරයාගේ උපදෙස් කුමක්ද යන්න පිළිබඳව අධිකරණය දැනුම්වත් කරන ලෙස කොළඹ අපරාධ කොට්ඨාශයට නියෝග කර තිබේ.", "URL": "https://sinhala.adaderana.lk/news.php?nid=105264", "Category": null, "Parent URL": null}