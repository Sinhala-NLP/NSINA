{"Source": "Adaderana", "Timestamp": "June 9, 2018 07:22 pm", "Headline": "සයිටම් හිටපු CEO සමීර සේනාරත්න ජුනි 14 දක්වා රිමාන්ඩ්", "News Content": "‍සයිටම් ආයතනයේ හිටපු ප්‍රධාන විධායක නිලධාරී වෛද්‍ය සමීර සේනාරත්න මහතා රක්ෂිත බන්ධනාගාර ගත කර තිබේ. ඊයේ (09) පස්වරුවේ කඩුවෙල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 14 වන දින දක්වා ඔහු රක්ෂිත බන්ධනාගාරයේ තැබීමටයි කඩුවෙල මහේස්ත්රාවත්වරයා නියෝග කර ඇත්තේ. ව්‍යාජ පැමිණිල්ලක් ඉදිරිපත් කිරීම, ව්‍යාජ ප්‍රකාශ ලබාදීම සහ කුමන්ත්‍රණය යන චෝදනා යටතේ මෙන්ම ගිනි අවි ආඥා පනත යටතේ අපරාධ පරීක්ෂණ දෙපාර්තමේන්තුව විසින් සැකකරු අත්අඩංගුවට ගෙන තිබිණි. පසුගිය වසරේ පෙබරවාරි 06 වැනිදා සයිටම් ආයතනය ආසන්නයේ දී වෛද්‍ය සමීර සේනාරත්න මහතා ගමන්ගත් මෝටර් රථයට වෙඩි ප්‍රහාරයක් එල්ල වී ඇති බවට පැමිණිල්ලක් සිදුකර තිබුණ ද එය ඔහු විසින්ම සිතා මතා සිදුකළ එකක් බව පසුව අනාවරණය වී තිබේ.", "URL": "https://sinhala.adaderana.lk/news.php?nid=90632", "Category": null, "Parent URL": null}