{"Source": "Adaderana", "Timestamp": "February 2, 2017 03:52 pm", "Headline": "උත්තර් ප්‍රදේශ්හි ගොඩනැගිල්ලක් කඩා වැටී 5ක් මරු දකියි", "News Content": "ඉන්දියාවේ උත්තර් ප්‍රදේශ් ප්‍රාන්තයේ කාන්පූර් ප්‍රදේශයේ මහල් ගොඩනැගිල්ලක් කඩා වැටීමෙන් සිදුවූ අනතුරකින් පුද්ගලයින් පස් දෙනෙකු මියගොස් තිබේ. ඉදිකිරීම් අවසන් නොවූ මහල් 06කින් සමන්විත ගොඩනැගිල්ලක් ඊයේ(1) පස්වරුවේ මෙලෙස කඩා වැටි ඇති අතර පුද්ගලයින් 30 දෙනෙකු පමණ මේ වන විටත් සුන්බුන් අතර සිර වී සිටින බව ඉන්දීය මාධ්‍ය වාර්තා කළේය.ඒ අනුව ඔවුන් බේරා ගැනීම සඳහා සහන සේවකයින් කටයුතුකරමින් සිටින බව ද සඳහන්වේ.සුන්බුන් අතර සිරවී සිටි වයස අවුරුදු 03ක දැරියක් පැය 12කට පමණ පසු නිරුපද්‍රිතව බේරාගැනීමට ද සහන සේවකයින් සමත්ව තිබේ.අදාළ ගොඩනැගිල්ල නිසි ප්‍රමිතියට ඉදි කර නොමැති බවට නිරීක්ෂණය වීම හේතුවෙන් එහි ඉදිකිරීම් කටයුතු නතර කරන ලෙස එහි හිමිකරු වෙත මීට පෙර දැනුම් දි තිබූ බව ද ඉන්දිය මාධ්‍ය වාර්තා කලා.", "URL": "https://sinhala.adaderana.lk/news.php?nid=69008", "Category": null, "Parent URL": null}