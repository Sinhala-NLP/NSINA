{"Source": "Adaderana", "Timestamp": "December 2, 2012 09:51 am", "Headline": "අම්ලා ඔස්ට්‍රේලියාවට හිසරදයක් වෙයි", "News Content": "ඕස්ටේ‍්‍රලියානු කණ්ඩායම හා දකුණු අපි‍්‍රකාව අතර පර්ත්හිදී පැවත්වෙන තෙවැනි ටෙස්ට් තරගයේ තෙවැනි දිනය අදයි. ඊයේ (01) තරගය නතර කරන විට දකුණු අප‍්‍රිකානු කණ්ඩායම දෙවන ඉනිම වෙනුවෙන් කඩුලූ 2ක් දැවී ලකුණු 230 ක් ලබාගෙන සිටි අතර එහිදී හෂීම් අම්ලා නොදැවී ලකුණු 99ක් ලබාගෙන කඩු‍ල්ලේ රැඳි සිටියේය. අද තරගය ආරම්භ කිරීමෙන් පසු හෂීම් අම්ලා ශතකය වාර්තා කළ අතර ඔහු මීට ටික වේලාවකට පෙර නොදැවී ලබාගෙන තිබු ලකුණු සංඛ්‍යාව 147කි. දකුණු අප්‍රිකානු කණ්ඩායමේ ලකුණු පුවරුව ඒ වන විට කඩුලු 3ට 311ක් ලෙස සටහන් විය. ඕස්ටේ‍්‍රලියාව පළමු ඉනිම සදහා සියලූදෙනා දැවී 163 ක් ලබාගත්තේය. එහිදී මැතිව් වේඩ් ලකුණු 68, ජෝන් හේස්ටින්ග්ස් ලකුණු 32ක් ලබාගත් අතර පන්දු යැවීමේදී ඩේල් ස්ටයින් ලකුණු 40ට කඩුලු 4ක් බිඳ දමන ලදී. මෙම තරගාවලියේ පළමු තරග 2ක ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=29649", "Category": null, "Parent URL": null}