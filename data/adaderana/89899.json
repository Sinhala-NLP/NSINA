{"Source": "Adaderana", "Timestamp": "May 27, 2018 12:55 pm", "Headline": "අයහපත් කාලගුණයෙන් දිස්ත්‍රික්ක 20කට බලපෑම්-23ක් මරුට", "News Content": "දිවයිනේ දිස්ත්‍රික්ක 20කට බලපා ඇති අයහපත් කාලගුණ තත්ත්වය හේතුවෙන් සිදුවූ අනතුරුවලින් මියගිය පුද්ගලයින් සංඛ්‍යාව 23 දක්වා ඉහළ ගොස් තිබේ. ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ මේ වන විට පුද්ගලයින් 55,000කට වැඩි පිරිසක් ආරක්ෂිත ස්ථානවල රඳවා සිටින බවයි. පසුගිය 16 වන දින සිට මේ දක්වා ඇද හැලුණු අධික වර්ෂාවත් සමඟ දිවයිනේ දිස්ත්‍රික්ක 20කට බලපෑම් එල්ල වුණි. කෙසේවෙතත් අද දිනයේ සිට වැසි තත්ත්වයේ අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=89899", "Category": null, "Parent URL": null}