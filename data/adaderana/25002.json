{"Source": "Adaderana", "Timestamp": "June 13, 2012 05:14 pm", "Headline": "150,000  ක් වටිනා හෙරොයින් සමඟ දෙදෙනෙක් මාට්ටු", "News Content": "හෙරොයින් ජාවාරමේ නිරතව සිටි පුද්ගලයින් දෙදෙනෙකු පෑලියගොඩ, වරාගොඩ ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථානයේ නිලධාරීන්ට ලැබුණු ‍තොරතුරකට අනුව සිදුකළ වැටලීමක දී මොවුන් අත්අඩංගුවට ගත් බව සඳහන්ය. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 20 යි මිලිග්‍රෑම් 100 ක ප්‍රමාණයක් පොලිස් විශේෂ කාර්යය බලකා භාරයට ගෙන ඇති අතර එහි වටිනාකම රුපියල් 150,000 ට අධික බව වාර්තා වේ. අත්අඩංගුවට ගත් ජාවාරම්කරුවන් දෙදෙ‍නා සහ හෙරොයින් තොගය වැඩිදුර විමර්ශන කටයුතු සඳහා මත්ද්‍රව්‍ය නාශක කාර්යාංශයට භාරදී ඇත.", "URL": "https://sinhala.adaderana.lk/news.php?nid=25002", "Category": null, "Parent URL": null}