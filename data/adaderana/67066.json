{"Source": "Adaderana", "Timestamp": "December 16, 2016 08:31 am", "Headline": "ජනපතිගෙන් මැලේසියානු ආයෝජකයින්ට ආරාධනා", "News Content": "ශ්‍රී ලංකාවට පැමිණ නොබියව ආයෝජනය කරන්නැයි ජනාධිපති මෛත්‍රීපාල සිරිසේන මහතා මැලේසියානු ව්‍යාපාරික ප්‍රජාවට ආරාධනා කර තිබේ.ඉදිරි වසර තුන ශ්‍රී ලංකාවේ සංවර්ධන වර්ෂ ලෙස නම් කර තිබෙන අතර ආයෝජකයින්ට අවශ්‍ය සියලු පහසුකම් සලසාදීමට රජය සූදානම් බව ජනාධිපතිවරයා ප්‍රකාශ කර ඇත.මැලේසියාවේ ක්වාලාලාම්පුර් නුවරදී පැවැති ශ්‍රී ලංකා - මැලේසියා ව්‍යාපාරික සමුළුව අමතමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර ඇති බව ජනාධිපති මාධ්‍ය අංශය පවසයි.ශ්‍රී ලංකාවේ සහ මැලේසියාවේ ආයෝජන මණ්ඩල, අපනයන සංවර්ධන මණ්ඩල සහ මහ කොමසාරිස් කාර්යාලය එක්ව සමුළුව සංවිධානය කර තිබුණි.එහිදී ආයෝජන හා වෙළඳ අවස්ථා තවදුරටත් පුළුල් කර ගැනිම සහ නව ප්‍රවේශයන් ඇති කර ගැනිම පිළිබඳ සාකච්ඡා වී ඇති අතර ඉදිරියේදී ඒ පිළීබඳ එකඟතාවන් රැසකට එළඹිමට නියමිතය.", "URL": "https://sinhala.adaderana.lk/news.php?nid=67066", "Category": null, "Parent URL": null}