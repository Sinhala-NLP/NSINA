{"Source": "Adaderana", "Timestamp": "July 25, 2015 12:59 pm", "Headline": "ජනපති මාලදිවයිනට යයි ", "News Content": "ජනාධිපති මෛත්‍රිපාල සිරිසේන මහතා මාලදිවයිනේ රාජ්‍යයේ සංචාරයක නිරත විමට නියමිතව තිබේ.මාලදිවයින් 50 වන නිදහස් සැමරීමේ උත්සවයට සහභාගිවීම සඳහා ජනාධිපතිවරයා මෙලෙස එරට සංචාරයක නිරත වන බව ජනාධිපති මාධ්‍ය අංශය සඳහන් කළේය.ජනාධිපතිවරයා සමග මුදල් අමාත්‍ය රවි කරුණානායක මහතා ඇතුළු රජයේ ඉහළ පෙලේ නිලධාරින් පිරිසක් ද මෙම සංචාරයට එක්වනු ඇත.එමෙන්ම හෙට පස්වරුවේ ජනාධිපති මෛත්‍රිපාල සිරිසේන මහතා පිළිගැනිමේ උත්සවයක් ද මාලදිවයින් රජය විසින් සංවිධානය කර තිබේ.මේ අතර 1965 වසරේ ඇරඹි ශ්‍රී ලංකා මාලදිවයින් රාජ්‍යතාන්ත්‍රික සබඳතාවලට හෙටට 50 වසරක් සැපිරීම ද විශේෂත්වයකි.මාලදිවයින් නිදහස් උත්සවයට සහභාගීවිමෙන් අනතුරුව ජනාධිපතිවරයා ඇතුළු දූත පිරිස අනින්දා උදැසන දිවයිනට පැමිණිමට නියමිතය.", "URL": "https://sinhala.adaderana.lk/news.php?nid=52841", "Category": null, "Parent URL": null}