{"Source": "Adaderana", "Timestamp": "December 7, 2016 08:19 am", "Headline": "  තර්ජනවලට මුහුණ දෙන්න සූදානම් විය යුතුයි", "News Content": "නුදුරේදී ඇතිවිය හැකි සාගරික තර්ජන වලට මුහුණ දීම සඳහා අද සිටම සූදානම් වීම අත්‍යවශ්‍ය බව නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා පවසයි.වර්තමානය වන විට නාවික ක්ෂේත්‍රය බලය ව්‍යාප්ත කිරීමේ වේදිකාවක් බවට පත්ව ඇති බව නාවික හමුදාපතිවරයා පෙන්වා දෙයි.සපුගස්කන්ද ආරක්ෂක සේවා මාණ්ඩලික විද්‍යාලයේ දේශනයකට එක්වෙමන් නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා මේ අදහස් පළ කළේය.සාගරික ක්ෂේත්‍රයේ කටයුතු කෙරෙහි අන් කවරදාකටත් වඩා වර්තමානයේ වැඩි නැඹුරුතාවක් දක්නට ඇති බව ඔහු පවසයි.එහි ප්‍රතිඵලයක් ලෙස ලොව නාවික හමුදාවන් බලය ව්‍යාප්ත කිරීමේ පාර්ශවකරුවන් බවට පත්ව ඇති අතර එවැනි පසුබිමක් තුළ ක්‍රියාකාරී සැළැස්මක් තුළින් සාගරික ආරක්ෂාව තහවුරු කිරීම වැදගත් බව නාවික හමුදාපති රවීන්ද්‍ර විජේගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=66797", "Category": null, "Parent URL": null}