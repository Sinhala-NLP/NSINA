{"Source": "Adaderana", "Timestamp": "February 18, 2010 08:09 am", "Headline": "ෆොන්සේකා සිවිල් අධිකරණයකට ගෙන ආ යුතුයි", "News Content": "හමුදා අත්අඩංගුවේ සිටින විශ්‍රාමික ජෙනරාල් සරත් ෆොන්සේකා මහතා සිවිල් අධිකරණයක් හමුවට ඉදිරිපත් කළ යුතු බව බ්‍රිතාන්‍ය කන්සවේටිව් පක්ෂයේ පාර්ලිමේන්තු මන්ත්‍රී ලියම් ෆොක්ස් මහතා පවසයි. මෙරට පෞද්ගලික සංචාරයක නිරතව සිටින ඒ මහතා ඊයේ කොළඹ පැවති මාධ්‍ය හමුවකට එක්වෙමින් මේ බව සඳහන් කළේය. ශ්‍රී ලංකාවේ නීතිය පිළිබඳව ජාත්‍යන්තර වශයෙන් විශ්වාසයක් දිනාගැනීම සඳහා මෙම පියවර ගත යුතු බව ඒ මහතා සඳහන් කළේය.", "URL": "https://sinhala.adaderana.lk/news.php?nid=6769", "Category": null, "Parent URL": null}