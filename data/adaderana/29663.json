{"Source": "Adaderana", "Timestamp": "December 2, 2012 05:23 pm", "Headline": "වාහන අමතර කොටස් අලෙවි ජාවාරමක් ‍", "News Content": "වාහන කොටස් තොගයක් නීති විරෝධී ලෙස ප්‍රවාහනය කරමින් සිටි පුද්ගලයින් 4දෙනෙකු මුලතිව්, සෙල්වපුරම් ප්‍රදේශයේ දී අත්අඩංගුවට ගෙන තිබේ. මුලතිව්, පොලිස් විශේෂ කාර්යය බලකා කඳවුරේ නිලධාරීන්ට ලද තොරතුරකට අනුව අදාළ වැටලීම සිදුකර ඇති බව සඳහන්ය. වැටලීමේදී යතුරු පැදි කිහිපයක් සහ වාහනවල කොටස් තොගයක් සිය භාරයට ගත් බව පොලිස් විශේෂ කාර්යය බලකාය සඳහන් කළේය. සැකකරුවන් වැඩිදුර විමර්ශන කටයුතු සඳහා මුලතිව් පොලිස් ස්ථානයට භාරදී තිබේ.", "URL": "https://sinhala.adaderana.lk/news.php?nid=29663", "Category": null, "Parent URL": null}