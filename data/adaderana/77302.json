{"Source": "Adaderana", "Timestamp": "September 8, 2017 04:09 pm", "Headline": "ඉන්දීය හොකී කණ්ඩායම්වල  පුහුණුකරුවන් වෙනස්වේ", "News Content": "ඉන්දියාවේ පිරිමි ඡ්‍යෙෂ්ඨ හොකී කණ්ඩායමේ පුහුණුකාර ධුරයට වෝල්ටෙරස් මාර්ජින් පත් කර තිබේ. කාන්තා කණිෂ්ඨ හොකී කණ්ඩායමේ පුහුණුකරු ලෙස ඔහු මීට පෙර කටයුතු කළේය. එම පත් කිරීමත් සමඟ කාන්තා කණිෂ්ඨ හොකී කණ්ඩායමේ පුහුණුකාර ධුරයට හරේන්ද්ර් සිංග් පත් කර තිබේ. ඉන්දීය ක්‍රීඩා අමාත්‍යවරයා සිය ට්විටර් ගිණුමේ අදාල තීරණ නිළ වශයෙන් ප්‍රකාශයට පත් කර ඇති බව විදෙස් මාධ්‍ය වාර්තා කළේය. 2020 වසරේ ජපානයේ ටෝකියෝ නුවර පැවැත්වෙන ඔලිම්පික් තරඟාවලිය දක්වා මෙම පත් කිරීම් බල පැවැත්වෙන බව සඳහන්ය.", "URL": "https://sinhala.adaderana.lk/news.php?nid=77302", "Category": null, "Parent URL": null}