{"Source": "Adaderana", "Timestamp": "April 29, 2012 08:31 am", "Headline": " ඔළුවෙ ගාන ජෙල් ආහාරයට අරන් මත්වෙලා", "News Content": "හිස කෙස් අලංකරණය සඳහා යොදා ගන්නා ජෙල් වර්ග පාසල් ශිෂ්‍ය ශිෂ්‍යාවන් විසින් මත්ද්‍රව්‍යක් ලෙස යොදා ගැනීමේ ප්‍රවණතාවක් දක්නට ලැබෙන බව සෞඛ්‍ය අංශ පවසයි. මේ සම්බන්ධයෙන් අද දෙරණට අදහස් දැක්වු ළමා රෝග විශේෂඥ වෛද්‍ය දීපාල් පෙරේරා මහතා කියා සිටියේ වයස අවුරුදු 12ත් 15ත් ළමුන් මධ්‍යසාර අඩංගු ජෙල් වර්ග මත්ද්‍රව්‍යක් ලෙස යොදා ගැනීමේ ප්‍රවණතාවක් දක්නට ලැබෙන බවයි. මෙම ජෙල් වර්ගය ආහාරයට ගැනීමෙන් පසු සමහර සිසුන් වමනය දාන බවත්,තවත් සමහරුන් නිදිමත ස්වරූපයකින් සිටින බවත් හෙතෙම පෙන්වා දුන්නේය. මෙම තත්ත්වය ඇබ්බැහිවීමක් දක්වා වර්ධනය විය හැකි බැවින් මව් පියන් මේ සම්බන්ධයෙන් වැඩි අවධානයක් යොමු කළ යුතු බව ළමා රෝග විශේෂඥ වෛද්‍ය දීපාල් පෙරේරා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23877", "Category": null, "Parent URL": null}