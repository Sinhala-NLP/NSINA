{"Source": "Adaderana", "Timestamp": "October 22, 2017 11:03 am", "Headline": " නව ව්‍යවස්ථාවට ශ්‍රීලනිපයට එකඟවිය නොහැකියි ", "News Content": "ඒකීයත්වය සහ බුද්ධ ශාසනයට ලබාදී ඇති ස්ථානය සම්බන්ධයෙන් නව ආණ්ඩුක්‍රම ව්‍යවස්ථාව සඳහා ශ්‍රී ලංකා නිදහස් පක්ෂයට එකඟවිය නොහැකි බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. ඔහු පෙන්වා දෙන්නේ රාජ්‍ය නොවන සංවිධානවලට අවශ්‍ය පරිදි රටේ ව්‍යවස්ථාව වෙනස් කිරීමට කිසිවිටකත් ඉඩනොදෙන බවට ජනාධිපතිවරයාද අවධාරණය කර ඇති බවයි. මේ අතර අමාත්‍ය විජිත් විජයමුණි ද සොයිසා මහතා ප්‍රකාශ කළේ සම්මුතිවාදී ආණ්ඩුවට මැතිවරණ පොරොන්දුවට අනුව කටයුතු කිරීමට ජනබලයක් ලබා දී ඇති බවයි. එහෙත් අමාත්‍ය එස්.බී.දිසානායක මහතා කුරුණෑගල පැවති උත්සවයකදී ප්‍රකාශ කළේ ශ්‍රී ලංකා නිදහස් පක්ෂය නව ආණ්ඩුක්‍රම ව්‍යවස්ථාවක් සම්බන්ධයෙන් ජනවරමක් ලබා නොමැති බවයි.", "URL": "https://sinhala.adaderana.lk/news.php?nid=78992", "Category": null, "Parent URL": null}