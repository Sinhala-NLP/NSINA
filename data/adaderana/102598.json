{"Source": "Adaderana", "Timestamp": "January 18, 2019 01:24 pm", "Headline": "හිරේ ඉන්න පුතාට කුඩු ඇද්ද පියාත් මාට්ටු", "News Content": "බිබිල මැදගම පොලීසිය විසින් අත්අඩංගුවට ගත් තරුණයෙකු හට හෙරොයින් මිලිග්‍රෑම් 25ක් සමඟ රාත්‍රී ආහාර ලබා දීමට පැමිණි පියෙක් අත්අඩංගුවට ගෙන තිබේ. අත්අඩංගුවේ සිටි මෙම තරුණයාට ඊයේ(17) පස්වරුවේ පියා විසින් රාත්‍රී ආහාර ලබා දීමට පොලීසිය වෙත ගොස් ඇත. පසුව පොලීසියට ඇතිවූ සැකයක් මත මෙම ආහාර පරීක්ෂාවට ලක්කිරීමේදී එහි සගවා තිබූ හෙරොයින් මිලිග්රෑම් 25 ක් සොයා ගැනීමට හැකිව තිබේ. අනතුරුව 67 හැවිරිදි පියාද පොලීසිය විසින් අත්අඩංගුවට ගෙන ඇති බව අද දෙරණ වාර්තාතරු පැවසීය. සිද්ධිය සම්බන්ධයෙන් මැදගම පොලීසිය වැඩිදුර විමර්ශන සිදු කරන අතර අදාළ සැකකරුවන් දෙදෙනා අද(18) බිබිල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=102598", "Category": null, "Parent URL": null}