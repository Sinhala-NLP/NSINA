{"Source": "Adaderana", "Timestamp": "February 1, 2019 01:19 pm", "Headline": "ගත වූ දවස් දෙකට රේගුවේ පාඩුව කෝටි 600යි", "News Content": "රේගුවේ අධ්‍යක්ෂක ජෙනරාල්වරිය ඉවත් කිරීමට ප්‍රධානම හේතුව වූයේ එතුමිය සොරකම් වලට විරුද්ධව නැඟී සිටි නිසා බව පාර්ලිමේන්තු මන්ත්‍රී ඩී.වී චානක මහතා පැවසීය. අද(01) නෙළුම් මාවතේ පැවති මාධ්‍ය හමුවකදී ඒ මහතා ‍මේ බව පැවසීය. වැඩවර්ජනය තුළින් පමණක් කෝටි 600ක් දින දෙක ඇතුලත පාඩු වී ඇති බවත් සාකච්ඡා කරමින් නිවැරදි විසඳුම් ලබා දුන්නේ නම් එම මුදල ඉතිරි කර ගැනීමට හැකියාව තිබූ බව ඔහු පැවසීය. රටේ සේනා දළඹුවාගෙන් හානි සිදු වූ එම කණ්ඩායමට සහන ලබා දීමට මෙන්ම වන්දි ලබා දීමට වැය කලේ කෝටි 25ක මුදලක් බවත් පැවසූ මන්ත්‍රීවරයා ප්‍රකාශ කලේ මෙම දවස් දෙකට පමණක් රේගුවේ පාඩුව පමණක් කෝටි 600ක් වන බවයි. එසේම රජය වගකිව යුතු බවත් මෙම ප්‍රශ්න සාකච්ඡා කරමින් විසඳා ගත්තේ නැති නම් රටේ ආර්ථිකය තවදුරටත් පහලට යෑමක් සිදු වන බවත් ඔහු ප්‍රකාශ කලේය. පාර්ලිමේන්තු මන්ත්‍රී කණක හේරත් මහතාද මෙම මාධ්‍ය හමුව ඇමතීය.", "URL": "https://sinhala.adaderana.lk/news.php?nid=103513", "Category": null, "Parent URL": null}