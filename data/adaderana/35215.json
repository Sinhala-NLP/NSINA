{"Source": "Adaderana", "Timestamp": "June 24, 2013 05:52 pm", "Headline": "බාල තෙල් නැවක් හරවා යවයි", "News Content": "මෙරටට ගෙන්වු ප්‍රමිතියෙන් තොර ඩීසල් මෙට්‍රික් ටොන් 40,000ක් ප්‍රතික්ෂේප කර තිබේ. ඩුබායි සිට පසුගිය 22 වැනිදා කොළඹ වරායට රැගෙන ආ නෞකාවක තිබු ඩීසල් තොගයක් පරීක්ෂණවලට භාජනය කළ බව ලංකා ඛනිජ තෙල් නීතිගත සංස්ථාවේ වාණිජ කළමනාකරු ඒ.පි.සමරවීර මහතා ප්‍රකාශ කළේය. එහිදී ඉන්ධනවල ජලය සම්බන්ධයෙන් වු පරීක්ෂණ මගින් එම ඩීසල් තොගය ප්‍රමිතියෙන් තොර බවට හඳුනාගෙන ඇත. ඒ අනුව අදාළ සමාගම එම තෙල් තොගය භාර ගැනීමට කැමැත්ත පල කර ඇති අතර ඒ වෙනුවට ප්‍රමිතියෙන් යුත් වෙනත් තෙල් තොගයක් ලබාදීමට එකඟතාව පල කර ඇති බව සමරවීර මහතා ප්‍රකාශ කළේය. මේ හේතුවෙන් මෙරට තුළ ඩීසල් හිඟයක් ඇති නොවන බව වාණිජ කළමනාකාරවරයා පැවසුවේය.", "URL": "https://sinhala.adaderana.lk/news.php?nid=35215", "Category": null, "Parent URL": null}