{"Source": "Adaderana", "Timestamp": "October 19, 2018 11:29 am", "Headline": "ඔබ කෝට්ටේ මහ නගර සභා බල ප්‍රදේශයේ ද?", "News Content": "අද(19) මධ්‍යහන 12 සිට හෙට(20)අළුයම 5 දක්වා පැය 17 ක කාලයක් සඳහා කෝට්ටේ මහ නගර සභා බල ප්‍රදේශය ඇතුළු තවත් ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය නිවේදනය කරයි. අඹතලේ සිට ජුබිලි ජල තටාකයට ජලය සැපයෙන ප්‍රධාන නළ මාර්ගයේ හදිසි අලුත් වැඩියාවක් හේතුවෙන් මෙම ජල කප්පාදුව සිදු කරනු ලබයි. මේ අතර, කොළඹ 05, කොළඹ 07 හා කොළඹ 08 යන ප්‍රදේශවල ද මෙම ජලකප්පාදුව සිදු කරයි. මීට අමතරව මහරගම,බොරලැස්ගමුව නගර සභා බල ප්‍රදේශ සහ කොළඹ 06 යන ප්‍රදේශවලට අඩු පීඩනයක් යටතේ ජලය සැපයෙන බව ද එම මණ්ඩලය නිවේදනය කරයි.", "URL": "https://sinhala.adaderana.lk/news.php?nid=97911", "Category": null, "Parent URL": null}