{"Source": "Adaderana", "Timestamp": "November 29, 2016 01:01 pm", "Headline": " GMOA විධායක සභාව අද රැස්වෙයි ", "News Content": "අයවැය යෝජනා තුළින් රාජ්‍ය සේවයේ මතුකර ඇති ගැටළුකාරී තත්ත්වයන්ට විරෝධය පළ කිරීම සඳහා ගනු ලබන ඉදිරි ක්‍රියාමාර්ග පිළිබඳව අද දිනයේ තීරණය කරන බව රජයේ වෛද්‍ය නිලධාරීන්ගේ සංගමය පවසයි.එම සංගමය ප්‍රකාශකර සිටියේ අද (29) දිනයේ විධායක සභාව රැස්වී එම තීන්දු තීරණ ගැනීමට නියමිත බවයි.එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා සඳහන් කළේ අද පස්වරු 2ට විධායක සභාව රැස්වන බවයි.මේ වන විටත් ඌව පළාතේ සහ වයඹ පළාතේ සියලුම වෛද්‍යවරු පෞද්ගලික වෛද්‍ය සේවාවලින් ඉවත්ව වෘත්තීය සමිති ක්‍රියාමාර්ගයකට අවතීර්ණ වී සිටින බව වාර්තා වෙයි.", "URL": "https://sinhala.adaderana.lk/news.php?nid=66532", "Category": null, "Parent URL": null}