{"Source": "Adaderana", "Timestamp": "January 12, 2014 05:43 pm", "Headline": " උතුරු - නැගෙනහිර ජනතා ගැටලු විසඳීමට පාර්ලිමේන්තු තේරීම් කාරක සභාවක් පත්කරනවා", "News Content": "උතුරු නැගෙනහිර දමිළ ජනතාවගේ ගැටලු විසඳීම සඳහා පාර්ලිමේන්තු තේරීම් සභාවක් පත්කර ජනතා සුභ සිද්ධිය උදෙසා යෝජනා ක්‍රියාත්මක කරන බව අග්‍රාමාත්‍ය දි.මු ජයරත්න මහතා පවසයි. ජනාධිපති මහින්ද රාජපක්ෂ මහතාගේ උපදෙස් පරිදි මෙම කාරක සභාව ක්‍රියාත්මක වන බව අගමැතිවරයා කියයි. 30 වසරක් පුරා පැවති ත්‍රස්තවාදයෙන් අනතුරුව සදාකාලික නිදහස උරුම වු ජනතාවගේ සමාජමය ගැටලු විසඳීම රජයේ යුතුකමක් බව අග්‍රාමාත්‍ය දි.මු ජයරත්න මහතා පවසයි. යාපනය ප්‍ර‍දේශයේ පැවති එළඹෙන තෛපෝංගල් උත්සවය වෙනුවෙන් නව මුද්දර දෙකක් හා මුල්දින කවරයක් නිකුත් කිරීමේ උත්සවයකට සහභාගි වෙමින් අගමැතිවරයා මේ බව පැවසීය. වත්මන් රජය විසින් සියලූම ආගම් සඳහා ඉහළ පිළිගැනීමක් ලබා දී තිබුණද ඇතැම් පිරිස් විසින් වැරදි මත නිර්මාණය කර ජාතිවාදි අර්බුද ඇති කිරීමට උත්සහ දරමින් සිටින බව අගමැතිවරයා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=40303", "Category": null, "Parent URL": null}