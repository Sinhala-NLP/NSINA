{"Source": "Adaderana", "Timestamp": "July 20, 2018 10:36 am", "Headline": " ඇස් පේන් නැති කන් ඇහෙන් නැති සද්ධන්තයෙක්ගෙන් කරදර ගොඩක්", "News Content": "හොරොව්පතාන ප්‍රදේශයේ දින 04ක් පුරා රැදී සිටින ඇස් නොපෙනෙන වන අලියෙකු ප්‍රදේශයේ වගාබිම්වලට හානි කරන බවට ප්‍රදේශවාසීන් චෝදනා කරයි. වනජීවී නිලධාරීන් සඳහන් කළේ එම අලියාගේ කන් ඇසීමේ දුර්වලතාවක්ද පවතින බවයි. හොරොව්පතාන පරගහඋල්පත ප්‍රදේශයේ කුඹුරුයායකට මෙලෙස මෙම අලියා පැමිණ තිබේ. වනජීවී දෙපාර්තමේන්තු නිලධාරීන් සඳහන් කළේ අලියා අවුරුදු 50ක් පමණ වයස වන බවයි. දින 04ක පමණ සිට මෙම වන අලියා ගම්මානයේ වගාවන්ට හානි කරමින් රැදී සිටින බවට ප්‍රදේශවාසීන් චෝදනා කරයි. අප වාර්තාකරු සඳහන් කළේ වනජීවී දෙපාර්තමේන්තු නිලධාරීන් මෙම ස්ථානයේ රැදී සිටිමින් අවශ්‍ය කටයුතු සිදු කළද අලියා පලවා හැරීමට හෝ වෙනත් ස්ථානයකට රැගෙනයාමට මෙතෙක් පියවර ගෙන නොමැති බවයි. මේ අතර අනුරාධපුර යුද හමුදා කදවුරේ පැවති නව නිපැයුම් ප්‍රදර්ශනයකදී 17වන ශ්‍රී ලංකා සිංහ රෙජිමේන්තුවේ හමුදා නිලධාරියෙකු විසින් වන අලි ගැටලුවට විසදුමක් ලෙසින් නව අලි වැටක ආකෘතියක් නිර්මාණය කර තිබුණි.", "URL": "https://sinhala.adaderana.lk/news.php?nid=92890", "Category": null, "Parent URL": null}