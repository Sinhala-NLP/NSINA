{"Source": "Adaderana", "Timestamp": "October 26, 2013 03:06 pm", "Headline": "ඉන්දියාව, ශ්‍රී ලංකාව හා හොංකොං අතර රත්හඳුන් ජාවාරමක්", "News Content": "ඉන්දියාවේ සිට ශ්‍රී ලංකාව හරහා ක්‍රියාත්මක වු රත්හඳුන් ජාවාරමක තොරතුරු හෙළිව තිබේ. රත්හඳුන් තොගයක් සමඟ ඉන්දීය ජාතිකයෙකු ත්‍රිවේන්ද්‍රපුරම් ගුවන් තොටුපළේ දී ඉන්දීය බලධාරීන් අත්අඩංගුවට ගෙන තිබේ. මොහු සතුව තිබී රත්හඳුන් කිලෝග්‍රැම් 45 ක් සොයාගත් බව ඉන්දීය බලධාරීන් පැවසුවේය. අත්අඩංගුවට ගත් සැකකරුගෙන් සිදුකළ වැඩිදුර ප්‍රශ්න කිරීම්වල දී පවසා ඇත්තේ මෙම රත්හඳුන් ඉන්දියාවේ සිට ශ්‍රී ලංකාව හරහා හොංකොං දක්වා රැගෙන යන බවයි. මෙම ජාවාරම දැනට දීර්ඝ කාලයක් තිස්සේ සිදුකරගෙන යන බව ද සිදුකළ විමර්ශන වලදී තොරතුරු හෙළිව ඇත. අත්අඩංගුවට ගත් සැකකරු රාමනාදපුරම් ප්‍රදේශයේ පදිංචිකරුවෙකු වන අතර ඉන්දීය බලධාරීන් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38396", "Category": null, "Parent URL": null}