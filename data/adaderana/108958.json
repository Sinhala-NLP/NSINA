{"Source": "Adaderana", "Timestamp": "April 30, 2019 01:42 pm", "Headline": "සයින්දමරුදු ප්‍රහාරය සඳහා පුද්ගලයින් සහ බෝම්බ ප්‍රවාහනය කළ වෑන් රථය හමුවෙයි", "News Content": "කල්මුණේ, සායින්දමරුදු ප්‍රදේශයේ පිපිරීමට ලක් වූ බෝම්බ සහ පුද්ගලයින් ප්‍රවාහනය කළ බවට සැකකරන වෑන් රථයක් කැකිරාව පොලිස්බල ප්‍රදේශයේ ඉහළපුලියන්කුලම ප්‍රදේශයේ නිවසක සඟවා තිබියදී පොලිසිය අත්අඩංගුවට ගෙන තිබේ. අදාළ වෑන් රථය අද(30) අදාළ වෑන් රථ මරදන්කඩවල, ඉහළ පුලියම්කුලම ප්‍රදේශයේදී පොලිස් බාරයට ගෙන ඇති බව වාර්තා වෙයි. මේ අතර 250-5680 අංක දරණ වෑන් රථය සමඟ එහි හිමිකරු පොලිස් බාරයට ගෙන තිබේ. අත්අඩංගුවට පත් සැකකරුගෙන් ප්‍රශ්න කිරීමේදී හෙළිවී ඇත්තේ ආගමික පූජකවරයකුගේ ඉල්ලීමක් මත එම පිරිස වෑන් රථයෙන් කල්මුණේ ප්‍රදේශයට රැගෙන ගිය බව අද දෙරණ වාර්තාකරු පවසයි. මෙසේ අත්අඩංගුවට පත්ව ඇත්තේ මරදන්කඩවල ඉහළ පුලියන්කුලම පදිංචි අබුසාලි නසාර් නමැති අයෙකි. සැකකරුගෙන් ප්‍රශ්න කිරීමෙන් අනතුරුව ඉහළ පොලිස් නිලධාරීන්ගේ උපදෙස් අනුව සැකකරු සහ වෑන් රථ අපරාධ පරීක්ෂණ දෙපාර්තමේන්තුවට බාරදීමට නියමිත බව කැකිරාව පොලීසිය පැවසීය.", "URL": "https://sinhala.adaderana.lk/news.php?nid=108958", "Category": null, "Parent URL": null}