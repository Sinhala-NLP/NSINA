{"Source": "Adaderana", "Timestamp": "September 2, 2019 09:57 am", "Headline": "බීඩි කොළ කිලෝ 100 ක් නාවික බාරයට", "News Content": "නාවික හමුදාව විසින්ඉරණතිව් දුපතේ සිදු කළ සෝදිසි කිරීම්වලදි බීඩිකොළ තොගයක් සොයා ගැනීමට සමත්ව ඇත. ඒ අනුව, උතුරු මැද නාවික විධානය විසින් ඉරණතිව් දුපතේ වෙරළ තීරය ආශ්‍රිත ප්‍රදේශයේ සිදු කළ පා මුර සංචාරයකදී වෙරළට ගොඩගසා තිබූ සැක කටයුතු පාර්සල් දෙකක් නිරික්‍ෂණය කර තිබේ. එම පාර්සල් පරික්‍ෂා කිරීමේදී එහි තුල තිබි බීඩී කොළ කිලෝග්‍රෑම් 100 ක් සොයා ගෙන ඇති අතර, සොයා ගන්නා ලද බීඩි කොළ තොගය ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දීමට නියමිතයි. ඊයේ(01) දිනයේ දී නාවික හමුදාව විසින් මෙම මෙහෙයුම දියත් කර ඇත.", "URL": "https://sinhala.adaderana.lk/news.php?nid=118048", "Category": null, "Parent URL": null}