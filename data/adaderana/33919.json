{"Source": "Adaderana", "Timestamp": "May 8, 2013 04:05 pm", "Headline": "හෙල්ල විසිකිරීමෙන් නදීකා පෙරමුණේ", "News Content": "2013 ආසියානු ‍ගෝන් ප්‍රී මළල ක්‍රීඩා තරඟාවලියේ දෙවන අදියරේ හෙල්ල විසිකිරීමේ තරඟයෙන් ප්‍රථම ස්ථානය දිනා ගැනීමට ශ්‍රී ලංකා ක්‍රීඩිකා නදීකා ලක්මාලි සමත් වී තිබේ. තායිලන්තයේ පැවති මෙම තරඟාවලියේ ප්‍රථම අදියරේ තරඟ ඉසව්වෙන් ද ප්‍රථම ස්ථානය දිනා ගැනීමට ඇය මීට පෙරාතුව සමත් වූවාය. මෙම තරඟාවලියේ තෙවන සහ අවසාන තරඟ එළඹෙන 12 වන ඉරිදා දින ශ්‍රී ලංකාවේ ‍සුගතදාස ක්‍රීඩාංගණයේ දී පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=33919", "Category": null, "Parent URL": null}