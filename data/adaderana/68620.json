{"Source": "Adaderana", "Timestamp": "January 26, 2017 03:23 pm", "Headline": " බඩ ඉරිඟු ගොවීන් විරෝධතාවක", "News Content": "බඩ ඉරිඟු ගොවීන් සඳහා පොහොර සහනාධාර ලබාදෙන ලෙස ඉල්ලා දමන ප‍්‍රාදේශීය ලේකම් කොට්ඨාසයේ, වඩිනාගල, ගල්කන්ද, කිවුලේගම යන ප‍්‍රදේශ වල හේන් ගොවීන් දමන ප‍්‍රාදේශීය ලේකම් කාර්යාලය ඉදිරිපිට විරෝධතා ව්‍යාපාරයක නිරත වී තිබේ.දමන - පොසොන්පුර හංදියෙන් විරෝධතා පෙළපාලිය ආරම්භ කළ අතර, දමන ප‍්‍රාදේශීය ලේකම් කාර්යාලය ඉදිරිපිට දක්වා විරෝධතා කරුවන් පැමිණ පැයක පමණ කාලයක් විරෝධතාවයේ නිරත වී ඇති බව අද දෙරණ වාර්තාකරු පවසයි.\" හේන් ගොවියා අනතුරේ- බඩ ඉරිඟු ගොවියාට ආණ්ඩුව කෝටි 07 ක් ණයයි- පොහොර සල්ලි වහා ගෙවනු” යන විවිධ වූ සටන් පාඨ පුවරුද උද්ඝෝෂකයන් අත විය.පසුගිය රජය සමයේ රු. 1200 ට ලබාදුන් පොහොර සහනාධාරය තමන්ටද ලබාදෙන ලෙස ගොවීන් මෙහිදී ඉල්ලීමක් කරනු ලැබීය. මෙම විරෝධතා ව්‍යාපාරය දමන ඒකාබද්ධ ගොවි සංගමය සහ සමස්ථ ලංකා ගොවිජන සම්මේලනය විසින් සංවිධානයකර තිබුණි.", "URL": "https://sinhala.adaderana.lk/news.php?nid=68620", "Category": null, "Parent URL": null}