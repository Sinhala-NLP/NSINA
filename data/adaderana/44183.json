{"Source": "Adaderana", "Timestamp": "June 24, 2014 06:49 am", "Headline": "ලාංකිකයින් 6ක් ඉන්දීය පොලිස් දැලේ", "News Content": "නීති විරෝධී ලෙස ඉන්දියාවේ රැඳී සිටි ශ්‍රී ලාංකිකයින් 06 දෙනෙකු අත්අඩංගුවට ගෙන තිබේ. චෙන්නායිහිදී මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. ව්‍යාජ ගමන් බලපත්‍ර උපයෝගි කරගනිමින් මෙම පිරිස ඉන්දියාවේ රැඳී සිට ඇති බව ඉන්දීය පොලීසිය පවසයි. අත්අඩංගුවට ගත් ශ්‍රී ලාංකිකයන් හය දෙනා අතර මීට පෙර ද මෙවැනිම චෝදනාවකට අත්අඩංගුවට ගෙන බන්ධනාගාර ගතව නිදහස ලැබූ පුද්ගලයින් දෙදෙනෙකු ද සිටින බව වාර්තා වේ. අත්අඩංගුවට ගත් සැකකරුවන් සම්බන්ධයෙන් ඉන්දීය පොලීසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=44183", "Category": null, "Parent URL": null}