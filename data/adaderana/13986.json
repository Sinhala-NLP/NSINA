{"Source": "Adaderana", "Timestamp": "February 4, 2011 08:28 pm", "Headline": "ඩීසල් මිල රුපියල් 5 න් ඉහළ නගියි", "News Content": "අද(04) මධ්‍යම රාත්‍රියේ සිට ක්‍රියාත්මක වන පරිදි ඩීසල් මිල ඉහළ නැංවීමට ලංකා අයි. ඕ. සී තීරණය කර තිබේ. ඒ අනුව ඩීසල් ලීටරයක මිල රුපියල් 5 න් ඉහළ නැංවීමට තීරණය කර ඇති බව ලංකා අයි. ඕ. සී හි කළමනාකාර අධ්‍යක්ෂ සුරේෂ් කුමාර් මහතා අද දෙරණ වෙත සඳහන් කළේය. ලෝක වෙළෙඳපළේ ඉන්ධන මිල ඉහළ යාම හේතුවෙන් ඩීසල් මිල ඉහළ නැංවීමට තීරණය කළ බව සුරේෂ් කුමාර් මහතා පැවසුවේය. ඒ අනුව රුපියල් 73ක් වන ඩීසල් ලීටරයක මිල රුපියල් 78 දක්වා ඉහළ යනු ඇත. කෙසේවෙතත් පෙට්‍රල් මිලෙහි වෙනසක් සිදු ‍නොවන බව ලංකා අයි. ඕ. සී සමාගමේ කළමනාකාර අධ්‍යක්ෂවරයා ප්‍රකාශ කළේය.", "URL": "https://sinhala.adaderana.lk/news.php?nid=13986", "Category": null, "Parent URL": null}