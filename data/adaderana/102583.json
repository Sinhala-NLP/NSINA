{"Source": "Adaderana", "Timestamp": "January 18, 2019 11:15 am", "Headline": "අධික වේගය අයෙක් රෝහලට යවයි", "News Content": "ගිනිගත්හේන නාවලපිටිය ප්‍රධාන මාර්ගයේ අද(18) පෙරවරුවේ යතුරුපැදියක් හා ත්‍රීරෝද රථයක් එකිනෙක ගැටී අනතුරක් සිදුවිය. අනතුරෙන් යතුරුපැදිකරු බරපතල තුවාල ලබා නාවලපිටිය මූලික රෝහලට ඇතුලත්කර තිබේ. ගිනිගත්හේන - නාවලපිටිය ප්‍රධාන මාර්ගයේ බලංතොට ප්‍රදේශයේදී මෙම අනතුර සිදුව තිබේ. පොලීසිය පැවසුවේ නාවලපිටිය සිට ගිනිගත්හේන දෙසට ධාවනය වූ ත්‍රිරෝද රථය අතුරු මාර්ගයකට හැරවීමේදී පිටුපසින් පැමිණ යතුරුපැදිය එහි ගැටී ඇති බවයි. පොලීසිය ප්‍රකාශ කළේ ත්‍රිරෝද රථ රියදුරුගේ අපරික්ෂාකාරී ධාවනයත් යතුරුපැදිකරුගේ අධික වේගයත් අනතුරට හේතුවී ඇති බවයි.", "URL": "https://sinhala.adaderana.lk/news.php?nid=102583", "Category": null, "Parent URL": null}