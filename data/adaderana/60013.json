{"Source": "Adaderana", "Timestamp": "May 10, 2016 03:29 pm", "Headline": "   සෞඛ්‍ය ‍රියදුරන් වර්ජනයක", "News Content": "උතුරු මැද පළාත් සෞඛ්‍ය දෙපාර්තමේන්තුව යටතේ සේවය කරන සියලුම රියදුරන් වැඩ වර්ජනයක් ආරම්භ කර තිබේඅද(10) උදෑසන සිට ඔවුන් වැඩ වර්ජනයේ නිරත වන බව අද දෙරණ වාර්තාකරු සඳහන් කළේය.වැඩවර්ජනයට සමගාමීව ඔවුන් අනුරාධපුරයේ පිහිටි උතුරු මැද පළාත් සෞඛ්‍ය සේවා අධ්‍යක්ෂ කාර්යාලය ඉදිරිපිට සත්‍යග්‍රහයක ද නිරත වන බව සඳහන්ය.පළාත් සෞඛ්‍ය සේවා දෙපාර්තමේන්තුව, රියදුරු සේවය දෙපාර්තමේන්තුගත සේවාවක් ලෙස ස්ථාපිත කිරීමට ගෙන තිබු තීරණයට අනුමැතිය ලබානොදීමට පළාත් අමාත්‍ය මණ්ඩලය පියවර ගැනීම මෙම වර්ජනයට හේතු වී තිබේ. වර්ජනය හේතුවෙන් පළාත් සභාව යටතේ පවතින රෝහල් රැසක ගිලන් රථ ඇතුළු වාහන ධාවනය සම්පූර්ණයෙන්ම නතර වී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=60013", "Category": null, "Parent URL": null}