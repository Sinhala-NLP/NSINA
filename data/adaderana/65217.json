{"Source": "Adaderana", "Timestamp": "October 20, 2016 03:13 pm", "Headline": " මහජන එක්සත් පෙරමුණේ පෙත්සම් විභාගය කල් යයි", "News Content": "එක්සත් ජනතා නිදහස් සන්ධානයේ ජාතික ලැයිස්තු මන්ත්‍රී ධූර අවලංගු කරන ලෙස ඉල්ලා මහජන එක්සත් පෙරමුණ ඉදිරිපත් කළ පෙත්සම විභාග කිරීම දෙසැම්බර් මස 07 වනදා දක්වා කල් දැමීමට අභියාචනාධිකරණය තීරණය කර තිබේ.අදාළ පෙත්සම අද (20) කැඳවූ අවස්ථාවේ එහි වග උත්තරකරුවන් ලෙස නම් කර සිටින මැතිවරණ කොමිසමේ සාමාජිකයින් වෙත නොතීසි නිකුත් කරන ලෙස අධිකරණය දැනුම් දුන් බව අද දෙරණ අධිකරණ වාර්තාකරු පැවසුවේය.එම නොතීසි දෙසැම්බර් මස 07 වනදාට පෙර ඉදිරිපත් කරන ලෙස අධිකරණය පෙත්සම්කාර පාර්ශවයට දැනුම් දී තිබේ.පසුගිය මහමැතිවරණයෙන් අනතුරුව එක්සත් ජනතා නිදහස් සන්ධානයේ ජාතික ලැයිස්තුව සඳහා පරාජිත අපේක්ෂකයින් පත් කිරීම නීතියට පටහැනි බව පෙත්සම්කරුවන් සිය පෙත්සමෙන් සඳහන් කර තිබුණි.එබැවින් එම පත් කිරීම් බල රහිත කිරීමේ නියෝගයක් නිකුත් කරන ලෙස පෙත්සම්කරුවන් අභියාචනාධිකරණයෙන් ඉල්ලා සිටියි.", "URL": "https://sinhala.adaderana.lk/news.php?nid=65217", "Category": null, "Parent URL": null}