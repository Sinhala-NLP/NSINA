{"Source": "Adaderana", "Timestamp": "July 12, 2015 10:37 am", "Headline": "මත්ද්‍රව්‍ය ජාවාරම්කරුවන් 3ක් පකිස්ථානයේදී අත්අඩංගුවට", "News Content": "මත්ද්‍රව්‍ය ජාවාරම සම්බන්ධයෙන් ශ්‍රී ලංකාවට සහ තායිලන්තයට අවශ්‍යව සිටි පුද්ගලයින් තිදෙනෙකු පකිස්ථානයේ දී අත්අඩංගුවට ගෙන තිබේ.පකිස්ථාන මාධ්‍ය වාර්තා කළේ එරට විශේෂ පොලිස් විමර්ශන ඒකකය විසින් සිදුකළ වැටලීමකදී මෙම ජාවාරම්කරුවන් අත්අඩංගුවට ගෙන ඇති බවයි.අත්අඩංගුවට ගත් පුද්ගලයින් සතුව තිබී හෙරොයින් කිලෝග්‍රෑම් එකයි ග්‍රෑම් 300ක් සොයාගෙන තිබේ.පකිස්ථානයේ කරච්චි නුවර දී අත්අඩංගුවට ගත් මෙම සැකකරුවන් ශ්‍රී ලංකාව සහ තායිලන්තය අතර දීර්ඝ කාලයක සිට මත්ද්‍රව්‍ය ජාවාරම සිදුකර ඇති බව වාර්තා වෙයි.මෙම ජාවාරමේ නිරත වු තවත් පුද්ගලයෙකු මීට පෙර ශ්‍රී ලංකාවේදී ද අත්අඩංගුවට ගෙන ඇති අතර ඔහු මේ වන විට බන්ධානාගාර ගත කර සිටින බව සඳහන්ය.", "URL": "https://sinhala.adaderana.lk/news.php?nid=52591", "Category": null, "Parent URL": null}