{"Source": "Adaderana", "Timestamp": "April 6, 2019 12:41 pm", "Headline": "තුඹල්වෙල කඳුවැටියක හදිසි ගින්නක්-අක්කර 30ක් විනාශයි", "News Content": "ඇල්ල ප්‍රාදේශිය ලේකම් කොට්ඨාශයට අයත් තුඹල්වෙල හෙලහල්පේ භාවනා මධ්‍යස්ථාන අසපුව කඳුවැටියේ ඇතිවූ හදිසි ගින්නකින් එම කඳුවැටියේ අක්කර තිහක් පමණ සම්පුර්ණයෙන්ම විනාශ වී තිබේ. ඊයේ(05) සවස හට ගත් ගින්න ප්‍රදේශයේ පවතින දැඩි වියලි කාලගුණික තත්ත්ව හේතුවෙන් කඳුවැටිය පුරාම සීඝ්‍රෙයන් පැතිර ගොස් ඇති බව අද දෙරණ වාර්තාකරු පවසයි. සීඝ්‍රෙයන් පැතිර ගිය පදේශයේ නිවාස හා තේ වගාවන්වලට යාමට ඉඩ නොදි ඇල්ල ප්‍රාදේශිය ලේකම් කර්යාලයේ නිලධාරීන් හා ප්‍රදේශවාසීන් එක්ව නිවා දැමීමට කටයුතු කර ඇති බව වාර්තා වෙයි. කිසියම් පුද්ගල ක්‍රියා කාරකමක් හේතුවෙන් මෙම ගිනන් හට ගන්නට ඇතැයි පොලීසය පවසයි. සිද්ධිය සම්බන්ධයෙන් ඇල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107508", "Category": null, "Parent URL": null}