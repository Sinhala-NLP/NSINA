{"Source": "Adaderana", "Timestamp": "January 11, 2013 04:14 pm", "Headline": "බුත්තල ගව ඝාතකාගාරයක් වටලයි", "News Content": "නීති විරෝධී අයුරින් ගව ඝාතකාගාරයක් පවත්වාගෙන ගිය පුද්ගලයින් 12 දෙනෙකු බුත්තල, පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. බිබිල, කතල්වල ප්‍රදේශයේ මෙම ගව ඝාතකාගාරය පවත්වාගෙන ගොස් ඇති බව විශේෂ කාර්යය බලකාය සඳහන් කළේය. වැටලීම සිදුකරන අවස්ථාවේ එම ස්ථානයේ ගවයින් 16 දෙනෙකු රඳවා සිටි බව එම බලකාය පැවසුවේය. අත්අඩංගුවට ගත් සැකකරුවන් සම්බන්ධයෙන් බිබිල පොලිස් ස්ථානය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=30676", "Category": null, "Parent URL": null}