{"Source": "Adaderana", "Timestamp": "November 7, 2015 12:44 pm", "Headline": "ජනපති කොමිසමෙන් ලබන සතියේ අතුරු වාර්තාවක්! ", "News Content": "දැනට සිදු කරන පරික්ෂණ සහ එහි ප්‍රගතිය පිළිබඳව ලබන සතියේදී අතුරු වාර්තාවක් ලබාදිමට කටයුතු කරන බව බරපතළ වංචා විමර්ශන පිළිබද ජනාධිපති කොමිසම පවසයි.එම කොමිසමේ ලේකම් ලැසිල් ද සිල්වා මහතා සදහන් කළේ දැනට පරික්ෂණ අවසන් කර ඇති එක් විමර්ශනයක් පිළිබඳ වාර්තාවක් ද ජනාධිපතිවරයා වෙත භාරදිමට සැලසුම් කර ඇති බවයි.කොමිසමට මේ දක්වා ලැබී ඇති පැමිණිලි 1100 කට අධික ප්‍රමාණයකින් පැමිණිලි 800 ක් පමණ විමර්ශනය සඳහා යොමු කර ඇති බව ද ඔහු සඳහන් කළේය.කෙසේ වෙතත් පැමිණිලි 300 ක් පමණ තමන්ගේ විෂයපතයට අදල නොවන බවයි ලේකම්වරයා සඳහන් කළේය.ඒ අනුව මේ වන විට පැමිණිලි 50 ක පමණ පරික්ෂණ සක්ක්‍රීය මට්ටමේ පවතින බව ද ලැසිල් ද සිල්වා මහතා වැඩිදුරටත් සඳහන් කර සිටියේය.මේ දක්වා සිදු කරන ලද පරික්ෂණවල අතුරු වාර්තාවෙන් අනතුරුව පූර්ණ වාර්තාවක් ඉදිරි මාසයක කාලයක් ඇතුලත සකස් කිරිමට බලාපොරොත්තු වන බව ද බරපතල වංචා පිළිබඳ විමර්ශන කොමිසමේ ලේකම් ලැසිල් ද සිල්වා මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=54941", "Category": null, "Parent URL": null}