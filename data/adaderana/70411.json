{"Source": "Adaderana", "Timestamp": "March 4, 2017 12:36 pm", "Headline": "යුරෝපා පාර්ලිමේන්තු මන්ත්‍රී වැඩ වරදියි", "News Content": "කාන්තාවන් බුද්ධියෙන් අඩු සහ දුර්වල බව පැවසූ පෝලන්ත ජාතික යුරෝපා පාර්ලිමේන්තු මන්ත්‍රීවරයෙකු සම්බන්ධයෙන් පරීක්ෂණයක් ආරම්භ කර තිබේ. යුරෝපා පාර්ලිමේන්තු මන්ත්‍රී ජෙයිනස් කොවින් මිකේ නමැති පාර්ලිමේන්තු මන්ත්‍රීවරයා අදාළ ප්‍රකාශය සිදු කර ඇති බව විදෙස් මාධ්‍ය වාර්තා කළේය. අදාළ ප්‍රකාශ සිදු කරමින් ඔහු පවසා ඇත්තේ පුරුෂයන්ට කාන්තාවන්ට වඩා වැඩි වැටුපක් ලැබිය යුතු බවයි. ජෙයිනස් කොවින් මෙම ප්‍රකාශය සිදු කිරීම තුළින් සභා නීති කඩකර තිබේදැයි පිළිබඳව සොයා බැලීම සඳහා යුරෝපා පාර්ලිමේන්තු සභාපතිවරයා පරීක්ෂණයක් ආරම්භ කර ඇති බව විදෙස් මාධ්‍ය වාර්තා කළේය. යුරෝපා පාර්ලිමේන්තු නීති රේගුලාසිවලට අනුව සභාව තුළ යම් පාර්ශවයන් හෝ පුද්ගලයෙකු අපකීර්තියට පත් වන ආකාරයෙන් ප්‍රකාශ ඉදිරිපත් කිරීම සම්පූර්ණයෙන්ම තහනම් වෙයි.", "URL": "https://sinhala.adaderana.lk/news.php?nid=70411", "Category": null, "Parent URL": null}