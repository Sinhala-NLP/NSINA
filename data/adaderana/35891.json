{"Source": "Adaderana", "Timestamp": "July 18, 2013 01:07 pm", "Headline": "වල්ලපට්ට තොගයක් සමඟ අයෙක් කොටු ", "News Content": "අලෙවි කිරීම සඳහා සූදානම් කර තිබූ වල්ලපට්ට ශාඛ කොටස් තොගයක් සමඟ පුද්ගලයෙකු හැටන් කොට්ඨාෂ දූෂණ මර්ධන ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබේ. ශ්‍රී පාද රක්ෂිතයෙන් කපා ඇති මෙම ශාඛ කොටස් කොළඹ ප්‍රදේශයේ ජාවාරම්කරුවන්ට අලෙවි කරන බවට තොරතුරු ලැබී ඇති බව පොලීසිය පවසයි. වැටලීම සිදුකරන අවස්ථාවේ වල්ලපට්ට ශාක කොටස් කිලෝග්‍රෑම් 25 ක පමණ ප්‍රමාණයක් පොලිස් භාරයට ගෙන ඇති අතර තවත් විශාල තොගයක් අලෙවි කර ඇති බවට අනාවරණය වී තිබේ. සිද්ධිය සම්බන්ධයෙන් අත්අඩංගුවට ගෙන ඇති සැකකරු ලක්ෂපාන - පොල්පිටිය ප්‍රදේශයේ පදිංචිකරුවෙකු වන අතර සිද්ධිය සම්බන්ධයෙන් හැටන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35891", "Category": null, "Parent URL": null}