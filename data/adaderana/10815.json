{"Source": "Adaderana", "Timestamp": "September 12, 2010 03:59 pm", "Headline": "එජාපය නායකත්වයට කුළල් කාගන්නා තත්ත්වයක් ඇතිවෙලා", "News Content": "එක්සත් ජාතික පක්ෂය නායකත්ව‍ය වෙනුවෙන් කුළල් කාගන්නා තත්ත්වයකට පත්ව ඇතැයි කෘෂිකර්ම නියෝජ්‍ය අමාත්‍ය ජගත් පුෂ්පකුමාර මහතා පවසයි. මේ වන විට රනිල් වික්‍රමසිංහ මහතාට සහය දක්වන මන්ත්‍රීවරුන්ගේ සංඛ්‍යාව 18 ක් පමණ දක්වා අඩු වී ඇති බව අමාත්‍යවරයා සඳහන් කරයි. මොණරාගල, දඹගල්ල මධ්‍ය මහා විද්‍යාලයේ පැවති උත්සවයකට එක්වෙමින් නියෝජ්‍ය අමාත්‍ය ජගත් පුෂ්පකුමාර මහතා මේ බව ප්‍රකාශ කළේය. 18 වන සංශෝධනය හේතුවෙන් ජනතාවගේ කැමැත්ත තවදුරටත් තහවුරු වන බව අමාත්‍යවරයා එහිදී පෙන්වාදුන්නේය.", "URL": "https://sinhala.adaderana.lk/news.php?nid=10815", "Category": null, "Parent URL": null}