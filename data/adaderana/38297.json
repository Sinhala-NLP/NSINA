{"Source": "Adaderana", "Timestamp": "October 22, 2013 09:11 am", "Headline": "ශල්‍ය ගෝස් අපනයනයට සුදානම්", "News Content": "මෙරට නිෂ්පාදනය කරන ශල්‍ය ගෝස් අපනයනය කිරීම සඳහා සෞඛ්‍ය අමාත්‍යාංශයේ අවධානය යොමුවී තිබේ. මේ වන විට රට තුළ ශල්‍ය ගෝස් අතිරික්තයක් පවතින බව සෞඛ්‍ය අමාත්‍යාංශය සඳහන් කළේය. මෙරට රෝහල් වලට අවශ්‍ය සියලුම ශල්‍ය ගෝස් දේශීයව නිෂ්පාදනය කරන අතර දේශීය අවශ්‍යතාව ඉක්මවා එම නිෂ්පාදනය වැඩි වී තිබේ. අතිරික්ත නිෂ්පාදන මාලදිවයිනට අපනයනය කිරීම සඳහා එරට සෞඛ්‍ය අමාත්‍යවරයා සමඟ සාකච්ඡා පවත්වා ඇති බව සෞඛ්‍ය අමාත්‍යාංශය සඳහන් කළේය. ඒ අනුව ඉදිරියේ දී තවත් රටවල් සඳහා ශල්‍ය ගෝස් අපනයනය කිරීමට බලාපොරොත්තු වන බව සෞඛ්‍ය අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=38297", "Category": null, "Parent URL": null}