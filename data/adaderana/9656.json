{"Source": "Adaderana", "Timestamp": "July 17, 2010 10:22 am", "Headline": "පෞද්ගලික බස් හිමියන්ට අසීරුයිලු", "News Content": "රථවාහන බලපත්‍ර ගාස්තු ඉහළ නැංවීමට බස්නාහිර පළාත් සභාව ගත් තීරණයත් සමග බස් කර්මාන්තකරුවන් දැඩි අසීරුතාවයකට පත්ව ඇතැයි ලංකා පෞද්ගලික බස් හිමියන්ගේ සංගමය පවසයි. මෙම ක්‍රියාමාර්ගය හේතුවෙන් බස් ගාස්තු ඉහළ නැංවීමට සිදුවන බව එම සංගමයේ සභාපති ගැමුණු විජේරත්න මහතා සඳහන් කළේය. ආදායම් ඉහළ නංවා ගැනීම සඳහා විකල්ප ක්‍රියාමාර්ග තිබිය දීත් බලපත්‍ර ගාස්තු ඉහළ නැංවීම කි‍සිසේත් අනුමත කළ නොහැකි බව ඔහු පෙන්වාදෙයි. ඒ අනුව ඉදිරි බස්ගාස්තු සංශෝධනයේ දී ජනතාවට දැඩි බලපෑමක් එල්ල වනු ඇති බව ගැමුණු විජේරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9656", "Category": null, "Parent URL": null}