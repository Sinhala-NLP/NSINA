{"Source": "Adaderana", "Timestamp": "January 24, 2011 03:57 pm", "Headline": "අනුර කුමාර දිසානායකගේ රියේ ගැටී පාසල් සිසුවෙක් රෝහලේ", "News Content": "පාර්ලිමේන්තු මන්ත්‍රී අනුර කුමාර දිසානායක මහතා ගමන් ගත් මෝටර් රථයේ ගැටීමෙන් පාසල් සිසුවෙකු තුවාල ලබා තිබේ. පොළොන්නරුව - හබරණ මාර්ගයේ රන්කෙතවත්ත ප්‍රදේශයේ දී මෙම අනතුර සිදු වී ඇති බව පොලිසිය සඳහන් කරනු ලැබීය. අනතුරින් තුවාල ලැබූ පාසල් සිසුවා පොළොන්නරුව මහ රෝහලට ඇතුළත් කර තිබේ. පාසල් සිසුවා අතුරු මාර්ගයක සිට ප්‍රධාන මාර්ගයට පා පැදියකින් ‍පැමිණෙමින් සිටිය දී මෙම අනතුර සිදු වී ඇති බව පොළොන්නරුව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=13718", "Category": null, "Parent URL": null}