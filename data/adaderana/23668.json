{"Source": "Adaderana", "Timestamp": "April 20, 2012 12:38 pm", "Headline": "ජනපති 23 දා දකුණු කොරියාවට යයි", "News Content": "දකුණු කොරියානු ජනාධිපතිවරයාගේ ආරාධනයකට අනුව ජනාධිපති මහින්ද රාජපක්ෂ මහතා ලබන 23 වැනිදා සිට 27 වැනිදා දක්වා එරට සංචාරයක නිරතවීමට නියමිතව තිබේ. මෙම සංචාරයේ දී ද්වීපාර්ශවික ගිවිසුම් කිහිපයකට ද එළඹීමට නියමිත බව ජනාධිපති ප්‍රකාශක බන්දුල ජයසේකර මහතා සඳහන් ක‍ළේය. ශ්‍රී ලංකා - කොරියානු ව්‍යාපාරික සංසදය අමතමින් ජනාධිපතිවරයා විශේෂ දේශනයක් පැවැත්වීමට ද නියමිතව ඇත. බූසාන් වාණිජ හා කර්මාන්ත මණ්ඩලය විසින් එම හමුව සංවිධාන කරයි. දකුණු‍ කොරියානු සංචාරයේ දී ජනාධිපතිවරයා එරට ප්‍රමුඛ වෘත්තීය සංගම් හා සංවිධාන කිහිපයක ප්‍රධානීන් ද හමුවීමට නියමිතය.", "URL": "https://sinhala.adaderana.lk/news.php?nid=23668", "Category": null, "Parent URL": null}