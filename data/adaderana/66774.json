{"Source": "Adaderana", "Timestamp": "December 6, 2016 08:22 am", "Headline": "ඇෆ්ගන් නියෝජිතයින් කිලිනොච්චියේ සංවර්ධනය බලයි", "News Content": "යුද්ධයෙන් පසුව කිළිනොච්චිය ප්‍රදේශයේ සිදුව ඇති සංවර්ධනය පිළිබඳ සොයා බැලීම සඳහා ඇෆ්ගනිස්ථාන රජයේ නියෝජිතයින් පිරිසක් කිළිනොච්චිය ප්‍රදේශයේ සංචාරයක නිරත වී තිබේ. ඇෆ්ගනිස්ථාන යුද්ධය හමුවේ පීඩා විඳින එරට ජනතාවගේ ජනජීවිතය නඟා සිටුවීම සම්බන්ධයෙන් අවබෝධයක් ලබාගැනීම වෙනුවෙන් ඔවුන් මෙම සංචාරයේ නිරත වී ඇති බව කිළිනොච්චිය දිස්ත්‍රික් ලේකම් සුන්දරම් අරුමේනාගම් මහතා සඳහන් කළේය.යුද්ධය පැවති සමයේ කිළිනොච්චිය ප්‍රදේශයේ තත්ත්වය, යුද්ධයෙන් සිදුවු හානිය හා මේ වන විට කිළිනොච්චිය ප්‍රදේශයේ ලබා ඇති සංවර්ධනය පිළිබඳ එම නියෝජිත පිරිස දැනුවත් කළ බව කිළිනොච්චිය දිස්ත්‍රික් ලේකම්වරයා පවසයි.", "URL": "https://sinhala.adaderana.lk/news.php?nid=66774", "Category": null, "Parent URL": null}