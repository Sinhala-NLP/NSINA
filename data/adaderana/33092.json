{"Source": "Adaderana", "Timestamp": "April 8, 2013 08:38 am", "Headline": "දඩයම වැරදී ළමුන් දෙදෙනෙක්ට තුවාල", "News Content": "සතුන් මැරීමට යොදාගන්නා හක්කපටස් නැමැති පුපුරණ ද්‍රව්‍ය අඩංගු පාර්සලයක් පරීක්ෂා කිරීමේ දී එය පුපුරා යාමෙන් ළමුන් දෙදෙනෙකු තුවාල ලබා තිබේ. මාවනැල්ල, උතුවන්කන්ද, උඩත්තව ප්‍රදේශයේ ඉඩමක ක්‍රීඩාකරමින් සිටිය දී හමුවූ අදාළ ද්‍රව්‍ය පරීක්ෂා කිරීමේ දී අනතුර සිදුව ඇති බව පොලීසිය පැවසුවේය. තුවාල ලැබූ සිසුන් 15 හැවිරිදි සහ 18 හැවිරිදි වියේ පසුවෙයි. ඔවුන් මාවනැල්ල රෝහලට ඇතුළත් කිරීමෙන් පසු එක් අයෙකු වැඩිදුර ප්‍රතිකාර සදහා පේරාදෙණිය රෝහලට මාරුකර යවා තිබේ. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති බව මාවනැල්ල පොලීසිය පවසයි.", "URL": "https://sinhala.adaderana.lk/news.php?nid=33092", "Category": null, "Parent URL": null}