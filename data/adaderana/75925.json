{"Source": "Adaderana", "Timestamp": "August 3, 2017 11:39 am", "Headline": "සියලු වෘත්තීන් අතරින් ගුරු වෘත්තිය සුවිශේෂීයි", "News Content": "සියලූ වෘත්තීන්ගේ මාතෘ වෘත්තිය ගුරු වෘත්තිය බව උතුරු පළාත් ආණ්ඩුකාරවර රෙජිනෝල්ඞ් කුරේ මහතා පවසයි. සමස්ත ලංකා වෘත්තීය දේශකවරුන්ගේ සංගමය මඟින් 7වන වරටත් සංවිධානය කරනු ලැබූ නිලලත් ගුරුවරුන්ගේ ජාතික සම්මේලනයට එක් වෙමින් ඔහු මෙම අදහස් පළ කළේය. තමා මෙම කේෂ්ත්‍රයට පැමිණියේ බිඳ වැටුණු ජිවිත නැවත ගොඩ නැගීමට බවත් එනිසා මෙම වෘත්තීයේ දී තමාගේ දැනුම ධනය කර ගෙන එය ශක්තියක් බවට පත් කර ගනිමින් තමන් මෙතෙක් දුර පැමිණි බවත් ආණ්ඩුකාරවරයා මෙහිදී වැඩිදුරටත් පැවසීය. ගුරුවරයා කිසි විටෙකත් මුදල් මත පමණක් පදනම් වී තම වෘත්තිය සිදු නොකරන බවත් දරුවන්ට කරුණාව, දයාව, සෙනෙහස හා එක්ව බැඳුණු උත්තරීතර මනුෂයෙක් වශයෙන් ගුරුවරයා හැඳින්විය හැකි බවත් ඔහු කියා සිටියේය. මෙම උත්සවය සඳහාප‍්‍රධාන ආරාධිතයා වශයෙන් ශ‍්‍රී ලංකා පාර්ලිමේන්තුවේ ගරු කතානායක කරු ජයසූරිය මහතා සහ අධ්‍යාපන අමාත්‍ය අකිල විරාජ් කාරියවසම් මහතා සම්බන්ධ වී ඇත. දිවයිනේ තෝරාගත් ප‍්‍රවීණ දේශකවරුන් 12 දෙනෙකුට ගෞරව සම්මාන පුද කිරීමක් ද එහිදී සිදුවිණි.", "URL": "https://sinhala.adaderana.lk/news.php?nid=75925", "Category": null, "Parent URL": null}