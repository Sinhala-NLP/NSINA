{"Source": "Adaderana", "Timestamp": "March 24, 2018 03:58 pm", "Headline": "විශේෂ  පොලිස් මෙහෙයුමකින් විවිධ අපරාධයන්ට සම්බන්ධ 2879 ක් අත්අඩංගුවට", "News Content": "දිවයින පුරා සිදු කළ විශේෂ මෙහෙයුමකදී විවිධ වැරදි සම්බන්ධයෙන් පුද්ගලයින් 2879 දෙනෙකු අත්අඩංගුවට ගෙන ඇති බව පොලිස් මූලස්ථානය නිවේදනය කරයි. අද අළුයම 04.00 සිට උදෑසන 08.00 දක්වා පැය 04ක කාලයක් මෙම විශේෂ මෙහෙයුම සිදු කර තිබේ. එහිදී රථ වාහන නඩු 7516ක් ද ලබාගෙන ඇති බව පොලිස් මූලස්ථානය සදහන් කළේය. අත්අඩංගුවට ගත් පුද්ගලයින් අතර බීමත් රියදුරන් 266ක්, වරෙන්තුකරුවන් 1031ක් , විවිධ අපරාධ සම්බන්ධයෙන් 800ක්, හෙරොයින් සම මත්ද්‍රව්‍ය ලඟ තබා ගැනිම් සම්බන්ධයෙන් 667 දෙනෙකු සහ වෙනත් දූෂණ ක්‍රියා සම්බන්ධයෙන් පුද්ගලයින් 115 දෙනෙකු සිටින බව ද පොලිසිය සඳහන් කළේය. අපරාධ වැලැක්විමේ සහ රිය අනතුරු අවම කිරිමේ අරමුණින් පොලිස්පතිවරයාගේ උපදෙස් මත අදාළ වැටලීම සිදු කර තිබේ.", "URL": "https://sinhala.adaderana.lk/news.php?nid=86259", "Category": null, "Parent URL": null}