{"Source": "Adaderana", "Timestamp": "September 11, 2018 08:11 am", "Headline": "රජයේ රැකියා දෙනවා කියලා රු12,500ක් අරගෙන", "News Content": "රජයේ රැකියා ලබාදෙන බව පවසමින් පුද්ගයින් රවටා මුදල් වංචා කළ කාන්තාවන් තිදෙනෙකු හෝමාගම පොලීසිය විසින් අත්අඩංගුවට ගෙන තිබේ. තමන් රජයේ ඉහළ රැකියාවල නිරත සිටින බවට පවසා අදාළ කාන්තාවන් විසින් මෙම ජාවාරම සිදුකර ඇති බව පොලීසිය සඳහන් කළේය. ඔවුන් විසින් රැකියා ලබාදෙන බව පවසමින් එක් අයෙකුගෙන් රුපියල් 12,500ක මුදලක් ඇප වශයෙන් අය කරගෙන ඇත. මේ සම්බන්ධයෙන් හෝමාගම පොලීසියට ලද පැමිණිල්ලක් මත අදාළ සැකකාරියන් තිදෙනා අත්අඩංගුවට ගෙන ඇති බව පොලීසිය සදහන් කළේය. අත්අඩංගුවට ගත් සැකකාරියන් කොළඹ, හිඹුටාන සහ ජම්බුගහපිටිය යන ප්‍රදේශවල පදිංචිකාරියන් වන අතර ඔවුන් අද (11) හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=95899", "Category": null, "Parent URL": null}