{"Source": "Adaderana", "Timestamp": "July 17, 2012 09:08 am", "Headline": "සරණාගතයින් ලෙස ඔස්ට්‍රේලියාවට යාමෙන් ඵලක් නෑ", "News Content": "ශ්‍රී ලංකාව කෙරෙහි ජාත්‍යන්තරය තුළ අපකීර්තියක් ඇති කිරීමට ඇතැම් පිරිස් උත්සාහ කරමින් සිටින බව ඔස්ට්‍රේලියාවේ ශ්‍රී ලංකා මහකොමසාරිස් අද්මිරාල් තිසර සමරසිංහ මහතා පවසයි. නීති විරෝධි ලෙස මුහුදු මාර්ගයෙන් ඔස්ට්‍රේලියාවට පුද්ගලයින් ගෙනයාමේ ජාවාරම ඉන් එක් පියවරක් බව ඔහු පෙන්වාදෙයි. මෑත කාලයේ දී වැඩි වශයෙන් ඔස්ට්‍රේලියාවට ඇතුළු වීමට ශ්‍රී ලාංකිකයින් දරන උත්සාහය සම්බන්ධයෙන් අද දෙරණ කළ විමසිමකදි තිසර සමරසිංහ මහතා මේ බව සඳහන් කළේය. කෙසේ වෙතත් සරණාගතයින් ලෙස ඔස්ට්‍රේලියාවට ඇතුළු වන පුද්ගලයින් යළි හරවා යැවීමට මේ වන විට ඔස්ට්‍රේලියානු රජය කටයුතු කරමින් සිටින බව තිසර සමරසිංහ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=25836", "Category": null, "Parent URL": null}