{"Source": "Adaderana", "Timestamp": "October 7, 2018 01:48 pm", "Headline": "නායකයන් අතර සාකච්ඡා තියන්න මම ඕනේ නෑ", "News Content": "ජනාධිපති මෛත්‍රීපාල සිරිසේන මහතා සහ හිටපු ජනාධිපති මහින්ද රාජපක්ෂ මහතා අතර සාකච්ඡා පැවැත්වීම සඳහා තමාගේ සහයෝගය අවශ්‍ය නොවන බව පාර්ලිමේන්තු මන්ත්‍රී එස්.බි.දිසානායක මහතා පවසයි. මන්ත්‍රීවරයා පෙන්වාදෙන්නේ ඔවුන් දෙදෙනා අතර අවශ්‍ය අවස්ථාවන්වල දී නිරන්තරයෙන් සාකච්ඡා සිදුවන බවයි. පසුගිය සතියේ ජනාධිපතිවරයා සහ හිටපු ජනාධිපතිවරයා අතර සාකච්ඡාවක් පැවති බවට අද (07) දිනයේ සති අන්ත පුවත්පත් කිහිපයක් වාර්තා කර තිබේ. එම සාකච්ඡාව පාර්ලිමේන්තු මන්ත්‍රී එස්.බි.දිසානායක මහතාගේ නිවසේ පැවති බවට ද ඇතැම් මධ්‍යවාර්තා කර තිබුණී. එම පුවත් වාර්තා සම්බන්ධයෙන් අද දෙරණ කළ විමසීමකට පිළිතුරු ලබාදෙමින් අදහස් දැක්වු පාර්ලිමේන්තු මන්ත්‍රී එස්.බි.දිසානායක මහතා ඒ බව පැවසී. කෙසේවෙතත් ශ්‍රි ලංකා නිදහස් පක්ෂය ආණ්ඩුවෙන් ඉවත් වන තුරු ඒකාබද්ධ විපක්ෂයේ සහයෝගය ශ්‍රී ලංකා නිදහස් පක්ෂයට හිමි නොවන බව හිටපු අමාත්‍ය ජි.එල්.පීරිස් මහතා සඳහන් කළේය.", "URL": "https://sinhala.adaderana.lk/news.php?nid=97305", "Category": null, "Parent URL": null}