{"Source": "Adaderana", "Timestamp": "May 6, 2018 08:38 am", "Headline": "කේප්පාපිලව් රක්ෂිත සීමාවේ නැවතත් ගින්නක් හටගෙන අක්කර 25 ක් විනාශ වෙලා (ඡායාරූප සහිතයි)", "News Content": "මුලතිව්,කේප්පාපිලව් රක්ෂිත සීමාවේ නැවත වතාවක් හටගත් ගින්න හේතුවෙන් අක්කර 25 කට වැඩි ප්‍රමාණයක් ගිනිගෙන විනාශ වි ඇති බව මුලතිව් ආරක්ෂක සේනා මූලස්ථාන නිලධාරීන් පවසයි. ගින්න හට ගැනීමෙන් අනතුරුව යුධ හමුදා නිළධාරීන් මැදිහත්වි යුධ හමුදා ජල බවුසර රථ යොදා ගනිමින් හා යුධ හමුදා සෙබළුන් යොදා ගනිමින් ගින්න පැතිරයාම වැළැක්වීමට කටයුතු කොට ඇත. මුලතිව් යුධ හමුදා නිලධාරීන් පැවසූවේ ගින්න මුලතිව් ආරක්ෂක සේනා මූලස්ථාන සීමාවෙන් එපිට ප්‍රදේශයේ හටගෙන ඇති අතර, ගින්න හේතුවෙන් සිදුවීමට තිබු මහා විනාශය වළක්වා ගැනීමට යුධ හමුදා නිළධාරීන්ට හැකි වු බවයි. ජල බවුසර රථ මගින් ජලය ඉසීම හා යුධ හමුදා සෙබළුන් මැදිහත්වීම මත දැඩි පරීශ්‍රමයක් යොදා සිදුකළ මෙහෙයුමකින් අනතුරුව ගින්න නිවා දැමීමට හැකි වු බවද යුධ හමුදා නිලධාරීන් පැවසූහ.", "URL": "https://sinhala.adaderana.lk/news.php?nid=88598", "Category": null, "Parent URL": null}