{"Source": "Adaderana", "Timestamp": "October 12, 2011 11:33 am", "Headline": "ජයග්‍රහණය කළ නියෝජිත නාමලේඛනය ගැසට් කිරීම මේ සතියේ ", "News Content": "පැවති පළාත් පාලන ඡන්ද විමසීමේ දී ජයග්‍රහණය ලැබූ ජනතා නියෝජිතයින් ලබන 15 වැනිදාට පෙර සිය වත්කම් බැරකම් ප්‍රකාශ ඉදිරිපත් කළ යුතු බව මැතිවරණ මහලේකම් කාර්යාලය පවසයි. අදාළ වත්කම් බැරකම් ප්‍රකාශ ඒ ඒ දිස්ත්‍රික් තේරීම් භාර නිලධාරීවරුන් වෙත ඉදිරිපත් කළ යුතු බව අතිරේක මැතිවරණ කොමසාරිස් ඩබ්ලිව්.පී. සුමනසිරි මහතා සදහන් කළේය. මේ අතර පැවති පළාත් පාලන ආයතන ඡන්ද විමසීමේ දී ජයග්‍රහණය කළ නියෝජිතයින්ගේ නාමලේඛනය මෙම සතිය ඇතුළත ගැසට් කිරීමට හැකියාව ඇති බව ද ඔහු පෙන්වාදුන්නේය. දිස්ත්‍රික් කිහිපයක ජයග්‍රාහකයින්ගේ නාමලේඛන ලැබීමට නියමිතව ඇති බැවින් ඒවා ලැබුණු විගස අදාළ නම් ලැයිස්තුව ගැසට් කරන බව ඩබ්ලිව්.පී.සුමනසිරි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19308", "Category": null, "Parent URL": null}