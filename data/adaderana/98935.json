{"Source": "Adaderana", "Timestamp": "November 9, 2018 08:46 am", "Headline": " තෙල් නැව් දෙකක් එකට ගැටී පුද්ගලයින් 8කට තුවාල", "News Content": "නෝර්වේ රාජ්‍යයේ බටහිර මුහුදු තීරයේදී නෞකා දෙකක් එකිනෙක ගැටී තිබේ. අනතුරින් පුද්ගලයින් 8 දෙනෙකු තුවාල ලැබීය. නෝර්වේ රාජ්‍යයේ බටහිර මුහුදු ප්‍රදේශයේදී තෙල් ප්‍රවාහන නෞකාවක් සහ නාවික හමුදාවට අයත් ආරක්ෂක යාත්‍රාවක් එකිනෙක ගැටී තිබේ. මේ සමඟ අදාළ නෞකා දෙකේ සිටි කාර්යමණ්ඩල සාමාජිකයින් 137දෙනා මුදාගැනීමට බලධාරීන් පියවර ගත් අතර ඔවුන්ගෙන් 8 දෙනෙකු තුවාල ලබා සිටි බව සඳහන් වෙයි. අනතුර හේතුවෙන් උතුරු මුහුදේ ඛනිජ තෙල් අපනයන පර්යන්තය වසා දැමීමටත් සිදුව තිබුණි. කෙසේ නමුත් ඉන් සාගරයට තෙල් කාන්දුවීමක් සිදුව ඇති බවට මෙතෙක් තොරතුරු වාර්තා වී නැහැ. අනතුරට සම්බන්ධයෙන් නෝවීජියානු හමුදාව පරීක්ෂණ පවත්වයි.", "URL": "https://sinhala.adaderana.lk/news.php?nid=98935", "Category": null, "Parent URL": null}