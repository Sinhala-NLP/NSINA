{"Source": "Adaderana", "Timestamp": "March 18, 2013 12:25 pm", "Headline": "මාළු වෙළඳපොළේ කුඩු!", "News Content": "හෙරෝයින් මත්කුඩු මිලි ග්‍රෑම් 550 ක් ළඟ තබා ගෙන සිටි බව කියන පුද්ගලයෙකු හලාවත කොට්ඨාස දුෂණ මර්ධන ඒකකය විසින් අද (18) දහවල් අත්අඩංගුවට ගෙන තිබේ. හලාවත නගරයේ මාළු අලෙවි සැලේදී මෙම වැටලීම සිදු කර ඇති බව අද දෙරණ වාර්තාකරු පවසයි. අත්අඩංගුවට ගෙන ඇති සැකකරු කොළඹ ග්‍රෑස්ඩ්පාස් ප්‍රදේශයේ පදිංචි 55 හැවිරිදි අයෙකි. මෙම සැකකරු කොළඹ සිට හලාවතට හෙරෝයින් මත්කුඩු ගෙනවිත් අලෙවි කරන අයෙකු බව වැටලීම කළ නිලධාරීන් පැවසු බව වාර්තාකරු කියයි. සැකකරු හලාවත දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32522", "Category": null, "Parent URL": null}