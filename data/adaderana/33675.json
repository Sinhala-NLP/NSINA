{"Source": "Adaderana", "Timestamp": "April 29, 2013 03:06 pm", "Headline": "ක්‍රෙඩිට් කාඩ් වංචා කළ දෙදෙනෙක් මාට්ටු", "News Content": "ජාත්‍යන්තර ක්‍රෙඩිට් කාඩ් වංචාවකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ. යාපනය පොලිස් විශේෂ කාර්ය බලකා කඳවුරේ නිලධාරීන් විසින් ඊයේ (28) පස්වරුවේ සැකකරුවන් අත්අඩංගුවට ගෙන ඇති බව වාර්තා වේ. ඔවුන් සතුව තිබූ මෝටර් රථයක්, ජංගම දුරකථන, පරිගණක උපාංග සහ රුපියල් 85,000 ක පමණ මුදල් තොගයක් ද පොලිස් භාරයට ගෙන තිබේ. සැකකරුවන් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාර දී ඇති බව වාර්තා වේ.", "URL": "https://sinhala.adaderana.lk/news.php?nid=33675", "Category": null, "Parent URL": null}