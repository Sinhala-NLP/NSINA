{"Source": "Adaderana", "Timestamp": "August 20, 2016 08:43 pm", "Headline": " ඉන්ධන පිරවුම්හලක ගින්නක් ", "News Content": "නුවර - මහියංගණ මාර්ගයේ තෙල්දෙණිය ප්‍රදේශයේ පිහිටි පෞද්ගලික ඉන්ධන පිරවුම්හලක ගින්නක් හටගෙන තිබේ.අද(20) පස්වරුවේ මෙම ගින්න හටගෙන ඇති බව වාර්තා වෙයි.අදාළ ඉන්ධන පිරවුම්හලේ නවතා තිබූ බවුසරයක ගින්න හටගෙන ඇති අතර පසුව ගින්න ඉන්ධන පිරවුම්හලට ද පැතිර ගොස් ඇති බව සඳහන්ය.ගින්න මැඩ පැවැත්වීමේ කටයුතු මේ වන විටත් ආරම්භ කර ඇති අතර මේ හේතුවෙන් කොළඹ මහියංගණ මාර්ගය තාවකාලිකව වසා දමා ඇති බව වාර්තා වෙයි.", "URL": "https://sinhala.adaderana.lk/news.php?nid=63276", "Category": null, "Parent URL": null}