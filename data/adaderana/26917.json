{"Source": "Adaderana", "Timestamp": "August 27, 2012 09:57 am", "Headline": "ලකුණු 14 ක ජයක් වයඹ යුනයිටඩ්ට ", "News Content": "ශ්‍රී ලංකා ප්‍රීමියර් ලීග් ක්‍රිකට් තරගාවලියේ රුහුණ රෝයල්ස් කණ්ඩායම සමඟ පැවති තරග‍යෙන් ලකුණු 14 ක ජයක් හිමිකර ගැනීමට වයඹ යුනයිටඩ් කණ්ඩායම සමත්ව තිබේ. තරගය කොළඹ ආර්.ප්‍රේමදාස ක්‍රීඩාංගනයේ දිවා රාත්‍රී තරගයක් ලෙස ඊයේ (26) පැවැත්විණි. තරගයේ කාසියේ වාසිය දිනාගත් වයඹ යුනයිටඩ් කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව එම කණ්ඩායම සිය පන්දුවාර 20 අවසානයේ දී කඩුලු 7 ක් දැවී රැස්කළ ලකුණු සංඛ්‍යාව ලකුණු 162 කි. ඊට දිනේෂ් චන්දිමාල් රැස්කළ ලකුණු 75 ක් ද තමිම් ඉක්බාල්ගේ ලකුණු 36 ද ඇතුළත්ය. පිළිතුරු ඉණිම ක්‍රීඩා කළ රුහුණ රෝයල්ස් කණ්ඩායමට පන්දුවාර 20 අවසානයේ දී කඩුලු 9 ක් දැවී ලබා ගත හැකිවූයේ ලකුණු 148 ක් පමණයි.", "URL": "https://sinhala.adaderana.lk/news.php?nid=26917", "Category": null, "Parent URL": null}