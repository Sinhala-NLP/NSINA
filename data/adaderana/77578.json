{"Source": "Adaderana", "Timestamp": "September 15, 2017 11:19 am", "Headline": "රිය අනතුරකින් තරුණයෙක් මරුට", "News Content": "මිනුවන්ගොඩ, කොටුගොඩ, බෝලන්ද අතුරු මාර්ගයකදී සිදු වූ අනතුරකින් තරුණයෙකු මියගොස් තිබේ. යතුරුපැදියක් සහ ත්‍රී රෝද රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරින් යතුරුපැදිකරු සහ පසුපැදිකරු සහ ත්‍රීරෝද රථ රියදුරු තුවාල ලබා රෝහල්ගත කර ඇති අතර එහිදී යතුරුපැදිකරු මියගොස් තිබේ. මියගොස් ඇත්තේ කොළඹ 12 ප්‍රදේශයේ පදිංචිව සිටි 23 හැවිරිදි තරුණයෙක් බව අනාවරණය වී ඇත. මිනුවන්ගොඩ පොලීසිය අනතුර සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77578", "Category": null, "Parent URL": null}