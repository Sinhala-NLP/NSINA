{"Source": "Adaderana", "Timestamp": "February 1, 2016 03:14 pm", "Headline": "SAITM අහෝසි කරන්න-වෛද්‍ය සිසුන් පාරට බසී", "News Content": "පේරාදෙණිය විශ්වවිද්‍යාලයේ වෛද්‍ය පීඨ සිසුන් ගලහ මංසන්දියේ අඛන්ඩ සත්‍යග්‍රහ ව්‍යාපාරයක් ආරම්භ කර තිබේ.මාළඹේ පෞද්ගලික වෛද්‍ය විද්‍යාලය වහාම අහෝසි කරන ලෙස හෝ රජයට පවරාගන්නා ලෙස බල කරමින් ඔවුන් එම විරෝධතාවයේ නිරත වන බව අද දෙරණ වාර්තාකරු පැවසුවේය.විශ්විවද්‍යාල සිසුන් කොළඹ - නුවර මාර්ගය අවහිර කරමින් අද(01) පෙරවරුවේ උද්ඝෝෂණයක ද නිරත වී තිබේ.මාළඹේ වෛද්‍ය විද්‍යාලය සම්බන්ධයෙන් රජය විධිමත් ක්‍රියාමාර්ගයක් ගන්නා තෙක් එම සත්‍යග්‍රහය අඛන්ඩව ක්‍රියාත්මක කරන බව පේරාදෙණිය විශ්වවිද්‍යාලයීය වෛද්‍ය පීඨ ශිෂ්‍ය සංගමය පවසයි.", "URL": "https://sinhala.adaderana.lk/news.php?nid=56843", "Category": null, "Parent URL": null}