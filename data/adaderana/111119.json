{"Source": "Adaderana", "Timestamp": "June 1, 2019 10:11 am", "Headline": "රියදුරන්ගේ නොසැලකිල්ල නිසා දෙදෙනෙක් ජීවිතයෙන් සමු ගනී", "News Content": "බියගම කරාබුගස් හංදිය ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. ධාවනය වෙමින් තිබු ලොරියක මාර්ගය අසල ගමන් කරමින් සිටි පදිකයෙකු ගැටීමෙන් අනතුර සිදුව ඇති බවයි පොලිසිය සඳහන් කළේය. අනතුරින් බරපතල තුවාල ලැබු පුද්ගලයා බියගම රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මල්වාන ප්‍රදේශයේ පදිංචි 72 හැවිරිදි අයෙකු වන අතර අනතුරට සම්බන්ධ ලොරි රථ රියදුරු අත්අඩංගුවට ගෙන ඇති බව සඳහන්. මේ අතර තෙබුවන, උඩෝවිට,කොට්ටයාහේන ප්‍රදේශයේ පුද්ගලික බස් රථයක පාපැදියක ගැටීමෙන් 69 හැවිරිදි පුද්ගලයෙකු මියගොස් තිබේ. අනතුරින් බරපතල තුවල ලැබු පැදිකරු හොරණ රෝහලට ඇතුළත් කිරීමෙන් පසු මියගොස් ඇති බව පොලිසිය සඳහන් කළේය. ඔහු උඩෝවිට ප්‍රදේශයේ පදිංචිකරුවෙකු වන අතර සිද්ධිය සම්බන්ධයෙන් බස් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=111119", "Category": null, "Parent URL": null}