{"Source": "Adaderana", "Timestamp": "May 13, 2011 12:59 pm", "Headline": "කුරුළුගල සිංහරාජය හෙළිකිරීම නිසා පරිසර ගැටලු ඉහළ යයි", "News Content": "දෙනියාය, විහාරහේන, කුරුළුගල සිංහරාජය වනාන්තරය ආශ්‍රිත භූමි ප්‍රදේශයක් හෙළි කිරීම හේතුවෙන් පාරිසරික ගැටලු රාශියක් මතුව ඇති බව ප්‍රදේශවාසීන් පවසයි. වනාන්තරය ආසන්නයේ පිහිටි ඉඩමක හිමිකරුවෙකු මෙම වන හානිය සිදුකරමින් සිටින බව ඔවුන් පෙන්වාදෙයි. වනාන්තරයේ ගස්වැල් කපා දමා එම භූමිය ‍තේවගාව සඳහා යොදාගෙන ඇති බවට ප්‍ර‍දේශවාසීන් චෝදනා කරයි. වනාන්තරය ආශ්‍රිත අක්කර 4 ක පමණ භූමියක ගස්වැල් කපා දමා දැනටමත් ‍තේවගා කර ඇති බව ඔවුන් පෙන්වාදෙයි. මීට එරෙහිව අදාළ අංශ පියවර නොගතහොත් සිදුවන පාරිසරික හානිය තම ජීවිතවලට ද බලපෑම් එල්ල කරනු ඇති බවට ප්‍රදේශවාසීන් අනතුරු අඟවයි.", "URL": "https://sinhala.adaderana.lk/news.php?nid=16077", "Category": null, "Parent URL": null}