{"Source": "Adaderana", "Timestamp": "November 25, 2011 10:01 am", "Headline": "ක්‍රිකට් නිලවරණය ජනවාරි 3 දාට කල්යයි", "News Content": "ශ්‍රී ලංකා ක්‍රිකට් පරිපාලනයට නව නිලධාරී මණ්ඩලයක් පත්කරගැනීම සඳහා වන නිලවරණය පැවැත්වීමේ දිනය ලබන ජනවාරි මස 3 වැනිදා දක්වා කල් දමා තිබේ. අදාළ නිලවරණය ලබන දෙසැම්බර් මස 27 වැනි දින පැවැත්වෙන බව මීට පෙර නිවේදනය කර තිබුණි. කෙසේවෙතත් නිලවරණය සඳහා නාමයෝජනා කැඳවීම අද(25) ආරම්භ වේ. ඒ අනුව නාමයෝජනා කැඳවීම සඳහා අද සිට දෙසතියක කාලයක් ලබාදී තිබේ. පසුගිය 15 වැනිදා ක්‍රීඩා අමාත්‍යවරයා විසින් අතුරු කමිටුව විසුරුවා හැරීමෙන් අනතුරුව ශ්‍රී ලංකා ක්‍රිකට් ආයතනය සඳහා නිලවරණයක් පැවැත්වීමට තීරණය විය. ශ්‍රී ලංකා ක්‍රිකට් ආයතනය 2004 වසරේ සිට අතුරු පාලක කමිටුවක් මගින් පාලනය කෙරුණී.", "URL": "https://sinhala.adaderana.lk/news.php?nid=20250", "Category": null, "Parent URL": null}