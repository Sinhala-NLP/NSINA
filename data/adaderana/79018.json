{"Source": "Adaderana", "Timestamp": "October 23, 2017 09:07 am", "Headline": "යාපනයේ වෙඩි තැබීමෙන් තුවාල වු තරුණයා මරුට", "News Content": "යාපනය අරියාලේ ප්‍රදේශයේ දී සිදුවු වෙඩි තැබීමෙන් තුවාල ලැබූ තරුණයා මියගොස් තිබේ. මෙම තරුණයා සමඟ තවත් පුද්ගලයෙකු යතුරු පැදියකින් ගමන් කරමින් සිටියදී යතුරුපැදියකින් පැමිණි තවත් පුද්ගලයෙකු ඔවන්ට වෙඩි තබා පලා ගොස් ඇති බව සඳහන් වෙයි. වෙඩි වැදිමෙන් බරපතළ තුවාල ලැබූ තරුණයා ප්‍රතිකාර සඳහා යාපනය ශික්ෂණ රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ උදයපුරම්, අරියාලේ පදිංචිව සිටි 24 හැවිරිදි පුද්ගලයෙක් බව අනාවරණ වී ඇත. සිද්ධිය සම්බන්ධයෙන් කිසිවෙකු මේ වන විට අත්අඩංගුවට ගෙන නොමැති අතර යාපනය පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=79018", "Category": null, "Parent URL": null}