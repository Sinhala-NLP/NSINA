{"Source": "Adaderana", "Timestamp": "August 25, 2019 10:03 pm", "Headline": "ස්වාධීන රාජ්‍යයක් ලෙස තීරණ ගැනීමේ හැකියාවක් තිබිය යුතුයි-නිමල් සිරිපාල ද සිල්වා", "News Content": "ස්වාධීන රාජ්‍යයක් ලෙස තීරණ ගැනීමේ හැකියාවක් රටට තිබිය යුතු බව බදුල්ල දිස්ත්‍රික් පාර්ලිමේන්තු මන්ත්‍රී නිමල් සිරිපාලද සිල්වා මහතා පවසයි. අද (25) ඇල්ල බල්ලකෙටුව ප්‍රදේශයේ පැවති වැඩසටහනකදී ඒ මහතා මේ බව පැවසීය. \"අපි ස්වාධීන රාජ්‍යයක් වුවත් අපට ඕන හමුදා පතිපත්කරන්න බැරිනම් ඒ ස්වාධීනත්වයෙන් ඇති පලේ කුමක්ද? දැන් බලන්නකෝ අපේ රටට වෙලා තියන දේ අපිට ඕන හමුදාපති වරයෙක් පත් කරගන්න බෑ. දැන් ඉස්සර බලන්නකො සිංහල රජවරුන්ගෙ කාලේ පටන්ම රජතුමා තීන්දු කරනවා මගේ සේනාධිනායකයා කවුද කියලා. එතකොට ඉන්දියාවේ සොලී රජ කෙනෙක් ඇවිල්ලා කිවුවොත් එයාව පත් කරන්න එපා වෙන කෙනෙක් දාන්න කියලා දානවද නෑ. විදේශ රාජ්‍යන්ට පුලුවන් අපිට උදව් කරන්න නමුත් අනවශ්‍ය ලෙස අභ්‍යන්තර කටයුතු වලට ඇඟිලි ගහනවට කවුරුත් කැමති නෑ. මොකද අපිට යම් ප්‍රෞඩත්වයක් තියෙනවා රටක් වශයෙන්. ශ්‍රී ලාංකිකයන් වශයෙන් අපිට නම්බුවක් ගෞරවයක් තියෙනවා අපි ඒ විදියට ධීන වෙන්න කැමති නැ . ඇයි එහෙම වෙන්නෙ? අපේ තියෙන බෙදීම නිසා අපි දුර්වල වෙලා ඉන්න නිසා අපි ශක්තිමත් රාජ්‍යක් නොවන නිසා. ඒ නිසා අපි සියලු දෙනාට එකතු වෙලා මෙ රට දේශපාලන වශයෙන් ආර්ථික වශයෙන් සංස්කෘතික වශයෙන් අපි ශක්තිමත් කරන්න අවශ්‍යයි. එහෙම ‍කරොත් විතරයි අපිට ඉදිරියට යන්න පුලුවන්.\" යැයිද නිමල් සිරිපාලද සිල්වා මහතා පැවසීය.", "URL": "https://sinhala.adaderana.lk/news.php?nid=117462", "Category": null, "Parent URL": null}