{"Source": "Adaderana", "Timestamp": "March 17, 2014 12:10 pm", "Headline": " ද්‍රවිඩ ජාතික ජනතා පෙරමුණේ නියෝජිතයින් ජිනීවා යයි", "News Content": "ද්‍රවිඩ ජාතික ජනතා පෙරමුණේ නියෝජිත පිරිසක් ජිනීවාහි සංචාරයක නිරතවී ඇති බව දේශපාලන ආරංචි මාර්ග සඳහන් කරයි. එම පක්ෂයේ නායක ගජේන්ද්‍ර කුමාර් පොන්නම්බලම්, ලේකම් සෙල්වරාසා ගජේන්ද්‍රන්,ජාතික සංවිධායක විශ්වලිංගම් මනිවන්නන් යන තිදෙනා ඇතුළු පිරිසක් ඊයේ මෙලෙස දිනයේ දිවයිනෙන් පිටත්ව ගොස් තිබේ. ජිනීවාහි මේ දිනවල පැවැත්වෙන මානව හිමිකම් සමුළුවට සහභාගීවීම සඳහා යුරෝපීය රටවලින් පැමිණ ඇති නියෝජිතයින්, මානව හිමිකම් සංවිධාන, සිවිල් සංවිධානවල නියෝජිතයින් හමුවීමට මෙම පිරිස සූදානමින් සිටින බව ආරංචි මාර්ග පවසයි. උතුරු-නැගෙනහිර ප්‍රදේශවල වෙසෙන ද්‍රවිඩ ජනතාවගේ ප්‍රශ්න පිළිබඳ හා රටේ වත්මන් දේශපාලන වාතාවරණය පිළිබඳ මොවුන් විදෙස් නියෝජිතයින් දැනුවත් කිරීමට නියමිත බව කියැවෙයි.", "URL": "https://sinhala.adaderana.lk/news.php?nid=41858", "Category": null, "Parent URL": null}