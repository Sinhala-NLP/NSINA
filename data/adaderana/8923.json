{"Source": "Adaderana", "Timestamp": "June 10, 2010 08:59 am", "Headline": "චීනය හා ලංකාව අතර සහයෝගිතා ගිවිසුමක්", "News Content": "ශ්‍රී ලංකාව හා චීනය අතර ආර්ථික හා තාක්ෂණික සහයෝගිතා ගිවිසුමකට එළඹීමට පියවර ගෙන තිබේ. මෙම ගිවිසුම මගින් ශ්‍රී ලංකාවට යුවාන් මිලියන 50 ක ප්‍රධානයක් කිරීමට චීන රජය එකඟතාව පළ කර ඇති බව සඳහන්ය. චීන රාජ්‍ය සභාවේ උප අගමැති සාන්ග් ඩේජියන් මහතාගේ ශ්‍රී ලංකා සංචාරය අතරවාරයේදී මෙම ගිවිසුමට අත්සන් තැබීමට නියමිතය. චීන උප අගමැතිවරයා අද දිවයිනට පැමිණෙන අතර ඔහු ජූනි 12 වන දින දක්වා රැඳී සිටිනු ඇත.", "URL": "https://sinhala.adaderana.lk/news.php?nid=8923", "Category": null, "Parent URL": null}