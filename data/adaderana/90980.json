{"Source": "Adaderana", "Timestamp": "June 16, 2018 04:54 pm", "Headline": " වැලිකන්දේ කතක් කෙත් ඇළක ගිලී මරුට", "News Content": "වැලිකන්ද, මගුල් පොකුණ ප්‍රදේශයේ අද(16) උදෑසන කෙත් ඇළකින් දියනෑමට ගිය තරුණියක් දියේ ගිලී මියගොස් ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ ඩබ්.ඒ නාලිකා නැමති 38 හැවිරිදි කාන්තාවක්ය බව අප වාර්තාකරු සඳහන් කළේය. මිය ගිය තරුණිය සිය නිවසෙන් උදෑසන 8ට පමණ දියනෑමට පිටත්ව ගොස් ඇති අතර ඇය නිවසට නොපැමිණීම හේතුවෙන් මියගිය තැනැත්තියගේ පියා විසින් සොයා බලන විට ඇය දිය නෑමට ගිය ස්ථානයේ ඇගේ මළ සිරුර දැක තිබේ. මියගිය තරුණියගේ මරණපරීක්ෂණය වැලිකන්ද හදිසි මරණ පරික්ෂක වයි.එම් බංඩාර මහතා විසින් සිදුකර ඇති අතර වැඩිදුර පරීක්ෂණ වැලිකන්ද පොලීසිය විසින් සිදුකරයි.", "URL": "https://sinhala.adaderana.lk/news.php?nid=90980", "Category": null, "Parent URL": null}