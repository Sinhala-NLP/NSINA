{"Source": "Adaderana", "Timestamp": "January 15, 2012 09:11 am", "Headline": "ඒ ප්‍රකාශයන්  ඉල්ලා අස්කරගත්තා", "News Content": "මෙරට මුහුදු තීරයේ මසුන් මැරීම පිළිබඳ පාරම්පරික අයිතියක් ඇති බවට තමිල්නාඩු ධීවරයින් මීට පෙර කළ ප්‍රකාශ ඉවත් කර ගෙන ඇතැයි අමාත්‍ය රාජිත සේනාරත්න මහතා පවසයි. ඉන්දු ශ්‍රී ලංකා ඒකාබද්ධ කමිටු රැස්වීමක දී මෙම පියවර ගත් බව අමාත්‍යවරයා පෙන්වා දෙයි. ඉන්දීය ධීවරයින් උතුරු මුහුදට පැමිණීම, තහනම් පන්න ක්‍රම භාවිතය සහ මෙරට ධීවරයින් ඉන්දීය මුහුදු සීමාව උල්ලංඝණය කිරීම ඇතුළු කරුණු කිහිපයක් සම්බන්ධයෙන් ඒකාබද්ධ කමිටු රැස්වීමේ දී එකඟතාවට පැමිණ තිබේ. ඒ අනුව ඉදිරියේ දී ධීවරයින් අතර ගැටුම් අවම කර ගැනීමට හැකි වනු ඇති බව අමාත්‍ය රාජිත සේනාරත්න මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=21391", "Category": null, "Parent URL": null}