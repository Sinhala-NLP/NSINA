{"Source": "Adaderana", "Timestamp": "October 15, 2016 12:10 pm", "Headline": "නොරොච්චෝලේ යළිත් ලෙඩදෙයි", "News Content": "නොරොච්චෝලයේ තාප විදුලි බලාගාරයේ විදුලි ජනන යන්ත්‍ර සියල්ල මේ වන විට අක්‍රිය වී තිබේ.අනුරාධපුරට විදුලිය ගෙනයන පද්ධතියේ සිදුවූ හදිසි බිඳ වැටීමක් මෙයට මුල්ව ඇතැයි සඳහන්ය.මේ හේතුවෙන් උතුරු ප්‍රදේශයේ ස්ථාන කිහිපයකට විදුලිය ඇණ හිට ඇති බව විදුලි බල මණ්ඩලය සඳහන් කළේය.කෙසේ වෙතත් එම ප්‍රදේශවලට විදුලි සැපයුම හැකි ඉක්මනින් ලබා දීමට කටයුතු කරන බව එම මණ්ඩලය පැවසුවේය.නොරොච්චෝලේ බලාගාරයේ මීට පෙරත් අවස්ථා ගණනාවකදී අක්‍රිය තත්ත්වයට පත්ව තිබුණි.", "URL": "https://sinhala.adaderana.lk/news.php?nid=65071", "Category": null, "Parent URL": null}