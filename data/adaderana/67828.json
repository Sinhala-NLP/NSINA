{"Source": "Adaderana", "Timestamp": "January 7, 2017 03:41 pm", "Headline": "ආණ්ඩුක්‍රම ව්‍යවස්ථා කමිටුවේ ගැටළුවක් තියෙනවා ", "News Content": "නව ආණ්ඩුක්‍රම ව්‍යවස්ථාවක් නිර්මාණය කිරීම සඳහා පත් කර ඇති ආණ්ඩුක්‍රම ව්‍යවස්ථා කමිටුවේ සෑම ජන කොටසක්ම නියෝජනය විමේ ගැටළුවක් පවතින බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. එමෙන්ම ආණ්ඩුක්‍රම ව්‍යවස්ථා කමිටුව මගින් සැබෑ ලෙසම මහජන මතය විමසීමක් සිදුවන්නේද යන්න පිළිබදව ද ගැටළුවක් පවතින බව අමාත්‍යවරයා පෙන්වා දී තිබේ.දඹුල්ල මහනගර සභාවේ පැවැති උත්සවයකට එක්වෙමින් මධ්‍යම පළාත් ප්‍රධාන අමාත්‍ය සරත් ඒකනායක මහතා මෙම අදහස් පළ කළේය.කිහිපදෙනෙකු එකතු වී කරන සාකච්ඡා තුළින් සැබෑ ජනමත නියෝජනයක් සිදු නොවන බව ප්‍රධාන අමාත්‍යවරයා වැඩි දුරටත් සඳහන් කර තිබේ.", "URL": "https://sinhala.adaderana.lk/news.php?nid=67828", "Category": null, "Parent URL": null}