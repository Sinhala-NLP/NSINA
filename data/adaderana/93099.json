{"Source": "Adaderana", "Timestamp": "July 24, 2018 08:09 am", "Headline": "ශ්‍රී ලාංකිකයින් 3කට සිංගප්පූරුවේ දී මාස 8ක සිරදඞුවමක්", "News Content": "ව්‍යාජ වීසා බලපත්‍ර ළඟ තබාගෙන සිටි ශ්‍රී ලාංකිකයින් තිදෙනෙකුට සිංගප්පූරුවේ දී මාස අටක සිරදඞුවමක් ලබාදී තිබේ. සිංගප්පුරු ආගමන විගමන නිලධාරින් විසින් පසුගිය ජුනි මාසයේ දී මෙම ශ්‍රී ලාංකිකයින් තිදෙනා අත්අඩංගුවට ගෙන ඇති බව වාර්තා වේ. ඔවුන් ව්‍යාජ මලයාසියානු වීසා බලපත්‍ර මගින් සිංගප්පූරුවට පැමිණ ඇති බව වාර්තා විය. මෙම ශ්‍රී ලාංකිකයින් තිදෙනා සංචාරක වීසා මත රැකියා සඳහා මලයාසියාවට පැමිණ ඇති බව සිදුකළ මූලික විමර්ශනවලින් අනාවරණය වී ඇත. සිංගප්පූරුවේ ආගමන විගමන පනතට අනුව මෙම ශ්‍රී ලාංකිකයින් තිදෙනාට පසුගිය ජුලි මස 20 වන දින සිට ක්‍රියාත්මක වන පරිදි මාස 8ක සිරදඞුවමක් ලබා දී ඇත.", "URL": "https://sinhala.adaderana.lk/news.php?nid=93099", "Category": null, "Parent URL": null}