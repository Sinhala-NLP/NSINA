{"Source": "Adaderana", "Timestamp": "January 26, 2017 09:24 am", "Headline": "පොලිස් පරීක්‍ෂකවරු 61ක් උසස් කිරීමට සැරසෙයි", "News Content": "ප්‍රධාන පොලිස් පරික්ෂකවරුන් 61 දෙනෙක් සහකාර පොලිස් අධිකාරී තනතුරට උසස් කිරීමට පොලිස් කොමිසමේ අවධානය යොමුව තිබේ. අධිකරණ නියෝගයකට අනුව අදාළ උසස්වීම් ලබාදීම සඳහා කටයුතු කරමින් සිටින බව ජාතික පොලිස් කොමිසමේ ලේකම්, ආරියදාස කුරේ මහතා පවසයි. තමන්ගේ උසස්වීම් නොලැබීම පිළිබඳව ප්‍රධාන පොලිස් පරීක්ෂකවරුන් 61 දෙනෙක් අධිකරණය හමුවේ නඩුවක් ගොනු කර තිබූ අතර එම නඩු තීන්දුවට අනුව ඔවුන්ට උසස්වීම් ලබාදෙන ලෙස නියෝග කර තිබේ. ඒ අනුව අදාළ උසස්වීම් ලබාදීම සඳහා මේ වන විට තොරතුරු ලබාගනිමින් සිටින බව ජාතික පොලිස් කොමිසම ප‍්‍රකාශ කරයි. ඉතා කඩිනමින් එම නිළධාරීන් 61දෙනා සහකාර පොලිස් අධිකාරී තනතුර දක්වා උසස්වීම් ලබාදෙන බව ලේකම්වරයා වැඩි දුරටත් කියා සිටියේ ය.", "URL": "https://sinhala.adaderana.lk/news.php?nid=68580", "Category": null, "Parent URL": null}