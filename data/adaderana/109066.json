{"Source": "Adaderana", "Timestamp": "May 2, 2019 08:57 am", "Headline": "චෙන්නායි සුපර් කිංග්ස් කණ්ඩායමට තවත් ජයක්", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ දිල්ලි කැපිටල්ස් කණ්ඩායම සමඟ පැවති තරඟයෙන් ලකුණු 80 ජයක් ලබා ගැනීමට චෙන්නායි සුපර් කිංග්ස් කණ්ඩායම ඊයේ සමත් වී තිබේ. තරඟයේ පළමුවෙන් පන්දුවට පහර දුන් චෙන්නායි කණ්ඩායම නියමිත පන්දුවාර 20 අවසානයේ කඩුලු 04ක් දැවී ලකුණු 179ක් ලබා ගත්තේය චෙන්නායි ඉනිම වෙනුවෙන් සුරේෂ් රයිනා ලකුණු 59ක් සහ මහේන්ද්‍ර සිං දෝණි නොදැවී ලකුණු 44ක් ලබා ගැනීමට සමත් වුණි. පිළිතුර ඉනිම සඳහා පිටියට පැමිණි දිල්ලි කණ්ඩායමට පන්දුවාර 16යි පන්දු 02ක් තුළ සියලු ක්‍රීඩකයින් දැවී ලබා ගත හැකි වුයේ ලකුණු 99ක් පමණයි.", "URL": "https://sinhala.adaderana.lk/news.php?nid=109066", "Category": null, "Parent URL": null}