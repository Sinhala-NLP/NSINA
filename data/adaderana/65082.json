{"Source": "Adaderana", "Timestamp": "October 16, 2016 09:11 am", "Headline": "අගමැති දිවයිනෙන් බැහැරවෙයි", "News Content": "අග්‍රාමාත්‍ය රනිල් වික්‍රමසිංහ මහතා නිල සංචාරයක් සඳහා අද බෙල්ජියම බලා පිටත්ව ගොස් තිබේ.ශ්‍රී ලංකාවට අහිමි වූ ජි.එස්.පී ප්ලස් සහනය නැවත ලබාගැනීම සඳහා යුරෝපීය සංගමයේ ඉහල පෙළේ නිළධාරින් සමග සාකච්ඡා කිරීම අග්‍රාමාත්‍යවරයාගේ මෙම සංචාරයේ අරමුණ බව අග්‍රාමාත්‍ය කාර්යාලය සඳහන් කළේය.මෙම සංචාරයේදී අග්‍රාමාත්‍ය රනිල් වික්‍රමසිංහ මහතා බෙල්ජියම් අග්‍රාමාත්‍ය චාල්ස් මිචෙල් ඇතුළු එරට ඉහල පෙලේ නායකයින් සමග ද්විපාර්ශවික සාකච්ඡා පැවැත්වීමට නියමිතව තිබේ.ඊට අමතරව යුරෝපීය සංගමය සහ යුරෝපිය කවුන්සිලයේ සභාපතිවරුන් සහ ප්‍රධාන නිළධාරීන් සමග ජී.එස්.පී ප්ලස් සහනය යළි ලබාගැනීම පිළිබඳ සාකච්ඡා කිරීමට සැලසුම් කර ඇති බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=65082", "Category": null, "Parent URL": null}