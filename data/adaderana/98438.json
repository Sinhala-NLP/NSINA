{"Source": "Adaderana", "Timestamp": "October 30, 2018 11:27 am", "Headline": "කථානායකට නීතිපතිවරයා කිසිදු දැනුම් දීමක් කළේ නෑ", "News Content": "අග්‍රාමාත්‍ය ධූරයේ නිත්‍යානුකූලව කටයුතු කිරීමේ බලය හිමි වන්නේ කා හටද යන්න පිළිබඳව කථානායකවරයාට නීතිපතිවරයා විසින් පැහැදිලි කිරීමක් යොමු කර ඇති බවත්, එම පැහැදිලි කිරීම කථානායකවරයා විසින් අනාවරණය නොකරන බවටත් ඊයේ (29) දින ඇතැම් පාර්ශ්වයන් විසින් සිදු කර ඇති ප්‍රකාශයන් මුළුමනින්ම සාවද්‍ය බව කථානායක මාධ්‍ය අංශය නිවේදනයක් නිකුත් කරමින් පවසයි. එවැනි කිසිදු ආකාරයක පැහැදිලි කිරීමක් මේ වන තෙක් කථානායකවරයා වෙත ලැබී නොමැති බවත් වගකීමෙන් යුතුව සඳහන් පවසයා බවත් කථානායක මාධ්‍ය අංශය විසින් නිකුත් කළ නිවේදනයේ සඳහන් වේ.", "URL": "https://sinhala.adaderana.lk/news.php?nid=98438", "Category": null, "Parent URL": null}