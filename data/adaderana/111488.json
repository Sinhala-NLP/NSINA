{"Source": "Adaderana", "Timestamp": "June 6, 2019 11:24 pm", "Headline": "අක්මීමන දයාරතන හිමිගේ විරෝධතාවකට අධිකරණයෙන් තහනමක්", "News Content": "පුජ්‍ය අක්මීමන දයාරතන හිමි සහ තවත් පිරිසක් විසින් දෙහිවල පොලිස් වසම තුළ අද(07) පැවැත්වීමට නියමිතව තිබු නීති විරෝධි පෙරහැරක් සහ රැස්වීමක් තහනම් කරමින් ගල්කිස්ස මහේත්‍රාත් අධිකරණය නියෝගයක් නිකුත් කර තිබේ. එම පෙරහැර සහ රැස්වීම හේතුවෙන් දෙහිවල පොලිස් වසම තුළ මහජන සාමයට බාධා වීමක් සහ මහජනයා අතර නොසන්සුන්කාරී තත්වයන් ඇති විය හැකි බව පොලිසිය අධිකරණයට කරුණු දන්වා තිබේ. ඒ අනුව අද දෙහිවල පොලිස් වසමේ පැවැත්වීමට නියමිත පෙරහැර සහ රැස්වීම පැවැත්වීම වැළැක්වීමට ගල්කිස්ස මහේස්ත්‍රාත් අධිකරණය නියෝගයක් නිකුත් කළ බව පොලිස් මුලස්ථනය පැවසුවේය. හදිසි හදිසි අවස්ථා නියෝග යටතේ අධිකරණය අදාළ නියෝගය නිකුත් කර තිබේ.", "URL": "https://sinhala.adaderana.lk/news.php?nid=111488", "Category": null, "Parent URL": null}