{"Source": "Adaderana", "Timestamp": "December 29, 2012 11:55 pm", "Headline": "මුස්ලිම් කොංග්‍රසය යෝජනා 8ක් සම්මත කරගනියි", "News Content": "ශ්‍රී ලංකා මුස්ලිම් කොංග්‍රසයේ 24 වන නියෝජිත සමුළුව අද (29) පස්වරුවේ දෙහිවල දී පැවැත්විණ. එහිදී යෝජනා 8 ක් සම්මත වී තිබේ. 13 වන සංශෝධනය අහෝසි කිරීමට විරුද්ධවීම, පළාත් සභාවල බලතල වැඩිකිරීම, බලය බෙදා හැරීමේ දී පොදුවේ සියලු ජාතීන්ට පිළිගත හැකි අන්දමේ විසඳුමක් යටතේ බලය බෙදා හැරීම, උගත් පාඩම් හා ප්‍රතිසංධාන කොමිසම් වාර්තාවේ සඳහන් නිර්දේශ කඩිනමින් ක්‍රියාත්මක කිරීම, යුද්ධය අවසන් වී ඇතත් තවමත් නිසි ආකාරව සිදුව නැති නැවත පදිංචිකිරීම් කඩිනම් කිරීම ඇතුළු කරුණු 8 ක් මෙහිදී සම්මත වී ඇත. මේ අතර උත්තරීතර මණ්ඩලය පත්කිරීම මෙන්ම අධ්‍යක්ෂක මණ්ඩලයට නව සාමාජිකයින් 10 දෙනෙකු ඇතුළත් කර ගැනීම ද සිදුකර තිබේ.", "URL": "https://sinhala.adaderana.lk/news.php?nid=30346", "Category": null, "Parent URL": null}