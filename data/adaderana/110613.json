{"Source": "Adaderana", "Timestamp": "May 24, 2019 07:44 pm", "Headline": "ප්‍රහාරයෙන් පසු පීඩාවට පත් පාර්ශව සඳහා සහන ලබා දෙන්න-මහින්ද", "News Content": "ත්‍රස්ත ප්‍රහාරයෙන් පසුව ආර්ථික වශයෙන් පීඩාවට පත් පාර්ශ්වවලට සහන ලබා දෙන ලෙස ඉල්ලමින් විපක්ෂ නායක මහින්ද රාජපක්ෂ මහතා අද(24) පාර්ලිමේන්තුවේදි ප්‍රකාශයක් සිදු කළේය. එහිදී වැඩිදුරටත් අදහස් දක්වමින් විපක්ෂ නායක මහින්ද රාජපක්ෂ මහතා මේ බව පැවසීය. “ගම්මිරිස්, කරුංකා අපනයන අඩපණ වීම නිසා. ලක්ෂ 20ක් පමණ අපහසුතාවට පත් වෙලා. ‍සංචාරක කර්මාන්තය අඩපණ වෙලා. හෝටල් වසා දමා සේවකයින් නිවාඩු යවලා අවලංගු වූ ගුවන් ගමන් ගණන තුන්සීයකට අධිකයි. වෙසක් තොරණ ඉදිරිපත් කරන්න සිටි පිරිසට. ඒවා ප්‍රදර්ශනය කරන්න බැරි වුණා. ඔවුන් බරපතළ අර්බුදයකට මුහුණ පා සිටිනවා. මූල්‍ය සමාගම්වලින් ලබාගත් ණය සඳහා සහනදායි වැඩපිළිවෙළක් සකස් කරන්න. ආණ්ඩුව ගන්නා ක්‍රියාමාර්ග ගැන සභාවට කියන්න. පාරවල් වහගෙන ඉන්නවා කියලා චෝදනා කළාමම විතරක් නෙමෙයි ඒ පාරේ ඉන්නේ චම්පික තාප්ප ගහලා අලුතින්. පලස්තීන තානාපති කාර්යාලය තියෙනවා. මේවගේ තත්ත්වයකදී. අපේ සහායත්. අරගන්න උත්සාහ කරනවා හැර. අපිට චෝදනා කරන්න හදනවා නම්. ඒක වැරදි ක්‍රියාවක්“", "URL": "https://sinhala.adaderana.lk/news.php?nid=110613", "Category": null, "Parent URL": null}