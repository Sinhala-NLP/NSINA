{"Source": "Adaderana", "Timestamp": "October 31, 2018 01:23 pm", "Headline": "මහින්දට රට ගොඩනැඟිය හැකියි-සුබ්‍රමනියම් කියයි", "News Content": "ඉන්දීය මාධ්‍ය වෙත අදහස් දක්වමින් බී.ජේ.පී. පක්ෂයේ රාජ්‍ය සභා පාර්ලිමේන්තු මන්ත්‍රී සුබ්‍රමනියම් ස්වාමි මහතා ශ්‍රී ලංකාවේ වර්තමාන දේශපාලන තත්ත්වය හා අලුතින් පත්වූ අග්‍රාමාත්‍ය මහින්ද රාජපක්ෂ මහතා පිළිබඳ සිය අදහස් පළ කර තිබේ. මහින්ද රාජපක්ෂ මහතා ශ්‍රී ලංකාවේ අග්‍රාමාත්‍යවරයා ලෙස පත්වීමත් සමඟ හුවමාරු වූ දුරකථන ඇමතුමක් පිළිබඳව අදහස් දක්වමින් ස්වාමි මහතා ප්‍රකාශ කළේ තමා වසර ගණනාවක් රාජපක්ෂ මහතා හඳුනන බවත් එල්.ටී.ටී.ඊ.ය සමඟ සටන් වැදුණු අවස්ථාවේ දී සහ දිල්ලි වෙත ගිය සිය සංචාරයේ අවස්ථාවන්ට රාජපක්ෂ මහතාට ලබා දුන් අඛණ්ඩව සහයෝගය සඳහා තමාට රාජපක්ෂ මහතා කෘතඥපූර්වක විය. එල්.ටී.ටී.ඊ. සංවිධානය විසින් මුලිනුපුටා දැමූ දෙමළ ජනතාව නැවත පදිංචි කිරීම වැනි පැහැදිළි ගැටළු නිරාකරණය කිරීම සඳහා ශ්‍රී ලංකාවට පැමිණෙන බව තමා මහින්ද රාජපක්ෂ මහතාට ප්‍රකාශ කළ බව සුබ්‍රමනියම් ස්වාමි මහතා සඳහන් කළේය. එ විට, මහින්ද රාජපක්ෂ මහතා විසින් සුබ්‍රමනියම් ස්වාමි මහතාගේ අත්දැකීම් ශ්‍රී ලංකාව සමඟ බෙදා ගැනීම සම්බන්ධව ප්‍රසංශා කළේය. හම්බන්තොට වරායට නෞකාව ගෙන ඒමට චීනයට පුළුවන් වූ වත් වරායේ කළමනාකරණය කටයුතු ශ්‍රී ලාංකිකයන් යටතේ පමණක් සිදු විය යුතු බව සුබ්‍රමනියම් ස්වාමි මහතා පැවසීය.", "URL": "https://sinhala.adaderana.lk/news.php?nid=98493", "Category": null, "Parent URL": null}