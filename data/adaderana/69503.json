{"Source": "Adaderana", "Timestamp": "February 12, 2017 01:16 pm", "Headline": "ත්‍රීරෝද රථ නියාමන වාර්තාව ළඟදීම එයි", "News Content": "ත්‍රීරෝද රථ නියාමනය සඳහා වු ශ්‍රී ලංකා ප්‍රමිති කාර්යාංශයේ නිර්ණායක වාර්තාව ඉදිරි දෙසතිය තුළ ලබාදීමට නියමිත බව මාර්ග ආරක්ෂාව පිළිබඳ ජාතික සභාව පවසයි.එහි සභාපති ආචාර්ය සිසිර කෝදාගොඩ මහතා සඳහන් කළේ ත්‍රීරෝද රථ සඳහා යොදාගන්නා මීටර් කුමන ආකාරයෙන් සකස් වන්නේ ද යන්න පිළිබදව ඉන් අනතුරුව තීරණය කිරීමට නියමිත බවය.ජනතාවට වඩාත් ගුණාත්මක ත්‍රීරෝද රථ සේවාවක් ලබාදීම අරමුණු කරගනිමින් එම වැඩපිළිවෙළ ක්‍රියාත්මක කරන බව ඔහු කියා සිටියේය.", "URL": "https://sinhala.adaderana.lk/news.php?nid=69503", "Category": null, "Parent URL": null}