{"Source": "Adaderana", "Timestamp": "August 28, 2019 04:16 pm", "Headline": "මුලතිව්වල විරෝධතාවයක්", "News Content": "මහවැලි සංවර්ධනය මුවාවෙන් මහවැලි එල් කලාපය යටතේ පවතින මුලතිව් දෙමළ ජනතාවගේ ඉඩම්වල ජනාවාස ඉදිකිරීම වෙනුවෙන් ලබාදීමට එරෙහිව ඉල්ලා මුලතිව් ප්‍රදේශවාසීන් අද(28) මුලතිව් දිස්ත්‍රික ලේකම් කාර්යාලය ඉදිරිපිට විරෝධතාවයක නිරතවිණ. විරෝධතාවයට එක්වූවන් පැවසූවේ රජය මුලතිව් දෙමළ ජනතාවගේ පාරම්පරික වගා ඉඩම් පැවති කොට්ටෙක්කේනි, කුංචුක්කාල්වේලි, තීමුන්දල්, වෙල්ලෙක්කල්ලඩි ආදි ප්‍රදේශයන‍්ගේ ඉඩම් ජනාවාස බිහිකිරීම වෙනුවෙන් පවරා ගනිමින් සිටින බවයි. මහවැලි එල් කලාපයේ පවතින දෙමළ ජනතාවගේ කුඹුරු ඉඩම්, සිංහල ජනාවාස වෙනුවෙන් ආක්‍රමණය කර ඇති බවත්, එබැවින් අදාළ ඉඩම්වල මුල් පදිංචිකරුවන් වන දෙමළ ජනතාවට ඉඩම් අයිතිය නොලැබු ගොස් ඇති බවද විරෝධතාවයට එක්වූවන් පැවසූහ. විරෝධතාවයට එක්වු මුලතිව් දිස්ත්‍රික්කය නියෝජනය කරන උතුරු පළාත් හිටපු පළාත් සභා මන්ත්‍රී රවිහරන් මහතා පැවසුවේ මේ වන විට රජය කොක්කුතුඩාවායි ප්‍රදේශයන්ගේ නව ජනාවාස බිහි කිරීමේ මුලික පියවරවල් ආරම්භ කොට ඇති අතර, උතුරේ ජනතාව රජය උතුරේ ජනාවාස බිහි කිරීමේ ක්‍රියාවන් කිසිලෙසකින් අනුමත නොකරන බවයි. රජය මුලතිව් දිස්ත්‍රික්කයේ දෙමළ ජනතාවගේ ඉඩම් තුළ උතු‍රේ ජනාවාස බිහිකරමින් පවතින අවස්ථාවක මුලතිව් දිස්ත්‍රික්කයේ පාරම්පරික ජනතාව ජිවත්වු ඉඩම් ඇතුළත් කොට වනජිවි කලාප ලෙස නම් කොට නාමපුවරු යොදා ඇති බවද මන්ත්‍රීවරයා පැවසුවේය. හිටපු මන්ත්‍රීවරයා වැඩිදුරටත් පැවසූවේ රජයේ මෙවැනි ක්‍රියාවන් හේතුවෙන් දෙමළ ජනතාවගේ ඉඩම් තුළ දෙමළ ජනතාව වෙත සිය වගා කටයුතු සිදුකර ගැනීමට නොහැකි තත්වයක් උදාවි ඇති බවයි. මුලතිව් දිස්ත්‍රික් ලේකම් කාර්යාලය ඉදිරිපිට ප්‍රධාන ගේට්ටුව අවහිරකරමින් විරෝධතාකරුවෝ ඉඩම් අයිතිය ඉල්ලා බැනර් හා පුවරු ප්‍රදර්ශනය කරමින් විරෝධතාවයේ නිරතවූහ. විරෝධතාකරුවන් විසින් ඉඩම් අයිතිය ඉල්ලා සකස් කළ සංදේශය මුලතිව් දිස්ත්‍රික් ලේකම් කාර්යාල නිලධාරීන් වෙත බාරදීමෙන් පසුව විරෝධතාව අවසන් කෙරිණි. විරෝධතාවය දෙමළ සන්ධාන දේශපාලන නියෝජිතයින්, සිවිල් සංවිධාන නියෝජිතයින්, ප්‍රදේශවාසීන් ඇතුළු පිරිසක් එක්ව සිටියහ.", "URL": "https://sinhala.adaderana.lk/news.php?nid=117695", "Category": null, "Parent URL": null}