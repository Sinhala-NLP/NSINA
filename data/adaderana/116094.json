{"Source": "Adaderana", "Timestamp": "August 8, 2019 04:17 pm", "Headline": "අම්බලන්තොට සුළඟින් නිවාස 10 කට-විහාරයකට හානි", "News Content": "අම්බලන්තොට දෙහිගහලන්ද ප්‍රද්ශයේ ලයිම හන්දිය ඇතුළු ආශ්‍රිත ප්‍රදේශ කීපයක අද (08) අළුයම 5.30 පමණ හමා ගිය දැඩි සුළං තත්වයකින් ප්‍රදේශයේ නිවාස 10 කට පමණ අලාබ හානි සිදුවී තිබේ. ප්‍රදේශයට අද අළුයම පැවැති වර්ෂාව සමඟ මෙම සුළං තත්ත්වය හට ගත බවත් විනාඩියකට අඩු කාලයකදී නිවාසවලට අලාබ කරමින් තද සුළඟක් හමා ගිය බව ප්‍රදේශයේ ජනතාව කියා සිටියේය‍ මෙම සුළඟින් ගස් කඩා වැටීම නිසා අම්බලන්තොට ලයිම හන්දිය ප්‍රබෝධාරාම විහාරයේ චෛත්‍ය මළුවටද හානි සිදුවී තිබේ.", "URL": "https://sinhala.adaderana.lk/news.php?nid=116094", "Category": null, "Parent URL": null}