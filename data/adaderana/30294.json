{"Source": "Adaderana", "Timestamp": "December 27, 2012 03:44 pm", "Headline": "බලපත්‍ර නැතිව වැලි අදියි", "News Content": "බලපත්‍ර නොමැතිව වැලි ප්‍රවාහනය කරමින් සිටි පුද්ගලයෙකු ගලගෙදර, ගලදාගම්පළ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා අඹකොටේ කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ සැකකරු විසින් ටිපර් රථයක් යොදා ගනිමින් වැලි ප්‍රවාහනය කරමින් සිටි බව පොලිස් විශේෂ කාර්යය බලකාය පවසයි. සැකකරු වැඩිදුර විමර්ශන සඳහා ගලගෙදර පොලිස් ස්ථානය වෙත භාරදුන් බව විශේෂ කාර්ය බලකාය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30294", "Category": null, "Parent URL": null}