{"Source": "Adaderana", "Timestamp": "July 27, 2016 02:07 pm", "Headline": "මුත්තයියා අයි.සී.සී ශ්‍රේෂ්ඨයින්ගේ නාමාවලියට", "News Content": "ජාත්‍යන්තර ක්‍රිකට් කවුන්සිලයේ Hall of Fame (ශ්‍රේෂ්ඨතම ක්‍රීඩකයින්ගේ නාමාවලියට ශ්‍රී ලංකාවෙන් බිහිවූ සුපිරිතම පන්දුයවන්නා ලෙස සැලකෙන මුත්තයියා මුරලිදරන්ගේ නමද ඇතුළත් කිරීමට තීරණය කර තිබේ.මෙය ක්‍රිකට් ක්‍රීඩකයෙකුට සිය ජීවිත කාලය තුළ ලබා ගත හැකි ඉහළම ගෞරව නාමයක් ලෙස ද සැලකෙයි.අයි.සී.සීය විසින් මෙම තීරණය ගෙන ඇති අතර ඒ අනූව මුරලිදරන් ශ්‍රී ලංකාව නියෝජනය කරමින් එම නාමාවලියට එක්වන පළමුවැනියා බව පැවසේ.මුරලිට අමතරව කැරන් රොල්ටන්, ආතර් මොරිස් හා ජෝජ් ලෝමන් යන අයගේ නම්ද එම ලැයිස්තුවට ඇතුළත් කිරීමට නියමිතය.ක්‍රිකට් ක්‍රීඩාවේදී ඔවුන් විසින් දැක්වූ දක්ෂතා සැලකිල්ලට ගෙන මෙය සිදුකිරීමට නියමිත බව පැවසේ.", "URL": "https://sinhala.adaderana.lk/news.php?nid=62487", "Category": null, "Parent URL": null}