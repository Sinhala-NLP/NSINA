{"Source": "Adaderana", "Timestamp": "August 9, 2017 08:54 am", "Headline": "ඔරුගොඩවත්තේ දී මත්ද්‍රව්‍ය තොගයක් සමඟ අයෙක් කොටුවෙයි", "News Content": "ඔරුගොඩවත්ත ගුවන් පාලම අසලදී මත්ද්‍රව්‍ය තොගයක් සමඟ පුද්ගලයෙකු අත්අඩංගුවට ගෙන තිබේ. කොළඹ උතුර නීතිය බලගැන්විම් ඒකකයේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි. එහිදී සැකකරු සතුව තිබී ගංජා කිලෝග්‍රෑම් 20ක් සහ ට්‍රැමඩෝල් එක්ස් වර්ගයේ මත්පෙති 2000ක් පොලීසිය විසින් සොයාගෙන තිබේ. සැකකරු කොළඹ 10 ප්‍රදේශයේ පදිංචි 30 හැවිරිදි පුද්ගලයෙක් බව අනාවරණ වී ඇත. අත්අඩංගුවට ගත් සැකකරු අද(09) මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිත බව ග්‍රෑන්ඩ්පාස් පොලීසිය සඳහන් කළේය.", "URL": "https://sinhala.adaderana.lk/news.php?nid=76114", "Category": null, "Parent URL": null}