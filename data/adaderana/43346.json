{"Source": "Adaderana", "Timestamp": "May 21, 2014 09:17 am", "Headline": "ගුරු සිරුර කාමරයේ එල්ලේ!", "News Content": "බම්බලපිටියේ පාසලක ශාරීරික අධ්‍යාපනය උගන්වන ගුරුවරයෙකු ගෙල වැලලාගෙන මියගොස් තිබියදී සොයාගත් බව පොලීසිය පවසයි. 37 හැවිරිදි වියේ පසුවන එම ගුරුවරයා එකී පාසලේ ගුරු නේවාසිකාගාරයේ නවාතැන් ගෙන සිටි අයෙකු බවද පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා කියයි. මෙය සියදිවි නසාගැනීමක් ද එසේත් නැතිනම් ඝාතනයක් ද යන වග අනාවරණය කර ගැනීම සඳහා බම්බලපිටිය පොලීසිය පරීක්ෂණ ආරම්භ කර ඇත‍.", "URL": "https://sinhala.adaderana.lk/news.php?nid=43346", "Category": null, "Parent URL": null}