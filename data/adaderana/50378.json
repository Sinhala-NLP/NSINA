{"Source": "Adaderana", "Timestamp": "April 2, 2015 08:51 am", "Headline": "ස්වභාවික සම්පත් ආරක්ෂාවත් - ජාතික ආරක්ෂාවත් ගැන කතා දෙකක්", "News Content": "ස්වභාවික සම්පත් ආරක්ෂා කර ගැනීම සඳහා වත්මන් රජය කැපවී කටයුතු කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ මෙරට වන සම්පත ආරක්ෂා කරගැනීම සඳහා නිසි වැඩපිළිවෙළක් අවශ්‍ය බවයි.රාජ්‍ය දැව සංස්ථාවේ සේවකයින් පිරිසකට උපහාර පිදීමේ උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.පසුගිය රජය සමයේ දේශපාලන හිතවත්කම් මත වන විනාශයන් වැඩි වශයෙන් සිදුවූ බව ජනාධිපති මෛත්‍රීපාල සිරිසේන මහතා එහිදී පැවසුවේය. මේ අතර ජාතික ආරක්ෂාව සම්බන්ධයෙන් වත්මන් රජය ක්‍රියා කරන ආකාරය පිළිබඳව සෑහීමකට පත්විය නොහැකි බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ ජාතික ආරක්ෂාව කේවල් කිරීමට උත්සාහ නොකළ යුතු බවයි.කඩුවෙල කොරතොට පුරාණ පත්තිණි දේවාල පරිශ්‍රයේ බෝධීන් වහන්සේ වටා ඉදිකරන ලද රන්වැට විවෘත කිරීමේ අවස්ථාවට එක්වෙමින් මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=50378", "Category": null, "Parent URL": null}