{"Source": "Adaderana", "Timestamp": "June 25, 2018 07:33 am", "Headline": "බොරැල්ලේ දී වෙලාවන් තුනක දී හෙරොයින් සමඟ සැකකරුවන් 3ක් කොටුවෙයි", "News Content": "බොරැල්ල ප්‍රදේශයේ දී සිදුකල වැටලීම් කිහිපයකින් හෙරොයින් ළඟ තබා ගත් සැකකරුවන් තිදෙනෙක් ‍පොලිස් බාරයට ගෙන තිබේ. එක් පුද්ගලයෙකු ඊයේ(24) සවස 6.10 ට පමණ බොරැල්ල පොලිස් වසමේ කිතුල්වත්තේ දී හෙරොයින් ග්‍රෑම් 24 යි මිලිග්‍රෑම් 110ක් සමඟ අත්අඩංගුවට පත් ව තිබේ. සැකකරු වයස අවුරුදු 20ක් වු බොරැල්ල ප්‍රදේශයේ පදිංචිකරුවෙක් බව පොලීසිය සඳහන් කරයි. අනෙක් සැකකරු ඊයේ රාත්‍රී 7.10ට පමණ බොරැල්ල කනත්ත වටරවුමේ දී සිදුකල වැටලීමකින් හෙරොයින් ග්‍රෑම් 23යි මිලිග්‍රෑම් 520ක් සමඟ අත්අඩංගුවට පත්ව තිබේ. වයස අවුරුදු 23 ක් වු මෙම සැකකරු ‍ද බොරැල්ල ප්‍රදේශයේ පදිංචිකරුවෙකි. මේ අතර ඊයේ රාත්‍රී 8.30ට පමණ බොරැල්ල පොලිස් වසමේ කනත්ත වටරවුමේ දී සිදුකළ වැටලීමකින් හොරොයින් ග්‍රෑම් 23 යි මිලිග්‍රෑම් 10ක් සමඟ පුද්ගලයෙකු අත්අඩංගුවට පත්ව ඇති බව පොලීසිය සඳහන් කරයි. ඔහු වයස අවුරුදු 20 ක් වු බොරැල්ල ප්‍රදේශයේ පදිංචිකරුවෙකි. සැකකරුවන් තිදෙනාම අද(25) ‍මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=91451", "Category": null, "Parent URL": null}