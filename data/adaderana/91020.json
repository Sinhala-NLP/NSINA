{"Source": "Adaderana", "Timestamp": "June 17, 2018 05:08 pm", "Headline": "මත්පැන් සැලක් ඉවත් කරන ලෙස ඉල්ලා පස්සර ජනතාව උත්ඝෝෂණයක", "News Content": "පස්සර -මඩුල්සිම පාරේ දෙකේකනුව පරගස්මංකඩ හන්දියේ පවත්වාගෙන යනු ලබන මත්පැන්සැල එම ස්ථානයෙන් ඉවත් කරන ලෙස ඉල්ලා ප්‍රදේශයේ සංඝයා වහන්සේ හා ජනතාව අද (17) එම මත්පැන් සැල ඉදරියේදි මාර්ගය අවහිර කරමින් උත්ඝෝෂණය කළහ. මංසන්ධියක තිබෙන මෙම මත්පැන් සැලේ බොන පුද්ගලයින් මාරගයේ යන අයට කරදර කරන බවත් පාසල් දෙකකට නුදුරින් මෙය පිහටා ඇතිබවත් ප්‍රදේශවාසිහු පෙන්වාදෙති. උත්ඝෝෂකයෝ මාර්ගය අවහිර කළ අවස්ථාවේ එම ස්ථානයට පැමිණි පස්සර පොලිස් ස්ථානාධිපති ප්‍රධාන පොලිස් පරීක්ෂක රත්නවීර එල් .අඩස්සූරිය මහතා 17 වසක් තිස්සේ පවත්වාගෙන යන මෙම මත්පැන්සැල ඉවත්කිරිමට නම් අදාළ නිලධාරින් දැනුවත් කර කටයුතු කල යුතු නමුත් මාර්ගය අවහිරකමින් විසදුම් සෙවීම ඊට පිළියම නොවන බව උත්ඝෝෂකයන්ට පෙන්වා දුන්හ . මහජනයාට පීඩාවන අයුරින් මාර්ගය අවහිර කළහොත් නීතිමය පියවර ගැනීමට සිදුවන බව පහදා දිමෙන් පසු උත්ඝෝෂකයෝ මාර්ගයේ දෙපසට වී සාමකාමි ලෙස උද්ගෝෂණය පවත්වා විසිරගියහ.", "URL": "https://sinhala.adaderana.lk/news.php?nid=91020", "Category": null, "Parent URL": null}