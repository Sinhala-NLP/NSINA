{"Source": "Adaderana", "Timestamp": "April 24, 2013 04:27 pm", "Headline": "ගොවි සංවිධානයේ සභාපතිටත් අලියා ගහයි", "News Content": "බකමූණ, සිරිකදුයාය, ප්‍රදේශයේ දී වන අලි ප්‍රහාරයකට ලක්වීමෙන් ප්‍රදේශයේ ගොවි සංවිධානයේ සභාපතිවරයා ජිවිතක්ෂයට පත්ව තිබේ. ඊයේ රාත්‍රී පැල් රැකීම සදහා ගොස් සිටිය දී අදාළ පුද්ගලයා ප්‍රහාරයට ලක්ව ඇති බව පොලීසිය පවසයි. 61 හැවිරිදි පුද්ගලයෙකු මෙලෙස ජීවිතක්ෂයට පත්ව ඇති අතර ඔහු ප්‍රදේශයේ ගොවි සංවිධානයේ සභාපතිවරයා ලෙස කටයුතු කළ අයෙකු බව සඳහන්ය. මේ අතර මහව හඹරන්නෑව ප්‍රදේශයේ දී ද වන අලි ප්‍රහාරයකට ලක්වීමෙන් තවත් පුද්ගලයෙකු ජීවිතක්ෂයට පත්ව තිබේ. පානදුර, හිරණ ප්‍රදේශයේ පදිංචිකරුවෙකු මෙලෙස ජිවිතක්ෂයට පත්ව ඇති බව පොලීසිය පැවසීය.", "URL": "https://sinhala.adaderana.lk/news.php?nid=33545", "Category": null, "Parent URL": null}