{"Source": "Adaderana", "Timestamp": "November 3, 2013 11:44 am", "Headline": "වේදනා නාශක පෙති ගෙනා කත රේගු දැලේ", "News Content": "නීති විරෝධී ලෙස වේදනා නාශක ඖෂධ තොගයක් මෙරටට ගෙන ආ කාන්තාවක් කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ අද උදෑසන ඉන්දියාවේ මුම්බායි හි සිට පැමිණි කාන්තාවක් මෙලෙස අත්අඩංගුවට ගත් බවයි. ඇයගේ ගමන් මලු තුළ තිබී එම වේදනානාශක බෙහෙත් පෙති තොගය සොයාගෙන තිබේ. එහි වටිනාකම රුපියල් 345,975ක් පමණ වන බව ලෙස්ලි ගාමිණි මහතා සඳහන් කළේය. ඖෂධ තොගය රාජසන්තක කර ඇති අතර ගුවන් තොටුපළ රේගුව මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=38576", "Category": null, "Parent URL": null}