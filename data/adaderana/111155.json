{"Source": "Adaderana", "Timestamp": "June 1, 2019 08:07 pm", "Headline": "ජනාධිපති නිල නිවස ඉදිරිපිට උද්ඝෝෂණයක්", "News Content": "අන්තවාදී ක්‍රියාවන්ට සම්බන්ධ බවට චෝදනා එල්ල වී ඇති අමාත්‍ය රිෂාඩ් බදියුදීන්, අසාත් සාලි සහ එම්.එල්.ඒ.එම්.හිස්බුල්ලා යන ආණ්ඩුකාරවරුන්ට සහ මුජිබර් රහුමාන් පාර්ලිමේන්තු මන්ත්‍රීවරයාට එරෙහිව ක්‍රියාමාර්ගයක් ගන්නැයි බලකරමින් අද (01) පස්වරුවේ ජනාධිපති නිල නිවස ඉදිරිපිට උද්ඝෝෂණයක් පැවැත් විය. අමාත්‍ය රිෂාඩ් බදියුදීන්, අසාත් සාලි සහ එම්.එල්.ඒ.එම්.හිස්බුල්ලා යන ආණ්ඩුකාරවරුන්ට සහ මුජිබර් රහුමාන් පාර්ලිමේන්තු මන්ත්‍රීවරයාට එරෙහිව සුරකිමු ශ්‍රී ලංකා සංවිධානය විසින් කොළඹ විහාරමහා දේවි උද්‍යානය ඉදිරිපිට විරෝධතාවයක් සංවිධානය කර තිබුණි. අනතුරුව විරෝධතාවයට සහභාගිවු පිරිස් මහගමසේකර මාවතේ පිහිටි ජනාධිපති නිල නිවස ඉදිරිපිටට ඔවුන් පා ගමනින් පැමිණියේය. අනතුරුව එම මහගමසේකර මාවත ඉදිරිපිට මාර්ගය හරස්කරමින් පිරිත් සජ්ජායනා කරමින් ඔවුන් විරෝධතාවයේ නිරත වුණි. මේ අතර අද දිනයේ මාධ්‍ය හමු කිහිපයකදීද අන්තවාදී අදහස් දරණ දේශපාලන නියෝජිතයින්ට එරෙහිව අදහස් පළ කළේය.", "URL": "https://sinhala.adaderana.lk/news.php?nid=111155", "Category": null, "Parent URL": null}