{"Source": "Adaderana", "Timestamp": "November 19, 2015 11:14 am", "Headline": "කැලණි ගඟට කුණු දැමූ 9ක් අත්අඩංගුවට", "News Content": "කැලණි ගඟට කසළ බැහැරකළ කාන්තාවන් 05 දෙනෙකු ඇතුළු පුද්ගලයන් 09 දෙනෙකු පෑලියගොඩ, නෙල්ලිගහවත්ත ප්‍රදේශයේදී අත්අඩංගුවට ගෙන තිබේ.මොවුන් වත්තල හා පෑලියගොඩ ප්‍රදේශ වල පදිංචිකරුවන් බව පොලීසිය පැවසුවේය.පොලිස් නාවික කොට්ඨාසයේ නිලධාරීන් විසින් සිදුකළ වැටලීමකදී මොවුන් අත්අඩංගුවට ගෙන ඇත.අත්අඩංගුවට ගත් සැකකරුවන් පොලිස් ඇප මත මුදා හැර ඇති අතර ඔවුන් වත්තල හා අළුත්කඩේ අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55193", "Category": null, "Parent URL": null}