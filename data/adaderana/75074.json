{"Source": "Adaderana", "Timestamp": "July 10, 2017 11:01 am", "Headline": "බස්නාහිර ඩෙංගු තියෙන ඉඩම්වලට සියයට 2 ක බද්දක්", "News Content": "බස්නාහිර පළාතේ ඇති ඉඩම්වල ඩෙංගු ව්‍යාප්තිය සලකා බලා ඉඩමේ විකුණුම් වටිනාකමින් සියයට 2 ක බද්දක් ලෙස අද(10) සිට රජයට අය කර ගැනීමට තීරණය කර තිබේ. අද පැවති විශේෂ සාකච්ඡාවක දී බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා විසින් මෙම තීරණය ගෙන ඇත. ඒ අනුව යම් ඉඩමක ඩෙංගු ඇති බව සනාථ වුවහොත් මෙම බද්ද ක්‍රියාත්මක වන අතර එසේ නොමැති සංවර්ධනය නොකර අත්හැර දමා ඇති ඉඩම් රජයට පවරා ගැනීමට හෝ ඉඩ ඇති බව ද මෙහිදී අමාත්‍යවරයා පවසා තිබේ.", "URL": "https://sinhala.adaderana.lk/news.php?nid=75074", "Category": null, "Parent URL": null}