{"Source": "Adaderana", "Timestamp": "February 5, 2018 08:51 pm", "Headline": "ඡන්දයේ අවසන් දින කිහිපය තීරණාත්මකයි", "News Content": "ඡන්දයේ අවසන් දින කිහිපයේදී දේශපාලන ව්‍යාකූලතාවයක් ඇති කරමින් ජන මතය වෙනස් කිරීමට ඇතමුන් උත්සහ කරන බව ජනතා විමුක්ති පෙරමුණ අනතුරු අඟවයි. අද (05) කොළඹ පැවති මාධ්‍ය හමුවකට එක්වෙමින් ඔවුන් මේ බව ප්‍රකශ කළේය. අර්ජුන් ඇලෝෂියස් හා කසුන් පලිසේන අත්අඩංගුවට ගැනීම කලින් සැලසුම් කළ තිරපිටපතක් බවත් එය මැතිවරණය ඉලක්ක කර ගනිමින් සිදු කරන රඟපෑමක් පමණක් බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පැවසීය. එසේම ගතවන දින පහක කාලය ඉතාම තීරණාත්මක බවත් ඡන්දය අවසන් මොහොතේ ඇති කරන ඇතැම් සිදුවීම් තුළින් ජනමතය වෙනස් කිරීමට උත්සහ දරමින් සිටින බව අනුර කුමාර දිසානායක මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=84006", "Category": null, "Parent URL": null}