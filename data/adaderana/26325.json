{"Source": "Adaderana", "Timestamp": "August 5, 2012 08:57 am", "Headline": "මාළිගාවත්ත අද විවෘත කරයි", "News Content": "ප්‍රතිසංස්කරණයට ලක් කළ මාළිගාවත්ත මහල් නිවාස සංකීර්ණය අද යළි ජනතා අයිතියට පත් කෙරෙයි. 1973 වසරේ ඉදිකළ මෙම නිවාස සංකීර්ණය පුළුල් ප්‍රතිසංස්කරණයකට ලක් වුයේ වසර 39කට පසුවයි. මාලිගාවත්ත මහල් නිවාස සංකීර්ණයේ ගොඩනැගිලි 86ක ඇති නිවාස 1520ක දස දහසක පමණ පිරිසක් ජීවත් වන බව සඳහන්ය. ප්‍රතිසංස්කරණ කටයුතු සඳහා වැය කර ඇති මුදල රුපියල් මිලියන 280කි. ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා ඇතුළු නියෝජිතයින් පිරිසකගේ සහභාගීත්වයෙන් නිවාස සංකීර්ණය විවෘත කිරීමට නියමිතය.", "URL": "https://sinhala.adaderana.lk/news.php?nid=26325", "Category": null, "Parent URL": null}