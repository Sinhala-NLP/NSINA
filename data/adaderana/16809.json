{"Source": "Adaderana", "Timestamp": "June 17, 2011 09:23 am", "Headline": "ඊ-කෝලායි ආවොත් පරීක්ෂණ හා නිවාරණයට පියවර ගන්න", "News Content": "ඊ-කෝලායි වසංගතය මෙරටට පැමිණියහොත් ඊට අදාළ පරීක්ෂණ සහ නිවාරණ පියවර ගැනීමට කටයුතු කරන ලෙස සෞඛ්‍ය අමාත්‍යවරයා කොළඹ වෛද්‍ය පර්යේෂණ ආයතනයට උපදෙස් ලබා දී තිබේ. ජර්මනිය ඇතුළු යුරෝපීය රටවල් කිහිපයක මේ දිනවල ඊ‍-කෝලායි වසංගතය පැතිර යමින් පවතියි. මිනිස් අන්ත්‍රයේ වෙසෙන ඊ-‍කෝලායි බැක්ටීරියාවේ උප වර්ගයක් හේතුවෙන් මෙම රෝගී තත්ත්වය පැතිර යන බව සෞඛ්‍ය අමාත්‍යාංශය පවසයි. හොඳින් නොපිසූ මස්, අමු සලාද, එළවළු සහ පැළ කරන ලද බීජ ආහාර‍යට ගැනීමෙන් මෙම බැක්ටීරියාව ශරීරගත විය හැකිය. අධික උණ සමග ඇතිවන පාචනයක් ලෙස මෙම රෝගී තත්ත්වය හඳුන්වාදිය හැකිය.", "URL": "https://sinhala.adaderana.lk/news.php?nid=16809", "Category": null, "Parent URL": null}