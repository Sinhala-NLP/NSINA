{"Source": "Adaderana", "Timestamp": "August 26, 2010 09:21 am", "Headline": "බෙල්ලන්විල ඇසළ පෙරහැර වෙනුවෙන් විශේෂ රථ වාහන සැලැස්මක්", "News Content": "බෙල්ලන්විල රජ මහා විහාරයේ වාර්ෂික ඇසළ මහා පෙරහැර හේතුවෙන් එය පැවැත්වෙන කාලය තුළ දෙහිවල මහරගම මාර්ගයේ විශේෂ රථ වාහන සැලැස්මක් ක්‍රියාත්මක කර තිබේ. ඇසළ පෙරහැර පැවැත්වෙන හෙට සහ අනිද්දා දෙදින පස්වරු හතේ සිට දෙහිවල -මහරගම මාර්ගය ‍බොරලැස්ගමුව මංසන්දියෙන් සහ බෙල්ලන්තර විදුලි සංඥා මංසන්දිය අසලින් වසා තැබෙන බව පොලිසිය පවසයි. පෙරහැර අවසන් වන තෙක් එය ක්‍රියාත්මක වන බව පොලිසිය පැවසීය. එම කාලය තුළ මහරගම සිට දෙහිවල දෙසට ගමන් ගන්නා වාහන බොරලැස්ගමුව මංසන්දියෙන් පැමිණ පැපිලියාන වටරවුමෙන් වමට හැරී, කීල්ස් වටරවුමෙන් නැදිමාල පාර ඔස්සේ ගමන් කළ හැකිය. මහරගම දෙසට ගමන් ගන්නා වාහන බෙල්ලන්තර විදුලි සංඥ හංදියෙන් වමට හැරී පැපිලියාන වටරවුම දක්වා ගමන් කර 120 බස් මාර්ගය ඔස්සේ බොරලැස්ගමුව මංසන්දියට පැමිණ ගමන් කළ හැකි බව පොලිසිය පවසයි. ඊට අමතරව නැදිමාල බෝධිය අසලින්, පැපිලියාන හන්දිය ඔස්සේ 120 බස් මාර්ගයෙන් බොරලැස්ගමුව මංසන්දියට පැමිණ මහරගම දෙසට ගමන් කළ ‍හැකිය.", "URL": "https://sinhala.adaderana.lk/news.php?nid=10444", "Category": null, "Parent URL": null}