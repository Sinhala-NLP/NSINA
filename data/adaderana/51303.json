{"Source": "Adaderana", "Timestamp": "May 13, 2015 11:00 am", "Headline": "මලයාසියානු යානයේ පිස්සු නැටු ජර්මානුවා මාසයක් හිරේ", "News Content": "කොළඹ බලා පියාසර කරමින් තිබු මලයාසියානු ගුවන් යානයේ කලහකාරී ලෙස හැසිරීම සම්බන්ධයෙන් අත්අඩංගුවට ගත් ජර්මන් ජාතික පුද්ගලයාට මාසයක සිරදඬුවමක් නියම කර තිබේ.පසුගිය සෙනසුරාදා රාත්‍රී මලයාසියාවේ ක්වාලාලම්පූර් ගුවන්තොටුපළේ සිට කොළඹ බලා පියාසර කරමින් තිබු එම්.එච්.179 දරණ ගුවන් යානය මගියෙකුගේ කලහකාරී හැසිරීම හේතුවෙන් යළි ක්වාලාලම්පූර් ගුවන්තොටුපළ වෙත ගොඩබස්වා තිබුණි.අදාළ මගියා ගුවන් යානයේ කාර්යය මණ්ඩලයේ කටයුතුවලට බාධා සිදුකිරීම හේතුවෙන් යානය මලක්කා සමුද්‍රසන්ධිය ආශ්‍රිත ගුවනේ පැයක පමණ කාලයක් රැඳී සිටීමෙන් අනතුරුව යළි ගොඩබැස්සවීමට නියමුවා පියවර ගෙන තිබුණේය.කලහකාරී ලෙස හැසිරුණු පුද්ගලයා 54 හැවිරිදි ජර්මන් ජාතික ව්‍යාපාරිකයෙකු ලෙස හඳුනාගෙන ඇති අතර ඔහු මලයාසියානු ආරක්ෂක අංශ වෙත භාරදීමට මලයාසියානු ගුවන් සමාගම කටයුතු කර ඇත.ඒ අනුව අධිකරණය වෙත ඉදිරිපත් කළ සැකකරු වරද පිළිගෙන ඇති අතර ඔහුට මාසයක සිරදඬුවමක් නියම කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=51303", "Category": null, "Parent URL": null}