{"Source": "Adaderana", "Timestamp": "September 22, 2016 12:52 pm", "Headline": "හැඳුනුම්පත් කාර්යාලයත් 27 සිට බත්තරමුල්ලට", "News Content": "පුද්ගලයින් ලියාපදිංචි කිරීමේ දෙපාර්තමේන්තුවේ එක්දින සේවාව ලබන 23 සහ 26 යන දිනවල ක්‍රියාත්මක නොවන බව එම දෙපාර්තමේන්තුව පවසයි.නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව පවසන්නේ පුද්ගලයින් ලියාපදිංචි කිරීමේ දෙපාර්තමේන්තුව බත්තරමුල්ල සුහුරුපාය ගොඩනැගිල්ලේ ස්ථාපිත කිරීම හේතුවෙන් මෙම තීරණය ගෙන ඇති බවයි.ලබන 27 වන දින සිට එම දෙපාර්තමේන්තුව සුහුරුපාය ගොඩනැගිල්ලේ ස්ථාපිත කෙරෙන බව සඳහන්ය. කෙසේවෙතත් ලබන 27 වනදා සිට පුද්ගලයින් ලියාපදිංචි කිරීමේ දෙපාර්තමේන්තුවේ සියළුම සේවාවන් නව පරිශ්‍රයේ සිට සාමාන්‍ය පරිදි ක්‍රියාත්මක වන බව රජයේ ප්‍රවෘත්ති දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=64318", "Category": null, "Parent URL": null}