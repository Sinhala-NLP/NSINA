{"Source": "Adaderana", "Timestamp": "April 2, 2019 07:28 am", "Headline": "වද හිංසා වලක්වාලීම සඳහා වු UN අනු කමිටු නියෝජිත කණ්ඩායම අද දිවයිනට", "News Content": "වද හිංසා වලක්වාලීම සඳහා වු එක්සත් ජාතීන්ගේ අනු කමිටු නියෝජිත කණ්ඩායමක් අද(02) දිනයේ දිවයිනට පැමිණීමට නියමිතව තිබේ. සිව් දෙනෙකුගෙන් යුත් මෙම නියෝජිත කණ්ඩායම ලබන 12 වන දින දක්වා මෙරට රැදී සිටීමට නියමිතයි. මුරුසිය, සයිප්රණසය, පිලිපීනය, මෝල්ඩෝවාව යන රටවල නියෝජිතයින් සිව් දෙනෙකු මෙම සංචාරයට එක් වන බව එක්සත් ජාතීන්ගේ සංවිධානය සඳහන් කළේය. මෙරටට පැමිණෙන මෙම නියෝජිත කණ්ඩායම රජයේ මැති ඇමතිවරුන් සමඟ සාකච්ඡා පැවැත්වීමට නියමිතයි. ඊට අමතරව මානව හිමිකම් කොමිසමේ නියෝජිතයින් සහ සිවිල් සංවිධාන සමග ද මොවුන් සාකච්ඡා කිරීමට සැලසුම් කර තිබේ. ශ්‍රී ලංකාව තුළ ස්වාධීන ජාතික නිවාරණ යාන්ත්‍රණයක් සකස් කිරීම සම්බන්ධයෙන් සාකච්ඡා කිරීම ද මෙම සංචාරයේ අරමුණ වී ඇති බව එක්සත් ජාතීන්ගේ සංවිධානය පෙන්වා දෙයි.", "URL": "https://sinhala.adaderana.lk/news.php?nid=107181", "Category": null, "Parent URL": null}