{"Source": "Adaderana", "Timestamp": "September 21, 2015 04:56 pm", "Headline": "උසාවිවලට බුද්ධි අංශයෙන්!", "News Content": "කොළඹ පිහිටි සෑම අධිකරණයකටම බුද්ධි අංශ නිලධාරින් යෙදවීමට පියවර ගන්නා බව බන්ධනාගාර දෙපාර්තමේන්තුව පවසයි.එහි කොමසාරිස් ජනරාල් රෝහණ පුෂ්පකුමාර මහතා පැවසුවේ අධිකරණයේ සිදු වන නීතිවිරෝධි ක්‍රියා අවම කිරීමේ අරමුණින් මෙම පියවර ගත් බවයි.ඒ අනුව අද දිනයේදී අලුත්කඩේ උසාවිය සඳහා බුද්ධි අංශ නිලධාරින් සිව්දෙනෙකු යෙද වූ බව පුෂ්පකුමාර මහතා පැවසුවේය.මිට අමතරව හෙට දිනයේ සිට කොටුව, මරියකන්ද, නුගේගොඩ සහ ගල්කිස්ස යන අධිකරණ සඳහා එම නිලධාරින් යෙදවීමට බලාපොරොත්තු වන බව බන්ධනාගාර කොමසාරිස් ජනරාල් රෝහණ පුෂ්කුමාර මහතා පැවසුවේය.", "URL": "https://sinhala.adaderana.lk/news.php?nid=53991", "Category": null, "Parent URL": null}