{"Source": "Adaderana", "Timestamp": "October 28, 2016 08:08 am", "Headline": " නීති විරෝධීව මසුන් මැරූ 2ක් මාට්ටු ", "News Content": "පුත්තලම, පුල්ලුපිඩ්ඩි දූපතට ඔබ්බෙන් වූ මුහුදු තීරයේදී නීති විරෝධී ලෙස ධීවර කටයුතුවල නිරතව සිටි ධීවරයින් දෙදෙනෙකු අත්අඩංගුවට ගෙන තිබේ.වයඹ නාවික විධානයට අයත් කල්පිටිය නාවික හමුදා කදවුරේ නිලධාරීන් විසින් පුත්තලම කළපුව ආශ්‍රිතව සිදු කළ මුර සංචාරයකදී අදාළ ධීවරයින් දෙදෙනා අත්අඩංගුවට ගෙන ඇති බව නාවික හමුදාව පැවසුවේය.එහිදී ඔවුන් සතුව තිබි ඩිංගි බෝට්ටුවක් සහ තහනම් දැලක් නාවික හමුදාව බාරයට ගෙන තිබේ.අත්අඩංගුවට ගත් ධීවරයින් සහ භාණ්ඩ වැඩිදුර විමර්ශන කටයුතු සඳහා පුත්තලම සහකාර ධීවර පරීක්ෂක කාර්යාලය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65458", "Category": null, "Parent URL": null}