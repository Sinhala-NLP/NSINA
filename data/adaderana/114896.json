{"Source": "Adaderana", "Timestamp": "July 24, 2019 02:36 pm", "Headline": "ඉදිරියෙදී ජනාධිපතිවරු 20ක් පමණ බිහි විය හැකියි-භද්දිය හිමි", "News Content": "පාලකයින් වෙනස් කළ පමණින් රටක් ගොඩනැගීම සිදුකළ නොහැකි බව පූජ්‍ය මාවරලේ භද්දිය හිමි පවසයි. උන්වහන්සේ පෙන්වාදෙන්නේ ඒ සඳහා ජනතා ආකල්ප ද වෙනස් විය යුතු බවයි. වලස්මුල්ල ප්‍රදේශයේ පැවති ආගමික වැඩසටහනකට එක්වෙමින් පූජ්‍ය මාවරලේ භද්දිය හිමි මෙම අදහස් පල කළේය. එහිදි උන්වහන්සේ පැවසුවේ පක්ෂ අනුව ජනාධිපති අපේක්ෂකයෝ ඉදිරිපත් වීම දෙස බැලු විට ඉදිරියේදි ජනාධිපතිවරු 20දෙනෙකු පමණ පත් විය හැකි බවයි. එතරම් ජනාධිපති සිහිනයේ පාවෙමින් සිටින පුද්ගලයන් වර්තමානයේ රට තුල සිටින බවද උන්වහන්සේ පැහැදි කළේය. ජනතාව වෙනස් නොවී පාලකයෙක් වෙනස් කිරීමෙන් රටක් ගොඩ නැගිට නොහැකි බවත් එයින් සිදු වන්නේ තවත් ජනතාවගෙන් බැනුස් අසන පුද්ගලයෙක් බිහි වීම පමනක් බවද උන්වහන්සේ පවසයි. යමෙකුගේ ජීවිතයක් කිසි දිනෙක පාලකයෙකු නිසා සාර්තක නොවන බවත් තමන්ගේ ජීවිතය සාර්ථක කර ගත හැක්කේ අධ්‍යාපනයෙන් පමනක් බවත් උන්වහන්සේ වැඩිදුරටත් පැහැදිලි කළේය.", "URL": "https://sinhala.adaderana.lk/news.php?nid=114896", "Category": null, "Parent URL": null}