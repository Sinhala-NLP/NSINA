{"Source": "Adaderana", "Timestamp": "November 21, 2010 09:50 am", "Headline": "යතුරුපැදිය බස්රියේ ගැටීමෙන් අයෙක් මරුට", "News Content": "අඟුණුකොළපැලැස්ස වීරකැටිය ප්‍රදේශයේ බස් රථයක් සහ යතුරු පැදියක් ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. මෙම අනතුරින් තවත් පුද්ගලයෙකු තුවාල ලබා ප්‍රතිකාර සඳහා හම්බන්තොට රෝහලට ඇතුළත් කර ඇති බව අඟුණුකොළපැලැස්ස පොලිසිය පවසයි. අනතුරින් මිය ගොස් ඇත්තේ අඟුණුකොළපැලැස්ස ප්‍රදේශයේ පදිංචි 21 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12295", "Category": null, "Parent URL": null}