{"Source": "Adaderana", "Timestamp": "October 2, 2012 05:11 pm", "Headline": "තාක්ෂණය සම්ප්‍රදායට එරෙහි නොවිය යුතුයි", "News Content": "තොරතුරු හා සන්නිවේදන තාක්ෂණය සංස්කෘතියට හා සම්ප්‍රදායට එරෙහිවන්නක් නොවිය යුතු බව ජනාධිපති මහින්ද රාජපක්ෂ මහතා පවසයි. සංස්කෘතියට හා සම්ප්‍රදායට ගෞරව කිරීම සහ ආරක්ෂා කිරීම එහි අරමුණ කර ගත යුතු බව ද ජනාධිපතිවරයා පෙන්වාදෙයි. ලොව ප්‍රමුඛ පෙළේ ජාත්‍යන්තර දුරකථන නියාමක හමුව වන විදුලි සන්දේශ නියාමකයන් පිළිබඳ ගෝලීය සමුළුවේ සමාරම්භක උත්සවයට එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කර තිබේ. තොරතුර තාක්ෂණය ආගමික විශ්වාසයන්ට එරෙහි හිංසනයට හේතු වන්නක් ද නොවිය යුතු බව මෙහිදී වැඩිදුරටත් අදහස් දැක්වූ ජනාධිපතිවරයා සඳහන් කර ඇත. නව නිපැයුම්වලින් බහුල තරඟකාරී ලෝකයක තොරතුර තාක්ෂණයේ සීඝ්‍ර දියුණුවක් තිබිය යුතු බව ජනාධිපතිවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=27947", "Category": null, "Parent URL": null}