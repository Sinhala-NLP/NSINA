{"Source": "Adaderana", "Timestamp": "June 21, 2018 12:23 pm", "Headline": "වන අලි ගැටළුවට විසඳුම් ඉල්ලා සූරියවැව ගොවි ජනතාව විරෝධතාවයක", "News Content": "ජන ජීවිතයට තර්ජනයක්ව පවතින වන අලි ගැටලුවට විසදුම් ලබාදෙන ලෙස ඉල්ලා හම්බන්තොට, සූරියවැව ප්‍රදේශයේ ගොවි ජනතාව විරෝධතාවක් ආරම්භ කර තිබේ. මේ හේතුවෙන් සූරියවැව - හම්බන්තොට, අඩි සීයයේ මාර්ගය, සූරියවැව ප්‍රදේශයෙන් අවහිර වී ඇති බව අද දෙරණ ප්‍රදේශීය වාර්තාකරු රොෂාන් දිලීප් කුමාර පැවසීය. මේ අතර ඊයේ (20) රාත්‍රී නාඋල, මඩවලඋල්පත, ලිහිණිපිටිය ප්‍රදේශයේදී ද වන අලි ප්‍රහාරයකට ලක්ව පුද්ගලයින් දෙදෙනෙකු මියගොස් තිබේ. ‍යතුරුපැදියකින් අසළ නිවසකට ගොස් පැමිණෙමින් සිටි එම පුද්ගලයින් දෙදෙනා ලිහිණිපිටිය ප්‍රදේශයේ පිහිටි රක්ෂිතයක් ආසන්නයේදී වන අලි ප්‍රහාරයට ලක්ව මියගොස් ඇති බව පොලිසිය සඳහන් කළේය. සිද්ධියෙන් මියගොස් ඇත්තේ එම ප්‍රදේශයේම පදිංචිව සිටි 30 හැවිරිදි එක් දරු පියෙක් සහ 29 හැවිරිදි දෙදරු පියෙකු බව සඳහන්.", "URL": "https://sinhala.adaderana.lk/news.php?nid=91253", "Category": null, "Parent URL": null}