{"Source": "Adaderana", "Timestamp": "January 31, 2018 12:23 pm", "Headline": " ජීවිතයක් මහ මඟ නවතී ", "News Content": "ගාල්ල, කොළඹ ප්‍රධාන මාර්ගයේ හික්කඩුව ප්‍රදේශයේදී සිදුවූ අනතුරකින් කාන්තාවක මියගොස් තිබේ. ත්‍රීරෝද රථයක් මාර්ගය අයිනේ ගමන් කරමින් සිටි කාන්තාවකගේ ගැටීමෙන් අනතුර සිදුව ඇති බව පොලීසිය පැවසුවේය. බරපතළ තුවාල ලැබූ එම කාන්තාව කරාපිටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හික්කඩුව, නලාගස්දෙණිය ප්‍රදේශයේ පදිංචිව සිටි 55 හැවිරිදි කාන්තාවකි. අනතුර සිදුකළ ත්‍රීරෝද රථයේ රියදුරු පලාගොස් ඇති අතර ඔහු අත්අඩංගුවට ගැනීම සඳහා හික්කඩුව පොලීසිය විසින් විමර්ශන ආරම්භ කර තිබේ ‍", "URL": "https://sinhala.adaderana.lk/news.php?nid=83822", "Category": null, "Parent URL": null}