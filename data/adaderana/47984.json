{"Source": "Adaderana", "Timestamp": "December 13, 2014 12:33 pm", "Headline": "ධීවර ගැටලුව නිසා  ඉන්දීය රාජ්‍ය සභාව උණුසුම්වෙයි ", "News Content": "ඉන්දියාව සහ ශ්‍රී ලංකාව අතර පවතින ධිවර ගැටලුව සම්බන්ධයෙන් ඉන්දිය රාජ්‍ය සභාවේ උණුසුම් කතාබහක් සිදුව තිබේ. තමිල්නාඩු දේශපාලන පක්ෂ වන ඩී.එම්.කේ සහ ඒ.අයි.ඒ.ඩී.එම්.කේ පක්ෂ නියෝජිතයින් සිදුකළ ප්‍රකාශ හේතුවෙන් මෙම තත්ත්වය ඇති වි ඇති බව සඳහන්ය . මෙරට නාවික හමුදාව විසින් ඉන්දීය ධිවරයින් අත්අඩංගුවට ගැනිම සම්බන්ධයෙන් මෙහිදි කරුණු සාකච්ඡා වි ඇති බව වාර්තා වෙයි. සාකච්ඡාව ආරම්භයේ දි ඉන්දිය අග්‍රාමාත්‍ය නරේන්ද්‍ර මෝඩි මහතා ද රාජ්‍ය සභාවේ අසුන් ගෙන සිට ඇති බව සඳහන් වෙයි. එහිදි දෙරට අතර පවතින ධීවර ගැටලුව සම්බන්ධයෙන් ඉන්දිය අග්‍රාමාත්‍යවරයාගේ මැදිහත්විම අත්‍යවශ්‍ය කරුණක් බව ඩි.එම්.කේ පක්ෂ නියෝජිතයින් ප්‍රකාශ කර තිබේ. අවස්ථා කිහිපයකදි ඉන්දිය පාර්ලිමේන්තුවට අදාළ කරුණ ඉදිරිපත් කළ ද ඊට කිසිදු යහපත් ප්‍රතිචාරයක් නොලැබුණු බව ඩි.එම්.කේ පක්ෂ නියෝජිතයින් ප්‍රකාශ කර ඇත. කෙසේ වෙතත් මෙරට අධිකරණයක් විසින් මරණ දඬුවම නියම වි තිබු ඉන්දිය ධීවරයින් නිදහස් කරගැනිම සම්බන්ධයෙන් අග්‍රාමාත්‍ය නරෙන්ද්‍ර මෝදි අනුගමනය කළ ක්‍රියා පිළිවෙතට ඒ.අයි.ඒ.ඩී.එම්.කේ පක්ෂ නායක ඒ.නවනීදක්‍රිෂ්ණන් ස්තූතිය පළ කර තිබේ.", "URL": "https://sinhala.adaderana.lk/news.php?nid=47984", "Category": null, "Parent URL": null}