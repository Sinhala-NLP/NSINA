{"Source": "Adaderana", "Timestamp": "July 9, 2018 07:07 am", "Headline": "06 වන ජගත් පුරවර සමුළුව අද ඇරඹේ", "News Content": "06 වන “ජගත් පුරවර සමුළුව” අද(09) සිංගප්පූරුවේදී පැවැත් වෙයි. “නාගරික සංවර්ධනය හා පරිසරය සුරකිමු” යන්න මෙවර සමුළුවේ තේමාවයි. අග්‍රාමාත්‍ය රනිල් වික්‍රමසිංහ මහතා “ජගත් පුරවර සමුළුවේ” ආරම්භක සැසියෙහි මුඛ්‍ය දේශනය පැවැත්විමට නියමිතයි. අග්‍රාමාත්‍යවරයා ඇතුළු නියෝජිත පිරිස ඊයේ(08) දිවයිනෙන් පිටත්ව ගියේය. සංචාරය අතරතුර දී අග්‍රාමාත්‍ය රනිල් වික්‍රමසිංහ මහතා සිංගප්පූරු අග්‍රාමාත්‍යවරයා ඇතුළු එරට ඉහළ පෙලේ මැති ඇමතිවරුන් කිහිප දෙනෙකු ද සමඟ සාකච්ඡා කිරීමට නියමිත බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=92213", "Category": null, "Parent URL": null}