{"Source": "Adaderana", "Timestamp": "January 17, 2017 12:18 pm", "Headline": " වනජීවී නියෝජ්‍ය අධ්‍යක්ෂ ජනරාල්ට සිතාසී", "News Content": "බලපත්‍ර නොමැතිව අලි පැටවෙකු ළඟ තබා ගැනීම සම්බන්ධයෙන් චෝදනා එල්ල වී සිටින කිරුළපන ඇලන්මැතිනියාරාම විහාරාධිපති පුජ්‍ය උඩුවේ ධම්මාලෝක හිමියන්ට එරෙහි නඩුව අද(17) විභාගයට ගෙන තිබේ.අදාළ නඩුව අද දිනයේ කොළඹ මහාධිකරණ විනිසුරු නිශ්ශංක බන්දුල කරණාරත්න මහතා හමුවේ විභාගයට ගත් බව අද දෙරණ අධිකරණ වාර්තාකරු සඳහන් කළේය. එහිදී පැමිණිල්ලේ පළමු සාක්ෂිකරු වන වනජීවී දෙපාර්තමේන්තුවේ නියෝජ්‍ය අධ්‍යක්ෂ ජනරාල් උපුල් ඉන්ද්‍රජිත් මහතා අද දිනයේ අධිකරණය හමුවේ පෙනී නොසිටීම හේතුවෙන් ඔහුට යළි සිතාසී නිකුත් කිරීමට කොළඹ මහාධිකරණ විනිසුරුවරයා නියෝග කර ඇත. එමෙන්ම හිටපු වනජීවී නියෝජ්‍ය අමාත්‍ය වසන්ත සේනානායක මහතාට ද අධිකරණය හමුවේ පෙනී සිටින ලෙස කොළඹ මහාධිකරණ විනිසුරුවරයා නියෝග කර තිබේ.ඒ අනුව නඩු විභාගය ලබන මාර්තු මස ලබන 16 වන දින යළි විභාගයට ගැනීමට කොළඹ මහාධිකරණ විනිසුරු නිශ්ශංක බන්දුල කරුණාරත්න මහතා නියෝග කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=68201", "Category": null, "Parent URL": null}