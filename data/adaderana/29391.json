{"Source": "Adaderana", "Timestamp": "November 22, 2012 08:43 am", "Headline": "මාර්ග කිහිපයක පෞද්ගලික බස් අදත් වැඩ නෑ", "News Content": "මාර්ග කිහිපයක පෞද්ගලික බස් රථ අද (22) දිනයේත් වර්ජනයක් ආරම්භ කර තිබේ. කැස්බෑව - කොළඹ, බණ්ඩාරගම - කොළඹ සහ බණ්ඩාගම - පිළියන්දල මාර්ගවල බස් රථ මෙසේ ධාවන කටයුතුවලින් ඉවත් වී ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. පෞද්ගලික බස් රථ සේවකයින් පිරිසක් සහ ලංගම සේවකයින් පිරිසක් අතර ඇතිවූ ගැටුමක් මෙම වර්ජනයට හේතු‍වී ති‍බේ. පොලීසිය නීතීය නිසි කාරයෙන් ක්‍රියාත්මක නොකරන බැවින් මෙම වර්ජනය ක්‍රියාත්මක කරන බව පෞද්ගලික බස් රථ සේවකයින් පවසයි. මේ හේතුවෙන් ඊයේ දිනයේ ද කැස්බෑව-කොළඹ පෞද්ගලික බස් රථ ධාවන කටයුතුවලින් ඉවත් වී තිබිණි.", "URL": "https://sinhala.adaderana.lk/news.php?nid=29391", "Category": null, "Parent URL": null}