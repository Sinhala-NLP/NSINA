{"Source": "Adaderana", "Timestamp": "November 8, 2010 08:26 am", "Headline": "ජනපති පදවි ප්‍රාප්තිය වෙනුවෙන් පැළ සිටුවීමට මඩකළපුව සූදානම් ", "News Content": "ජනපති පදවි ප්‍රාප්තිය වෙනුවෙන් පැළ ලක්ෂ 11ක් සිටුවීමේ වැඩපිළිවෙලට මඩකළපුව දිස්ත්‍රික්කය ද සූදානම් වේ. එම දිස්ත්‍රික්කයේ පැළ ලක්ෂයක් සිටුවීමට සැලසුම් කර ඇති බව නැගෙනහිර පළාත් ප්‍රධාන අමාත්‍ය ශිවනේෂතුරෙයි චන්ද්‍රකාන්තන් මහතා පවසයි. රාජ්‍ය සහ පෞද්ගලික අංශය මෙන්ම පාසල් ළමුන් ද මේ සඳහා සහභාගී කර ගැනීමට නියමිතය. ශ්‍රි ලංකාව ආසියාවේ ආශ්චර්යය බවට පත් කිරීමේ අරමුණ කරා යන ගමන ශක්තිමත් කිරීම මෙමගින් අපේක්ෂා කරන බව ප්‍රධාන අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=11999", "Category": null, "Parent URL": null}