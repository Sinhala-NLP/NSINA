{"Source": "Adaderana", "Timestamp": "March 14, 2015 02:10 pm", "Headline": "අද  හවසට කොළඹ මාර්ග වැසෙන්නේ මෙහෙමයි ", "News Content": "ඉන්දිය අග්‍රාමාත්‍ය නරේන්ද්‍ර මෝඩි මහතාගේ සංචාරය නිමිත්තෙන් අද(14) පස්වරුවේ තවත් මාර්ග කිහිපයක ගමනාගමන කටයුතු සීමා කර තිබේ.කටුනායක ජාත්‍යන්තර ගුවන් තොටුපලේ සිට කටුනායක අධිවේගී මාර්ගය, බේස්ලයින් පාර, ඔරුගොඩවත්ත, බොරැල්ල, ඩී.එස්.විදුලි සංඥා කණුව, හෝර්ටන් පෙදෙස, නෙළුම් පොකුණ ඉදිරිපිට මාර්ගය, ගාලු පාර, කොල්ලුපිටිය සහ ගාලු මුවදොර දක්වා මාර්ගයන්හි රථ වාහන ගමනාගමනය සීමා කරන බව පොලිස් මුලස්ථානය පැවසුවේය.ඒ අනුව අද පස්වරු 4.00 සිට 4.30 දක්වා කාලය තුළ ඉහත මාර්ගයන්හි ගමනාගමන කටයුතු සීමා වනු ඇත.එම කාලය තුළ අදාළ මාර්ගයන් වෙනුවට විකල්ප මාර්ග භාවිත කරන ලෙසද පොලිස් මුලස්ථානය ජනතාවට දැනුම්දෙයි.", "URL": "https://sinhala.adaderana.lk/news.php?nid=49962", "Category": null, "Parent URL": null}