{"Source": "Adaderana", "Timestamp": "April 30, 2011 09:49 am", "Headline": "සිරියාවේ රාජ්‍ය විරෝධී උද්ඝෝෂණවලින් 62 දෙනෙක් මියයයි", "News Content": "සිරියාවේ පැවැත්වෙන රාජ්‍ය විරෝධී උද්ඝෝෂණවලින් පුද්ගලයින් 62 දෙනෙකු ජීවිතක්ෂයට පත්ව තිබේ. රජයේ ආරක්ෂක අංශ එල්ල කළ ප්‍රහාරවලින් මොවුන් ජීවිතක්ෂයට පත්ව ඇති බව උද්ඝෝෂණකරුවන් පවසයි. ඩෙරා නගරයේ පැවැත්වෙන උද්ඝෝෂණවලට සහභාගී වී සිටින උද්ඝෝෂණකරුවන්ට එරට ආරක්ෂක අංශ වෙඩි තබා ඇති බව සඳහන්ය. සිරියාවේ තවත් නගර කිහිපයක මෙම උද්ඝෝෂණ පැවැත්වෙන බව වාර්තා වේ. එරට දකුණු දිග ප්‍රදේශයේ පැවැත්වෙන උද්ඝෝෂණ සඳහා සහභාගී වූ පුද්ගලයින්ගෙන් 33 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. මේ අතර ආරක්ෂක අංශ සාමාජිකයින් සිව්දෙනෙකු ද උද්ඝෝෂණකරුවන්ගේ ප්‍රහාවලින් මියගොස් ඇති අතර තවත් හමුදා සාමාජිකයින් දෙදෙනෙකු උද්ඝෝෂණකරුවන්ගේ ප්‍රාණ ඇපයට ලක්ව ඇති බව ද පැවසෙයි.", "URL": "https://sinhala.adaderana.lk/news.php?nid=15788", "Category": null, "Parent URL": null}