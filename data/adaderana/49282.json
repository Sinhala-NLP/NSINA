{"Source": "Adaderana", "Timestamp": "February 11, 2015 05:07 pm", "Headline": "සරණාගත යාත්‍රා අනතුරකින් 200ක් මරුට ", "News Content": "ලිබියාවේ සිට ඉතාලිය දක්වා සංක්‍රමණිකයින් පිරිසක් රැගෙන යමින් සිටි යාත්‍රා දෙකක් අනතුරකට පත් වී තිබේ.අදාළ අනතුර මධ්‍යදරණි මුහුදේදී සිදුවී ඇති අතර යාත්‍රා දෙකේ ගමන්ගත් පුද්ලගලයින් 203 දෙනෙකු ජීවිතක්ෂයට පත්වන්නට ඇතැයි විදේශ වාර්තා පෙන්වා දෙයි.එක්සත් ජාතීන්ගේ සරණාගතයින් පිළිබඳ කොමසාරිස් කාර්යාලය සඳහන් ක‍ළේ අදාළ අනතුරින් පුද්ගලයින් 203 දෙනෙකු පමණ දියේ ගිළී ජීවිතක්ෂයට පත්වන්නට ඇති බවයි. එසේම අදාළ යාත්‍රාව තුළ ගමන්ගත් 106 දෙනෙකුගේ ජීවිත බේරා ගැනීමට හැති වු බව විදේශ වාර්තා පෙන්වා දෙයි.", "URL": "https://sinhala.adaderana.lk/news.php?nid=49282", "Category": null, "Parent URL": null}