{"Source": "Adaderana", "Timestamp": "September 10, 2010 05:37 pm", "Headline": "ජනපතිගෙන් බ්‍රිතාන්‍ය අගමැතිට ශෝක පණිවිඩයක්", "News Content": "බ්‍රිතාන්‍ය අගමැති ඩේවිඩ් කැමරොන්ගේ පියා ගේ අභාවය පිළිබඳ ජනාධිපති මහින්ද රාජපක්ෂ මහතා සිය බලවත් ශෝකය ප්‍රකාශ කර තිබේ. ඒ බ්‍රිතාන්‍ය අග්‍රාමාත්‍යවරයාගේ පියාගේ අභාවය සම්බන්ධයෙන් බ්‍රිතාන්‍ය අග්‍රාමාත්‍යවරයා වෙත ‍ශෝක පණිවිඩයක් යවමිනි. එසේම ජනාධිපති මහින්ද රාජපක්ෂ මහතා අද කතරගම ප්‍රදේශයේ සංචාරයක නිරතවී ඇතැයිද සඳහන් වේ. ජනාධිපතිවරයා අද පෙරවරුවේ කිරිවෙහෙර විහාරාධිපති අති පූජ්‍ය අළුත්වැව සෝරත හිමියන් බැහැදැක ඇති බව ජනාධිපති මාධ්‍ය අංශය සඳහන් කරයි. අනතුරුව ජනාධිපතිවරයා රුහුණු කතරගම මහ දේවාලයේ පැවති දේව පූජාවට ද සහභාගී වී තිබේ.. එම අවස්ථාවට පාර්ලිමේන්තු මන්ත්‍රි සජින් වාස් ගුණවර්ධන , කතරගම මහ දේවාලයේ බස්නායක නිළමේ ශෂීන්ද්‍ර රාජපක්ෂ මහතා ඇතුළු පිරිසක් සහභාගී වී සිටි බව ජනාධිපති මාධ්‍ය අංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=10776", "Category": null, "Parent URL": null}