{"Source": "Adaderana", "Timestamp": "May 6, 2016 11:13 am", "Headline": " face book ඔස්සේ ජනපතිට තර්ජන කළ අය 20 දක්වා යළි රිමාන්ඩ්", "News Content": "ෆේස්බුක් වෙබ් අඩවිය ඔස්සේ ජනාධිපතිවරයාට තර්ජන එල්ල කිරීමේ සිද්ධිය සම්බන්ධයෙන් අත්අඩංගුවට ගත් සැකකරු තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ.සැකකරු ලබන 20 වන දින දක්වා රක්ෂිත බන්ධනාගාර ගත කිරීමට අතිරේක මහේස්ත්‍රාත් නිශාන්ත පිරිස් මහතා නියෝග කළ බව අද දෙරණ අධිකරණ වාර්තාකරු සඳහන් කළේය.මලයාසියාවේ සිට ජනාධිපතිවරයාට ෆේස්බුක් වෙබ් අඩවිය ඔස්සේ තර්ජනය කළ සුගත් කුමාර ලක්මන නැමැති මෙම සැකකරු අපරාධ පරීක්ෂණ දෙපාර්තමේන්තුව විසින් පසුගියදා අත්අඩංගුවට ගෙන තිබුණි.සැකකරු අධිකරණයට ඉදිරිපත් කරමින් අපරාධ පරීක්ෂණ දෙපාර්තමේන්තුව සඳහන් කළේ ෆේස්බුක් වෙබ් අඩවිය ඔස්සේ අදාළ තර්ජනය ඇතුළත් විඩියෝව 4000කට වැඩි සංඛ්‍යාවක් ප්‍රචාරය වී ඇති බවයි.ඒ අනුව සැකකරුට මේ සඳහා සහය ලබාදුන් දේශීය හා විදේශීය පුද්ගලයින් සොයා ගැනීම සඳහා පරීක්ෂණයක් පවත්වන බව ද අපරාධ පරීක්ෂණ දෙපාර්තමේන්තුව අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=59859", "Category": null, "Parent URL": null}