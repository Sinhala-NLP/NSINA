{"Source": "Adaderana", "Timestamp": "July 31, 2016 09:35 am", "Headline": "  චන්ද්‍රිකාගේ ඉල්ලීමට පොලිස්පති සවන් දෙයි", "News Content": "ගම්පහ, හොරගොල්ල, බණ්ඩාරනායක සමාධිය ආශ්‍රිත ප්‍රදේශයට විශේෂ පොලිස් ආරක්ෂාවක් යොදවා තිබේ.හිටපු ජනාධිපතිනි, චන්ද්‍රිකා බණ්ඩාරනායක කුමාරතුංග මහත්මිය පොලිස්පතිවරයාගෙන් කළ ඉල්ලීමකට අනුව එම ආරක්ෂාව සළසා ඇති බව නියෝජ්‍ය පොලිස්පති ප්‍රියන්ත ජයකොඩි මහතා ප්‍රකාශ කළේය.ඒකාබද්ධ විපක්ෂය සංවිධානය කරන පාගමන අද(31) හොරගොල්ල ප්‍රදේශය හරහා ගමන් කිරීමට නියමිතව ඇත.එහිදී බණ්ඩාරනායක සමාධියට හානි කිරීමේ සූදානමක් පිළිබඳ තොරතුරු ලැබී ඇති බව හිටපු ජනාධිපතිනිය ප්‍රකාශ කර තිබේ. මේ අතර මහජනතාව රැක බලා ගැනීමේ වගකීම ඉටු නොකරන කිසිඳු පොලිස් නිලධාරියෙකුට තමාගෙන් සමාවක් නොමැති බව පොලිස්පති පුජිත් ජයසුන්දර මහතා ගාල්ල කොස්ගොඩ ප්‍රදේශයේ පැවති උත්සවයකදී ප්‍රකාශ කළේය.", "URL": "https://sinhala.adaderana.lk/news.php?nid=62596", "Category": null, "Parent URL": null}