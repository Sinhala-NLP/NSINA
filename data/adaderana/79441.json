{"Source": "Adaderana", "Timestamp": "November 2, 2017 12:19 pm", "Headline": "ඕස්ට්‍රේලියා අගමැති ජනපති හමුවෙයි", "News Content": "නිල සංචාරයක් සඳහා දිවයිනට පැමිණි ඕස්ට්‍රේලියානු අග්‍රාමාත්‍ය මැල්කම් ටර්න්බුල් මහතා ජනාධිපති මෛත්‍රීපාල සිරිසේන මහතා හමුවී ඇත. අද උදෑසන 7.10ට පමණ ඕස්ට්‍රේලියාවට අයත් විශේෂ ගුවන් යානයකින් ඕස්ට්‍රේලියානු අග්‍රාමාත්‍යවරයා සහ 13 දෙනෙකුගෙන් සමත්විත දූත පිරිසක් දිවයිනට පැමිණියහ. ඉන් අනතුරුව මැල්කම් ටන්බූල් මහතා ජනාධිපති කාර්යාලයේදී ජනාධිපතිවරයා හමුවී සාකච්ඡා පැවැත්වූ බව ජනාධිපති මාධ්‍ය අංශය සඳහන් කළේය. එහිදී ජනාධිපතිවරයාගේ නායකත්වය යටතේ ශ්‍රී ලංකාව ගෙන යන සංහිදියා වැඩපිළිවෙල ඕස්ට්‍රේලියානු අගමැතිවරයාගේ පැසසුමට ලක්ව තිබේ. මිනිස් ජාවාරම් හා මත්ද්‍රව්‍ය ජාවාරම් වලට එරෙහිව ගෙන යන ක්‍රියාමාර්ග ද මැල්කම් ටර්න්බූල් මහතාගේ පැසසුමට ලක් වූ බව සඳහන්ය.", "URL": "https://sinhala.adaderana.lk/news.php?nid=79441", "Category": null, "Parent URL": null}