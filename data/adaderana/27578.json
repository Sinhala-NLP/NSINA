{"Source": "Adaderana", "Timestamp": "September 20, 2012 09:45 am", "Headline": "තියුණු ආයුධ‍ පහරින් අයෙකු සමුගනියි", "News Content": "තියුණු ආයුධයකින් පහර දී බෙලිඅත්ත ප්‍රදේශයේ දී පුද්ගලයෙකු ඝාතනය කර තිබේ. බෙලිඅත්ත ප්‍රදේශයේ විද්‍යාලයක ඉදිකිරීම් කටයුතු සිදුකරමින් සිටි පෙදරේරුවෙකු මෙලෙස ඝාතනයට ලක්ව ඇති බව බෙලිඅත්ත පොලීසිය සඳහන් කළේය. බහින් බස් වීමක් දුරදිග යාමෙන් මෙම ඝාතනය සිදුව ඇති බවට පොලීසිය සැක පළ කරයි. ඝාතනය සිදු කළ පුද්ගලයා ප්‍රදේශයෙන් පළා ගොස් ඇති අතර ඔහු අත්අඩංගුවට ගැනීම සඳහා බෙලිඅත්ත පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=27578", "Category": null, "Parent URL": null}