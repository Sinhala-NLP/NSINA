{"Source": "Adaderana", "Timestamp": "October 25, 2017 09:51 am", "Headline": "ඔත්තු බැලූ ඉරාන ජාතිකයාට මරණ දණ්ඩනය ", "News Content": "ඊශ්‍රායලය සඳහා ඔත්තු බැලීම හේතුවෙන් ඉරාන ජාතික වෛද්‍යවරයෙකු හට මරණ දඩුවම ලබාදී තිබේ. ජලාලි නැමැති ස්වීඩනයේ පුරවැසිභාවය හිමි වෛද්‍යවරයෙකු හට ඉරාන අධිකරණයක් විසින් මෙලෙස මරණ දඩුවම ලබාදී බව විදෙස් මාධ්‍ය පවසයි. සැකකරු විසින් න්‍යෂ්ටික හා යුද කටයුතු සම්බන්ධ විද්‍යඥයින් 30 දෙනෙකුගේ ලිපිනයන් ඊශ්‍රාය‍ලය වෙත යොමු කර ඇති අතර එලෙස ලිපිනයන් ලබාදුන් විද්‍යාඥයින් දෙදෙනෙකු 2010 වර්ෂයේදී බෝම්බ ප්‍රහාරයකින් ජීවිතක්ෂයට ද පත්ව ඇති බව සඳහන් වෙයි. එලෙස විද්‍යාඥයින්ගේ තොරතුරු ලබාදී මුදල් ලබාගැනීමෙන් අනතුරුව ඔහු ස්වීඩනයේ පුරවැසිභාවය ද ලබාගෙන ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=79117", "Category": null, "Parent URL": null}