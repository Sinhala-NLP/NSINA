{"Source": "Adaderana", "Timestamp": "May 1, 2010 09:22 am", "Headline": "සබරගමුව විපක්ෂයේ ලොකු පුටුව විජේතුංගට", "News Content": "සබරගමුව පළාත් සභාවේ විපක්ෂ නායක ධුරයට ඒ. ඒ. විජේතුංග මහතා පත්කර තිබේ. රංජන් රාමනායක මහතා පාර්ලිමේන්තුවට තේරී පත්වීමෙන් පළාත් සභාවේ විපක්ෂ නායක ධුරය පුරප්පාඩු විය. 1988 වර්ෂයේ එක්සත් ජාතික පක්ෂය නියෝජනය කරමින් ප්‍රථමවරට පළාත් සභාවට තේරී පත්වූ ඒ. ඒ. විජේතුංග මහතා 2001 වසරේ එක්සත් ජාතික පක්ෂ ආණ්ඩුවේ පාර්ලිමේන්තු මන්ත්‍රීවරයෙකු ලෙස ද කටයුතු කළේය. පළාත් සභා මන්ත්‍රීව‍රයෙකු ලෙස ඔහු වසර 22 ක කාලයක් සබරගමුව පළාත් සභාව නියෝජනය කර ඇති බව ද සඳහන්ය.", "URL": "https://sinhala.adaderana.lk/news.php?nid=8116", "Category": null, "Parent URL": null}