{"Source": "Adaderana", "Timestamp": "July 17, 2010 05:28 pm", "Headline": "මන්ත්‍රීවරුන්ගේ බලය සීමා කරන ව්‍යවස්ථාවක් ඕනෑ", "News Content": "පාර්ලිමේන්තුවට තේරී පත්වන මන්ත්‍රීවරුන්ගේ බලය සීමාකරන අලුත් නීති ඇතුළත් ව්‍යවස්ථාවක් අවශ්‍ය බව පාර්ලිමේන්තු මන්ත්‍රී අනුර කුමාර දිසානායක මහතා පවසයි. ව්‍යවස්ථාව යනු රටේ ජනතාවගේ ජීවිතවලට සම්බන්ධ රටෙහි අනාගතය තීරණය කරන්නක් බව ඔහු කියා සිටියි. නව ව්‍යවස්ථාව, ප්‍රජාතන්ත්‍රවාදී අයිතීන් සුරක්ෂිත කරන, මානව හිමිකම් තහවුරු කරන හා දූෂණ වංචාවන්ට වැටබඳින ව්‍යවස්ථාවක් විය යුතු බව ද ඔහු සඳහන් කළේය.. අනුර කුමාර දිසානායක මන්ත්‍රීවරයා මෙම අදහස් පළ කළේ\"ව්‍යවස්ථා ස‍ංශෝධනය රටට ද පවුලට ද\"යන මැයෙන් මහනුවර ප්‍රදේශයේ පැවති ප්‍රසිද්ධ දේශනයකට එක්වෙමිනි..", "URL": "https://sinhala.adaderana.lk/news.php?nid=9662", "Category": null, "Parent URL": null}