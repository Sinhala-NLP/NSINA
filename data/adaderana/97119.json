{"Source": "Adaderana", "Timestamp": "October 3, 2018 03:58 pm", "Headline": "පොලීසියට-හමුදාවට විශේෂ බලතල දෙන්නෑ", "News Content": "ශ්‍රී ලංකා නිදහස් පක්ෂය හැර අනෙක් සෑම දේශපාලන පක්ෂයක්ම පැරණි මැතිවරණ ක්‍රමයට පළාත් සභා මැතිවරණය පැවැත්වීම සඳහා එකඟතාවය පළකර ඇති බව සම කැබිනට් ප්‍රකාශක අමාත්‍ය රාජිත සේනාරත්න මහතා පවසයි. අද (03) පැවති කැබිනට් තීරණ දැනුම්දීමේ මාධ්‍ය සාකච්ඡාවට එක්වෙමින් අමාත්‍යවරයා මේ බව සඳහන් කළේය. මේ අතර ඊයේ (02) පැවති කැබිනට් සාකච්ඡාව අතරතුරදී පොලිස්පතිවරයා ජනාධිපතිවරයාගේ දෝෂදර්ශනයට ලක්වූ බවට පළවන වාර්තා සම්බන්ධයෙන්ද අමාත්‍යවරයා අදහස් පළ කළේය. පොලිස්පතිවරයාට ඉවත්වන්නට යෑයි එක් එක් පාර්ශව ලවා කියවා කියවන්නේද යනුවෙන් එහිදි පොලීස්පතිවරයා සම්බන්ධයෙන් මාධ්‍යවේදින් නැගු ප්‍රශ්න වලට පිළිතුරු ලබා දෙමින අමාත්‍යවරයා පැවසුවේ එවැනි කිසිදු ක්‍රියාවක් සිදු නොවන බවයි. තවද පොලීසිය ප්‍රතිසංවිධානය විය යුතු බවද ඔහු පැවසීය. එසේම කිසිදු හේතුවක් මත පොලීසියට හො හමුදාවට විශේෂ බලතල නොදෙන බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=97119", "Category": null, "Parent URL": null}