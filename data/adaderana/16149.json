{"Source": "Adaderana", "Timestamp": "May 17, 2011 09:25 am", "Headline": "පුහුණු තුන්දින තරගයෙන් ශ්‍රී ලංකාවට කඩුලු 4ක ජයක්", "News Content": "එංගලන්ත මිඩ්ල්සෙක්ස් ප්‍රාන්ත කණ්ඩායම සමඟ පැවති පුහුණු තුන්දින ක්‍රිකට් තරගයෙන් කඩුලු 4ක ජයක් ලැබීමට ශ්‍රී ලංකා කණ්ඩායම සමත් විය. ප්‍රථමයෙන් පන්දුවට පහර දුන් මිඩ්ල්සෙකස් ප්‍රාන්ත කණ්ඩායම පළමු ඉනිම සඳහා කඩුලු 8ක් දැවී ලකුණු 360ක් සහ දෙවන ඉනිම සඳහා සියලු දෙනා දැවී ලකුණු 161ක් ලබාගනු ලැබීය. ශ්‍රී ලංකා කණ්ඩායම පළමු ඉනිම සඳහා ලකුණු 309ක් ලබා සිටිය දී ඉනිම අත්හිටුවීමට තීරණය කළේය. දෙවන ඉනිම සඳහා කඩුලු 6ක් පමණක් දැවී ලකුණු 216ක් ලබා ගනිමින් තරගයේ ජය අත් කර ගනු ලැබීය. ශ්‍රී ලංකා කණ්ඩායම මුහුණ දෙන දෙවන පුහුණු තරගය ලබන 19 වැනිදා ආරම්භ වේ.", "URL": "https://sinhala.adaderana.lk/news.php?nid=16149", "Category": null, "Parent URL": null}