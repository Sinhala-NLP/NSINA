{"Source": "Adaderana", "Timestamp": "December 14, 2016 08:31 am", "Headline": " වකුගඩු රෝග නිවාරණ දායකත්වය අගයන්න ජනපතිට සම්මානයක්", "News Content": "වකුගඩු රෝග නිවාරණය සම්බන්ධයෙන් ලබාදී ඇති දායකත්වය ඇගයීම සඳහා ජනාධිපතිවරයා වෙත සම්මානයක් පිරිනැමෙන බව වකුගඩු රෝග නිවාරණ ජනාධිපති කාර්යසාධන බලකාය පවසයි.එහි ව්‍යාපෘති අධ්‍යක්ෂ අසේල ඉද්දවෙල මහතා පවසන්නේ ජාත්‍යන්තර සංවිධානයක් විසින් ජනාධිපතිවරයා වෙත මෙම සම්මානය පිරිනැමීමට නියමිත බවයි.මේ අතර බෞද්ධ දර්ශනය ප්‍රායෝගික ජීවිතයට ආදේශ කරගත යුතු බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ බෞද්ධ දර්ශනය ප්‍රායෝගික ජීවිතයට ආදේශ කරගන්නේ නම් එය සමාජයේ ගැටළු රැසකට විසඳුමක් වනු ඇති බවයි.නෙල්ලිගල ජාත්‍යන්තර බෞද්ධ මධ්‍යස්ථානයේ පැවති උත්සවයකට සහභාගීවෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=67014", "Category": null, "Parent URL": null}