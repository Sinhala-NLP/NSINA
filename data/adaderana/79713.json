{"Source": "Adaderana", "Timestamp": "November 10, 2017 10:30 am", "Headline": "ඇමැති රාධාක්‍රිෂ්ණන් කලකිරෙයි- 23 වැනිදා තීරණයක් ගන්නවලු- හෙට විශේෂ රැස්වීමක්", "News Content": "අධ්‍යාපන රාජ්‍ය අමාත්‍ය ධුරයේ තමන් තව දුරටත් කටයුතු කරනවාද නැද්ද යන්න පිළිබදව මේ මස 23 වැනිදා අධ්‍යාපන අමාත්‍යංශ වැය ශිර්ෂයෙන් පසු තමන් තිරණයට එළඹෙන බව අධ්‍යාපන රාජ්‍ය අමාත්‍ය වි.රාධාක්‍රිෂ්නන් මහතා අවධාරණය කරයි.මාධ්‍යට විශේෂ ප්‍රකාශයක් කරමින් ඔහු කියා සිටින්නේ තමන් අධ්‍යාපන රාජ්‍ය අමාත්‍යවරයා වුවද තමන්ට අමාත්‍යංශයෙන් කිසිදු වැඩ කටයුත්තක් සිදු කිරීමට එම අමාත්‍යංශයේ නිලධාරින් සහයෝගය ලබා නොදෙන බවයි. තමන්දෙමළ විෂය සම්බන්ධයෙන් කටයුතු කිරීමේදී පවත්නා තත්ත්වය මත ගැටලු රැසක් මතුවි ඇති බවද හෙතෙම පැවැසීයතමන්ට පැන නැගී ඇති මෙම ගැටලුව සම්බන්ධයෙන් අධ්‍යාපන අමාත්‍ය අකිල විරාජ් කාරියවසම් මහතා සමග අවස්ථා කිහිපයකදී සාකච්ඡා පවත්වා එයට විසදුක් නොලද නිසා ජනාධිපති මෛත්‍රීපාල සිරිසේන මහතා සමග සාකච්ඡා පැවැත්වු අවස්ථාවේ ජනාධිපතිවරයා මේ පිළිබදව අග්‍රාමාත්‍යවරයා සමග සාකච්ඡා කරන ලෙස පැවසීමෙන් පසු අග්‍රාමාත්‍යවරයා සමග ද මේ සම්බන්ධව සාකච්ඡා කළ ද එයටද විසදුමක් නොලද නිසා තමන් දැඩි තිරණයකට එළඹි බවයි. අධ්‍යාපන රාජ්‍ය අමාත්‍ය වි.රාධාක්‍රිෂ්නන් මහතා කියා සිටින්නේ. තමන් මධ්‍යම පළාතේ දෙමළ අධ්‍යාපන අමාත්‍යවරයා වශයෙන් කටයුතු කිරීමේදී මීට වඩා අධ්‍යාපනය වෙනුවෙන් යමක් කළ බවත් තමන් දැනට දරන අධ්‍යාපන රාජ්‍ය අමාත්‍ය ධුරයේ කිසිදු වැඩ කටයුත්තක් සිදු කිරීමට අවකාශ නොලැබීම සම්බන්ධයෙන් කදුරට ජනතා පෙරමුණේ විශේෂ රැස් වීමක් හෙට (11) නුවරඑළියේදී පවත්වා තම පක්ෂයේ තීරණය අනුව තමන් ඉදිරි පියවර ගන්නා බවයි. රාජ්‍ය අමාත්‍ය ධුරය හැරගියද තමන් වත්මන රජය බලයට පත්කිරීමට විශාල කැපවීමකින් කටයුතු කළ නිසා රජයෙන් ඉවත් නොවන බවද අධ්‍යාපන රාජ්‍ය අමාත්‍ය වි.රාධාක්‍රිෂ්නන් මහතා වැඩිදුරටත් කියා සිටියේය.අමාත්‍ය වරයා මාධ්‍ය හමුවේ අදහස් දැක් වූ හඬ පටය ඉහතින් අහන්න.", "URL": "https://sinhala.adaderana.lk/news.php?nid=79713", "Category": null, "Parent URL": null}