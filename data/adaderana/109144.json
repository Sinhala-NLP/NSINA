{"Source": "Adaderana", "Timestamp": "May 3, 2019 07:10 am", "Headline": "ප්‍රහාරය සම්බන්ධයෙන් ඇමැතිවරුන්ට චෝදනා එල්ල වුනත් රජය නිහඬයි", "News Content": "ත්‍රස්තවාදී ප්‍රහාර සම්බන්ධ වගකීම නිලධාරීන් කිහිපදෙනෙකුට පමණක් පැවරීමට රජය උත්සහ ගන්නා බව ශ්‍රි ලංකා නිදහස් පක්ෂ පාර්ලිමේන්තු මන්ත්‍රී ශෙහාන් සේමසිංහ මහතා පවසයි. ශ්‍රි ලංකා පොදුජන පෙරමුණ සංවිධානය කළ මාධ්‍ය හමුවකට එක්වෙමින් මන්ත්‍රීවරයා මේ බව ප්‍රකාශ කළේය. එහිදී වැඩිදුරටත් අදහස් දක්වමින් පාර්ලිමේන්තු මන්තී‍්‍ර සෙහාන් සේමසිංහ මහතා මේ බව පැවසීය. “පියල් නිශාන්ත මන්තී‍්‍රවරයා කරපු ප‍්‍රකාශයක් සම්බන්ධයෙන් මේ වෙද්දි පරීක්ෂණ සිද්ධවෙනවා. ඒ එතුමාගේ ප‍්‍රකාශය සම්බන්ධයෙන් කණගාටුව ප‍්‍රකාශ කර තිබියදිත්. නමුත් මරණ සංඛයාව 351ක් කියලා පසුව එය 251ක් කීම සම්බන්ධයෙන් මේ වෙද්දි කිසිදු පියවරක් නැහැ. විරුද්ධ පක්ෂය දඩයම් කරන්න දැන් ආන්ඩුව සූදානම් වෙනවා. ඒ වගේම රජයට සම්බන්ධ මැති ඇමැතිවරුන්ට චෝදනා එල්ල වුනත් රජය නිහඩයි. රිසාඞ් බදියුදීන් හා තියෙන සම්බන්ධතා ගැන කියැවෙනවා. ත‍්‍රස්තවාදින් භාවිතා කරපු නිවසක් දේශපාලකයින්ට සම්බන්ධයි කියනවා. කාගෙන්ද ප‍්‍රශ්න කලේ. ඒ කිසිවෙක් සම්බන්ධයෙන් නිතීමය විදියට පරික්ෂණ කලේ නැහැ. රිෂාඞ් බදියුදීන්ගේ සහෝදරයාගෙන් ප‍්‍රශ්න කරපු බව පොලිස්පති කිව්වාත් ඔහු එළියට ඇවිත් කියනවා මගෙන් කිසිම ප‍්‍රශ්න කිරිමක් වුනේ නැහැ කියනවා. හිස්බුල්ලා අසාද් සාලි, ආන්ඩුකාරවරුන්ට වගේම මුජිබර් රහුමාන්ට චෝදනා එල්ල වෙනවා. කෝ ප‍්‍රශ්න කලා. චෝදනා එල්ල වෙන රජයට සම්බන්ධ පුද්ගලයින්ගෙන් ප‍්‍රශ්න කළ යුතුයි. නැත්නම් අපිට හිතෙන්නේ මේකට රජය සම්බන්ධයි කියලා. කිලෝ ගාණක් පුපුරන ද්‍රව්‍ය මොවුනට ලැබෙන්නේ. ඒ සම්බන්ධයෙන් ප‍්‍රශ්න කර දඩුවම් දිය යුතුයි. ඒ වගේම මන්සූර් ඇමැතිවරයා ත‍්‍රස්තවාදියාගේ බිරිඳ බලන්න යනවා. ඒකට අවස්ථාව නොදුන්න අධ්‍යක්ෂවරයා පොළොන්නරුවට මාරු කරනවා.“", "URL": "https://sinhala.adaderana.lk/news.php?nid=109144", "Category": null, "Parent URL": null}