{"Source": "Adaderana", "Timestamp": "November 17, 2016 02:11 pm", "Headline": "කොළඹ පාසල් 48ක ඩෙංගු කීටයන්", "News Content": "කොළඹ දිස්ත්‍රික්කයේ පාසල් 48ක ඩෙංගු මදුරු කීටයන් සහිත පරිශ්‍ර පවතින බව සෞඛ්‍ය අමාත්‍යංශය පවසයි.පසුගිය දිනවල සිදුකළ මදුරු මර්දන වැඩසටහනේදී මේ බව අනාවරණය වූ බව එම අමාත්‍යංශය සඳහන් කළේය. එහිදී පාසල්, රාජ්‍ය ආයතන සහ ඉදිකිරීම් කලාපවල මදුරු කීටයින් වැඩි වශයෙන් දක්නට ලැබුණු බව ජාතික ඩෙංගු මර්දන ඒකකය අනාවරණය කර ඇත.කොළඹ දිස්ත්‍රික්කයේ පරීක්ෂාවට ලක් කෙරුණු පාසල් 120කින් පාසල් 48ක සහ රාජ්‍ය ආයතන 134කින් 48ක මදුරු කීටයින් සහිත පරිශ්‍ර හමුවී ඇති බව සඳහන්ය.පවතින වැසි සහිත කාලගුණ තත්ත්වය හේතුවෙන් ඉදිරි මාස කිහිපය තුළ ඩෙංගු රෝගය පැතිරීමේ අවදානමක් පවතින බැවින් දෙදින මදුරු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යංශය පියවර ගෙන තිබුණි.", "URL": "https://sinhala.adaderana.lk/news.php?nid=66115", "Category": null, "Parent URL": null}