{"Source": "Adaderana", "Timestamp": "November 26, 2012 06:46 am", "Headline": "කොට්ටාවෙන් මාර්ග දෙකකට බස් නෑ", "News Content": "කොට්ටාව-ගල්කිස්ස(255),කොට්ටාව-බොරැල්ල(174) යන බස් රථ අද දින (26) ධාවනයෙන් ඉවත් කරගෙන ඇති බව පෞද්ගලික බස් හිමියන්ගේ සභාපති ගැමුණු විජේරත්න මහතා පවසයි. නීති වි‍රෝධී ලෙස ලබා දුන් මාර්ග බලපත්‍රයක් හේතුවෙන් එකී සිදුවීමට විරෝධය දැක්වීම සඳහා මෙම ක්‍රියාමාර්ගය ගත් බව හෙතෙම අද දෙරණට සඳහන් කළේය. මේ සම්බන්ධයෙන් අමාත්‍යවරයා සමග දිගින් දිගටම සාකච්ඡා කළද ඒ වෙනුවෙන් මෙතෙක් කිසිදු ක්‍රියාමාර්ගයක් නොගැනීම පිළිබඳ තමන් කනගාටුවන බව විජේරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=29485", "Category": null, "Parent URL": null}