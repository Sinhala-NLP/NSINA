{"Source": "Adaderana", "Timestamp": "May 31, 2011 07:10 am", "Headline": "නායකත්ව පුහුණුව දෙවෙනි අදියර 16 දා ඇරඹෙයි", "News Content": "නවක විශ්ව විද්‍යාල සිසුන් සඳහා ලබා දෙන නායකත්ව පුහුණු පාඨමාලාවේ දෙවන අදියර ලබන 16 වැනි දා ආරම්භ කිරීමට උසස් අධ්‍යාපන අමාත්‍යංශය තීරණය කර තිබේ. උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා ප්‍රකාශ කර සිටියේ සිසුන් දස දහසක් පමණ දෙවන අදියරේ පාඨමාලාව සඳහා සුදුසුකම් ලබා ඇති බවයි. මෙම වැඩසටහන සාර්ථක අන්දමින් දිවයින පුරා ක්‍රියාත්මක වෙමින් පවතින බව ඒ පිළිබඳව අද දෙරණට අදහස් දැක් වූ ආචාර්ය සුනිල් ජයන්ත නවරත්න මහතා කියා සිටියේය. පළමු අදියරේ වැඩසටහන ලබන 12 වන දින අවසන්වීමට නියමිත බව ද ඔහු සඳහන් කළේය.", "URL": "https://sinhala.adaderana.lk/news.php?nid=16425", "Category": null, "Parent URL": null}