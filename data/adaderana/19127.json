{"Source": "Adaderana", "Timestamp": "October 4, 2011 09:27 am", "Headline": "දුම්රියේ හැපෙන වන අලි ආරක්ෂාවට වැඩසටහන් රැසක් ", "News Content": "දුම්රියේ හැපී මියයන වන අලි ආරක්ෂා කිරීම සඳහා වන ජීවි දෙපාර්තමේන්තුව සහ දුම්රිය‍ දෙපාර්තමේන්තුව එක්ව වැඩසටහන් රැසක් ක්‍රියාත්මක කර තිබේ. ඒ පිළිබඳව දුම්රිය රියදුරුන් හා දුම්රිය නිලධාරීන් දැනුවත් කිරීමේ වැඩසටහනක් අමාත්‍ය එස්.එම්.චන්ද්‍රසේන මහතාගේ ප්‍රධානත්වයෙන් ඊයේ(03) සිදුකෙරුණි. ගල්ඔයේ සිට කන්තලේ දක්වා දුම්රිය මාර්ගයේ එවැනි වන අලි අනතුරු සිදුවන ස්ථාන නිරීක්ෂණය කිරීම එහිදි සිදුවී ඇත. විශේෂයෙන් එවැනි ස්ථානවල දැන්වීම් පුවරු විශාල කොට සවිකිරීමට සහ දුම්රිය මග දෙපස ඇති කැළෑ ප්‍රදේශ‍ එළිපෙහෙළි කිරීමට කටයුතු කරන බව එස්.එම්.චන්ද්‍රසේන අමාත්‍යවරයා එහිදී ප්‍රකාශ කළේය.", "URL": "https://sinhala.adaderana.lk/news.php?nid=19127", "Category": null, "Parent URL": null}