{"Source": "Adaderana", "Timestamp": "April 11, 2018 04:16 pm", "Headline": "පුදුකුඩීඉරිප්පු ප්‍රදේශයේ තරුණයෙකු අතුරුදහන්", "News Content": "මුලතිව් - පුදුකුඩීඉරිප්පු ගම්මානයේ පදිංචි තරුණයෙකු අතුරුදහන් වී ඇති බවට ඔහුගේ මව විසින් 11 දා පුදුකුඩීඉරිප්පු පොලීසියට පැමිණිලි කොට තිබේ. මව කළ පැමිණිල්ලේ සඳහන් වී ඇත්තේ තම පුතා වන ජේසුදාසන් නියූසන් නැමති අය පසුගිය නව වෙනිදා සිට ආගිය අතක් නොමැති බවයි. වයස අවුරුදු විසි හතරක් වූ තම පුතා සෑම තැනකම සොයන ලද නමුත් ඔහු කිසිම ඥාතියෙකුගේ නිවසකට ගොස් නැතැයි මව කළ පැමිණිල්ලේ වැඩිදුරටත් සඳහන් වෙයි. මුලතිව් පුදුකුඩීඉරිප්පු පොලීසිය සිද්ධිය පිළිබඳව පරීක්ෂණ පවත්වයි.", "URL": "https://sinhala.adaderana.lk/news.php?nid=87302", "Category": null, "Parent URL": null}