{"Source": "Adaderana", "Timestamp": "January 11, 2012 07:49 am", "Headline": "විශ්ව විද්‍යාල ආචාර්යවරුන්ගේ වැටුප් ප්‍රශ්නය විසඳමින් ඉන්නවා", "News Content": "විශ්ව විද්‍යාල ආචාර්යවරුන්ගේ වැටුප් ගැටලුව විසඳීම සඳහා අවශ්‍ය පියවර ගෙන ඇති බව උසස් අධ්‍යාපන අමාත්‍යාංශය පවසයි. විශ්ව විද්‍යාල අධ්‍යයන සහ අනධ්‍යයන කාර්ය මණ්ඩල වැටුප් විෂමතා ඉවත් කිරීමේ චක්‍රලේඛයක් පසුගිය වසරේ දෙසැම්බර් 30 වැනි දින නිකුත් කර ඇති බව එම අමාත්‍යාංශය නිකුත් කළ නිවේදනයක දැක්වෙයි. අදාළ වැටුප් තල ගණනය කිරීම් විශ්ව විද්‍යාල ප්‍රතිපාදන කොමිසන් සභාව මඟින් සිදු කරමින් පවතින බව ද උසස් අමාත්‍යාංශය නිකුත් කළ නිවේදනයේ සඳහන්වේ. එහෙත් ආණ්ඩුවේ මේ ක්‍රියාවලිය පිළිබඳ විශ්වාසයක් තබාගත නොහැකි බව විශ්ව විද්‍යාල ආචාර්යවරුන්ගේ සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා පවසයි. පසුගිය වසර අවසන් වීමට පෙර වැටුප් ගැටලුව විසඳීන බවට ආණ්ඩුව ලබාදුන් පොරොන්දුව දැනටමත් උල්ලංඝණය කර ඇති බව හෙතෙම කියා සිටියි.", "URL": "https://sinhala.adaderana.lk/news.php?nid=21301", "Category": null, "Parent URL": null}