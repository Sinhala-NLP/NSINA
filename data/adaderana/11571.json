{"Source": "Adaderana", "Timestamp": "October 18, 2010 11:09 am", "Headline": "ක්‍රිෂ්ණාගේ ශ්‍රී ලංකා ගමන කල්යයි", "News Content": "ඉන්දීය විදේශ කටයුතු අමාත්‍ය එස්. එම්. ක්‍රිෂ්ණා මහතාගේ ශ්‍රී ලංකා සංචාරය හා කොළඹදී පැවැත්වීමට නියමිතව තිබූ ඉන්දු -ශ්‍රී ලංකා සහයෝගිතා කොමිසමේ රැස්වීම මසකින් කල් දැමීමට තීරණය කර ඇති බව වාර්තා වේ. අදාළ කොමිසමට සහභාගිවීමට නියමිත ක්‍රිෂ්ණා මහතා ඔක්තොම්බර් 28, 29 දෙ‍දින තුළ ශ්‍රී ලංකාවේ සංචාරයක නිරතවීමට නියමිතව තිබුණි. නමුත් ඔහුගේ එම සංචාරය නොවැම්බර් 25 -25 දක්වා කල් දැමීමට තීරණය කර ඇති බව ශ්‍රී ලංකා විදේශ කටයුතු පිළිබඳ අමාත්‍ය ජී. එල්. පීරිස් මහතා ඉන්දීය මාධ්‍යයක් වෙත ප්‍රකාශ කර තිබේ. ඔක්තොම්බර් මාසය තුළ සිදුකිරීමට නියමිත ඉන්දීය අග්‍රාමාත්‍ය මන්මෝහන් සිං මහතාගේ යාපනය සංචාරය සහ ශ්‍රී ලංකා අග්‍රාමාත්‍ය ජනාධිපති මහින්ද රාජපක්ෂ මහතාගේ චීන සංචාරය ක්‍රිෂ්ණා මහතාගේ මෙම සංචාරය කල් දැමීමට හේතු වී ඇති බව ඉන්දීය මාධ්‍යය වාර්තා කරයි.", "URL": "https://sinhala.adaderana.lk/news.php?nid=11571", "Category": null, "Parent URL": null}