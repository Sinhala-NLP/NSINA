{"Source": "Adaderana", "Timestamp": "November 3, 2010 12:57 pm", "Headline": "ශ්‍රී ලංකාවට කොරියාවේ වැඩි ඉඩක්", "News Content": "මෙරටට ලබා දෙන රැකියා ප්‍රමාණය ඉහළ නැංවීමට පියවර ගන්නා බව දකුණු කොරියාව පවසයි. කොරියානු භාෂා ප්‍රවීණතා විභාගය ඉතා සාර්ථකව පැවැත්වීම හේතුවෙන් මෙම පියවර ගන්නා බව දකුණු කොරියානු මානව සම්පත් සංවර්ධන ආයතනයේ අධ්‍යක්ෂ ජුන් ඉල් සුන් මහතා පවසයි. කොරියානු භාෂා ප්‍රවීණතා විභාගය ඉතා සාර්ථකව පැවැත්වූ රටවල් අතරින් ශ්‍රී ලංකාව ඉදිරියෙන්ම සිටින බව හෙතෙම කියා සිටියි. ලෝකයේ රටවල් 15ක එම විභාගය පවත්වා ඇති අතර එය සාධාරණව සහ දැඩි ආරක්ෂාවක් සහිතව පැවැත් වූ එකම රට ශ්‍රී ලංකාව බව ද ‍කොරියානු මානව සංවර්ධන ආයතනයේ අධ්‍යක්ෂ ‍ජනරාල්වරයා පවසා සිටියි. ඉදිරියේ දී ශ්‍රී ලංකාවට වැඩි රැකියා අවස්ථාවන් ප්‍රමාණයක් ලබා දීම සඳහා කොරියානු රජයට ශ්‍රී ලංකාව සම්බන්ධයෙන් යහපත් නිර්දේශයක් ලබා දෙන බව ද හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=11909", "Category": null, "Parent URL": null}