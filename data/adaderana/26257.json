{"Source": "Adaderana", "Timestamp": "August 2, 2012 10:35 am", "Headline": "ශ්‍රී ලංකාව හා චීනය ඉන්දියාවට තර්ජනයක්", "News Content": "ශ්‍රී ලංකාව සහ චීනය සහයෝගයෙන් කටයුතු කිරීම ඉන්දියාවේ ජාතික ආරක්ෂාවට තර්ජනයක් බව ඩී.එම්.කේ පක්ෂයේ නායක එම් කරුණානිධි පවසයි. ලබන 12 වන දින පැවැත්වීමට නියමිත ඊළාම් හිතවාදී ටෙසෝ සමුළුවේදී ‍ මේ සම්බන්ධයෙන් අවධානය යොමු කරන බව ඔහු සඳහන් කරයි. නිවේදනයක් නිකුත් කරමින් කරුණානිධි මේ පිළිබඳ පවසා ඇති බව ඉන්දීය මාධ්‍ය වාර්තා කරයි. ශ්‍රී ලංකාව, චීනයේ යුධ ආධාර ලබා ගැනීම හේතුවෙන් ඉන්දියාවේ ජාතික ආරක්ෂාවට තර්ජනයක් එල්ල වන බව කරුණානිධි පවසයි. දෙමළ ජනතාවගේ ගැටළු සම්බන්ධයෙන් සාකච්ඡා කිරීම සඳහා මෙම ටෙසෝ සමුළුව සංවිධානය කර ඇති අතර ඊ‍ට සහභාගී වන පිරිස් වෙත සමුළුවේ න්‍යාය පත්‍රය දැනුම් දී ඇතැයි ද සඳහන්ය.", "URL": "https://sinhala.adaderana.lk/news.php?nid=26257", "Category": null, "Parent URL": null}