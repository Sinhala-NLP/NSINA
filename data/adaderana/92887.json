{"Source": "Adaderana", "Timestamp": "July 20, 2018 09:52 am", "Headline": " ට්‍රම්ප්ගෙන් පුටින්ට ආරාධනයක්", "News Content": "තම රටේ සංචාරය කරන ලෙස අමෙරිකානු ජනාධිපති ඩොනල්ඩ් ට්‍රම්ප් රුසියානු ජනාධිපති ව්ලැඩ්මීර් පුටින් හට ඇරයුම් කර තිබේ. දෙරටේ නායකයින් අතර ෆින්ලනත්යේ හෙල්සින්කි අගනුවර පැවති හමුව දැඩි මතභේදයට ලක්ව තිබීයදී අමෙරිකානු ජනාධිපතිවරයා කළ ඇරයුම සම්බන්ධව රුසියාව තවමත් ප්‍රතිචාර දක්වා නැහැ. සංචාරයක් සඳහා තම රටට පැමිණෙන ලෙස අමෙරිකානු ජනාධිපති ඩොනල්ඩ් ට්‍රම්ප් රුසියානු ජනාධිපති ව්ලැඩ්මීර් පුටින් හට ඇරයුම් කර ඇති බව ධවල මන්දිරයේ මාධ්‍ය ලේකම්වරිය සාරා සැන්ඩර්ස් පවසයි. අදාළ හමුව සඳහා මේ වන විට සාකච්ඡා පැවැත්වෙන බව දැක්වෙන ට්විටර් පණිවිඩයක් නිකුත් කිරීමටත් සාරා සැන්ඩර්ස් කටයුතු කර තිබුණි. අමෙරිකානු සහ රුසියානු නායකයින් අතර ෆින්ලන්තයේ හෙල්සින්ක් අගනුවර පැවති හමුවේදී සාකච්ඡා කළ කරුණු සම්බන්ධව වැඩිදුර තොරතුරු තවමත් මාධ්‍යයට අනාවරණය කර නැහැ. ඒ ආකාරයේම තවත් හමුවක් සඳහා අමෙරිකාවේ පවතින සූදානම සම්බන්ධවද රුසියාව තවමත් ප්‍රතිචාර දක්වා නැහැ. දෙරටේ නායකයින් අතර හෙල්සින්කි නුවර පැවති හමුව දැඩි මතභේදයට තුඩු දුන්නද ඩොනල්ඩ් ට්‍රම්ප් පවසන්නේ එය ඉතාම සාර්ථක බව සහ තවත් හමුවක් සඳහා තමා අවධානය යොමුකර ඇති බවයි.", "URL": "https://sinhala.adaderana.lk/news.php?nid=92887", "Category": null, "Parent URL": null}