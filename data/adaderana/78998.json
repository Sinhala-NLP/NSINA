{"Source": "Adaderana", "Timestamp": "October 22, 2017 12:26 pm", "Headline": " වෘත්තිකයින් සඳහා පැනවෙන බදු ඉහළ නැංවීමේ සූදානමක්?", "News Content": "මෙවර අයවැය තුළින් වෘත්තිකයින් සඳහා පැනවෙන බදු ඉහළ නැංවීමේ සූදානමක් පවතින බව රජයේ වෛද්‍ය නිලධාරීන්ගේ සංගමය පවසයි. එම සංගමයේ මාධ්‍ය කමිටු සාමාජික වෛද්‍ය ප්‍රසාද් කොළඹගේ මහතා සඳහන් කළේ ඒ සම්බන්ධයෙන් ජනාධිපතිවරයා දැනුවත් කිරීමට සිය සංගමය පියවර ගෙන ඇති බවයි. වෛද්‍යවරුන් ඇතුළු වෘත්තීකයින්ට පැනවෙන බදු ඉහළ නැංවීමට රජය කටයුතු කළහොත් වෛද්‍යවරුන් රට හැර යාම තවදුරටත් වැඩිවිය හැකි බව වෛද්‍ය ප්‍රසාද් කොළඹගේ මහතා සඳහන් කළේය.", "URL": "https://sinhala.adaderana.lk/news.php?nid=78998", "Category": null, "Parent URL": null}