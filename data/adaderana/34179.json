{"Source": "Adaderana", "Timestamp": "May 18, 2013 08:31 am", "Headline": "රයිගම් ටෙලි සම්මාන උළෙලේදී ටීවී දෙරණ  සම්මානයට පාත්‍රවෙයි", "News Content": "2012 රයිගම් ටෙලි සම්මාන උළෙලේ ටීවී දෙරණ ද සම්මානයට පාත්‍ර විය. 9 වැනි වරට පැවැති රයිගම් ටෙලි සම්මාන උළෙල අති උත්කර්ෂවත් අන්දමින් වෝටර්ස්එජ් හිදි ඊයේ රාත්‍රී පැවත්විණ. එහිදී වසරේ විශිෂ්ඨතම රූපවාහිනී දේශපාලන කතිකා වැඩසටහනට හිමි සම්මානය ටීවී දෙරණ ඔස්සේ විකාශය වූ වාද පිටිය වැඩසටහන හිමි කරගත්තේය. වසරේ විශිෂ්ටතම රූපවාහිනි අධ්‍යාපන වැඩසටහනට හිමි සම්මානය හිමිකරගත්තේ පඨීභා වැඩසටහන වෙනුවෙන් එය අධ්‍යක්ෂණය කළ රංජීවනී බැද්දේවිතානය. කාන්තා දිනය වෙනුවෙන් නිෂ්පාදනය කෙරුණු \"සඳුන් අරටු\" වැඩසටහන අධ්‍යක්ෂණය කළ රංජීවනී බැද්දේවිතාන ජූරියේ කුසලතා සම්මානය ද හිමිකර ගත්තේය. එම සම්මාන උළෙලේ වසරේ විශිෂ්ඨතම නිළියට හිමි සම්මානය කාංචනා මෙන්ඩිස් විසින් දිනා ගත් අතර, වසරේ විශිෂ්ටතම නළුවාට හිමි සම්මානය ශ්‍රියන්ත මෙන්ඩිස් විසින් දිනා ගත්තේය. වසරේ ජනප්‍රියම නළුවා වූයේ සාරංග දිසාසේකරයි. ජනප්‍රියම නිළිය ආශා එදිරිසිංහය.", "URL": "https://sinhala.adaderana.lk/news.php?nid=34179", "Category": null, "Parent URL": null}