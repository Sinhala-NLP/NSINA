{"Source": "Adaderana", "Timestamp": "November 13, 2017 06:54 am", "Headline": " හතුරුසිංහව අපිට දුන්නොත් මීට වඩා හොඳට හිටී-දිමුත් ඉන්දීය මාධ්‍යයකට කට අරී", "News Content": "බංග්ලාදේශ ක්‍රිකට් පුහුණුකාර ධූරයෙන් ඉල්ලා අස්වීමට තීරණය කර ඇති චන්දික හතුරුසිංහ ශ්‍රී ලංකා ක්‍රිකට් ප්‍රධාන පුහුණුකරු ධූරයට පත්වුවහොත් ඉන් මෙරට ක්‍රිකට් ක්‍රීඩාවේ අනාගතය යහපත් වනු ඇති බව ක්‍රිකට් ක්‍රීඩක දිමුත් කරුණාරත්න පවසයි. තරඟ සංචාරයක් සඳහා ඉන්දියාවට ගොස් සිටින අතරතුර එරට මාධ්‍යයක් වෙත අදහස් දක්වමින් ශ්‍රී ලංකා කණ්ඩායමේ ආරම්භක පිතිකරු දිමුත් කරුණාරත්න මේ බව ප්‍රකාශ කර තිබුණි. තමා ද පළාත් තරගවල දී හතුරුසිංහ යටතේ පුහුණුවීම් ලබා ඇති අතර වර්තමානයේ සිටින ක්‍රීඩකයින් රැසක් සම්බන්ධයෙන් ඔහුට මනා අවබෝධයක් පවතින බව දිමුත් කරුණාරත්න සඳහන් කර ඇත. චන්දික හතුරුසිංහ ප්‍රධාන පුහුණුකරු ධූරයට පත්වන බවට අසන්නට ලැබුණ ද එය මෙතක් තහවුරු වී නොමැති බව දිමුත් කරුණාරත්න එහිදී වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=79807", "Category": null, "Parent URL": null}