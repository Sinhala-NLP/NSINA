{"Source": "Adaderana", "Timestamp": "July 12, 2013 09:57 am", "Headline": "ඉන්දුනීසියාවේ බන්ධනාගාරයකින් රැඳවියන් 150 පලාගොස්", "News Content": "ඉන්දුනීසියාවේ සුමාත්‍රා දූපතේ මෙඩාන් නගරයේ පිහිටි බන්ධනාගාරයක සිටි රැඳවියන් 150 දෙනෙකු පමණ පලාගොස් තිබේ. බන්ධනාගාරයේ විදුලිය විසන්ධිවීම හේතුවෙන් ජල සැපයුම ඇනහිටීමෙන් පසු රැඳවූවන් අතර ගැටුමක් හටගෙන ඇති බව වාර්තා වෙයි. ගැටුම් අතරවාරයේදී ඔවුන් බන්ධනාගාරයේ දේපළවලට ගිනි තබා ඉන් පලා ගොස් ඇති අතර පලාගිය රැඳවියන් වැඩි පිරිසක් ත්‍රස්තවාදී චෝදනා ලැබූ අය බව වාර්තා සඳහන් වෙයි. අදාළ බන්ධනාගාරය තුළ රැඳවියන් 400 දෙනෙකු සඳහා ඉඩකඩ වෙන්ව තිබුණ ද ගැටුම් සිදුවන අවස්ථාවේ දී 2400 දෙනෙකු පමණ එහි රඳවා තබා ඇත.", "URL": "https://sinhala.adaderana.lk/news.php?nid=35710", "Category": null, "Parent URL": null}