{"Source": "Adaderana", "Timestamp": "May 22, 2014 02:43 pm", "Headline": "විදුහල්පති සිසුවෙක් අපයෝජනය කරලා ", "News Content": "විදුහල්පතිවරයෙකු අතින් අපයෝජනයට ලක්වූ බව කියන බලපිටියේ පාසලක 16 හැවිරිදි සිසුවෙකු පොලීසිය විසින් අද බලපිටිය රෝහලට ඇතුළත් කර තිබේ. උසස් පෙළ පංතියක ඉගෙනුම ලැබූ අදාළ සිසුවා පාසලේ කැඩෙට් හදාරන අයෙකු බවද පැවසේ. එකී සිසුවා තමන් මුහුණදුන් සිද්ධියක් ඊයේ මවට පවසා ඇති බවත් අනතුරුව මව අහුංගල්ල පොලීසියට මේ ගැන පැමිණිලි කර ඇති බවත් අප වාර්තාකරු කියයි. ඒ අනූව පොලීසිය විසින් එම සිසුවා බලපිටිය රෝහලට ඇතුළත් කර ඇති අතර ඔහු මේවන විට එම රෝහලේ අංක 1 වාට්ටුවේ සිටින බවත් වාර්තා වේ. මේ ගැන අහුංගල්ල පොලීසිය විශේෂ පරීක්ෂණයක් මේවන විට ආරම්භ කර ඇති සැකකාර විදුහල්පතිවරයා ‍මෙතෙක් අත්අඩංගුවට ගෙන නැතැයිද අප වාර්තාකරු කියයි.", "URL": "https://sinhala.adaderana.lk/news.php?nid=43392", "Category": null, "Parent URL": null}