{"Source": "Adaderana", "Timestamp": "May 18, 2014 11:12 am", "Headline": "මාතලේ රෝහලේ ගැටලුකාරී තත්ත්වය උග්‍රවෙයි ", "News Content": "මාතලේ රෝහලේ පවතින ගැටලුකාරී තත්ත්වය තවදුරටත් උග්‍ර වී තිබේ. හෙද නිලධාරීන් සහ පවුල් සෞඛ්‍ය සේවිකාවන් අතර පසුගිය දිනවල සූතිකා පුහුණුව සම්බන්ධයෙන් ඇති වී ඇති ගැටලුකාරී තත්ත්වය හේතුවෙන් එම රෝහලේ සූතිකාගාර කටයුතුවලට බාධා එල්ල වී තිබුණි. අදාළ තත්ත්වය පාලනය කිරීම සඳහා බලධාරීන් මෙතෙක් පියවර නොගැනීමට විරෝධය පළ කරමින් හෙද නිලධාරීන් අද(18) දිනයේ සිය සේවා කටයුතු වලින් ඉවත් වී තිබේ. මේ හේතුවෙන් අද දිනයේ රෝහල් කටයුතු වලට බාධා එල්ල වී ඇති බව වාර්තා වෙයි.", "URL": "https://sinhala.adaderana.lk/news.php?nid=43276", "Category": null, "Parent URL": null}