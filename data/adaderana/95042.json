{"Source": "Adaderana", "Timestamp": "August 26, 2018 11:43 am", "Headline": " කුඹුරු යායකින් මළ සිරුරක් මතු වෙයි", "News Content": "බියගම පේරගස්හන්දිය ප්‍රදේශයේ කුඹුරු යායක තිබී පුද්ගල මළ සිරුරක් හමුවී ඇත. 119 පොලිස් හදිසි ඇමතුම් අංකයට ලද තොරතුරක් මත බියගම පොලීසිය කළ විමර්ශනයකදී මෙම සිරුර හමුවී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ සියඹලාපේ පදිංචි වයස අවුරුදු 60ක අයෙකු බවට හඳුනාගෙන තිබේ. පශ්චාත් මරණ පරික්ෂණය අද (26) සිදුකිරීමට නියමිත අතර බියගම පොලීසියෙන් වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=95042", "Category": null, "Parent URL": null}