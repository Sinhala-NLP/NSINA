{"Source": "Adaderana", "Timestamp": "June 25, 2019 02:39 pm", "Headline": " යුද හමුදා ට්‍රක් රථයක් දුම්රියක ගැටෙයි-5ක් මරුට-දෙදෙනෙකුට තුවාල", "News Content": "යුද හමුදා ට්‍රක් රථයක් අද (25) දහවල් 1.40ට පමන කිලිනොච්චියේදී දුම්රියේ ගැටීමෙන් එහි සිටි යුද හමුදා සේබළුන් පස් දෙනෙකු ජිවිතක්ෂයට පත්ව තිබේ. යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා පැවසුවේ තවත් දෙදෙනෙක් තුවාල වී ඇති අතර ඉන් එක් අයෙකුගේ තත්ත්වය බරපතල බවයි. අද දෙරණ වාර්තාකරු පැවසුවේ කිලිනොච්චි භාරති පුරම් ප්‍රදේශයේ 55 මංසන්ධිය ප්‍රදේශයේදී අනාරක්ෂිත දුම්රිය හරස් මාර්ගයක් හරහා ට්‍රක් රථය ගමන් කිරීමේදී දුම්රියේ ගැටී මෙම අනතුර සිදුව ඇති බවයි. කොළඹ සිට යාපනය බලා ධාවනය වු දුම්රියේ අදාළ පිරිස ගැටී ඇත. මියගිය පිරිස හා බරපතළ තුවාල ලැබූවන් කිලිනොච්චිය රෝහලට ඇතුළත් කර තිබේ. මෙම සෙබළුම් ජලය රැගෙන එම සඳහා යමින්සිටියදී මෙම අනතුඑට මුහුද දී ඇති බවය ද යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා අප ක ලවමසීමකදි පැවසීය.", "URL": "https://sinhala.adaderana.lk/news.php?nid=112725", "Category": null, "Parent URL": null}