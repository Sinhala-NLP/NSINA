{"Source": "Adaderana", "Timestamp": "November 25, 2013 06:24 pm", "Headline": "බැස්ටියන් මාවතේ බස් නැවතුම්පොළට කැමරා පද්ධතියක් ", "News Content": "බැස්ටියන් මාවත ප්‍රධාන බස් රථ නැවතුම්පොළ සම්බන්ධ කරමින් සී.සී.ටී.වී.කැමරා පද්ධතියක් ස්ථාපිත කිරීමට පුද්ගලික ප්‍රවාහන අමාත්‍යංශය පියවර ගෙන තිබේ. ජාතික ගමනාගමන කොමිෂන් සභාව හා බැස්ටියන් මගී පර්යන්තය සී.සී.ටී.වී කැමරා ඔස්සේ අමාත්‍යාංශයේ සිට නිරීක්ෂණය කිරීමට මෙමගින් හැකියාව ලැබෙයි. බස්නැවතුම්පොළ පර්යන්තයේ දී මගීන්ට සිදුවන හිරිහැර අවම කර ගුණාත්මක බස් රථ සේවාවක් ජනතාවට ලබා දීමේ අරමුණින් මෙය ක්‍රියාත්මක කිරීමට නියමිතය. පුද්ගලික බස් රථ සම්බන්ධයෙන් මහජනතාවගෙන් ලැබෙන පැමිණිලිවලට ස්කයිප් තාක්ෂණය ඔස්සේ කඩිනම් විසඳුම් ලබාදීමට අවධානය යොමුව ඇති බව ද අමාත්‍යාංශය පවසයි", "URL": "https://sinhala.adaderana.lk/news.php?nid=39110", "Category": null, "Parent URL": null}