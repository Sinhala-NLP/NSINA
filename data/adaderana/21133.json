{"Source": "Adaderana", "Timestamp": "January 3, 2012 06:29 pm", "Headline": "එක්සත් ජාතික පක්ෂයෙන් දැඩි තීරණයක්", "News Content": "එක්සත් ජාතික පක්ෂයේ කෘත්‍යාධිකාරි මණ්ඩලයේ සියලු වැඩ කටයතු විධිමත් න්‍යාය පත්‍රයකට අනුව ක්‍රියාත්මක කිරීමට දැඩි තීරණයක් ගෙන ඇති බව එම පක්ෂයේ මහලේකම් තිස්ස අත්තනායක මහතා පවසයි. මේ වසරේ සියලු ආසන සංවිධායකවරුන් සඳහා ඉලක්ක ගත වැඩපිළිවෙලක් යම් කාල රාමුවකට යටත්ව ලබා දීමට පියවර ගෙන ඇති බව හෙතෙම සඳහන් කරයි. කොළඹ අද පැවති මාධ්‍ය හමුවකට එක් වෙමින් තිස්ස අත්තනායක මහතා මෙම අදහස් පළ කළේය. ජනවාරි මාසයේ සිට ක්‍රියාත්මක වන පළමු කෘත්‍යාධිකාරී මණ්ඩල රැස්වීමේ සිට පක්ෂයේ වැඩ කටයුතු සමාලෝචනය,නියමිත ඉලක්ක සම්පූර්ණ කිරීම හෝ නොවීම පිළිබඳ විමර්ශන කටයුතු,ප්‍රගති සමාලෝචන විධිමත් අයුරින් සාකච්ඡාවට බඳුන් කරන බව ඔහු පෙන්වාදෙයි.", "URL": "https://sinhala.adaderana.lk/news.php?nid=21133", "Category": null, "Parent URL": null}