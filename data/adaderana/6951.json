{"Source": "Adaderana", "Timestamp": "February 26, 2010 01:25 pm", "Headline": "අරාකි වස්තු අද දිවයිනට", "News Content": "ජිම්නාස්ටික් ක්‍රීඩාව පිළිබඳ ප්‍රවීන උපදේශකයෙකු වූ ජපාන ජාතික අරාකි වස්තු මහතා අද දිවයිනට පැමිණීමට නියමිතය. ශ්‍රී ලංකාවේ ජිම්නාස්ටික් ක්‍රීඩාව ව්‍යාප්ත කිරීමේ ව්‍යාපෘතියක් සඳහා ඔහුට ආරධනා කර ඇති බව අධ්‍යාපන අමාත්‍යංශ‍යේ ජිම්නාස්ටික් කළමනාකාරවරයා පවසයි. අරාකි මහතාගේ ප්‍රධානත්වයෙන් පැවැත්වෙන පුහුණු පාඨමාලාවන් මාර්තු මස 1 වැනිදා සිට 3 වැනිදා දක්වා මීගමුව මරිස්ටෙල්ලා විදුහලේ දී පැවැත්වේ. \"සැම‍ට ජිමිනාස්ටික්\" සහ \"ඇරොබික් ජිම්නාස්ටික් ක්‍රීඩාව\" තේමා කර ගනිමින් පැවැත්වෙන මෙම පුහුණු සැසි සඳහා පාසල් සිසුන් සහ ගුරුවරුන් 300 ක් පමණ සහභාගිවීමට නියමිතයව ඇත.", "URL": "https://sinhala.adaderana.lk/news.php?nid=6951", "Category": null, "Parent URL": null}