{"Source": "Adaderana", "Timestamp": "January 25, 2012 03:06 pm", "Headline": "  බස් රිය යතුරුපැදිකරුට මරු කැඳවයි", "News Content": "මොණරාගල, බිබිල මාර්ගයේ 17 කණුව ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. මොණරාගල සිට බිබිල බලා ගමන් ගත් ලංගම බස්රථයක යතුරුපැදියක් ගැටීමෙන් අද පෙරවරුවේ මෙම අනතුර සිදුව ඇති බව සඳහන්වේ. අනතුරින් තුවාල ලැබූ යතුරුපැදිකරු සිරිගල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ දෙහිකිදගම, නක්කල ප්‍රදේශයේ පදිංචිව සිටි 34 හැවිරිදි පුද්ගලයෙකු බව පොලිසිය කියා සිටියි. සිද්ධිය සම්බන්ධයෙන් බස්රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=21634", "Category": null, "Parent URL": null}