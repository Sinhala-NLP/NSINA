{"Source": "Adaderana", "Timestamp": "September 22, 2013 09:51 am", "Headline": "මහනුවරින් සන්ධානයට ආසන 16ක් - එජාපයට 9යි ", "News Content": "මහනුවර දිස්ත්‍රීක්කයේ අවසන් ප්‍රතිඵලයට අනූව එක්සත් ජනතා නිදහස් සන්ධානය ඡන්ද 355,812ක් ලබාගෙන 55.76%ක් සමගින් මන්ත්‍රී ආසන 16ක් හිමිකර ගැනීමට සමත්ව තිබේ. මහනුවර දිස්ත්‍රීක්කයෙන් එක්සත් ජාතික පක්ෂයට ඡන්ද 200,187ක් හිමිව ඇති අතර මන්ත්‍රී ආසන 9ක් දිනා ගැනීමට හැකි වී ඇත. එසේම පළමු වරට පළාත් සභා මැතිවරණයට අවතීර්ණ වෙමින් සරත් ෆොන්සේකා මහතාගේ නායකත්වයෙන් යුත් ප්‍රජාතන්ත්‍රවාදී පක්ෂය ජනතා විමුක්ති පෙරමුණ ද අභිබවා යමින් මහනුවරින් ආසන 2ක් හිමිකර ගැනීමට සමත්ව ඇති අතර ඔවුන්ට ඡන්ද 37,431ක් 5.87%ක ප්‍රතිශතයක් හිමිව තිබේ. ඒ අනුව එම දිස්‍ත්‍රීක්කයේ තෙවැනි ස්ථානය බවට පත්වීමට ද ප්‍රජාතන්ත්‍රවාදී පක්ෂය සමත්ව තිබීම විශේෂත්වයකි. ලංකා කම්කරු කොංග්‍රසය ඡන්ද 18,787ක් ලබාගෙන 2.94%ක ප්‍රතිශතයක් සමගින් එක් මන්ත්‍රී අසුනක් හිමිකර ගෙන ඇත. ශ්‍රී ලංකා මුස්ලිම් කොංග්‍රසය ද ඡන්ද 11,137ක් 1.75%ක ප්‍රතිශතයක් සමගින් මන්ත්‍රී ආසන 1ක් හිමිකර ගෙන ඇත.", "URL": "https://sinhala.adaderana.lk/news.php?nid=37588", "Category": null, "Parent URL": null}