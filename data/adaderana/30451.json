{"Source": "Adaderana", "Timestamp": "January 3, 2013 08:48 am", "Headline": "දරුවෙක් සදහටම නිහඬ කළ චීන පටස් ", "News Content": "චීන පටස් වර්ගයේ රතිඤ්ඥාවක් පුපුරා යාමෙන් සිදුවූ අනතුරකින් මුන්දලම ප්‍රදේශයේ කුඩා ළමයෙකු ජීවිතක්ෂයට පත්වී තිබේ. අවුරුදු තුන හමාරක් වයසැති දරුවෙකු මෙලෙස මියගොස් ඇති බව මුන්දලම පොලීසිය සඳහන් කළේය. චීන පටස් වර්ගයේ රතිඤඥාවක් සපා කෑමෙන් එය කටේ පුපුරා ගොස් මෙම අනතුර සිදුව තිබේ. අනතුරින් තුවාල ලැබූ දරුවා කොළඹ ජාතික රෝහලේ ප්‍රතිකාර ලබමින් සිටිය දී මියගොස් ඇති බව මුන්දලම පොලීසිය සඳහන් කළේය.", "URL": "https://sinhala.adaderana.lk/news.php?nid=30451", "Category": null, "Parent URL": null}