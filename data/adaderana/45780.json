{"Source": "Adaderana", "Timestamp": "September 2, 2014 03:07 pm", "Headline": "කැරම් තරඟාවලිය මාලදිවයිනේදී", "News Content": "කැරම් ලෝක කුසලාන තරඟාවලිය එළඹෙන 13 වැනිදා මාලදිවයිනේ දී ආරම්භ වෙයි. මෙම තරඟාවලිය සඳහා ශ්‍රී ලංකාවෙන් ද කණ්ඩායමක් ඉදිරිපත් වීමට නියමිත අතර ඒ අනුව මේ දිනවල ඔවුන් සිය පුහුණුවීම් වල නිරත වෙමින් සිටින බව කැරම් සම්මේලනය සඳහන් කළේය. කැරම් ලෝක කුසලාන තරගාවලියට ලොව පුරා රටවල් 16ක ක්‍රීඩක ක්‍රීඩිකාවෝ සහභාගී වෙති. මාලදිවයිනේ “සන් අයිලන්ඩ්“ හිදී පැවැත්වෙන තරගාවලිය ප්‍රධාන කාණ්ඩ 06ක් යටතේ පැවැත්වීමට නියමිතය. මේ සඳහා ශ්‍රී ලංකාව නියෝජනය කරමින් ක්‍රීඩකයින් හතර දෙනෙකු සහ ක්‍රීඩිකාවන් හතර දෙනෙකු සහභාගී වීමට නියමිතය.", "URL": "https://sinhala.adaderana.lk/news.php?nid=45780", "Category": null, "Parent URL": null}