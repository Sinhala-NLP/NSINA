{"Source": "Adaderana", "Timestamp": "May 29, 2014 06:36 am", "Headline": " දුම්රියේ ගැටළු ගැන ඇමති සමග තවත් සාකච්ඡාවක්", "News Content": "දුම්රිය වෘත්තීය සමිති සහ ප්‍රවාහන අමාත්‍යවරයා අතර අද දිනයේ විශේෂ සාකච්ජාවක් පැවැත්වීමට නියමිතව තිබේ. අද (29)පෙරවරු 11.00 ට ප්‍රවාහන අමාත්‍යංශයේ දී මෙම සාකච්ජාව පැවැත්වීමට නියමිතය. ලොකොමෝටිව් ඔපරේටින් ඉංජිනියරින් සංගමය සහ ප්‍රවාහන අමාත්‍ය කුමාර වෙල්ගම මහතා සමඟ මෙම සාකච්ජාව පැවැත්වීමට නියමිතව තිබේ. විශේෂයෙන් පසුගිය දිනවල පැවති සාකච්ජා වල ප්‍රගතිය පිළිබඳව සමාලෝචනය කිරීම මෙම සාකච්ජාවේ අරමුණ බව කියැවෙයි. ලොකොමෝටිව් ඔපරේටින් ඉංජිනියරින් සංගමය පසුගිය කාලය තුළ ඉල්ලීම් කිහිපයක් මුල් කර ගනිමින් වෘත්තීය සමිති ක්‍රියාමාර්ගයක නිරත වු අතර ප්‍රවාහන බලධාරීන් සමඟ ඇති කරගත් එකඟතා මත එම වෘත්තීය සමිති ක්‍රියාමාර්ග මේ වනවිට නතර කර තිබේ.", "URL": "https://sinhala.adaderana.lk/news.php?nid=43558", "Category": null, "Parent URL": null}