{"Source": "Adaderana", "Timestamp": "December 18, 2016 04:40 pm", "Headline": "එජාප ආණ්ඩුවේ ඉන්නේ වැඩ බැරි ටාසන්ලා", "News Content": "එක්සත් ජාතික පක්ෂ ආණ්ඩුව වැඩ බැරි ටාසන්ලා ඉන්න තෝතැන්නක් බවත්, එයට ශ්‍රීලංකා නිදහස් පක්ෂයේ පිරිසද හේත්තු වී ඇති බවත් හිටපු ජනාධිපති මහින්ද රාජපක්ෂ මහතා පවසයි. හෙතෙම මේ බව ප්‍රකාශ කර සිටියේ හම්බන්තොට - සිංගප්පුර සම්මන්ත්‍රණ ශාලාවේදී පැවති තිස්සමහාරාම ආසන බලමණ්ඩල රැස්වීම අමතමිනි .මෙහිදී වැඩිදුරටත් අදහස් දැක්වූ හිටපු ජනාධිපති මහින්ද රාජපක්ෂ මහතා, '' අපි අතන මෙතන ගිහින් කතා කරන්නේ නැතිව අපි අපි විවේචනය කරගන්නේ නැතිව ගමේ එකට එකතුවෙලා දැන් අවුරුදු දෙකක් ගියා. මේ ආණ්ඩුව කරපු වැඩ ගැන කතා කරන්න ඕනෑතරම් තියෙනවා. මේ දිස්ත්‍රික්කයේ වෙච්ච වැඩේ මේකේ අපි දහස් ගානකට රස්සාවල් දීලා තියෙනවා .'' ''මුළු පවුලටම රස්සාවල් දුන්නත් එක්කෙනෙක් හරි ඇත හැරුනොත් ඒ මුළු පවුලම අනිත් පැත්තට යනවා. මම ඒක 70 වේ සිට දන්නවා මම මේක අත්දැකලා තියෙනවා .නමුත් මම මේ දිස්ත්‍රික්කය තුළ සියලු යටිතල පහසුකම් ලබාදීම අපේ ආණ්ඩුවෙන් කළා. අක්කර 750 ක කර්මාන්ත පුරයක් හදන්න හැදුවා. අපි මේ වරාය හැදුවේ නිකන් නොවෙයි. විශාල සංවර්ධන යෝජනා ක්‍රමයක් ඇති කරන්න. ඒ යෝජනා ක්‍රමයේ වැඩි ලාබය මේ හම්බන්තොට දිස්ත්‍රිකයේ මේ ප්‍රදේශවලට. මොකද ඉඩම් ටික තියෙන්නේ මෙහෙ .'' ''අපිට කර්මාන්ත එනකොට මගේ විශ්වාසයක් තියෙනවා අපේ තරුණ තරුණියන් මේ දිස්ත්‍රික්කයේ මදි වෙනවා .දකුණු පළාත මදි වෙනවා. මොණරාගල දිස්ත්‍රික්කය මදි වෙනවා . ඒක තමයි අපේ සැලැස්ම. හැබැයි ඒ සැලැස්ම වෙනත් ආකාරයකට ක්‍රියාත්මක වෙනවා .එක්සත් ජාතික පක්ෂය ඒවා ඔක්කොම පාඩු ලබන තත්වයට පත් කරලා. සතපහක තුට්ටුවක වැඩක් නැති දේවල බවට පත් කරලා. ලෝකේ වටේ ගිහින් එහෙදි කියන්නේ ඕක නොවෙයි .ලෝකෙට ගිහින් කියන්නේ සේද මාවතේ ගොඩ වරායක් තියෙනවා ,ඕනෑම තරම් ලොකු ගුවන් යානයක් බස්සන පුළුවන් ගුවන් තොටු පොලක් තියෙනවා . ඉඩ කඩම් තියෙනවා. කරුණ කරලා ඇවිලා ආයෝජනය කරන්න එහෙම තමයි කියන්නේ .'' ''මෙහාට ඇවිත් කියනවා මේ සුදු අලියෙක්. අපිට මේක දැන් කරගන්න දෙයක් නැතිව තියෙනවා .එකේ ඇතුළේ ගලකුත් තියෙනවා. මේ වරාය ගැන එහෙමයි කිවුවේ. .ගුවන්තොටුපොළේ වී පැටෙවුවා. අපිට ගහන්න තියෙන වෛරය නිසා එහෙම කරනවා. මොකද හම්බන්තොට දිස්ත්‍රික්කයේ ජනතාව විතරයි මම පැරදෙන වෙලාවේ වැඩිපුරම ඡන්දෙ දුන්නේ .ඒ වෛරය පිරිමහන්න තමයි මේ වැඩේ කළේ .''''අපිට වෛර කරන ඕන නෑ. යාපනයට ගියත් පාරවල් හදලා තියෙනවා. හැමතැනම අපි සංවර්ධනය කළා. ඒ සංවර්ධනය අවශ්‍යයි නැත්නම් කොහොමද අපේ රටක් දියුණු වෙන්නේ. අපිට බෑ බෑ කිය කිය හිටියොත් බෑම තමයි .ඉන්දියාවා භුමි බෑගයෙන් ලොකුයි. නමුත් අපිට පුළුවන් ආර්ථිකයෙන් ඉදිරියට යන්න .අපේ රටේ ආර්ථිකය එකයි අපි ගොඩ නැගුවේ .හැමදාම දල දෙශීය නිෂ්පාදනය සියයට 7.5 ක අපි තියාගෙන හිටියා '' මේ මොකක්ද කළේ? ලස්සනට කුමන්ත්‍රණය කළා. ඒ කුමන්ත්‍රණයේ ප්‍රතිඵලය මොකද උනේ .මේ රටේ පලස්තීන ජනතාව වෙනුවෙන් පෙනී හිටියේ. අපි අපි ජාත්‍යන්තර මුස්ලිම් ජනතාවට අසාධාරණයක් වන හැම අවස්ථාවකම නැගී ඉදලා තියෙනවා. ඒ සටනේ අපි හිටියා. අද ගිහින් ඒ පලස්තීනයට විරුද්ධව , ඡන්දය පාවිච්චි කරනවා. මේ ආණ්ඩුව දොගොල්ලක් අතර අතුවූ පුංචි සිද්ධියක්. ඒක දේශපාලන ආණ්ඩුවක් පෙරලන්න විතරක් නොවෙයි. මට විරුද්දධව බල වේගයක් බවට පත් කරන්න. ඔවුන්ට පුළුවන් උනා .කවුද මේකේ පිටිපස්සේ හිටියේ. ඉතාම සියුම් ලෙස ජාත්‍යන්තරය මේකේ පිටිපස්සේ හිටියා .අද ඒක කරපු අපේ ආණ්ඩුවේ ඉදලා දැන් මේ ආණ්ඩුවේ ඇමතිකන් අරගෙන ඉන්න බවයි මහින්ද රාජපක්ෂ මහතා පෙන්වා දුන්නේ. හම්බන්තොට මම පත්වෙන්න කලින් ලංකාවේ දුප්පත්ම දිස්ත්‍රික්කය එකේදී බදු බෙදලා පාන්සකූලයට කියක් හරි දීලා මළගෙදරට කියක් හරි දීලා ඡන්දෙ ගන්න පුළුවන් කියලා තමයි ඒ අය හිතුවේ .ඒක තමයි මෙයාලගේ බලාපොරොත්තුව ඒක තමයි ඇත්ත කතාව ජනතාවට ආදරේට නොවෙයි ඊට වඩා ආදරෙයි කැලේට .සංවර්ධනය කළාට කමක් ණෑ. සමහර ප්‍රදේශ පුංචි ගෙවල් ටිකක් හදලා නැවත මුඩුක්කු කරනවා. අපේ සංකල්පය තිබුනේ මුඩුක්කු ඉවත් කරන්න. රටේම මට කණගාටුයි. මේ හම්බන්තොට දිස්ත්‍රික්කයේ හම්බන්තොටත් මුඩුක්කුවක්.කරගෙන යන බවත් ඉදිරියේදී හම්බන්තොට මුඩුක්කු සංහාරයක් අපිට ඇතිකරන්න පුළුවන් උනොතින් අනාගතයේදී තමන් පුදුම වෙන්නේ නැති බවද හිටපු ජනපති මහින්ද රාජපක්ෂ මහතා මෙහිදී ප්‍රකාශ කරන ලදී.'' හැම තැනදීම සැලැස්මක් තියෙන්න ඕන. ප්‍රේමදාස මහත්තයට මිට වඩා දැක්මක් තුබුණා. එක නොවෙයි අද මෙයා කරන්නේ .අද එක්සත් ජාතික පක්ෂයට අවශ්‍ය කුඹුරු ටික ඔක්කොම ගොඩ කරන්න .රටම විකුණනවා ,හම්බන්තොට චීනෙට ත්‍රිකුණාමලය ඇමෙරිකාවට දෙවි ,පලාලි සහ කන්කසන්තුරේ ඉන්දියාවට ,කොළඹ ඔක්කොටම යනාදී ලෙස හෙතෙම කියා සිටියේය.", "URL": "https://sinhala.adaderana.lk/news.php?nid=67152", "Category": null, "Parent URL": null}