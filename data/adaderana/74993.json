{"Source": "Adaderana", "Timestamp": "July 7, 2017 04:51 pm", "Headline": " අනවසරයෙන් කසළ බැහැර කළ 98ට නඩු ", "News Content": "පසුගිය 03 දා බස්නාහිර පළාත තුළ අනවසරයෙන් කසළ බැහැර කළ පුද්ගලයින් 98 දෙනෙකුට එරෙහිව නඩු පවරා තිබේ.යුද හමුදා නිලධාරීන් සහ පොලීසිය ඒකාබද්ධ සිදු කළ වැටලීම්වලදී මෙම පුද්ගලයින් අත්අඩංගුවට ගත් බව පොලිස් මූලස්ථානය සඳහන් කළේය.එහිදී කොළඹ දිස්ත්‍රික්කයෙන් පුද්ගලයින් 32 දෙනෙකුත් ගම්පහ දිස්ත්‍රික්කයෙන් පුද්ගලයින් 64 දෙනෙකුත් කළුතර දිස්ත්‍රික්කයෙන් පුද්ගලයින් දෙදෙනෙකුත් අත්අඩංගුවට ගෙන තිබේ.අත්අඩංගුවට ගත් පුද්ගලයින්ට එරෙහිව අදාළ පොලිස් ස්ථාන මඟින් නඩු පවරා ඇති අතර ඉදිරියටත් මෙවැනි වැටලීම් අඛණ්ඩව සිදු කරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=74993", "Category": null, "Parent URL": null}