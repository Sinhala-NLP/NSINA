{"Source": "Adaderana", "Timestamp": "May 31, 2018 02:36 pm", "Headline": "තියුණු ආයුධයකින් පහරදීලා එක්දරු පියෙක් මරලා", "News Content": "අගුණකොළපැලැස්ස, අළුත්වැව ප්‍රදේශයේදී අද(31) උදෑසන 8ට පමණ තියුණු ආයුධයකින් පහරදී ඝාතනය කළ පුද්ගලයෙකුගේ මළ සිරුරක් අගුණකොළපැලැස්ස පොලීසිය විසින් සොයා ගත් බව අද දෙරණ වාර්තාකරු පැවසීය. දරුණු කැපුම් තුවාල සහිත මෙම මළ සිරුර අළුත්වැව විහාරස්ථානය ඉදිරිපිට වෙල්යායේ තිබියදී සොයා ගත් බව පොලීසිය පවසයි. මෙලෙස මිය ගොස් ඇත්තේ අළුත්වැව ප්‍රදේශයේ, වෙදගෙදර පදිංචි වයස අවුරුදු 25ක් වූ විරප්පුලියගේ සජිත් දිල්හාර නැමති එක් දරු පියෙක්ය. ඝාතනයනයට හේතුව මෙතෙක් අනාවරණය වී නොමැති අතර සිද්ධිය සම්බන්ධදයෙන් මහේස්ත්‍රාත් පරීක්ෂණ අගුණකොළපැලැස්ස වැඩබලන මහේස්ත්‍රාත් ප්‍රසන්න ජානක ප්‍රනාන්දු මහතා විසින් සිදු කරන ලදි. සිද්ධියට සම්බන්ධ සැකකරුවන් අත්අඩංගුවට ගැනීම සඳහා අගුණකොළපැලැස්ස පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90132", "Category": null, "Parent URL": null}