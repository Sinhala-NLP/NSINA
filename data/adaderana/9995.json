{"Source": "Adaderana", "Timestamp": "August 3, 2010 08:51 am", "Headline": "ඉන්දු -ශ්‍රී ලංකා තෙවන ටෙස්ට් ගැටුම අදයි", "News Content": "ශ්‍රී ලංකාව හා ඉන්දියාව අතර පැවැත්වෙන ටෙස්ට් ක්‍රිකට් තරගාවලියේ තෙවන ටෙස්ට් තරගය අද පී සරා ඕවල් ක්‍රීඩාංගණයේ දී ආරම්භ වීමට නියමිතය. මෙය කණ්ඩායම් දෙකටම ඉතා වැදගත් තරගයක් වේ. විශේෂයෙන්ම මෙම තරගාවලියේ ජයග්‍රහණය මෙම තරගයේ ජය පරාජය අනුව තීරණය වනු ඇත. මේ වන විට ශ්‍රී ලංකා කණ්ඩායම එක් තරගයක් ‍ජය ගෙන තරගාවලියේ ඉදිරියෙන් සිටියි. මෙම තරගාවලියේ ජයග්‍රහණය කරන කණ්ඩායම ජාත්‍යන්තර ටෙස්ට් ක්‍රිකට් ශ්‍රේණිගත කිරීම් වල පළමු ස්ථානය හිමි වනු ඇත. ශ්‍රී ලංකා කණ්ඩායමේ දෙවන ටෙස්ට් තරගය සඳහා සහභාගි නොවූ ලසිත් මාලිංග මෙම තරගය සඳහා සහභාගී වීම ‍ශ්‍රී ලංකා කණ්ඩා‍යමේ ජයග්‍රහණ බලාපොරොත්තු ඉහළ නංවා ඇති බව කණ්ඩායමේ නායක කුමාර් සංගක්කාර පවසයි.", "URL": "https://sinhala.adaderana.lk/news.php?nid=9995", "Category": null, "Parent URL": null}