{"Source": "Adaderana", "Timestamp": "November 19, 2010 04:17 pm", "Headline": "ෆොන්සේකාට ලැබිය යුතු ව්‍යායාම් යන්ත්‍රය තවමත් ලැබී නෑ", "News Content": "බන්ධනාගාර රෝහල්ගතව සිටින සරත් ෆොන්සේකා මහතාගේ සෞඛ්‍ය තත්ත්වය පිළිබඳ සතුටුවිය නොහැකි බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. ෆොන්සේකා මහතාට ලැබිය යුතු ව්‍යායාම් යන්ත්‍රය මෙතෙක් ලැබී නොතිබීම සෞඛ්‍ය තත්ත්වය දුර්වල වීමට හේතුවී ඇති බව ඔහු සඳහන් කළේය. අද(19) පෙරවරුවේ බන්ධනාගාර රෝහලවෙත ගොස් සරත් ෆොන්සේකා මහතා හමුවී පැමිණීමෙන් පසු මාධ්‍ය ‍වෙත අදහස් දක්වමින් රවී කරුණානායක මහතා මේ බව ප්‍රකාශ කළේය. සරත් ෆොන්සේකා මහතාගේ ආරක්ෂාව පිළිබඳ වැඩි අවධානයක් යොමු කිරීම අත්‍යවශ්‍ය බව එහිදි ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12267", "Category": null, "Parent URL": null}