{"Source": "Adaderana", "Timestamp": "December 28, 2018 11:41 am", "Headline": "බස් රථයක් පෙරළී 8ක් මරු දකියි", "News Content": "පේරු රාජ්‍යෙයේ සිදුවූ බස් රථ අනතුරකින් පුද්ගලයින් අටදෙනෙක් මියගොස් තවත් විශාල පිරිසක් තුවාල ලැබා ඇත. පේරු රාජ්‍යෙය් අධිවේගී මාර්ගයක ධාවනය වෙමින් පැවැති මගී ප්‍රවාහන බස් රථයක් මාර්ගයෙන් පෙරළී යාම හේතුවෙන් පුද්ගලයින් අටදෙනෙක් මියගොස් ඇත. අනතුරින් තවත් විශාල පිරිසක් තුවාල ලබා ඇති බවටද වාර්තා වෙයි. අනතුර සිදුවන අවස්ථාවේදී බසය හුවාන්කායෝ නගරයේ සිට ලීමා අගනුවර දක්වා ධාවනය වෙමින් තිබී ඇති අතර අධිවේගී මාර්ගයෙන් පිටතට පෙරළී ගිය බස් රථය පටු අගලකට ඇද වැටී මුලුමනින්ම උඩුයටිකුරුවී ගොස් තිබුණි. අනතුර සිදුවන අවස්ථාවේදී එහි මගීන් 55දෙනෙක් ගමන්කර ඇති අතර ඒ හේතුවෙන් සිදුවූ ජීවිත හානිය ඉහළ යන්නට ඇති බවයි බලධාරීන් පවසයි. අනතුර සිදුවූ ආකාරය පිළිබද පරීක්ෂණ තවදුරටත් ක්‍රියාත්මක බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=101418", "Category": null, "Parent URL": null}