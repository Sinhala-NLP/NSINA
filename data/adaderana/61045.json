{"Source": "Adaderana", "Timestamp": "June 13, 2016 11:28 am", "Headline": " ක්‍රීඩාංගණ ආශ්‍රිතව මත්පැන් තහනම් ", "News Content": "යුරෝ 2016 පාපන්දු තරග පැවැත්වෙන ක්‍රීඩාංගණ ආශ්‍රිතව මත්පැන් තහනම් කිරීමට ප්‍රංශ රජය තීරණය කර තිබේ.ක්‍රීඩාංගණ සහ ක්‍රීඩාලොලීන් ගැවසෙන ප්‍රදේශ ආශ්‍රිතව මත්පැන් තහනම් කිරීමට එම බලධාරීන් පියවර ගෙන ඇත.මාර්සෙයිල් නගරයේ දී දින 03ක් තිස්සේ පැවති ගැටුම් හේතුවෙන් මෙම තීරණය ගෙන තිබේ.එංගලන්ත - රුසියා තරගය අතරතුර දී ක්‍රීඩාලෝලීන් අතර ගැටුම් හටගත්තේය.එය පාලනය කිරීමට ගිය පොලීසිය සමග ද ක්‍රීඩාලෝලීන් ගැටුම් ඇති කර ගෙන තිබු බව විදෙස් වාර්තා සඳහන් කළේය. මේ අතර යුරෝ කුසලාන තරගාවලිය යටතේ තවත් තරග කිහිපයක් අද(13) පැවැත්වෙයි.ස්පාඤ්ඤය - චෙක් ජනරජය සමග තරග වැදීමට නියමිත අතර අයර්ලන්තය - ස්විඩනය සමග තරග වැදීමට නියමිතය.බෙල්ජියම සහ ඉතාලිය අතර තරගය ද අද පැවැත්වෙයි.", "URL": "https://sinhala.adaderana.lk/news.php?nid=61045", "Category": null, "Parent URL": null}