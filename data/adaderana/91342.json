{"Source": "Adaderana", "Timestamp": "June 22, 2018 11:37 pm", "Headline": "කොකේන් ළඟ තබාගෙන සිටි බොලිවියානු ජාතිකයාට වැඩ වැරදුන හැටි", "News Content": "කටුනායක ජාත්‍යන්තර ගුවන් තොටුපලේන් නීති විරෝධී ලෙස කොකේන් මත්ද්‍රව්‍ය කිලෝ 11 යි ග්‍රෑම් 300 සුක්ෂම ලෙස මෙරටට රැගෙන ආ බොලිවියානු ජාතිකයෙකු දින 7ක් රඳවා පරීක්ෂණ කිරීමට මිගමුව මහේස්ත්‍රාත් අධිකරණය නියෝග කර තිබේ. අද (22) පොලිස් මත්ද්‍රව්‍ය කාර්යාංශයට මෙලෙස නියෝග කර ඇති බන පොලිස් මාධ්‍ය ප්‍රකාශක කාර්යාලය පවසයි. අත්අඩංගුවට ගත් 34 හැවිරිදි සැකකරු පසුගිය 18 වැනිදා ඩුබායි සිට මෙරටට මෙම කොකේන් මත්ද්‍රව්‍ය තොගය ඉතා සුක්ෂම අයුරින් රැගෙන විත් තිබුණි. සැකකරු රැගෙන විත් තිබු ගමන් මල්ලේ තිබු තුවා 03ක්, ඇද ඇතිරිලි 02ක්, ජර්සි 02ක් තුළ රසායනික ද්‍රවයක් මඟින් මෙම කොකේන් මත්ද්‍රව්‍ය කාවද්දා තිබු බව පොලිස් පරීක්ෂණ වළදී හෙළිවී ඇත. සිද්ධිය පිළිබඳ වැඩිදුර විමර්ශන පොලිස් මත්ද්‍රව්‍ය කාර්යාංශය මේ සම්බන්ධයෙන් සිදුකරයි.", "URL": "https://sinhala.adaderana.lk/news.php?nid=91342", "Category": null, "Parent URL": null}