{"Source": "Adaderana", "Timestamp": "May 6, 2019 04:55 pm", "Headline": "වාසිත් එපා අවාසිත් එපා-බැසිල්", "News Content": "මහජන ආරක්ෂාව සම්බන්ධයෙන් ඕනෑම කැප කිරිමක් කරන්න ශ්‍රී ලංකා පොදුජන පෙරමුණ සූදානම් බවත් ජාතික ආරක්ෂාව සම්බන්ධ ප්‍රශ්නයේදි දේශපාලන වාසිගන්නේ නැති බවත් ශ්‍රී ලංකා පොදුජන පෙරමුනේ නිර්මාතෘ බැසිල් රාජපක්ෂ මහතා පැවසීය. ඒ මහතා මෙසේ පැවසුවේ මහජන එක්සත් පෙරමුණ හා ශ්‍රී ලංකා පොදුජන පෙරමුණ අතර ශ්‍රී ලංකා පොදු ජන පෙරමුණ පක්ෂ කාර්යාලයේ අද (06) පැවැති සාකච්ඡාවකින් අනතුරුව මාධ්‍ය ඉදිරියේ අදහස් දක්වමිනි. එහිදී මාධ්‍යවේදීන් නැගූ ප්‍රශ්නවලට පිළීතුරු දුන් බැසිල් රාජපක්ෂ මහතා පැවසුවේ ශ්‍රී ලංකා පොදුජන පෙරමුණ මේ කණගාටුදායක අවස්ථාවේදීත්, ජාතික ආරක්ෂාව සම්බන්ධ ප්‍රශ්නයේදීත් වාසියක් ගන්න හෝ පූර්ව නිගමනවලට එමට සූදානමක් නොමැති බවයි. මහජන ආරක්ෂාව සම්බන්ධයෙන් ඕනෑම කැප කිරීමක් කරන්න නම පාර්ශවය සූදානම් බව ඒ මහතා පවසයි. දේශපාලන මඩ ගැහිමක් හෝ වෙනත් ප්‍රයෝජනයක් සම්බන්දයෙන් හිතන්නේ නොමැති බවත්, දේශපාලන වාසි හෝ අවාසි ගන්නට තම පාර්ශවය සූදානම් නොමැති බවත් ඒ මහතා එහිදි වැඩිදුටත් ප්‍රකාශ කළේය.", "URL": "https://sinhala.adaderana.lk/news.php?nid=109386", "Category": null, "Parent URL": null}