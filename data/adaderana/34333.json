{"Source": "Adaderana", "Timestamp": "May 24, 2013 07:30 am", "Headline": "අල්ලස් කොමිසම නඩු 4ක් ඉවත් කර ගනියි", "News Content": "මධ්‍යම පළාත් ප්‍රධාන අමාත්‍ය සරත් ඒකනායක මහතා සහ තවත් තිදෙනෙකුට එරෙහිව අල්ලස් හෝ දූෂණ විමර්ශන කොමිෂන් සභාව විසින් පවරා තිබූ නඩු 4 ක් එම කොමිෂන් සභාව විසින් ඉල්ලා අස්කරගෙන තිබේ. කොටුව මහේස්ත්‍රාත් අධිකරණයේ හමුවේ මෙම නඩු ගොනුකර තිබූණි. 2008 පෙබරවාරි 27 වන දින සිට අගෝස්තු 17 දක්වා කාලය තුළ ලීලානන්ද විදුහලේ පළමු ශ්‍රේණිය සඳහා ළමුන් ඇතුළත් කර ගැනීමට එහි විදුහල්පතිවරයාට බලපෑම් කිරීම සම්බන්ධයෙන් ඔවුන්ට එරෙහිව චෝදනා එල්ල වී ඇත. මෙම නඩුවලට අදාළ පැමිණිල්ල අල්ලස් හෝ දුෂණ විමර්ශන කොමිෂන් සභාව විසින් මෙහෙයවන ලදී. අදාළ නඩුව ඊයේ කැඳවු අවස්ථාවේදී අල්ලස් හෝ දුෂණ විමර්ශන කොමිෂන් සභාව වෙනුවෙන් පෙනීසිට එහි සහකාර නීති අධ්‍යක්ෂ අසිත ඇන්තනි මහතා නඩුව ඉල්ලා අස්කර ගැනීම සම්බන්ධයෙන් කොටුව ප්‍රධාන මහේස්ත්‍රාත්වරයාගේ නිලමැදිරියට ද ගොස් කරුණු දක්වා තිබේ.", "URL": "https://sinhala.adaderana.lk/news.php?nid=34333", "Category": null, "Parent URL": null}