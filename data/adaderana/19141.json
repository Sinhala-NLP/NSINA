{"Source": "Adaderana", "Timestamp": "October 4, 2011 05:40 pm", "Headline": "නුවරඑළියටත් ගුවන්තොටුපළක්..!", "News Content": "නුවරඑළියට ද නව ගුවන්තොටුපළක් ලබා දෙන බව ජනාධිපති මහින්ද රාජපක්ෂ මහතා පවසයි. නුවරඑළිය ජනතාවගේ ආර්ථික සුබ සිද්ධිය අරමුණු කර ගනිමින් මෙම සංවර්ධන කාර්යයන් සිදු කෙරෙන බව ඔහු සඳහන් කරයි. ගුවන් තොටුපළට අමතරව නව ක්‍රීඩා සංකීර්ණයක් ද නුවරඑළියට ලබා දෙන බවට ජනාධිපතිවරයා පොරොන්දු විය. නුවරඑළිය නගර ශාලාවේ අද පැවති ජනහමුවක් අමතමින් හෙතෙම මේ බව කියා සිටියේය. තමා පොරොන්දු වූ පරිදි ත්‍රස්තවාදය නිමා කළ අතර සංවර්ධනය ගමට ගෙන යන බවට ලබා දුන් පොරොන්දුව ද මේ වන විට ඉටු කර ඇති බව ජනාධිපති මහින්ද රාජපක්ෂ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=19141", "Category": null, "Parent URL": null}