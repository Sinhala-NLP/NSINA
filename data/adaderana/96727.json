{"Source": "Adaderana", "Timestamp": "September 26, 2018 10:45 am", "Headline": "පැය 24 මෙහෙයුමකින් බේරා ගත් ජීවිතයක්", "News Content": "ඇල්ල, කන්තලේ ප්‍රධාන මාර්ගයේ සූරියපුර ප්‍රදේශයේ ජනරංජන වැව අසළ මඩේ එරී සිටි වන අලි පැටවෙකු පැය 24ක මෙහෙයුමකින් පසු ගොඩගත් බව අද දෙරණ වාර්තාකරු පවසයි. ඊයේ(26) සවස මෙම වන අලි පැටවා ගොඩ ගත් බව අප වාර්තාකරු සඳහන් කළේය. වයස අවුරුදු 5ක් පමණ වන මෙම වන අලි පැටවා දින තුනක් තිස්සේ මඩේ එරී සිට ඇති බවට කන්තලේ වනජීවි කාර්යාලයේ නිලධාරීන් සඳහන් කළේය. ගිරිතලේ පශු වෛද්‍ය කාර්යාලය හා කන්තලේ වනජීවි කාර්යාල මෙන්නම යද හමුදා නිලධාරීන්, සූරියපොළ පොලීසිය, සිවිල් ආර්ක්ෂක නිලධාරීන් සහ ප්‍රදේශවාසීන් එක්ව අලි පැටවා ගොඩ ගැනීමේ මෙහෙයුම දියත් කරන ලදි. මේ අතර අලි පැටවා ගොඩ ගැනීමේ කටයුත්ත සඳහා JCB යන්ත්‍ර දෙකක් යොදාගත් බව වාර්තා වෙයි. අලි පැටවා ගොඩ ගැනීමෙන් පසු ගිරිතලේ පශු වෛද්‍ය නිලධාරීන් විසින් අවශ්‍ය ප්‍රතිකාර සිදු කර ඇති අතර මේ වන විට අලි පැටවා සුව තත්ත්වයෙන් පසු බව කන්තලේ වනජීවි කාර්යාල පවසයි.", "URL": "https://sinhala.adaderana.lk/news.php?nid=96727", "Category": null, "Parent URL": null}