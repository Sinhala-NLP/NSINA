{"Source": "Adaderana", "Timestamp": "October 7, 2010 10:39 am", "Headline": "වරාය -කොටුව පාරේ දැඩි වාහන තදබදයක් ", "News Content": "මෝදර ඉබ්බාවත්ත ප්‍රදේශයේ කන්ටේනරයක් පෙරළීමෙන් වරාය -කොටුව මාර්ගයේ රථ වාහන ගමනාගමනයට බාධා පැමිණ තිබේ. අද(07) උදෑසන 7ට පමණ කොළඹ වරායේ සිට පිටතට ගමන් කරමින් තිබු පිටි රැගත් කන්ටේනරයක් මෙසේ පෙරළී ‍ඇති බව මෝදර පොලිසිය පැවසීය. මේ නිසා වරාය කොටුව මාර්ගයේ එක් මංතීරුවක වාහන ගමනාගමනයට බාධා පැමිණ ඇති බව පොලිසිය සඳහන් කරයි. කෙසේ වෙතත් කොටහේන පොලිසිය සහ මෝදර පොලිසියේ නිලධාරීන් මාර්ගයේ එක් මංතීරුවක රථ වාහන ගමනාගමනය හැසිරවීම සඳහා පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=11337", "Category": null, "Parent URL": null}