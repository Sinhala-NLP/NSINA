{"Source": "Adaderana", "Timestamp": "January 18, 2011 10:47 am", "Headline": "හොර බලපත්‍ර මගින් මස් සඳහා ගවයින් ප්‍රවාහනය කළ අයෙක් අත්අඩංගුවට", "News Content": "ව්‍යාජ බලපත්‍ර හා වෛද්‍ය මුද්‍රා යොදාගනිමින් මස් සඳහා ගවයින් ප්‍රවාහනය කරමින් සිටි පුද්ගලයෙකු තෙල්දෙණිය පොලිසිය විසින් අත්අඩංගුවට ගෙන තිබේ. තෙල්දෙණිය පොලිසියට ලැබුණු තොරතුරකට අනුව දිගන හිප්රාපුර ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ සැකකරු විසින් ගවයින් 6 දෙනෙකු ප්‍රවාහනය කරමින් සිටි බව පොලිසිය පවසයි. ගවයින් ප්‍රවාහන කිරීම සඳහා පශු වෛද්‍යවරයෙකු විසින් තබන මුද්‍රාව සැකකරු විසින් ව්‍යාජ ලෙස සකස් කර ඇති බවට තොරතුරු අනාවරණය වී ඇති බව පොලිසිය සඳහන් කරයි. අත්අඩංගුවට ගත් සැකකරු තෙල්දෙණිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=13573", "Category": null, "Parent URL": null}