{"Source": "Adaderana", "Timestamp": "September 8, 2012 08:14 am", "Headline": "හැටන් - නුවරඑළිය මාර්ගය භාවිතයෙන් වළකින්න", "News Content": "හැටන් - නුවරඑළිය මාර්ගයේ වාහන ගමනා ගමනයෙන් හැකිතාක් වළකින ලෙස නුවරඑලිය දිස්ත‍්‍රික් ලේකම් ඩී. පී.ජී කුමාරසිරි මහතා රියදුරන්ගෙන් ඉල්ලීමක් කරයි. එම මාර්ගයේ නඩත්තු කටයුතු සිදු කරන හෙයින් එහි වාහන ගමනා ගමනයට දුෂ්කරතා මතුව ඇතැයි ඔහු පවසයි. එම මාර්ගයේ මඩ සහිත බව හේතුවෙන් අධික ලිස්සන සුළු ස්වභාවයක් ද පවතින බව හෙතෙම කියා සිටියි. මේ නිසා කොළඹ සිට අවිස්සාවේල්ල ඔස්සේ ගමන් ගන්නා වාහන ගිණිගත්හේන, නාවලපිටිය, හරහා නුවරඑළියට ධාවනය කරන ලෙස දිස්ත‍්‍රික් ලේකම්වරයා රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=27218", "Category": null, "Parent URL": null}