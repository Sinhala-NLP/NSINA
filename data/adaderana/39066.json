{"Source": "Adaderana", "Timestamp": "November 23, 2013 05:15 pm", "Headline": "අරණායක ප්‍රාදේශීය සභාපතිට පොලිස් ඇප", "News Content": "පුද්ගලයෙකුට පහරදීමේ චෝදනා මත අත්අඩංගුවට ගත් අරණායක ප්‍රදේශීය සභාවේ සභාපතිවරයා පොලිස් ඇප මත මුදාහැර තිබේ. ඊයේ සිදුකළ පහරදීමක් සම්බන්ධයෙන් පුද්ගලයෙකු පොලීසියට පැමිණිල්ලක් කර ඇති අතර පැමිණිල්ල විභාගය සඳහා අද දෙපාර්ශවය කැඳවා තිබුණි. පහරදීම සම්බන්ධයෙන් සභාපතිවරයාට අවවාද කරන ලෙස පමණක් ඉල්ලා ඇති පැමිණිළිකරු අද දිනයේ පොලිසියට නොපැමිණි බව වාර්තා වේ. කෙසේ වුවද පොලිසියට ඉදිරිපත් වුණු සභාපතිවරයා අත්අඩංගුවට ගෙන පොලිස් ඇප මත මුදාහැරි බව අරණායක පොලීසිය සඳහන් කළේය.", "URL": "https://sinhala.adaderana.lk/news.php?nid=39066", "Category": null, "Parent URL": null}