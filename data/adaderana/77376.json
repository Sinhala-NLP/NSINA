{"Source": "Adaderana", "Timestamp": "September 10, 2017 11:03 pm", "Headline": " සිල් රෙදි සිරකරුවන් නිදහස් කරගැනීමට අරමුදලක්", "News Content": "සිල්රෙදි බෙදාදීම සදහා අවශ්‍ය ප්‍රතිපාදන සලසන ලෙස හිටපු ජනාධිපතිවරයා නියෝග කර ඇත්තේ සම්බුද්ධ ජයන්ති මහෝත්සවය සඳහා පත් කළ රාජ්‍ය කමිටුවේ නිර්දේශයකට අනුව බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. ඔහු පෙන්වා දෙන්නේ එම නියෝගයට අනුව හිටපු ජනාධිපති ලේකම් ලලිත් වීරතුංග මහතා ඒසඳහා අවශ්‍ය ප්‍රතිපාදන සපයා ඇති බවයි. බන්ධනාගාර ගතව සිටින හිටපු ජනාධිපති ලේකම් ලලිත් වීරතුංග මහතාගේ සුවදුක් බැලීමෙන් අනතුරුව මාධ්‍ය වෙත අදහස් දක්වමින් බන්දුල ගුණවර්ධන මන්ත්‍රීවරයා මෙම අදහස් පල කළේය. මෙහිදි සිල් රෙදි සිරකරුවන් නිදහස් කරගැනීමේ අරමුදල නමින් නව අරමුදලක් පිහිටුවීමට සැලසුම් කර ඇති බව ද බන්දුල ගුණවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=77376", "Category": null, "Parent URL": null}