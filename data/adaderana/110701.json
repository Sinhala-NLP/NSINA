{"Source": "Adaderana", "Timestamp": "May 26, 2019 12:09 pm", "Headline": "විශේෂ තේරිම් කාරක සභාවෙන් ඉවත් වු හේතුව කාවින්ද කියයි", "News Content": "පසුගිය පාස්කු ඉරුදින ප්‍රහාරය සම්බන්ධයෙන් සොයා බැලීම සඳහා පත්කළ විශේෂ තේරිම් කාරක සභාවෙන් තමා ඉවත් වුයේ ඊට යොදවන කාලය විපතට පත්වුවන්ට උපකාර කිරීමට යෙදවිමේ අරමුණින් බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. කඳාන ප්‍රදේශයේදී මාධ්‍ය වෙත අදහස් දක්වමින් ඒ මහතා මේ බව සඳහන් කළේය. පසුගිය පාස්කු ඉරුදින ප්‍රහාරය සම්බන්ධයෙන් සොයා බැලීම සඳහා පත්කළ විශේෂ තේරිම් කාරක සභාවට තමා නම් කිරීම පිළිබඳ කථානයකනවරයා හට ස්තූති වන බව මන්ත්‍රීවරයා පවසයි. පාර්ලිමේන්තු මන්ත්‍රී කාවින්ද ජයවර්ධන මහතා පෙන්වා දෙන්නේ පසුගිය පාස්කු ඉරුදින ප්‍රහාරය සම්බන්ධයෙන් සොයා බැලීම සඳහා පත්කළ විශේෂ තේරිම් කාරක සභාව දිනකටවරක් රැස් වෙන තේරිම් කාරක සභාවක් නිසාවෙන් කාලය ගතවන බවයි. එලෙස කාලය ගත කිරීමට නොහැකි බවත් තම ප්‍රදේශයේ විපතට පත්වුවන්ට උපකාර කිරීමට සඳහා තම කාලය යොදවන බවත් පාර්ලිමේන්තු මන්ත්‍රී කාවින්ද ජයවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110701", "Category": null, "Parent URL": null}