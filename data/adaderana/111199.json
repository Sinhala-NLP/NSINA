{"Source": "Adaderana", "Timestamp": "June 2, 2019 06:30 pm", "Headline": "අරන්තලා භික්ෂු ඝාතනයට වසර 32ක් සපිරෙයි", "News Content": "අරන්තලාව භික්ෂු ඝාතනයට වසර 32ක් ගතවීම නිමිතිකොට ගෙන අරන්තලාව ජාත්‍යන්තර බෞද්ධ මධ්‍යස්ථානයේදී විශේෂ පිංකම් මාලාවක් පවත්වනු ලැබීය. අද පෙරවරුවේ සියක් නමක් මහා සංඝරත්නය අරන්තලාව හෑගොඩ ඉන්ද්‍රසාර පිළිරුව අසළින් පිණ්ඩපාත චාරිකාව ආරම්භ කරනු ලැබීය. එය අරන්තලාව බෞද්ධ මධ්‍යස්ථානයේ විශ්‍රාම ශාලව අසලින් අවසන් විය. ඉන් අනතුරැව මහා සඝරුවන සහ ආරාධිත අමුත්තන් විසින් හෑගොඩ ශ්‍රි ඉන්ද්‍රසාර පිළිරුවට මල් තබා එහිදි අධිෂ්ඨාන පුජාවක් පවත්වනු ලැබීය. අනතුරැව මෙම භූමියේ ඉදිකරන ගොඩනැගිල්ලක් සඳහා මුල්ගල් තැබීම සිදුකළ අතර පසුව ගුණ සමරු රැස්වීම පවත්වනු ලැබීය.", "URL": "https://sinhala.adaderana.lk/news.php?nid=111199", "Category": null, "Parent URL": null}