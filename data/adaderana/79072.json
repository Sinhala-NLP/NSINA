{"Source": "Adaderana", "Timestamp": "October 24, 2017 11:32 am", "Headline": " වව්නියාවේ කිතුණු සුරුවකට ගිනි තියලා", "News Content": "වව්නියාව, උක්කුලාන්කුලම, ප‍්‍රදේශයේ කිතුණු සුරුවමක් පැවති කුටියකට ඊයේ (23) රාත‍්‍රියේ කිසියම් පිරිසක් ගිනි තබා සුරුවම කඩා දමා ඇති බව වව්නියාව පොලීසිය පැවසීය. වව්නියාව පොලීසිය පවසා සිටියේ ඊයේ (23) රාත‍්‍රියේ 11.45 ට පමණ සුරුවම පැවති අදාළ කුටිය කඩා දමා ගිනි තබා ඇති බවයි. ප‍්‍රදේශවාසීන් පවසා ඇත්තේ සුරුවම පැවති කුටිය අසළ යතුරුපැදි හඩක් ඇසී නිරීක්ෂණය කළ අවස්ථාවේ කිසියම් පිරිසක් සුරුවම පැවති කුටියට ගිනි තබා පළාගිය බවයි. සිද්ධිය සම්බන්ධයෙන් කණ්ඩායම් කිහිපයක් යොදා පරීක්ෂණ මෙහෙයවන බව වව්නියාව පොලීසිය වැඩිදුරටත් පැවසීය.", "URL": "https://sinhala.adaderana.lk/news.php?nid=79072", "Category": null, "Parent URL": null}