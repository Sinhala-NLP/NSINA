{"Source": "Adaderana", "Timestamp": "July 21, 2012 09:07 am", "Headline": "ගිරිඋල්ල පොලිසියේ නිලධාරීන් 9 දෙනෙකුගේ වැඩ තහනම්", "News Content": "ගිරිඋල්ල පොලිස් ස්ථානයේ නිලධාරීන් පිරිසක් වැඩ තහනමකට ලක්කර තිබේ. පොලිස්‍ නිලධාරීන් 9 දෙනෙකුගේ වැඩ තහනම් කර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. ගිරිඋල්ල, දණ්ඩගමුව ප්‍රදේශයේ අවන්හලක මත්පැන් පානය කරමින් සිටීම හේතුවෙන්, වයඹ ප්‍රදේශය භාර ජ්‍යෙෂ්ඨ නියෝජ්‍ය පොලිස්පති අ‍ශෝක විජේතිලක මහතා විසින් මොවුන්ගේ වැඩ තහනම් කර ඇත. උප පොලිස් පරීක්ෂකවරයෙක්, පොලිස් සැරයන්වරු තිදෙනෙක්, පොලිස් කොස්තාපල්වරු සිව්දෙනෙක්, කොස්තාපල් රියදුරුවරයෙක් මෙලෙස වැඩ තහනමට ලක් කර ඇති බව සඳහන්ය.", "URL": "https://sinhala.adaderana.lk/news.php?nid=25938", "Category": null, "Parent URL": null}