{"Source": "Adaderana", "Timestamp": "September 6, 2012 09:13 am", "Headline": "පුද්ගල පැහැරගැනීමකට සම්බන්ධ 2 ක් අල්ලයි", "News Content": "පුද්ගල පැහැරගැනීමක් සම්බන්ධයෙන් හපුතලේ ප්‍රදේශයේ පුද්ගලයන් දෙදෙනෙකු පොලීසිය විසින් අත්අඩංගුවට ගෙන තිබේ. පසුගිය 29 වන දින පිටකොටුව බස් නැවතුම්පළේ දී පුද්ගලයෙකු පැහැරගැනීම සම්බන්ධයෙන් මොවුන් දෙදෙනා අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. පැහැරගනු ලැබූ පුද්ගලයා ද කොටහේන බ්ලුමැන්ඩල් ප්‍රදේශයේ ස්ථානයක රඳවාගෙන සිටිය දී සොයා ගෙන ඇත. කොළඹ අපරාධ කොට්ඨා‍සයේ නිලධාරීන් කණ්ඩායමක් විසින් සිදුකළ විමර්ශනවලින් අනතුරුව මෙම පුද්ගලයා සොයාගෙන ඇති බව වාර්තා වේ. අත්අඩංගුවට ගත් සැකකරුවන් අද (06) දින කොළඹ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27176", "Category": null, "Parent URL": null}