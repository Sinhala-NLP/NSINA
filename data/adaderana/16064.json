{"Source": "Adaderana", "Timestamp": "May 13, 2011 08:08 am", "Headline": "එක්සත් ජාතීන්ගේ වෙසක් සැමරුමට අගමැති තායිලන්තයට යයි", "News Content": "බැංකොක් නුවර දී පැවැත්වෙන එක්සත් ජාතීන්ගේ වෙසක් දින සැමරුම් උත්සවයට සහභාගි වීම සඳහා අග්‍රාමාත්‍ය දි.මු. ජයරත්න අද(13) පෙරවරුවේ තායිලන්තය බලා පිටත්ව යාමට නියමිතය. තායිලන්ත නියෝජ්‍ය අග්‍රාමාත්‍යවරයාගේ අරාධනයකට අනුව දි.මු.ජයරත්න මහතා මෙම සංචාරයේ නිරත වන බව අග්‍රාමාත්‍ය කාර්යාලය පවසයි. තායිලන්ත සංචාරයෙන් අනතුරුව අග්‍රාමාත්‍යවරයා පිලිපීනයේ සංචාරයක නිරතවීමට ද නියමිතව තිබේ. පිලිපීන උප ජනාධිපතිවරයාගේ ආරාධනයකට අනුව සිදුකරනු ලබන මෙම සංචාරයේ දී දෙරටට අදාළ ද්වී පාර්ශ්වික සාකච්ඡා කිහිපයකට ද සහභාගී වීමට නියමිතය. මැනිලා නුවර සහ කොළඹ අතර ඍජු ගුවන් ගමන් ආරම්භ කිරීම සම්බන්ධයෙන් ද මෙහිදී සාකච්ඡා කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=16064", "Category": null, "Parent URL": null}