{"Source": "Adaderana", "Timestamp": "April 3, 2018 11:19 am", "Headline": "ආයුර්වේද මධ්‍යස්ථානයක් ලෙස කරපු ගණිකා නිවාසයක් වටලයි", "News Content": "මහනුවර පරණ පේරාදෙනිය පාරේ ආයුර්වේද මධ්‍යස්ථායක් ලෙස පවත්වාගෙන ගිය ගණිකා නිවාසයක් වටලා ගණිකා වෘත්තියේ නියලිසිටි කාන්තාවන් 5 ක් හා එහි කළමනාකරු ලෙස කටයුතු කළ මුස්ලිම් ජාතිකයකු හා ඔහුගේ සහායක හා තවත් පුද්ගලයෙකු ද, මෙම මධ්‍යස්ථානයේ ආයුර්වේද වෛද්‍යවරිය ලෙස පෙනි සිටි කාන්තාව ද මහනුවර පොලිස් දුෂණ මර්ධන අංශයේ නිලධාරීන් විසින් ඊයේ(02) සවස අත්අඩංගුවට ගෙන තිබේ. ආයුර්වේද වෙද මැදුර යනුවෙන් නාම පුවරක් යොදා ගෙන මෙම ගණිකා මධ්‍යස්ථානය කාලයක් තිස්සේම පවත්වාගෙන ගොස් ඇති බව පොලීසිය වැඩිදුරටත් සඳහන් කරයි. මෙම ස්ථානයට පැමිණෙන එක් අයකුගෙන් රු 1300ක ඇතුළුත් විමේ ගාස්තුවක් අය කරන බවත් ඉන්පසුව ඔහු විසින් තෝරා ගන්නා කාන්තාව මඟින් සිදු කර ගන්නා විවිධ ලිංගික ක‍්‍රියාකාරකම් වෙනුවෙන් රු 500 සිට 2000 දක්වා මුදල් අය කර ගෙන ඇති බවට මෙතෙක් කරන ලද පරීක්ෂණවලදී හෙලිවී තිබේ. ආයුර්වේද ප‍්‍රතිකාර මධ්‍යස්ථානයක් ලෙස මෙය පවත්වාගෙන ගියත් වෛද්‍ය ප‍්‍රතිකාර වෙනුවට ගණිකාවන් සපයන මධ්‍යස්ථානයක් ලෙස පවත් වාගෙන යන බවට පොලීසියට ලැබුනු තොරතුරුක් මත මෙම වැටලීම සිදුකර ඇත. පොලිස් නිලධාරියකු ආවේශන රාජකාරියේ යොදවා ඔහු එම ස්ථානයට සේවය ලබා ගන්නා අයකු ලෙස යවා කරුණු සත්‍ය බව හෙලි කර ගැනීමෙන් පසුව මෙම වැටලීම සිදු කර අදාළ පිරිස අත් අඩංගුවට ගෙන ඇති බව පොලීසිය පවසයි. අත්අඩංගුවේ පසුවන කාන්තාවන් අතර ලා බාල තරුණියන් මෙන්ම මැදි වියට පැමිණෙමින් සිටින කාන්තාවන් ද සිටින බව පොලීසිය වැඩිදුරටත් සඳහන් කර ඇත. මෙම පිරිස අද(03) මහනුවර අධිකරනයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=86817", "Category": null, "Parent URL": null}