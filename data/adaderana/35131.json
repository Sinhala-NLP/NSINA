{"Source": "Adaderana", "Timestamp": "June 21, 2013 05:22 pm", "Headline": "සමපෝෂ ජාත්‍යන්තර වෙළඳ‍පොළ පුළුල් කරයි  ", "News Content": "ඡායා රූ - ප්ලෙන්ටි ෆුඞ්ස් සමාගමේ තත්ත්ව ආරක්ෂණ පර්යේෂණ හා සංවර්ධන කළමනාකරු කේ. සංගසේන මහතා, CBL සමූහ කළමනාකාර අධ්‍යක්ෂිකා ශියාමලී වික‍්‍රමසිංහ මහත්මිය, CBL ප්ලෙන්ටි ෆුඞ්ස් සමාගමේ අධ්‍යක්ෂ හා ප‍්‍රධාන විධායක නිලධාරී ශම්මි කරුණාරත්න මහතා, ශී‍්‍ර ලංකා ප‍්‍රමිති ආයතනයේ සභාපති කාංචන රත්වත්තේ මහතා, ප්ලෙන්ටි ෆුඞ්ස් නිෂ්පාදන සාමාන්‍යාධිකාරී තිස්ස ඇටම්පාවල මහතා හා එහි අලෙවි සාමාන්‍යාධිකාරී වසන්ත චන්ද්‍රපාල මහතා වේ. ISO 22000 – HACCP හා GMP තත්ත්ව සහතික හිමිකර ගනිමින් සිලෝන් බිස්කට් සමාගම අනුබද්ධිත ප්ලෙන්ටි ෆුඞ්ස් සමාගමේ සාඩම්බර නිෂ්පාදනයක් වන සමපෝෂ ජාත්‍යන්තර වෙළඳපළ අවස්ථා තවදුරටත් පුළුල් කර ගනියි. මෙම තත්ත්ව සහතික හිමිකර ගැනීමත් සමඟ සමපෝෂ, තරඟකාරී ජාත්‍යන්තර වෙළඳපළ ආක‍්‍රමණය කරමින් මෙරට ධාන්‍යමය ආහාර නිෂ්පාදන අතර පෙරමුණ ගැනීමට සමත්වනු ඇත. ප්ලෙන්ටි ෆුඞ්ස් සමාගම වෙත මෙම තත්ත්ව සහතික ති‍්‍රත්වය පිරිනැමීම පසුගියදා ශී‍්‍ර ලංකා ප‍්‍රමිති ආයතනයේදී සිදු කෙරින. ආහාර නිෂ්පාදන කි‍්‍රයාවලිය සඳහා භාවිතා කරනු ලබන අමුද්‍රව්‍ය වළ හා එම කි‍්‍රයාදාමය තුළ පවතින ඉහළ ප‍්‍රමිතිය මෙම තත්ත්ව සහතික හිමිකර ගැනීම තුළින් යළිත් වරක් තහවුරු කිරීමට සමපෝෂ වෙත අවස්ථාව උදාවිය. එම අවස්ථාවට එක් වූ CBL සමූහ කළමණාකාර අධ්‍යක්ෂිකා ශියාමලී වික‍්‍රමසිංහ මහත්මිය ප‍්‍රකාශ කළේ “ සැමවිටම CBL ආයතනය හා ඊට අනුබද්ධිත ආයතන මෙරට ආහාර කර්මාන්ත ක්ෂේත‍්‍රය තුළ උසස්ම තත්ත්වයෙන් යුතු ව්‍යාපාරික උපායමාර්ග යොදා ගනිමින් උසස් ප‍්‍රමිතියෙන් යුතු ආහාර නිෂ්පාදන පාරිභෝගිකයා වෙත ලබා දීමට කටයුතු කළ අතර එමගින් පාරිභෝගිකයින්ගේ විශ්වාසය වඩාත් අප වෙත ළඟා කර ගැනීමටද හැකියාව ලැබුණා. එම අරමුණ සපුරා ගැනීම සඳහා පවතින අභියෝග ජය ගනිමින් ඉදිරියට යාමට පසු දිශා සමෝධාන වැඩපිළිවෙල, තාක්ෂණික නිපුණයින්, පර්යේෂණ හා සංවර්ධන නිලධාරීන්, ආයතනයේ සේවක සේවිකාවන් අපට විශාල ශක්තියක් වුනා“ යන්නයි. ධාන්‍යමය ආහාර අතර පෙරමුණ ගත් වෙළඳනාමයක් වන සමපෝෂ ප්ලෙන්ටි ෆුඞ්ස් සමාගමේ ප‍්‍රමුඛතම නිෂ්පාදනය වන අතර එය 100% දේශිය වශයෙන් සපයා ගනු ලබන ඉරිඟු, සහල්, සෝයා හා මුංඇට යන ධාන්‍ය වර්ග 4 උපයෝගි කර ගනිමින් නිෂ්පාදනය කරනු ලබයි. වසර ගණනාවක් පුරා වයස් භේදයකින් තොරව මෙරට මිලියන සංඛ්‍යාත ජනතාවකගේ පෝෂණිය අවශ්‍යතා සපුරාලීමට සමත් වූ සමපෝෂ මෙම ප‍්‍රමිති සහතික හිමිකර ගැනීමත් සමඟ ජාත්‍යන්තර වෙළඳපොළ තුළ තවදුරටත් ශක්තිමත් ස්ථාවරයක් ගොඩනගා ගැනීමට සමත් වනු ඇති බව ප්ලෙන්ටි ෆුඞ්ස් සමාගමේ අධ්‍යක්ෂ හා ප‍්‍රධාන විධායක නිලධාරී ශම්මි කරුණාරත්න මහතා ප‍්‍රකාශ කළේය. එහිදී වැඩිදුරටත් අදහස් දක්වමින් ශම්මි කරුණාරත්න මහතා සඳහන් කළේ “CBL නිෂ්පාදන මේ වන විටත් ලොව පුරා රටවල් රැුසක අලෙවි වෙමින් පවතින සමපෝෂ වෙත ආවේණික රසය හා එහි පවතින පෝෂණිය ගුණාත්මක බව හේතුවෙන් දැනටමත් ජාත්‍යන්තර වෙළඳපොළ තුළ සාර්ථකතවය ළඟා කර ගැනීමට සමත්ව තිබෙනවා. විශේෂයෙන්ම තත්ත්ව සහතිකයක් හිමි වනුයේ ආහාරයේ නිෂ්පාදන කි‍්‍රයාවලිය හා ඊට අදාල අමුද්‍රව්‍ය වල සුපිරිසිදු බව හා තත්ත්වය මතයි. මේ හේතුවෙන් අපගේ නිෂ්පාදන සඳහා උසස් තත්ත්වයෙන් යුතු අමුද්‍රව්‍ය ලබා දීමට වෙහෙසෙන දේශිය ගොවීන් ද මෙම ජයග‍්‍රහණයේ හිමිකරුවන් වන අතර ඔවුන් වෙතද එහි ගෞරවය හිමිවිය යුතුය“යනුවෙනි. දැයේ දුදරුවන්ගේ පෝෂණය පිළිබඳ නිරතුරු අවධානය යොමු කරන සමපෝෂ විටමින් හා ඛණිජ ලවණ 9කින්ද සමන්විතව පවතියි. 100%ක් දේශිය අමුද්‍රව්‍ය යොදා ගනිමින් නිෂ්පාදනය කරනු ලබන සමපෝෂ නිෂ්පාදන කි‍්‍රයාවලියේ දී අවශ්‍ය ධාන්‍ය වර්ග රෝපණයේ සිටම එහි ප‍්‍රමිතිය හා උසස් තත්ත්වය ආරක්ෂා වන අයුරින් වගා කටයුතු පවත්වාගෙන යනු ලබයි. අස්වනු නෙළීම, ධාන්‍ය වර්ග කිරීම සඳහා උසස්ම තාක්ෂණය හා ක‍්‍රමවේදයන් භාවිතා වේ. එම සත්කාරක සේවා වෙනුවෙන් ප්ලෙන්ටි ෆුඞ්ස් සමාගම සතු විශේෂ ගොවි සේවා මධ්‍යස්ථානයක් හා ගබඩා සංකීර්ණයක් ද මඩාටුගම ප‍්‍රදේශයේ පවතියි. ඊට අමතරව ආදර්ශ වගාබිම් පවත්වාගෙන යමින් තත්ත්වයෙන් උසස් ධාන්‍ය වර්ග සඳහා අත්හදා බැලීම් සිදු කිරීමට ද සමපෝෂ නිෂ්පාදනය කරනු ලබන ප්ලෙන්ටි ෆුඞ්ස් සමාගම කටයුතු කරනු ලබයි.", "URL": "https://sinhala.adaderana.lk/news.php?nid=35131", "Category": null, "Parent URL": null}