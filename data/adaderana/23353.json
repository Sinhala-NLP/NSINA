{"Source": "Adaderana", "Timestamp": "April 7, 2012 05:03 pm", "Headline": "ගුණරත්නම් හා දිමුතු අතුරුදහන් වීම ගැන පරීක්ෂණ ඇරඹෙයි", "News Content": "පෙරටුගාමී සමාජවාදී පක්ෂයේ නායක ප්‍රේමකුමාර ගුණරත්නම් සහ එම පක්ෂයේ සාමාජිකාවක වූ දිමුතු ආටිගල යන අය අතුරුදන්වීම සම්බන්ධයෙන් පොලිස් මූලස්ථානයට පැමිණිල්ලක් ලැබී තිබේ. අදාළ පැමිණිල්ලට අනුව එම සිද්ධිය සම්බන්ධයෙන් පරීක්ෂණ කටයුතු ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. කෙසේවෙතත් ප්‍රේමකුමාර ගුණරත්නම් සහ දිමුතු ආටිගල යන දෙදෙනා අත්අඩංගුවට ගෙන ඇති බවට පෙරටුගාමී සමාජවාදී පක්ෂය චෝදනා කරයි.", "URL": "https://sinhala.adaderana.lk/news.php?nid=23353", "Category": null, "Parent URL": null}