{"Source": "Adaderana", "Timestamp": "June 24, 2016 10:26 am", "Headline": " කහටගහ පතලේ සේවකයින් යළිත් අරගලයට බසියි", "News Content": "කහටගහ පතලේ සේවකයින් පිරිසක් උපවාසයක් ආරම්භ කර තිබේ.සේවකයින් 40 දෙනෙකු පතලේ අඩි 2000ක් පමණ ගැඹුරින් වූ ප්‍රදේශයේ සිට මෙම උපවාසයේ නිරත වන බව වාර්තා වෙයි.අවධානම් දීමනාව හෙවත් මිහිතුළ දීමනාව ඉහළ නැංවීමට පියවර ගන්නා ලෙස ඉල්ලමින් ඔවුන් මෙම උපවාසය ආරම්භ කර තිබේ.මේ දක්වා ඔවුන්ට හිමිවන දෛනික අවදානම් දිමනාව රුපියල් 16ක් වන අතර එය රුපියල් 400ක් දක්වා ඉහළ නංවන ලෙස පතල් සේවකයින් ඉල්ලා සිටියි.මේ සඳහා විසදුම් ලබා දෙන බව කම්කරු අමාත්‍යාංශ බලධාරීන් මීට පෙර පොරොන්දු වී තිබුණ ද මෙතෙක් ඊට අදාළ පියවර ගෙන නොමැති බව උපවාසයේ නිරත පතල් සේවකයින් පෙන්වා දෙයි.මෙම ඉල්ලීම මුල්කර ගනිමින් පතල් සේවකයින් පසුගිය සදුදා සිට පතළ උඩදී විරෝධතා ක්‍රියාමාර්ගවල නියලුණු අතර බලධාරීන් අවධානය යොමු නොවීම හේතුවෙන් පතල තුල උපවාසය ආරම්භ කිරීමට තීරණය කළ බව ඔවුන් පවසයි.මේ අතර අද දෙරණ සිදු කළ විමසීමකදී කම්කරු අමාත්‍යාංශ ලේකම් ගෝඨාභය ජයරත්න මහතා සඳහන් කළේ පතල් සේවකයින්ගේ ගැටළුව පිළිබඳව මේ වන විට සාකච්ඡා ආරම්භ කර ඇති බවයි.", "URL": "https://sinhala.adaderana.lk/news.php?nid=61427", "Category": null, "Parent URL": null}