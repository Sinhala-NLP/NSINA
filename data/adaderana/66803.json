{"Source": "Adaderana", "Timestamp": "December 7, 2016 09:20 am", "Headline": " පුරාවස්තු සෙවූ විදේශිකයා ඇතුළු 5ක් මාට්ටු", "News Content": "කැකිරාව, ගුලුපොත්තෑව ප්‍රදේශයේ රක්ෂිතයක කැණීම් කරමින් සිටි විදේශිකයෙකු ඇතුළු සැකකරුවන් පස් දෙනෙකු අත්අඩංගුවට ගෙන තිබේ.අනුරාධපුර පුරාවිද්‍යා ආරක්ෂණ විශේෂ පොලිස් ඒකකයේ නිලධාරීන්ට ලද තොරතුරක් මත සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව සඳහන්ය.පුරාවස්තු ලබාගැනීමේ අරමුණින් ඔවුන් එම රක්ෂිතයේ කැණිම් සිදුකර තිබේ.සිද්ධිය සම්බන්ධයෙන් අත්අඩංගුවට ගෙන ඇති විදේශිකයා ජපන් ජාතිකයෙකු වන අතර සෙසු සැකකරුවන් සිව් දෙනා මරදන්කඩවල සහ පොලොන්නරුව ප්‍රදේශ වල පදිංචිකරුවන් බව පොලීසිය පැවසුවේය.ඔවුන් කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කැකිරාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66803", "Category": null, "Parent URL": null}