{"Source": "Adaderana", "Timestamp": "August 25, 2011 11:05 am", "Headline": "උතුරේ 140, 000 ට නිශ්චිත නිවාස නෑ", "News Content": "උතුරේ වෙසෙන ජනතාවගෙන් පුද්ගලයින් 140, 000 ට පමණ මේ දක්වා නිශ්චිත නිවාස නොමැති බව ජාත්‍යන්තර රතු කුරුස හා රතු අඩ සඳ ව්‍යාපාරය පවසයි. මුලතිව් හා කිලිනොච්චි දිස්ත්‍රික්කවල මෙම තත්ත්වය වැඩි වශයෙන් දක්නට ලැබෙන බව එම ව්‍යාපාරයේ සන්නි‍වේදන කළමනාකරණ මහේෂ් ජොනී මහතා සඳහන් කළේය. ඇතැම් පවුල් ඔවුන් විසින්ම තනා ගන්නා ලද කූඩාරම්වල වෙසෙන බව මහේෂ් මහතා පෙන්වා දුන්නේය. ජාත්‍යන්තර ප්‍රජාව මේ වන විට උතුරේ ජනතාව අමතක කර ඇති බව ඔහු සඳහන් කළේය. ඔවුන්ට නිවාස ලබාදීම රජයකට පමණක් තනිව සිදු කළ නොහැකි බවත් ඒ සඳහා ජාත්‍යන්තර ප්‍රජාවගේ මැදිහත්වීම අවශ්‍ය බවත් මහේෂ් මහතා වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=18295", "Category": null, "Parent URL": null}