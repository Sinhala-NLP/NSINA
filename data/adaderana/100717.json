{"Source": "Adaderana", "Timestamp": "December 13, 2018 09:59 pm", "Headline": "අධිකරණ තීන්දුවට දිවයින පුරා සතුට සමරයි", "News Content": "පාර්ලිමේන්තුව විසිරුවා හැරීම සම්බන්ධයෙන් ශ්‍රේෂ්ඨාධිකරණය විසින් තීන්දුව ප්‍රකාශයට පත්කිරීමත් සමඟම අද (13) ගාල්ල නගරයට රැස්වූ එක්සත් ජාතික පාක්ෂිකයින් රතින්ඥා දල්වමින් සිය සතුට පළකරන ලදී. ගාල්ල නගර සභාවේ විපක්ෂ නායක ජිලිත් නිශාන්ත, නාගරික මන්ත්‍රීවරුන් වන ජයවීර පීරිස්, කපිල කොහොඹගේ ඇතුළු ආධාරකරුවන් පිරිසක් විසින් ගාල්ල ඩික්සන් හන්දියේදී රතින්ඥා දල්වමින් ජයගෝෂා නගමින් මෙසේ අධිකරණ තීන්දුව සම්බන්ධයෙන් සිය සතුට පළකරනු ලැබීය. එසේම වවුනියාව ජනතාවද අද සවස වවුනියාව නගර මධ්‍යයේ රතිඤ්ඤා පත්තු කොට සතුට සමරනු ලැබීය. වවුනියාව එක්සත් ජාතික පක්ෂ සංවිධායක පි. කරුණාදාස මහතා ඇතුළු පිරිසක් සතුට සැමරීමට එක්ව සිටියහ.", "URL": "https://sinhala.adaderana.lk/news.php?nid=100717", "Category": null, "Parent URL": null}