{"Source": "Adaderana", "Timestamp": "December 30, 2017 02:08 pm", "Headline": "වෙඩි ප්‍රහාර දෙකකින් 9ක් මරුට", "News Content": "ඊජිප්තුවේ දකුණු කයිරෝ ප්‍රදේශයට එල්ලවූ වෙඩි ප්‍රහාර දෙකකින් ආරක්ෂක අංශ නිලධාරියෙකු ඇතුළු පුද්ගලයින් 09 දෙනෙකු මියගොස් තිබේ. දකුණු කයිරෝ ප්‍රදේශයේ පිහිටි වෙළෙඳසැලකට එල්ල වූ වෙඩි ප්‍රහාරයකින් එහි සිටි එකම පවුලේ සහෝදරයින් දෙදෙනෙකු මියගොස් ඇති අතර එම ප්‍රදේශයේම ක්‍රිස්තියානි දේවස්ථානයකට එල්ල කළ වෙඩි ප්‍රහාරයකින් ද පුද්ගලයින් 07 දෙනෙකු මියගොස් ඇති බව විදෙස් මාධ්‍ය සඳහන් කළේය. දේවස්ථානයට වෙඩි ප්‍රහාර සිදුකළ තුවක්කුකරු අත්අඩංගුවට ගැනීමට ආරක්ෂක අංශ සමත්ව ඇති අතර අයි. එස් සංවිධානය විසින් අදාළ වෙඩි ප්‍රහාර දියත් කර ඇති බව සඳහන්ය. ඊජිප්තුවේ ජනගහනයෙන් සියයට 10ක් පමණ ක්‍රිස්තියානි වැසියන් වන අතර ත්‍රස්ථ ප්‍රහාර වලින් මෙම වසරේදී පමණක් ක්‍රිතියානි වැසියන් සියයකට අධික පිරිසක් මියගොස් ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=82257", "Category": null, "Parent URL": null}