{"Source": "Adaderana", "Timestamp": "September 17, 2018 11:17 am", "Headline": "දුෂණය චෝදනා නිසා බිෂොප්වරයෙක් ධුරයෙන් අස් වෙයි", "News Content": "කන්‍යා සොහොයුරියක් දූෂණය කල බවට චෝදනා එල්ලවූ ඉන්දීය බිෂොප්වරයා සිය ධුරයෙන් ඉල්ලා අස්වී තිබේ. ඒ ඔහුට එල්ලවූ දැවැන්ත ජනතා විරෝධයෙන් අනතුරුවයි. දකුණු ඉන්දියාවේ කේරල ප්‍රාන්තයේදී කන්‍යා සොහොයුරියක් දූෂණය කල බවට ෆ්‍රැන්කෝ මුලක්කාල් බිෂොප්වරයාට චෝදනා එල්ලවී ඇත. අදාල චෝදනාව මුල් කරගනිමින් කන්‍යා සොහොයුරියන් ඇතුලු ජනතාවගේ සහභාගිත්වයෙන් ප්‍රාන්තය පුරා දැවැන්ත විරෝධතා ආරම්භ විය. දින අටක් පමණ අඛණ්ඩව පැවති විරෝධතා වලින් අනතුරුව තමා දැරූ ධුරයෙන් ඉල්ලා අස්වීමට අදාළ බිෂොප්වරයා පියවර ගෙන තිබේ. කෙසේ නමුත් තමාට එල්ලවී ඇති චෝදනාව ප්‍රතික්ෂේප කරන බිෂොප්වරයා තමා ඒ සම්බන්ධයෙන් සිදුකරන පරීක්ෂණයේ ප්‍රතිඵල අපේක්ෂාවෙන් සිටින බවත් පවසා ඇත. එමෙන්ම තමා දැරූ තනතුරු සඳහා වෙනත් පූජකවරයෙක් පත්කර ඇති බවත් මුලක්කාල් බිෂොප්වරයා විසින් එවන ලද ලිපියක වැඩිදුරටත් සඳහන් වි ඇත.", "URL": "https://sinhala.adaderana.lk/news.php?nid=96209", "Category": null, "Parent URL": null}