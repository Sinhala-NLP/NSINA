{"Source": "Adaderana", "Timestamp": "May 22, 2016 12:32 pm", "Headline": " ප්‍රිමියර් ලීග් අවසන් තරග 2ක අද", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පළමු වටයේ අවසන් තරග දෙක අද(22) පැවැත්වෙයි.කොල්කටා නයිට්රයිඩස් සහ සන්රයිසස් හයිද්‍රාබාද් කණ්ඩායම් අතර තරගය කොල්කටා හිදී පැවැත්වෙන අතර දිල්ලි ඩෙයාර් ඩෙවිල්ස් සහ රෝයල් චැලෙන්ජස් බැංගලෝර් කණ්ඩායම් අතර තරගය රායිපූර්හිදී පැවැත්වීමට නියමිතය.තරගාවලියේ ප්‍රසාද ලකුණු සටහනේ පෙරමුණ ගැනීමට ගුජරාට් ලයන්ස් කණ්ඩායම සමත්ව ඇති අතර දෙවන ස්ථානය සන්රයිසස් හයිද්‍රාබාද් කණ්ඩායමටත් තෙවන ස්ථානය රෝයල් චැලෙන්ජස් බැංගලෝර් කණ්ඩායමටත් හිමිව තිබේ.සිව් වන ස්ථානයේ පසුවන්නේ කොල්කටා නයිට්රයිඩස් කණ්ඩායමයි.අවසන් වටයට සුදුසුකම් ලබා ගැනීමේ පළමු තරගය ලබන 24 වනදා පැවැත්වීමට නියමිත අතර අවසන් මහා තරගය ලබන 29 වනදා පැවැත්වීමට නියමිතය.", "URL": "https://sinhala.adaderana.lk/news.php?nid=60384", "Category": null, "Parent URL": null}