{"Source": "Adaderana", "Timestamp": "November 13, 2018 06:42 am", "Headline": "මැතිවරණයට තරග කරනව ද? නැද්ද?", "News Content": "ඉදිරි මහ මැතිවරණය සඳහා තරග කරන්නේ ද නැද්ද යන්න පිළිබඳව දැනුම් දෙන ලෙස මැතිවරණ කොමිෂන් සභාව සියලු දේශපාලන පක්ෂවලින් ඉල්ලීමක් කර තිබේ. ලියාපදිංචි සියලු දේශපාලන පක්ෂවල ලේකම්වරුන්ගෙන් ලිඛිතව අදාළ ඉල්ලීම සිදුකර ඇති බව වාර්තා වෙයි. ඒ අනුව සතියක් තුළ සිය පක්ෂයේ ස්ථාවරය මැතිවරණ කොමිෂන් සභාව වෙත දැනුම්දෙන ලෙස එම පක්ෂවලින් ඉල්ලීමක් කර තිබේ. මහමැතිවරණය පැවැත්වීම සම්බන්ධයෙන් ශ්‍රේෂ්ඨාධිකරණ තීන්දුව ලැබෙන තුරු ඊට අදාළ කටයුතු පවත්වාගෙන යාමට මැතිවරණ කොමිෂන් සභාව පියවර ගෙන ඇති අතර පාර්ලිමේන්තු මැතිවරණය සම්බන්ධයෙන් මූලික ගැසට් පත්‍රය ද නිකුත් කරනු ලැබීය. මැතිවරණ කොමිෂන් සභාවේ අධ්‍යක්ෂ ජනරාල්වරයාගේ මෙහෙයවීම යටතේ එම කටයුතු සිදුවන බව වාර්තා වෙයි.", "URL": "https://sinhala.adaderana.lk/news.php?nid=99116", "Category": null, "Parent URL": null}