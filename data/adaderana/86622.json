{"Source": "Adaderana", "Timestamp": "March 30, 2018 05:03 pm", "Headline": "විශ්වාසභංගයේ සැබෑ අරමුණ මන්ත්‍රී කාවින්ද කියයි", "News Content": "අග්‍රාමාත්‍යවරයාට එරෙහිව ඒකාබද්ධ විපක්ෂය ගෙන ආ විශ්වාසභංග යෝජනාවේ සැබෑ අරමුණ රට තුළ දේශපාලන අස්ථාවරත්වයක් ඇති කර රටේ බලය ලබා ගැනීම බව එක්සත් ජාතික පක්ෂ යොවුන් පෙරමුණ පවසයි. එක්සත් ජාතික පක්ෂ මූලස්ථානයේ අද (30) පැවති මාධ්‍ය හමුවකට එක් වෙමින් පාර්ලිමේන්තු මන්ත්‍රී කාවින්ද ජයවර්ධන මහතා මේ බව ප්‍රකාශ කළේය. විශ්වාසභංගයට සහයෝගය දක්වන ආණ්ඩුවේ මැති ඇමතිවරුන්ට හතරවනදායින් පසු ආණ්ඩුවේ සිටීමට කිසිඳු සදාචාරාත්මක අයිතියක් නොමැති බව මන්ත්‍රීවරයා ප්‍රකාශ කළේය. පක්ෂයේ ප්‍රතිසංවිධාන කටයුතු සඳහා කමිටු 3 ක් පත් කළ බවත් අමාත්‍ය සජිත් ප්‍රේමදාස මහතාගේ සභාපතිවයෙන් යුත් කමිටුවක් , රාජ්‍ය අමාත්‍ය රුවන් විජේවර්ධන මහතාගේ සභාපතිවයෙන් යුත් කමිටුවක් හා නියෝජ්‍ය අමාත්‍ය ජේ.සී අලවතුවල මහතාගේ සභාපතියෙන් යුත් කමිටු තුනක් මෙලෙස පත්කර තිබේ. මැතිවරණ ක්‍රමයේ වෙනසක් සිදුවිය යුතු බව එම මාධ්‍ය හමුවට එක්වූ පාර්ලිමේන්තු මන්ත්‍රිනී හිරුනිකා ප්‍රේමචන්ද්‍ර මහත්මිය ප්‍රකාශ කළාය.", "URL": "https://sinhala.adaderana.lk/news.php?nid=86622", "Category": null, "Parent URL": null}