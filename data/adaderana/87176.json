{"Source": "Adaderana", "Timestamp": "April 9, 2018 02:10 pm", "Headline": "මුතුරාජවෙල තෙත් බිම් ප්‍රදේශයේ වනජීවි කලාපයක් ස්ථාපිත කරනවා", "News Content": "‍මුතුරාජවෙල තෙත් බිම් ප්‍රදේශයේ වනජීවි කලාපයක් ස්ථාපිත කරන බව මධ්‍යම පරිසර අධිකාරිය පවසයි. වන සංරක්ෂණ කලාපය, මධ්‍යම පරිසර අධිකාරියට අයත් සංවේදී කලාපය සහ ප්‍රදේශිය ලේකම් කොට්ඨාස 04කට අයත් කලාප වනජීවි කලාපයක් ලෙස ස්ථාපිත කරන බව එම අධිකාරිය සඳහන් කළේය. එම කලාපය වන සංරක්ෂණ ආඥාපනත යටතේ සංරක්ෂණය කිරීමේ කටයුතු සිදු කිරීමට නියමිතව තිබේ. ඊට අවශ්‍ය ප්‍රදේශ හඳුනාගැනීම සඳහා මිනුම් සිදු කිරීමට නියමිත අතර එහිදී අදාළ වනජීවි කලාපයට අයත්වන පෞද්ගලික ඉඩම් හදුනාගෙන ඒවා නිදහස් කර ගැනිමේ කටයුතු සිදු කිරීමට කටයුතු යොදා ඇති බව මධ්‍යම පරිසර අධිකාරිය සඳහන් කරයි.", "URL": "https://sinhala.adaderana.lk/news.php?nid=87176", "Category": null, "Parent URL": null}