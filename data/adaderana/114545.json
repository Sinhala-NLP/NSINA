{"Source": "Adaderana", "Timestamp": "July 20, 2019 07:29 am", "Headline": "දුම්රියේ ගැටී තරුණ ජීවිත 2ක් අහිමි වෙයි", "News Content": "යාපනය සිට කොළඹ බලා ධාවනය වු රාත්‍රි දුම්රියේ ගැටී කිලි‍නොච්චිය අරවියල්නගර් ප්‍රදේශයේදී තරුණයින් දෙදෙනෙකු ජීවිතක්ෂයට පත්ව ඇත. ඊයේ(19) රාත්‍රියේදී අදාළ තරුණයින් දුම්රිය පැමිණෙන අවස්ථාවේ දුම්රිය මාර්ගයේ වැතිර සිට ඉවත්වීමට උත්සහ කරන අවස්ථාවේ දුම්රියේ ගැටී ඇති බවයි. අනතුරින් මුලතිව්,මුරුකන්ඩි ප්‍රදේශයේ පදිංචි 18 හැවිරිදි සෙල්වරාසා සජීපන් නමැති තරුණයෙකු හා යාපනය වැල්වැටිතුරෙයි ප්‍රදේශයේ පදිංචි ආනන්දසාමි නිලවන් නමැති 28 හැවිරිදි තරුණයෙකු ජිවිතක්ෂයට පත්ව ඇත. මියගිය තරුණයින්ගේ මළ සිරුරු කිලිනොච්චිය රෝහල් මෘත ශරිරාගාරයේදී තැන්පත් කර ඇත. අනතුර හේතුවෙන් රාත්‍රී දුම්රිය ප්‍රමාද වී ධාවන කළ අතර, මළ සිරුරු කිලිනොච්චිය දුම්රිය ස්ථානය වෙත ලබාදීමෙන් අනතුරුව දුම්රිය නැවත ධාවනය වී ඇත. මළ සිරුරු සම්බන්ධයෙන් පශ්චාත් මරණ පරීක්ෂණ අද (20) පැවැත්වීමට නියමිත අතර, සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114545", "Category": null, "Parent URL": null}