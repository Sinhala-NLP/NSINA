{"Source": "Adaderana", "Timestamp": "October 31, 2010 04:56 pm", "Headline": "රජයට දෙමළ ජනතාවගේ ඉඩම් ලබාගැනීමට වුවමනා නෑ", "News Content": "වන්නි ප්‍රදේශ වල වෙසෙන ද්‍රවිඩ ජනතාවගේ ඉඩම් අත්පත්කරගැනීමේ කිසිදු සැලසුමක් රජයට නොමැති බව අමාත්‍ය විනයාගමූර්ති මුරලිදරන් මහතා පවසයි. එමෙන්ම පුදිකුඩිඉරිප්පු හා මුරුකන්ඩි ප්‍රදේශ වල ද්‍රවිඩ ජනතාවගේ ඉඩම් රජය ලබාගත් බවට පළවන වාර්තා ද අසත්‍ය බව ඔහු පෙන්වාදෙයි. පසුගිය සිකුරාදා(29) දින මුලතිව්හි රජයේ නියෝජිත කාර්යාලයේ පැවති රැස්වීමකදී නැවත පදිංචි කිරීමේ කටයුතු පිළිබඳ නියෝජ්‍ය අමාත්‍ය මුරලිදරන් මහතා මෙම අදහස් පළ කර ඇත. මුලතිව් ප්‍රදේශයේ නැවත පදිංචි කිරීම සඳහා සිටින සම්පූර්ණ අවතැන්වූවන් සංඛ්‍යාව 20, 000 ක් පමණක් බව ද මෙහිදී හෙතෙම අවධාරණය කර ඇති බව සඳහන්ය. අදාළ ප්‍රදේශ වලට වල බිම් බෝම්බ ඉවත් කිරීමේ කටයුතු අවසන් වනතුරු එම ජනතාව මැණික් ෆාම් කඳවුරෙහි රඳවා ඇති බව ද නියෝජ්‍ය අමාත්‍යවරයා සඳහන් කර තිබේ.", "URL": "https://sinhala.adaderana.lk/news.php?nid=11856", "Category": null, "Parent URL": null}