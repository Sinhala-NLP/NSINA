{"Source": "Adaderana", "Timestamp": "October 26, 2011 08:32 am", "Headline": "ආපදා ඇති කරන්නේ ආණ්ඩුව නෙවෙයි", "News Content": "සෑම ආපදා අවස්ථාවකදීම ආණ්ඩුව දෙසට ‍ දෝෂාරෝපණ එල්ල කිරීම සිරිතක් වී ඇති බව ආපදා කළමනාකරණ අමාත්‍ය මහින්ද අමරවීර මහතා පවසයි. ගංවතුර,නාය යෑම් ආදී උවදුරු ඇතිකරනු ලබන්නේ ආණ්ඩුව විසින් නොවන බව ඔහු සඳහන් කරයි. කුමන දෝෂාරෝපණ එල්ල කළ ද සෑම ආපදා අවස්ථාවකදීම ජනතා සුබ සිද්ධිය වෙනුවෙන් කටයුතු කිරීමට රජය බැඳී සිටින බව හෙතෙම කියා සිටියි. එමෙන්ම ඉදිරියේ දී සිදුවිය හැකි ඕනෑම ආපදා තත්ත්වයකට මුහුණදීම සඳහා ද සූදානම් බව මහින්ද අමරවීර අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=19590", "Category": null, "Parent URL": null}