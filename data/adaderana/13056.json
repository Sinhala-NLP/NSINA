{"Source": "Adaderana", "Timestamp": "December 24, 2010 09:15 am", "Headline": "නව ඉන්ෆ්ලුවෙන්සා AH1N1 එන්නත කල් ඉකුත් වී නෑ", "News Content": "නව ඉන්ෆ්ලුවෙන්සා AH1N1 රෝගයෙන් වැළකීම සඳහා ලබාදෙන එන්නත කල් ඉකුත් වී ඇතැයි ගෙන යන ප්‍රචාරය අසත්‍ය බව සෞඛ්‍ය අමාත්‍යාංශය පවසයි. අදාළ එන්නත කල් ඉකුත් වී ඇතැයි රට පුරා ප්‍රචාරය වී ඇති බව නිවේදනයක් නිකුත් කරමින් අමාත්‍යාංශය පෙන්වාදෙයි. ඕනෑම එන්නතක් හෝ ඖෂධයක් මුද්‍රිත කල් ඉකුත්වීමේ දින දක්වා එහි ගුණාත්මකභාවය නොනැසී පවතින අතර කල් ඉකුත් වීමේ දින සමීප එන්නත් ලබාදීම නුසුදුසු යැයි ප්‍රකාශ කිරීම වැරදි සහගත බව ද අමාත්‍යාංශය පෙන්වාදෙයි. ලෝක සෞඛ්‍ය සංවිධානය විසින් ප්‍රදානයක් වශයෙන් ලබා දී ඇති අදාළ එන්නත අවදානම් සහිත පුද්ගලයින්ට පමණක් ලබාදීමට සෞඛ්‍ය අමාත්‍යාංශය තීරණය කර තිබේ.", "URL": "https://sinhala.adaderana.lk/news.php?nid=13056", "Category": null, "Parent URL": null}