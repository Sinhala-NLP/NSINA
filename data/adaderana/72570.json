{"Source": "Adaderana", "Timestamp": "April 28, 2017 09:55 am", "Headline": " අනතුරින් කත එලොව යයි", "News Content": "කටුගස්තොට, පොල්ගොල්ල හන්දිය ප්‍රදේශයේදී සිදු වූ රිය අනතුරකින් කාන්තායක මියගොස් තිබේ.පදික කාන්තාවක ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ කාන්තාව වැඩිදුර ප්‍රතිකාර සඳහා මහනුවර රෝහලට ඇතුළත් කර ඇති අතර එහිදී ඇය මියගොස් තිබේ. මියගොස් ඇත්තේ පොල්ගොල්ල ප්‍රදේශයේ පදිංචිව සිටි 59 හැවිරිදි කාන්තාවකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කටුගස්තොට පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72570", "Category": null, "Parent URL": null}