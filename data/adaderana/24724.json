{"Source": "Adaderana", "Timestamp": "June 3, 2012 11:01 am", "Headline": " කොල්ලකරුවෙකු අත්අඩංගුවේ", "News Content": "කොල්ලකෑම් රැසකට සම්බන්ධ පුද්ගලයෙකු උඩවලව ප්‍රදේශයේ දී අත්අඩංගුවට ගෙන තිබේ. උඩවලව පොලිසියට ලැබුණු තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී කොල්ලකන ලද රන්මාලයක් සහ පෙන්ඩනයක් පොලිසිය විසින් සොයාගෙන තිබේ. සැකකරු අද ඇඹිලිපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිත අතර උඩවලව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24724", "Category": null, "Parent URL": null}