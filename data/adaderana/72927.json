{"Source": "Adaderana", "Timestamp": "May 7, 2017 03:08 pm", "Headline": "යාපනය නගරය පිරිසිදු කිරීමේ ශ්‍රමදාන ව්‍යාපාරයක් අරඹයි", "News Content": "රණවිරු දිනයට සමගාමීව යාපනය නගරය පිරිසිදු කිරීමේ ශ්‍රමදාන ව්‍යාපාරයක් උතුරු පළාත් ආණ්ඩුකාර රෙජිනෝල්ඩ් කුරේ මහතාගේ ප්‍රධානත්වයෙන් ආරම්භ කර තිබේ.ආණ්ඩුකාර කාර්යාලය, යාපනය නගර සභාව, ත්‍රිවිධ හමුදාව සහ පොලීසිය එක්ව මෙම වැඩසටහන ක්‍රියාත්මක කර ඇති බව සඳහන්වේ.එහිදී යාපනය ආරියකුලම් වැව සහ ඒ ආශ්‍රිත ප්‍රදේශ පවිත්‍ර කිරීමේ කටයුතු අද(7) දිනයේ සිදුකර තිබේ.මීට සමගාමීව යාපනය නගරය ආසන්නයේ ඇති ඇලවෙළී හා කාණු පද්ධති පවිත්‍ර කිරීමේ කටයුතු අඛණ්ඩව සිදුකිරීමට පියවර ගන්නා ලෙස පළාත් ආණ්ඩුකාර රෙජිනෝල්ඩ් කුරේ මහතා නගර සභාවට උපදෙස් ලබාදුන් බව ආණ්ඩුකාර කාර්යාලය සඳහන් කළේය.එම කටයුතු සිදුකිරීමේ දී කිසියම් ගැටළුවක් පවතින්නේ නම් ඒ පිළිබද තමා දැනුවත් කරන ලෙස ද ආණ්ඩුකාරවරයා නිලධාරීන්ට දැනුම් දී තිබේ.", "URL": "https://sinhala.adaderana.lk/news.php?nid=72927", "Category": null, "Parent URL": null}