{"Source": "Adaderana", "Timestamp": "December 4, 2016 09:05 am", "Headline": " රට විශාල ණයබරකට ලක්වෙලා ", "News Content": "ණය මුදල් ලබාගැනීම තවදුරටත් සිදුනොකර ඉදිරි සංවර්ධන කටයුතු පවත්වාගෙන යාම ජාතික ආණ්ඩුව මුහුණදෙන ප්‍රධාන අභියෝගය බව අමාත්‍ය මහින්ද අමරවීර මහතා පවසයි.ඔහු පෙන්වා දෙන්නේ පසුගිය සෑම පාලනයක් තුළදීම ලබාගත් ණය හේතුවෙන් රට විශාල ණය බරකට ලක්ව ඇති බවයි.අගුණකොළ පැලැස්ස ප්‍රදේශයේ පැවති උත්සවයකට එක්වෙමින් මහින්ද අමරවීර අමාත්‍යවරයා මෙම අදහස් පළ කළේය.එම අවස්ථාවට එක්වෙමින් අදහස් දැක්වු රාජ්‍ය අමාත්‍ය ඩිලාන් පෙරේරා මහතා ප්‍රකාශ කළේ ලාභ ලබන ආයතන පෞද්ගලීකරණය කරන්නේ නම් ශ්‍රී ලංකා නිදහස් පක්ෂය ඊට ඉඩ නොදෙන බවයි.", "URL": "https://sinhala.adaderana.lk/news.php?nid=66689", "Category": null, "Parent URL": null}