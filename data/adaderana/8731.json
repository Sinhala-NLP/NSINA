{"Source": "Adaderana", "Timestamp": "May 31, 2010 03:54 pm", "Headline": "ජල ගැලීම් වලින් අවතැන්වූවන් තාමත් කඳවුරේ", "News Content": "ජල ගැලීම් හා ගංවතුර හේතුවෙන් අවතැන් කඳවුරුවල රැඳී සිටි පිරිස අතරින් තවත් 229 දෙනෙකු එම කඳවුරුවල රැඳී සිටින බව ආපදා කළමනාකරණ මධ්‍යස්ථානය පවසයි. මෙම පිරිස පවුල් 58කට අයත් බව එම වාර්තා පෙන්වා දෙයි. ඔවුන් වෙනුවෙන් කඳවුරු දෙකක් ක්‍රියාත්මක බව ආපදා කළමනාකරණ මධ්‍යස්ථානය පවසයි. ගම්පහ දිස්ත්‍රික්කයේ මෙම කඳවුරු දෙක ක්‍රියාත්මක බව ආපදා කලමනාකරණ මධ්‍යස්ථානය සඳහන් කරයි. වත්තල සහ මහර ප්‍රදේශවල මෙම කඳවුරු පිහිටා තිබෙන අතර ජල ගැලීමේ තත්ත්වය පහව ගොස් තිබුණද එම ප්‍රදේශවල ජල මූලාශ්‍ර පිරිසිදු කිරීමේ කටයුතු තවමත් සිදුකෙරෙමින් පවතින බව ද ආපදා කළමනාකරණ මධ්‍යස්ථානය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=8731", "Category": null, "Parent URL": null}