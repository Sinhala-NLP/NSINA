{"Source": "Adaderana", "Timestamp": "April 28, 2012 05:01 pm", "Headline": "බෝවත්තේ රිය අනතුරකින් එක් අයෙක් මියයයි ", "News Content": "පන්නල - කුලියාපිටිය ප්‍රධාන මාර්ගයේ බෝවත්ත ප්‍රදේශයේ සිදුවූ රිය අනතුරකින් පුද්ග‍ලයෙකු ජීවිතක්ෂයට පත්ව තිබේ. පන්නල දෙස සිට කුලියාපිටිය දෙසට ධාවනය වූ යතුරුපැදියක් මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලිසිය පැවසීය. අනතුරින් තුවාල ලැබූ යතුරුපැදිකරු කොළඹ ජාතික රෝහලට රැ‍ගෙන යමින් සිටියදී ජීවිතක්ෂයට පත්ව ඇත. මෙලෙස මියගොස් ඇත්තේ පරගම්මන ප්‍රදේශයේ පදිංචි 46 හැවිරිදි පුද්ගලයෙකි. පන්නල පොලිසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23870", "Category": null, "Parent URL": null}