{"Source": "Adaderana", "Timestamp": "April 13, 2011 01:10 pm", "Headline": "ජලපහරට ගසා ගිය දැරියකගේ සිරුරක් හමුවෙයි-දෙදෙනෙක් තාමත් අතුරුදහන්", "News Content": "අධික වර්ෂාපතනයත් සමඟ ජල පහරකට හසුවීමෙන් හපුතලේ ප්‍රදේශයේ දැරියක ජිවිතක්ෂයට පත්වී තිබේ. ඊයේ පස්වරුවේ හපුතලේ ප්‍රදේශයට ඇද හැලුණු අධික වර්ෂාපතනය නිසාත්, ඉදල්ගස්හින්න දුම්රියපළ අසලින් ගලායන ගඟේ සැඩ පහර වේගවත් වීම නිසාත් එකී ගඟෙන් එතෙර වෙන්නට ගිය දැරියන් තිදෙනෙකු ජලපහරට හසුව ගසාගෙන ගොස් ඇති බව හපුතලේ ප්‍රාදේශීය ලේකම් ධර්මසිරි පියසේන මහතා සඳහන් කළේය. ඊයේ සවස සිටම මෙම දැරියන් තිදෙනා සොයමින් සිටින බවද අද (13)මීට පැය දෙකකට පමණ ප්‍රථමයෙන් සැඩපහරට හසුව ගසාගෙන ගිය අවුරුදු 8 ක පමණ දැරියකගේ මළ සිරුරක් හමුවූ බව ද ප්‍රදේශීය ලේකම්වරයා කියා සිටියි. හපුතලේ පොලීසිය හා ගම්වාසීන් එක්ව අනෙක් දැරියන් දෙදෙනා සෙවීමේ කටයුතු මේවන විටත් අඛණ්ඩව සිදුකෙරෙමින් පවතින බව ධර්මසිරි පියසේන මහතා වැඩිදුරටත් අද දෙරණට කියා සිටියේය.", "URL": "https://sinhala.adaderana.lk/news.php?nid=15452", "Category": null, "Parent URL": null}