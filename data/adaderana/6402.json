{"Source": "Adaderana", "Timestamp": "February 1, 2010 05:45 pm", "Headline": "ෆොන්සේකා දියණියෝ රට හැරයති", "News Content": "ජෙනරාල් සරත් ෆොන්සේකා මහතාගේ දියණියන් දෙදෙනා වන අප්සරා ෆොන්සේකා සහ අපර්ණා ෆොන්සේකා යන අය ඊයේ උදෑසන යළි ඇමරිකාව බලා පිටත්ව ගොස් ඇති බව ගුවන්තොටුපළ ආරංචිමාර්ග සඳහන් කරයි. තමන්ට හෝ තම පවුලේ උදවියට රටින් පිටවීමට නොහැකි ලෙස කටයුතු කරන ලෙස ගුවන්තොටුපළේ බලධාරීන්ට උපදෙස් දී ඇතැයි ෆොන්සේකා මහතා කළ ප්‍රකාශයන් පසුගිය දිනවල ප්‍රවෘත්ති ලෙස පළ විය. එහෙත් මෙම දියණියන් දෙදෙනා ට ගුවන්තොටුපළේ දී කිසිදු ආකාරයක බාධා කිරීමක් ඇති වී නැති බව දැනගන්නට ලැබී තිබේ. සරත් ෆොන්සේකා මහතාගේ බෑණනුවන් වන ධනුන තිලකරත්න මහතා පිළිබඳ විමසූ කළ මොවුන් සමග ඔහු ගමන් කර නැතැයි ද එම ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=6402", "Category": null, "Parent URL": null}