{"Source": "Adaderana", "Timestamp": "July 5, 2014 09:23 am", "Headline": " වන අලියා ගැටී දුම්රිය පීලිපනියි ", "News Content": "කැකිරාව, පළුගස්වැව ප්‍රදේශයේදී දුම්රියක වන අලියෙකු ගැටීමෙන් දුම්රිය පීලී පැනීමට ලක්ව තිබේ. අද(05) අළුයම 3.10 ට පමණ අනතුර සිදුව ඇති බව දුම්රිය පාලක මැදිරිය පවසයි. අනතුරට පත්ව ඇත්තේ කොළඹ සිට ත්‍රිකුණාමලය බලා ධාවනය වු රාත්‍රී තැපැල් දුම්රියයි. මේ හේතුවෙන් මහව සිට මඩකලපුව, ත්‍රිකුණාමලය මාර්ග‍යේ දුම්රිය ධාවනයේ ප්‍රමාදයක් සිදුවන බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=44438", "Category": null, "Parent URL": null}