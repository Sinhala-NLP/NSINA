{"Source": "Adaderana", "Timestamp": "December 22, 2017 09:36 pm", "Headline": "ප්‍රතික්ෂේප වූ නාමයෝජනා වලට විරෝධය පා උපවාසයක් ", "News Content": "කල්පිටිය ප්‍රාදේශීය සභාව සදහා එකසත් ජාතික නිදහස් පෙරමුණෙන් ඉදිරිපත් කල අපේක්ෂකයන් හතරදෙනෙකුගේ නාම යෝජනා ප්‍රතික්ෂේප කිරීමට විරෝධය පල කරමින් භික්ෂුන් වහන්සේලා ඇතුළු පිරිසක් කල්පිටිය කන්දකුලිය ශ්‍රී සමුද්‍රාසන්න විහාරස්ථාන භූමියේදී අද (22 ) සිට උපවාසයක් ආරම්භ කෙරිණි. කල්පිටිය ප්‍රාදේශීය සභාව සදහා එකසත් ජාතික නිදහස් පෙරමුණෙන් තරග කරන කණ්ඩායමේ නායක පුජ්‍ය බැදීවැව දියසේන හිමියන් ප්‍රධාන ස්වාමීන්වහන්සේලා තිදෙනෙකු මේ උපවාසයට එක්ව සිටින අතර දේව කන්නලව්වකින් උපවාසය ආරම්භ කර තිබේ. තම කණ්ඩායමේ සිව් දෙනෙකුගේ නාම යෝජනා ප්‍රතික්ෂේප වීම සැලසුම් සහගත ක්‍රියාවලියක් බව පුජ්‍ය බැදීවැව දියසේන හිමියන් මෙහිදී පැවසුහ . ඒ අනුව තමනට සාධාරණයක් වැන් තෙක් අබණ්ඩඋපවාසයක නිරත වන බවද පුජ්‍ය බැදීවැව දියසේන හිමියන් වැඩිදුරටත් පැවසුහ .", "URL": "https://sinhala.adaderana.lk/news.php?nid=81949", "Category": null, "Parent URL": null}