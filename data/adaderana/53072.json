{"Source": "Adaderana", "Timestamp": "August 6, 2015 09:10 am", "Headline": "බඹර ප්‍රහාරයෙන් අයෙක් මරුට", "News Content": "බණ්ඩාරවෙල, මාතැටිල්ල, අලවත්ත ප්‍රදේශයේදී බඹර ප්‍රහාරයකට ලක් වීමෙන් පුද්ගලයෙකු මියගොස් තිබේ.පුද්ගලයන් 06 දෙනෙකු බඹර ප්‍රහාරයට ලක්ව තුවාල ලබා බණ්ඩාරවෙල රෝහලට ඇතුළත් කිරීමෙන් පසු බරපතළ තත්ත්වයේ පසුවූ එක් පුද්ගලයෙකු මෙලෙස මියගොස් ඇති බව පොලීසිය පැවසුවේය.මියගොස් ඇත්තේ අලවත්ත ප්‍රදේශයේ පදිංචිව සිටි 67 හැවිරිදි පුද්ගලයෙකි.මළ සිරුර බණ්ඩාරවෙල රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.තුවාල ලැබූ අනෙක් පස්දෙනා බණ්ඩාරවෙල රෝහලේ නේවාසිකව ප්‍රතිකාර ලබන බව සඳහන්ය.", "URL": "https://sinhala.adaderana.lk/news.php?nid=53072", "Category": null, "Parent URL": null}