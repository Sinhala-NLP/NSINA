{"Source": "Adaderana", "Timestamp": "March 26, 2019 01:30 pm", "Headline": "බෝගස්වැවෙන් ටී-56 උණ්ඩ තොගයක් හමුවෙයි", "News Content": "වව්නියාව බෝගස්වැව, වෙහෙරතැන්න මහවැලි ප‍්‍රාදේශිය කාර්යාලය අසල යකඩ පෙට්ටියක් තුළ අසුරා තිබූ ටී-56 වර්ගයේ ජීව උණ්ඩ 750 සොයාගත් බව පොලීසිය පවසයි. ඊයෙ(25) සවස මෙම උණ්ඩ තොගය සොයා ගත් බව වාර්තා වෙයි. ශ‍්‍රමදාන කටයුත්තක් සඳහා ප‍්‍රදේශවාසීන් මහවැලි ප‍්‍රාදේශිය කාර්යාලය අසල කැළෑ ප‍්‍රදේශය පවිත‍්‍ර කරමින් සිටියදී උණ්ඩ පිරවූ යකඩ පෙට්ටිය හමුවී තිබූ බව පොලීසිය පැවසීය. පසුගිය යුද සමයේ ආරක්ෂක අංශ වෙත ප‍්‍රහාර එල්ල කිරීමට පැමිණි එල්.ටි.ටි.ඊ සමාජිකයින් විසින් රැගෙන ආ ජීව උණ්ඩ තොගයක් බවට පොලීසිය සැක පළ කරයි. සොයාගත් ජීව උණ්ඩ තොගය ආරක්ෂිතව බෝගස්වැව පොලිස් ස්ථානයට රැගෙනගොස් ඇති අතර ඒ සම්බන්ධයෙන් වව්නියාව මහෙස්ත‍්‍රාත් අධිකරණයට කරුණුවාර්තා කිරීමට නියමිතව තිබුණි. සිද්ධිය සම්බන්ධයෙන් බෝගස්වැව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106762", "Category": null, "Parent URL": null}