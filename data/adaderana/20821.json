{"Source": "Adaderana", "Timestamp": "December 20, 2011 12:28 pm", "Headline": "යුනිලීවර් සමාගම පානීය ජලය භාවිතා කිරීමේ පුරුදු වෙනස් කරයි", "News Content": "ඡායාරූපය :පියුරිට්, පියුරිෆයරය (Pureit purifier) සහ Singer Lifestyle 2011 ප‍්‍රදර්ශනයේ පියුරිට්, පියුරිෆයරය ප‍්‍රදර්ශනය කෙරෙන කුටිය වෙත පැමිණි පාරිභෝගිකයින්. මෙරට වෙළෙඳපලේ සුපතල සමාගමක් වන යුනිලීවර් ශ‍්‍රී ලංකා සමාගම විසින් පානීය ජලය පිරිසිදු කෙරෙන නවතම උපාංගයක් පසුගියදා හඳුන්වා දුන්නේය. ,පියුරිට්(Pureit) ජලය පිරිසිදු කිරීමේ උපකරණය(පියුරිෆයරය) නම් එය, මෙරට දැනට ඇති පානීය ජලය භාවිතා කිරීමේ පුරුදු සෞඛ්‍ය ආරක්‍ෂිතව වෙනස් කිරීමට හැකිවන ලෙස නිෂ්පාදනය කර තිබීම විශේෂයි. යුනිලීවර් සමාගමේ පෙරළිකාර ගෘහ උපකරණයක් වන ,පියුරිට්, පියුරිෆයරය (Pureit purifier) ප්‍රථමයෙන් හඳුන්වා දුන්නේ වසර 2004 ඉන්දියාවේදීයි. ඒදා සිට අද දක්වා ,පියුරිට් (Pureit)විසින් ඉන්දියාව, බංග්ලාදේශය, ඉන්දුනිසියාව, මැක්සිකෝ සහ බ‍්‍රසිලය යන රටවල ජනතාවට සෞඛ්‍යාරක්‍ෂිතව පානීය ජලය ලබාදීමේ අවස්ථාව උදාකර දෙන ලදී. ලොවපුරා එය සාර්ථක වීමත් සම`ගම යුනිලීවර් සමාගම විසින් මෙරට පාරිභෝගිකයන්ටද හඳුන්වා දීමටද පියවර ගනු ලැබීය. ගෑස්, විදුලිය හා දර භාවිතා කර ජලය උණුකිරීමේදි වැයවන කාලය, මුදල් සහ අපහසුතා නැති කර පිරිසිදු ජලය ක්‍ෂණීකව ලබා ගැනීම සඳහා විශේෂයෙන් ,පියුරිට්, (Pureit) උපකරණය නිෂ්පාදනය කර තිබේ. පේටන්ට් බලපත‍්‍රලාභී මෙම ජල පියුරිෆයරයට, උතුරුවා නිවාගත් ජලය මෙන් සුපිරිසිදු හා සුරක්‍ෂිත ජලය ලබාගැනීමේ හැකියාව ඇත. මේ නිසා ජලයේ ඇති පෙනෙන නොපෙනෙන සියලූ වෛරස හා බැක්ටීරියා විනාශ කර, ඉතාම පිරිසිදු සෞඛ්‍යාරක්‍ෂිත පානීය ජල ,පියුරිට්,(Pureit)මගින් ලබාගත හැකියි. මෙම විෂබීජ විනාශ කිරීමේ හැකියාව අනුව වෙළඳපළේ ඇති අනිකුත් ෆිල්ටර් යුනිලීවර් ,පියුරිට්, පියුරිෆයරයට(Pureit purifier) සමාන කල නොහැකියි. යුනිලීව්ර් ශ‍්‍රී ලංකා සමාගමේ අලෙවි කළමණාකරු මක්ෂුඞ් මීරසයිබු මහතා ප‍්‍රකාශ කළේ ජලය උණු කිරීමේදි පාරිභෝගික ජනතාව මුහුණ දෙන අපහසුතා නැතිකිරීමට ,පියුරිට්,Pureit නිෂ්පාදනය කල බවයි. තවද බලශක්තිය භාවිතයක් නොමැති නිසා ඒ සඳහා වැයවන වියදම් සම්පූර්ණයෙන් අඩු කිරිමද මෙම උපකරණයේ අරමුණක් බව පෙන්වා දුන්, මීරසයිබු මහතා කියා සිටියේ ජලය මගින් බෝවන රෝග වැළදීමේ භීතියද ,පියුරිට්, Pureit හේතුවෙන් සම්පූර්ණයේ ඉවත් වන බවයි. සාධනීය ජීවන රටාවකට අවතීර්ණ වීමට පාරිභෝගිකයා පෙළඹවීම යුනිලීවර් සමාගමේ තිරසාර ජීවන සැලසුමේද ප‍්‍රධාන ඉලක්කය බවත්, බළශක්තිය භාවීතයෙන් තොර නිසා ,පියුරිට්, පියුරිෆයරය: මෙම සැලසුමේ පෙරමුණ ගන්නා පරිසර හිතකාමී පාරිභෝගික නිෂ්පාදනයක් බවත්, යුනිලීවර් ශ‍්‍රී ලංකා සමාගමේ අලෙවි අධ්‍යක්‍ෂ අසංග රණසිංහ මහතා සදහන් කරයි. ඒ අනුව යුනිලීවර් සමාගමේ ව්‍යාපාරික අරමුණු සහ සාධනීය පාරිසරික බලපෑම් සමපාත කිරීමට ,පියුරිට්, පියුරිෆයරයට Unilever s Sustainable Living Plan හැකි බව හෙතෙම පෙන්වා දුන්නේය. වසර 2004 දී ,පියුරිට්, පියුරිෆයරය Pureit purifier වෙළඳපළට හඳුන්වාදීමෙන් පසු, ලොවපුරා වෛද්‍ය, විද්‍යා සහ මහජන සෞඛ්‍ය ප‍්‍රජාවන් අතර විශ්වාසය තහවුරු කරගැනීමට හැකිවිය. ඇමෙරිකාවේ පානීය ජලය පිළිබඳ කටයුතු කරන පාරිසරික ආරක්‍ෂණ ආයතනයේ(EPA) දැඩි රේගුලාසිවලටද ,පියුරිට්, (Pureit) අනුගතවේ. ශ‍්‍රී ලංකාවේ SGS ආයතනය විසින් මෙරටදි කරනු ලැබු පරික්‍ෂණයකදීද තහවුරුවි ඇත්තේ මෙම උපාංගය හරහා ජලය පෙරීමේදී බැක්ටීරියා නාශක අවශ්‍යතාවලට අනුව 1983 පානීය ජල නිර්ණායක වන SLS 614: Part 2: අනුගත වන බවය. ක‍්‍රියාකාරීත්ව පිළිබඳව ,පියුරිට්, පියුරිෆයරය (Pureit purifier) වෙත 2008 වසරේදී එක්සත් රාජධානීයේ වෙළඳ සහ ආයෝජන සම්මානය, නව නිපැයුම් සඳහා ඉන්දියානු ව්‍යාපාර සම්මානය, විදුලි බලයෙන් ක‍්‍රියාත්මක නොවන හොඳම ගෘහස්ත ජල පිරිසිදුකරණය සඳහා වන 2008-09 යුනෙස්කෝ ජල සම්මානය සහ නව නිපැයුම් /සේවා සඳහා 2008 රන් මොණර සම්මානය හිමි වී ඇත.", "URL": "https://sinhala.adaderana.lk/news.php?nid=20821", "Category": null, "Parent URL": null}