{"Source": "Adaderana", "Timestamp": "March 15, 2016 12:47 pm", "Headline": "අනතුරින් 1ක් මරුට 1ක් රෝහලට", "News Content": "දොඩංගොඩ ප්‍රදේශයේ දී සිදුවු රිය අනතුරකින් කාන්තාවක මියගොස් තිබේ.ත්‍රීරෝද රථයක් ඊට ප්‍රතිවිරුද්ධ දෙසින් පැමිණි ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු ත්‍රිරෝද රථයේ ගමන්ගත් කාන්තාව කළුතර නාගොඩ රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 62 හැවිරිදි පයාගල, ඇලදූව ප්‍රදේශයේ පදිංචිව සිටි කාන්තාවකි.අනතුරෙන් ත්‍රිරෝද රථයේ රියදුරු තුවාල ලබා නාගොඩ රෝහලේ ප්‍රතිකාර ලබන බව පොලීසිය සඳහන් කළේය.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර දොඩංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58247", "Category": null, "Parent URL": null}