{"Source": "Adaderana", "Timestamp": "December 15, 2016 02:52 pm", "Headline": "ජනපතිට - අගමැතිට තර්ජනය කළ තරුණයා යළි රිමාන්ඩ්", "News Content": "ෆේස්බුක් වෙබ් අඩවිය ඔස්සේ ජනාධිපතිවරයාට, අගමැතිවරයාට සහ විපක්ෂනායකවරයාට මරණ තර්ජන සිදු කළ බවට එල්ල වූ චෝදනා මත අත්අඩංගුවට ගත් තරුණයා තවදුරටත් රක්ෂිත බන්ධනාගාර ගත කර තිබේ.කොළඹ මහේස්ත්‍රාත් අධිකරණයට ඉදිරිපත් කළ සැකකරු ලබන 29 වන දින දක්වා රක්ෂිත බන්ධනාගාර ගත කිරීමට අතිරේක මහේස්ත්‍රාත් චන්දන කලංසුරිය මහතා නියෝග කර ඇත.අදාළ නඩුව අද කැඳවූ අවස්ථාවේ සැකකරු වෙනුවෙන් ඔහුගේ නීතිඥවරුන් ඇප ඉල්ලීම් ඉදිරිපත් කළ බව අද දෙරණ අධිකරණ වාර්තාකරු පැවසුවේය.කෙසේ වෙතත් ඊට විරෝධය පළ කළ අපරාධ පරීක්ෂණ දෙපාර්තමේන්තුව මෙය රාජ්‍ය නායකයින් ඝාතනය කිරිමට අදාළ ප්‍රකාශයක් බැවින් එහි බරපතළ භාවය පිළිබඳ පරික්ෂණ පැවැත්වීමට අවශ්‍ය බව අධිකරණයට දැනුම්දී තිබේ.ඒ සඳහා ජාත්‍යන්තර පොලිසිය ද සහය ලබා ගන්නා බව අපරාධ පරික්ෂණ දෙපාර්තමේන්තුව දැනුම්දී ඇත.", "URL": "https://sinhala.adaderana.lk/news.php?nid=67055", "Category": null, "Parent URL": null}