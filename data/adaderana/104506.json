{"Source": "Adaderana", "Timestamp": "February 17, 2019 02:56 pm", "Headline": "වැටුප් වැඩි කරන ලෙස ඉල්ලා රු1000 ව්‍යාපාරය උද්ඝෝෂණයක", "News Content": "වතු කම්කරුවන්ගේ මූලික වැටුප රු1000 දක්වා වැඩි කරන ලෙස වතු සමාගම්වලට බල කරමින් රු1000 ව්‍යාපාරය හැටන් නගරයේදී අද(17) උද්ඝෝෂණයක් සිදු කර තිබේ. කළු කොඩි සහ පොස්ටර් අතැතිව හැටන් මල්ලිඅප්පුව මංසන්ධියෙන් පෙලපාලයකින් රු1000 ව්‍යාපාරය හැටන් නගර මධ්‍යයට පැමිණ උද්ඝෝෂණයක්ද සිදු කර ඇත. එම උද්ඝෝෂනයේ නියැලී සිටි එම සංවිධානයේ සාමාජිකයන් සහ තවත් සිවිල් සංවිධාන කිහිපයක සාමාජිකයන් රජයට අවධාරණය කර සිටියේ රු1000 මූලික වැටුපක් ලබා දීමට වතු සමාගම්වලට හැකියාව තිබියදී වතුකරයේ වෘත්තිය සමිති කිහිපයක් සමඟ එක් වී වතු හාම්පුතුන්ගේ සංගමය රු 700 ක වැටුපක් පමණක් ලබා දී ඇති බවයි. උද්ඝෝෂණයේ නියැලී සිටි 1000 ව්‍යාපාරයේ සාමාජිකයන් කියා සිටින්නේ රජයේ පාර්ශවය නියෝජනය කරන වතුකරයේ දේශපාඥයින් කිහිපදෙනෙකු එක් වී අයවැයෙන් රු50ක් දීමනාවක් වතු කම්කරුවන්ට ලබාදෙන බවට ප්‍රකාශයක් කරමින් වතු කම්කරුවන්ව තව දුරටත් සියළු දෙනා එක් වී මුලා කරන බවයි.", "URL": "https://sinhala.adaderana.lk/news.php?nid=104506", "Category": null, "Parent URL": null}