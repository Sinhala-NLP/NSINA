{"Source": "Adaderana", "Timestamp": "November 17, 2010 03:45 pm", "Headline": "‍බාධකය සාධාරණ මිලක් නැතිකමයි-ඇමති පිළිගනියි", "News Content": "මෙරට කෘෂිකාර්මික සංවර්ධනයේදී ප්‍රබලතම බාධකය වී ඇත්තේ ගොවි නිෂ්පාදන සඳහා සාධාරණ මිලක් නොලැබීම බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. මේ හේතුවෙන් ගොවි ජනතාවට තම නිෂ්පාදන අළෙවි කිරීමේ දී වෙළඳපොළේ පවතින මිල ගණන් දැන ගැනීම සඳහා මොබයිල් මිල විමසුම වැඩසටහනක් හඳුන්වා දුන් බව අමාත්‍යවරයා පවසයි. ඒ අනූව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනයේ සම්බන්ධීකරණයෙන් ජංගම දුරකථන මාර්ගයෙන් මෙම පහසුකම ලබාදෙනු ඇත. දුරකථන අංක 0718 69 47 08 මගින් එම විමසීම් සිදුකළ හැකි බව කෘෂිකර්ම අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=12216", "Category": null, "Parent URL": null}