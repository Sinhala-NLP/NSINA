{"Source": "Adaderana", "Timestamp": "May 5, 2016 08:08 pm", "Headline": " සජින් වාස්ගෙන්  ගම්මන්පිලට අභියෝගයක්", "News Content": "මහින්ද රාජපක්ෂ ආණ්ඩුවේ පරාජය ගැන පා.ම උදය ගම්මන්පිල මහතා තමාට නොයෙකුත් අවලාද නගන බවත්, ඊට උත්තර දිය හැකි හොඳම ක්‍රමය රූපවාහිනි නාලිකාවකදී විවෘත සංවාදයක් පැවැත්වීම බවත්, හිටපු පා.ම සජින් ද වාස් ගුණවර්ධන මහතා කියයි.බලපිටියේ සිය පක්ෂ කාර්යාලයේදී අද මාධ්‍ය වෙත ප්‍රකාශයක් ලබාදෙමින් ඔහු කියා සිටියේ ඒ අනූව එවැනි සංවාදයකට තමන් ඔහුට පැමිණෙන්නැයි අභියෝග කරන බවයි.තමන්ට එරෙහිව ඇති චෝදනා සම්බන්ධයෙන් පරීක්ෂණ ඇති බවත්, ඒවාට තමන් සහය දෙන බවත්, අධිකරණය ඉදිරියේ වරදකරු වුවහොත් දඬුවම් විඳීමට සුදානම් බවත් යැයි පැවසූ ඒ මහතා එතෙක් තමන්ට පදනම් විරහිත චෝදනා කිරීමෙන් වළකින්නැයි ද කියා සිටියේය.", "URL": "https://sinhala.adaderana.lk/news.php?nid=59838", "Category": null, "Parent URL": null}