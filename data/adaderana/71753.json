{"Source": "Adaderana", "Timestamp": "April 5, 2017 12:24 pm", "Headline": "වර්ජනය ගැන දැනුවත් කිරීමේ ව්‍යාපාරයක්", "News Content": "රජයේ වෛද්‍ය නිලධාරීන්ගේ සංගමය එළඹෙන 7වැනිදා ක්‍රියාත්මක කිරීමට නියමිත වර්ජනය සම්බන්ධයෙන් ජනතාව දැනුවත් කිරීමේ ව්‍යාපාරයක් අද(5) උදෑසන පැවැත්විය. කොටුව සහ මරදාන දුම්රිය ස්ථාන ඉදිරිපිට සහ රජයේ රෝහල් ඉදිරිපිට මෙම ජනතාව දැනුවත් කිරීමේ වැඩසටහන ක්‍රියාත්මක වු බව රජයේ වෛද්‍ය නිලධාරීන්ගේ සංගමය සඳහන් කළේය. මේ අතර සයිටම් පෞද්ගලික වෛද්‍ය විද්‍යාලයට විරෝධය පළ කරමින් පෙත්සමකට අත්සන් ලක්ෂ 25ක් ලබාගැනීමේ වැඩසටහනක් අන්තර් විශ්ව විද්‍යාල ශිෂ්‍ය බල මණ්ඩලය විසින් ආරම්භ කර තිබේ.", "URL": "https://sinhala.adaderana.lk/news.php?nid=71753", "Category": null, "Parent URL": null}