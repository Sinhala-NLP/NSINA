{"Source": "Adaderana", "Timestamp": "October 26, 2012 12:04 pm", "Headline": "මීදුම වැඩියි - ධාව‍නය ප්‍රවේශමෙන්", "News Content": "මීදුම් සහිත කාලගුණික තත්ත්වයක් හේතුවෙන් කඳුකරයේ මාර්ග කිහිපයක රිය ධාවනයේදී සැලකිලිමත් වන ලෙස පොලීසිය රියදුරන්ගෙන් ඉල්ලීමක් කරයි. ගල් හා පස් කඳු කඩාවැටීම් මෙන්ම මීදුම් සහිත තත්ත්වය හේතුවෙන් බදුල්ල - බණ්ඩාරවෙල, ඇල්ල - වැල්ලවාය සහ හපුතලේ - බෙරගල යන මාර්ගවල ගමනා ගමනයට බාධා එල්ල වී තිබේ. මාර්ග කිහිපයක ස්ථාන රැසක කුඩා පස්කඳු කඩා වැටී තිබු බව පොලීසිය පවසයි. මේ අතර අද දිනයේ සවස් කාලයේ දී මධ්‍යම කඳුකරයේ ප්‍රදේශවලට වැසි ඇති විය හැකි බව කාලගුණ විද්‍යා දෙපාර්තමේන්තුව ද සඳහන් කරයි.", "URL": "https://sinhala.adaderana.lk/news.php?nid=28634", "Category": null, "Parent URL": null}