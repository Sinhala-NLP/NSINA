{"Source": "Adaderana", "Timestamp": "February 2, 2016 05:18 pm", "Headline": "අතුරුදහන් වූ ධීවරයින්ගේ මළ සිරුරු සොයා ගනී!", "News Content": "පසුගිය දින ධීවර බෝට්ටුවක් වෙළඳ නෞකාවක ගැටීමෙන් අතුරුදන් වූ ධීවරයන් පස් දෙනාගේ මළ සිරුරු නාවික හමුදාව විසින් සොයාගෙන තිබේ.අදාළ මළ සිරුරු අනතුර සිදුවු මුහුදු ප්‍ර දේශයෙන් සොයාගත් බව නාවික හමුදා මාධ්‍ය ප්‍රකාශක කැප්ටන් අක්‍රම් අලෙවි මහතා පවසයි.අද දිනයෙත් නාවික හමුදා ඩෝරා යාත්‍ර යොදා ගනිමින් කළ සෝදිසියකදී මෙම ධීවර මළ සිරුරු සොයාගත් බව සඳහන්ය.අදාළ මළ සිරුරු රැගත් යාත්‍රා මේ වන විට ගාල්ල වරාය වෙත පැමිණෙමින් සිටින බව ඒ මහතා අද දෙරණට සඳහන් කර සිටියේය.පසුගිය 31 වන දින ගාල්ල ධීවර වරායෙන් මුහුදු ගිය සාගර පුතා නමැති බහුදින යාත්‍රාව මෙසේ අනතුරට පත්විය.", "URL": "https://sinhala.adaderana.lk/news.php?nid=56872", "Category": null, "Parent URL": null}