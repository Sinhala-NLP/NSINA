{"Source": "Adaderana", "Timestamp": "January 23, 2010 03:25 pm", "Headline": "එල්.ටී.ටී.ඊයට අවි සැපයූ දෙදෙනෙකුට සිර දඬුවම්", "News Content": "එල්.ටී.ටී.ඊ සංවිධානයට ආයුධ සැපයූ බවට චෝදනා එල්ල වූ පුද්ගලයින් දෙදෙනෙකුට අමෙරිකාවේ දී සිර දඬුවම් නියම වී තිබේ. විදෙස් මාධ්‍ය වාර්තා කරන්නේ 30 වැනි වියේ සහ 55 වැනි වියේ පසුවන අදාළ දෙමළ ජාතිකයින් දෙදෙනාට විසිහය වසර බැගින් සහ දාහතර වසර බැගින් සිර දඬුවම් හිමිව ඇති බවය. එල්.ටී.ටී.ඊ සංවිධානයට ඩොලර් මිලියනයකට වැඩි වටිනාකමින් යුත් ප්‍රබල අවි සැපයීමට දායක වූ බවට මෙම පුද්ගලයින්ට එරෙහිව චෝදනා එල්ල වී තිබුණි. මෙම නඩු තීන්දුව මඟින් අමෙරිකාව ත්‍රස්තවාදයට කිසිඳු ඉඩක් නොදෙන බවට ලෝකය හමුවේ යළිත් වරක් පෙන්නුම් කර ඇති බව වි‍ශ්ලේෂකයින් පවසයි.", "URL": "https://sinhala.adaderana.lk/news.php?nid=6201", "Category": null, "Parent URL": null}