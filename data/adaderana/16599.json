{"Source": "Adaderana", "Timestamp": "June 7, 2011 09:45 am", "Headline": "සිරියාවේ ගැටුම්වලින් 120 දෙනෙක් මරුට", "News Content": "සිරියාවේ ආරක්ෂක අංශ සහ උද්ඝෝෂකයින් අතර ඇති වූ ගැටුම්වලින් පුද්ගලයින් 120 දෙනෙකු ජීවීතක්ෂයට පත්වී තිබේ. වයඹ දිග ජිසර් අල් ශුග්හවර් නගරයේ මෙම ගැටුම් හට ගෙන ඇති බව සිරියාවේ රාජ්‍ය රූපවාහිනිය ප්‍රකාශ කරනු ලැබීය. ජීවිතක්ෂයට පත් වූ පුද්ගලයින්ගෙන් 80 දෙනෙකු පමණ සිරියාවේ ඕවරන් හි පිහිටි ආරක්ෂක මූලස්ථානයේ සෙබළුන් බව වාර්තා වේ. මෙම ගැටුමේ දී උද්ඝෝෂකයින් සහ ආරක්ෂක අංශ අතර දරුණු ලෙස වෙඩි හුවමාරු සිදු වී තිබේ. ගැටුමෙන් සාමාන්‍ය වැසියන් 35 දෙනෙකු මිය ගොස් ඇති බව වාර්තා වේ. සිරියානු ජනාධිපති බසීර් අල් අෂාද්ට එරෙහිව පසුගිය මාර්තු මාසයේ සිට මෙම උද්ඝෝෂණ ක්‍රියාත්මක වේ.", "URL": "https://sinhala.adaderana.lk/news.php?nid=16599", "Category": null, "Parent URL": null}