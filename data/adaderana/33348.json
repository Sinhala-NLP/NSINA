{"Source": "Adaderana", "Timestamp": "April 17, 2013 11:01 pm", "Headline": "යකඩ උණු කළ ඉන්දීය ජාතිකයෙක් මරුට", "News Content": "පරණ යකඩ උණුකර නැවත යකඩ නිෂ්පාදනය කරන කර්මාන්ත ශාලාවක සේවය කරමින් සිටි ඉන්දීය ජාතිකයෙකු හදිසියේ ඇතිවු හෘදයාබාධයකින් මියගොස් තිබේ. එසේ මියගොස් ඇත්තේ ගෝපාල් සිං(46) නම්වු අයෙකු බව අද දෙරණ වාර්තාකරු පවසයි. අද (17) පෙරවරුවේ මෙම මරණය සිදුවී ඇත. මියගොස් ඇති අය මාදම්පේ සුදුවැල්ලේ පිහිටි පරණ යකඩ උණු කර නැවත යකඩ නිපදවන කර්මාන්ත ශාලාවක කම්කරුවෙකු ලෙස සේවය කරමින් සිට තිබේ. මෙම කර්මාන්ත ශාලාව ඉන්දීය ජාතිකයෙකුට අයත් එකක් වන අතර එහි සේවය සදහා ඉන්දීය ජාතිකයින් 225 දෙනෙකු මෙරටට ගෙන්වා ගෙන ඇත. මියගොස් ඇත්තේ එසේ පැමිණි අයෙකි. කර්මාන්ත ශාලාවේ සේවය කරමින් සිටින විට ඇතිවු හෘදයාබාධයත් සමගම ඔහුව මාදම්පේ පර්යන්ත රෝහල වෙත ඇතුළත් කළත් මියගොස් ඇති බව අප වාර්තාකරු පවසයි.", "URL": "https://sinhala.adaderana.lk/news.php?nid=33348", "Category": null, "Parent URL": null}