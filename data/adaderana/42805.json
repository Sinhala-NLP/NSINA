{"Source": "Adaderana", "Timestamp": "April 26, 2014 03:52 pm", "Headline": "රජරට සිසුන් තවත් වටයකින් එයි", "News Content": "අසාධාරණ පන්ති තහනම් 27ක් ඉවත් කරගැනීම ඇතුළු ඉල්ලීම් 09ක් මුල් කරගනිමින් රජරට විශ්ව විද්‍යාලයීය සිසුන් ඒකාබද්ධ උද්ඝෝෂණයක් ක්‍රියාත්මක කිරීමට සූදානම් වේ. මෙම ඉල්ලීම් මුල් කරගනිමින් මේ වන විටත් එම සිසු සිසුවියන් අඛණ්ඩ සත්‍යග්‍රහයක් ආරම්භ කර ඇති අතර අද දිනට එම සත්‍යග්‍රහයට දින 138ක් ගත වන බව රජරට විශ්ව විද්‍යාලයීය මහ ශිෂ්‍ය සංගමය සඳහන් කළේය. මේ සම්බන්ධයෙන් අවස්ථා කිහිපයක දී බලධාරින් දැනුවත් කළ ද මේ වන තෙක් ඒ සඳහා කිසිදු ප්‍රතිචාරයක් නොමැති බව ද එම සංගමය පැවසුවේය. මෙයට විරෝධය පළ කරමින් වෘත්තිය සමිති සහ බහුජන සංවිධාන ඒකාබද්ධව දැවැන්ත උද්ඝෝෂණයක් පැවැත්වීමට තීරණය කර ඇති බව රජරට විශ්ව විද්‍යාලයීය මහ ශිෂ්‍ය සංගමය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=42805", "Category": null, "Parent URL": null}