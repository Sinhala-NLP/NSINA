{"Source": "Adaderana", "Timestamp": "April 6, 2016 10:18 am", "Headline": "දැව ජාවාරමේ ගිය 2ක් දැලේ", "News Content": "දැව ජාවාරමේ නිරත වූ පුද්ගලයන් දෙදෙනෙකු බලංගොඩ, පාගල්ඕවිට ප්‍රදේශයේදී අත්අඩංගුවට ගෙන තිබේ.බලංගොඩ පොලිස් ස්ථානයේ නිලධාරීන්ට ලද තොරතුරත් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. නීති විරෝධීව ප්‍රවාහනය කිරීම සඳහා සූදානම් කරමින් තිබූ විවිධ ප්‍රමාණයේ මහෝගනී දැව කඳන් 29ක් සහ ලොරි රථ තුනක් එහිදී පොලීසිය භාරයට ගෙන ඇත.සැකකරුවන් බලංගොඩ ප්‍රදේශයේ පදිංචිකරුවන් වන අතර ඔවුන් බලංගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58984", "Category": null, "Parent URL": null}