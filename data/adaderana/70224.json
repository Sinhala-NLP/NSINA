{"Source": "Adaderana", "Timestamp": "February 28, 2017 01:42 pm", "Headline": "මධ්‍යම පළාත් වෛද්‍ය වර්ජනය දීර්ඝ වෙයි", "News Content": "මධ්‍යම පළාතේ රෝහල්වල ක්‍රියාත්මක වෛද්‍ය වැඩවර්ජනය පැය 24ක් දක්වා දීර්ඝ කළ බව රජයේ වෛද්‍ය නිලධාරින්ගේ සංගමය පවසයි. එහි සහකාර ලේකම් වෛද්‍ය හරිත අලුත්ගේ මහතා සඳහන් කළේ රජයේ වෛද්‍ය නිලධාරින්ගේ සංගමයේ පළාත් ශාඛා සමිති රැස්වී එම තීරණය ගත් බවය.මාලඹේ පෞද්ගලික වෛද්‍ය විද්‍යාලයට විරෝධය පළ කරමින් පසුගිය 20 වැනිදා සිට රජයේ වෛද්‍ය නිලධාරින් පළාත් මට්ටමේ වැඩවර්ජන මාලාවක් ආරම්භ කර තිබේ.මේ වන විට ඌව දකුණ, උතුරු මැද, වයඹ ඇතුළු පළාත් කිහිපයක මෙම වැඩ වර්ජනය ක්‍රියාත්මක කර ඇති රජයේ වෛද්‍ය නිලධාරීන්ගේ සංගමය පවසයි.", "URL": "https://sinhala.adaderana.lk/news.php?nid=70224", "Category": null, "Parent URL": null}