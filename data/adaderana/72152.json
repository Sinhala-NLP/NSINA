{"Source": "Adaderana", "Timestamp": "April 17, 2017 02:03 pm", "Headline": "ශ්‍රී ලංකා-වියට්නාම් අවබෝධතා ගිවිසුම් 2ට අත්සන් තැබෙයි", "News Content": "ශ්‍රී ලංකාව හා වියට්නාමය අතර අවබෝධතා ගිවිසුම් දෙකකට අත්සන් තබා තිබේ.අග්‍රමාත්‍ය රනිල් වික්‍රමසිංහ, වියට්නාම අග්‍රමාත්‍ය ගුයෙන් ෂුඑන් ෆු යන මහත්වරුන් සහ දෙරටේ අමාත්‍යවරුන් ඇතුළු පිරිසක් මෙම අවස්ථාවට එක්ව සිටි බව අග්‍රමාත්‍ය කාර්යාලය සඳහන් කළේය.“2017 – 2019 වසර සඳහා කෘෂිකාර්මික සංවර්ධන සහයෝගීතාවය සඳහා වූ ක්‍රියාකාරී සැලසුම” පිළිබඳ ගිවිසුම වියට්නාම් කෘෂිකර්ම අමාත්‍යවරයා විසින් ද අධ්‍යාපන සහයෝගීතාවය සඳහා වූ ගිවිසුම වියට්නාම අධ්‍යාපන අමාත්‍යවරයා විසින් ද අත්සන් තබා තිබේ.වියට්නාමයේ ශ්‍රී ලංකා තානාපතිනි හසන්ති දිසානායක මහත්මිය, ශ්‍රී ලංකාව වෙනුවෙන් එම ගිවිසුම්වලට අත්සන් තැබීම සිදුකළ බව අග්‍රමාත්‍ය කාර්යාලය පැවසුවේය.", "URL": "https://sinhala.adaderana.lk/news.php?nid=72152", "Category": null, "Parent URL": null}