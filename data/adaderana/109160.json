{"Source": "Adaderana", "Timestamp": "May 3, 2019 10:58 am", "Headline": "පතුරම් කොපු 30ක්-හමුදා ඇඳුම් කට්ටලයක් සමඟ වැලිමඩදී 3ක් අත්අඩංගුවට", "News Content": "පසුගිය පාස්කු ඉරිදාවේ එල්ලවූ බෝම්බ ප්‍රහාරයන්ට අදාළව ආරක්ෂක අංශ විසින් දිවයින පුරා සිදුකරන සෝදිසි මෙහෙයුම් තවදුරටත් ක්‍රියාත්මක වෙයි. මෙම මෙහෙයුම් අතරතුරදී සැකකටයුතු පුද්ගලයින් මෙන්ම භාණ්ඩ රැසක් ද ආරක්ෂක අංශ නිලධාරීන් භාරයට ගෙන තිබේ. වැලිමඩ පොලීසිය හා ශ්‍රී ලංකා යුද හමුදාව එක්ව ඊයේ(02) වැලිමඩ නගරය හා අවට ප්‍රදේශයේ සිදු කළ සෝදිසි කිරීම්වලදී සැකකරුවන් තිදෙනෙකු අත්අඩංගුවට ගෙන තිබේ. අත්අඩංගුවට පත් එක් සැකකරුවෙකු වන රොනී මහරුෆ් නැමැත්තාගේ වැලිමඩ හපුතලේ මාර්ගයේ පිහිටි නිවසක තිබී හිස් පතුරම් කොපු 30ක් යුද හමුදා ඇඳුම් කට්ටලයක් ජාතික හැඳුනුම්පත් 06ක්, ගංජා සහ විවිධ වර්ගයේ ඖෂධ ඇතුළු භාණ්ඩ රැසක් සොයාගැණුනි. මේ සම්බන්ධයෙන් වැලිමඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=109160", "Category": null, "Parent URL": null}