{"Source": "Adaderana", "Timestamp": "August 23, 2012 01:38 pm", "Headline": "මු.කො නියෝජ්‍ය ඇමති ඡන්දෙ වෙනුවෙන් ඉල්ලා අස්වෙයි", "News Content": "ශ්‍රී ලංකා මුස්ලිම් කොංග්‍රස නියෝජනය කළ සමූපකාර හා අභ්‍යන්තර වෙළඳ නියෝජ්‍ය අමාත්‍ය බෂීර් සේගු ඩාවුඩ් ස්වකීය නියෝජ්‍ය අමාත්‍ය පදවියෙන් ඉල්ලා අස්වී තිබේ. ඊට අදාළ ලියුම මේවන විට තමන් විසින් ජනාධිපතිවරයා වෙත ෆැක්ස් පණිවිඩයක් මගින් යොමුකර ඇති බව නියෝජ්‍ය අමාත්‍ය බෂීර් සේගු ඩාවුඩ් මහතා අද දෙරණට කියා සිටියේය. මෙවර පළාත් සභා මැතිවරණයේදී නැගෙනහිර පළාත් සභාවට තරගවදින මුස්ලිම් කොංග්‍රසයේ අපේක්ෂකයින් වෙනුවෙන් මැතිවරණ ප්‍රචාරක කටයුතුවලට සහභාගීවීම සඳහාත්,එහිදී එකී ප්‍රචාරක කටයුතු වෙනුවෙන් රජයේ දේපළ පරිහරණය නොකළයුතු නිසාත් ඉල්ලා අස්වෙන්නට තීරණය කළ බව හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=26827", "Category": null, "Parent URL": null}