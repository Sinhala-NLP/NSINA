{"Source": "Adaderana", "Timestamp": "July 5, 2012 09:30 am", "Headline": "ටෙස්ට් ශ්‍රේණිගත කිරීමෙන් සංගක්කාර පෙරමුණේ", "News Content": "අයි.සී.සී. ටෙස්ට් ක්‍රිකට් පිතිකරු ශ්‍රේණිගත කිරීම්වලට අනුව ‍පෙරමුණ ගැනීමට කුමාර් සංගක්කාර සමත්වී තිබේ. ඊයේ අවසන් වූ ටෙස්ට් තරගයේ දී ලකුණු 192 ක් ලබාගැනීමත් සමග ඔහු මෙම ස්ථානයට පැමිණ ඇති බව සඳහන්ය. ඔහු ප්‍රසාද ලකුණු 892 ක් ලබා ටෙස්ට් ක්‍රිකට් පිතිකරු ශ්‍රේණිගත කිරීමේ පෙරමුණට පැමිණ තිබේ. මෙම ශ්‍රේණිගත කිරීම්වලට අනුව දෙවන ස්ථානය හිමිව ඇත්තේ ප්‍රසාද ලකුණු 856ක් ලබාගෙන ඇති බටහිර ඉන්දීය කොදෙව් කණ්ඩායමේ ෂිවනරීන් චන්ද්‍රපෝල්හටය. තෙවන ස්ථානය දකුණු අප්‍රිකානු කණ්ඩායමේ ඒ.බී. ඩිවිලියස් හට හිමිව තිබේ. මේ අතර ශ්‍රී ලංකාව හා පකිස්ථානය අතර පැවැත්වෙන තෙවන ටෙස්ට් තරගය ලබන 8 වැනි දින පල්ලෙකැලේ ක්‍රීඩාංගණයේ දී ආරම්භවීමට නියමිතය.", "URL": "https://sinhala.adaderana.lk/news.php?nid=25528", "Category": null, "Parent URL": null}