{"Source": "Adaderana", "Timestamp": "January 29, 2012 11:06 am", "Headline": " මැගසින් ගැටුමෙන් නැතිවූ නඩු තොරතුරු  මහාධිකරණ ලේඛකාධිකාරීගෙන් ", "News Content": "මැගසින් බන්ධනාගාරයේ ඇති වු ගැටුමින් ලේඛන රැසක් විනාශයට පත්වීම නිසා සිරකරුවන්ගේ හා ඔවුන්ට පවතින නඩු පිළිබඳ විස්තර කොළඹ මහාධිකරණය විසින් බන්ධනාගාර දෙපාර්තමේන්තුව වෙත ලබාදීමට තීරණය කර තිබේ. අදාළ ගැටුමෙන් සිරකරුවන්ගේ නඩු දින හා ඊට අදාළ ලේඛන ගණනාවක් විනාශ වීම නිසා සැකකරුවන් අධිකරණය හමුවට ඉදිරිපත් කිරීමේ දී ගැටලු සහගත තත්ත්වයක් මතුව ඇති බව වාර්තා වේ. මෙම තත්ත්වය සැලකිල්ලට ගෙන සැකකරුවන් හා ඔවුන් ඉදිරිපත් කළ යුතු දින පිළිබඳ තොතුරු ලබාදෙන ලෙස බන්ධනාගාර අධිකාරීවරයා කොළඹ මහාධිකරණ ලේඛකාධිකාරීවරයාගෙන් ඉල්ලීමක් කර ඇත. එම ඉල්ලීමට අනුව සිරකරුවන් හා ඔවුන්ට අදාළ නඩු පවතින දින පිළිබඳ විස්තර ලබාදීමට කොළඹ මහාධිකරණය කටයුතු කර තිබේ.", "URL": "https://sinhala.adaderana.lk/news.php?nid=21721", "Category": null, "Parent URL": null}