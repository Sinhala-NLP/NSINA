{"Source": "Adaderana", "Timestamp": "September 17, 2015 12:33 pm", "Headline": " ව්‍යාපාරිකයින් බියගන්වා කප්පම් ගැනීමේ ජාවාරමක්", "News Content": "නිර්නාමික දුරකථන ඇමතුම් ලබාදෙමින් ව්‍යාපාරිකයින් බියගන්වා කප්පම් ලබාගැනීමට තැත් කිරීම සම්බන්ධයෙන් පොලීසියට තොරතුරු අනාවරණය වී තිබේ.බන්ධනාගාර රැඳවියන් පිරිසක් විසින් මෙම ජාවාරම මෙහෙයවන බවට තොරතුරු ලැබී ඇති බව වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රියන්ත ජයකොඩි මහතා සඳහන් කළේය.මේ හේතුවෙන් යමෙකුට කප්පම් ලබාගැනීම සඳහා යම් බලපෑමක් සිදුකරන්නේ නම් ඒ පිළිබඳව බියනොවී ළඟම ඇති පොලිස් ස්ථානයට දැනුම් දෙන ලෙස වැඩබලන පොලිස් මාධ්‍ය ප්‍රකාශකවරයා ඉල්ලීමක් කරයි.මෙවැනි අපරාධකරුවන් නීතයේ රැහැනට හසුකරගැනීමට ජනතාවගේ සහය අපේක්ෂා කරන බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=53911", "Category": null, "Parent URL": null}