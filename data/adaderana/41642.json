{"Source": "Adaderana", "Timestamp": "March 8, 2014 04:18 pm", "Headline": "දළ පූට්ටුවාට බෙහෙත්‍ කරයි", "News Content": "ඡායා රූ - සංජීව රත්නායක වෙඩි වැදී තුවාල ලබා සිටි ගල්ගමුවේ දළ පූට්ටුවාට ප්‍රතිකාර කිරීමේ කටයුතු ගල්ගමුව, බුල්නෑවේදී අද ආරම්භ විය. වනජීවි පශු වෛද්‍ය නිලධාරී වෛද්‍ය චන්දන ජයසිංහ මහතා ප්‍රමුඛ කණ්ඩායමක් විසින් ප්‍රතිකාර කටයුතු ඇරඹීය. එය දැක බලා ගැනීම සඳහා ප්‍රදේශවාසීන් පිරිසක් ද එක් වූ අතර අලි ඇතුන් පිළිබඳ උනන්දුවක් දක්වන අමෙරිකානු මාධ්‍යවේදීන් දෙදෙනෙකු ද එම අවස්ථාවට එක්ව සිටියේය. දළ පූට්ටුවාගේ වම් පස පිටුපස පාදයට වෙඩි වැදී සිටියදී පසුගියදා වනජීවි නිලධාරීන් විසින් සොයාගන්නා ලදී. මීට දින කිහිපයකට ඉහතදී දළ පූට්ටුවාට වෙඩි වැදී ඇති බව වනජිවි නිලධාරීන් සැක කළ අතර දළ පූට්ටුවාට වෙඩි තැබුවාද එසේත් නැතිනම් බඳින ලද තුවක්කු පත්තුවීමෙන් වෙඩි ඇතැයිද යන්න අනාවරණය වී නැත. කැකිරාවේදී පසුගිය වසරේ වාහන පෙළකට පහර දුන්නේද මේ දළපූට්ටුවාය.", "URL": "https://sinhala.adaderana.lk/news.php?nid=41642", "Category": null, "Parent URL": null}