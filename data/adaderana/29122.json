{"Source": "Adaderana", "Timestamp": "November 12, 2012 10:46 am", "Headline": "ඩෙංගුවලට බෙහෙතක් සොයා ගැනෙයි", "News Content": "දේශීය ඖෂධ පැලෑටිවලින් ඩෙංගු රෝගය සුව කළ හැකි ඖෂධයක් සොයා ගැනීමට දේශීය වෛද්‍යවරියක සමත් වී තිබේ. වසර දෙකක පමණ කාලයක් සිදුකළ පරීක්ෂණවලින් අනතුරුව සොයාගත් ‍එම ඖෂධය වසරක පමණ කාලයක් භාවිත කර ඩෙංගු රෝගීන් සුව කර ඇති බව වාර්තා වේ. අදාළ ඖෂධය සඳහා ජාත්‍යන්තර පේටන්ට් බලපත්‍රය සහ ජාතික තාක්ෂණ ආයතනයේ සහතිකය ද ලබා ඇත. එම ඖෂධය ‍වෙළදපොළට නිකුත් කිරීම සම්බන්ධයෙන් ඉදිරි පියවර සඳහා වෛද්‍ය සභාවට ඉදිරිපත් කර ඇති බව අලුත්වල, පෙරුමානගොඩ ප්‍රදේශයේ පදිංචි වෛද්‍ය තරංගා කුමාරි වික්‍රමසූරිය මෙ‍නවිය ප්‍රකාශ කළාය.", "URL": "https://sinhala.adaderana.lk/news.php?nid=29122", "Category": null, "Parent URL": null}