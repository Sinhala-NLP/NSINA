{"Source": "Adaderana", "Timestamp": "October 2, 2011 04:26 pm", "Headline": "නාවලපිටිය - ඉඟුරුඔය අතරදී දුම්රියක් පීලිපනියි", "News Content": "හැටන් සිට නාවලපිටිය බලා ධාවනය වූ භාණ්ඩ ප්‍රවාහන දුම්රියක් නාවලපිටිය සහ ඉඟුරුඔය අතර දුම්රිය මාර්ගයේ දී පීලී පැනීමට ලක්ව තිබේ. පෙරවරු‍11ට පමණ මෙම දුම්රිය පීලී පැනීම සිදුව ඇති බව දුම්රිය පාලක මැදිරිය ප්‍රකාශ කරයි. එහි දී එම භාණ්ඩ ප්‍රවාහන දුම්රියේ එක් මැදිරියක් පිලී පැනීමට ලක්ව ඇති බව වාර්තා වේ. පිලී පැනීමට ලක් වූ දුම්රිය පීලීගත කිරීමේ කටයුතු මේ වන විටත් ආරම්භ කර ඇති අතර පස්වරුව වන විට එය යථා තත්ත්වයට පත් කළ හැකි බව දුම්රිය දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=19098", "Category": null, "Parent URL": null}