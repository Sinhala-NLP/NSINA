{"Source": "Adaderana", "Timestamp": "October 22, 2013 11:58 am", "Headline": "කොළඹ -කටුනායක මහ පා‍රේ තරග රැසක්", "News Content": "ලබන 27 විවෘත කෙරෙන කොළඹ - කටුනායක අධිවේගී මාර්ගයේ ගම හරහා දිවීම, ජංගම සංගීත ප්‍රසංග, පාසල් තූර්ය වාදන සංදර්ශන, පාගමන්, වේදිකා නාට්‍ය, සරුංගල් තරග, චිත්‍ර තරග, මැරතන් තරග, පාපැදි තරග, ඇවිදීමේ තරග, කඹ ඇදීමේ තරග, ආබාධිත පාපැදි තරග, ත්‍රිරෝද රථ තරග මෙන්ම මීගමුව කලපුවේ තෙප්පන් තරගයක් ද පැවැත්වීමට ආර්ථික සංවර්ධන අමාත්‍යාංශය කටයුතු යොදා තිබේ. අද සිට ලබන 24 වන දින දක්වා මෙය ක්‍රියාත්මක වේ. ලබන 27 වැනිදා විවෘත කිරීමට නියමිත එම මාර්ගය නැරඹීම සඳහා පැමිණෙන ජනතාවට එම අවස්ථාව ලබාදී ඇත. ඒ අනූව ඉහත තරග සඳහා අධිවේගී මාර්ගය නැරඹීමට සහභාගි විය හැකි බව ආර්ථික සංවර්ධන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=38305", "Category": null, "Parent URL": null}