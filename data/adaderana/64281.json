{"Source": "Adaderana", "Timestamp": "September 20, 2016 07:27 pm", "Headline": "හම්බන්තොට තරුණයාගේ අක්කාත් අයියාත් අත්අඩංගුවේ", "News Content": "හම්බන්තොට, බඳගිරියේ වී සොරකමක් සම්බන්ධයෙන් පසුගිය 05 වැනිදා අත්අඩංගුවට ගත් සැකකරුවෙකු පොලිස් ස්ථානයෙන් පැනයාමෙන් පසුව නීත්‍යානුකූල දඬුවමකින් ආවරණය කිරීමේ අදහසින් සැකකරු රඳවා තබා ගැනීම, රැකවරණය ලබාදීම, රජයේ සේවකයින්ට අසත්‍ය ප්‍රකාශ දීම යන චෝදනා සම්බන්ධයෙන් එම සැකකරුගේ වැඩිමහල් සොහොයුරා හා සහෝදරිය අත්අඩංගුවට ගෙන තිබේ.තංගල්ල කොට්ඨාස අපරාධ විමර්ශන අංශය විසින් ඔවුන් අද අත්අඩංගුවට ගෙන ඇති බව පොලිස් මූලස්ථානය නිවේදනය කරයි.පසුගියදා අතුරුදන් වූ බව පැවසුණු එම සැකකරු මාතර ප්‍රදේශයේ විහාරස්ථානයක හිමිනමක් මාර්ගයෙන් පොලීසියට බාරවී තිබිණ.", "URL": "https://sinhala.adaderana.lk/news.php?nid=64281", "Category": null, "Parent URL": null}