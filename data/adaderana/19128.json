{"Source": "Adaderana", "Timestamp": "October 4, 2011 09:36 am", "Headline": "චැම්පියන්ස් ලීග් -සමර්සෙට් පරදා රෝයල් චැලෙන්ජර්ස් ජය ලබයි", "News Content": "චැම්පියන්ස් ලීග් පන්දුවාර 20 / 20 ක්‍රිකට් තරගාවලියේ ඊයේ(03) පැවති තවත් තරගයකින් සමර්සෙට් කණ්ඩායම පරදවා රෝයල් චැලෙන්ජර්ස් බැංගලෝර් කණ්ඩායම ජය හිමිකර ගත්තේය. තරගයේ කාසියේ වාසිය දිනූ සමර්සෙට් කණ්ඩායම පළමුව පන්දුවට පහරදීමේ අවස්ථාව බැංගලෝර් කණ්ඩායමට ලබාදුන්නේය. ඒ අනුව නියමිත පන්දුවාර 20 අවසානයේ දී රෝයල් චැලෙන්ජර්ස් බැංගලෝර් කණ්ඩායම කඩුලු හයක් දැවී ලකුණු 206ක් ලබාගත්තේය. එහිදී ක්‍රිස් ගේල් ලකුණු 86ක් ලබාගත් අතර තිලකරත්න ඩිල්ශාන් ලකුණු 23 ක් ලබාගත්තේය. ලකුණු 207 ක ඉලක්කයක් හඹායාමට පිටියට පිවිසි සමර්සෙට් කණ්ඩායමට නියමිත පන්දුවාර 20 අවසානයේ කඩුලු 6 ක් දැවී ලබාගැනීමට හැකිවූයේ ලකුණු 155 ක් පමණි. ඒ අනුව ලකුණු 51 ක පහසු ජයක් හිමිකර ගැනීමට රෝයල් චැලෙන්ජර්ස් බැංගලෝර් කණ්ඩායම සමත් විය.", "URL": "https://sinhala.adaderana.lk/news.php?nid=19128", "Category": null, "Parent URL": null}