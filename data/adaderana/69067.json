{"Source": "Adaderana", "Timestamp": "February 3, 2017 01:41 pm", "Headline": "නිදහස් දින පෙරහුරුවේ දී අනතුරක් - නාවික භටයෙක් රෝහලේ", "News Content": "අද (03) උදෑසන කොළඹ ගාලු මුවදොර ආශ‍්‍රතව සිදු කරනු ලබන නිදහස් දින පෙර පුහුණු වීම් අවස්ථාවේ දී හෙලිකොප්ටර් යානයකින් නාවික හමුදා භටයෙන් පැරෂුට් ආධාරයෙන් පැණීමට යෑමේ දී අනතුරක් සිදුව ඇතැයි අද දෙරණ වාර්තාකරු පවසයි. හොලිකොප්ටර් යානයෙන් බිමට ඇඳ වැටීමෙන් මෙම අනතුර සිදුව ඇති අතර නාවික හමුදා භටයාගේ අත්වලට, කකුල්වලට සහ උකුල් ප‍්‍රදේශයේ අස්ථී බිඳීමක් සිදුව ඇති බව රෝහල් ආරංචි මාර්ග සඳහන් කරයි. මේ වන විට ප‍්‍රතිකාර සඳහා ඔහු කොළඹ ජාතික රෝහලට ඇතුළත් කර ඇති බවද වාර්තා වෙයි.", "URL": "https://sinhala.adaderana.lk/news.php?nid=69067", "Category": null, "Parent URL": null}