{"Source": "Adaderana", "Timestamp": "August 6, 2018 03:14 pm", "Headline": " 2018 වසරේ ඩෙංගු රෝගීන්ගේ අඩුවක්", "News Content": "2017 වසරට සාපේක්ෂව මේ වසරේ ඩෙංගු රෝගීන් වාර්තාවීමේ අඩුවක් පෙන්නුම් කරන බව සෞඛ්‍ය අමාත්‍යංශය පවසයි. මේම වසරේ ගත වූ කාලය තුළ වාර්තා වී ඇති ඩෙංගු රෝගීන් සංඛ්‍යාව පසුගිය වසරේ එම කාලය හා සැසඳීමේ දී සියයට 76ක අඩු වීමක් පෙන්නුම් කරන බව ජාතික ඩෙංගු මර්දන වැඩසටහන පෙන්වා දී ඇත. 2017 වසරේ ජනවාරි මස සිට ජුලි මස දක්වා ඩෙංගු රෝගීන් එක් ලක්ෂ 28,077 දෙනෙකු වාර්තා වී ඇති අතර මේ වසරේ එම කාලය තුළ වාර්තා වී ඇති ඩෙංගු රෝගීන් සංඛ්‍යාව 30,786ක් බව සඳහන් වේ. ඩෙංගු මදුරු මර්දනය සඳහා දියත් කර ඇති වැඩසටහන් මෙම තත්ත්වයට හේතුවී ඇති අතර විශේෂයෙන් පාසල් සහ ඉදිකිරීම් කලාප ආශ්‍රිතව ඩෙංගු මදුරුවන් බෝ වන ස්ථාන විනාශ කිරීම සඳහා විශේෂ වැඩපිළිවෙලක් දියත් කිරීමට පියවර ගෙන ඇති බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=93927", "Category": null, "Parent URL": null}