{"Source": "Adaderana", "Timestamp": "May 12, 2010 08:21 am", "Headline": "හෙජින් ගිවිසුමෙන් අයිතිවාසිකම් කඩවී නෑ", "News Content": "ඛනිජ තෙල් මිලදී ගැනීමට අදාල හෙජින් ගිවිසුම බල රහිත කරන්නැයි ඉල්ලා ගොනු කළ මූලික අයිතිවාසිකම් පෙත්සමක් විභාග කිරීම සඳහා අවසර දීමට ශ්‍රේෂ්ඨාධිකරණය ප්‍රතික්ෂේප කර තිබේ.. මෙසේ පෙත්සම ඉදිරිපත් කර ඇත්තේ වරලත් ගණකාධිකාරිවරයෙකු වු නිහාල් ශ්‍රි අමරසේකර මහතා විසිනි.. පෙත්සමේ වගඋත්තරකරුවන් ලෙස ඛනිජ තෙල් නීතිගත සංස්ථාව , එහි සභාපති සහ ඛනිජ තෙල් විෂය භාර ඇමති ඇතුළු පිරිසක් නම් කර තිබුණි.. එම පෙත්සමට අදාළව ඊයේ දිනයේ ශ්‍රේෂ්ඨාධිකරණය හමුවේ දෙපාර්ශවයේ නීතිඥවරු විසින් දීර්ඝ ලෙස කරුණු ඉදිරිපත් කිරීමක් සිදුකෙරිණි. අනතුරුව අධිකරණය විසින් තීන්දු කළේ අදාළ පෙත්සම තුළින් මූලික අයිතිවාසිකම් කඩවීමක් සිදුවන බව පෙනී නොයන හෙයින් පෙත්සම ප්‍රතික්ෂේප කරන බව විනිසුරුවරු තීන්දු කරන ලදී.. ඛනිජ තෙල් මිලදී ගැනීම සඳහා අත්සන් කළ හෙජින් ගිවිසුම තුළින් දූෂණ අක්‍රමිකතා රැසක් සිදුවන බැවින් එය බල රහිත කරන මෙන් මෙම පෙත්සම ගොනු කර තිබුණි..", "URL": "https://sinhala.adaderana.lk/news.php?nid=8344", "Category": null, "Parent URL": null}