{"Source": "Adaderana", "Timestamp": "April 26, 2015 04:35 pm", "Headline": "ජනවාර්ගික බෙදීම් යළිත් ඇති නොවිය යුතුයි ", "News Content": "ජනවාර්ගික බෙදීම් වලට යළිත් රට ඇද දැමිමට කිසිවෙකු සූදානම් නොවිය යුතු බව ජනාධිපති මෛත්‍රීපාල සිරිසේන මහතා පවසයි.ඔහු පෙන්වා දෙන්නේ ප්‍රභාකරන් වැනි භයානක ත්‍රස්තවාදින් බිහිවුයේද ජනවාර්ගික බෙදීම් හේතුවෙන් බවයි.රටක් ලෙස ඉදිරියට යා හැක්කේ සිංහල, දෙමළ, මුස්ලිම් සියළු ජනකොටස් සහෝදරත්වයෙන් අත්වැල් බැඳගැනිමේන් පමණක් බව ජනාධිපති මෛත්‍රීපාල සිරිසේන මහතා සඳහන් කරයි.දඹුල්ලේ පැවති මාතලේ දිස්ත්‍රික් ශ්‍රී ලංකා නිදහස් පක්ෂ බලමණ්ඩල හමුවට සහභාගී වෙමින් ජනාධිපතිවරයා මෙම අදහස් පළකළේය.රටට ලැබී ඇති ප්‍රජාතන්ත්‍රවාදය, නිදහස මෙන්ම මාධ්‍ය නිදහසද නිවැරදිව භාවිතා කිරිම සියළු දෙනාගේ වගකිම බව ජනාධිපති මෛත්‍රීපාල සිරිසේන මහතා පෙන්වා දෙයි.", "URL": "https://sinhala.adaderana.lk/news.php?nid=50910", "Category": null, "Parent URL": null}