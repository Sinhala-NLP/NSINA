{"Source": "Adaderana", "Timestamp": "November 18, 2012 08:39 am", "Headline": "රම්බොඩ පවුල් 51 ක් ඉවත් කරයි", "News Content": "කොත්මලේ, රම්බොඩ වැවන්ඩන්වත්ත ප්‍රදේශයේ පිහිටි කඳුවැටියේ නායයෑම් තත්ත්වයක් පිළිබඳ ඇති වු අවදානමක් හේතුවෙන් පවුල් 51කට අයත් පුද්ගලයන් 240 දෙනෙකු ඉවත් කර තිබේ. ඔවුන් ආරක්ෂිත ස්ථාන වෙත යොමුකර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ අතර අද දිනයේ අපරභා‍ගයේ දී මධ්‍යම, සබරගමුව සහ ඌව පළාත්වලත් බස්නාහිර සහ දකුණු පළාත්වලත් වැසි ඇති විය හැකි බව කාලගුණ විද්‍යා දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=29279", "Category": null, "Parent URL": null}