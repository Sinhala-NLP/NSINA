{"Source": "Adaderana", "Timestamp": "October 30, 2013 10:39 pm", "Headline": "හොඳම ප්‍රවෘත්ති නාලිකාවට හිමි සම්මානය අද දෙරණටයි", "News Content": "18 වන සුමති සම්මාන උළෙලේදී ‍හොඳම කාලීන ප්‍රවෘත්ති නාලිකාව ලෙස සම්මානයට පාත්‍රවී ඇත්තේ අද දෙරණ ප්‍රවෘත්ති නාලිකාවයි. මේ මොහොතේ කොළඹ,බණ්ඩාරනායක සම්මන්ත්‍රණ ශාලාවේදී පැවැත්වෙන සුමති සම්මාන උළෙලේදී ඊට අදාළ සම්මානය අද දෙරණ ප්‍රවෘත්ති කාලීන වැඩසටහන් අධ්‍යක්ෂ ෂෙහාන් බරණගේ ඇතුළු ප්‍රවෘත්ති අංශයේ නියෝජිතයින් විසින් ලබාගෙන තිබේ. එසේම හොඳම රුපවාහිනි අධ්‍යාපන වැඩසටහන ලෙස සම්මාන හිමි කර ගනු ලැබුවේ ටී.වි. දෙරණ ඔස්සේ විකාශය වූ රංජිවනී බැද්දවිතාන නිෂ්පාදනය කරන ත්‍රිලක්ෂණ වැඩසටහනය. ඊට අමතරව හොඳම ප්‍රවෘත්ති නිවේදක තෙවන ස්ථානය හිමි කර ගැනිමට ටී.වී දෙරණේ ඩිල්කා සමන්මලී මිය සමත් විය. මෙවර සුමති සම්මාන උළලේ හොඳම රූපවාහිනි කාලීන වැඩසටහන ලෙස දෙරණ වාද පිටිය වැඩසටහන නිර්දේශ වි තිබූ අතර හොඳම රුපවාහිනි සඟරාමය වැඩසටහන ලෙස දෙරණ සූප ස්ටාර් වැඩසටහන නිර්දේශ වී තිබුණි. මේ අතර 18වන සුමති සම්මාන උළලේ ජනප්‍රි ටෙලි නාට්‍ය නළුවා ලෙස විශ්ව කොඩිකාර සම්මාන හිමි කර ගත් අතර ජනප්‍රිය ටෙලි නාට්‍යය නිලිය ලෙස දිනක්ෂි ප්‍රියසාද් සම්මාන හිමි කර ගන්නා ලදී. හොඳම ටෙලි නාට්‍ය නළුවා ලෙස සම්මානය විශ්වජිත් ගුණසේකරට හිමි වූ අතර හොඳම ටෙලි නාට්‍ය නිලිය සම්මානය කාංචනා මෙන්ඩිස්ට හිමි විය.", "URL": "https://sinhala.adaderana.lk/news.php?nid=38491", "Category": null, "Parent URL": null}