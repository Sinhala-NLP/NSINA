{"Source": "Adaderana", "Timestamp": "June 29, 2010 10:48 am", "Headline": "එළවළු ප්‍රවාහන හානිය අවම කිරීමට පියවර ", "News Content": "දේශීය එළවළු හා පළතුරු ප්‍රවාහනය කිරීමේ දී සිදු වන හානිය 10% ක් දක්වා අවම කිරීම සඳහා අවශ්‍ය සැලසුම් ක්‍රියාත්මක කර ඇතැයි කෘෂිකර්ම අමාත්‍යාංශය පවසයි. එළවළු හා පළතුරු වගාවේ පසු අස්වනු හානිය 35% ත් 40% ත් අතර වන බව එම අමාත්‍යාංශය පෙන්වා දෙයි. මේ හේතුවෙන් ගොවීන්ට විශාල වශයෙන් ආර්ථික අවාසියක් සිදු වන බව කෘෂීකර්ම අමාත්‍යාංශය සඳහන් කරයි. මේ වන විට ක්‍රියාත්මක කිරීමට යෝජිත සැලසුම යටතේ එළවළු හා පළතුරු ප්‍රවාහනය සඳහා විශේෂ ප්ලාස්ටික් ඇසුරුමක් හඳුන්වාදීමට නියමිතය. එම ඇසුරුම් ලක්ෂ 4 ක් ගොවීන් හා කෘෂි නිෂ්පාදන අළෙවිකරුවන් අතර බෙදා හැරීමට කටයුතු යොදා ඇතැයි ද කෘෂිකර්ම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=9278", "Category": null, "Parent URL": null}