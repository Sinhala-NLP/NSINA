{"Source": "Adaderana", "Timestamp": "February 17, 2018 12:50 pm", "Headline": " කරදියානේ තවත් ප්‍රතිශෝධන සම්පත් ව්‍යාපෘතියක්", "News Content": "කරදියාන අපද්‍රව්‍ය කළමනාකරණ මධ්‍යස්ථානයේ තවත් ප්‍රතිශෝධන සම්පත් ව්‍යාපෘතියක් ආරම්භ කිරීමට නියමිතව තිබේ. ලබන 23 වනදා එය ආරම්භ කිරීමට නියමිත බව බස්නාහිර පළාත් අපද්‍රව්‍ය කළමනාකරණ අධිකාරියේ අධ්‍යක්ෂ ජනරාල් නලීන් මාන්නප්පෙරුම මහතා සඳහන් කළේය. අදාළ ව්‍යාපෘතියට ජපන් ජෛයිකා බැංකුවේ ආධාර ලැබී ඇති අතර එහි යන්ත්‍ර සූත්‍ර මේ වන විට කරදියාන අපද්‍රව්‍ය කළමනාකරණ මධ්‍යස්ථානයේ ස්ථාපිත කර තිබේ. පොලිතීන් ප්ලාස්ටික් සහ වීදුරු යන ඉවත ලන අපද්‍රව්‍ය ක්‍රමානූකූලව වෙන්කර ප්‍රතිචක්‍රීකරණයට ලක් කිරීමෙන් අනතුරුව ඒවා අලෙවියෙන් රජයට ආදායමක් ඉපයීමට බලාපොරොත්තු වන බව නලීන් මාන්නප්පේරුම මහතා සඳහන් කළේය.", "URL": "https://sinhala.adaderana.lk/news.php?nid=84450", "Category": null, "Parent URL": null}