{"Source": "Adaderana", "Timestamp": "January 23, 2011 10:09 am", "Headline": "වාහන සොරකමේ ගියැයි තිදෙනෙක් අත්අඩංගුවට", "News Content": "ත්‍රී රෝද ඇතුළු වාහන සොරකම් කිරීමේ නිරත පුද්ගලයින් තිදෙනෙකු දඹුල්ල පොලිසිය විසින් සැකපිට අත්අංඩගුවට ගෙන තිබේ. ඊයේ පස්වරු‍වේ දඹුල්ල , කජුවත්ත ප්‍රදේශයේ දී මොවුන් තිදෙනා අත්අඩංගුවට ගත් බව දඹුල්ල පොලිසිය පවසයි. ත්‍රී රෝද රථයක් පැහැර ගෙන යන බවට පොලිසියට ලැබුණු තොරතුරකට අනුව එම ත්‍රී රෝද රථය ලුහුබැඳ ගොස් මොවුන් තිදෙනා අත්අඩංගුවට ‍ගෙන තිබේ. අත්අඩංගුවට ‍ගත් සැකකරුවන් කාලයක සිට ත්‍රී රෝද රථ සහ වෙනත් වාහන සොරකම් කිරීමේ නිරතව ඇති බවට සිදු කරන ලද පරීක්ෂණ වලින් අනාවරණය වී ඇති බව පොලිසිය පවසයි. ප්‍රශ්න කිරීම් වලින් අනතුරුව මොවුන් තිදෙනා අධිකරණයට ඉදිරිපත් කරන බව දඹුල්ල පොලිසිය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=13683", "Category": null, "Parent URL": null}