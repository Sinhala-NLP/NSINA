{"Source": "Adaderana", "Timestamp": "February 27, 2016 11:34 am", "Headline": "ඉන්දියානු ධීවරයින් අඛන්ඩ වැඩ වර්ජනයක", "News Content": "ඉන්දියානු ධීවරයින් පිරිසක් අඛන්ඩ වැඩ වර්ජනයක් ආරම්භ කර තිබේ.ශ්‍රී ලංකා නාවික හමුදාව විසින් අත්අඩංගුවට ගත් ඉන්දීය ධීවරයින් නිදහස් නොකිරීම සහ හමුදා භාරයට ගත් ධීවර යාත්‍රා නිදහස් නොකිරීම හේතුවෙන් ඔවුන් එම විරෝධතාවයේ නිරත වන බව වාර්තා වෙයි.රාමේෂ්වරන් සහ පුදුකෝට්ටේ ධීවරයින් පිරිසක් බන්ධනාගාර ගත කිරීමට මෙරට අධිකරණය ලබාදුන් තීරණයත් සමඟ ඉන්දිය ධීවර නායකයින් විසින් වැඩ වර්ජනයක් ආරම්භ කිරීමට තීරණය කර තිබේ.අදාළ ගැටළුවට විසදුම් ලබා ගැනීම සඳහා ලබන 29 වනදා චෙන්නායි පිහිටි ශ්‍රී ලංකා නියෝජ්‍ය මහ කොමසාරිස් කාර්යාලය ඉදිරිපිට විරෝධතාවයක නිරතවීමට ද ඔවුන් තීරණය කර ඇති බව විදෙස් මාධ්‍ය වාර්තා කළේය.ඉන්දීය ධීවරයින් මීට පෙරද මෙවැනි අඛන්ඩ වැඩවර්ජන ආරම්භ කළ ද ඒවා ඔවුන්ගේ ජිවන වෘත්තියට දැඩි ලෙස බලපෑම හේතුවෙන් එම වර්ජන දින කිහිපයකට සීමා වූ බව ඉන්දීය ධීවර නායකයින් පවසයි.කෙසේ වෙතත් බලධාරීන්ගේ අවධානය ලබා ගැනීම පිණිස මෙවැනි වර්ජන සහ උද්ඝෝෂණ සිදු කළ යුතු බව ද ධීවර නායකයින් පවසයි.", "URL": "https://sinhala.adaderana.lk/news.php?nid=57646", "Category": null, "Parent URL": null}