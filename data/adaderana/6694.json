{"Source": "Adaderana", "Timestamp": "February 14, 2010 04:52 pm", "Headline": "හංසයා සමඟ ජවිපෙ මැතිවරණයට", "News Content": "පුළුල් සන්ධානයක් ලෙස හංසයා ලකුණින් මැතිවරණය සඳහා තරග කිරීමට තවදුරටත් තම පක්ෂය උත්සාහ කරන බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. එක්සත් ජාතික පක්ෂයේ කෘත්‍යාධිකාරී මණ්ඩලය අලියා ලකුණින් තරග කිරිමට ගෙන ඇති තීරණය ඊට බාධාවක් වී ඇති බව ඔහු සඳහන් කරයි. එක්සත් ජාතික පක්ෂය පවතින තත්ත්වය වටහාගෙන මෙම තත්ත්වය වෙනස් කරනු ඇතැයි තමන් බලාපොරොත්තු වන බවද අද කොළඹ පැවති මාධ්‍ය හමුවකදී ටිල්වින් සිල්වා මහතා සඳහන් කළේය. එවැනි වෙනසක් සිදුනොවන්නේ නම් සරත් ෆොන්සේකා මහතා ඇතුළු කණ්ඩායම් සහභාගි කර ගනිමින් තම පක්ෂය මැතිවරණය සඳහා ඉදිරිපත් වන බව එහිදි වැඩිදුරටත් අදහස් දැක්වු ඔහු සඳහන් කළේය.", "URL": "https://sinhala.adaderana.lk/news.php?nid=6694", "Category": null, "Parent URL": null}