{"Source": "Adaderana", "Timestamp": "June 6, 2019 01:28 pm", "Headline": "පාසල් සිසුන් අනතුරේ හෙලන ප්‍රමිතියෙන් තොර මහල් ගොඩනැඟිල්ල", "News Content": "පාසල් සිසුන් වෙනුවෙන් ඉදිවන ප්‍රමිතියෙන් තොර මහල් ගොඩනැඟිල්ලක් පිළිබද තොරතුරු රත්නපුර දෙහරගොඩ ප්‍රදේශයෙන් වාර්තා වුණි. මේ දෙහරගොඩ එල්ලාවල කණිෂ්ඨ විද්‍යාලයේ සිසුන් වෙනුවෙන් ඉදි කෙරෙන පන්ති කාමර සහිත දෙමහල් ගොඩනැගිල්ලකි. රුපියල් එක්කෝටි අසූපන් ලක්ෂයක මුදල් ප්‍රතිපාදන මත ළඟම පාසල හොඳම පාසල ව්‍යාපෘතිය යටතේ මෙය ඉදිකරන්නේ සබරගමු පළාත් සභාව විසිනි. ගොඩනැගිල්ල ඉදිකිරීම සඳහා භාවිත කරන අමුද්‍රව්‍ය ප්‍රමිතියෙන් තොර බවට ලද තොරතුරකට අනුව හිටපු සබරගමු පළාත් සභා මන්ත්‍රී‍ සිරිපාල කිරිඇල්ල මහතා ඉදිකිරීම් සිදුවන පරිශ්‍රයේ නීරීක්ෂණයකට එක්ව තිබුණේ මේ අතරතුරයි. කොන්ත්‍රාත්කරුවන් විසින් මඩ සහිත වැලි භාවිතා කරමින් ඉදිකිරීම් සිදුකරන බවට එහිදී අනාවරණ වී ඇත අපවතින පන්ති කාමර ප්‍රමාණවත් නොවූයෙන් නව ගොඩනැගිල්ලක යාමට බලා සිටි සිසුන්ට සිදුව ඇත්තේ තම ජීවිතද අවධානමට ලක්කර ගැනීමටයි. එබැවින් දරුවන්ගේ ජීවිත අනතුරට ලක්කර ඇති මේ ක්‍රියාදාමය සම්බන්ධයෙන් සබරගමු පළාත් බලධාරීන්ගේ අවධානය කඩිනමින් යොමුවිය යුතුය.", "URL": "https://sinhala.adaderana.lk/news.php?nid=111451", "Category": null, "Parent URL": null}