{"Source": "Adaderana", "Timestamp": "November 14, 2013 11:00 am", "Headline": "සෞන්දර්යාත්මක දන්තවේදය ප‍්‍රවර්ධනයට ක්ලෝස්අප්", "News Content": "යුනිලීවර් නිෂ්පාදනයක් ලෙසින් වෙළෙඳපොළට පිවිසෙන යෞවනයේ දන්තාලේපය වන ක්ලෝස්අප් (CloseUp) ශී‍්‍ර ලංකා සෞන්දර්යාත්මක හා ප‍්‍රකෘති සැකසුම් දන්ත වෛද්‍ය පර්ෂදය(Sri Lanka Academy of Aesthetic and cosmetic Dentistry – SLAACD) මගින් පසුගියදා කොළඹදී පවත්වන ලද නව වන වාර්ෂික විද්‍යාත්මක සැසිවාරය සඳහා සිය අනුග‍්‍රාහකත්වය ලබාදුන්හ. සෞන්දර්යාත්මක දන්තවේදය පිළිබඳව මූලික අවධානය යොමු කරමින් දෙදිනක් පුරා පැවති මෙම සැසිවාරය සඳහා දන්තවේදය පිළිබඳව කීර්තිමත් විශේෂඥ දන්ත වෛද්‍යවරුන් වන ස්නායු පිරවුම් පිළිබඳ විශේෂඥ දන්ත වෛද්‍ය පී.ඞී. ජෝෂි, වෛද්‍ය ප‍්‍රකාශ් කාලී ඉන්දියාව නියෝජනය කරමින්ද, පේරාදෙණිය සරසවියේ දන්ත වෛද්‍ය පීඨයේ ජ්‍යේෂ්ඨ කථිකාචාර්ය සහ විශේෂඥ දන්ත වෛද්‍ය චන්ද්‍රා හේරත් මෙන්ම පර්ෂදයේ ආරම්භක සභාපති දන්ත වෛද්‍ය රංජිත් වීරසිංහ ඇතුළුව ස්වභාවික සහ ප‍්‍රකෘති සැකසුම් දන්ත වෛද්‍යවරුන් 100කට අධික පිරිසක් මීට සහභාගි වූහ. මෙම වසරේ පැවැත්වූ විද්‍යාත්මක සැසිවාරයේ තේමාව “සෞන්දර්යාත්මක බව ප‍්‍රවණතා සමඟ මුසු කිරීම’’ (Aesthetics blend with the trend) වූ අතර සහභාගි වූවන්ට දේශන, කි‍්‍රයාකාරකම් සහ කි‍්‍රයාකාරී සාකච්ඡා සහ පර්යේෂණ තුළින් මෙම විෂයන් පිළිබඳව පුළුල්ව දැනුවත් වීමට අවස්ථාව උදාවිය. ප‍්‍රකෘතිගත කිරීමක් හෝ වෙනස් කිරීමක් සිදු කිරීමේ අරමුණින් රෝගියකුගේ මුඛයේ සිදුකරන සැත්කමක් සඳහා අනුගමනය කල යුතු නෛතික පිළිවෙත්, අභ්‍යන්තර පිරිසිදුකාරක ක‍්‍රමවේද, මුඛ ප‍්‍රකෘතිකරණය, දන්ත මූල පැළුම්, දීප්තිමත් දත් දෙපළක් පවත්වාගෙන යාම සහ යහපත් මුඛ සෞඛ්‍ය යනාදී මාතෘකා මෙහිදී සාකච්ඡා කෙරිණ. වෛද්‍ය අරුනාචලම් විසින් ඉදිරිපත් කල දේශනය තුළදී සරල සහ වඩාත් අභියෝගාත්මක සිද්ධි අධ්‍යයනයන් නිදසුන්කොට ගනිමින් අවධාරණය කරනු ලැබුවේ දිගු කාලීන සෞන්දර්යාත්මක බවක් ලබාදීම සහ කි‍්‍රයාකාරී දන්තවේදයක් තුළින් විශිෂ්ට ප‍්‍රතිඵල අත්කරගන්නා ආකාරයයි. මෙම සැසිවාරයේ ප‍්‍රධාන ආරාධිත අමුත්තා වූ ගරු නීතිපති පාලිත ප‍්‍රනාන්දු මහතාගේ ප‍්‍රකාශයෙහි සඳහන් වුනේ “මා දැනුවත් වී ඇති ආකාරයට දන්තවේද වෛද්‍යවරුන් අතර මෙම වාර්ෂික විද්‍යාත්මක සැසිවාරය ඉහළ වැදගත්කමක් දරනවා. මෙහිදී සාමාජිකයින්ට දන්තවේදයේ විශේෂඥතාවයක් සහිත වෘත්තිකයන් හමුවීමටත් තම අත්දැකීම් බෙදා ගැනීමටත් අවස්ථාව සැලසෙන අතර සෞන්දර්යාත්මක සහ ප‍්‍රකෘතිකරන දන්තවේදය පිළිබඳව වඩාත් විචක්ෂණශීලි අවබෝධයක් හිමි වනවා’’ යනුවෙනි. ශී‍්‍ර ලංකා සෞන්දර්යාත්මක හා ප‍්‍රකෘති සැකසුම් දන්ත වෛද්‍ය පර්ෂදය( Sri Lanka Academy of Aesthetic and cosmetic Dentistry – SLAACD) සභාපති වෛද්‍ය මැල්කම් ස්ටැනිස්ලාව් මහතා තම ප‍්‍රකාශය තුළින් මතු කරනු ලැබුවේ ‘‘ මෙම වාර්ෂික සැසිවාරය මඟින් බහුවිධ හැසිරීමක් සහිත ස්වභාවික දන්තවේදයේ දැනුම හුවමාරු කර ගැනීමට අවස්ථාවක් සැලසෙනවා. සෞන්දර්යාත්මක දන්තවේදය තවමත් පරිණාමය වෙනවා. එසේම පර්යේෂණ සහ සංවර්ධනය තුළ ඉදිරියට යන දන්ත වෛද්‍යවේදය පිළිබඳව තම දැනුම යාවත්කාලීන කර ගැනීමට දන්ත වෛද්‍යවරුන්ට මෙමගින් ඉඩ ලැබෙන අතර ඔවුන් තම දැනුම ප‍්‍රායෝගිකත්වය සමඟ බද්ධ කර වඩාත් හොඳ සේවාවක් සැලසීමට කටයුතු කළ යුතුයි’’ යනුවෙනි. පසුගිය වසර නමය මුළුල්ලෙහිම යුනිලීවර් මුඛ සෞඛ්‍ය සන්නාමය සහ ශී‍්‍ර ලංකා සෞන්දර්යාත්මක සහ ප‍්‍රකෘති සැකසුම් දන්ත වෛද්‍ය පර්ෂදය අතර ශක්තිමත් සබඳතාවයක් පැවතිණි. එමෙන්ම ශී‍්‍ර ලංකාවේ මුඛ සෞඛ්‍ය සුරැකුම් ක්ෂේත‍්‍රයේ විවිධ ව්‍යාපෘති සඳහා තම අඛණ්ඩ දායකත්වය ලබා දීමට යුනිලීවර් අපේක්ෂා කරයි. මෙම සැසිවාරයට අනුග‍්‍රාහකත්වය ලබාදුන් ක්ලෝස්අප් වෙනුවෙන් එම අවස්ථාවට සහභාගි වූ යුනිලීවර් ශී‍්‍ර ලංකා හි ඕරල් සහ ඩියෝ කාණ්ඩයේ ප‍්‍රධානී මනෝජි දාබරේ පැවසුවේ “ ක්ලෝස්අප් මෙම සැසිවාරය සඳහා තම අනුග‍්‍රාහකත්වය ලබා දීමට කටයුතු කළේ අප ආයතනයේ මෙන්ම ශී‍්‍ර ලංකා සෞන්දර්යාත්මක සහ ප‍්‍රකෘති සැකසුම් දන්ත වෛද්‍ය පර්ෂදයේ එකම පැතුම වූ ශී‍්‍ර ලාංකිකයන අතර සුදුවන් දීප්තිමත් දත් දෙපළක් සහ මුවගට නැවුම් බවක් ලබා දීමට කැපවීම නිසයි.“යනුවෙනි.", "URL": "https://sinhala.adaderana.lk/news.php?nid=38829", "Category": null, "Parent URL": null}