{"Source": "Adaderana", "Timestamp": "May 31, 2016 03:38 pm", "Headline": "ජිනීවා - විදුලි පුටුව මේ කතන්දර අද නෑ", "News Content": "ජිනීවා ගැටලුව, විදුලි පුටුව, ජාත්‍යන්තර පරීක්ෂණ ගැන කතා අද අසන්නට දකින්නට නොලැබෙන බව ධීවර හා ජලජ සම්පත් අමාත්‍ය මහින්ද අමරවීර මහතා පවසයි.පසුගිය කාලයේ දිගින් දිගටම අසන්නට දකින්නට ලැබුණේ මේ කාරණා බවත්, යහපාලන ආණ්ඩුවක් යටතේ මේවා දැන් එසේ අහන්නට දකින්නට නොලැබෙන බවත්, ඇමතිවරයා අද ර‍ජයේ ප්‍රවෘත්ති දෙපාර්තමේන්තුවේ පැවැති මාධ්‍ය හමුවකදී පැවසීය.වත්මන් පාලන තන්ත්‍රය කෙරෙහි සෙසු රටවල ප්‍රසාදය හිමිව ඇති බවත්, මත්ස්‍ය තහනම ඉවත් කිරීම එහි ප්‍රතිඵලයක් බවත්, ඉදිරියේදී ජී.එස්.පී සහනය ද ලැබෙනු ඇති බවත්, හෙතෙම පෙන්වාදුන්නේය.ජනපතිගේ ජපන් සංචාරය නිසා ශ්‍රී ලංකාවට ප්‍රතිලාභ රැසක් ලැබී ඇති බවද අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=60657", "Category": null, "Parent URL": null}