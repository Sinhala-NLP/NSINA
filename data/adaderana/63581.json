{"Source": "Adaderana", "Timestamp": "August 29, 2016 03:32 pm", "Headline": " ගල් ගැසූ 6ක් අත්අඩංගුවට - 3ක් රිමාන්ඩ්", "News Content": "වත්තල දී අමාත්‍ය ජෝන් අමරතුංග මහතා සහභාගි වූ උත්සවයක් අතරතුර හූ කියූ හා බස්නාහිර පළාත් සභා සන්ධාන මන්ත්‍රීවරයෙකු ගමන් ගත් රථයකට ගල්මුල් ප්‍රහාරයක් එල්ල කළ චෝදනාවට සැක පුද්ගලයින් 6 දෙනෙකු අත්අඩංගුවට ගෙන තිබේ.වත්තල පොලීසිය විසින් සැකකරුවන් අත්අඩංගුවට ගෙන ඇති බව අප වාර්තාකරු පැවසීය.මෙලෙස අත්අඩංගුවට ගත් 6 දෙනා අතර කාන්තාවන් දෙදෙනෙකු ද වේ.අයුතු ජනරාශිය හා වාහනයට අලාභ හානි කිරීමේ චෝදනාව යටතේ මොවුන් වත්තල ප්‍රධාන මහේස්ත්‍රාත් පූර්ණිමා ගමගේ මහත්මිය හමුවට ඉදිරිපත් කිරීමෙන් පසු ඔවුන්ගෙන් තිදෙනෙකු හෙට දක්වා රිමාන්ඩ් කර තිබේ.ඉතිරි තිදෙනා ඇප මත නිදහස් කර ඇති අතර ඔවුන්ද හෙට පැවැත්වෙන හඳුනාගැනීමේ පෙරට්ටුවකට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63581", "Category": null, "Parent URL": null}