{"Source": "Adaderana", "Timestamp": "October 31, 2010 08:49 am", "Headline": "කොරියානු භාෂා විභාගයට අද දැඩි ආරක්ෂාවක්", "News Content": "කොරියානු රැකියා සඳහා ශ්‍රී ලාංකිකයන් තෝරා ගැනීමේ කොරියානු භාෂා ප්‍රවීණතා විභාගය සඳහා අද(31) දිනයේ දැඩි ආරක්ෂක වැඩපිළිවෙලක් ක්‍රියාත්මක කරන බව විදේශ සේවා නියුක්ති කාර්යාංශය පවසයි. ඊයේ(30) දිනයේ පැවැති විභාගයේ දී ඇතැම් අපේක්ෂකයින් මධ්‍යස්ථාන වලට ඇතුළුවීමේ දී විවිධ සන්නිවේදන උපකරණ ගෙන ඒමේ සිදුවීම් වාර්තා වූ බව එම කාර්යාංශයේ සභාපති ‍නීතීඥ කිංස්ලි රණවක මහතා ප්‍රකාශ කළේය. එම නිසා අද දිනයේ දී විභාග පැවැත්වෙන ස්ථාන වල ආරක්ෂාව දැඩි කිරීමට අවශ්‍ය පියවර ගත් බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා සඳහන් කළේය.", "URL": "https://sinhala.adaderana.lk/news.php?nid=11843", "Category": null, "Parent URL": null}