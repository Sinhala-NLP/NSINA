{"Source": "Adaderana", "Timestamp": "April 9, 2013 09:06 am", "Headline": "කරඬුවේ කොටසයි පිත්තල පහනයි ඉස්සුවේ කවුද?", "News Content": "මහවැව ශ්‍රී නාගාරාම විහාරස්ථානයේ ධාතු කරඬුවේ කොටසක් සහ විශාල ප්‍රමාණයේ පිත්තල පහනක් සොරාගැනීමේ සිද්ධියක් සම්බන්ධයෙන් මාරවිල පොලීසිය පරීක්ෂණ ආරම්භ කර තිබේ. විහාරාධිකාරී ස්වාමීන් වහන්සේ සිදුකළ පැමිණිල්ලකට අනුව මෙම පරීක්ෂණ ආරම්භ කර ඇති බව පොලීසිය සඳහන් කළේය. ඊයේ (08) රාත්‍රී මෙම සොරකම සිදුවී ඇති බව පොලීසිය පවසයි. විහාරස්ථානයේ ධාතු මන්දිරයේ උඩුමහලේ මෙම ධාතු කරඬුව තැන්පත් කර තිබු අතර එහි කොටසක් සහ ඒ අසල තිබු විශාල ප්‍රමාණයේ පිත්තල පහනක් සොරාගෙන ගොස් ඇති බව වාර්තා වේ.", "URL": "https://sinhala.adaderana.lk/news.php?nid=33125", "Category": null, "Parent URL": null}