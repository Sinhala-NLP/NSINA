{"Source": "Adaderana", "Timestamp": "August 5, 2019 09:32 am", "Headline": "දකුණු අප්‍රිකානු කණ්ඩායමේ පුහුණුකරු ඔටිස් ගිබ්සන් ඉන්දීය සංචාරයට නෑ", "News Content": "දකුණු අප්‍රිකානු කණ්ඩායමේ පුහුණුකරු ඔටිස් ගිබ්සන් එළඹෙන ඉන්දීය සංචාරයේ පුහුණුකරු ලෙස කටයුතු නොකරනු ඇති බව විදෙස් වාර්තා සඳහන් කරයි. ගිබ්සන්ගේ සේවා කාලය එළඹෙන සැප්තැම්බර් මාසයෙන් අවසන් වීමට නියමිත අතර එහෙත් ඔහුගේ සේවා කාලය මේ දක්වා දීර්ඝ නොකිරීම ඊට හේතුවයි. මේ අතර දකුණු අප්‍රිකානු කණ්ඩායමේ ඉන්දීය සංචාරයට පමණක් තාවකාලික නායකයෙක් පත් කිරීමට දකුණු අප්‍රිකානු ක්‍රිකට් පාලක මණ්ඩලය තීරණය කර ඇත. කෙසේවෙතත් එම තරගාවලියෙන් අනතුරුව දැනට දකුණූ අප්‍රිකානු කණ්ඩායමේ නායකයා ලෙස කටයුතු කරන පෆ් ඩුප්ලෙසිස් ටෙස්ට්, එක්දින සහ 20/20 තරඟවල නායකයා ලෙස කටයුතු කරනු ඇති. දකුණු අප්‍රිකානු කණ්ඩායමේ ඉන්දීය සංචාරය එළඹෙන සැප්තැම්බර් මාසයේදී ආරම්භ වීමට නියමිතයි.", "URL": "https://sinhala.adaderana.lk/news.php?nid=115754", "Category": null, "Parent URL": null}