{"Source": "Adaderana", "Timestamp": "April 4, 2019 01:03 pm", "Headline": "වගාවලට රෑට පනින තුන් පත් රෑන නිසා ජනතාව අසීරුතාවයේ", "News Content": "වන අලින් තිදෙනෙතු කඩා වැදී තම වගා බිම් සියල්ල විනාශ කරමින් සිටින නමුත් වගකිව යුතු කිසිවෙකු ඒ සම්බන්ධයෙන් අවදානයක් යොමු කර නොමැති බව මහකුඹුක්කඩවල ප්‍රාදේශීය ලේකම් කොට්ඨාසයේ මොහොරිය ජනපදයේ රත්මල්වැටිය,මීගහකැලේ ජනතාව කියා සිටියි. \"තුන් පත් රෑන\" ලෙසින් හඳුන්වන මෙම වන අලින් තිදෙනා දිවා කාලයේදී කුඹුක්කඩවල රක්ෂිතයේ රැදී සිට රාත්‍රී කාලයේ ගම් වදින බවත් ඔවුන් පවසති. වසර 02ක පමණ කාලයක් මෙම වන අලින් තිදෙනා ගම් වදිමින් පොල් ඇතුළු වගා බිම් රැසක් මේ වන විට විනාශ කර ඇති බවත් ඔවුන් කියා සිටියි. මෙම ප්‍රදේශයේ පොල් වගා කිරීම සඳහා ගොවීන් විවිධ උපක්‍රම භාවිතා කරති. මේ දිනවල පවතින නියගය නිසා ජලය සම්පාදනය කරමින් ඔවුන් තම වගා බිම් ආරක්ෂා කිරීමට කටයුතු කර ඇති බවක්ද දක්නට ඇත. සරුවට පඵ දරා ඇති ඇති පොල් වගාවන්වලට කඩා වදින වන අලින් පොල් ගස් රැසක් විනාශ කර ඇති බවක් දක්නට ඇත. වන අලින් පලවා හැරීම සඳහා අලි වෙඩි 05 ක් පමණක් ප්‍රාදේශීය ලේකම් කාර්යාලයෙන් ලබා දෙන නමුත් එයද ප්‍රමාණවත් නොවන බව ඔවුන් කියා සිටියි. ගම් වැදී සිටින වන අලින් වසර 02 කට වැඩි කාලයක් සිදු කරන මෙම විනාශය බලධාරීන් නොදකින්නේ මන්දැයි ඔවුන් විමාසා සිටී.කඩිනමින් මෙම වන අලින් තිදෙනා විල්පත්තුව වනාන්තරයට පලවා හැරීමට කටයුතු නොකළහොත් ඉතිරි වගා බිම්ද එම සතුන් විනාශ කරන බවද එම ගම්වාසීන් කියා සිටියි. පුත්තලම සහකාර වන ජීවී අධ්යරක්ෂකවරයාගෙන් මේ සම්බන්ධයෙන් විමසූ විම කියා සිටියේ මෙම වන අලින් පලවා හැරීම සඳහා කණ්ඩායමක් පිටත් කර හැරීමට තමන් කටයුතු කර ඇති ඇති බවයි.", "URL": "https://sinhala.adaderana.lk/news.php?nid=107364", "Category": null, "Parent URL": null}