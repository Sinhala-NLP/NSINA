{"Source": "Adaderana", "Timestamp": "May 12, 2016 08:25 am", "Headline": " නව ආරක්ෂක පනත ජූනි මසදී", "News Content": "නව ආරක්ෂක පනත ජූනි මස අවසානයේ හඳුන්වාදීමට බලාපොරොත්තු වන බව ආරක්ෂක ලේකම් කරුණාසේන හෙට්ටිආරච්චි මහතා පවසයි. දැනට පවතින ත්‍රස්ථ මර්දන පනත වෙනුවට මෙම ජාතික නව ආරක්ෂක පනත හදුන්වාදීමට නියමිත බව වාර්තා වෙයි. අදාළ පනත කෙටුම්පත් කිරීමේ කටයුතු නීතිපති දෙපාර්තමේන්තුව විසින් මේ වන විට සිදුකරමින් පවතියි. ඒ අනුව ජුනි මස අවසානයේදී මෙම පනතේ පළමු කෙටුම්පත හඳුන්වාදීමට බලාපොරොත්තු වන බව ආරක්ෂක ලේකම් කරුණාසේන හෙට්ටිආරච්චි මහතා සඳහන් කළේය. ත්‍රස්ථවාදී මර්ධන පනතේ පවතින අඩුපාඩු සංශෝධනය කොට වර්තමානයට ගැළපෙන පරිදි නව ආරක්ෂක පනත හඳුන්වාදෙන බව ආරක්ෂක ලේකම්වරයා වැඩිදුරටත් සඳහන් ක‍රයි.", "URL": "https://sinhala.adaderana.lk/news.php?nid=60074", "Category": null, "Parent URL": null}