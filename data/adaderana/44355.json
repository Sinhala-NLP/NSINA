{"Source": "Adaderana", "Timestamp": "July 1, 2014 06:31 pm", "Headline": " බැතිමතුන්ට නුසුදුසු දේ දුන්නාට 16,000 ක දඩයක්", "News Content": "පොසාන් උත්සව සමයේ අනුරාධපුර පූජා නගරයට පැමිණි බැතිමතුන්ට පරිභෝජනයට නුසුදුසු රස කැවිලි අලෙවි කළ පුද්ගලයෙකුට රු. 16,000 ක දඩ මුදලක් නියම කර තිබේ. සිද්ධියට සම්බන්ධ පුද්ගලයා අද(01) අධිකරණය වෙත ඉදිරිපත් කළ අවස්ථාවේ අනුරාධපුර අතිරේක මහේස්ත්‍රාත් නදීකා ඩී පියරත්න මහත්මිය විසින් මෙම නියෝගය නිකුත් කර ඇති බව සඳහන්ය. මෙලෙස දඩ නියම වී ඇත්තේ මාතලේ උඩ පොකුණ ප්‍රදේශයේ පදිංචි පුද්ගලයෙකුටය. පොසොන් උත්සව සමයේ අනුරාධපුර පූජා නගරයට පැමිණි බැතිමතුන්ට නරක් වූ කජු සහ බූන්දි අලෙවි කළ බවට චෝදනා එල්ලවී තිබූ අදාළ පුද්ගලයා අනුරාධපුර මහ නගර සභාවේ මහජන සෞඛ්‍ය පරීක්ෂකවරුන් විසින් අද අනුරාධපුර අධිකරණය වෙත ඉදිරිපත් කරණු ලැබිණි.", "URL": "https://sinhala.adaderana.lk/news.php?nid=44355", "Category": null, "Parent URL": null}