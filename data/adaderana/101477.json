{"Source": "Adaderana", "Timestamp": "December 29, 2018 12:27 pm", "Headline": "සහෝදර ආරවුල පියාගේ මරණයෙන් කෙළවර වෙයි", "News Content": "එකම පවුලේ සහෝදරයෙකු හා සහෝදරියක අතර ඇතිවූ පුද්ගලික ආරවුලක් විසඳීමට මැදිහත් වූ පියා හට සිය පුතා විසින් සිදු කළ පහරදීමක් හේතුවෙන් පියා මියගොස් ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ 31 කොළනිය, පිංපාර, කවුඩුල්ල ලිපිනයේ පදිංචිව සිටි 66 හැවිරිදි දරුවන් සය දෙනෙකුගෙන් යුත් පියෙකි. ඊයේ(29) සවස 6ට පමණ යතුරක් හා මල්පෝච්චියක් සම්බන්ධයෙන් මෙම ආරවුල ඇතිවු බව වාර්තා වෙයි. අදාළ ඝාතනයට සම්බන්ධ 40 හැවිරිදි පුතා පොලීසිය විසින් අත්අඩංගුවට ගෙන ඇත. මේ අතර අදාළ ඝාතනය සිදු කළ පුද්ගලයා විසින් එම පවුලේ තවත් තිදෙනකුට පහරදී ඇති අතර එම පහරදීමෙන් තුවල ලැබු පුද්ගලයින් තිදෙනා හිඟුරක්ගොඩ රෝහලට ඇතුළත් කර තිබේ. මෙම ඝාතනයට සම්බන්ධ පුද්ගලයා අද(29) දින හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි ඇති අතර සිද්ධිය සම්බන්ධයෙන් හිඟුරක්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101477", "Category": null, "Parent URL": null}