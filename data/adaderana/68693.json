{"Source": "Adaderana", "Timestamp": "January 27, 2017 04:23 pm", "Headline": "නව රජයක් පිහිටුවන්න-සියලුදෙනා එකතුවෙන්න", "News Content": "නැවත වතාවක් මහින්ද රාජපක්‍ෂ මහත‍ා සමඟ එක්ව නව රජයක් පිහිටුවීමට සියලු දෙනා එක්වන්නැයි හිටපු පාර්ලිමේන්තු මන්ත‍්‍රී ගාමිණී ලොකුගේ මහතා පවසයි.ඒ මහතා මේ බව කියා සිටියේ අද(27) නුගේගොඩ රැළිය අමතමිනි.මේ අතර රැළිය ඇමතූ පාර්ලිමේන්තු මන්ත්‍රී උදය ගම්මන්පිල මහතා කියා සිටියේ \" පූජිතගේ පොලීසියේ, ඇමෙරිකාවේ හා ඉන්දියාවේ බලයෙන් \" මේ ආණ්ඩුව ජන මතයට ඇහුම්කන් නොදෙන බවයි.එමෙන්ම අද රැළියේ ජන ගංඟාව රැගෙන අරලිය ගහ මන්දිරයට පැමිණීමට වුවද සූදානම් බව ඒ මහතා කියා සිටියේය.එමෙන්ම එහිදී අදහස් දැක්වූ පාර්ලිමේන්තු මන්ත්‍රී බන්දුල ගුණවර්ධන මහතා රැළිය අමතමින් කියා සිටියේ මහ දවල් මහ බැංකුව කොල්ල කෑ පළමු ආණ්ඩුව මෙය බවයි.", "URL": "https://sinhala.adaderana.lk/news.php?nid=68693", "Category": null, "Parent URL": null}