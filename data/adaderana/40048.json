{"Source": "Adaderana", "Timestamp": "January 3, 2014 08:44 am", "Headline": "බොර තෙල් ගැන සාකච්ඡා අසාර්ථකයි ", "News Content": "ඉරානයෙන් බොරතෙල් ආනයනය කිරීම සම්බන්ධයෙන් අමෙරිකා එක්සත් ජනපදය සමඟ පැවැත්වු සාකච්ඡා සාර්ථක වී නොමැති බව ඛනිජ තෙල් කර්මාන්ත සංවර්ධන අමාත්‍යංශය පවසයි. අමෙරිකානු නිලධාරින් සමඟ ඒ පිළිබඳව පැවති සාකච්ඡාව වලදී එකඟතාවකට පැමිණීමට නොහැකි වු බව අමාත්‍යංශය සඳහන් කළේය. ඉරානයට පනවා ඇති අමෙරිකානු සම්බාධක ක්‍රමයෙන් ලිහිල් කරමින් පැවතුන ද තෙල් අපනයනය සම්බන්ධයෙන් තවදුරටත් සීමා පනවා ඇති බව වාර්තා වෙයි. සපුගස්කන්ද තෙල් පිරිපහදු කටයුතු ආරම්භ කිරීම සඳහා ඉරානයෙන් ඛනිජ තෙල් ආනයනය කිරීමට රජය ඉල්ලීමක් කර තිබුණි.", "URL": "https://sinhala.adaderana.lk/news.php?nid=40048", "Category": null, "Parent URL": null}