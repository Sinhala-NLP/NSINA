{"Source": "Adaderana", "Timestamp": "January 30, 2016 12:16 pm", "Headline": "මෙරටට යුද අපරාධ චෝදනා නෑ", "News Content": "මෙරටට යුද අපරාධ චෝදනා එල්ල වී නොමැති බව ජනාධිපති මෛත්‍රීපාල සිරිසේන මහතා අවධාරණය කරයි.‍මානව හිමිකම් කඩවීම සම්බන්ධයෙන් පමණක් එක්සත්ජාතීන්ගේ මානව හිමිනම් කොමිසමෙන් මෙරටට චෝදනා එල්ල වී ඇති බව ඒ මහතා පවසයි.මානව හිමිකම් කඩකිරිම් පිළිබඳව චෝදනා එල්ල වී තිබුණ ද ඊට නිසි ප්‍රතිචාර දැක්විමට ශ්‍රි ලංකාව මේ වන විටත් කටයුතු කර ඇති බව ජනාධිපතිවරයා සඳහන් කළේය.අල්ජසීරා රූපවාහිනි සේවය සමග පැවැති සම්මුඛ සාකච්ඡාවකදී ජනාධිපතිවරයා මේ බව සඳහන් කර තිබේ.එසේම තමන් කිසිදු අවස්ථාවක දූෂකයින් ආරක්ෂා කිරිමට කටයුතු නොකරන බව මෙම සම්මුඛ සාකච්ඡාවේදී වැඩිදුරටත් ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=56786", "Category": null, "Parent URL": null}