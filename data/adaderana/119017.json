{"Source": "Adaderana", "Timestamp": "September 13, 2019 01:30 pm", "Headline": "ඔවුන් දේශපාලනය කරන්නේ බඩගෝස්තරය වෙනුවෙන්-විජිත හේරත්", "News Content": "දූෂණයෙන් තොරව මහජන යහපත වෙනුවෙන් දේශපාලනයේ නිරත වන්නේ ජනතා විමුක්ති පෙරමුණ පමණක් බව එම පෙරමුණේ ප්‍රචාරක ලේකම් විජිත හේරත් මහතා පවසයි. ඇල්පිටිය ප්‍රාදේශීය සභා ඡන්ද විමසීමට මෙවර ඉදිරිපත් වන එම පෙරමුණේ අපේක්ෂකයින් සමඟ පැවති හමුවකදී විජිත හේරත් මහතා මේ බව ප්‍රකාශ කළේය. දිවයිනේ විවිධ ප්‍රදේශවල ප්‍රාදේශය සභා පාලනය සභාපතිවරයෙක් හෝ මන්ත්‍රීවරයෙක් කිසියම් හෝ දරුණු අපරාධයකට සම්බන්ධ වූ අයෙක් බව ප්‍රචාරක ලේකම්වරයා පැවසීය. පිටතදී ගැටුම් ඇතිකර ගන්නා ශ්‍රී ලංකා නිදහස් පක්ෂයේ මන්ත්‍රීවරුන් සහ එක්සත් ජාතික පක්ෂයේ මන්ත්‍රීවරුන් ප්‍රාදේශි සභා තුළදී එකතු වී සොරකම් කරන බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=119017", "Category": null, "Parent URL": null}