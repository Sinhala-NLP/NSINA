{"Source": "Adaderana", "Timestamp": "May 4, 2018 04:56 pm", "Headline": "පානදුර රිය අනතුරකින් පුද්ගලයින් හතකට තුවාලයි", "News Content": "අද (04) අළුයම 2.00 ට පමණ පානදුර නගරයේදී ඩිෆෙන්ඩර් රථයක් හා වෑන් රථයක් එකිනෙක ගැටීමෙන් සිදුවූ අනතුරකින් පුද්ගලයින් හත් දෙනෙකු තුවාල ලබා තිබේ. අදාළ ඩිෆෙන්ඩර් රථය අතුරු මාර්ගයක සිට ප්‍රධාන මාර්ගයට දැමීමේදී මෙම අනතුර සිදුව ඇති අතර වාහනයේ ගමන්කරමින් සිට ඇත්තේ වෙසක් බැලීම සඳහා පැමිණි තරුණයින් පිරිසකි. අනතුරින් පසු අදාළ ඩිෆෙන්ඩර් රථය මාර්ගයේ පෙරළී ගොස් තිබේ. තුවාල ලැබූ පුද්ගලයින්ගේ තත්ත්වය බරපතළ නොවන අතර පොලීසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=88521", "Category": null, "Parent URL": null}