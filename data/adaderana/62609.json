{"Source": "Adaderana", "Timestamp": "July 31, 2016 01:20 pm", "Headline": " ගුවන් තොටුපොළ-සේවක සංගම් සභාපති ඇතුළු 3 රිමාන්ඩ්", "News Content": "රජයේ දේපල අව භාවිත කළ බවට එල්ල වූ චෝදනා මත අත්අඩංගුවට ගත් ශ්‍රී ලංකා නිදහස් සේවක සංගමයේ ගුවන් තොටුපොළ ශාඛාවේ සභාපතිවරයා ඇතුළු තිදෙනා රක්ෂිත බන්ධනාගාර ගත කර තිබේ.වරකාපොල මහේස්ත්‍රාත්වරයා හමුවට ඉදිරිපත් කළ ඔවුන් හෙට(01) දිනය දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන්ය.ශ්‍රී ලංකා ගුවන්තොටුපොළ හා ගුවන් සේවා සමාගමට අයත් වාහන දෙකක් වරකාපොල ප්‍රදේශයට රැගෙනවිත් ඒකාබද්ධ විපක්ෂය සංවිධානය කර ඇති පාද යාත්‍රාවට සහභාගී කරවු බවට මොවුන් තිදෙනා ඊයේ(30) වරකාපොල පොලීසිය විසින් අත්අඩංගුවට ගෙන තිබුණි.ඒ රජයේ වාහන සාපරාධී සාවද්‍ය පරිහරණය කිරීමේ චෝදනා මතයි.අත්අඩංගුවට ගත් තිදෙනා අතර ගුවන්තොටුපොළ හා ගුවන් සේවා සමාගමේ රියදුරන් දෙදෙනෙකු ද වෙයි. සිද්ධිය සම්බන්ධයෙන් වරකාපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62609", "Category": null, "Parent URL": null}