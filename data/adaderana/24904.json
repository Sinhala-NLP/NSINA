{"Source": "Adaderana", "Timestamp": "June 10, 2012 11:18 am", "Headline": " ගෙවල් බිඳ දේපළවලට විද්ද පුද්ගලයෙක් මාට්ටු", "News Content": "නිවාස බිඳ දේපළ සොරකම් කිරීම ඇතුළු අපරාධ රැසකට සම්බන්ධ ‍පුද්ගලයෙකු අතුරුගිරිය ප්‍රදේශ‍යේ දී අත්අඩංගුවට ගෙන තිබේ. අතුරුගිරිය පොලිසිය විසින් සිදුකළ වැටලීමක දී මොහු අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුගෙන් සිදුකළ ප්‍රශ්නකිරීම්වලදී අතුරුගිරිය, පිළියන්දල, තලංගම සහ කොට්ටාව යන ප්‍රදේශවල නිවාස බිඳ දේපළ ‍සොරාගැනීමේ සිදුවීම් 6 ක් සම්බන්ධයෙන් කරුණු අනාවරණය කරගැනීමට පොලිසියට හැකිවී තිබේ. සැකකරු කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර අතුරුගිරිය පොලිසිය ඒ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24904", "Category": null, "Parent URL": null}