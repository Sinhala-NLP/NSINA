{"Source": "Adaderana", "Timestamp": "May 27, 2018 12:41 pm", "Headline": "අනතුරින් පදිකයා අවසන් ගමන් යයි", "News Content": "කොටදෙණියාව, පල්ලේගම ප්‍රදේශයේ දී සිදුවූ අනතුරකින් පදිකයෙකු මියගොස් තිබේ. ලොරි රථයක් පිටුපසට ධාවනය කරවීමේ දී මාර්ගයේ ගමන්ගත් පදිකයෙකු ලොරි රථයේ ගැටී අනතුර සිදුව ඇති බව පොලීසිය සඳහන් කළේය. අනතුරෙන් මියගොස් ඇත්තේ කොටදෙණියාව ප්‍රදේශයේ පදිංචිව සිටි 70 හැවිරිදි අයෙකි. සිද්ධිය සම්බන්ධයෙන් ලොරි රථ රියදුරු අත්අඩංගුවට ගෙන ඇති අතර ඔහු මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=89898", "Category": null, "Parent URL": null}