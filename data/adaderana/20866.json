{"Source": "Adaderana", "Timestamp": "December 22, 2011 10:11 am", "Headline": "වායු ගෝලය කැළැඹෙයි-තව දුරටත් වැහි", "News Content": "වායුගෝලයේ පවතින කැළඹිලි ස්වාභාවය හා ඊසාන දිග මෝසම් කාලගුණ තත්ත්වය හේතුවෙන් දිවයිනේ ප්‍රදේශ රැසක වැසි සහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව පවසයි. උතුරු , නැගෙනහිර , උතුරු මැද , ඌව සහ දකුණු පළාත් වල ඇතැම් ස්ථාන වල තරමක තද වැසි ඇතිවිය හැකි බව ඔවුන් පෙන්වා දෙයි. ඊට සමගාමීව ඊසාන දෙසින් හමන තරමක තද සුළං ද අපේක්ෂා කරන බව කාලගුණ විද්‍යා දෙපාර්තමේන්තුව පෙන්වාදෙයි. මෙම වැසි සහ සුළං සමඟ දිවයින පුරා සාපේක්ෂව සීත කාලගුණ තත්ත්වයක් බලාපොරොත්තු වන බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20866", "Category": null, "Parent URL": null}