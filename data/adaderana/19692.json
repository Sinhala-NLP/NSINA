{"Source": "Adaderana", "Timestamp": "October 31, 2011 12:20 pm", "Headline": "ජනපති යළි දිවයිනට පැමිණෙයි", "News Content": "22 වන පොදු රාජ්‍ය මණ්ඩලයීය රාජ්‍ය නායක සමුළුවට සහභාගි වූ ජනාධිපති මහින්ද රාජපක්ෂ මහතා ඇතුළු පිරිස දිවයිනට පැමිණ තිබේ. අද(31) අලුයම එම පිරිස පැමිණි බව ජනාධිපති මාධ්‍ය අංශය සඳහන් කරයි. මෙම සංචාරය ශ්‍රී ලංකා‍වට ඉතා වැදගත් වාසි රැසක් අත් වූ බව ජනාධිපති මාධ්‍ය අංශය නිකුත් කළ නිවේදනයක දැක්වෙයි. අදාළ කාලය තුළ ජනාධිපතිවරයා රටවල් රැසක රාජ්‍ය නායකයින් සමඟ ද්වීපාර්ශ්වීය සාකච්ඡා පැවැත්වීය. මීට අමතරව 2018 වසරේ දී පොදු රාජ්‍ය මණ්ඩලයීය ක්‍රීඩා උළෙල ශ්‍රී ලංකාවේ පැවැත්වීම සම්බන්ධයෙන් යහපත් ප්‍රතිචාර ලැබුණු බව ද සඳහන්ය. 2013 වසරේ පොදු රාජ්‍ය මණ්ඩලයීය රාජ්‍ය නායක සමුළුව ශ්‍රී ලංකාවේ පැවැත්වෙන අතර ඒ සඳහා ජනාධිපතිවරයා විසින් සියලු රාජ්‍ය නායකයින්ට ආරාධනා කර තිබේ.", "URL": "https://sinhala.adaderana.lk/news.php?nid=19692", "Category": null, "Parent URL": null}