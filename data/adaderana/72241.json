{"Source": "Adaderana", "Timestamp": "April 19, 2017 03:14 pm", "Headline": " විපතට පත් ජනතාවට සාධාරණය ඉටු කරන්න- විශ්වවිද්‍යාල සිසුන් උද්ඝෝෂණයක්", "News Content": "මීතොටමුල්ල කසල කන්ද නාය යාමෙන් විපතට පත්වූ ජනතාවට සාධාරණය ඉටු කරන ලෙස ඉල්ලා රජයට බල කරමින් පේරාදෙණිය විශ්වවිද්‍යාල සිසුන් පිරිසක් ගලහ මංසන්ධියේදී උද්ඝෝෂණයක නිරත වී තිබේ. අදාළ විරෝධතාව හේතුවෙන් මහනුවර - කොළඹ ප්‍රධාන මාර්ගයේ එක් මං තීරුවක දැඩි රථවාහන තදබදයක් ද හටගෙන තිබූ බව අද දෙරණ වාර්තාකරු සඳහන් කළේය. පේරාදෙණිය විශ්වවිද්‍යාලීයීය මහා ශිෂ්‍ය සංගමය විසින් මෙම උද්ඝෝෂණ ව්‍යාපාරය සංවිධානය කොට තිබුණි.", "URL": "https://sinhala.adaderana.lk/news.php?nid=72241", "Category": null, "Parent URL": null}