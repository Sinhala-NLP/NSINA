{"Source": "Adaderana", "Timestamp": "March 17, 2017 11:34 am", "Headline": " සිරියාවේ ගුවන් ප්‍රහාරයකින් 42ක් මරුට", "News Content": "සිරියාවේ ඇලෙප්පෝ පළාතේ දේවස්ථානයක ආගමික මෙහෙයක් අතරතුරදී එල්ල වූ ගුවන් ප්‍රහාරයකින් පුද්ගලයින් 42 දෙනෙකු මියගොස් තිබේ. විදෙස් වාර්තා පවසන්නේ ප්‍රහාරය එල්ල කළේ කුමන පාර්ශවයක් ද යන්න පිළිබඳ අනාවරණය වී නොමැති බවයි. ප්‍රහාරය එල්ල වී ඇත්තේ කැරලිකරුවන්ගේ ග්‍රහණයේ පවතින ප්‍රදේශයක දේවස්ථානයකට බව වාර්තා වෙයි. ඊයේ(16) දිනයේදී සිරියාවේ ඩමස්කස් නුවර අධිකරණ සංකීර්ණයකට එල්ල වූ මරාගෙන මැරෙන බෝම්බ ප්‍රහාරයකින් ද පුද්ගලයින් 31 දෙනෙකු මියගොස් තිබුණි.", "URL": "https://sinhala.adaderana.lk/news.php?nid=70998", "Category": null, "Parent URL": null}