{"Source": "Adaderana", "Timestamp": "February 12, 2014 02:09 pm", "Headline": " විදුලිය නැති නිසා වතුර නෑ", "News Content": "බියගම ජල පවිත්‍රාගාරයට විදුලි සැපයුම අත්හිටුවීම හේතුවෙන් පෙබරවාරි මස 13,14,15,16 යන දිනවල පෙ.ව 8.00 සිට ප.ව 5.00 දක්වා පහත සඳහන් ප්‍රදේශවලට ජල සැපයුමට බාධා පැමිණිය හැකි බව ජලසම්පාදන හා ජලාපවාහන මණ්ඩලය පවසයි. ඒ අනුව කැලණිය ප්‍රාදේශීය සභා බල ප්‍රදේශය, පෑලියගොඩ නගර සභා බල ප්‍රදේශය, වත්තල නගර සභා හා ප්‍රාදේශීය සභා බල ප්‍රදේශය, බියගම ප්‍රාදේශීය සභා බල ප්‍රදේශය හා බියගම ආයෝජන ප්‍රවර්ධන කලාපයට මෙලෙස ජල සැපයුමට බාධා පැමිණවිය හැකිය. එසේම මහර ප්‍රාදේශීය සභා බල ප්‍රදේශය, දොම්පෙ ප්‍රාදේශීය සභා බල ප්‍රදේශයට අයත් දෙකටන,නාමළුව,මල්වාන,කළුකොඳයාව,දොම්පෙ යන ප්‍රදේශවලටත්, ජා-ඇළ නගර සභා හා ප්‍රාදේශීය සභා බල ප්‍රදේශයටත් මෙලෙස ජල සැපයීමේ බාධා පැමිණවිය හැකි බව ජල සම්පාදන හා ජලාපවාහන මණ්ඩලය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=41071", "Category": null, "Parent URL": null}