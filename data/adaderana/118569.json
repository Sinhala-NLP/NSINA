{"Source": "Adaderana", "Timestamp": "September 8, 2019 09:09 am", "Headline": "කෝට්ටේ පෙරහැරේ අලි දෙන්නෙක් කුලප්පු වෙයි-17කට තුවාල", "News Content": "ශ්‍රී ජයවර්ධනපුර කෝට්ටේ රජමහා විහාරස්ථානයේ වාර්ශික දළදා පෙරහැරේ ගමන් කළ අලි දෙදෙනෙකු කුලප්පුවීම හේතුවෙන් කාන්තාවන් 13 දෙනෙකු ඇතුළු පුද්ගලයින් 17 දෙනෙකු තුවාල ලබා ඇත. පෙරහැර නැරඹීමට පැමිණි පුද්ගලයින් පිරිසක් මෙලෙස තුවාල ලබා ඇති බව පොලීසිය සඳහන් කළේය. තුවාල ලැබු රෝගීන් කළුබෝවිල, ශ්‍රී ජයවර්ධනපුර සහ කොළඹ ජාතික රෝහලට ඇතුළත් කර ඇත. තුවාල ලැබු පුද්ගලයින් අතර කාන්තාවන් 13 දෙනෙකු සහ පිරිමි පුද්ගලයින් සිව් දෙනෙකු වන බව පොලීසිය සදහන් කළේය.", "URL": "https://sinhala.adaderana.lk/news.php?nid=118569", "Category": null, "Parent URL": null}