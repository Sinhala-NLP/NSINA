{"Source": "Adaderana", "Timestamp": "January 7, 2018 12:01 pm", "Headline": " බැඳුම්කර වාර්තා විවාදයට හැකි ඉක්මණින් පාර්ලිමේන්තුව කැඳවන්නැයි අගමැති කථානායකගෙන් ඉල්ලයි ", "News Content": "බැඳුම්කර සිද්ධිය සම්බන්ධයෙන් නිකුත් කළ වාර්තාව පිළිබඳ විවාදයට ගැනීමට හැකි ඉක්මණින් පාර්ලිමේන්තුව කැඳවන ලෙස අග්‍රමාත්‍ය රනිල් වික්‍රමසිංහ මහතා කථානායකවරයාගෙන් ඉල්ලීමක් කර තිබේ. එක්සත් ජාතික පක්ෂ විශේෂ සම්මේලනය අද(07) පෙරවරුවේ බොරැල්ල කැම්බල් පිටියේ දී ආරම්භ වුණි. අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් එම සම්මේලනය පැවැත්වෙන්නේ එක්සත් ජාතික පක්ෂයට වසර 70ක් පිරීම නිමිත්තෙන්. අදාළ සම්මේලනයට සහභාගීවෙමින් අග්‍රමාත්‍යවරයා මේ බව සඳහන් කර තිබේ. මෙම සම්මේලනය රත්නපුරයේ දී පැවැත්වීමට මීට පෙර සැලසුම් කර තිබුණත් අයහපත් කාලගුණික තත්ත්තවය හේතුවෙන් එය කල් දැමුණි.", "URL": "https://sinhala.adaderana.lk/news.php?nid=82624", "Category": null, "Parent URL": null}