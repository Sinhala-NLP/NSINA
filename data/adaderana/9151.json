{"Source": "Adaderana", "Timestamp": "June 22, 2010 09:42 am", "Headline": "වරාය වැඩබිමේ හදිසි අනතුරකින් එක් අයෙක් මියයයි", "News Content": "හම්බන්තොට, නව වරාය වැඩබිමේ දී ටිපර් රථයකට යටවීමෙන් පුද්ගලයෙකු ජීවිතක්ෂයට පත්ව තිබේ. ඊයේ පස්වරුවේ වරාය භූමියේ සේවයේ යෙදී සිටි පුද්ගලයෙකු මෙසේ අනතුරට ලක්වූ බව පොලිසිය පවසයි. අනතුරින් තුවාල ලැබූ අදාළ පුද්ගලයා හම්බන්තොට රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. ජීවිතක්ෂයට පත්ව ඇත්තේ කඹුරුපිටිය, කටුවන ප්‍රදේශයේ පදිංචි 30 හැවිරිදි පුද්ගල‍යෙක් බව පොලිසිය සඳහන් කරයි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9151", "Category": null, "Parent URL": null}