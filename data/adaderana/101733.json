{"Source": "Adaderana", "Timestamp": "January 3, 2019 11:29 am", "Headline": "දැවැන්ත දූවිලි කුණාටුවකින් බලපෑම්", "News Content": "ඔස්ට්‍රේලියාවේ නිව්සවුත්වේල්ස් ප්‍රාන්තයේ යළිත් දූවිලි කුණාටුවක් පැතිර ගොස් තිබේ. ඔස්ට්‍රේලියාවේ නිව්සවුත්වේල්ස් ප්‍රාන්තයේ මධ්‍යම ප්‍රදේශයට දැවැන්ත දූවිලි කුණාටුවකින් බලපෑම් එල්ලවී තිබේ. විදෙස් වාර්තා සඳහන් කළේ ඒ සමඟ පැතිර ගිය රතු පැහැති දූලි වලාවකින් එම ප්‍රදේශය වැසීගිය බවයි. කුණාටුව අවස්ථාවේ පුද්ගලයින් විසින් ලබාගත් වීඩියෝපට කිහිපයක් අන්තර්ජාලයට එක්කර තිබුණි. මේ අතර අදාළ ප්‍රදේශයට අයහපත් කාලගුණය පිළිබඳ අනතුරු ඇඟවීමේ නිවේදන නිකුත් කර ඇති බවත් සඳහන්ය. එමෙන්ම පවතින වාතාවරණය සැලකිල්ලට ගනිමින් ගිනිකෙළි සංදර්ශන අවලංගු කිරීමටත් බලධාරීන් කටයුතු කර ඇති බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101733", "Category": null, "Parent URL": null}