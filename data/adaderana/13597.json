{"Source": "Adaderana", "Timestamp": "January 19, 2011 10:50 am", "Headline": "ජාතික හොකී ශූරතාවයට තරගවදියි", "News Content": "ජාතික හොකී ශූර‍තා තරගාවලිය හෙට(20) ආරම්භ වේ. ශ්‍රී ලංකා හොකී සංගමය මෙහෙයවන මෙම තරගාවලිය කොළඹ දී පැවැත්වෙන අතර ඒ සඳහා කණ්ඩායම් 25 ක් සහභාගී වීමට නියමිතය. ඊට පිරිමි කණ්ඩායම් 16 ක් සහ කාන්තා කණ්ඩායම් 9 ක් ඇතුළත් බව ශ්‍රී ලංකා හොකී සංගමය සඳහන් කරයි. තරගාවලිය අදියර 4ක් යටතේ පැවැත්වීමට සැලසුම් කර තිබේ. මෙම තරගාවලියේ දී දක්ෂතා දක්වන ක්‍රීඩක ක්‍රීඩිකාවන් ජාතික පුහුණු සංචිතවලට ඇතුළත් කරගැනීමට ද තීරණය කර ඇති බව සඳහන් වේ.", "URL": "https://sinhala.adaderana.lk/news.php?nid=13597", "Category": null, "Parent URL": null}