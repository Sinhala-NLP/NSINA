{"Source": "Adaderana", "Timestamp": "February 28, 2019 05:52 pm", "Headline": "ඉන්දීය ගුවන් හමුදා නියමුවා හෙට නිදහස් කරයි", "News Content": "පාකිස්ථාන අත්අඩංගුවේ පසුවන ඉන්දීය ගුවන් හමුදා නියමුවා හෙට(28) දිනයේ නිදහස් කරන බවට පාකිස්ථාන අග්‍රාමාත්‍ය ඉම්රාන් ඛාන් ප්‍රකාශ කර තිබේ. එරට පාර්ලිමේන්තුවේදී පාකිස්ථාන අග්‍රාමාත්‍යවරයා මේ බව ප්‍රකාශ කර ඇති බව ඉන්දීය මාධ්‍ය වාර්තා කළේය. දෙරට අතර සාමය ස්ථාපිත කිරීමේ අරමුණ ඇතිව මෙම නිදහස් කිරීම සිදු කරන අතර පවතින අර්බුදකාරි තත්ත්වය තවදුරටත් ඉදිරියට රැගෙන නොයාම පිළිබඳ ඊයේ දිනයේ ඉන්දීය අග්‍රාමාත්‍ය නරේන්ද්‍ර මෝදි සමග දුරකතනයෙන් සාකච්ඡා කිරිමට උත්සහ කළ ද එය අසාර්ථක වූ බව ඉම්රාන් ඛාන් ප්‍රකාශ කර තිබේ. පාකිස්ථානය විසින් ඉන්දීය ගුවන් හමුදාවට අයත් ජෙට් යානා දෙකකට ඊයේ(28) ප්‍රහාර එල්ල කළ අතර ඉන් එක් යානයක සිටි නියමුවෙකු පාකිස්ථානය විසින් අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=105224", "Category": null, "Parent URL": null}