{"Source": "Adaderana", "Timestamp": "April 13, 2016 09:37 am", "Headline": "රට රැකියාව පෙන්නා ලක්ෂ 5ට විදලා", "News Content": "රැකියාවක් සඳහා ඕස්ට්‍රේලියාවට යවන බව පවසා රුපියල් ලක්ෂ 05 ක මුදලක් ලබා ගෙන වංචා කළ බව කියන කාන්තාවක අත්අඩංගුවට ගැනීම සදහා විමර්ශන කටයුතු ආරම්භ කර ඇති බව හලාවත කොට්ඨාස වංචා විමර්ශන අංශය සදහන් කරයි.තමන් විසින් පසුගිය වසරේ අගෝස්තු මස 15 වැනිදා මෙම මුදල් ලබා දුන් බවත්,නමුත් මුදල් ලබා ගත් කාන්තාව පැවසූ ආකාරයට තමන්ට ඕස්ට්‍රේලියාවේ රැකියාවක් සඳහා යාමට මෙතෙක් අවස්ථාව නොලැබුණු බව හලාවත - අඹකදවිල පදිංචි පොල්පිටියගේ ජූඩ් චමින්ද පෙරේරා (අවු:42) යන අය වංචා විමර්ශන අංශයට කර ඇති පැමිණිල්ලේ සදහන් වේ.තමන් විසින් මුදල් ලබා දුන්නේද හලාවත - අඹකදවිල ප්‍රදේශයේම පදිංචි කාන්තාවකට බවත් පැමිණිලිකරු වැඩිදුරටත් සදහන් කර ඇත.හලාවත කොට්ඨාස වංචා විමර්ශන අංශය වැඩිදුර පරීක්ෂණ කටයුතු කරගෙන යයි.", "URL": "https://sinhala.adaderana.lk/news.php?nid=59150", "Category": null, "Parent URL": null}