{"Source": "Adaderana", "Timestamp": "May 24, 2014 08:24 am", "Headline": "අදත් කොළඹට ජල කප්පාදුවක් ", "News Content": "මහ කොළඹ ජල පුනරුත්තාපන ව්‍යාපෘතිය යටතේ ජල නල එලීම හේතුවෙන් කොළඹ ප්‍රදේශ කිහිපයකට ජල සැපයුම තාවකාලිකව අත්හිටුවන බව ජල සම්පාදන හා ජලාපවහන මණ්ඩලය පවසයි. අද(24) උදෑසන 08.00 සිට පස්වරු 06.00 දක්වා කොළඹ ප්‍රදේශ කිහිපයකට පැය 10ක කාලයක් ජල සැපයුම අත්හිටුවීමට තීරණය කර තිබේ. ඒ අනුව කොළොන්නාව නගර සභා බල ප්‍රදේශය මොරගස්මුල්ල, රාජගිරිය, කොස්වත්ත, නාවල, ඔබේසේකරපුර, පාර්ලිමේන්තු පාර සහ ඊට සම්බන්ධ සියලු අතුරු මාර්ග මෙන්ම නාවල පාරේ විවෘත විශ්ව විද්‍යාලය දක්වා ප්‍රදේශ වලට ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=43426", "Category": null, "Parent URL": null}