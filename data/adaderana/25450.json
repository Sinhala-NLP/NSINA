{"Source": "Adaderana", "Timestamp": "July 1, 2012 11:17 am", "Headline": "පන්දහසේ හොර නෝට්ටුවක් අරන් ඇවිත් හසුවෙයි", "News Content": "ව්‍යාජ රුපියල් පන්දහසේ මුදල් නෝට්ටුවක් ළඟ තබාගත් පුද්ගලයෙකු බකමූණ , තිරිඔය ප්‍රදේශයේ දී අත්අඩංගුවට ගෙන තිබේ. බකමූණ පොලිසියට ලැබුණු තොරතුරකට අනුව සිදුකළ විමර්ශනයකදී මොහු අත්අඩංගුවට ගෙන ඇති බව සඳහන්ය. තිරිඔය ප්‍රදේශයේ වෙළෙඳසැලකට සැකකරු විසින් මෙම මුදල් නෝට්ටුව ලබා දී ඇති අතර වෙළෙඳසැල් හිමියාට එම නෝට්ටුව සම්බන්ධයෙන් සැක සිතී ඒ පිළිබඳව බකමුණ පොලිසියට දැනුම් දී තිබේ. අනතුරුව පොලිසිය සිදුකළ පරීක්ෂණයකදී එය ව්‍යාජ මුදල් නෝට්ටුවක් බවට හඳුනාගෙන ඇති අතර බකමූණ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25450", "Category": null, "Parent URL": null}