{"Source": "Adaderana", "Timestamp": "September 4, 2014 11:53 am", "Headline": "පොඩි මැණිකේ පීලි පනී", "News Content": "කොළඹ, කොටුවේ සිට බදුල්ල බලා ධාවනය වූ දුම්රියක් ගලබඩ හා ඉඟුරුඔය අතරදී පීලි පැනීම හේතුවෙන් උඩරට මාර්ගයේ දුම්රිය ධාවනයට බාධා එල්ල වී තිබේ. මේ හේතුවෙන් කොළඹ සිට ධාවනය වන දුම්රිය නාවලපිටිය දුම්රිය ස්ථානය දක්වා සීමා කර ඇති අතර බදුල්ලේ සිට ධාවනය වන දුම්රිය හැටන් දුම්රිය ස්ථානය දක්වා සීමා කර ඇති බව දුම්රිය ගමනා ගමන අධිකාරී එල්.ඒ.ආර්. රත්නායක මහතා පැවසීය. දුම්රිය මගීන් වෙනුවෙන් නාවලපිටිය සිට හැටන් දක්වා විශේෂ බස් සේවාවක් ක්‍රියාත්මක කිරීමට පියවර ගෙන ඇත. කෙසේවෙතත් දුම්රිය පීලිගත කිරීමේ කටයුතු මේ වන විට සිදුකරන බව දුම්රිය ගමනාගමන අධිකාරීවරයා තවදුරටත් සඳහන් කළේය.", "URL": "https://sinhala.adaderana.lk/news.php?nid=45830", "Category": null, "Parent URL": null}