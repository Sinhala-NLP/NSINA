{"Source": "Adaderana", "Timestamp": "April 13, 2014 10:30 am", "Headline": "මග මරුවාට මරණ වැලක්", "News Content": "මාතලේ බලකඩුව ප්‍රදේශයේ දී ලොරියක් ප්‍රපාතයකට පෙරළීමෙන් පුද්ගලයෙකු මියගොස් තිබේ. අද අලුයම සිදුවු අනතුරෙන් තවත් පුද්ගලයින් නව දෙනෙකු තුවාල ලබා මාතලේ රෝහලට ඇතුළත් කර ඇති බව පොලීසිය පැවසුවේය. අනතුර ලක්ව ඇත්තේ කම්කරුවන් පිරිසක් ප්‍රවාහනය කරමින් තිබු ලොරි රථයකි. මේ අතර කැබතිගොල්ලෑව, කහටගොල්ලෑව - වාහල්කඩ අතුරුමාර්ගයේ දී යතුරු පැදි දෙකක් එකිනෙක ගැටීමෙන් ද පුද්ගලයෙකු මියගොස් තිබේ. අනතුරෙන් තවත් පුද්ගලයින් දෙදෙනෙකු තුවාල ලබා ඇති බව කැබතිගොල්ලෑව පොලීසිය පැවසුවේය. මේ අතර සූරියවැව - හම්බන්තොට ප්‍රධාන මාර්ගයේදී ද යතුරු පැදි දෙකක් අනතුරට ලක්වීමෙන් පුද්ගලයෙකු මියගොස් ඇත. අනෙක් යතුරුපැදිකරු ද බරපතළ තුවාල ලබා හම්බන්තොට රෝහලට මාරුකර යවා ඇති බව සූරියවැව පොලීසිය සඳහන් කළේය. මේ අතර කල්මුණේ අද අද උදෑසන සිදුවූ අනතුරකින් තිදෙනෙකු මියගිය බවද අප විසින් වාර්තා කළේය.", "URL": "https://sinhala.adaderana.lk/news.php?nid=42505", "Category": null, "Parent URL": null}