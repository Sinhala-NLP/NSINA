{"Source": "Adaderana", "Timestamp": "March 23, 2012 03:06 pm", "Headline": "ඝාතනය සඳහා එළගවයින් ගෙන ගිය 06 දෙනෙකු අත්අඩංගුවට", "News Content": "බලපත්‍ර නොමැතිව ඝාතනය කිරීම සඳහා එළගවයින් රැගෙන යමින් සිටි සැකකරුවන් පිරිසක් අනුරාධපුර ළිඳවැව ප්‍රදේශයේ දී සහ නොච්චියාගම වල්පොල ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකාය විසින් මෙලෙස අත්අඩංගුවට ගෙන ඇති සැකකරුවන් ගණන 06 කි. ඔවුන් විසින් ඝාතනය පිණිස එළගවයින් 13 දෙනෙකු රැගෙන යමින් සිටි බව සඳහන්ය. සැකකරුවන් අනුරාධපුර සහ නොච්චියාගම පොලිස් ස්ථාන වෙත භාර කර ඇති අතර එම පොලිසි සැකකරුවන් පිළිබඳ වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=23005", "Category": null, "Parent URL": null}