{"Source": "Adaderana", "Timestamp": "November 28, 2013 06:36 pm", "Headline": "32න් පහල වී ගෙනාවොත් හෙට ගන්නවා- ඇමති ජෝන්ස්ටන් සජිත්ට කියයි", "News Content": "වී ගොවීන්ට සහතික මිලක් ලබාදීම සඳහා රජය පියවර ගෙන ඇති බව සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. රජය නාඩු හා සම්බා වී කිලෝවකට රුපියල් 32 හා 35 මුදලක් ලබාදෙන බව පැවසුවත් අද වන විට වී කිලෝවක් අලෙවි වන්නේ රුපියල් 26ට හා 27ට බව සජිත් ප්‍රේමදාස මහතා කියයි. පාර්ලිමේන්තුවේදී අය වැය දෙවන වර කියවීමේ විවාදයට එක්වෙමින් හෙතෙම මේ බව පැවසීය. මහින්ද චින්තනය අනූව වී ගොවියා රැකීමට වැඩපිළිවෙළක් රජය සතු බවත් මේ නිසා රුපියල් 14.50ක් වැනි සුළු මුදලකට අලෙවි වූ වී කිලෝවට මේ වන විට රුපියල් 32ක මුදලක් ලැබෙන බවත් ඊට පිළිතුරු දෙමින් ජෝන්ස්ටන් ප්‍රනාන්දු ඇමතිවරයා කීවේය. රුපියල් 26ට 27ට වී අලෙවි වෙනවා නම් ඒ වී ටික හෙට ගෙනාවොත් අපි මිලදී ගන්නා බවද ඇමතිවරයා කියා සිටියේය.", "URL": "https://sinhala.adaderana.lk/news.php?nid=39175", "Category": null, "Parent URL": null}