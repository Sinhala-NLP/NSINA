{"Source": "Adaderana", "Timestamp": "July 23, 2014 01:59 pm", "Headline": " ලක්ෂ හයක   කේරළ ගංජා අල්ලයි  ", "News Content": "කේරළ ගංජා ළඟ තබාගෙන සිටි පුද්ගලයෙකු මීගමුව, පටුවාපිටිය පාර පන්සල හන්දිය ප්‍රදේශයේ දී අත්අඩංගුවට ගෙන තිබේ. ගෝණහේන පොලිස් විශේෂ කාර්ය බලකා කඳවුරේ නිලධාරීන්ට ලැබුණු තොරතුරකට අනුව සැකකරු අත්අඩංගුවට ගෙන ඇති බව සඳහන් වෙයි. එහිදී ඔවුන් සතුව තිබී ගංජා කිලෝග්‍රෑම් 05කට අධික ප්‍රමාණයක් විශේෂ කාර්ය බලකාය භාරයට ගෙන ඇති අතර එහි වටිනාකම රුපියල් හය ලක්ෂ 89,000 ක් පමණ වන බව වාර්තා වෙයි. සැකකරු වැඩිදුර විමර්ශන සඳහා මීගමුව පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=44868", "Category": null, "Parent URL": null}