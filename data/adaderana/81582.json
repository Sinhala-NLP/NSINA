{"Source": "Adaderana", "Timestamp": "December 16, 2017 11:46 am", "Headline": "  මාලන් - සුනිල් - අල්සාරි කණ්ඩායමෙන් ඉවතට", "News Content": "නවසීලන්තය සමඟ පැවැත්වීමට නියමිත එක්දින තරඟාවලියෙන් බටහිර ඉන්දීය කොදෙව් කණ්ඩායමේ ජ්‍යේෂ්ඨ ක්‍රීඩකයින් තිදෙනෙකු ඉවත් කර තිබේ. මාලන් සැමුවේල්, සුනිල් නරේන් සහ අල්සාරි ජෝෂප් මෙලෙස ඉවත් කර ඇති බව විදෙස් මාධ්‍ය සඳහන් කළේය. මාලන් සැමුවෙල් දකුණු අතේ ආබාධයක් හේතුවෙන් මෙම තරඟාවලියෙන් ඉවත්ව ඇති අතර අල්සාරි ජෝෂප් ද ආබාධ තත්ත්වයක් හේතුවෙන් ඉවත්ව ඇති බව සඳහන්ය. සුනිල් නරේන් පෞද්ගලික හේතුවක් මත තරඟාවලියෙන් ඉවත් කර ඇති බව වාර්තා වෙයි. කෙසේවෙතත් සැමුවෙල් සහ ජෝෂ්ප් වෙනුවට ක්‍රීඩකයින් දෙදෙනෙකු නම් කර තිබේ. එංගලන්තය සහ බටහිර ඉන්දීය කොදෙව් කණ්ඩායම අතර පළමු එක්දින තරඟය දෙසැම්බර් මස 20 වනදා ආරම්භ වීමට නියමිතය.", "URL": "https://sinhala.adaderana.lk/news.php?nid=81582", "Category": null, "Parent URL": null}