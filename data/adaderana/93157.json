{"Source": "Adaderana", "Timestamp": "July 25, 2018 07:42 am", "Headline": "අද ප්‍රදේශ කිහිපයකට වැසි", "News Content": "ඌව සහ නැගෙනහිර පළාත්වලත් පොළොන්නරුව, මුලතිවු සහ වව්නියා දිස්ත්‍රික්කවල වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අද(25) සවස 2.00 න් පමණ පසු එම ප්‍රදේශවලට වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව නිකුත් කළ නිවේදනයේ දැක්වෙයි. මධ්‍යම, සබරගමුව සහ බස්නාහිර පළාත්වල වැසි වාර කිහිපයක් ඇතිවිය හැකි අතර කුරුණෑගල, ගාල්ලසහ මාතර දිස්ත්‍රික්කවල සිහින් වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=93157", "Category": null, "Parent URL": null}