{"Source": "Adaderana", "Timestamp": "January 11, 2014 03:06 pm", "Headline": "පිළිකා හා වකුගඩු රෝග මර්දනයට රුපියල් කෝටි 200ක්", "News Content": "මෙම වසර සඳහා පිළිකා සහ වකුගඩු රෝග මර්දනයට රුපියල් කෝටි 200 ක මුදලක් වෙන්කර තිබේ. පිළිකා සහ වකුගඩු රෝගයට ගොදුරු වන ප්‍රමාණය වාර්ෂිකව ඉහළ යමින් පවතින අතර පිළිකා රෝගී ලැයිස්තුවට අලුතින් එකතු වන ප්‍රමාණය 15,000 ඉක්ම වන බව සෞඛ්‍ය අමාත්‍යංශය පවසයි. පිළිකා රෝගීන්ගෙන් බහුතරයක් මුඛ පිළිකා, පෙනහළු පිළිකා, පියයුරු පිළිකා ගැබ් ගෙල පිළිකා වලට ගොදුරු වු රෝගින් වේ. ශ්‍රී ලංකාවේ දිනකට මිය යන පුද්ගලයින්ගෙන් සියයට 9.4ක් මිය යෑමට හේතුව පිළිකා රෝගය බව සෞංඛ්‍ය අමාත්‍යංශය පෙන්වාදෙයි. එමෙන්ම වකුගඩු රෝගින් මේ වනවිට මෙරට සෑම ප්‍රදේශයකින් ම වාර්තා වන අතර විශේෂයෙන්ම උතුරු මැද, වයඹ සහ ඌව පළාතට සිමා වී තිබු නිධන් ගත වකුගඩු රෝගය මේ වනවිට රට පුරාම පැතිර ගොස් තිබේ. මෙම හේතුන් මත පිළිකා සහ වකුගඩු රෝග මර්දනය සඳහා මෙම මුදල වෙන් කිරිමට පියවර ගත් බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=40270", "Category": null, "Parent URL": null}