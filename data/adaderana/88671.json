{"Source": "Adaderana", "Timestamp": "May 7, 2018 12:38 pm", "Headline": "  චෝදනා එල්ල වී ඇති කර්මාන්ත ශාලාවලින් නිදහසට කරුණු විමසීම ලබන සතියේදී ", "News Content": "තේ නිෂ්පාදනයේදී සීනි මිශ්‍ර කිරීම සම්බන්ධයෙන් චෝදනා එල්ල වී ඇති කර්මාන්ත ශාලාවලින් නිදහසට කරුණු විමසීම ලබන සතියේදී සිදු කරන බව තේ මණ්ඩලය පවසයි. තේ නිෂ්පාදනවල සීනි අඩංගු වී ඇති බවට ලද තොරතුරු මත පසුගියදා කර්මාන්ත ශාලා කිහිපයක වැටලීම් සිදු කරනු ලැබීය. එහිදී කර්මාන්ත ශාලා 80ක් පමණ පරීක්ෂා කොට ඇති අතර ඉන් කර්මාන්ත ශාලා 53කම තේ නිෂ්පාදන කටයුතු සඳහා සීනි යොදා ගන්නා බවට අනාවරණය වී ඇති බව තේ මණ්ඩලයේ කොමසාරිස් ජයන්ත එදිරිසිංහ මහතා සඳහන් කළේය. අයි.එස්.ඕ 3720 අන්තර් ජාතික ප්‍රමිතියට අනුව තේ නිෂ්පාදන කටයුතු සඳහා ආගන්තුක ද්‍රව්‍ය යොදා ගැනීම නොකළ යුතුයි. එම නිසා කර්මාන්ත ශාලා තේ නිෂ්පාදනයේදී සීනි ද්‍රව්‍ය යොදා ගැනීම නීති විරෝධී ක්‍රියාවක් වන බව තේ මණ්ඩල කොමසාරිස්වරයා සඳහන් කළේය. නිදහසට කරුණු විමසීමෙන් අනතුරුව අදාළ කර්මාන්ත ශාලාවලට එරෙහිව තේ පාලන පනත යටතේ නීතිමය ක්‍රියාමාර්ග ගන්නා බව ජයන්ත එදිරිසිංහ මහතා වැඩිදුරත් සඳහන් කළේය.", "URL": "https://sinhala.adaderana.lk/news.php?nid=88671", "Category": null, "Parent URL": null}