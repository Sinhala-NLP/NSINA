{"Source": "Adaderana", "Timestamp": "March 8, 2011 08:56 am", "Headline": "හිම පතනයෙන් ඇති වූ රිය අනතුරු වලින් කැනඩාවේ 4 ක් මරුට", "News Content": "කැනඩාවේ කියුබෙක් පළාතේ හිම පතනය නිසා ඇති වූ රිය අනතුරු වලින් පුද්ගලයින් සිව් දෙනෙකුජීවිතක්ෂයට පත් වී තිබේ. එම ප්‍රදේශයේ මාර්ග වල සෙන්ටිමීටර 50ක් පමණ උසට හිම තට්ටු දක්නට ලැබෙන බව විදෙස් මාධ්‍ය වාර්තා කරයි. මේ හේතුවෙන් ප්‍රවාහන කටයුතු වල දී පොදු ප්‍රවාහන සේවා භාවිතා කරන ලෙස ජනතාවගෙන් පළාත් බලධාරීන් ඉල්ලීමක් කර ඇත. හිම පතනය හේතුවෙන් පළාතේ පාසල් වසා දමා ඇති අතර උෂ්ණත්වය සෙල්සියස් අංශක 0ට අඩු මට්ටමක පවතින බව වාර්තා වේ.", "URL": "https://sinhala.adaderana.lk/news.php?nid=14696", "Category": null, "Parent URL": null}