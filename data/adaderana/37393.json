{"Source": "Adaderana", "Timestamp": "September 14, 2013 08:27 am", "Headline": "වයඹ සන්ධාන ආධාකරුවෝ ගැටෙති ", "News Content": "වයඹ පළාත් සභා මැතිවරණයට පුත්තලම දිස්ත්‍රික්කයෙන් තරග කරන එක්සත් ජනතා නිදහස් සන්ධානයේ අපේක්ෂකයින් දෙදෙනෙකුගේ ආධාරකරුවක් දෙපිරිසක් අතර ඇතිවු ගැටුමකින් එක් අයෙකු තුවාල ලබා ඇති අතර වාහනයකටද අලාභ හානි සිදුවී තිබේ. ඊයේ රාත්‍රීයේ හලාවත - බංගදෙණිය ප්‍රදේශයේදී මෙම ගැටුම සිදුවී ඇති බව අප වාර්තාකරු පවසයි. තුවාලකරු මාරවිල මුලික රෝහලට ඇතුළත් කර ඇත. ආධාරකරුවන් කණ්ඩායම් දෙකම මැතිවරණ ප්‍රචාරක කටයුතු වල නිරත වෙමින් සිටින විට මුහුණට මුහුණ හමුවී තිබේ. පසුව ගැටුම සිදුවී ඇති බව පොලීසිය කියයි. එක් අපේක්ෂකෙයකුගේ ආධාරකරුවන් ගමන් කළ බව කියන වාහනයකටද අනෙක් අපේක්ෂකයාගේ ආධාරකරුවන් පහර දීම නිසා අලාභ හානි සිදුවී ඇත. සිද්ධිය සම්බන්ධයෙන් කිසිවෙකුත් මෙතෙක් අත්අඩංගුවට ගෙන නැත. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=37393", "Category": null, "Parent URL": null}