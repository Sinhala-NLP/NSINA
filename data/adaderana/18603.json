{"Source": "Adaderana", "Timestamp": "September 8, 2011 05:14 pm", "Headline": "  මැණිකක් හරස්වී පිහි ඇනුමකින් මරුට", "News Content": "තිස්සමාහාරාමය පොලිස් වසමේ\"හවුල්ගම\"හි කොහොඹගහපෑලැස්ස ප‍්‍රදේශයේ ඇළ කණ්ඩියේ සපත්තු පාලම අසල ඉඩමක තිබී තියුණු ආයුධයකින් කපා ඝාතනය කරන ලද පුද්ගලයෙකුගේ මළ සිරුරක් සොයා ගෙන තිබේ. අද දහවල් තිස්සමහාරාම පොලීසියට ලද තොරතුරක් මත මෙම මළ සිරුර සොයාගත් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. මෙසේ මරණයට පත්ව ඇත්තේ වයස අවුරුදු 48 ක් වූ වැලිහිඳ බඩල්ගේ ජයතිස්ස නැමැති කොහොඹගහපෑලැස්ස ප‍්‍රදේශයේ පදිංචිකරුවෙකු බව පොලීසිය කියා සිටියි. මෙම ඝාතන සිද්ධියේ සැකකරු අත්අඩංගුවට ගෙන ඇති බවත්,මැණික් පතළක ආරවුලක් මෙම අපරාධයට හේතුවී ඇති බව මූලික විමර්ශනයේදී අනාවරණය වී ඇති බවත් පොලීසිය පෙන්වාදෙයි. තිස්සමහාරාමය පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=18603", "Category": null, "Parent URL": null}