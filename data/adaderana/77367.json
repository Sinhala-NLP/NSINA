{"Source": "Adaderana", "Timestamp": "September 10, 2017 02:01 pm", "Headline": " මනුෂ්‍ය ඝාතනයන්ට එරෙහිව පාරට බසී", "News Content": "මියන්මාරයේ සිදු කරනු ලබන මනුෂ්‍ය ඝාතනයන්ට එරෙහිව හා ඉන්දියාවේ නීට් අධ්‍යපන ප්‍රවේශ විභාගය වහා අහෝසි කරන ලෙස ඉල්ලා විරෝධතාවයක් පවත්වා තිබේ.සමාජ සාධාරණත්වය උදෙසා වූ කඳුකර ජනතා ව්‍යපාරය විසින් මාතලේ ඔරලෝසු කණුව ඉදිරිපිට මෙම විරෝධතා ව්‍යපාරය පැවැත්විය.මියන්මාර රජය විසින් එරට රොහින්ගියා මුස්ලිම් ජාතිකයින්ට එරෙහිව සිදු කරනු ලබන මර්දනයට එරෙහිව හා ඉන්දියාවේ නීට් අධ්‍යපන ප්‍රවේශය මඟින් සිසුන්ට විශාල අසාධාරණයක් වන බව ඔවුන් පෙන්වා දෙයි.ඒ හේතුවෙන් එය අහෝසි කරන ලෙස මේ මඟින් ඉල්ලා තිබේ.සමාජ සාධාරණත්වය සඳහා වු කඳුකර ජනතා ව්‍යපාරයේ ලේකම් එස් මෝහන්රාජ් ඇතුළු පිරිසක් මීට එක්ව සිටි අතර ඊයේ (09) දහවල් 12.00 සිට පස්වරු 2.00 දක්වා මෙම විරෝධතා ව්‍යපාරයේ නිරත විය.", "URL": "https://sinhala.adaderana.lk/news.php?nid=77367", "Category": null, "Parent URL": null}