{"Source": "Adaderana", "Timestamp": "November 8, 2012 01:25 pm", "Headline": "ආරක්ෂක සාමාජිකයින්ට  නිවාස සඳහා මිලියන 1000ක් වෙන්කරයි", "News Content": "ආරක්ෂක අංශවල සේවයේ නියුතු සාමාජිකයින්ගේ පවුල් වෙත වසර 3ට බලපැවැත්වෙන පරිදි සහනදායී පුද්ගලික ණය ප්‍රදානයක් ලබාදීමට කටයුතු කරන බව මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා පවසයි. ඒ සඳහා 2013 ඇය වැයෙන් රුපියල් මිලියන 1000ක් වෙන් කිරීමට තමන් යෝජනා කරන බව මෙවර අය වැය පාර්ලිමේන්තුවට ඉදිරිපත් කරමින් මහින්ද රාජපක්ෂ මහතා සඳහන් කරයි. එසේම පොලිස් ස්ථාන ගොඩනැගීම හා පොලිස් සේවයේ ප්‍රවර්ධන කටයුතු වෙනුවෙන් රුපියල් මිලියන 950ක් වෙන් කිරීමට යෝජනා කරන බව හෙතෙම පවසයි. එසේම පොලිස් සේවයට අදාළව වැටුප් හා සේවක සංඛ්‍යා නිර්දේශ, ක්‍රියාත්මක කිරීමට ද ඔහු මෙවර අය වැයෙන් යෝජනා කරයි.", "URL": "https://sinhala.adaderana.lk/news.php?nid=29018", "Category": null, "Parent URL": null}