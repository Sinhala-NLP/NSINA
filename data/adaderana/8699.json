{"Source": "Adaderana", "Timestamp": "May 30, 2010 08:44 am", "Headline": "ප්‍රතිසංවිධානයට හෙට සිට යළිත්  අදහස් ", "News Content": "පක්ෂයේ ප‍්‍රතිසංවිධාන කමිටුව හෙට දිනයේ සිට යළි අදහස් ලබා ගැනීමේ කටයුතු සිදු කරන බව එක්සත් ජාතික පක්ෂය පවසයි. එක්සත් ජාතික පක්ෂයේ ප‍්‍රතිසංවිධානය සඳහා යෝජනාවලියක් සකස් කිරීමට ජෝෂප් මයිකල් පෙරේරා මන්තී‍්‍රවරයාගේ නායකත්වයෙන් යුත් 06 දෙනෙකුගෙන් යුත් කණ්ඩායමක් පසුගියදා පත් කරනු ලැබිණි.. එම කණ්ඩායම විසින් සකස් කළ යෝජනාවලිය පසුගියදා පැවති එක්සත් ජාතික පක්ෂ කෘත්‍යාධිකාරී මණ්ඩලයට ඉදිරිපත් කළ අතර එහිදී එම යෝජනාවලියට කෘත්‍යාධිකාරී මණ්ඩලයේ එකඟතාවද පළවිය. නමුත් බොහෝ පිරිසකට එම යෝජනාවලිය සඳහා අදහස් දැක්වීමට අවස්ථාව උදා නොවූ බවට චෝදනා එල්ල වී තිබුණි. එම නිසා යළිත් ඒ සඳහා අදහස් ලබා දීමේ අවස්ථාවක් හෙට දිනයේ සිට ජූනි 02 වැනි දින දක්වා සිදු කරන බව එක්සත් ජාතික පක්ෂයේ සභාපති ගාමිණී ජයවික‍්‍රම පෙරේරා මහතා පවසයි.", "URL": "https://sinhala.adaderana.lk/news.php?nid=8699", "Category": null, "Parent URL": null}