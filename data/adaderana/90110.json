{"Source": "Adaderana", "Timestamp": "May 31, 2018 09:09 am", "Headline": "යතුරුපැදිය පාලනය කර ගන්න බැරිවෙලා 23 හැවිරිදි තරුණයා මරුට", "News Content": "මාන්කුලම මල්ලාවි මාර්ගයේ, වන්නිවිලායන්කුලම් හංදිය ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ. යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන බෝක්කුවක ගැටීමෙන් අනතුර සිදුව ඇති බව පොලීසිය පැවසයි. අනතුරෙන් බරපත‍ළ තුවාල ලැබූ යතුරුපැදියේ ගමන්ගත් තිදෙනෙකු මාන්කුලම රෝහලට ඇතුළත් කර ඇති අතර එහිදී පැදිකරු මියගොස් තිබේ. මියගොස් ඇත්තේ මාන්කුලම්, යෝගපුරම් ප්‍රදේශයේ පදිංචිව සිටි 23 හැවිරිදි තරුණයෙක් බව අනාවරණය වී ඇත. තුවාල ලැබූ අනෙක් දෙදෙනා වැඩිදුර ප්‍රතිකාර සඳහා වව්නියාව රෝහල් ඇතුළත් කර ඇති අතර මානකුලම් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90110", "Category": null, "Parent URL": null}