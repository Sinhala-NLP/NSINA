{"Source": "Adaderana", "Timestamp": "August 30, 2012 01:39 pm", "Headline": "ආසියානු දැල්පන්දු ශූරතාවලියේ අවසන් තරගයට ශ්‍රී ලංකාව සුදුසුකම් ලබයි", "News Content": "8 වන ආසියානු දැල්පන්දු ශූරතාවලියේ අවසන් මහා තරගයට සුදුසුකම් ලබා ගැනීමට ශ්‍රී ලංකා කණ්ඩායම අද (31) සමත්විණි. ඒ මලයාසියාව සමඟ පැවති අවසන් පූර්ව තරගය ලකුණු 67 ට 58 ක් ලෙස ජය ගනිමිනි. තරගාවලියේ ඒ කාණ්ඩය යටතේ තරග වැදුණු ශ්‍රී ලංකාව සහභාගී වූ තරග 4 න්ම ජය හිමිකර ගැනීමට සමත්විණි. තරගාවලියේ දෙවන අවසන් පූර්ව තරගය සිංගප්පූරුව සහ හොංකොං කණ්ඩායම අතර මේ වන විට පැවැත්වේ. 8 වන ආසියානු දැල්පන්දු ශූරතාවලියේ අවසන් මහා තරගය හෙට (31) පැවැත්වෙයි.", "URL": "https://sinhala.adaderana.lk/news.php?nid=27007", "Category": null, "Parent URL": null}