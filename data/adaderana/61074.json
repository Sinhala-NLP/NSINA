{"Source": "Adaderana", "Timestamp": "June 14, 2016 10:45 am", "Headline": " රිය අනතුරෙන් යතුරුපැදිකරු මරුට", "News Content": "පදියතලාව මහවැව මාර්ගයේ පුළුන්ගස්මුල්ල ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ.මහඔය දෙසට ධාවනය වු යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබු පැදිකරු පදියතලාව රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ මහඔය ඉද්දපොල ප්‍රදේශයේ පදිංචිව සිටි 23 හැවිරිදි තරුණයෙකි.පදියතලාව පොලීසිය අනතුර සම්බන්ධයෙන් වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=61074", "Category": null, "Parent URL": null}