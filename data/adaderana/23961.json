{"Source": "Adaderana", "Timestamp": "May 2, 2012 11:17 am", "Headline": "කිතුල්ලගහපිටිය වැවේ ගිලී දෙදෙනෙක් මරුට", "News Content": "කටුපොත , කිතුල්ලගහපිටිය වැවේ දියනෑමට ගිය පුද්ගලයින් දෙදෙනෙකු දියේ ගිලී මියගොස් තිබේ. නුවරඑළිය ප්‍රදේශයේ පදිංචි පුද්ගලයින් දෙදෙනෙකු මෙලෙස මියගොස් ඇති බව කටුපොත පොලිසිය සඳහන් ක‍රයි. මියගිය පුද්ගලයින් දෙදෙනාගේ සිරුරු පශ්චාත් මරණ පරීක්ෂණය සඳහා මුවන්හෙල රෝහලේ මෘත ශරීරාගාරයේ තබා ඇත. කටුපොත පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23961", "Category": null, "Parent URL": null}