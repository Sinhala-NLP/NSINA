{"Source": "Adaderana", "Timestamp": "June 30, 2013 03:34 pm", "Headline": "වැටලීම්වලින් මිලියන 40ක ආදායමක්", "News Content": "වැඩිමිලට භාණ්ඩ විකිණීම, මිල ප්‍රදර්ශනය නොකිරීම, කල්ඉකුත් වු භාණ්ඩ අලෙවි කිරීම, කල්ඉකුත් වීමේ දිනය වෙනස් කිරීම හා ප්‍රමිතියෙන් තොර භාණ්ඩ අලෙවි කිරීම සම්බන්ධයෙන් මේ වසරේ ගත වු කාලය තුළ වැටලීම් 29,000ක් සිදුකර ඇති බව පාරිභෝගික අධිකාරිය පවසයි. එමගින් මිලියන 40කට අධික ආදායමක් උපයාගෙන ඇති බව එහි සභාපති රූමි මර්ෂුක් මහතා පැවසුවේය. මේ අතර ප්‍රමිතියෙන් තොර අටපිරිකර 350ක් පමණ පසුගිය මාස දෙකක කාලය තුළ සිදුකල වැටලීම්වලින් සොයාගෙන ඇති බව රූමි මර්ෂුක් මහතා සඳහන් කළේය. දිවයින පුරා අඛණ්ඩව මෙම වැටලීම් සිදුකරන බව පාරිභෝගික අධිකාරිය පැවසුවේය.", "URL": "https://sinhala.adaderana.lk/news.php?nid=35370", "Category": null, "Parent URL": null}