{"Source": "Adaderana", "Timestamp": "August 9, 2017 11:29 am", "Headline": "මහනුවර කසළ බැහැර කරන්න විශේෂ වැඩපිළිවෙළක්", "News Content": "ඓතිහාසික මහනුවර ශ්‍රී දළඳා මාලිගාවේ ඇසළ මහා පෙරහැර මංගල්‍යය පැවති කාලසීමාව තුළ මහනුවර නගරයේ එක්රැස්වූ කැළි කසළ විධිමත්ව බැහැර කිරීම සඳහා විශේෂ වැඩපිළිවෙළක් ක්‍රියාත්මක කළ බව මහනුවර මහනගර සභාව පවසයි.නාගරික කොමසාරිස් චන්දන තෙන්නකෝන් මහතා පවසන්නේ පෙරහැර පැවති කාලයේ එක් රැස්වූ කසළ එදිනෙදා බැහැර කිරීමට පියවර ගත් බවයි.කෙසේවෙතත් පෙරහැර නැරඹීම සඳහා මහනුවරට පැමිණි ජනතාව නුසුදුසු ආකාරයෙන් කසළ බැහැර කිරීම හේතුවෙන් මහනුවර නගරයේ වැඩි වශයෙන් කසළ එක්රැස්ව තිබූ බව නාගරික කොමසාරිස්වරයා කියා සිටියේය.", "URL": "https://sinhala.adaderana.lk/news.php?nid=76123", "Category": null, "Parent URL": null}