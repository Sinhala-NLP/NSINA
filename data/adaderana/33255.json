{"Source": "Adaderana", "Timestamp": "April 14, 2013 10:38 am", "Headline": " අත් බෝම්බයක් සමග ගංජා කිලෝවක්", "News Content": "ජීව අත් බෝම්බයක් සහ ගංජා කිලෝ ග්රෑම් 01 ක් ළග තබා ගෙන සිටි පුද්ගලයෙකුව හලාවත පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ හලාවත - සේදවත්ත ප්‍රදේශයේ පදිංචිකරුවෙකි. සැකකරු සතුව තිබී අත්අඩංගුවට ගෙන ඇති ජීව අත් බෝම්බය විදේශීය රටක නිපදවන ලද එකක් වුවත්,එය කුමන වර්ගයකට එකක්ද යන්න මෙතෙක් හඳුනාගෙන නොමැති බව අද දෙරණ වාර්තාකරු පවසයි. පිට පළාත් වලින් ගංජා ගෙනවිත් හලාවත සහ ඒ අවට බෙදා හැරීම සැකකරු විසින් කාලයක් තිස්සේ සිදු කර ඇති නමුත් ජීව අත් බෝම්බයක් ළග තබා ගෙන සිටියේ කුමන හේතුවක් නිසාද යන්න අනාවරණය වී නැති බවද පොලීසිය කියයි. සැකකරුව හලාවත දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33255", "Category": null, "Parent URL": null}