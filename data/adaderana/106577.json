{"Source": "Adaderana", "Timestamp": "March 22, 2019 08:56 pm", "Headline": "ත්‍රිපිටකාභිවන්දනා වෙනුවෙන් බන්ධනාගාර ප්‍රතිසංස්කරණ අමාත්‍යංශයේ දම් දෙසුමක්", "News Content": "ත්‍රිපිටකාභිවන්දනා සතිය වෙනුවෙන් අධිකරණ හා බන්ධනාගාර ප්‍රතිසංස්කරණ අමාත්‍යාංශය විසින් සංවිධානය කළ විශේෂ ධර්ම දේශනාවක් අද (22) පෙරවරුවේ අධිකරණ හා බන්ධනාගාර ප්‍රතිසංස්කරණ අමාත්‍යාංශයේදී පවත්වා ඇත. තිස්සමහාරාම මොල්කැපෝපොතාන ශ්‍රී ගංගාතිලක රජමහා විහාරයන්හි අධිපති, විශ්‍රාමික විදුහල්පති, රාජකීය පණ්ඩිත, තිහගොඩ භද්දිය ස්වාමීන් වහන්සේ විසින් විශේෂ ධර්ම දේශනාවක්ද මෙහිදී පවත්වා ඇත. මෙම අවස්ථාව සඳහා අධිකරණ හා බන්ධනාගාර ප්‍රතිසංස්කරණ අමාත්‍යාංශයේ නිලධාරීන් ඇතුළු පිරිසක් එක්ව සිට ඇති අතර ත්‍රිපිටකය ලෝක උරුමයක් බවට පත් කිරීම සඳහා වු ප්‍රතිඥාව කියවීම ද මෙහිදී සිදුව ඇත.", "URL": "https://sinhala.adaderana.lk/news.php?nid=106577", "Category": null, "Parent URL": null}