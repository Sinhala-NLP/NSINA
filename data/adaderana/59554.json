{"Source": "Adaderana", "Timestamp": "April 27, 2016 10:27 am", "Headline": "අත් බෝම්බ 2ක් සමග 1ක් කොටු", "News Content": "නීති විරෝධී ලෙස අත් බෝම්බ දෙකක් ළඟ තබාගෙන සිටි පුද්ගලයෙකු බොරැල්ල කනත්ත අසළ ප්‍රදේශයේදී අත්අඩංගුවට ගෙන තිබේ.කොළඹ දකුණ, නීතිය බලගැන්වීමේ ඒකකයේ නිලධාරීන්ට ලද තොරතුරකට අනුව සැකකරු අත්අඩංගුවට ගෙන ඇති අතර අදාළ ජීව අත් බෝම්බ විදේශ රටක නිෂ්පාදිත ඒවා බව පොලීසිය සඳහන් කරයි.අත්අඩංගුවට ගෙන ඇත්තේ කොළඹ 10 ප්‍රදේශයේ පදිංචි පුද්ගලයෙක් වන අතර ඔහු අද(27) දින අළුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59554", "Category": null, "Parent URL": null}