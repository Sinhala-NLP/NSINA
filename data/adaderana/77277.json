{"Source": "Adaderana", "Timestamp": "September 8, 2017 09:33 am", "Headline": "කොටදෙණියාවේ දී පාසල් වෑන් රථයක් අනතුරට-7කට තුවාල", "News Content": "කොටදෙණියාව, කොළඹ-කුරුණෑගල ප්‍රධාන මාර්ගයේ දිවුල්දෙණිය නාල්ල පාලම අසලදී පාසල් ළමුන් ප්‍රවාහනය කළ වෑන් රථයක් අනතුරට ලක්ව තිබේ. අනතුරින් පාසල් වෑන් රථයේ ගමන් ගත් ළමුන් 8 දෙනාගෙන් 7දෙනෙකු තුවාල ලබා දඹදෙණිය රෝහලට ඇතුළත් කර ඇත. නාල්ල පාලම අසලදී අලව්ව දෙසින් ගම්පහ දෙසට ධාවනය වීමේදී මෙම අනතුර සිදුව ඇති බව පොලීසිය පවසයි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර අද(08) දින මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. කොටදෙණියාව පොලීසිය සිද්ධිය පිළිබඳ වැඩිදුර විමර්ශන පවත්වනු ඇත.", "URL": "https://sinhala.adaderana.lk/news.php?nid=77277", "Category": null, "Parent URL": null}