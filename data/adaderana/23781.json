{"Source": "Adaderana", "Timestamp": "April 25, 2012 07:26 am", "Headline": "ශ්‍රී ලංකාව ගැන කියන්න සුෂ්මා, මන්මෝහන් හමුවෙයි", "News Content": "ඉන්දීය ලෝක් සභාවේ විපක්ෂ නායිකා සුෂ්මා ස්වරාජ් ඉන්දීය අග්‍රාමාත්‍ය ආචාර්ය මන්මෝහන් සිං හමු වී තිබේ. විපක්ෂ නායිකා ප්‍රමුඛ ඉන්දීය දූත පිරිසේ ශ්‍රී ලංකා සංචාරය පිළිබඳ දැනුවත් කිරීමේ අරමුණින් මෙම හමුව සිදුව ඇති බව සඳහන්වේ. ශ්‍රී ලංකාවේ අවතැන් වූවන් නැවත පදිංචිකරවීම් , පුනරුත්ථාපන කිරීම්හි ප්‍රගතිය පිළිබඳ ඉන්දීය අගමැතිවරයා මෙහි දී දැනුවත් කර ඇති බව වාර්තා වේ. මෙම අවස්ථාවට ඉන්දීය ජාතික ආරක්ෂාව පිළබඳ උපදේශක ශිව ශංකර් මෙනන් සහ විදේශ ලේකම් රංජන් මාතායි යන අය ද සහභාගී වී තිබේ. අනතුරුව ඉන්දීය මාධ්‍යවේදීන් හමුවේ ඉන්දීය විපක්ෂ නායක සුෂ්මා ස්වරාජ් ප්‍රකාශ කර ඇත්තේ ශ්‍රී ලංකා සංචාරය පිළිබඳ තමා සෑහිමකට පත්වන බවයි. ශ්‍රී ලංකාවේ පුනරුත්ථාපන ක්‍රියාවලිය පිළිබඳ ප්‍රසාදය පළ කරන බව ද ඇය එහි දී ප්‍රකාශ කර තිබේ.", "URL": "https://sinhala.adaderana.lk/news.php?nid=23781", "Category": null, "Parent URL": null}