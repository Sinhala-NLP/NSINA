{"Source": "Adaderana", "Timestamp": "January 31, 2010 06:28 pm", "Headline": "දෙවෙනි රන් පදක්කමත්  හිමිවෙයි", "News Content": "11 වන ආසියානු ක්‍රීඩා උළෙලේ දෙවෙනි රන් පදක්කම හිමිකරගැනීමට ශ්‍රී ලංකාව මීට ස්වල්ප මොහොතකට පෙර සමත් විය. කිලෝ ග්‍රෑම් 69 බර පන්තිය නියෝජනය කරමින් බර ඉසිලීමේ ඉසව්වට සහභාගී වූ චින්තන විදානගේ විසින් එම රන් පදක්කම හිමිකර ගෙන තිබේ. බංග්ලාදේශයේ ඩකා නුවර පැවැත්වෙන 11 වන ආසියානු ක්‍රීඩා උළෙලේ මේ වන විට රන් පදක්කම් දෙකක් සහ තවත් ලෝකඩ පදක්කමක් හිමිකර ගැනීමට ශ්‍රීලංකාව සමත් වී සිටියි.", "URL": "https://sinhala.adaderana.lk/news.php?nid=6384", "Category": null, "Parent URL": null}