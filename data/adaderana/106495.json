{"Source": "Adaderana", "Timestamp": "March 21, 2019 04:30 pm", "Headline": "සිවිල් ආරක්ෂක බලකායේ මෙහෙයුමක්", "News Content": "කරුවලගස්වැව සිවිල් ආරක්ෂක බළකා සාමාජීකයින් මහවැව දේශීය ලේකම් බල ප්‍රාදේශියේ මහවැවේ ජලජ ශාක ඉවත් කිරීම ආරම්භ කර ඇත. ජනාධිපති ලේකම් කාර්යාලය මගින් ක්‍රියාත්මක ග්‍රාමශක්ති රට වෙනුවෙන් එකටසිටිමු වැඩ වැඩසටහන යටතේ පුත්තලම දිස්ත්‍රික්කයේ ජලජ ශාක ගහන වැව් දහයක ජලජ ශාක ඉවත්කර සුද්ද පවිත්‍ර කිරීමේ වැඩසටහනක් සිවිල් ආරක්ෂක බලකාය විසින් ඊයේ(20) සිදු කර ඇත. මහවැව, තිනිපිටිය වැව, තිඹිරිවැව ,අන්දරවැව ,දෙවාලකන්ද වැව, මුරුක්කුවටවන වැව, කුරුකැටියාවවැව, රඹාවැව,ගල්වැව සහ කුඹුක්වැව මේ යටතේ ජලජ ශාක ඉවත්කර සුද්ද පවිත්‍ර කර ඇත. සිවිල් ආරක්ෂක දෙපාර්තමේන්තුවේ අධ්‍යක්ෂ ජනරාල් ජනාධිපති අතිරේක ලේකම් චන්ද්‍රරත්න පල්ලේගම මහතාගේ මඟ පෙන්වීම යටතේ පුත්තලම සිවිල් ආරක්ෂක බලකායේ අණදෙන නිලධාරී ලුතිනන් කර්නල් මහේෂ් කුමාර මහතාගේ උපදෙස් මත මෙම වැඩසටහන ක්‍රියාත්මක වෙයි. පුත්තලම දිස්ත්‍රික්කයේ තොරා ගත් වැව් 10 ක ජලජ ශාක ඉවත් කිරීම දින 30 ක කාලයක් පුරා සිදුවන බවත් ඒ සඳහා සිවිල් ආරක්ෂක සාමාජීකයින් 50 ක කණ්ඩායමක්ද යොදවා තිබෙන බවද කියයි. මෙම ජලජ ශාඛ ඉවත් කිරීමේදි සිවිල් ආරක්ෂක සාමාජිකයින්ගේ ජීවිතවලටද හානි නොවන අයුරින් ආරක්ෂිත කබා යොදවා අදාල කටයුතු සිදුවන බව සිවිල් ආරක්ෂක දෙපාර්තුමේන්තුව පවසයි. මහවැව ප්‍රාදේශීය ලේකම් කොට්ඨාසයේ මහවැවේ ජලජ ශාක සිවිල් ආරක්ෂක භට පිරිස් විසින් ඉවත් කිරීම සිදුකරන අයුරු ඡායාරූපවලින් දැක්වෙයි.", "URL": "https://sinhala.adaderana.lk/news.php?nid=106495", "Category": null, "Parent URL": null}