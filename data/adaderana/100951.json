{"Source": "Adaderana", "Timestamp": "December 19, 2018 07:02 am", "Headline": "සීදුවේ වෙඩි තැබීමක්", "News Content": "සීදුව, ලියනගේමුල්ල ප්‍රදේශයේ පිහිටි සමාජ ශාලාවක සිදු වූ වෙඩි තැබිමකින් පුද්ගලයෙකු තුවාල ලබා තිබේ. සාමාජ ශාලාවට පැමිණි සිටි පිරිසක් සහ සාමාජ ශාලාවේ සේවකයෙකු අතර අද(19) අළුයම ඇති වූ ආරවුලක් හේතුවෙන් වෙඩි තැබිම සිදුව ඇති බව පොලීසිය පැවසීය. එහිදී සමාජ ශාලාවට පැමිණි පුද්ගලයෙකු තුවාල ලබා ඇති අතර ඔහු ප්‍රතිකාර සඳහා මීගමුව රෝහලට ඇතුළත් කර තිබේ. තුවාල ලබා ඇත්තේ සීදුව, රද්දොළුගම ප්‍රදේශයේ පදිංචිව සිටි 34හැවිරිදි පුද්ගලයෙකි. වෙඩි තැබිම සමාජ ශාලා හිමිකරු විසින් සිදු කර ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ. සැකකරු ප්‍රදේශයෙන් පලාගොස් ඇති අතර ඔහු අත්අඩංගුවට ගැනීම සඳහා සිදුව පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=100951", "Category": null, "Parent URL": null}