{"Source": "Adaderana", "Timestamp": "November 7, 2012 07:54 am", "Headline": "ආසාත්මිකතාවයකින් 27 ක් රෝහලේ", "News Content": "ඖෂධයක් ආසාත්මික වීමෙන් කුරුණෑගල මාස්පොත මහ විද්‍යාලයේ සිසුන් 27 දෙනෙකු රෝහල්ගත කර තිබේ. කුරුණෑගල සෞඛ්‍ය වෛද්‍ය නිලධාරී කාර්යාලය මගින් ලබා දුන් \"ඒ\" විටමිනය ආසාත්මිකවීම හේතුවෙන් මොවුන් රෝහල් ගතකර ඇති බව සඳහන්ය. එම විද්‍යාලයේ 3 සහ 4 ශ්‍රේණිවල ඉගෙනුම ලබන සිසුන් පිරිසක් මෙලෙස රෝහල්ගත කර ඇත. \"ඒ\" විටමින් ඌණතාවයට පිළියමක් ලෙස මෙය මුඛ මාර්ගයෙන් ලබා දෙන අතර එය ලබාදීමෙන් පසුව එම සිසුන්ට වමනය, කැරකිල්ල, ක්ලාන්තය වැනි අසාත්මිකතා හට ගත් බව වාර්තා වේ. මෙම අසාත්මිකතා ඇතිවීමට හේතුව මෙතෙක් නිෂ්චිතව අනාවරණය කරගෙන නොමැති බව සෞඛ්‍ය බලධාරීන් පවසයි. මෙම තත්ත්වය ඇතිවීමත් සමග අදාළ විටමිනය ලබාදීම තාවකාලිකව නතර කර ඇත. ළමුන් දෙදෙනෙකු රෝහලේ දැඩිසත්කාර ඒකකයේ ප‍්‍රතිකාර ලබන බව අද දෙරණ කළ විමසීමක දී කුරුණෑගල ශික්ෂණ රෝහලේ ප‍්‍රකාශකයෙකු පැවසුවේය. ඔවුන්ගේ තත්ත්වය බරපතළ නොවන බවද ඔහු කියා සිටියේය.", "URL": "https://sinhala.adaderana.lk/news.php?nid=28974", "Category": null, "Parent URL": null}