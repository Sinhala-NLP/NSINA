{"Source": "Adaderana", "Timestamp": "February 10, 2019 04:54 pm", "Headline": "උතුරු දුම්රිය මාර්ගයේ දුම්රියක් පීලි පනියි", "News Content": "දුම්රිය පීලිපැනීමක් හේතුවෙන් උතුරු දුම්රිය මාර්ගයේ දුම්රිය ධාවනයට බාධා එල්ල වී තිබේ. යාපනය සිට මාතර බලා ධාවනය වූ දුම්රියක් තඹුත්තේගම සහ සෙනරත්ගම අතර ප්‍රදේශයේදී පීලිපැනීමට ලක්ව ඇති බව අනුරාධපුර දුම්රිය ස්ථානයේ ප්‍රකාශකයෙකු පැවසුවේය. දුම්රිය පීලිගත කිරීමේ කටයුතු මේ වන විට ආරම්භ කර ඇති බව සඳහන්ය. දුම්රිය පීලිපැනීම හේතුවෙන් කන්කසන්තුරෙයි සිට කොළඹ බලා ධාවනය වන දුම්රිය ප්‍රමාද වන අතර එය මේ වන විට තලාව දුම්රිය ස්ථානයේ නතර කර ඇති බව වාර්තා වෙයි.", "URL": "https://sinhala.adaderana.lk/news.php?nid=104032", "Category": null, "Parent URL": null}