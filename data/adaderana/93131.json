{"Source": "Adaderana", "Timestamp": "July 24, 2018 04:22 pm", "Headline": "GMOA වැඩ කරන්නේ හොරුන්ගේ කොන්ත්‍රාත්තුවකට", "News Content": "අවුරුදු 5කින් ආණ්ඩුව පෙරළා දෙන ලෙස හොරුන් විසින් රජයේ වෛද්‍යවරුන්ගේ සංගමයට කොන්ත්‍රාත්තුවක් බාරදී ඇති බව එක්සත් ජාතික පක්ෂ පාර්ලිමේන්තු මන්ත්‍රී අජිත් මාන්නප්පෙරුම මහතා පවසයි. අද(24) පැවති මාධ්‍යහමුවකට එක්වෙමින් මන්ත්‍රීවරයා මේ බව ප්‍රකාශ කළේය. රටේ ආර්ථික විශේෂඥයින් විසින් ගත යුතු තීරණ රජයේ වෛද්‍යවරුන් විසින් ක්‍රියාත්මක කිරීමට උත්සහ කරන බවත් වෛද්‍ය උපාදිය සඳහා වසර 5ක කාලය තුළ රටේ ආර්ථික ගැන කිසිදු ඉගැන්වීමක් සිදු නොකරන බව මන්ත්‍රීවරයා සඳහන් කරයි. මේ හේතුවෙන් තමන්ට අදාළ කටයුත්ක පමණක් සිදුකරන ලෙස පාර්ලිමේන්තු මන්ත්‍රී අජිත් මාන්නප්පෙරුම මහතා රජයේ වෛද්‍යවරුන්ගෙන් ඉල්ලා සිටියි. මේ අතර හිටපු ජනාධිපති මහින්ද රාජපක්ෂ මහතාගේ ආණ්ඩුව කාලය තුළ බෙහෙත් බෝතල් තුළ වීදුරු කටු තිබුණද ඒ පිළිබඳව රජයේ වෛද්‍යවරුන්ගේ සංගමය කිසිදු ක්‍රියා මාර්ගයක් නොගත් බව මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93131", "Category": null, "Parent URL": null}