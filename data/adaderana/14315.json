{"Source": "Adaderana", "Timestamp": "February 19, 2011 08:27 am", "Headline": "පස්සර නාය යෑම තවදුරටත් -පවුල් 17ක් ඉවත් කරයි", "News Content": "බදුල්ල, පස්සර දෙකේ කණුව ප්‍රදේශයේ සිදුවන නාය යෑම තවදුරටත් ව්‍යාප්ත වෙමින් පවතින බව වාර්තා වේ. එම ප්‍රදේශයේ පවතින අධි බලැති විදුලි රැහැන් වලට නාය යෑමට හසුව ඇති ප්‍රදේශයේ ඇති ගස් කඩාවැටීමේ අවදානමක් පවතින බව විදුලිබල මණ්ඩලය පවසයි. මේ හේතුවෙන් නාය යෑම් ප්‍රදේශයේ අදාළ ගස් ඉවත් කිරීමට හෝ විකල්ප රැහැන් යෙදීමට කටයුතු කරන බව එම මණ්ඩලය සඳහන් කරයි. දැනටමත් එම ප්‍රදේශයේ ස්ථාපිත කර තිබු රෝහල, ළමා සංවර්ධන මධ්‍යස්ථානය, පවුල් සෞඛ්‍ය සේවිකා නිල නිවාසය ආදී ගොඩනැගිලි සම්පූර්ණයෙන් විනාශ වී ගොස් ඇති බව ද සඳහන්ය. ප්‍රදේශයේ පදිංචි පවුල් 17ක් ඉවත් කළ බව බදුල්ල ප්‍රාදේශීය ලේකම් ගාමිණි මහින්දපාල මහතා පැවසුවේය. මේ අතර බදුල්ල කහටරූප්ප අරළුගොල්ල ගම්මානය ද ගිලාබැසීමේ අවදානමට ලක්ව තිබේ. එහි නිවාස දෙකකට මේ වන විටත් හානී සිදුවී ඇති බව වාර්තා වේ. ප්‍රදේශයේ ළිං කැඩියාම හේතුවෙන් පානීය ජල ගැටළුවකට ද ප්‍රදේශවාසීන් මුහුණදී සිටියි.", "URL": "https://sinhala.adaderana.lk/news.php?nid=14315", "Category": null, "Parent URL": null}