{"Source": "Adaderana", "Timestamp": "March 1, 2013 05:41 pm", "Headline": "ඉරාකයේ බෝම්බ පිපිරීමක්", "News Content": "ඉරාකයේ සිදුවු බෝම්බ පිපිරීමකින් පුද්ගලයින් 5දෙනෙකු ජීවිතක්ෂයට පත්ව තිබේ. දකුණු ඉරාකයේ දිවානියා නගරයේ මෙම පිපිරීම සිදුව ඇති බව සඳහන්ය. තවත් විශාල පිරිසක් ප්‍රහාරයෙන් තුවාල ලබා තිබෙනවා. එරට ආරක්ෂක අංශය පවසන්නේ පිපිරීම් දෙකක් එහි සිදුව ඇති බවයි. සුන්නි සහ ෂියා මුස්ලිම්වරුන් අතර ගැටුමක ප්‍රතිඵලයක් ලෙස මෙම පිපිරීම් සිදුකරන්නට ඇති බව ඉරාක ආරක්ෂක අංශ විශ්වාස කරයි. 2006 වසරෙන් පසුව ඉරාකය තුළ ප්‍රචණ්ඩ ක්‍රියාවල කැපී පෙනෙන ඉහළ යාමක් පවතින බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=32033", "Category": null, "Parent URL": null}