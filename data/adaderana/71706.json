{"Source": "Adaderana", "Timestamp": "April 4, 2017 11:49 am", "Headline": "රාමනාදන් කන්නන් ගැන කමිටු නිර්දේශ ලැබිලා", "News Content": "රාමනාදන් කන්නන් මහතා මහාධිකරණ විනිසුරුවරයෙකු ලෙස පත්කිරීම සම්බන්ධයෙන් සොයා බැලීමට පත් කළ කම්ටුවේ නිර්දේශ මේ වන විට ලැබී ඇති බව ශ්‍රී ලංකා නීතිඥ සංගමය පවසයි. එම සංගමයේ ලේකම් අමල් රන්දෙණිය මහතා සදහන් කළේ අදාළ නිර්දේශ හෙට(5) රැස්වන ශ්‍රී ලංකා නීතිඥ සංගමයේ විධායක කමිටුව වෙත ඉදිරිපත් කරන බවය. ශ්‍රී ලංකා නීතිඥ සංගමයේ හිටපු සභාපතිවරුන්ගෙන් සමන්විත කමිටුවක් මඟින් මහාධිකරණ විනිසුරු රාමනාදන් කන්නන් මහතාගේ පත්වීම සම්බන්ධයෙන් නිර්දේශ ඉදිරිපත් කර ඇති බව අමල් රන්දෙණිය මහතා ප්‍රකාශ කළේය. මේ අතර රාමනාදන් කන්නන් මහතා සම්බන්ධයෙන් යෝජනා 5ක් පසුගියදා රැස්වූ අධිකරණ සේවා සංගමය විසින් සම්මත කරගනු ලැබීය.", "URL": "https://sinhala.adaderana.lk/news.php?nid=71706", "Category": null, "Parent URL": null}