{"Source": "Adaderana", "Timestamp": "July 31, 2017 03:52 pm", "Headline": "ආණ්ඩුවට එරෙහිව සඟ බලවේගයක්", "News Content": "ආණ්ඩුවට එරෙහිව දැවැන්ත සඟ බලවේගයක් ඇති කරන බව පූජ්‍ය මුරුත්තෙට්ටුවේ ආනන්ද හිමියන් පවසයි. අද(31) පෙරවරුවේ පුංචි බොරුල්ලේ පැවති මව්බිම සුරැකීමේ ජාතික බලවේගය සංවිධානයේ ප්‍රථම මාධ්‍ය හමුවට එක් වෙමින් උන් වහන්සේ මෙම අදහස් පළ කළේය. භික්ෂූන් වහන්සේලා 15 නමකගේ සහභාගීත්වයෙන් මෙම බලවේගය නුදුරුදේම ඇති කරන බවත් ඒ සඳහා මහානායක හිමිවරුන්ගේ ආශිර්වාදය ද මේ වන විට හිමි වී ඇති බවත් ආනන්ද හිමියන් වැඩිදුරටත් පැවසීය. වෙනසක් බලාපොරොත්තුවෙන් ජනතාව ආණ්ඩුව බලයට පත් කළ නමුත් කිසි විටෙකත් රටේ ජාතික සම්පත් විකිණීමට බලය ලබා නොදුන් බව ද ආනන්ද හිමියන් කියා සිටියේය. ඉදිරියේ දී ආණ්ඩුව විසින් දේශීය සම්පත් විකුණමින් සිදු කරනු ලබන මෙම ක්‍රියාවලිය පිළිබඳ දැනුවත් කිරීමට බලාපොරොත්තු වන බවත් ඒ තුළින් මහා සංඝ බලවේගයක් නිර්මාණය කරන බව ත් උන් වහන්සේ තවදුරටත් කියා සිටියේය.", "URL": "https://sinhala.adaderana.lk/news.php?nid=75820", "Category": null, "Parent URL": null}