{"Source": "Adaderana", "Timestamp": "December 18, 2018 06:22 am", "Headline": "දෙබර ප්‍රහාරයෙන් 7ක් රෝහලට", "News Content": "කිලිනොච්චිය කරඩිපෝක්කු මංසන්ධිය සිට පණ්නන්කණ්ඩි දක්වා වන මාර්ගයේ ගමන්ගත් පිරිසකට ඊයේ(17) දෙබර ප්‍රහාරයක් එල්ල වි හත් දෙනෙකු රෝහල්ගත කොට ඇති බව කිලිනොච්චිය ප්‍රදේශවාසීන් පවසති. මාර්ගයේ ගසක තිබු දෙබර වදයක් ඇවිස්සීම හේතුවෙන් මාර්ගයේ ගමන්ගත් පිරිසක් දෙබර ප්‍රහාරයට ලක්ව ඇති බව සඳහන් වෙයි. ප්‍රදේශවාසීන් පැවසූවේ දෙබර ප්‍රහාරයට 10 දෙනෙකු පමණ පිරිසක් ලක්ව ඇති අතර, අදාළ පිරිසෙන් හත් දෙනෙකු ප්‍රතිකාර වෙනුවෙන් යොමුවි ඇති බවයි. ප්‍රහාරයට ලක්වූවන්ගේ තත්ත්වය බරපතළ නොවන බව වාර්තා වෙයි. ප්‍රදේශයේ ජනතාව වැඩිදුරටත් පැවසූවේ අදාළ මාර්ගයේ ගස් කිහිපයක දෙබර වද තිබෙන බවට ආපදා කළමනාකරණ මධ්‍යස්ථානය වෙත මීට පෙර දැනුම්දි තිබුණද නිසි ක්‍රියාමාර්ගයක් නොගත් බවයි.", "URL": "https://sinhala.adaderana.lk/news.php?nid=100902", "Category": null, "Parent URL": null}