{"Source": "Adaderana", "Timestamp": "March 1, 2016 10:01 am", "Headline": "ආනයනික අර්තාපල් හා ලොකු ලූනු මිල ඉහළ යන්නේ මෙහෙමයි", "News Content": "ආනයනික අර්තාපල් හා ලොකු ලූනු සඳහා වන වි‍ශේෂ වෙළෙඳ බද්ද ආනයනික අර්තාපල් කිලෝවක මිල රු.35 දක්වාද,ආනයනික ලොකු ලූනු රු.25 දක්වාද ඉහළ නංවා තිබේ.ඊයේ මධ්‍යම රාත්‍රියේ සිට ක්‍රියාත්මක වන පරිදි මෙලෙස අල සහ ලොකු ලූනු ආනයනික බද්ද ඉහළ නංවා ඇති බව වෙළෙඳ අමාත්‍යංශය සඳහන් කරයි.ඒ සඳහා ජනාධිපති මෛත්‍රීපාල සිරිසේන මහතා මේ සම්බන්ධයෙන් අදාළ අංශ වෙත උපදෙස් ලබාදී ඇති බව වාර්තා වෙයි.ගොවි ජනතාව මුහුණ දී ඇති ගැටළු පිළිබඳ ඊයේ(29)පෙරවරුවේ පැවති සාකච්ඡාවේ දී ජනාධිපතිවරයා මෙම නියෝගය සිදුකර තිබේ.එහිදී අදහස් දැක්වු ජනාධිපති මෛත්‍රීපාල සිරිසේන මහතා ප්‍රකාශ කර ඇත්තේ ගොවි ජනතාව වෙත ආර්ථික බරක් පැටවීමට රජය කටයුතු නොකරන බවයි.", "URL": "https://sinhala.adaderana.lk/news.php?nid=57752", "Category": null, "Parent URL": null}