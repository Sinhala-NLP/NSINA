{"Source": "Adaderana", "Timestamp": "February 23, 2012 08:17 am", "Headline": "සරසවි අනධ්‍යන සේවකයින් පැය 48 ක වර්ජනයක් අරඹයි", "News Content": "වැටුප් විෂමතා ඉවත් කරන‍ ලෙස බලකරමින් පැය 48 ක වැඩවර්ජනයක් ක්‍රියාත්මක කිරීමට විශ්ව විද්‍යාල අනධ්‍යන සේවකයින් තීරණය කර තිබේ. අද(23) සහ හෙට(24) අදාළ වැඩවර්ජනය ක්‍රියාත්මක කරන බව අන්තර් විශ්ව විද්‍යාලයීය වෘත්තීය සමිති මහා සම්මේලනයේ සභාපති ආර්.එම් චන්ද්‍රපාල මහතා ප්‍රකාශ කළේය. තම ගැටලුවට එහි දී ද විසඳුම් නොලැබුණහොත් අඛණ්ඩ වැඩවර්ජනයක නිරත වන බව චන්ද්‍රපාල මහතා සඳහන් කළේය. සිසුන්ගේ අධ්‍යාපන කටයුතු කඩාකප්පල් කිරීමට කිසිසේත්ම කැමැත්තක් නොමැති බවත්, මෙම ක්‍රියා මාර්ග අකමැත්තෙන් දියත් කිරීමට සිදුව ඇති බවත් ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=22328", "Category": null, "Parent URL": null}