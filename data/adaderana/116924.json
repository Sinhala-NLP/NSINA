{"Source": "Adaderana", "Timestamp": "August 19, 2019 03:08 pm", "Headline": "බගවන්තලාවේ තේ වත්තකින් හමුවු අස්ථි ගැන පරීක්ෂණ අරඹයි", "News Content": "මීට මාස 9 කට ප්‍රථම අතුරුදහන් වු තිදරු පියෙකුගේ සිරුරේ අස්ථි කොටස් ඊයේ (18) බගවන්තලාව කොටියාගල වත්ත ප්‍රදේශයේ තේ වතුයායක තිබී හමුවී ඇත. හමු වු අස්ථි කොටස් සම්බන්ධයෙන් හැටන් දිසා අධිකරණයේ වැඩ බලන මහෙස්ත්‍රාත් සංජීව ෆොන්සේකා මහතා අද (19) ස්ථාන පරීක්ෂාව සිදු කර බගවන්තලාව පොලීසියට නියෝග කර ඇත්තේ සොයාගත් අස්ථි කොටස් රජයේ රස පරීක්ෂකවරයා වෙත යොමු කර අදාළ වාර්තාව හැටන් මහෙස්ත්‍රාත් අධිකරණය වෙත යොමු කරන ලෙසයි. මහෙස්ත්‍රාත්වරයා විසින් සිදු කළ ස්ථාන පරීක්ෂාවට හැටන් දික්ඔය මුලික රොහලේ විශේෂඥ අධිකරණ වෛද්‍යය ඉනෝක රත්නායක මහත්මිය ඇතුළු අධිකරණ වෛද්‍යවරුන් රැසක්ද සහභාගි වී ඇත. තේ වතුයායේ මාන පඳුරු මත තිබී හමු වු අස්ථි කොටස් බගවන්තලාව කොටියාගල වතුයායේ පදිංචිව සිටි පෙරුමාල් සෙල්වම් (42) නැමති අයගේ බවට අතුරුදහන් වු අයගේ බිරිඳ සහ දරුවන් විසින් අස්ථි කොටස් අසළ තිබු රෙදි කැබලි කිහිපයකින් හඳුනාගෙන ඇත.", "URL": "https://sinhala.adaderana.lk/news.php?nid=116924", "Category": null, "Parent URL": null}