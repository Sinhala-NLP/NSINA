{"Source": "Adaderana", "Timestamp": "June 11, 2016 05:14 pm", "Headline": "සන්ධානය සමග එක්වෙන්න පක්ෂ 13ක් කැමැතියි", "News Content": "එක්සත් ජනතා නිදහස් සන්ධානය සමග ඉදිරියේදී කටයුතු කිරීම සඳහා පක්ෂ 13ක් මේ වන විට ඉල්ලීම් ඉදිරිපත් කර ඇති බව සන්ධාන මහ ලේකම් අමාත්‍ය මහින්ද අමරවීර මහතා පවසයි.ඔහු පවසන්නේ මේ පිළිබඳව ඉදිරියේදී සාකච්ඡා කරන බවයි.එක්සත් ජනතා නිදහස් සන්ධානයේ විධායක සභාව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් රැස්වූ අතර එහිදී ද මේ සම්බන්ධයෙන් සාකච්ඡා වී තිබේ.එහිදි රටේ සහ ලෝකයේ දේශපාලන හා ආර්ථික තත්ත්වයන් පිළිබඳව ද සාකච්ඡා වූ බව මහින්ද අමරවිර අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=60995", "Category": null, "Parent URL": null}