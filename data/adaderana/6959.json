{"Source": "Adaderana", "Timestamp": "February 27, 2010 08:08 am", "Headline": "වේදිකාවල කෑ ගහල වැඩක් නෑ", "News Content": "රටේ දුෂණ පවතින බවට දේශපාලන වේදිකාවල ප්‍රකාශ කිරීමෙන් ප්‍රතිඵලයක් අත් නොවන බව අධිකරණ හා නීති ප්‍රතිසංස්කරණ අමාත්‍ය මිලින්ද මොරගොඩ මහතා පවසයි. රටේ දුෂණ වංචා නැති කිරීමට විනිවිද භාවයකින් යුත් වැඩපිළිවෙළක් අවශ්‍ය බව ඔහු සඳහන් කරයි. කිරුළපණ ප්‍රදේශයේදී එක්සත් ජනතා නිදහස් සන්ධාන නියෝජිත පිරිසක් අමතමින් මිලින්ද මොරගොඩ අමාත්‍යවරයා මේ බව ප්‍රකාශ කළේය. ජනතාවට රජයේ තොරතුරු දැන ගැනීමට අයිතියක් ඇති අතර එය නීතියෙන් තහවුරු විය යුතු බව එහිදි වැඩිදුරටත් අදහස් දැක්වු හෙතෙම කියා සිටියේය. සිවිල් සමාජය හා ජනතාව රජය කටයුතු කරන ආකාරය පිළිබඳ අවධානයෙන් සිටියහොත් ‍දුෂණ වංචා අවම කර ගත හැකි බව මිලින්ද මොරගොඩ අමාත්‍යවරයා පවසයි.", "URL": "https://sinhala.adaderana.lk/news.php?nid=6959", "Category": null, "Parent URL": null}