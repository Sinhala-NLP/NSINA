{"Source": "Adaderana", "Timestamp": "January 21, 2016 11:20 am", "Headline": "මීටියාගොඩ ඝාතනය - සැකකරු මානසික රෝගියෙක්", "News Content": "මීටියාගොඩ, ගිමාන ප්‍රදේශයේදී පුද්ගලයෙකු ඝාතනය කර තවත් අයෙකුට පහර දී තුවාල සිදුකළ සැකකරු, මානසික ආබාධයකින් පෙළෙන පුද්ගලයෙකු බවට අනාවරණය වී තිබේ.ඊයේ දහවල් මුගුරකින් පහරදී අදාළ ඝාතනය සිදුකර තිබූ අතර එහිදී බරපතළ තුවාල ලැබූ පුද්ගලයෙකු මේ වන විට කරාපිටිය ශික්ෂණ රෝහලේ ප්‍රතිකාර ලබන බව සඳහන්ය.සිද්ධිය සම්බන්ධයෙන් මීටියාගොඩ පොලීසිය සිදුකළ විමර්ශනයේදී සැකකරු මානසික ආබාධයකින් පෙළෙන පුද්ගලයෙකු බවට අනාවරණය වී තිබේ.එම පුද්ගලයා ඔහුගේ ඥාතීන් විසින් අංගොඩ මානසික රෝහල වෙත රැගෙන ගොස් ඇති බව පොලීසිය සඳහන් කළේය.සිද්ධිය සම්බන්ධයෙන් මීටියාගොඩ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=56520", "Category": null, "Parent URL": null}