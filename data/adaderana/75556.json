{"Source": "Adaderana", "Timestamp": "July 23, 2017 10:17 pm", "Headline": " ජාතික ගුරු සභාවෙන් චෝදනා", "News Content": "වසර 10ක් තිස්සේ මාස 06ක තාවකාලික පත්වීම් 19ක් ලබා දෙමින් ඌව පළාත් සභාව ගුරු පිරිසකට ගුරු සේවයේ සියලු වරප‍්‍රසාද අහිමි කර ඇති බව ජාතික ගුරු සභාව පෙන්වා දෙයි. අද(23) කොළඹ දී පැවැති මාධ්‍ය හමුවකදී එහි ප‍්‍රධාන ලේකම් සුදන්ත රත්නායක මහතා මේ බව කියා සිටියේය. එහිදී වැඩිදුරටත් අදහස් දැක්වූ සුදන්ත රත්නායක මහතා මෙසේ ද සඳහන් කළේය, “ 2008.07.22 දින ඌව පළාත් සභාව ගුරුවරුන් 292ක් සඳහා මාස 06ක තාවකාලික පත්වීමක් ලබා දී තිබෙනවා. එම පත්වීමට අද දක්වා ‘මාස 06ක තාවකාලික පදනමින්’ ඔබ්බට යන්න හැකි වෙලා නැහැ. ඔවුන්ගේ පත්වීම් ස්ථීර කිරීමට ඌව පළාත් සභා බලධාරීන් මෙතෙක් කිසිඳු පියවරක් ගෙන නැහැ. මේ වන විට ඔවුන්ට මාස 06 තාවකාලික පත්වීම් 19ක් ලබා දී තිබෙනවා. 2007 වසරේදී සාමාන්‍ය විධිමත් පටිපාටිය තුළ ඌව පළාත් සභාව මෙම පත්වීම් 292 ලබාදීමේ කටයුතු ආරම්භ කළා. නමුත් ඊට එරෙහිව සෞන්දර්ය විශ්වවිද්‍යාලයේ සිසුන් කිහිප දෙනෙකු නඩු පැවරීමක් සිදු කරනවා. ඒ අනුව ඌව පළාත් සභාව අධිකරණයට කරුණු වාර්තා කිරීමකින් තොරව මේ පත්වීම් මාස 06ක තාවකාලික පදනමින් ලබා දෙනවා. අධිකරණයෙන් කට්ටි පැනීමටයි එහෙම කරන්නේ. හැබැයි මේ පත්වීම් ලිපිය එහෙම තාවකාලික පදනමකින් ලබාදීමට සකස් කළ එකක් නොවෙයි. ස්ථාවර ක‍්‍රමවේදය තුළ ස්ථීර පත්වීමක් ලබා දීමට සකස් කළ පත්වීම් ලිපියම තමයි ඌව පළාත් සභා බලධාරීන් ‘මාස 06ක තාවකාලික පදනම’ කියන වගන්තිය සහිතව, ඌව පළාත් සභා මැතිවරණයක් ආසන්නයේ මේ අයට ලබා දුන්නේ. “", "URL": "https://sinhala.adaderana.lk/news.php?nid=75556", "Category": null, "Parent URL": null}