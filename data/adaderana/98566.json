{"Source": "Adaderana", "Timestamp": "November 1, 2018 07:04 pm", "Headline": "ප්‍රජාතන්ත්‍රවාදය රැක ගන්නැයි ඕස්ට්‍රේලියාවෙන් ඉල්ලීමක්", "News Content": "ඕස්ට්‍රේලියාවේ වර්තමාන විදේශ ඇමතිනිය විසින් ශ්‍රී ලංකාව තුළ ඉදිරියටත් ප්‍රජාතන්ත්‍රවාදී මුලධර්ම පවත්වා ගෙන යෑම අනිවාර්ය බවට අනතුරු අඟවා තිබේ. ලංකාවේ හදිසියේ ඇති වූ දේශපාලන තත්තවය සම්බන්ධයෙන් අදහස් දැක්වමින් ඇය මේ බව පවසා ඇත. ජනාධිපති මෛත්‍රීපාල සිරිසේන මහතා එක්වරම පසුගිය සිකුරාදා දින රනිල් වික්‍රමසිංහ මහතා අගමැති ධූරයෙන් නෙරපා හැර, හිටපු ජනපති මහින්ද රාජපක්ෂ මහතා වෙත පත්කිරීම සම්බන්ධයෙන් මෙහිදී අවධානයට ලක් කෙරුණ අතර ඔස්ට්‍රේලියානු විදේශ ඇමැතිනී මෙරිස් පෙයින් ප්‍රකාශ කරනු ලැබුවේ ඔස්ට්‍රේලියාව එම පත් කිරීම සම්බන්ධයෙන් විමතියට පත් වූ බවයි. දියුණුවෙමින් පවතින ශ්‍රී ලංකාවේ සංවර්ධන කටයුතු පිළිබඳව අවධානයෙන් සිටින බවත් සෑම කණ්ඩායමකින්ම ඉල්ලා සිටින්නේ ප්‍රචන්ඩ ක්‍රියාවලින් වැලැකී ලෙසට බවත් ඇය අවධාරණය කරයි. එසේම මෙරිස් පෙයින් ඇමතිනී සෘජුවම මෙරට ජනාධිපති මෛත්‍රිපාල සිරිසේන මහතාව දෝශාරෝපණයකට ලක් නොකල ද ඇයගේ ප්‍රකාශවලින් එම පත්කිරීම සම්බන්ධයෙන් ඇතිවූ නොසන්සුන්තාවය පැහැදිලි වන බව සඳහන්ය. \"මේ ප්‍රශ්ණය ගැන ඉක්මණටම සාකච්ඡා කළ යුතුයි. පාර්ලිමේන්තුව හරහා ප්‍රජාතන්ත්‍රවාදී ප්‍රතිපත්ති පවත්වාගෙන යෑම වැදගත්\" ලෙස ඇය ප්‍රකාශ කර තිබේ.", "URL": "https://sinhala.adaderana.lk/news.php?nid=98566", "Category": null, "Parent URL": null}