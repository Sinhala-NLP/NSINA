{"Source": "Adaderana", "Timestamp": "May 17, 2018 03:33 pm", "Headline": "පොලීසියට ප්‍රහාර එල්ල කල පුද්ගලයින් 4ක් වෙඩි පහරින් මරුට", "News Content": "ඉන්දුනීසියාවේ පොලිසියකට ප්‍රහාරයක් එල්ල කිරීමට පැමිණි පුද්ගලයින් සිව් දෙනෙකු පොලිස් වෙඩි පහරින් ජීවිතක්ෂයට පත්ව තිබේ. ගැටුමින් පොලිස් නිලධාරියෙකු මියගොස් ඇති බවත් සඳහන් වෙයි. සුමාත්‍රා දූපත්හි පිහිටි පොලිස් ස්ථානයකට මෝටර් රථයකින් කඩාවැදුණු පිරිසක් එහි සිටි නිලධාරීනට කඩු වලින් පහරදී තිබේ. එහිදී පොලිස් නිලධාරීන් දෙදෙනෙකු තුවාල ලබා ඇති බවද වාර්තා වෙයි. අපරාධකරුවන් පොලිස් නිලධාරියෙකු වාහනයට යට කර පලායාමට උත්සහගෙන ඇති අතර එම අවස්ථාවේදී පොලිස් නිලධාරීන් වෙඩි තබා ඇති බව වාර්තා වෙයි. ඉස්ලාමීය ත්‍රස්තවාදීන් මෙම ප්‍රහාරයේ වගකීම භාරගෙන තිබේ. සිදුවීම සම්බන්ධයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=89287", "Category": null, "Parent URL": null}