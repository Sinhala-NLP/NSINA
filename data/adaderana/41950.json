{"Source": "Adaderana", "Timestamp": "March 21, 2014 07:52 am", "Headline": "විදේශිකයින් 3ක් කුලියාපිටියේදී කොටු", "News Content": "ආගමන විගමන නීති උල්ලංඝණය කරමින් මෙරටට පැමිණ වෙළඳාම් කටයුතු වල නිරතව සිටි විදේශීය ජාතිකයින් තිදෙනෙකු කුලියාපිටිය නගරයේ දී අත්අඩංගුවට ගෙන තිබේ. අත්අඩංගුවට ගත් සැකකරුවන් වයස අවුරුදු 30, 49 සහ 50 අතර වියේ පසුවන චීන ජාතිකයින් බව පොලිසිය සඳහන් කළේය. සැකකරුවන් අද කුලියාපිටිය මහේස්ත්‍රාත් අධිකරණය වෙත ඉදිරිපත් කිරිමට නියමිතය. මේ අතර මෙරට මුහුදු සිමාව උල්ලංඝණය කරමින් ධීවර කටයුතු වල නිරතව සිටි ඉන්දීය ධීවරයින් 21දෙනෙකු නාවික හමුදා භාරයට ගෙන තිබේ. සැකකරුවන් අද මන්නාරම මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=41950", "Category": null, "Parent URL": null}