{"Source": "Adaderana", "Timestamp": "April 12, 2012 11:32 am", "Headline": "ජනශක්ති රක්‍ෂණ සමාගම විශිෂ්ටතමයන් අගයයි", "News Content": "මෙරට ප‍්‍රමුඛතම රක්‍ෂණ සමාගමක් වන ජනශක්ති ඉන්ෂුවරන්ස් සමාගමේ 200 කට අධික විකුණුම් විශිෂ්ටතමයන්ට, ඇමෙරිකාව, මහා බි‍්‍රතාන්‍ය, චීනය, ඩුබායි, බැංකොක් සහ ඉන්දියාව යන රටවලට විදේශ සංචාර, විදේශ පුහුණු පාඨමාලා, ගුවන් ටිකට් පත්, වටිනා මුදල් ත්‍යාග, කුසලාන සහ සහතික පත්, 2012 වාර්ෂික විශිෂ්ටතා සම්මාන උළෙලේදී පිරිනමන ලදි. ඉතාමත් උත්කර්ෂවත් ලෙස පැවති මෙම සම්මාන සැදෑවට 1,200 කට අධික පිරිසක් සහභාගි වු අතර රක්‍ෂණ දැවැන්තයකුගේ ජයග‍්‍රාහීන් ලෙස අඛණ්ඩව සේවය කිරීම සංකේතවත් කිරීමට Avatar මෙවර සම්මාන උළෙලේ තේමාව විය. ළමා කාලයේ නිසි ලෙස අධ්‍යාපන කටයුතු කිරීමට නොහැකි වුවත් දැන් ලෝ ප‍්‍රකට විශිෂ්ට අභිපේ‍්‍රරණ දේශකයකු වන Les Brown සහ ඔලිම්පික් ක‍්‍රීඩා උළෙලකදි ලකුණු දහයක් ලබාගත් ලොව ප‍්‍රථම ජිම්නාස්ටික් ක‍්‍රිඩිකාව වු වර්තමානයේ අසීරු ඉලක්ක ජයගැනීම පිළිබඳ පුහුණුකාරියක් වන Nadia Comaneci යන අයගේ අත්දැකීම් ඇසුරෙන් අසීරු ඉලක්ක ජයගැනීම පිළිබඳ නිර්මාණය කෙරුණු වීඩියෝ පටයක්ද තිරගත කෙරිණි. ජනශක්ති රක්‍ෂණ සමාගමේ වාර්ෂික දින දර්ශකයේ වඩාත්ම සුවිශේෂ උත්සව අංගය වන වාර්ෂික විශිෂ්ටතා සම්මාන ප‍්‍රදානෝත්ස්වයේදී 2,500 ක් වන විකුණුම් කාර්යය මණ්ඩලයේ සුවිශේෂ දක්‍ෂතාවලට අමතරව ජනශක්ති පවුලේ සාමාජිකයන්ගේ අධ්‍යාපනය, වෘත්තීමය කටයුතු සහ ක‍්‍රීඩා කුසලතාද ඇගයීමට ලක් වේ. 18 වන වසරටත් අඛණ්ඩව පැවති මෙවර සම්මාන උළෙලේදි අංශ 23 යටතේ සම්මාන, සහතික පත් සහ ත්‍යාග පිරිනමන ලදි. සෑම වසරකම වසරේ විශිෂ්ටතමයා වෙනුවෙන් පිරිනමන අභිමානවත් සභාපති සම්මානය ජනශක්ති සමාගමේ සභාපති ඩබ්ලිව්. ටි. එල්ලාවල මහතා විසින් එම්. එස්. සම්පන් මහතාට පිරිනමන ලදි. බලංගොඩ ශාඛාවේ කේ. ජී. ඒ. ගමගේ විසින් හොඳම ජීවිත රක්‍ෂණ අලෙවිකරුට හිමි සම්මානය දිනා ගන්නා ලද අතර ජීවිත රක්‍ෂණ අංශයේ සුවිශේෂ දක්‍ෂතා දැක්වු 75 කට අධික දක්‍ෂ විකුණුම් නිළධාරීන් පිරිසකට මෙහිදී ඇගයීමට ලක් කරමින් කුසලාන සහ සහතික පිරිනැමුවේය. මහවැව සංවර්ධන කාර්යාලයේ එම්. තංගයියා විසින් විශිෂ්ටතම සේවාදායකයන් බිහි කිරීමේ සම්මානය දිනා ගත් අතර සමස්ත ජීවිත රක්‍ෂණ විශිෂ්ටතම කණ්ඩායම සම්මානය, මීගමුව ශාඛාවේ යු.එස්. එන්. ප‍්‍රනාන්දුට හිමි විය. නුවරඑළිය ශාඛාවේ එච්.එම්.ඞී. හේරත් විසින් විශිෂ්ටතම ජීවිත රක්‍ෂණ ප‍්‍රවර්ධක සහයක සම්මානය දිනාගත් අතර විශිෂ්ටතම ජීවිත රක්‍ෂණ ප‍්‍රවර්ධන නිළධාරිවරයාට හිමි සම්මානය අවිස්සාවේල්ල ශාඛාවේ ඕ. එස්. තරංගට හිමි විය. විශිෂ්ටතම ජීවිත රක්‍ෂණ ප‍්‍රවර්ධන විධායක සහ ජීවිත රක්‍ෂණ අංශයේ විශිෂ්ටතම කළමණාකරුට හිමි සම්මාන පිළිවෙලින් අනුරාධපුර ශාඛාවේ ඩබ්ලිව්. ජී. චන්දන ලාල් සහ අවිස්සාවේල්ල ශාඛාවේ එච්. පී. ටී.එම්. වීරසිංහට හිමි විය. සාමාන්‍ය රක්‍ෂණ අංශයේ හොඳම ව්‍යාපාර ප‍්‍රවර්ධන විකුණුම් පරීක්‍ෂකවරයා සඳහා වන දියමන්ති අංශයේ සම්මානය මහරගම ප‍්‍රදේශ සංවර්ධන කාර්යාලයේ පි.ඞී.එන්. චන්ද්‍රරත්නට හිමි විය. සාමාන්‍ය රක්‍ෂණ ප‍්‍රවර්ධන විශිෂ්ටතම සහකරු රන් සහ දියමන්ති සම්මාන පිළිවෙලින් හෝමාගම සංවර්ධන කාර්යාලයේ ඩි.එස්. නිලූෂාට සහ කොළඹ සිටිහි කේ.ඩි.එස්. උදේශ්ට හිමි විය. පිටකොටුව ශාඛාවේ කර්නන් සහ කොළඹ මෙට්‍රෝ ශාඛාවේ කේ.එච්.ටී. ආරියවංශ විශිෂ්ටතම ව්‍යාපාර ප‍්‍රවර්ධන නිළධාරි රන් සහ දියමන්ති සම්මාන දිනා ගත්හ. විශිෂ්ටතම ව්‍යාපාර ප‍්‍රවර්ධන ජේ්‍යෂ්ඨ විධායකවරයාට හිමි රන් සහ දියමන්ති සම්මාන පිළිවෙලින් කළුතර එච්. සී. සංජීව සහ කොළඹ සිටිහි ඩබ්ලිව්. සි.ඩි. විජේරත්න යන අයට හිමි වු අතර විශිෂ්ටතම ව්‍යාපාර ප‍්‍රවර්ධන කළමණාකරු රන් සහ දියමන්ති සම්මාන පිළිවෙලින් කළුබෝවිල සි.එස්. කුමාරපෙලියගේ සහ මහනුවර කේ.ජී.ඩබ්ලිව්. රණසිංහට හිමි විය. සාමාන්‍ය රක්‍ෂණ අංශයේ තරුව සම්මානය කොළඹ මෙට්‍රෝ ශාඛාවේ ආර්. පි. මියුරු සහ එස්.ඒ.කේ.ආර්.එස්.තිලංක යන දෙපළටම හිමි වුහ. හොඳම විකුණුම් කළමනාකරු/ සහකාර/කළමනාකර අංශයේ රන් සම්මානය හිමි වුයේ කළුතර ශාඛාවේ ආර්.එස්. පෙරේරාටයි. කොළඹ මෙට්‍රෝ ශාඛාවේ එම්.එස්. සම්පන්ට දියමන්ති අංශයේ සම්මානය හිමිවු අතර හො`දම ප‍්‍රාදේශිය ශාඛා කළමණාකරු සාමාන්‍ය රක්‍ෂණ අංශයේ සම්මානය කළුතර එච්.එම්.ඩි.එස්. රන්දිකට සහ ජීවිත රක්‍ෂණ අංශයේ සම්මානය මීගමුව එම්.කේ.පී.කේ. පෙරේරාට හිමි විය. සම්මාන රාත‍්‍රියේදි අදහස් දැක් වු ජනශක්ති රක්‍ෂණ සමාගමේ සභාපති ඩබ්ලිව්. ටි. එල්ලාවල මහතා කියා සිටියේ\" ශ‍්‍රී ලංකාවේ අංක එකේ රක්‍ෂණ සමාගම බවට පත්වීම යථාර්තයක් බවට පත්කිරීමට ජනශක්ති දැක්මට අනුව ඉදිරියට යෑමට සැවොම කැපවිය යුතු බවයි. සමාගමේ මානව සම්පත් නඟාසිටුවීමට දිගටම ආයෝජනය කරන බවත්. සාමාන්‍යයෙන් වසරකට ඒ සඳහා රුපියල් මිලියන 50ක් වැය කරන බවත්, කළමනාකාර අධ්‍යක්‍ෂ ප‍්‍රකාශ් ෂාෆ්ටර් මහතා පැවසුවේය. රක්‍ෂණ ක්ෂේත‍්‍රයේ සිටින සැබෑ දක්‍ෂයින් ජනශක්ති සමාගමේ සේවා බලකාය සමග රඳවා ගැනීමට කටයුතු කරන බවද ප‍්‍රකාශ් ෂාෆ්ටර් මහතා පෙන්වා දුන්නේය. විකුණුම් සහ අලෙවි කටයුතු පිළිබඳ සාමාන්‍යධිකාරිනී ෂෙහාරා ද සිල්වා මහත්මිය අවධාරණය කරමින් කියා සිටියේ සාර්ථකත්වය යනු මානසික ක‍්‍රිඩාවක් බවත්, ඔබට කිසියම් දෙයක් අවශ්‍ය නම් ඒ සඳහා ඇප කැපවීමෙන් එම ඉලක්කය ජයගත හැකි බවත්ය. 2011 වසරේදි 16% ක වර්ධනයක් සමගින් රුපියල් බිලියන 7.1 ක වාර්ෂික දළ වාරික ආදායමක් ඉපැයූ ජනශක්ති රක්‍ෂණ සමාගම පසුගිය වසර කිහිපය හා සැසදීමේදී ඉහළම වර්ධනයක් වාර්තා කර ඇත. එලෙසින්ම රුපියල් මිලියන 636 ක ශුද්ධ ලාභයක් වාර්තා කරමින්, ශ‍්‍රී ලංකා කොටස් වෙළෙඳපළේ ලයිස්තු ගත රක්‍ෂණ සමාගම් අතුරින් වඩාත්ම ලාභදායි රක්‍ෂණ සමාගමක් ලෙසින් තවදුරටත් පෙරමුණේ සිටියි.", "URL": "https://sinhala.adaderana.lk/news.php?nid=23466", "Category": null, "Parent URL": null}