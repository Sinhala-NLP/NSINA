{"Source": "Adaderana", "Timestamp": "February 21, 2018 11:25 am", "Headline": "විභාග වංචා වලක්වන්න ඉන්දියාවේ පාසල්වල සපත්තු මේස් පැලඳීම තහනම් කරයි", "News Content": "විභාග වංචා වැලැක්වීමේ අරමුණින් ඉන්දියාවේ බිහාර් ප්‍රාන්තයේ පාසල්වල සිසුන්ට විභාග දිනවල සපත්තු සහ මේස් පැලදීම තහනම් කර තිබේ. සිසුන් විසින් විභාග සටහන් සපත්තු සහ මේස් තුළ සඟවා විභාග ශාලා වෙත රැගෙන ඒම වලක්වා ගැනීම සඳහා ප්‍රාන්ත බලධාරීන් මෙම පියවර ගෙන ඇති බව ඉන්දීය මාධ්‍ය වාර්තා කළේය. ඒ අනුව අද දිනයේ සිට ආරම්භ වන විභාග කටයුතු සඳහා මෙම නියෝගය වලංගු වන බව සදහන්ය. 2016 වසරේදී ද විභාග වංචා වැලැක්වීමේ අරමුණින් සිර දඩුවම් නියම කිරීම සහ දඩ පැනවීම ආදී දැඩි තීරණ රැසක් බිහාර් ප්‍රාන්ත බලධාරීන් විසින් ගනු ලැබීය.", "URL": "https://sinhala.adaderana.lk/news.php?nid=84616", "Category": null, "Parent URL": null}