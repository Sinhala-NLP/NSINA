{"Source": "Adaderana", "Timestamp": "July 25, 2018 06:32 am", "Headline": "ඉදිවන සූර්ය කෝෂ බලාගාර නිසා ගම්මාන රැසකට ස්වසන ගැටළු ", "News Content": "වවුනියාව මාමඩුව මාර්ගයේ අළුතින් ඉදිකොට ඇති සූර්ය කෝෂ විදුලි බලාගාරය හෙතුවෙන් අවට ගම්මාන වල වැසියන්ට සමාජ ප්‍රශ්න මෙන්ම සෞඛ්‍ය ප්‍රශ්න ගණනාවකටම මුහුණ දීමට සිදුව ඇතැ බවට එම ගම්මානවල වැසියන් පවසයි. මේ සූර්ය කෝෂ විදුලි බලාගාරයේ අක්කර හැටක පමණ භූමියක දැනට සූර්ය කෝෂ පැනල් සවි කොට ඇති අතර තවත් ඒ හා සමාන භූමියක පැනල් සවි කරමින් නියමිතව පවතී. අවට ගම්වාසීන් කියා සිටින්නේ මුලින් අක්කර පහක පමණ භූමියක සූර්ය කෝෂ සවි කරණ ලද මේ වන විට අවට ඉඩම් සියල්ලම මිලට ගන්නා එක් සමාගමක් විසින් පළාතේ සෑම තැනකම සූර්ය කෝෂ සවි කර ඇති බවය. ඒ භූමියට ඉතාම ආසන්නයේ කාර්තාසින්නකුලම, නෙඩුන්කුලම, ඇටඹගස්කඩ, අන්නානගර්, පූංතොට්ටම් අතුළුව තවත් ගම්මාන රැසක් ඇති අතර ඒම ගම්මාන වල වැසියන් කියා සිටින්නේ වර්ෂාව වසින්නට වැහි වළාකුලු ඉහල අහසට එන විටම මේ මධ්‍යස්ථාන වලින් අහසට දුමාරයක් යවන බවය. එම දුමාරයේ යම් විෂ සහිත බවක් ඇති නිසා ඒ අවට ගම්මාන වල වැසියන්ට හුස්ම ගැනීමේ අපහසුවක් ඇති බවත් ස්වසන ආබාධ වලින් තම දරුවන් පීඩා විදින බවටද ගම්වැසියෝ චොදනා කළේය. මෙම සූර්ය කෝෂ බලාගාරය පිහිටුවීමෙන් පසුව එම පළාතේ ඌෂ්ණත්වය බෙහෙවින් ඉහල ගොස් ඇති බව සහ මේ සම්බන්ධයෙන් පරිසර ආයතන ගණනාවකටම තොරතුරු දන්වා සිටියත් ඒ එකම ආයතනයකින්වත් මේ ගැන සොයා බැලීමට නොපැමිණි බව ප්‍රදේශ වාසින් පැවසීය.", "URL": "https://sinhala.adaderana.lk/news.php?nid=93154", "Category": null, "Parent URL": null}