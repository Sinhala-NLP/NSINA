{"Source": "Adaderana", "Timestamp": "August 12, 2018 03:17 pm", "Headline": "අධිකරණ කටයුතු වලට ජනපතිගෙන් හෝ අගමැතිගෙන් බලපෑම් නෑ", "News Content": "කිසිදු අධිකරණ කටයුත්තක් සඳහා ජනාධිපතිගෙන් හෝ අගමැතිගෙන් බලපෑම් එල්ල නොවන බව අධිකරණ අමාත්‍ය තලතා අතුකෝරල මහත්මිය පවසයි. ඇඹිලිපිටියේ පැවති වැඩමුළුවකට එක්වෙමින් අමාත්‍යවරිය මේ බව සඳහන් කළේය. පළාත් මට්ටමින් නීතිඥවරුන් දැනුවත් කිරීමේ දෙදින වැඩමුළුවේ සමාරම්භක අවස්ථාව ඇඹිලිපිටියේදී ඊයේ(11) ආරම්භ කෙරුණේ අධිකරණ අමාත්‍ය තලතා අතුකෝරල , අගවිනිසුරු ප්‍රියසාද් ඩෙප්, නීතිපති ජයන්ත ජයසූරිය යන මහත්ම මහත්මීන් ඇතුළු පිරිසකගේ සහභාගීත්වයෙන්ය.", "URL": "https://sinhala.adaderana.lk/news.php?nid=94289", "Category": null, "Parent URL": null}