{"Source": "Adaderana", "Timestamp": "October 27, 2013 11:04 am", "Headline": "වන්දනා න‍ඬේ අයෙකුට විදුලිසැර වදියි", "News Content": "කතරගම, පෙලගිරිගම ප්‍රදේශයේ දී විදුලි සැර වැදී පුද්ගලයෙකු මියගොස් තිබේ. කතරගම පොලීසිය පැවසුවේ විදුලි බුබුළක් දැල්වීමට යාමේ දී සිදුවු විදුලි කාන්දුවීමක් හේතුවෙන් ඊයේ රාත්‍රී මෙම අනතුර සිදුව ඇති බවයි. බුලත්සිංහල ප්‍රදේශයේ සිට වන්දනා නඬයක පැමිණි පිරිසක් අතර සිටි පුද්ගලයෙකු මෙලෙස මියගොස් ඇත. මියගිය පුද්ගලයා 31 හැවිරිදි අයෙකු බව කතරගම පොලීසිය පැවසුවේය.", "URL": "https://sinhala.adaderana.lk/news.php?nid=38411", "Category": null, "Parent URL": null}