{"Source": "Adaderana", "Timestamp": "January 11, 2018 12:11 pm", "Headline": "කිළිනොච්චියේ තැනිතලා බිම් විශාල වළවල් බවට පත් වෙලා", "News Content": "කිළිනොච්චියේ ධර්මපුරම් හා කල්ලාරු යන පළාත් වල නීති විරෝධී ලෙස සිදුවන මහා පරිමාණයේ වැලි ජාවාරමක් නිසා පළාතේ තැනිතලා බිමක් දැන් විශාල වළක් බවට පත්ව ඇතැයි ප්‍රදේශවාසීන් කියා සිටියි. මෙම ප්‍රදේශයේ සිදුවන වැලි ජාවාරම මැඩ පවත්වීමට පොලීසිය විශාල උත්සාහයක් දරණ නමුත් වැලි ජාවාරම්කරුවන්ද ඔවුන්ගේ ජාවාරම් කටයුතු නතර නොකරණ බව ප්‍රදේශවාසීහු කියා සිටිති. පොලීසිය විසින් වැලි ජාවාරම්කරුවන් අත්අඩංගුවට ගෙන අධිකරණය වෙත ඉදිරිපත් කරණු ලබුවත් ඔවුන් ඔවුන්ගේ වැලි ජාවාරම නතර නොකරණ බැවින් ඊට සුදුසු ක්‍රියාමාර්ගයක් ගන්නා ලෙස ප්‍රදේශවාසීන් අදාල බලධාරීන්ගෙන් ඉල්ලා සිටිති. යළි පදිංචි කරවන වැසියන් සඳහා නිවාස ඉදි කොට දීමේදී වැලි සඳහා යම් සහනයක් ලබාදෙන බව පවසන කිළිනොච්චියේ වැසියෝ වැලි ජාවාරම්කරුවන් ප්‍රයෝජනය ගන්නේ එම අවස්ථාවෙන් බවද කියා සිටිති.", "URL": "https://sinhala.adaderana.lk/news.php?nid=82812", "Category": null, "Parent URL": null}