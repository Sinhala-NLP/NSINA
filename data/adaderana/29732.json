{"Source": "Adaderana", "Timestamp": "December 5, 2012 02:27 pm", "Headline": "දුම්කොළ සමාගම්වලට තවත් විරෝධය පෑමක්", "News Content": "දුම්කොළ සමාගම්වලට විරෝධය පළ කිරීමේ අරමුණින් බුත්තල නගරයේ දී අද (05) විරෝධතා ව්‍යාපාරයක් පැවැත්විණි. බුත්තල ප‍්‍රාදේශීය ලේකම් කොට්ඨාසයේ පාසල් දරු දැරියන් සහ මවුපියන් එක්ව මෙම විරෝධතා ව්‍යාපාරය සංවිධාන කර තිබූ බව අද දෙරණ වාර්තාකරු සඳහන් කළේය. දුම්කොළ සමාගම්වලට එරෙහිව පෝස්ටර්, බැනර් සහ කටවුට් ප‍්‍රදර්ශනය කරමින් ඔවුන් විරෝධතාවයේ නිරත වී තිබේ. මීට සමගාමීව බුත්තල සතිපොළේ දී ජනතාවට අත් පත‍්‍රිකා බෙදාදීමක් ද සිදු වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=29732", "Category": null, "Parent URL": null}