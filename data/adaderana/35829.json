{"Source": "Adaderana", "Timestamp": "July 16, 2013 03:41 pm", "Headline": "ප්‍රා. සභා මන්ත්‍රී රිමාන්ඩ්", "News Content": "රැකියා ලබාදෙන බව පවසා රුපියල් ලක්ෂ 7ක් වංචා කිරීමේ චෝදනාව සම්බන්ධයෙන් අධිකරණයට ඉදිරිපත් කළ ගලිගමුව ප්‍රාදේශිය සභා මන්ත්‍රී නිශාන්ත හේරත් මහතා ලබන 29දා දක්වා රිමාන්ඩ් කර තිබේ. සැකකාර මන්ත්‍රීවරයා අද කෑගල්ල ප්‍රධාන මහේස්ත්‍රාත්වරයා හමුවට ඉදිරිපත් කිරීමෙන් පසු මෙම නියෝගය දුන් බව පොලීසිය පැවසීය. රැකියා දෙන බව කියා මුදල් වංචා කිරීමේ සිද්ධියක් සම්බන්ධයෙන් ලැබුණු පැමිණිලි අනූව සැකකාර මන්ත්‍රීවරයා කෑගල්ල පොලීසිය විසින් ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=35829", "Category": null, "Parent URL": null}