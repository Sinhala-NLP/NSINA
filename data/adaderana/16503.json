{"Source": "Adaderana", "Timestamp": "June 3, 2011 08:24 am", "Headline": "අදත් සරසවි ආචාර්යවරුන්, ජනපති හමුවෙයි", "News Content": "විශ්ව විද්‍යාල ආචාර්යවරුන්ගේ සමිති සම්මේලනය සහ ජනාධිපති මහින්ද රාජපක්ෂ මහතා අතර විශේෂ සාකච්ඡාවක් අද(03) පැවැත්වෙයි. පසුගිය 25 වැනිදා ජනාධිපතිවරයා සමග පැවති සාකච්ඡාවේ දී ගත් තීරණයකට අනුව මෙම හමුව පැවැත්වෙන බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය ‍නිර්මාල් රංජිත් ‍දේවසිරි මහතා සඳහන් කළේය. ආචාර්යවරුන්ගේ වැටුප් වැඩිකරන ලෙස ඉල්ලා පසුගිය 9 වැනිදා සිට විශ්ව විද්‍යාල වල ‍ස්වේච්ඡා තනතුරුවලින් ඉල්ලා අස්වී තිබේ.", "URL": "https://sinhala.adaderana.lk/news.php?nid=16503", "Category": null, "Parent URL": null}