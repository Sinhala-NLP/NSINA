{"Source": "Adaderana", "Timestamp": "January 2, 2017 11:47 am", "Headline": " වෑන් රියේ ගැටී අවසන් ගමන් යයි", "News Content": "බදුල්ල, බදුලුපිටිය ප්‍රදේශයේදී වෑන් රථයක ගැටීමෙන් පුද්ගලයෙකු මියගොස් තිබේ.බදුල්ල ප්‍රදේශයේ අතුරු මාර්ගයක වෑන් රථය නවතා රියදුරු බැසයනවාත් සමඟම එම වෑන් රථය කිසියම් පුද්ගලයෙකු විසින් රැගෙන ගොස් ඇත.එහිදී වෑන් රථය මාර්ගයෙන් ඉවතට පැන පදිකයාගේ ගැටී ඇති බව පොලීසිය පැවසුවේය.අනතුරෙන් බරපතළ තුවාල ලැබූ පදිකයා බදුල්ල රෝහලට ඇතුළත් කිරීමෙන් පසු මියගොස් ඇති බව වාර්තා වේ.මියගොස් ඇත්තේ බදුල්ල ප්‍රදේශයේම පදිංචිව සිටි 61 හැවිරිදි පුද්ගලයෙකි.වෑන් රථය පැහරගත් පුද්ගලයා අත්අඩංගුවට ගෙන ඇති අතර බදුල්ල පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=67609", "Category": null, "Parent URL": null}