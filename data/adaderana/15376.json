{"Source": "Adaderana", "Timestamp": "April 9, 2011 04:09 pm", "Headline": "බැංකු පනත සංශෝධනය කිරීමේ තීරණයක්", "News Content": "බැංකු පනත සංශෝධනය කිරීමට රජය තීරණය කර තිබේ. මෙරට ක්‍රියාත්මක බලපත්‍රලාභී වාණිජ බැංකු සහ බලපත්‍ර ලාභී විශේෂිත බැංකු නියාමනය සහ අධීක්ෂණය සඳහා අවශ්‍ය නිර්ණායක ඇතුළත් කිරීම මෙහි අරමුණ බව සඳහන්ය. යෝජිත සංශෝධන මගින් බලපත්‍ර ලාභී බැංකුවල පාලිත සමාගම්වල නම සහිත කොටසේ \"බැංකු\" යන්න භාවිත කිරීමට දී තිබූ අවසරය ඉවත් කෙරෙනු ඇත. එමෙන්ම බැංකුවල අංකික ගිණුම් සම්බන්ධ විධිවිධාන ද සංශෝධන මගින් අවලංගු කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=15376", "Category": null, "Parent URL": null}