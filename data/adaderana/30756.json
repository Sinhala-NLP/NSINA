{"Source": "Adaderana", "Timestamp": "January 14, 2013 02:19 pm", "Headline": "නව අගවිනිසුරුවරයෙක් පත්කිරීමට වි‍රුද්ධයි", "News Content": "අගවිනිසුරුවරිය ඉවත් කිරීමේ තීරණය තමන් පිළිනොගන්නා බවද නව අගවිනිසුරුවරියක පත් කිරීමට විරුද්ධ වන බවද ඒකාබද්ධ නීතීඥ සංගම් එකමුතුව පවසයි. අදාළ ඉවත් කිරීම නීත්‍යානුකූල නොවන බව එම සංගමය පෙන්වාදෙයි. නව අගවිනිසුරුවරයෙකු පත්කළහොත් ඊට එරෙහිව මූලික අයිතිවාසිකම් පෙත්සමක් හෝ රිට් ආඥාවක් ලබා ගැනීම සඳහා වූ ඉල්ලීමක් ඉදිරිපත් කිරීමට සාමාන්‍ය ජනතාවට අවස්ථාව ඇති බව එම සංගමය කියයි. ඉවත්වීම පිළිබඳ තීරණය ශිරාණි බණ්ඩාරනායක මහත්මිය විසින් ගත යුතු බව ද එම සංගමය කියා සිටියි. ජනාධිපතිවරයාට එරෙහි නඩු පැවරිය නොහැකි වුව ද ව්‍යවස්ථානුකූල නොවන අයුරින් පත් කරන නිලධාරියෙකුට එරෙහිව නීති මගින් කටයුතු කළ හැකි බව ජනාධිපති නීතීඥ ජයම්පති වික්‍රමරත්න මහතා එහිදී පවසන ලදී. කොළඹදී අද (14) පෙරවරුවේ පැවැති මාධ්‍ය හමුවකදී ජනාධිපති නීතීඥ ශ්‍රීනාත් පෙරේරා, ජේ සී වැලිඅමුණ, ලාල් විජේනායක හා චන්ද්‍රපාල කුමාර මහත්වරු මේ බව අවධාරණය කළහ.", "URL": "https://sinhala.adaderana.lk/news.php?nid=30756", "Category": null, "Parent URL": null}