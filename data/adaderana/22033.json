{"Source": "Adaderana", "Timestamp": "February 11, 2012 02:46 pm", "Headline": "ඇමති කෙහෙළියට තවත් සුළු සැත්කමක්", "News Content": "ඕස්ට්‍රේලියාවේ මෙල්බර්න් නුවර රෝහලක ප්‍රතිකාර ලබමින් සිටින ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතාට තවත් සුළු සැත්කමක් සිදුකර තිබේ. තවත් දින කිහිපයක් කෙහෙළිය රඹුක්වැල්ල අමාත්‍යවරයාට ප්‍රතිකාර ලබාගැනීමට සිදුවන බව වෛද්‍යවරුන් විසින් පවසා ඇති බව අමාත්‍යවරයාගේ මාධ්‍ය ලේකම් සරත් දඹවින්න මහතා සඳහන් කළේය. කෙසේ වුවත් තවත් දින 10 න් පමණ කෙහෙළිය රඹුක්වැල්ල අමාත්‍යවරයා දිවයිනට පැමිණීමට නියමිත බව ඔහු කියා සිටියේය. පසුගියදා මෙල්බර්න් නුවර හෝටලයක් තුළ සිදුවු අනතුරක් හේතුවෙන් කෙහෙළිය රඹුක්වැල්ල අමාත්‍යවරයාගේ පාදවලට හානි සිදුව තිබුණි.", "URL": "https://sinhala.adaderana.lk/news.php?nid=22033", "Category": null, "Parent URL": null}