{"Source": "Adaderana", "Timestamp": "April 6, 2018 11:23 pm", "Headline": "කඳුකරයේ ජල පෝෂක ප්‍රදේශයන්ට තද වැසි", "News Content": "මධ්‍යම කඳුකරයේ ජල පෝෂක ප්‍රදේශවලට අද පස්වරු‍වේ සිට තද වැසි ලැබෙමින් පවතින බව අද දෙරණ වාර්තාකරු පවසයි. කාසල්රි සහ මවුස්සාකැලේ ජල පෝෂක ප්‍රදේශවලට මෙලෙස තද වැසි ලැබී ඇත. කාසල්රි හා මවුස්සාකැලේ ජලාශවල ජල මට්ටම පහල වැටීම හේතුවෙන් විමලසුරේන්ද්‍ර, ලක්ෂපාන, නව ලක්ෂපාන, කැනියොන්, පොල්පිටිය යන විදුලි බලාගාරවල විදුලි උත්පාදනය සීමා කර ඇත. කාසල්රී ජලාශයේ ජල මට්ටම පිටාර මට්ටමේ සිට අඩි 28 ක් දක්වා සහ මවුස්සාකැලේ ජලාශයේ ජල මට්ටමේ පිටාර මට්ටමේ සිට අඩි 35 ක් දක්වා පහල බැස තිබේ. පැවති වියළි කාලගුණය නිසාවෙන් ජනතාවට පාලනිය ජලගැටලුවක් ද මතුව තිබුණි.", "URL": "https://sinhala.adaderana.lk/news.php?nid=87055", "Category": null, "Parent URL": null}