{"Source": "Adaderana", "Timestamp": "May 6, 2019 02:31 pm", "Headline": "හැඟිම්වලට වහල්වී ප්‍රතිචාර දක්වන්න එපා-මුස්ලිම් ජනතාවගෙන් ඉල්ලයි", "News Content": "කාදිනල් වහන්සේ පෙන්වා දුන් පරිදි හැඟීම්වලට වහල්වී වර්තමානයේ පවතින ගැටලු සඳහා ප්‍රතිචාර නොදක්වා ලෙස ජමියතුල් උලමා සංවිධානයයේ සභාපති එම්.අයි.එම්.රිස්වි (මුෆ්ති) පවසයි. ඇති වී තිබේන තත්ත්වය හමුවේ තමන්ගේ ප්‍රඥාව භාවිත කර මේ තත්ත්වය සමනය කර ගැනීම ක්‍රියා කළ යුතු බව ඔහු පැවසීය. අගරදගුරු අතිඋතුම් මැල්කම් කාදිනල් රංජිත් හිමිපාණන් අද (06) පෙරවරුවේ මීගමුව ප්‍රදේශයට පැමිණ අතර ප්‍රදේශයේ ආගමික නායකයින් මුණ ගැසුණි. එම අවස්ථාවේදි ජමියතුල් උලමා සංවිධානයයේ සභාපති එම්.අයි.එම්.රිස්වි (මුෆ්ති) මේ බව ප්‍රකාශ කළේය. තමන් තුළ පවතින යහපත් ගුණාංග මෙම අවස්ථාවේදි ඉස්මතු කර ගත යුතු බව ද එතුමා එහිදි පැවසීය. මෙම රාමසාන් සමයේ විශේෂයෙන් තරුණ ප්‍රජාව කරුණාවෙන් යුතුව කටයුතු කළ යුතු බවත් එකට එකතු වී කටයුතු කළ යුතු බවත් එතුමා ප්‍රකාශ කළේය. මෙම අවස්ථාවේදි ආරක්ෂක අංශ සම්බන්ධයෙන් සියලු දෙනාට පූර්ණ විශ්වාසයක් තිබෙන බවද ඔවුන් මෙම තත්ත්වය සමනයකට පත් කරාවි යනුවෙන්ද ඒතුමා වැඩිදුරටත් පැවසීය. මීගමුව කොච්චිකඩේ පෝරුතොට ප්‍රදේශයේ ඊයේ (05) පස්වරුවේ දෙපිරිසක් අතර ඇති වූ නොසන්සුන්කාරී තත්ත්වයක් හේතුවෙන් මීගමුව, කොච්චිකඩේ, කටුනායක, දිවුලපිටිය, කොටදෙණියාව, පමුණුගම, රද්දොලුගම, සීදුව, දුංගල්පිටිය හා කටාන යන පොලිස් වසම්වලට අද (06) උදෑසන 7.00 දක්වා පොලිස් ඇඳිරි නීතිය පනවා තිබුණේය.", "URL": "https://sinhala.adaderana.lk/news.php?nid=109369", "Category": null, "Parent URL": null}