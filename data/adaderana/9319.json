{"Source": "Adaderana", "Timestamp": "July 1, 2010 01:04 pm", "Headline": "අලුත් පක්ෂයක් පිහිටෙව්වාට ෆොන්සේකා එක්ක ඉන්නවා", "News Content": "ජෙනරාල් සරත් ෆොන්සේකා මහතා ගේ නායකත්වයෙන් යුතු පිරිසක් අලුත් දේශපාලන පක්ෂයක් සඳහා\"ප්‍රජාතන්ත්‍රවාදී ජාතික එකමුතුව\"ලෙස අයදුම් කළ ද ප්‍රජාතන්ත්‍රවාදී ජාතික සන්ධානය තවදුරටත් පවතින බව ජ.වි.පෙ පාර්ලිමේන්තු මන්ත්‍රී අනුර කුමාර දිසානායක මහතා පවසයි. මේ වනතුරු ප්‍රජාතන්ත්‍රවාදී ජාතික සන්ධානයේ සාමාජිකයින් ලෙස ඒ ඒ පුද්ගලයින් පෙනී සිටි බවත්,නව දේශපාලන පක්ෂයේ ලියාපදිංචියත් සමග දේශපාලන පක්ෂ සන්ධානයේ සාමාජිකයින් ලෙස පෙනී සිටිනු ඇති බවත් හෙතෙම කියා සිටියේය. ඔහු මේ බව කියා සිටියේ අද පැවති මාධ්‍ය හමුවකට සහභාගී වෙමිනි. ජාත්‍යන්තර මූල්‍ය අරමුදල් ඕනෑ එපාකම් මත ඉදිරිපත් කළ මේ අයවැය අනිවාර්යයෙන්ම පරාජය කළයුතු බවත්,ප්‍රජාතන්ත්‍රවාදී ජාතික සන්ධානය විපක්ෂයේ සෙසු පක්ෂ සමග එක්ව අයවැයට විරුද්ධව ඡන්දය ප්‍රකාශ කරන බවත් හෙතෙම කියා සිටියේය.", "URL": "https://sinhala.adaderana.lk/news.php?nid=9319", "Category": null, "Parent URL": null}