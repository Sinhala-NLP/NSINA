{"Source": "Adaderana", "Timestamp": "December 29, 2011 09:39 pm", "Headline": "දෙවන ටෙස්ට් තරගයේ ජය ශ්‍රී ලංකාවටයි", "News Content": "ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැති දෙවන ටෙස්ට් තරගයෙන් දකුණු අප්‍රිකානු කණ්ඩායම පරදා ලකුණු 208 ක ජයක් හිමිකරගැනීමට ශ්‍රී ලංකාව සමත්විය. දකුණු අප්‍රිකාවේ පැවති දෙවන ටෙස්ට් තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කළේය. ඒ අනුව ශ්‍රී ලංකා කණ්ඩායම සිය පළමු ඉනිම වෙනුවෙන් සියලුම ක්‍රීඩකයින් දැවී ලකුණු 338 ක් රැස්කරනු ලැබීය. පිළිතුරු ඉනිම ක්‍රීඩා කළ දකුණු අප්‍රිකානු කණ්ඩායමට සියලුම ක්‍රීඩකයින් දැවී ලබාගත හැකිවූයේ ලකුණු 168 ක් පමණි. නැවතත් පිටියට පිවිසි ශ්‍රී ලංකා කණ්ඩායම සිය දෙවන ඉනිම වෙනුවෙන් ලකුණු 279 ක් රැස්කළ අතර පිළිතුරු ලෙස දකුණු අප්‍රිකානු කණ්ඩායමට ලබාගත හැකිවූයේ ලකුණු 241 ක් පමණි. ඒ අනුව තරග 03 න් සමන්විත තරගාවලියේ 1-1 ක් ලෙස කණ්ඩායම් 02 සම මට්ටමේ පසුවෙයි.", "URL": "https://sinhala.adaderana.lk/news.php?nid=21036", "Category": null, "Parent URL": null}