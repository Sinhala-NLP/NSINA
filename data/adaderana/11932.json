{"Source": "Adaderana", "Timestamp": "November 4, 2010 12:28 pm", "Headline": "එක්සත් ජාතීන්ගේ නවතම වාර්තාවට අනුව ශ්‍රි ලංකාවේ කැපී පෙනෙන ප්‍රගතියක්", "News Content": "එක්සත් ජාතීන්ගේ නවතම මානව සංවර්ධන වාර්තාවට අනුව ශ්‍රි ලංකාව කැපී පෙනෙන ප්‍රගතියක් අත්කරගෙන තිබේ. 2010 මානව සංවර්ධන වාර්තාව සඳහා රටවල් 169 ක මානව සංවර්ධන දර්ශක ඇතුළත්ය. ඒ අතුරින් මානව සංවර්ධන කටයුතු පිළිබඳ වේගය අතින් මධ්‍යම ගණයට වැටෙන රටවල් 37 අතරට ශ්‍රි ලංකාව අයත් වේ. නවතම වාර්තාවට අනුව ඉන්දියාව එහි 119 වන ස්ථානයට පත්ව සිටියදී ශ්‍රි ලංකාව මානව සංවර්ධන දර්ශකයේ 91 වැනි ස්ථානයට පත්ව ඇත. 1980 වසරට සාපේක්ෂව මානව සංවර්ධන දර්ශකයේ ඒකක 0 .146 වර්ධනයක් ශ්‍රි ලංකාව පෙන්නුම් කර තිබේ. පුද්ගල ආයු අපේක්ෂාව, සාක්ෂරතාව ඇතුළු සංවර්ධන දර්ශකවල ප්‍රගතියක් පෙන්නුම් කිරීම මීට හේතු වී ඇති බව සඳහන්ය.", "URL": "https://sinhala.adaderana.lk/news.php?nid=11932", "Category": null, "Parent URL": null}