{"Source": "Adaderana", "Timestamp": "May 5, 2012 12:31 pm", "Headline": "එරාවූර්හි රිය අනතුරකින් කාන්තාවක් මියයයි", "News Content": "මඩකළපුව, එරාවූර් ප්‍රදේශයේ දී සිදුවු රිය අනතුරකින් කාන්තාවක් ජීවිතක්ෂයට පත්ව තිබේ. අද(05) අලුයම මෙම මාරක රිය අනතුර සිදුව ඇති බව එරාවූර් පොලිසිය සඳහන් කරයි. වාලච්චේන - මඩකළපුව ප්‍රධාන මාර්ගයේ මයිලම්බාවලි පොලිස් මුරපොළ අසල දී මාර්ගයේ ධාවනය වූ යතුරුපැදියක් පාරෙන් ඉවතට පැන ගසක ගැටීමෙන් මෙම අනතුර සිදුව ඇත. අනතුරින් තුවාල ලැබූ යතුරුපැදිකරු සහ පසුපැදිකරු ප්‍රතිකාර සඳහා එරාවූර් රෝහලට ඇතුළත් කර ඇති අතර එහිදි පසුපැදිකරු ජිවිතක්ෂයට පත්ව තිබේ. මෙලෙස ජිවිතක්ෂයට පත්ව ඇත්තේ 58 හැවිරිදි කාන්තාවක් බව එරාවූර් පොලිසිය සඳහන් කරයි. අනතුර සම්බන්ධයෙන් එරාවූර් පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24032", "Category": null, "Parent URL": null}