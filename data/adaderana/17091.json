{"Source": "Adaderana", "Timestamp": "June 30, 2011 10:04 am", "Headline": "ලංවිම සේවක අයිතිවාසිකම් ඉල්ලා උද්ඝෝෂණ කරනවා  ", "News Content": "ලංකා විදුලිබල මණ්ඩල සේවකයින්ගේ අයිතිවාසිකම් ඉල්ලා ඉදිරියේ දී උද්ඝෝෂණ ක්‍රියාමාර්ගවලට අවතීර්ණ වීමට කටයුතු කරන බව ලංකා විදුලි සේවක සංගමය පවසයි. සිය සේවකයින්ට ලැබිය යුතු මාස 10ක හිඟ වැටුප් ලබා ගැනීම සම්බන්ධයෙන් බලධාරීන් සමඟ ඊයේ(29) පැවති සාකච්ඡා ද අසාර්ථක වු බව එම සංගමයේ ප්‍රධාන ලේකම් රන්ජන් ජයලාල් මහතා සඳහන් කළේය. මේ හේතු‍වෙන් ලබන මස 8 වැනිදා ලංකා විදුලිබල මණ්ඩලයේ ප්‍රධාන කාර්යාලය ඉදිරිපිට දැවැන්ත උද්ඝෝෂණ ව්‍යාපාරයක් පවත්වන බවත් අනතුරුව ඊට ද විසඳුම් නොලැබුණහොත් දැඩි වෘත්තීය ක්‍රියාමාර්ගවලට අවතීර්ණ වන බවත් ඔහු අවධාරණය කර සිටියේය.", "URL": "https://sinhala.adaderana.lk/news.php?nid=17091", "Category": null, "Parent URL": null}