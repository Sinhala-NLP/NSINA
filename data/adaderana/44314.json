{"Source": "Adaderana", "Timestamp": "June 30, 2014 12:29 pm", "Headline": "රාගම ශික්ෂණ රෝහලේ හෙද වර්ජනයක්  ", "News Content": "රාගම ශික්ෂණ රෝහලේ හෙද වර්ජනයක් ආරම්භ කර තිබේ. රෝහල් අධ්‍යක්ෂ වෛද්‍ය මහින්ද සමරනායක මහතා සඳහන් කළේ රෝහලේ කටයුතු පවත්වාගෙන යාම සඳහා සෙසු නිලධාරින් යොදාගනිමින් උපරිම අයුරින් කටයුතු කරන බවයි. හෙද නිලධාරිණියන් විසින් පවුල් සෞඛ්‍ය සේවිකාවන් පිරිසක් දින 05ක පමණ කාලයක් බලහත්කාරයෙන් රෝහලේ සූතිකාගාර වල රඳවාගෙන සිට තිබේ. හෙදියන් විසින් අදාළ පිරිසට ආහාර ලබාගැනීමට පවා සීමා කර තිබු බව රෝහල් අධ්‍යක්ෂවරයා සඳහන් කළේය. මේ හේතුවෙන් අද(30) උදෑසන රෝහලේ සුළු සේවකයින් පිරිසක් සිරවී සිටි පවුල් සෞඛ්‍ය සේවා නිලධාරිණියන්ට ආහාර ලබාදීමට සූදානම් වූ අවස්ථාවේ දි හෙදියන් ඊට විරෝධය පළ කිරිම හේතුවෙන් ගැටුම්කාරි තත්ත්වයක් මතුව තිබුණි. මේ හේතුවෙන් හෙදියන් වර්ජන ක්‍රියාමාර්ගයකට යොමුවී ඇති බව වාර්තා වෙයි.", "URL": "https://sinhala.adaderana.lk/news.php?nid=44314", "Category": null, "Parent URL": null}