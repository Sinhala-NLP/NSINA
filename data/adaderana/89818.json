{"Source": "Adaderana", "Timestamp": "May 25, 2018 06:01 pm", "Headline": "අත්තනගලු ඔයේ ජල මට්ටම මහ ගංවතුර තත්ත්වයක-මා ඔයේ ජල මට්ටම ගංවතුර තත්ත්වයක", "News Content": "අත්තනගලු ඔයේ ජල මට්ටම තවදුරටත් ඉහළ යමින් පැවතීම හේතුවෙන් මහ ගංවතුර තත්ත්වයක් දක්වා ළඟා වෙමින් පවතින බවත් ප්‍රදේශ කිහිපයක ජනතාව ඒ පිළිබඳ අවධානයෙන් පසුවිය යුතු බවත් ආපදා කළමනාකරණ මධ්‍යස්ථානය දැනුම් දෙයි. මීගමුව, ජාඇළ, කටාන, මිනුවන්ගොඩ, ගම්පහ සහ අත්තනගල්ල යන ප්‍රදේශවල ජනතාව මෙලෙස අවධානයෙන් පසුවිය යුතු බව එම මධ්‍යස්ථානය සඳහන් කරයි. මේ අතර මා ඔය ජල මට්ටම ගංවතුර තත්ත්වයක් දක්වා වර්ධනය වී ඇති බව ද ආපදා කළමනාකරණ මධ්‍යස්ථානය සදහන් කරයි. මා ඔය පහළ ප්‍රදේශයන් වන බඩල්ගම හා ගිරිඋල්ල යන අවට ජීවත් වන ජනතාවට කල්පනාකාරී වන ලෙසත් ආපදා අංශ දැනුම් දීමක් කරයි. දිවයිනේ දිස්ත්‍රික්ක 20කට බලපා ඇති ආපදා තත්ත්වය හේතුවෙන් මේ වන විට පුද්ගලයින් එක් ලක්ෂ 38,292 දෙනෙකු පීඩාවට පත්ව ඇති බවත් ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසයි.", "URL": "https://sinhala.adaderana.lk/news.php?nid=89818", "Category": null, "Parent URL": null}