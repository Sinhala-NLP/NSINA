{"Source": "Adaderana", "Timestamp": "December 3, 2017 08:13 am", "Headline": "ඉතුරු පළාත් පාලන ආයතන 208 සඳහා නාමයෝජනා කැඳවීම ගැන හෙළිදරව්වක්", "News Content": "තහනම ඉවත් කෙරුණු සෙසු පළාත් පාලන ආයතන 208 සඳහා නාමයෝජනා කැඳවීම දෙසැම්බර් මස 18ත් 21ත් අතර කාලය තුළ සිදු කරනු ඇති බව මැතිවරණ කොමිසන් සභා ආරංචි මාර්ග සඳහන් කරයි. මෙම පළාත් පාලන ආයතන සඳහා නාමයෝජනා කැඳවීමේ දැන්වීම ලබන සඳුදා දිනයේ නිකුත් කරන බව පසුගියදා පැවැති මාධ්‍ය හමුවකදී මැතිවරණ කොමිසමේ සභාපති මහින්ද දේශප්‍රිය මහතා සඳහන් කළේය. පළාත් පාලන මැතිවරණය පැවැත්වීම සම්බන්ධයෙන් ගොණු කළ නඩුවක් හේතුවෙන් මීට ප්‍රථම පළාත් පාලන ආයතන 93ක පමණක් නාමයෝජනා කැඳවීමට මැතිවරණ කොමිසම පියවර ගත්තේය. ඒ අනුව අදාළ පළාත් පාලන ආයතන 93 නාමයෝජනා බාර ගැනීමේ කටයුතු දෙසැම්බර් මස 11වනදා සිට 14 වනදා මධ්‍යහන 12.00 දක්වා සිදු කිරීමට නියමිතය. මෙම පළාත් පාලන ආයතන 93ට අදාළව ඇප මුදල් තැන්පත් කිරීමේ කටයුතු මේ වන විට සිදු වන අතර එය ලබන 13 වනදා මධ්‍යහන 12.00 දක්වා සිදු කෙරෙනු ඇත.", "URL": "https://sinhala.adaderana.lk/news.php?nid=80937", "Category": null, "Parent URL": null}