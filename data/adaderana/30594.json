{"Source": "Adaderana", "Timestamp": "January 8, 2013 03:03 pm", "Headline": "එරෙහි වන්නේ විරුද්ධවාදීන්", "News Content": "දිවිනැඟුම පනත සම්මත කර ගැනීමේ අරමුණ දිළිඳුකමින් තොර ශ‍්‍රී ලංකාවක් බිහිකිරීම බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ලක්ෂ 50 කට අධික ජනතාවට සෙත සැලසෙන දිවිනැඟුම පනත සම්මත කර ගැනීමට එරෙහි වන්නන් මෙරටින් දිළිඳුකම තුරන් කිරීමේ වැඩපිළිවෙළේ විරුද්ධවාදීන් වන බව අමාත්‍යවරයා පෙන්වාදෙයි. ශ්‍රේෂ්ඨාධිකරණය ලබාදී ඇති නිර්දේශ සහ දේශපාලන පක්ෂ විසින් ඉදිරිපත් කරන ලද සංශෝධන ද ඇතුළත් කර දිවිනැඟුම පනත් කෙටුම්පත සකස් කර ඇති බැවින් ඊට සියලු පක්ෂවල සහය ලැබෙනු ඇති බවට බැසිල් රාජපක්ෂ අමාත්‍යවරයා විශ්වාසය පළ කරයි. දිවිනැගුම වැඩසටහනට සම්බන්ධ අමාත්‍යංශවල ලේකම්වරුන් ඇතුළු රජයේ ජ්‍යේෂ්ඨ නිලධාරීන්ගේ සහභාගීත්වයෙන් පැවති සාකච්ජාවකට එක්වෙමින් අමාත්‍යවරයා මේ අදහස් පළ කරන ලදී. එළඹෙන 15 වැනි දා සිට 20 වැනිදා දක්වා දිවයින පුරා ප‍්‍රාදේශීය ලේකම් කොට්ඨාස 324 ක දිවිනැගුම වැඩසටහන පිළිබඳ නිලධාරීන් දැනුවත් කිරීමේ වැඩසටහනක් ක‍්‍රියාත්මක කරන බව. එහිදී වැඩිදුරටත් අදහස් දැක්වූ බැසිල් රාජපක්ෂ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=30594", "Category": null, "Parent URL": null}