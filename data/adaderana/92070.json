{"Source": "Adaderana", "Timestamp": "July 6, 2018 06:57 am", "Headline": "ලංකා IOC ඉන්ධන මිලත් ඉහළට", "News Content": "ලංකා ඉන්දියන් ඔයිල් සමාගම මඟින් අලෙවි කරන ඉන්ධන මිළ ගණන් ද ඉහළ නංවා තිබේ. ඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 146 දක්වා ද එක්ස්ට්‍රා ප්‍රිමියම් (EURO 4) 95 වර්ගයේ පෙට්‍රල් ලීටරයක් රුපියල් 158 දක්වා ද ඉහළ නංවා තිබේ. එක්ස්ට්‍රා ප්‍රිමියම්(EURO 3) පෙට්‍රල් ලීටරයක් රුපියල් 149 දක්වා ද ඉහළ නංවා තිබේ. ඔටෝ ඩීසල් ලීටර්යක් රුපියල් 118ක් වශයෙන් ද එක්ස්ට්‍රා මිලි ඩිසල් ලීටරයක් රුපියල් 122ක් වශයෙන් ද මිල ඉහළ නංවා තිබේ සුපිරි ඩිසල් (EURO 4) ලීටරයක් රුපියල් 129ක් වශයෙන් ද මිල ඉහළ නංවන බව ලංකා ඉන්දියන් ඔයිල් සමාගම ප්‍රකාශ කළේය. මේ අතර ක්‍රියාත්මක වන පරිදි ඛනිජ තෙල් නීතිගත සංථාවේ ඉන්ධන මිල ඊයේ(05) මධ්‍යම රාත්‍රී සිට ඉහළ නංවා තිබේ. ඒ අනුව ඔක්ටේන් 92ක වර්ගයේ පෙට්‍රල් ලීටරයක් රුපියල් 08කින් ද ඔක්ටේන් 95 වර්ගයේ පෙට්‍රල් ලීටරයක් රුපියල් 07කින් ද ඩීසල් ලීටරයක් රුපියල් 09කින් ද සුපිරි ඩීසල් ලීටරයක් රුපියල් 10කින් ද ඉහළ නංවා තිබේ. ඒ අනුව රුපියල් 137ක්ව පැවැති ඔක්ටේන් 92 වර්ගයේ පෙට්‍රල් ලීටරයක් රුපියල් 145 දක්වා ඉහළ ගොස් ඇති අතර, රුපියල් 148ක් ලෙස මිල පැවැති ඔක්ටේන් 95 වර්ගයේ පෙට්‍රල් ලීටරයක් රුපියල් 155 දක්වා ඉහළ නංවා ඇති බව ඛණිජ තෙල් අමාත්‍යාංශය සඳහන් කළේය. මිල ඉහළ නැංවිමෙන් පසු ඩීසල් ලීටරයක් රුපියල් 118ක් වන අතර සුපිරි ඩීසල් ලීටරයක් රුපියල් 129ක් වෙයි.", "URL": "https://sinhala.adaderana.lk/news.php?nid=92070", "Category": null, "Parent URL": null}