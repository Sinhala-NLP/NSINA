{"Source": "Adaderana", "Timestamp": "December 18, 2015 06:55 pm", "Headline": "කල්බදු ණය පහසුකම්  තවදුරටත් - සල්ලි ගනිද්දී ගාස්තුවත් නෑ", "News Content": "මහජනතාවට බැංකුවලින් තවදුරටත් කල්බදු ණය පහසුකම් ලබාගැනීමේ අවස්ථාව ලබාදීමට අගමැතිවරයා එකඟ වී ඇති බව රාජ්‍ය අමාත්‍ය ඩිලාන් පෙරේරා මහතා කියයි.අග්‍රාමාත්‍යවරයා ශ්‍රීලනිප ඇමතිවරුන් සමග පැවැති සාකච්ඡාවකදී අදාළ එකඟතාවය පළ කර ඇති බව එම ඇමතිවරුන් පැවසුවේ යැයි ඒ මහතා පවසයි.එසේම බැංකුවලින් රුපියල් මිලියනයත් මිලියන 10ත් අතර මුදලක් ගැනීමේදී සියයට 2ක බද්ධක් අය කිරීමටත්, මිලියන 10 වැඩි මුදලක් ආපසු ගැනීමේදී සියයට 3ක බද්ධක් අය කිරීමටත්, අය වැයෙන් ඉදිරිපත් කළ යෝජනාව ක්‍රියාත්මක නොකිරීමටද අගමැතිවරයා විසින් එකඟතාවය පළ කර ඇති බව රාජ්‍ය අමාත්‍යවරයා කියයි.", "URL": "https://sinhala.adaderana.lk/news.php?nid=55812", "Category": null, "Parent URL": null}