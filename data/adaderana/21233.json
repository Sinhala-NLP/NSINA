{"Source": "Adaderana", "Timestamp": "January 8, 2012 08:00 am", "Headline": " ඇමති මර්වින්ගෙන් කැලණියට තර්ජන", "News Content": "අමාත්‍ය මර්වින් සිල්වා මහතාගේ ක්‍රියා කලාපය හේතුවෙන් කැලණිය ප්‍රාදේශීය සභාවේ පරිපාලන කටයුතු සිදුකරගෙන යාමට නොහැකි වී ඇතැයි එම ප්‍රාදේශීය සභාවේ සභාපතිවරයා ඇතුළු මන්ත්‍රී කණ්ඩායම පවසයි. අමාත්‍යවරයාගේ ක්‍රියා කලාපය හේතුවෙන් කැලණිය ප්‍රදේශයේ ශ්‍රී ලංකා නිදහස් පාක්ෂිකයන් , වෙළෙඳ ව්‍යාපාරිකයන් සහ සාමාන්‍ය ජනතාව දැඩි කණස්සල්ලෙන් සහ බියෙන් පසුවන බව ද එම මන්ත්‍රීවරුන් පෙන්වා දෙයි. එක්සත් ජනතා නිදහස් සන්ධාන මහලේකම් සුසිල් ප්‍රේම්ජයන්ත් , ශ්‍රී ලංකා නිදහස් පක්ෂ ගම්පහ දිස්ත්‍රික් නායක බැසිල් රාජපක්ෂ යන මහත්වරුන් ඇතුළු දේශපාලනඥයන් වෙත මේ බව දන්වමින් අදාළ මන්ත්‍රීවරුන් ලිපියක් යොමුකර තිබේ. අමාත්‍ය මර්වින් සිල්වා මහතා විසින් කැලණිය ප්‍රදේශයේ විවිධ අක්‍රමිකතා සිදුකරන බවට මන්ත්‍රිවරුන් පිරිසක් පසුගියදා අනාවරණය කළ අතර ඒ සම්බන්ධයෙන් අමාත්‍ය මර්වින් සිල්වා මහතා ද ප්‍රතිචාර දක්වා තිබිණි. මෙම තත්ත්වය මත අදාළ මන්ත්‍රීවරුන් වෙත තර්ජන එල්ල වී ඇති බව ඔවුන් වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=21233", "Category": null, "Parent URL": null}