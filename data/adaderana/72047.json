{"Source": "Adaderana", "Timestamp": "April 13, 2017 02:10 pm", "Headline": "සොයමින් සිටි හොරෙක් පොලීසියට හමුවෙයි", "News Content": "දේපළ සොරාගැනීමක් සම්බන්ධයෙන් අවශ්‍යව සිටි පුද්ගලයෙකු මූන්දලම පොලිසිය විසින් අත්අඩංගුවට ගෙන තිබේ.මූන්දලම ප්‍රදේශයේ නිවසක දේපළ සොරාගෙන ඇති බවට ලද පැමිණිල්ලක් මත සිදු කළ විමර්ශනයකදී අදාළ සැකකරු අත්අඩංගුවට ගත් බව පොලිසිය පවසයි.එහිදී ඔහු සතුව තිබී ජීව අත්බෝම්බයක්, කඩුවක් සහ කිනිස්සක් පොලිසිය විසින් සොයාගෙන තිබේ.සැකකරු මූන්දලම ප්‍රදේශයේ පදිංචි 29 හැවිරිදි පුද්ගලයෙකි.ඔහු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිත අතර මූන්දලම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72047", "Category": null, "Parent URL": null}