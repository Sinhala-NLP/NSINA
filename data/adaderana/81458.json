{"Source": "Adaderana", "Timestamp": "December 13, 2017 01:07 pm", "Headline": "වෙඩි තබා කත මරා අම්මටත් ගහලා ", "News Content": "වෙඩි තබා කාන්තාවක් ඝාතනය කර ඇගේ මවට පහර දී තුවාල සිදු කිරීමක් මැදගම ප්‍රදේශයෙන් වාර්තා වේ. අද (13) උදෑසන 7.25ට පමණ පොලීස් හදිසි ඇමතුම් අංශයට ලද දුරකථන පණිවිඩයක් අනුව මැදගම පොලීසිය මේ සම්බන්ධයෙන් පරීක්ෂණ ආරම්භ කර තිබේ. පනික්කියාවත්ත, කින්නරබෝව යන ලිපිනයේ පදිංචි කාන්තාවක්ට වෙඩි තබා මෙලෙස ඝාතනය කර ඇගේ මවට පහර දී බරපතළ තුවාල සිදු කර ඇති අතර ඇය කැපුම් තුවාල සහිතව සිරිගල රෝහලට ඇතුලත් කර තිබේ. ඊයේ (12) රාත්‍රියේ මෙම සිදුවීම සිදුව ඇති අතර සිද්ධියට සම්බන්ධ සැකකරුවන් මෙතෙක් අනාවරණය වී නොමැති බව පොලීසිය පවසයි. සිද්ධිය සම්බන්ධයෙන් මැදගම පොලීසිය පරික්ෂණ ආරම්භ කර තිබේ.", "URL": "https://sinhala.adaderana.lk/news.php?nid=81458", "Category": null, "Parent URL": null}