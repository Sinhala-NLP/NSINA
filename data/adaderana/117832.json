{"Source": "Adaderana", "Timestamp": "August 30, 2019 09:42 am", "Headline": "පොදු ජන පෙරමුණ තමයි ශ්‍රීලනිපය පස්සෙන් එන්නේ-සජින් වාස්", "News Content": "ඉදිරි ජනාධිපතිවරණයේදී ශ්‍රී ලංකා නිදහස් පක්ෂය සිය පක්ෂයේ අනන්‍යතාවය ආරක්ෂා කරගනිමින් කටයුතු කළ යුතු බව හිටපු පාර්ලිමේන්තු මන්ත්‍රී සජින් වාස් ගුණවර්ධන මහතා පවසයි. ගාල්ලේදී ඊයේ(29) පස්වරුවේ මාධ්‍යහමුවක් කැඳවමින් ඔහු සඳහන් කළේ මැතිවරණ ජයග්‍රහණයකට නම් ශ්‍රී ලංකා නිදහස් පක්ෂයේ සහාය ලබාගැනීම අනිවාර්යය වන බවයි. යම් කිසි අනාගතයක් ශ්‍රී ලංකා නිදහස් පක්ෂයට ඇති බවත් එය නැති බව කිසිවෙකුටත් පැවසිය නොහැකි බවත් පැවසු ගුණවර්ධන මහතා, ශ්‍රී ලංකා පොදුජන පෙරමුණ වෙනම ගමනක් යන එක වෙනම දෙයක් බවද කියා සිටියේය. මැතිවරණ කීපයක් පැමිණෙන බවත් එහි තීරණාත්මක පක්ෂය වන්නේ ශ්‍රී ලංකා නිදහස් පක්ෂය බවද පැවසු හිටපු මන්ත්‍රීවරයා, පාර්ලිමේන්තුව තුළ ඇතැම් පක්ෂ මන්ත්‍රීවරු හතර පස් දෙනා තියා ගෙනත් කෙතරම් බලයක් තබා ගන්නේ දැයි ප්‍රශ්න කර සිටියේය. ඉදිරියේ දී ශ්‍රී ලංකා නිදහස් පක්ෂය වෙනම පක්ෂයක් ලෙස මැතිවරණයකට ගියහොත් නිසැකයෙන්ම ආසන 25-30 ක් දිනා ගත හැකි බවද පැවසු ගුණවර්ධන මහතා, එය කිසිවෙකුටත් නොහැකි යැයි පැවසිය නොහැකි බවද කියා සිටියේය. අද වන විට ශ්‍රී ලංකා පොදුජන ශ්‍රී ලංකා නිදහස් පක්ෂය පසුපස එන බවත් පැවසු ඒ මහතා, විශේෂයෙන් ජනාධිපතිවරණය ජය ගන්නේ නම් මේ රටේ ඇති ජන සංයුතිය පිළිබඳව පොදු ජන පෙරමූණ අවබෝධ කර ගත යුතු බවද අවධාරණය කළේය. ජන සංයුතියෙන් පිටතට ගොස් මැතිවරණය දිනා ගත නොහැකි බවත්, එය හිටපු ජනාධිපති මහින්ද රාජපක්ෂ මහතා හා බැසිල් රාජපක්ෂ මහතා මේ බව හොඳින් දන්නා බවත් පක්ෂය වෙනුවෙන් රංගනයේ යෙදෙමින් සිටින බවත් වාස් ගුණවර්ධන මහතා මෙහිදී කියා සිටියේය. ශ්‍රී ලංකා නිදහස් පක්ෂයේ ආධිපත්‍ය සහ අනන්‍යතාවය ඉදිරියටත් තිබිය යුතු බවත් පැවසු ඒ මහතා එය වෙනත් පක්ෂයකට දියාරු කළ නොහැකි බවත් පැවසීය.", "URL": "https://sinhala.adaderana.lk/news.php?nid=117832", "Category": null, "Parent URL": null}