{"Source": "Adaderana", "Timestamp": "February 29, 2016 07:16 pm", "Headline": "ත්‍රී රෝද රිය ගැටී ළමුන් තිදෙනෙක් මරුට", "News Content": "බණ්ඩාරගම-කැස්බෑව මාර්ගයේ වැල්මිල්ල ප්‍රදේශයේ සිදුවූ රිය අනතුරකින් ළමුන් තිදෙනෙකු ජීවිතක්ෂයට පත්ව තිබේ. අද(29)පස්වරුවේ ත්‍රී රෝද රථයක් හා ට්‍රක් රථයක් එකිනෙකට ගැටීමෙන් මෙම අනතුර සිදුව ඇති බවත්,ජීවිතක්ෂයට පත්ව ඇත්තේ ත්‍රී රෝද රථයේ ගමන් කළ ළමුන් තිදෙනෙකු බවත් පොලීසිය පවසයි.ඒ අනුව ජීවිතක්ෂයට පත්ව ඇත්තේ අතුරුගිරිය ප්‍රදේශයේ සිට පැමිණි පිරිසක පිරිමි ළමුන් දෙදෙනෙකු හා ගැහැණු දරුවෙකි.අනතුරට ලක්වන විට ත්‍රී රෝද රථයේ හත් දෙනෙකු ගමන් කර ඇති අතර තුවාල ලැබූ සිව්දෙනා බණ්ඩාරගම රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=57731", "Category": null, "Parent URL": null}