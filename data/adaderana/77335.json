{"Source": "Adaderana", "Timestamp": "September 9, 2017 03:35 pm", "Headline": "උපාධිධාරීන්ට යහපත් හෙටක්", "News Content": "එළබෙන පළාත් පාලන මැතිවරණයේදී නාමයෝජනා ලැයිස්තුවේ 10%ක් උපාධිධාරීන්ට අවස්ථාව ලබාදෙන ලෙස විශේෂ යෝජනාවක් අද දිනයේදී සම්මත කර ගෙන තිබේ.අද(09) දින ශ්‍රී ලංකා නිදහස් පක්ෂ මූලස්ථානයේදී, ශ්‍රී ලංකා නිදහස් උපාධිධාරී සංගමයේ ජ්‍යෙෂ්ඨ උප සභාපති විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතාගේ ප්‍රධානත්වයෙන් පැවැති ශ්‍රී ලංකා නිදහස් උපාධිධාරී සංගමයේ විශේෂ නියෝජිත සම්මේලනයේදී ඒකමතිකව මෙය සම්මත කර ගන්නා ලදී.මේ අනුව මෙම යෝජනාව ජනාධිපතිතුමන් හා පක්ෂයේ මහලේකම්තුමන් වෙත එළබෙන සතියේදී ලබාදීමට කටයුතු කරන බව අමාත්‍ය රංජිත් සියඹලාපිටිය මහතා මෙහිදී වැඩිදුරටත් ප්‍රකාශ කළේය.ඉදිරියේදී උපාධිධාරීන්ට ලබාදෙන රැකියා විනිවිද භාවයෙන් යුතුව ලබාදීමට කටයුතු කරන බවත් පාට, පක්ෂ භේදයකින් තොරව පෙර සිටම ශ්‍රී ලංකා නිදහස් පක්ෂ ප්‍රමුඛ ආණ්ඩු උපාධිධාරීන්ට රැකියා ලබාදීමේදී කටයුතු කළ අකාරයට මෙම වැඩසටහන් ක්‍රියාත්මක කිරීමට රජයට යෝජනා කරන බව අමාත්‍යවරයා ප්‍රකාශ කළේය.මෙම අවස්ථාවට ජනාධිපති පෞද්ගලික ලේකම් එරික් වීරවර්ධන, ශ්‍රී ලංකා නිදහස් උපාධිධාරී සංගමයේ මහලේකම් මනුල චමල් පෙරේරා, ජාතික සංවිධායක බුද්ධික ඉද්දමල්ගොඩ මහතා ඇතුළු පිරිසක් සහභාගී විය.එම නිවාස ව්‍යාපෘතිය යටතේ පොලොන්නරුව දිස්ත්‍රික්කයේ ඉදිකළ සිව් වන ආදර්ශ ගම්මානය මෙය වෙයි.මේ අතර නිවාස ව්‍යාපෘතියට අදාළව සංවිධානය කර තිබූ ඡායාරූප ප්‍රදර්ශනය නැරඹීම සඳහා ද ජනාධිපති මෛත්‍රීපාල සිරිසේන මහතා එක් වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=77335", "Category": null, "Parent URL": null}