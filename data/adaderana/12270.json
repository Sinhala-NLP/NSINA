{"Source": "Adaderana", "Timestamp": "November 20, 2010 08:19 am", "Headline": "එජාප ග්‍රාම චාරිකාවේ තෙවන අදියර ඇරඹෙයි", "News Content": "එක්සත් ජාතික පක්ෂය සංවිධානය කරන ග්‍රාම චාරිකා වැඩසටහනේ 3 වන අදියර අද ආරම්භ වේ. ග්‍රාමීය මට්ටමින් ජනතාව එක්සත් ජාතික පක්ෂය වටා එක් රැස්කිරීම මෙහි අරමුණ බව එම පක්ෂයේ මහලේකම් තිස්ස අත්තනායක මහතා පැවසුවේය. ග්‍රාම චාරිකා පළමු පියවර ඔක්තෝබර් 30, 31 යන දෙදින හොරණ ප්‍රදේශයේ පැවැත්වුණි. නොවැම්බර් මස 6, 7 යන දෙදින තුළ මාතර ප්‍රදේශයේ දෙවන අදියර පැවැත්වුණි. \"දිනන මග කියන ගම්වරය\"යන්න මෙම ග්‍රාමචාරිකා වැඩසටහනේ තේමාව වී ඇත.", "URL": "https://sinhala.adaderana.lk/news.php?nid=12270", "Category": null, "Parent URL": null}