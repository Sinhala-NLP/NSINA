{"Source": "Adaderana", "Timestamp": "September 13, 2010 11:49 am", "Headline": "බලධාරීන්ට ඩෙංගු ගැන අමතක වෙලා", "News Content": "පැවති වැසි රහිත කාලගුණ තත්ත්වයත් සමග ඩෙංගු රෝග ව්‍යාප්තියේ යම් අඩුවක් සිදුවීම හේතුවෙන් ඩෙංගු මර්දන වැඩපිළිවෙළ බලධාරීන්ට අමතකව ගොස් ඇති බවට සමස්ත ලංකා රජයේ වෛද්‍ය නිලධාරීන්ගේ සංගමය චෝදනා කරයි. ඩෙංගු මර්දනය වැඩපිළිවෙළ යනු දීර්ඝ කාලයක් සක්‍රිය මට්ටමින් ක්‍රියාත්මක විය යුතු වැඩපිළිවෙළක් බව එම සංගමයේ සභාපති වෛද්‍ය ගිෂාන්ත දසනායක මහතා සඳහන් කළේය. මේ වන විට ඩෙංගු රෝගය හේතුවෙන් පුද්ගල මරණ 190 ට වැඩි සංඛ්‍යාවක් සිදුව ඇති බවත් පුද්ගලයින් 30,000 අධික සංඛ්‍යාවකට ඩෙංගු රෝගය වැළඳී ඇති බවත් ඔහු පෙන්වාදෙයි. මේ හේතුවෙන් ඩෙංගු මර්දන වැඩපිළිවෙළ පෙර පරිදි සක්‍රිය මට්ටමින් ක්‍රියාත්මක කළ යුතු බව ගිෂාන්ත දසනායත මහතා ප්‍රකාශ කළේය.", "URL": "https://sinhala.adaderana.lk/news.php?nid=10830", "Category": null, "Parent URL": null}