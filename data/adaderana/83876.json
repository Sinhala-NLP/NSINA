{"Source": "Adaderana", "Timestamp": "February 1, 2018 04:47 pm", "Headline": "රවී දේශපාලනයෙන්ම ඉවත් වෙන්න ඕනලු", "News Content": "බැඳුම්කර වංචාව සම්බන්ධයෙන් රවී කරුණානායක මහතා පක්ෂයේ නියෝජ්‍ය නායකධූරයෙන් නොව දේශපාලනයෙන් සම්පූර්ණයෙන් ඉවත් විය යුතු බවත් යුතුකම සංවාද මණ්ඩපය පවසයි. අද(01) කොළඹ පැවති මාධ්‍ය හමුවකට එක්වෙමින් ගෙවිඳු කුමාරතුංග මහතා මෙම අදහස් පළ කළේය. මේ වන විට බැඳුම්කර වංචාව සම්බන්ධයෙන් රවී කරුණානායක මහතාට දේශපාලනයේ නියැලීමට කිසිදු සදාචාරාත්මක අයිතියක් නොමැති බව ද ඔහු සඳහන් කළේය. මේ අතර බැඳුම්කර වංචාව සම්බන්ධයෙන් සිදුවු සියලු දෑ සඳහා එය බාරව කටයුතු කළ අග්‍රාමාත්‍ය රනිල් වික්‍රමසිංහ මහතා වගකිව යුතු බව ද කුමාරතුංග මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83876", "Category": null, "Parent URL": null}