{"Source": "Adaderana", "Timestamp": "September 2, 2018 08:56 am", "Headline": " ගම්පෙරළිය අසාර්ථක වැඩසටහනක්", "News Content": "එක්සත් ජාතික පක්ෂය ක්‍රියාත්මක කරන ගම්පෙරළිය වැඩසටහන අසාර්ථක වැඩසටහනක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා පවසයි. ගාල්ලේ පැවති ජන හමුවකට එක්වෙමින් ඒ මහතා මේ බව සඳහන් කළේය. ගම්පෙරළිය වැඩසටහනට වෙන් කර ඇති මුදල රුපියල් මිලියන 800ක් පමණක් බවත් ලක්ෂ 10 බැගින් ලබා දිය හැක්කේ ගම් 800කට පමනක් බවත් මන්ත්‍රිවරයා එහිදි පැවසීය. ග්‍රාම සේවක වසම් 12000ක් පමණ මෙරට තුල ඇති බැවින් එය සාර්ථක වැඩ පිළිවෙලක් නොවන බව ද මන්ත්‍රිවරයා පැවසීය. වත්මන් ආණ්ඩුව පසුගිය ආණ්ඩුව විසින් සිදු කළ සංවර්ධන කටයුතුම ගම්පෙරළිය නමින් සිදු කිරිමට උත්සහ කළද එය සිදු කළ නොහැකි බවද මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=95399", "Category": null, "Parent URL": null}