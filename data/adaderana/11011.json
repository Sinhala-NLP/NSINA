{"Source": "Adaderana", "Timestamp": "September 22, 2010 08:55 am", "Headline": "අද ජනපතිගෙන් විශේෂ දේශනයක්", "News Content": "එක්සත් ජාතීන්ගේ 65 වන මහා මණ්ඩල සැසිවාරයට සහභාගී වී සිටින ජනාධිපති මහින්ද රාජපක්ෂ මහතා අද(22) දිනයේ දී එම සැසිවාරය අමතා විශේෂ දේශනයක් පැවැත්වීමට නියමිතව තිබේ. ඊයේ දිනය තුළ ජනාධිපතිවරයා සැසිවාරයට සහභාගී වීමට පැමිණි රටවල රාජ්‍ය නායකයින් රැසක් සමඟ ද්වීපාර්ශවික සාකච්ඡා පැවැත් වූ බව ජනාධිපති මාධ්‍ය අංශය සඳහන් කරයි. අමෙරිකානු හිටපු ජනාධිපති බිල් ක්ලින්ටන් මහතා විසින් සමුළුවට සහභාගී වීමට පැමිණි රාජ්‍ය නායකයින් සඳහා විශේෂ උදෑසන භෝජන සංග්‍රහයක් ද ලබා දී තිබේ. ඉරාන ඉස්ලාමීය ජනරජයේ ජනාධිපති මොහොමඩ් අහමදි නේජාර්ඩ් , නෝර්වේ අග්‍රාමාත්‍ය ජේන්ස් ‍ස්ටෝල් ටේන්බර්ග් යන මහත්වරුන් සමඟ ද ඊයේ දිනයේ දී මහින්ද රාජපක්ෂ මහතා විශේෂ සාකච්ඡා පැවැත් වූ බව ජනාධිපති මාධ්‍ය අංශය කියා සිටියි.", "URL": "https://sinhala.adaderana.lk/news.php?nid=11011", "Category": null, "Parent URL": null}