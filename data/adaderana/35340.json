{"Source": "Adaderana", "Timestamp": "June 29, 2013 12:22 pm", "Headline": "කන්කසන්තුරේ සිමෙන්ති කම්හලට පණ දීමට යයි", "News Content": "1990 වර්ෂයේදී වසා දැමූ කන්කසන්තුරේ සිමෙන්ති කර්මාන්ත ශාලාව නැවත ආරම්භ කිරීමට රජය තීරණය කර තිබේ. ඒ අනුව ඉදිරියේ දී ජාත්‍යන්තර වශයෙන් ටෙන්ඩර් කැඳවීමට කටයුතු කරන බව ශ්‍රී ලංකා සිමෙන්ති සංස්ථාවේ සහ සිමෙන්ති සමාගමේ සභාපති නීතිඥ එන්.එස්.එම් සම්සුදීන් මහතා පැවසුවේය. එම කර්මාන්ත ශාලාව ආරම්භ කිරීමත් සමග මෙරටට ආනයනය කරන සිමෙන්ති ප්‍රමාණය සියයට 25කින් පමණ අඩු කර ගත හැකි බව සභාපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=35340", "Category": null, "Parent URL": null}