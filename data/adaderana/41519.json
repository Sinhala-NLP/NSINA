{"Source": "Adaderana", "Timestamp": "March 4, 2014 08:27 am", "Headline": "නාදුනන වස්තූන් දුටු විගස ආරක්ෂක අංශ දැනුවත් කරන්න ", "News Content": "යුද්ධය පැවති ප්‍රදේශ වලින් හමුවන නාදුනන වස්තූන් පිළිබඳව ආරක්ෂක අංශ දැනුවත් කරන ලෙස යුද හමුදාව ජනතාවගෙන් ඉල්ලීමක් කරයි. කිලිනොච්චි ප්‍රදේශයේ දී ඊයේ(03) සිදුවු පිපිරීමකින් පුද්ගලයින් පස් දෙනෙකු තුවාල ලබා ඇති බව හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. එල්.ටි.ටි.ඊ. සංවිධානය විසින් භාවිත කරන ලද පයිප්ප බෝම්බයක් පුපුරා යාමෙන් මෙම අනතුර සිදුවී ඇති බව රුවන් වනිගසූරිය මහතා පැවසීය. යුද්ධය පැවති ප්‍රදේශවලින් හමුවන එවැනි හඳුනානොගත් වස්තූන් පරිහරණය කිරීමෙන් වලකින ලෙස හමුදා ප්‍රකාශක බ්‍රිගේඩියර් රුවන් වනිගසූරිය මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41519", "Category": null, "Parent URL": null}