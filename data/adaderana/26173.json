{"Source": "Adaderana", "Timestamp": "July 30, 2012 08:02 am", "Headline": "රක්ෂිතයක ගින්නක්", "News Content": "සීගීරිය, දිගම්පතහ ප්‍රදේශයේ පිහිටි රක්ෂිතයක රජයේ වන වගා භූමි ප්‍රදේශයක හට ගත් ගින්නකින් අක්කර 15 ක පමණ ප්‍රමාණයක් විනාශයට පත්ව තිබේ. ඊයේ රාත්‍රී 7 ට පමණ මෙම ගින්න හට ගෙන ඇති බව සඳහන්ය. ගින්න හට ගත් අවස්ථාවේ දී ඉනාමළුව වන සංරක්ෂණය කිරීමේ නිලධාරීන් ‍ගින්න මැඩපැවැත්වීමට කටයුතු කොට තිබේ. මේ අතර මෙම රක්ෂිත ප්‍රදේශය අලි ඇතුන් වැඩිපුර ගැවසෙන ප්‍රදේශයක් බව ද සඳහන්ය. කෙසේ වෙතත් මෙම ගින්න හේතුවෙන් අලි ඇතුන්ට සිදු වූ ජීවීත හානි හෝ තුවාල පිළිබඳව මෙතෙක් වාර්තා වී නොමැති බව වනජීවී නිලධාරීන් සඳහන් කරයි.", "URL": "https://sinhala.adaderana.lk/news.php?nid=26173", "Category": null, "Parent URL": null}