{"Source": "Adaderana", "Timestamp": "February 22, 2010 08:19 am", "Headline": "මැතිවරණ නීරීක්ෂණයට නිරීක්ෂකයන් 12,500ක්", "News Content": "පාර්ලිමේන්තු මැතිවරණ නීරීක්ෂණ කටයුතු සඳහා දේශීය නිරීක්ෂකයන් 12,500 ක් පමණ යෙදවීමට මැතිවරණ නීරීක්ෂණ සංවිධාන තීරණය කර තිබේ. එම සංවිධානය මගින් දේශීය නීරීක්ෂකයන් 8,000 ක් සහ විදේශීය නීරීක්ෂකයන් 50 දෙනෙකු යෙදවීමට සැලසුම් කර ඇති බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. මැතිවරණ ප්‍රචණ්ඩ ක්‍රියා නීරීක්ෂණ මධ්‍යස්ථානය ද දේශීය නීරීක්ෂකයන් 4,500 ක් පමණ යෙදවීමට පියවර ගෙන ඇති බව සඳහන්ය. ඊට අමතරව ඔවුන් විදේශීය නීරීක්ෂකයන් 25 දෙනෙකු ද නීරීක්ෂණ කටයුතු සඳහා සහභාගි කර ගැනීම‍ට නියමිතය.", "URL": "https://sinhala.adaderana.lk/news.php?nid=6857", "Category": null, "Parent URL": null}