{"Source": "Adaderana", "Timestamp": "October 28, 2015 02:23 pm", "Headline": "දස වසරකට පසු ඔස්‍ට්‍රියාව ලංකාවට ගුවන් ගමන් අරඹයි", "News Content": "වසර 10ට පසු ඔස්ට්‍රියාව සහ ශ්‍රී ලංකාව අතර ගුවන් සේවාවක් ආරම්භ කර තිබේ.ඒ අනුව ඔස්ට්‍රියාවේ වියනා නුවර සිට බෝයිං 767 වර්ගයේ ඕ.එස්. 047 දරණ ගුවන් යානය අද පෙරවරු 7.45ට කටුනායක බණ්ඩාරනායක ජාත්‍යන්තර ගුවන්තොටුපළ වෙත පැමිණි බව ගුවන්තොටුපළ හා ගුවන් සේවා සමාගම සඳහන් කළේය.මෙම ගුවන් යානයේ සංචාරකයින්, ව්‍යාපාරිකයින් ඇතුළු ගුවන් මගීන් 125 දෙනෙකු මෙරටට පැමිණ ඇත.ගුවන් සේවාවේ ආරම්භක අදියර ලෙස සතියකට ගුවන් ගමන් වාරයක් බැගින් වියානා සිට කටුනායකටත් කටුනායක සිට වියානාවලටත් ගමන් කිරීම් සිදුකරන බව එම සමාගම සඳහන් කළේය.ලබන වසරේ අප්‍රේල් මාසයේ සිට දෙරට අතර සතියකට ගුවන් ගමන් වාර තුනක් ආරම්භ කරන බව ඔස්ට්‍රියානු ගුවන් සමාගම පවසයි.", "URL": "https://sinhala.adaderana.lk/news.php?nid=54727", "Category": null, "Parent URL": null}