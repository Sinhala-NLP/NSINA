{"Source": "Adaderana", "Timestamp": "January 6, 2015 04:02 pm", "Headline": "හාලිඇළදී ජීප් එකෙන් ඇවිත් පහරදීලා ", "News Content": "හාලිඇළ, ඇටම්පිටිය ප්‍රදේශයේදී දේශපාලන පක්ෂ ආධාරකරුවෙකුට කිසියම් පිරිසක් විසින් පහර දී තිබේ. ජීප් රථයකින් පැමිණි පිරිසක් විසින් අද(06) අලුයම මෙම පහරදීම සිදුකර ඇති බව පොලීසිය පැවසුවේය. මෙහිදී අදාළ පුද්ගලයාගේ වෙළඳසැළට ද එම පිරිස අලාභහානි සිදුකර ඇති බව වාර්තාවෙයි. කෙසේ වෙතත් සිද්ධියට සම්බන්ධ කිසිදු පුද්ගලයෙකු මේ වනතෙක් අත්අඩංගුවට ගෙන නොමැති අතර ඇටම්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=48493", "Category": null, "Parent URL": null}