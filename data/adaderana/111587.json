{"Source": "Adaderana", "Timestamp": "June 8, 2019 07:04 pm", "Headline": "ජනාධිපති කැදවු හදිසි කැබිනට් මණ්ඩල රැස්වීම", "News Content": "පාස්කු ඉරුදින ප්‍රහාරය සම්බන්ධයෙන් සොයා බැලීම සඳහා පත්කළ පාර්ලිමේන්තු විශේෂ තේරීම් කාරක සභාව පවත්වාගෙන යාම නිසා ජනාධිපතිවරයා කැබිනට් මණ්ඩලය වර්ජනය නොකරනු ඇතැයි තමන් අපේක්ෂා කරන බව එක්සත් ජාතික පක්ෂ කැබිනට් අමාත්‍යවරුන් පවසයි. ඒ, ඊයේ (07) රාත්‍රි පැවැති හදිසි කැබිනට් මණ්ඩල රැස්වීම සම්බන්ධයෙන් අදහස් දක්වමින්. ජනාධිපති මෛත්‍රීපාල සිරිසේන මහතා විසින් ඊයේ පස්වරුවේ හදිසි කැබිනට් මණ්ඩල රැස්වීමක් ජනාධිපති ලේකම් කාර්යාලයේදී කැඳවා තිබුණි. රාත්‍රී 7.30 ට ආරම්භ වූ අමාත්‍ය මණ්ඩල රැස්වීම පැය එකහමාරක පමණ කාලයක් පවත්වා තිබේ.", "URL": "https://sinhala.adaderana.lk/news.php?nid=111587", "Category": null, "Parent URL": null}