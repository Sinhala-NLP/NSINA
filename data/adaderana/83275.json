{"Source": "Adaderana", "Timestamp": "January 20, 2018 06:08 pm", "Headline": "වැරදිකරුවන්ට දඬුවම් දුන් නැතොත් අඛන්ඩ වෘත්තිය සමිති ක්‍රීයාමාර්ගයකට යනවා", "News Content": "බදුල්ල දෙමළ මහා විද්‍යාලයේ විදුහල්පතිනිය දණ ගැස්සවිමේ සිද්ධිය සම්බන්ධයෙන් වැරදිකරුවන්ට එරෙහිව නිසි ක්‍රියාමාර්ග නොගත හොත් ඉදිරියේදී දිවයින පුරා අඛන්ඩ වෘත්තිය සමිති ක්‍රීයාමාර්ගයකට එළඹිමට තීරණය කර ඇති බව ලංකා ගුරු සංගමය පවසයි. ඌව පළාත් ප්‍රධාන අමාත්‍යවරයාගේ ලිපියකට ළමයෙකු පාසලට ඇතුළත් කර ගැනිමට කටයුතු නොකිරිම සම්බන්ධයෙන් ඌව පළාත් ප්‍රධාන අමාත්‍යවරයා මෙම විදුහල්පතිතියට තර්ජනය කර තිබිණි. මෙම තර්ජන හේතුවෙන් තමන් ප්‍රධාන අමාත්‍යවරයාගේ නිල නිවසේදී දණ ගසා සමාව ගත් බව විදුහල්පතිනිය ඊයේ (19) දිනයේදී අනාවරණය කළේය. කෙසේවෙතත් මෙම සිද්ධිය සම්බන්ධයෙන් මේ වන විට මානව හිමිකම් කොමිසම මගින් විමර්ශනයක් ද ආරම්භ කර තිබේ.", "URL": "https://sinhala.adaderana.lk/news.php?nid=83275", "Category": null, "Parent URL": null}