{"Source": "Adaderana", "Timestamp": "April 8, 2012 10:57 am", "Headline": "මාව විශ්වාස නැතිනම් මොහොතක්වත් ඉන්නේ නෑ", "News Content": "ශ්‍රී ලංකා නිදහස් පක්ෂය කෙරෙහි තමන් පූර්ණ විශ්වාසය තබා ඇති බව මහජන සබඳතා හා මහජන කටයුතු අමාත්‍ය ආචාර්ය මර්වින් සිල්වා මහතා පවසයි. එසේ වුවද පක්ෂයට තමන් කෙරෙහි විශ්වාසයක් නැතිනම් තමන් එක මොහොතක් හෝ පක්ෂය තුළ රැඳී සිටින්නට කැමැත්තක් නොමැති බව අමාත්‍යවරයා කියා සිටියි. අද කැලණිය ප්‍රදේශයේ පැවති අවුරුදු උළෙලකට එක්වෙමින් අමාත්‍ය මර්වින් සිල්වා මහතා මේ බව සඳහන් කළේය.", "URL": "https://sinhala.adaderana.lk/news.php?nid=23361", "Category": null, "Parent URL": null}