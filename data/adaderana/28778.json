{"Source": "Adaderana", "Timestamp": "October 31, 2012 04:32 pm", "Headline": "කපා කොටා අයෙක් මරයි", "News Content": "ගලෙන්බිදුනුවැව, ඌරාතොට ප‍්‍රදේශයේ දී තියුණු ආයුධයකින් පහර දී පුද්ගලයෙක් ඝාතනය කර තිබේ. 75 හැවිරිදි අයෙකු මෙලෙස ඝාතනයට ලක්ව ඇති බව ගලෙන්බිඳුණු වැව පොලීසිය සඳහන් කළේය. තම දියණිය සහ ඇගේ සැමියා අතර ඇතිවූ ආරවුලක් සමතයකට පත් කිරීමට උත්සාහ කිරීමේ දී අදාළ පුද්ගලයාට මෙම පහරදීම සිදුව ඇති බව සඳහන්ය. ප‍්‍රහාරයෙන් බරපතළ තුවාල ලැබූ ඔහු පයිරමඩුව රෝහලට ඇතුළත් කිරීමේ දී ජීවිතක්ෂයට පත්ව ඇත. සිද්ධියට සම්බන්ධ සැකකරු ප‍්‍රදේශයෙන් පළා ගොස් ඇති අතර ඔහු අත්අඩංගුවට ගැනීම සඳහා ගලෙන්බිදුණු වැව පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=28778", "Category": null, "Parent URL": null}