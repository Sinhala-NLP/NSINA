{"Source": "Adaderana", "Timestamp": "April 13, 2017 09:31 pm", "Headline": "රථවාහන තදබදයට විසඳුම් සොයා කාර්යාල වේලාව සංශෝධනයක්", "News Content": "පවතින අධික රථ වාහන තදබදය හේතුවෙන් රජයේ කාර්යාල වේලාව සංශෝධනය කිරිමට අදාළ නියමු වැඩසටහනක් ක්‍රියාත්මක කිරීමට පියවර ගන්නා බව මහා නගර හා බස්නාහිර සංවර්ධන අමාත්‍යංශය පවසයි.මේ සම්බන්ධයෙන් රාජ්‍ය පරිපාලන අමාත්‍යංශය සමග මහානගර හා බස්නාහිර සංවර්ධන අමාත්‍යංශය මේ වන විටත් සාකච්ඡා කිහිපයක් පවත්වා ඇති බව සඳහන්ය.අමාත්‍ය මණ්ඩල අනුමැතිය යටතේ මාස 03ක කාලයක් සදහා එම නියමු වැඩසටහන බත්තරමුල්ල අවට රජයේ අමාත්‍යංශ හා කාර්යාල කේන්ද්‍ර කර ගනිමින් ඉදිරියේදී ක්‍රියාවට නංවන බව මහා නගර හා බස්නාහිර සංවර්ධන අමාත්‍යංශ ලේකම් නිහාල් රූපසිංහ මහතා සදහන් කළේය.", "URL": "https://sinhala.adaderana.lk/news.php?nid=72052", "Category": null, "Parent URL": null}