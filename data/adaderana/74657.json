{"Source": "Adaderana", "Timestamp": "June 28, 2017 03:37 pm", "Headline": "අනාගත පරපුරේ ඔලු පලන්න අයිතියක් නෑ ", "News Content": "සයිටම් ගැටළුවට රජය වහාම විසඳුම් සෙවිය යුතු බවත් ඒ සඳහා රජය රාජ්‍ය තාන්ත්‍රික මට්ටමේ සාකච්ඡාවලට එළඹිය යුතු බවත් පාර්ලිමේන්තු මන්ත්‍රී සී.බී.රත්නායක මහතා පවසයි. අද(28) පැවති ඒකාබද්ධ විපක්ෂයේ මාධ්‍ය හමුවකට එක් වෙමින් මන්ත්‍රීවරයා මෙම අදහස් කියා සිටියේය. කිසිදු පුද්ගලයෙකුට අනාගත පරපුරේ ඔලු පැලීමට අයිතියක් නොමැති බවත් සමාජවාදී ක්‍රියාදාමයන් අනුගමනය කරන සමහර පක්ෂ සමඟ විශ්වවිද්‍යාල සිසුන් ගනුදෙනු කරන බව පවසමින් ඔවුන් මර්දනය කිරීමට උත්සහ නොගත යුතු බවත් රත්නායක මහතා මෙහිදී වැඩි දුරටත් පැවසීය. උගතුන් බිහිවීම මෙම ක්‍රියාවලිය තුළ කඩා වැටී ඇති බවත් කිසිදු කරුණක් මත තාරුණ්‍ය සමඟ සෙල්ලම් නොකරන ලෙස ද සී.බී.රත්නායක මහතා ඉල්ලීමක් කර සිටියි.", "URL": "https://sinhala.adaderana.lk/news.php?nid=74657", "Category": null, "Parent URL": null}