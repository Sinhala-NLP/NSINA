{"Source": "Adaderana", "Timestamp": "July 28, 2018 12:13 pm", "Headline": "හම්බන්තොට ළිඳකින් කිරි ඉබ්බන් මතු වෙයි", "News Content": "හම්බන්තොට කැටන්වැව ප්‍රදේශයේ ළිඳක නිරාහාරව සිටි කිරි ඉබ්බන් 100ට ආසන්න සංඛ්‍යාවක් මුදාගෙන ඇත. හම්බන්තොට කැටැන්වැව ප්‍රදේශයේ විහාරස්ථානයක අත්හැර දමා ඇති ළිදක සිටි කිරි ඉබ්බන් 100ට අධික සංඛ්‍යාවක් මෙලෙස මුදාගෙන තිබුණි. ප්‍රදේශවාසින් කළ දැනුම්දීමකට අනුව ඊයේ(27) පස්වරුවේ පැමිණි හම්බන්තොට වනජීවී කාර්යාල නිලධාරීන් ගම්වාසීන්ගේ සහයෝගයද ඇතිව ළිඳෙහි සිටි ඉබ්බන් ගොඩගෙන ඇත. බේරාගත් කිරි ඉබ්බන් බූන්දල ජාතික වනෝද්‍යානයේ වනෝද්‍යානය ජලාශ්‍රිත ප්‍රදේශයට මුදා හැරීමට කටයුතු කර ඇති අතර වනජීවී නිලධාරීන් සඳහන් කළේ මෙම ඉබ්බන් දින ගණනාවක සිට නිරාහාරව සිට ඇති බවය.", "URL": "https://sinhala.adaderana.lk/news.php?nid=93337", "Category": null, "Parent URL": null}