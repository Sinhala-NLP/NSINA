{"Source": "Adaderana", "Timestamp": "August 21, 2019 03:07 pm", "Headline": "අපේක්ෂකයා වෙන්නේ නෑ කියලා පුළුවන්නම් කියන්න-කරූට අභියෝගයක්", "News Content": "එක්සත් ජාතික පෙරමුණ විසින් සන්ධානය එළි දැක් වූ වහාම කරූ ජයසූරිය මහතා කථානායක ධූරයෙන් ඉල්ලා අස් වෙන බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පවසයි. මන්ත්‍රීවරයා මේ බව ප්‍රකාශ කළේ අද(21) පොදුජන පෙරමුණු කාර්යාලයේ පැවති මාධ්‍ය හමුවකදීයි. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා මේ බව පැවසීය. “අපිට නම් කියන්න තියෙන්නේ සන්ධානය එළි දැක් වූ වහාම කරු ජයසූරිය මහතා කථානායක ධූරයෙන් ඉල්ලා අස් වෙනවා කියන එකයි. මම කියනවා කරූක ජයසූරිය මහතාට පුලූ‍වන්නම් කියන්න මම ජනාධිපති අපේක්ෂක වෙන්නේ නැහැ කියන එක. එක්සත් ජාතික පක්ෂ නායකයා උත්සාහ කරන්නේ නායකත්වය රැක ගැනීමටයි. ඒ සඳහා කථානායක කරූ ජයසූරිය මහතා උදව් කරනවා. රනිල් වික‍්‍රමසිංහත් එක්ක දාම් අදින්න ගේම් ගහන්න එක්සත් ජාතික පක්ෂය ඇතුළේ වෙන කෙනෙක් නැහැ. පවතින වාතාවරණය තුළක එක්සත් ජාතික පක්ෂය තුනට බෙදෙන එක වළක්වන්න බැහැ. එජාපයේ පක්ෂ නායකත්වය රැක ගැනීම සඳහා වන අපේක්ෂක කරූ ජයසූරිය මහතා ජනාධිපතිවරයා අපේක්ෂක වරයා වශයෙන් ඉදිරිපත් වෙන්න බලාගෙන ඉන්නවා. ශ‍්‍රී ලංකා පොදුජන පෙරමුණට ඒ පිළිබද කිසිදු ගැටලූ‍වක් නැහැ. ගෝඨාභය රාජපක්ෂ මහතා පිළිබඳව විවිධ ගැටලූ‍ මේ දවස්වල එජාප පසුපෙළ මන්ත‍්‍රීවරුන් විසින් මතු කරමින් ඉන්නවා. ඇමරිකානු පුරවැසිභාවය ඉවත් කරගැනීමේ ක‍්‍රමවේදය පිළිබඳව එජාප පසුපෙළ මන්ත‍්‍රීවරුන්ට අවබෝධයක් නොමැතිවීම ගැන අපි කණගාටු වෙනවා. තමන්ගේ පුරවැසිභාවය ඉවත් කර ගැනීමේ ලිපිය ගෝඨාභය රාජපක්ෂ මහතා අවශ්‍ය වෙලාවට ඉදිරිපත් කරයි.“", "URL": "https://sinhala.adaderana.lk/news.php?nid=117120", "Category": null, "Parent URL": null}