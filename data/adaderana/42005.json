{"Source": "Adaderana", "Timestamp": "March 23, 2014 03:36 pm", "Headline": "අතුරුදහන් වූවන්ගේ කොමිසමට මඩකලපුවෙන් පැමිණිලි 1200ක් ", "News Content": "අතුරුදන්වූවන් පිළිබඳ ජනාධිපති විමර්ශන කොමිෂන් සභාවට මඩකලපුව දිස්ත්‍රික්කයෙන් නව පැමිණිලි 1200ක් පමණ ලැබී තිබේ. උතුරු නැගෙනහිර අතුරුදන්වූවන් පිළිබඳ සොයා බැලීම සඳහා පත්කළ මෙම කමිටුව පසුගිය දිනවල මඩකලපුව දිස්ත්‍රික්කයේ ප්‍රාදේශීය ලේකම් කොට්ඨාශ තුනකින් ලැබුණු පැමිණිලි විමර්ශනය කිරීම සිදුකරනු ලැබුණි. එහිදි පැමිණිලි 150ක පමණ විමර්ශන කටයුතු අවසන් කළ බව අතුරුදන් වූවන් පිළිබඳ ජනාධිපති කොමිෂන් සභාවේ ලේකම් එච්.ඩබ්ලිව්.ගුණදාස මහතා සඳහන් කළේය. එම කාලය තුළ දී නව පැමිණිලි 1200ක් පමණ ලැබී ඇති අතර ඒවා විමර්ශනය කිරීම ඉදිරියේ දී සිදුකිරීමට නියමිතය. අතුරුදන්වූවන් පිළිබඳ ජනාධිපති කොමිෂන් සභාවේ මීළඟ විමර්ශන කටයුතු කිලිනොච්චිය දිස්ත්‍රික්කයේ සිදුකිරීමට නියමිත බව එච්.ඩබ්ලිව්.ගුණදාස මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=42005", "Category": null, "Parent URL": null}