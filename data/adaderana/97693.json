{"Source": "Adaderana", "Timestamp": "October 15, 2018 06:41 am", "Headline": "ආණ්ඩුක්‍රම ව්‍යවස්ථා සභාව යළි රැස්වීමට නියමිතයි", "News Content": "ආණ්ඩුක්‍රම ව්‍යවස්ථා සභාව මෙම සතියේදී රැස්වීමට නියමිතව තිබේ. ආණ්ඩුක්‍රම ව්‍යවස්ථා සභාවට නව සාමාජිකයින් පත් කිරීමෙන් අනතුරුව ඔවුන් රැස්වන දෙවන අවස්ථාව මෙයයි. ඒ අනුව මෙහිදී පොලිස් කොමිසම සඳහා නව සාමාජිකයින් පත් කිරීම සම්බන්ධයෙන් සාකච්ඡා කිරීමට නියමිත බව වාර්තා වෙයි. පොලිස් කොමිසමේ නිල කාලය ඊයේ(14) දිනයෙන් අවසන් වුණි. 2015 වසරේත් ඔක්තෝබර් මස 14 වනදා වසර 03ක කාලයක් සඳහා ජාතික පොලිස් කොමිසම පත් කර තිබූ අතර එහි නිත්‍යානූකුල නිල කාලය ඊයේ දිනයෙන් අවසන් වූ බව එම කොමිසමේ ප්‍රකාශයෙකු සඳහන් කළේය. කෙසේවෙතත් නව නිලධාරි මණ්ඩලයක් පත් කරන තුරු වත්මන් නිලධාරි මණ්ඩලයට එම තනතුරුවල කටයුතු කිරීමේ හැකියාව පවතින බව ද එම ප්‍රකාශයකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=97693", "Category": null, "Parent URL": null}