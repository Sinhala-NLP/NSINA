{"Source": "Adaderana", "Timestamp": "December 16, 2017 04:06 pm", "Headline": " පවුම් 36 ක රත්‍රං එක්ක 3ක් පොලිස් දැලේ", "News Content": "යාපනයේ - පේදුරුතුඩුව ප්‍රදේශයේ නිවසකින් පවුම් 36 ක් බරැති ස්වර්ණාභාර්ණ තොගයක් සොරකම් කරණ ලද කාන්තාවන් දෙදෙනෙකු හා තවත් පුද්ගලයෙකු පේදුරුතුඩුව පොලීසිය මඟින් අත් අඩංගුවට ගෙන තිබේ. යාපනයේ පේදුරුතුඩුව ප්‍රදේශයේ නිවසකින් ස්වර්ණාභරණ තොගයක් අස්ථානගත වී ඇති බවට මීට දින හතරකට ඉහතදී පේදුරුතුඩුව පොලීසියට පැමිණිල්ලක් ලැබී තිබේ. පොලීසිය මේ පිළිබඳව කරණ ලද පරීක්ෂණ වලදී සැක සහිත කාන්තාවක් අත් අඩංගුවට ගෙන ප්‍රශ්න කළ අවස්ථාවේදී අයගෙන් ලද තොරතුරක් මත පවුම් 36 ක ස්වර්ණාභරණ තොගය සැකකරුගේ අනියම් බිරිදගේ පැල්පත් නිවසක් තුළ සඟවා තිබියදී පොලීසියට සොයා ගැනීමට හැකි වී තිබේ. මෙම ස්වර්ණාභරණ තොගයේ වටිනාකම ලක්ෂ විසි දෙකක් පමණ වන බවට ගණන් බලා තිබේ. ඒ අනුව තවත් කාන්තාවක් හා ස්වර්ණාභරණ තොගය සගවන ලද සැකකරු පොලීසිය විසින් අත් අඩංගුවට ගෙන ප්‍රශ්න කරගෙන යයි. ප්‍රශ්න කිරීම් වලින් පසුව ඔවුන් තුන්දෙනා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81601", "Category": null, "Parent URL": null}