{"Source": "Adaderana", "Timestamp": "May 29, 2016 10:32 pm", "Headline": "ජනපති යළි දිවයිනට", "News Content": "ජපානයේ නිල සංචාරයක නිරත වූ ජනාධිපති මෛත්‍රීපාල සිරිසේන මහතා දිවයිනට පැමිණ තිබේ.ශ්‍රී ලංකන් ගුවන් සේවයට අයත් යානයකින් අද(29) පස්වරුවේ ජනාධිපතිවරයා දිවයිනට පැමිණි බව අද දෙරණ ගුවන් තොටුපොළ වාර්තාකරු සඳහන් කළේය.ජපානයේ පැවැති ජී 07 සමුළුවේ සමගාමී සමුළුවට සහභාගීවීම සඳහා පසුගිය 25 වන දින ජනාධිපති මෛත්‍රිපාල සිරිසේන මහතා ඇතුළු දූත පිරිස දිවයිනෙන් පිටත්ව ගියේය.මෙම සංචාරය තුළදී ජනාධිපතිවරයා රටවල් රැසක රාජ්‍ය නායකයින් සමග ද්වීපාර්ශවික සාකච්ඡා පවත්වා තිබේ.ජපාන රජය විසින් මෙරට සංවර්ධන කටයුතු සඳහා රුපියල් බිලියන 38ක ආධාර මුදලක් ලබාදීම ද මෙම සංචාරයේදී සිදු වුණි.", "URL": "https://sinhala.adaderana.lk/news.php?nid=60595", "Category": null, "Parent URL": null}