{"Source": "Adaderana", "Timestamp": "April 17, 2010 08:26 am", "Headline": "\"මාතා\" කැසට් පට සොරකම් කරයි", "News Content": "ප්‍රවීන චිත්‍රපට අධ්‍යක්ෂ බූදි කීර්තිසේන මහතාගේ මීළඟ චිත්‍රපටය වන \"මාතා\" චිත්‍රපටයේ රූගත කරන ලද දර්ශන ඇතුළත් කැසට් පට කිහිපයක් කිසියම් පිරිසක් විසින් සොරා ගෙන තිබේ. එම දර්ශන නාවල පිහිටි චිත්‍රාගාරය තුළ තිබිය දී මෙසේ සොරා ගෙන ඇති බව බූදි කිර්තිසේන මහතා ප්‍රකාශ කළේය. කිසියම් කඩාකප්පල්කාරීන් පිරිසක් මෙම ක්‍රියාව සිදු කරන්නට ඇති බව ඔහු සඳහන් කරයි. \"මාතා\" චිත්‍රපටය උතුරේ පැවතුනු යුද ගැටුම් ඇතුළත් දර්ශන රැසකින් යුක්තව නිර්මාණය කළ චිත්‍රපටයක්. මේ පිළිබඳව මිරිහාන පොලිසියට පැමිණිල්ලක් කළ බව ද බූදි කිර්තීසේන මහතා ප්‍රකාශ කළේය. මිරිහාන පොලිසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7843", "Category": null, "Parent URL": null}