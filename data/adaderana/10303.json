{"Source": "Adaderana", "Timestamp": "August 18, 2010 11:13 am", "Headline": "අවසර නොගෙන උද්ඝෝෂණය කළ මන්ත්‍රීවරුන් ට නොතීසි", "News Content": "ද්‍රවිඩ ජාතික සන්ධානයේ පාර්ලිමේන්තු මන්ත්‍රීවරුන් වන පොන් සෙල්වරාසා,පා.අරියනේන්ද්‍රන්,සී. යෝගේෂ්වරන් සහ නැඟෙනහිර පළාත් සභා මන්ත්‍රී දුරෙයිරත්නම් සහ නැඟෙනහිර රැකියා විරහිත උපාධිධාරී සංගමයේ සභාපති ජෙයරාජා යන අය ට අධිකරණයේ පෙනී සිටින්නැයි නොතීසි නිකුත් කර තිබේ. නිසි අවසර ලබා ගැනීමකින් තොරව විරෝධතා ව්‍යාපාරයක් සංවිධානය කළ බවට කාත්තන්කුඩි පොලීසිය විසින් ගොනු කරන ලද වාර්තාවක් විභාගයට ගනිමින් මඩකළපුව මහේස්ත්‍රාත් අධිකරණය විසින් ඊයේ දිනයේ මෙසේ නොතීසි නිකුත් කර ඇත. පසුගිය 11 වන දින නැඟෙනහිර පළාත් රැකියා විරහිත උපාධිධාරීන් ගේ සංගමය විසින් මඩකළපුව නගරයේදී මෙම විරෝධතා ව්‍යාපාරය පවත්වන ලදී.", "URL": "https://sinhala.adaderana.lk/news.php?nid=10303", "Category": null, "Parent URL": null}