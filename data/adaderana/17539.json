{"Source": "Adaderana", "Timestamp": "July 21, 2011 11:11 am", "Headline": "යාපනයේ නිදහස්, සාධාරණ මැතිවරණයක් උදෙසා සහය පතයි", "News Content": "යාපනය දිස්ත්‍රික්කයේ පළාත් පලාන මැතිවරණය නිදහස්ව හා සාධාරණව පැවැත්වීමට සහය ලබා දෙන ලෙස යාපනය දිස්ත්‍රික් ලේකම් එමිල්ඩා සුකුමාර් මහත්මිය ඉල්ලා සිටියි. සියලුම දේශපාලන පක්ෂ වලින් සහ ආරක්ෂක අංශ වලින් මෙම ඉල්ලීම කර ඇති බව පැවසෙයි. දැනටමත් මැතිවරණය පැවැත්වීම සඳහා අවශ්‍ය සියලු විධි විධාන යොදා ඇති බව ද දිස්ත්‍රික් ලේකම්වරිය කියා සිටියි. හෙට(22) දිනය තුළ ඡන්ද පෙට්ටි හා අදාළ නිලධාරීන් ඡන්ද මධ්‍යස්ථාන ‍වෙත යැවීමට පියවර ගන්නා බව යාපනය දිස්ත්‍රික් ලේකම් එමිල්ඩා සුකුමාර් මහත්මිය පවසයි. යාපනයේ ‍වැල්වැටිතුරෙයි, චාවකච්චේරි හා පේදුරුතුඩුව යන නගර සභා තුනේ මෙන්ම ප්‍රාදේශීය සභා 13ක ඡන්ද විමසීමේ කටයුතු ලබන 23 වැනිදා පැවැත්වීමට නියමිතය. ඡන්ද මධ්‍යස්ථාන 459 ක දී ඡන්දය විමසීම සිදු කිරීමට නියමිත බව යාපනයේ දිස්ත්‍රික් ලේකම්වරිය පැවසුවාය.", "URL": "https://sinhala.adaderana.lk/news.php?nid=17539", "Category": null, "Parent URL": null}