{"Source": "Adaderana", "Timestamp": "December 31, 2014 12:46 pm", "Headline": "ජනතා සුබ සිද්ධිය වෙනුවෙන් සෑම පියවරක්ම ගන්නවා", "News Content": "ඉදිරි රජයක් යටතේ ජනතා සුබ සිද්ධිය වෙනුවෙන් ගත හැකි සෑම පියවරක්ම ගන්නා බව නව ප්‍රජාතන්ත්‍රවාදී පෙරමුණේ ජනාධිපති අපේක්ෂක මෛත්‍රීපාල සිරිසේන මහතා පවසයි. වව්නියාව ප්‍රදේශයේ පැවති ජනහමුවකට එක්වෙමින් මෛත්‍රීපාල සිරිසේන මහතා මෙම අදහස් පළ කළේය. මේ අතර පසුගිය දා කාගේත් අවධානයට ලක්වු නියෝජ්‍ය අමාත්‍ය ෆයිසර් මුස්තාපා මහතා අද මෛත්‍රීපාල සිරිසේන මහතාගේ කොළඹ පැවැත්වෙන උත්සවයකට එක්ව සිටියි. නියෝජ්‍ය අමාත්‍යවරයා ආණ්ඩු පක්ෂය අතහැර විපක්ෂයේ පොදු අපේක්ෂක මෛත්‍රීපාල සිරිසේන මහතාට සහය ලබා දෙන බවට එහිදී විපක්ෂ නායක රනිල් වික්‍රමසිංහ මහතා විසින් ප්‍රකාශ කරන ලදී.", "URL": "https://sinhala.adaderana.lk/news.php?nid=48377", "Category": null, "Parent URL": null}