{"Source": "Adaderana", "Timestamp": "May 24, 2013 08:26 am", "Headline": "කොළඹ රැය බබුළුවන වෙසක් තොරණ", "News Content": "වෙසක් උත්සවය නිමිත්තෙන් කොළඹ දිස්ත්‍රීක්කය පුරා වෙසක් තොරණ රැසක් ද ප්‍රදර්ශනය කෙරෙයි. පිටකොටුව බැස්ටියන් මාවතේ තොරණ මගින් “මහා භද්‍රකල්ප විනාශය\" විදහා දැක්වෙන අතර දෙමටගොඩ තොරණින් “ක්ෂාන්තිවාදී ජාතකය\" හුණුපිටිය ගංගාරාම තොරණින් “රාජෝවාද ජාතකය\" විදහා දැක්වේ. එමෙන්ම පෑලියගොඩ නවලෝක තොරණින් “සමනල වරුණ\" ග්‍රෑන්ඩ්පාස් කොස්ගස් හන්දිය තොරණින් “වලාහක ජාතකය\" ප්‍රදර්ශනය කෙරෙයි. එමෙන්ම කිරුළපන, මහරගම ආදී ප්‍රදේශවලද වෙසක් තොරණ ඉදිකර තිබේ. එසේම රටේ බොහෝමයක් ප්‍රදේශවල බත් දන්සැල්, සිසිල් බීම දන්සැල්, අයිස් ක්‍රීම් ඇතුළු විවිධාකාරයේ දන්සැල් සංවිධානය කර ඇත.", "URL": "https://sinhala.adaderana.lk/news.php?nid=34336", "Category": null, "Parent URL": null}