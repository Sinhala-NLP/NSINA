{"Source": "Adaderana", "Timestamp": "June 6, 2017 06:48 pm", "Headline": "කෝටියක මැණිකක් පන්නන්න ගිය සරසවි සිසුවා මාට්ටු", "News Content": "නීති විරෝධී ලෙස රූබි වර්ගයේ මැණික් ගලක් රටින් පිටමං කිරීමට උත්සාහ දැරූ පුද්ගලික විශ්වවිද්‍යාල සිසුවෙකු ගුවන්තොටුපළ රේගු බලධාරීන් විසින් අත්අඩංගුවට ගෙන තිබේ.EY 267 දරණ ගුවන් යානයෙන් අබුඩාබි බලා පිටත්ව යාමට නියමිතව සිටි මොහුගේ බෑගයේ පසුම්බියක් තුළ තිබී මෙම මැණික සොයාගත් බව නියෝජ්‍ය රේගු අධ්‍යක්ෂ පරාක්‍රම බස්නායක මහතා පවසයි.මෙම මැණික් ගලේ වටිනාකම රු.කෝටියක් පමණ වෙන බව ගණන් බලා ඇති බවත්, එම මැණික් ගල රාජ සන්තක කොට සැකකරුට රු. ලක්ෂයක දඩයක් නියම කළ බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=73971", "Category": null, "Parent URL": null}