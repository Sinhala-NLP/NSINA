{"Source": "Adaderana", "Timestamp": "December 30, 2015 11:40 am", "Headline": "සාකච්ඡා සාර්ථකයි ", "News Content": "රජයේ වෛද්‍ය නිලධාරීන්ගේ සංගමය සමග පැවති සාකච්ඡා සාර්ථකව අවසන් වු බව සෞඛ්‍ය පෝෂණ සහ දේශීය වෛද්‍ය අමාත්‍ය රාජිත සේනාරත්න මහතා පවසයි.ඊයේ (29) පස්වරුවේ රජයේ වෛද්‍ය නිලධාරීන්ගේ සංගමයේ නියෝජිතයින් සමග සෞඛ්‍ය අමාත්‍යාංශයේ දී විශේෂ සාකච්ඡාවක් පැවති බව අමාත්‍යවරයා සඳහන් කරයි.පානදුර නගර ශාලාවේ පැවති උත්සවයකට එක්වෙමින් අමාත්‍යවරයා මේ බව කියා සිටියේය.එහිදි තවදුරටත් අදහස් දැක්වු රාජිත සේනාරත්න අමාත්‍යවරයා සඳහන් කළේ එම සාකච්ඡාවේ දී වාහන බලපත්‍ර ලබාදීම සහ වැටුප් විෂමතා ඇතුළු ගැටලු පිළිබඳව අවධානය යොමුවු බවයි.රජයේ වෛද්‍ය නිලධාරීන්ට තවත් ගැටලු ඇත්නම් ඒවා විසඳීමට තමා සූදානම් බවත්, සාකච්ඡා මාර්ගයෙන් ගැටලු විසඳීම යහපාලනයේ ප්‍රධාන ලක්ෂණයක් බවත් අමාත්‍ය රාජිත සේනාරත්න මහතා එහිදි කියා සිටියේය.", "URL": "https://sinhala.adaderana.lk/news.php?nid=56031", "Category": null, "Parent URL": null}