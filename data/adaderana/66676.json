{"Source": "Adaderana", "Timestamp": "December 3, 2016 09:53 am", "Headline": " ප්‍රිමියර් ලීග් තරගයේ ජය ඩකා කණ්ඩායමටයි", "News Content": "බංගලාදේශ ප්‍රිමියර් ලීග් ක්‍රිකට් තරගාවලියේ චිතගොන් කණ්ඩායම සමඟ පැවති තරගයෙන් කඩුලු 06ක ජයක් හිමිකරගැනීමට ඩකා කණ්ඩායම සමත් වී තිබේ.තරගයේ කාසියේ වාසිය දිනූ ඩකා කණ්ඩායම ප්‍රථමයෙන් පන්දුවට පහරදීමේ වාරය චිතගොන් කණ්ඩායමට ලබාදුන්නේය.ඒ අනුව ඔවුන් නියමිත පන්දුවාර 20 අවසානයේ කඩුලු 06ක් දැවී ලකුණු 134ක් ලබාගත්තේය.තමින් ඉක්බාල් ලකුණු 74යි.ෂොයිබ් මලික් ලකුණු 33යි.පන්දු යැවීමේදී ඩකා කණ්ඩායම වෙනුවෙන් ඩේවියන් බ්‍රාවෝ කඩුලු 03ක් බිඳ හෙලීමට සමත් විය.පිළිතුරු ඉනිම ක්‍රිඩා කළ ඩකා කණ්ඩායම පන්දුවාර 18යි පන්දු 02ක් තුළදී කඩුලු 04ක් දැවී ලකුණු 135ක් ලබාගනිමින් තරගයේ ජය වාර්තා කළේය.ඩකා කණ්ඩායම වෙනුවෙන් කුමාර් සංගක්කාර ලකුණු 35ක් ද,අලෝඩින් බාබු ලකුණු 33ක් ද, ඇන්ඩ්‍රි රසල් ලකුණු 31ක් ද රැස් කිරීමට සමත් විය.", "URL": "https://sinhala.adaderana.lk/news.php?nid=66676", "Category": null, "Parent URL": null}