{"Source": "Adaderana", "Timestamp": "August 13, 2017 05:16 pm", "Headline": "අනතුරින් 1ක් මරුට-3ට තුවාලයි", "News Content": "රත්නපුර - පානදුර ප්‍රධාන මාර්ගයේ හොලිපිටිය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ.මෝටර් රථයක් රියදුරුට පාලනය කර ගත නොහැකිව මාර්ගයෙන් ඉවතට පැන තාප්පයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් මෝටර් රථයේ රියදුරු, එහි ගමන් කළ කාන්තාවක, දැරියක් සහ පිරිමි පුද්ගලයෙකු තුවාල ලබා ඇති අතර රත්නපුර රෝහලට ඇතුළත් කිරීමෙන් අනතුරුව එක් අයෙකු මියගොස් තිබේ.මියගොස් ඇත්තේ රක්වාන, අටකලම්පන්න ප්‍රදේශයේ පදිංචිව සිටි 52 හැවිරිදි පුද්ගලයෙකි.අනතුරුව සම්බන්ධයෙන් රත්නපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76259", "Category": null, "Parent URL": null}