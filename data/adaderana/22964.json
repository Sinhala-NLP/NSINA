{"Source": "Adaderana", "Timestamp": "March 22, 2012 08:36 am", "Headline": " ස්වාමීන් වහන්සේලා ඝාතනයේ ප්‍රධාන සැකකරුවන් දෙදෙනාත් අල්ලයි", "News Content": "කෝට්ටේ රජ මහා විහාරයේ වැඩ විසූ ස්වාමින් වහන්සේ දෙනමක් ඝාතනයට ලක් වීමේ සිද්ධියට සම්බන්ධ ප්‍රධාන සැකකරුවන් දෙදෙනා අත්අඩංගුවට ගෙන තිබේ. එයින් එක් සැකකරුවෙකු අද අලුයම තණමල්විල ප්‍රදේශයේ දී අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. අදාළ ස්වාමීන් වහ‍න්සේ දෙනම ඝාතනය කිරීමට ‍මොවුන් දෙදෙනා ඍජුවම සම්බන්ධ වී ඇති බවට සිදුකළ පරීක්ෂණවලින් අනාවරණය වී තිබේ. මිරි‍හාන පොලිසියේ විශේෂ පොලිස් කණ්ඩායමක් විසින් මොවුන් අත්අඩංගුවට ගත් බව අජිත් රෝහණ මහතා ප්‍රකාශ කළේය. සිද්ධිය සම්බන්ධයෙන් ඊ‍යේ දිනයේ දී ද සැකකරුවන් කිහිපදෙනෙකු අත්අඩංගුවට ගනු ලැබිණි.", "URL": "https://sinhala.adaderana.lk/news.php?nid=22964", "Category": null, "Parent URL": null}