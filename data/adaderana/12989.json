{"Source": "Adaderana", "Timestamp": "December 21, 2010 08:17 am", "Headline": "මහ වැස්සෙන් විපතට පත් මුලතිව් ජනයාට සහනාධාර බෙදීම අදයි", "News Content": "උතුරු පළාතේ වැසි වතුරින් විපතට පත් වූ පවුල් දස දහසකට සහනාධාර සැලසීමේ වැඩසටහන යටතේ මුලතිව් දිස්ත්‍රික්කයේ සහනාධාර බෙදා දීම අද(21) සිදු කෙරෙයි. වැසි වතුරින් විපතට පත් වූවන්ට කඩිනමින් සහන සැලසීම සඳහා සතියක වැඩසටහනක් පසුගිය 18 වැනිදා ආරම්භ කරනු ලැබීය. වව්නියාව සහ කිලිනොච්චි දිස්ත්‍රික්කයේ පවුලක් සඳහා රුපියල් හාර දහස් පන්සියයක් පමණ වටිනා අත්‍යවශ්‍ය ආහාර ද්‍රව්‍ය බෙදා හැරි බව නැවත පදිංචි කිරීමේ අමාත්‍යාංශය පවසයි. හෙට(22) සහ අනිද්දා(23) යාපනය දිස්ත්‍රික්කයේ අවතැන් වූ වැසියන්ට ආධාර බෙදා දීම සිදු කෙරෙනු ඇත. රුපියල් මිලියන 45ක වියදමින් මෙම වැඩපිළිවෙළ ක්‍රියාත්මක කරන බව නැවත පදිංචි කිරීමේ අමාත්‍යාංශය පෙන්වාදෙයි. මෙම වැඩ පිළිවෙළ සඳහා ද්‍රවිඩ පාර්ලිමේන්තු මන්ත්‍රීවරුන්ගේ සහය ලැබීම ද විශේෂත්වයකි.", "URL": "https://sinhala.adaderana.lk/news.php?nid=12989", "Category": null, "Parent URL": null}