{"Source": "Adaderana", "Timestamp": "November 12, 2011 05:07 pm", "Headline": "සැබෑ නිදහසක් තවමත් රට තුළ ස්ථාපිත වී නෑ", "News Content": "අවි ආයුධ මගින් යුද්ධය ජයග්‍රහණය කළ ද සැබෑ නිදහසක් තවමත් රට තුළ ස්ථාපිත වී නැතැයි එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා පවසයි. රට එක‍්සේසත් කිරීමට නම් ආගමික ඉගැන්වීම්වලට අනුව බුද්ධිමත් ක්‍රියාමාර්ග රැසක් ගත යුතු බව ඔහු පෙන්වාදෙයි. සසුනට අරුණ වැඩසටහන් මාලාවේ තවත් වැඩසටහනකට‍ අද(12) එක්වෙමින් සජිත් ප්‍රේමදාස මහතා මේ අදහස් පළ කළේය. යුද්ධය ජයග්‍රහණය කිරීම තුළින් ප්‍රතිලාභ ලැබී ඇත්තේ මෙරට සුළු පිරිසකට පමණක් බව ඔහු එහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19965", "Category": null, "Parent URL": null}