{"Source": "Adaderana", "Timestamp": "July 16, 2015 11:41 am", "Headline": "මඟී ගුවන්යානයක් හදිසියේ ගොඩබස්වයි", "News Content": "එමිරේට්ස් ගුවන් සමාගමට අයත් ලොව විශාලතම මඟී ගුවන්යානයක් හදිසියේ ශ්‍රී ලංකාවට ගොඩබස්වා තිබේ.එහි ගමන්ගත් මගියෙකුට හදීසියේ ඇතිවූ හෘදයාබාධයක් හේතුවෙන් යානය ඊයේ රාත්‍රීයේ කටුනායක ජාත්‍යන්තර ගුවන්තොටුපලට ගොඩබස්වා ඇති බව ගුවන්තොටුපල බලධාරීන් සඳහන් කරයි.කාර්යමණ්ඩලය ඇතුළු මඟීන් 513දෙනෙකු රැගත් අදාළ යානය ඩුබායිහි සිට ඕස්ට්‍රේලියාවේ සිඩ්නි නුවර බලා පියාසර කරමින් සිටියදී මෙලෙස ගොඩබස්වා තිබේ.හදිසි හෘදයාබාධයකට ලක්ව ඇත්තේ 75 හැවිරිදි ඕස්ට්‍රේලියානු ජාතික පුද්ගලයෙක් බව වාර්තා වේ.ඔහු මීගමුව ප්‍රදේශයේ පෞද්ගලික රෝහලකට ඇතුළත් කිරීමට පියවර ගෙන ඇති අතර පැය එකහමාරක පමණ ප්‍රමාදයකින් අනතුරුව යානය යළි සිඩ්නි නුවර බලා පිටත්ව ගොස් තිබේ.", "URL": "https://sinhala.adaderana.lk/news.php?nid=52665", "Category": null, "Parent URL": null}