{"Source": "Adaderana", "Timestamp": "April 13, 2013 04:14 pm", "Headline": "කන්තලේ රෝහලෙන් වටේට ලෙඩ බෙදයි", "News Content": "කන්තලේ මූලික රෝහලේ කාණු පද්ධතියෙන් ගලා යන අපවිත්‍ර ජලය හේතුවෙන් රෝහල අවට පදිංචිකරුවන් ගැටලු රැසකට මුහුණ දී තිබේ. මෙම අපවිත්‍ර ජලය ගෙවතු මැදින් ගලායාම හේතුවෙන් එහි පදිංචිකරුවන් දැඩි අපහසුතාවයට ලක්ව ඇති බව වාර්තා වේ. කාණූවල ජලය පිරී තිබීම ‍හේතුවෙන් ප්‍රදේශය පුරා දැඩි දුර්ගන්ධයක් හමා යන අතර මේ වන විට එහි මදුරු ගහණය ද ඉහළ ගොස් ඇති බව ප්‍රදේශවාසීහු පවසති. අපවිත්‍ර ජලය කාණු පද්ධතිය ඔස්සේ නව රජ ඇළට එක් වන අතර ප්‍රදේශයේ පදිංචි ජනතාව එම ජලය විවිධ කටයුතු සඳහා භාවිතා කිරීම හේතුවෙන් ඔවුන්ගේ සෞඛ්‍යට දැඩි තර්ජනයක් එල්ල වී තිබේ. මේ සම්බන්ධයෙන් අදාළ බලධාරීන් දැනුවත් කළ ද මේ වන තෙක් ඔවුන් කිසිදු පියවරක් ගෙන නොමැති බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=33245", "Category": null, "Parent URL": null}