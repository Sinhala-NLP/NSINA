{"Source": "Adaderana", "Timestamp": "October 10, 2018 02:20 pm", "Headline": "ගැබිනි නීතිඥවරියන්ට සැහැල්ලු ඇඳුමක්-වෙනස් වුණ ඇඳුමට විශේෂ ගැසට් නිවේදනයක්", "News Content": "කාන්තා නීතිඥවරියනගේ ඇඳුම සම්බන්ධයෙන් ශ්‍රේෂ්ඨාධිකරණය මඟින් ලබා දුන් තීන්දුව අති විශේෂ ගැසට් නිවේදනයක් මඟින් නිකුත් කර තිබේ. ඒ අනුව, කාන්තා නීතිඥවරියන් සුදු, කළු, අලු හෝ රත්නිල් පැහැති සාරිය සහ හැට්ටය හෝ දණහිස මට්ටමට පහල සුදු,කළු, අලු හෝ රත්නිල් පැහැති ගවුම හෝ කබාය නම් කර තිබේ. එමෙන්ම වළලුකර දක්වා දිගු කළු කලිසම හා උස් කර සහිත අත්දිග සුදු කමිසය සහ කළු ලෝගුව පෙන්වා දී තිබේ. මේ අතර, ගර්භනී ඇඳුම ලෙස සුදු අත්දිග කමිසය සමඟ දණහිස් මට්ටමට පහල උස් කර සහිත කළු ගවුම සහ කළු කබාය හෝ කළු ලෝගුව සමඟ ඉහත දැක්වු නිවැරදි වර්ණයන්ගෙන් හෙබි සාරිය සහ හැට්ටය හඳුන්වා දී තිබේ. ගැසට් නිවේදනය by Anonymous 4xL1hr21yl on Scribd", "URL": "https://sinhala.adaderana.lk/news.php?nid=97480", "Category": null, "Parent URL": null}