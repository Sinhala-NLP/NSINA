{"Source": "Adaderana", "Timestamp": "July 6, 2019 06:47 am", "Headline": "පූජිත්ගෙන් ප්‍රකාශයක් ගන්න CIDයට අවසර", "News Content": "නාරාහේන්පිට පොලිස් රෝහලේ ප්‍රතිකාර ලබන පොලිස්පති පූජිත් ජයසුන්දර මහතාගෙන් එම රෝහලට ගොස් ප්‍රකාශයක් ලබා ගැනීමට අධිකරණය අපරාධ පරික්ෂණ දෙපාර්තමේන්තුවට අවසර ලබාදී ඇත. කොටුව මහේස්ත්‍රාත් රංග දිසානායක මහතා විසින් එම අවසරය ලබාදී ඇති බව අද දෙරණ අධිකරණ වාර්තාකරු පැවසුවේය. පොලිස් මූලස්ථානයේ සෝපාන ක්‍රියාකරු ලෙස කටයුතු කළ පොලිස් කොස්තාපල්වරයෙකුට 2017 වසරේදී සාපරාධි බලහත්කාරය පෑම සම්බන්ධයෙන් සිදු කරන විමර්ශනවලට අදාලව එම ප්‍රකාශය ලබා ගැනීමට නියමිතයි. පාස්කු ඉරුදින ප්‍රහාරය වලක්වා ගැනීමට හෝ බලපෑම අඩුකර ගැනිමට ක්‍රියා නොකිරිම සම්බන්ධයෙන් අත්අඩංගුවට ගෙන ඇති පොලිස්පති පූජිත් ජයසුන්දර මහතා පොලිස් රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=113467", "Category": null, "Parent URL": null}