{"Source": "Adaderana", "Timestamp": "March 26, 2019 04:47 pm", "Headline": "මහනුවර මහ රෝහලට තවත් CT Scanner යන්ත්‍රයක්", "News Content": "මහනුවර මහ රෝහලේ ස්ථාපිත කරන ලද දෙවන CT Scanner යන්ත්‍රයක් සුව ඇමැති අතින් ජනතා අයිතියට. මහනුවර මහ රෝහලේ ස්ථාපිත කරන ලද දෙවන CT Scanner යන්ත්‍රය සෞඛ්‍ය, පෝෂණ හා දේශීය වෛවද්‍ය අමාත්‍ය රාජිත සේනාරත්න මහතා විසින් පසුගියදා ජනතා අයිතියට පත් කරන ලදි. මේ සදහා වැය කරන ලද මුදල රුපියල් මිලියන 120 කි. මහනුවර මහ රෝහල සදහා තවත් CT Scanner යන්ත්‍ර දෙකක් ඉදිරියේ දී සවි කිරිමට නියමිතය. ඒ හදිසි අනතුරු සහ හදිසි ප්‍රතිකාර ඒකකයට සහ ආඝාත ප්‍රතිකාර ඒකක සදහායි. මෙම CT Scanner යන්ත්‍ර ජර්මනියෙන් ආනයනය කරන ස්වයංක්‍රීය නවීන තාක්ෂණයෙන් යුත් යන්ත්‍ර වෙයි. මහනුවර මහ රෝහලේ පැවැති උත්සවයට සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ, නියෝජ්‍ය අධ්‍යක්ෂ ජනරාල්වරු, මහනුවර මහ රෝහලේ අධ්‍යක්ෂ සමන් රත්නායක මහතා ඇතුලු රෝහල් කාර්ය මණ්ඩලය, රාජ්‍ය ඖෂධ නීතිගත සංස්ථාවේ සභාපති ආචාර්ය එම්.එච්.එම් රූමි යන මහත්වරුන් ද එක්ව සිටියහ.", "URL": "https://sinhala.adaderana.lk/news.php?nid=106777", "Category": null, "Parent URL": null}