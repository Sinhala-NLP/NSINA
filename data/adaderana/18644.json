{"Source": "Adaderana", "Timestamp": "September 11, 2011 11:05 am", "Headline": " හොරෙන් වාසනාව ගැරූ තිදෙනෙකුට වැඩවැරදිලා", "News Content": "කළුග‍ඟේ ඉංගිරිය , තම්බපාන ප්‍රදේශයේ නීති විරෝධී ලෙස මැණික් ගැරීමේ නිරතව සිටි පුද්ගලයන් තිදෙනෙකු පොලිස් විශේෂ කාර්ය බලකායේ නිලධාරීන් කණ්ඩායමක් විසින් අත්අඩංගුවට ගෙන තිබේ. ඉංගිරිය පොලිසිය සමඟ සිදුකළ ඒකාබද්ධ මෙහෙයුමකදී අත්අඩංගුවට ගත් සැකකරුවන් කරදන සහ ඇල්ලගාව යන ප්‍රදේශවල පදංචිකරුවන් බව වාර්තා වේ. මැණික් ගැරීම සඳහා යොදා ගන්නා උපකරණ තොගයක් ද පොලිස් භාරයට ගෙන තිබේ. මේ අතර පස්සර මඩුගස්තලාව රබර්වත්ත ප්‍රදේශයේ බලපත්‍ර නොමැතිව වැලි ප්‍රවාහන කළ පුද්ගලයෙකු අත්අඩංගුවට ගත් බව පොලිසිය කියා සිටියි. ඊයේ දහවල් අත් අඩංගුවට ගත් මෙම සැකකරු පස්සර බැද්දේඅරාව ප්‍රදේශයේ පදිංචිකරුවෙකි. මීට අමතරව හබරාදුව , කබොලාන කැලේ නීති විරෝධී ලෙස මත්පැන් පෙරන ස්ථානයක් වටලා සැකකරුවන් තිදෙනෙකු ද අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=18644", "Category": null, "Parent URL": null}