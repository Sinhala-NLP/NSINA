{"Source": "Adaderana", "Timestamp": "June 16, 2011 09:20 am", "Headline": "ඩෙංගු මරණ හා රෝගීන් ගැන ක්‍රමානුකූල අධ්‍යයනයක්", "News Content": "වස‍රේ ගතවූ මාස කිහිපය තුළ වාර්තා වී ඇති ඩෙංගු මරණ හා රෝගීන් සම්බන්ධයෙන් ක්‍රමානුකූල අධ්‍යයනයක් සිදුකිරීමට සෞඛ්‍ය අමාත්‍යාංශය කටයුතු යොදා තිබේ. ඩෙංගු මරණවලට සත්‍ය වශයෙන් හේතු වී ඇති කරුණු පිළිබඳ සොයාබැලීම හා හඳුනාගැනීම මෙම අධ්‍යනයේ අරමුණ බව එම අමාත්‍යාංශය සඳහන් කරනු ලැබීය‍. විශේෂයෙන් ඩෙංගු රෝගීන්ට ප්‍රතිකාර කිරී‍මේ දී අමාත්‍යාංශය විසින් රෝහල්වලට ලබාදී ඇති මාර්ගෝපදේශ උපයෝගී කරගන්නේ ද යන්න පිළිබඳ ව මෙහිදී වැඩි අවධානයක් යොමු වනු ඇත. සෞඛ්‍ය අමාත්‍යාංශය පවසන පරිදි වසරේ ගතවූ මාස කිහිපය තුළ ඩෙංගු මරණ 66 ක් සහ රෝගීන් 7,500 ක් වාර්තා වී තිබේ. මෙම ඩෙංගු මරණ 66 න් 45 දෙනෙකු සහ රෝගයට ගොදුරු වූ 7500 දෙ‍නාගෙන් 65% ක් වැඩිහිටියන් බව ද එම අමාත්‍යාංශය පෙන්වාදෙයි. වැඩිහිටියන් ප්‍රමාද වී ප්‍රතිකාර සඳහා පැමිණෙන්නේ ද, නැතිනම් ඔවුන්ගේ වෙනත් නිධන්ගත රෝග තත්ත්වයන් නිසා මෙම මරණ සිදුවි ඇත් ද යන්න පිළිබඳව අදාළ අධ්‍යයනයේ දී කරුණු අනාවරණය කරගැනීමට නියමිතය.", "URL": "https://sinhala.adaderana.lk/news.php?nid=16783", "Category": null, "Parent URL": null}