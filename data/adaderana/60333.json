{"Source": "Adaderana", "Timestamp": "May 21, 2016 09:39 am", "Headline": " පරිත්‍යාග භාරගැනීමට මනුසත් දෙරණ සූදානම්!", "News Content": "සරණක් අවැසි ඔබට සැමවිට සරණක් වන්නට මනුසත් දෙරණ සැමවිටම කටයුතු කරන්නේ සියල්ලට ප්‍රථම මිනිස්කම පෙරදැරි කරගෙනයි.මනුසත් දෙරණ ක්‍රියාන්විතය හරහා එම ජනතාවට සරණක් වන්නට තවදුරටත් කටයුතු යොදා තිබේ.ඒ අනුව අද(21) දිනයේත් පරිත්‍යාගශීලී ඔබගෙන් සහනාධාර ලබාගැනීමට අප කටයුතු කරයි. අද උදෑසන 9.00 සිට පස්වරු 5.00 දක්වා අංක 320, ටී. බී ජයා මාවතේ පිහිටි දෙරණ ප්‍රධාන කාර්යාලයේ දී සහනාධාර ලබාගැනීමට මනුසත් දෙරණ අපි කටයුතු යොදා තිබේ.මෙහිදී ළදරු කිරිපිටි , සනීපාරක්ෂක ද්‍රව්‍ය, පොත්පත් ලිපි ද්‍රව්‍ය, බෝතල් කළ පානීය ජලය, දත් බුරුසු, දත් බෙහෙත්, සබන්, ඇඳ ඇතිරිලි, අලුත් ඇඳුම් ආදිය අවතැන් වූ ජනතාව වෙනුවෙන් පිරිනැමිය හැකියි.හෙට දිනයේ ද ජනතාව වෙනුවෙන් පිරිනැමෙන පරිත්‍යාග භාරගැනීමට මනුසත් දෙරණ සූදානම්ව සිටියි.", "URL": "https://sinhala.adaderana.lk/news.php?nid=60333", "Category": null, "Parent URL": null}