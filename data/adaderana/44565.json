{"Source": "Adaderana", "Timestamp": "July 10, 2014 10:43 am", "Headline": "හමුදා ටිපර් රථය බසයක ගැටී 20ට තුවාලයි", "News Content": "අවිස්සාවේල්ල - කොළඹ ප්‍රධාන මාර්ගයේ මින්නාන ප්‍රදේශයේ දී සිදුවූ රිය අනතුරකින් පුද්ගලයින් 20 දෙනෙකු තුවාල ලබා තිබේ. කොළඹ සිට දියතලාව බලා ධාවනය වූ යුධ හමුදා ටිපර් රථයක් සහ මොණරාගල සිට කොළඹ බලා ධාවනය වු ලංගම බස් රථයක් එකිනෙකට ගැටීමෙන් අනතුර සිදුව ඇති බව සඳහන්ය. යුධ හමුදා ටිපර් රථයේ රියදුරුට නින්දයාම හේතුවෙන් ටිපර් රථය බස් රථයේ ගැටී ඇති බව වාර්තා වෙයි‍. අනතුරින් ටිපර් රථයේ රියදුරු, බස් රථයේ රියදුරු ඇතුළු පුද්ගලයින් 20 දෙනෙකු තුවාල ලබා ඇති අතර ඔවුන් ප්‍රතිකාර සඳහා අවිස්සාවේල්ල රෝහලට ඇතුළත් කර තිබේ. සිද්ධිය සම්බන්ධයෙන් ඇහැළියගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44565", "Category": null, "Parent URL": null}