{"Source": "Adaderana", "Timestamp": "March 21, 2014 11:41 am", "Headline": "අමෙරිකානු යෝජනාවට සහයක් නෑ", "News Content": "ශ‍්‍රී ලංකාවේ සංහිඳියා කි‍්‍රයාවලියට ඵලදායි ලෙස සහය වන්නැයි තමන් සියලූ පාර්ශවයන්ගෙන් ඉල්ලා සිටින බව ඕස්ටේ‍්‍රලියානු විදේශ ඇමති ජූලි බිෂොප් පවසයි. එසේම මෙවර ජිනීවා මනව හිමිකම් සමුළුව වෙත ඉදිරිපත් කෙරෙන ශ‍්‍ර‍්‍රී ලංකාවට එරෙහි අමෙරිකානු යෝජනාවේ සම-සත්කාරකත්වය නොදරන බවද ඇය සඳහන් කරයි. එවැනි යෝජනාවකින් පුනරුත්ථාපනය සහ ප‍්‍රතිසංස්කරණය සම්බන්ධයෙන් ශ‍්‍රී ලංකාව ලබා ඇති ප‍්‍රගතිය ද හුවා දැක්විය යුතු බව ඕස්ටේ‍්‍රලියානු විදේශ කටයුතු ඇමතිවරිය කියයි. 2009 වසරේදී යුද්ධය අවසන් වීමෙන් පසු ශ්‍රී ලංකා රජය එකී ඉලක්ක සපුරා ඇති බැවින් අදාළ වාර්තාවේ එය සඳහන් වීමේ වැදගත්කම ඇය අවධාරණය කරයි. කෙසේ වුවද ශ්‍රී ලංකාව සම්බන්ධයෙන් ජගත් මානව හිමිකම් කවුන්සිලයට ඉදිරිපත්ව ඇති යෝජනාව පිළිබඳ ඡන්ද විමසීම එළඹෙන 28දා පැවැත්වීමට නියමිතය.", "URL": "https://sinhala.adaderana.lk/news.php?nid=41960", "Category": null, "Parent URL": null}