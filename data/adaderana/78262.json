{"Source": "Adaderana", "Timestamp": "October 2, 2017 04:37 pm", "Headline": " ආරක්ෂක රාජ්‍ය අමාත්‍යාංශයේ ලේකම් අලුත් වෙයි", "News Content": "ආරක්ෂක රාජ්‍ය අමාත්‍යාංශයේ නව ලේකම්වරයා ලෙස සුනිල් සමරවීර මහතා අද (02) ආරක්ෂක රාජ්‍ය අමාත්‍යාංශයේදී රාජකාරී ආරම්භ කළේය.කොළඹ විශ්ව විද්‍යාලයේ වානිජවේදී විශේෂ උපාධිධාරියෙකු වන ඒ මහතා ඉන්දියාවේ මහත්මා ගාන්ධි විශ්ව විද්‍යාලයේ ව්‍යාපාර පරිපාලනය පිළිබඳ ශාස්ත්‍රපති උපාධිධාරියෙක් ද වෙයි.ශ්‍රී ලංකා පරිපාලන සේවයේ වසර තිස්හතරක (34) පමණ අත්දැකීම් ඇති සුනිල් සමරවීර මහතා ආරක්ෂක රාජ්‍ය අමාත්‍යාංශයේ ලේකම් ධූරයට පත්වීමට පෙර අධිකරණ අමාත්‍යාංශයේ අතිරේක ලේකම්වරයෙකු ලෙස මෙන්ම සමාජසේවා අමාත්‍යාංශයේ අතිරේක ලේකම්වරයෙකු ලෙස රාජකාරී සිදුකර ඇති අතර, කලක් ගම්පහ ප්‍රාදේශීය ලේකම්වරයා ලෙසද කටයුතු කර තිබේ.", "URL": "https://sinhala.adaderana.lk/news.php?nid=78262", "Category": null, "Parent URL": null}