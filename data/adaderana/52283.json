{"Source": "Adaderana", "Timestamp": "June 27, 2015 09:38 am", "Headline": "පොලීසියේ තවත් පුටු මාරුවක් ", "News Content": "පොලීසියේ තවත් ඉහළ නිළධාරීන් දස දෙනෙකුට වහාම ක්‍රියාත්මක වන පරිදි ස්ථාන මාරු ලබාදීමට පොලිස් මූලස්ථානය තීරණය කර තිබේ.ඒ අනුව ජ්‍යෙෂ්ඨ පොලිස් අධිකාරීවරුන් සිව් දෙනෙකු , සහකාර පොලිස් අධිකාරීවරුන් පස් දෙනෙකු සහ පොලිස් අධිකාරීවරයෙකු ස්ථාන මාරු කර ඇති බව පොලිස් මූලස්ථානය සඳහන් කළේය.කොළඹ අපරාධ කොට්ඨාශය භාර වැඩබලන අධ්‍යක්ෂකවරයා ලෙස කේ. එන්. ජේ. වෙදසිංහ මහතා පත්කර තිබේ.මීට අමතරව වව්නියාව, මන්නාරම, කිලිනොච්චිය, මාතලේ, අනුරාධපුරය, ගාල්ල, කොළඹ උතුර සහ කොළඹ මධ්‍යම යන පොලිස් කොට්ඨාශ වලට අදාළව එම ස්ථාන මාරුවීම් ලබාදී ඇති බව වාර්තා වෙයි.", "URL": "https://sinhala.adaderana.lk/news.php?nid=52283", "Category": null, "Parent URL": null}