{"Source": "Adaderana", "Timestamp": "February 21, 2017 08:36 am", "Headline": "පැරණි ඡන්ද ක්‍රමය ගැන කැබිනට් මණ්ඩලයට නව යෝජනාවක්", "News Content": "පළාත් පාලන මැතිවරණය පැරණි ඡන්ද ක්‍රමයට පැවැත්වීම සම්බන්ධයෙන් කැබිනට් මණ්ඩලය දැනුවත් කිරීමට සුළුපක්ෂ තීරණය කර තිබේ. ජාතික සංවාද පිළිබඳ අමාත්‍ය මනෝගනේෂන් මහතා මේ පිළිබඳ අදහස් දක්වමින් කියා සිටියේ අද (21) දිනයේ රැස්වන කැබිනට් මණ්ඩලයට සිය යෝජනාව ඉදිරිපත් කිරීමට බලාපොරොත්තු වන බවයි. පළාත් පාලන මැතිවරණය නව ඡන්ද ක්‍රමයට අනුව පැවැත්වීම තුළින් සුළු පක්ෂවලට අවාසි සහගත බව අමාත්‍ය මනෝගනේෂන් මහතා ප්‍රකාශ කර සිටියේය. මේ පිළිබඳව ඊයේ (20) පස්වරුවේ අග්‍රාමාත්‍ය රනිල් වික්‍රමසිංහ මහතා සමඟ ද සාකච්ඡා පවත්වා ඇති බව වාර්තා වෙයි.", "URL": "https://sinhala.adaderana.lk/news.php?nid=69898", "Category": null, "Parent URL": null}