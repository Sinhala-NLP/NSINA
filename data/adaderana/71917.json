{"Source": "Adaderana", "Timestamp": "April 10, 2017 08:50 am", "Headline": " කළුතර බන්ධනාගාර සිද්ධිය-වාර්තාව සකස්කර අවසන්", "News Content": "කළුතර ප්‍රදේශයේදී බන්ධනාගාර බස් රථයකට වෙඩි තැබීමේ සිද්ධිය සම්බන්ධයෙන් පරීක්ෂණ පැවැත්වීමට පත් කළ කමිටුව සිය වාර්තාව මේ වන විට සකස් කර තිබේ.එම කමිටුවේ ප්‍රකාශකයෙකු සඳහන් කළේ අදාළ වාර්තාව මුද්‍රණය කිරීම සඳහා අවශ්‍ය කටයුතු සිදු කරමින් සිටින බවයි.පසුගිය පෙබරවාරි මස 27 වන දින පෙරවරුවේ බන්ධනාගාර බස් රථයට එල්ල වූ ප්‍රහාරයෙන් අපරාධ කල්ලි නායකයෙකු ලෙස සැලකෙන සමයං ඇතුළු පුද්ගලයින් 07 දෙනෙකු මියගියේය.ඒ සම්බන්ධයෙන් පරීක්ෂණ පැවැත්වීමට පුනුරුත්තාපන හා බන්ධනාගාර ප්‍රතිසංස්කරණ අමාත්‍යංශය විසින් රූමි මරුෂුක් මහතාගේ ප්‍රධානත්වයෙන් ත්‍රිපුද්ගල කමිටුවත් පත් කරනු ලැබීය.ත්‍රිපුද්ග කමිටුව විසින් සිදු කරනු ලැබූ විමර්ශනවලින් අනතුරුව ඊට අදාළ වාර්තාව මේ වන විට සකස් කර ඇති අතර එය මෙම මස අවසානය වන විට මුද්‍රණය කර අමාත්‍යවරයා වෙත භාරදීමට සැලසුම් කර තිබේ.", "URL": "https://sinhala.adaderana.lk/news.php?nid=71917", "Category": null, "Parent URL": null}