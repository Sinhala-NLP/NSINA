{"Source": "Adaderana", "Timestamp": "January 22, 2013 08:28 am", "Headline": "ජීවිත ආරක්ෂකයාත් පරදියි", "News Content": "කුච්චවේලී, සල්පයාරු ප්‍රදේශයේ මුහුදු තීරයේ දී පුද්ගලයෙකු දියේ ගිළී අතුරුදන් වී තිබේ. ප්‍රදේශයේ හෝටලයක ජීවිත ආරක්ෂකයෙකු ලෙස කටයුතු කළ පුද්ගලයෙකු මෙලෙස දියේ ගිළී ඇති බව පොලීසිය සඳහන් කළේය. දියේ ගිළී අතුරුදන්ව ඇත්තේ 32 හැවිරිදි එරක්කණ්ඩි ප්‍රදේශයේ පදිංචිකරුවෙකු බව පොලීසිය පවසයි. සිය පුහුණුවීම් කටයුතුවල නිරත වෙමින් සිටිය දී මෙම පුද්ගලයා දියේ ගිළීඅතුරුදන්ව තිබේ. මේ සම්බන්ධයෙන් වැඩිදුර පරීක්ෂණ ආරම්භ කර ඇති බව කුච්චවේලී පොලීසිය සඳහන් කළේය.", "URL": "https://sinhala.adaderana.lk/news.php?nid=30962", "Category": null, "Parent URL": null}