{"Source": "Adaderana", "Timestamp": "March 18, 2018 07:56 am", "Headline": "ජපාන සංචාරය නිමවා ජනපති දිවයිනට", "News Content": "ජනාධිපති මෛත්‍රීපාල සිරිසේන මහතා දිවයිනට පැමිණ තිබේ. ජපාන සංචාරය නිමවා ඔහු ඊයේ (17) රාත්‍රී දිවයිනට පැමිණි බව අද දෙරණ ගුවන්තොටුපල වාර්තාකරු සඳහන් කළේය. පසුගිය 10 වනදා ජනාධිපති මෛත්‍රීපාල සිරිසේන මහතා ඇතුළු දූත පිරිස ඉන්දීය සංචාරයක නිරත විණි. එහිදි ජාත්‍යන්තර සූර්යබලශක්ති එකමුතුවේ පළමු සමුළුවට සහභාගී වූ ජනාධිපතිවරයා අනතුරුව ඉන්දීය අග්‍රමාත්‍ය නරේන්ද්‍ර මෝදී මහතා සමඟ ද්වී පාර්ශවික සාකච්ඡාවලට සහභාගී වු බව ජනාධිපති මාධ්‍ය අංශය සඳහන් කළේය. ඉන්දීය සංචාරය නිම කළ ජනාධිපති මෛත්‍රීපාල සිරිසේන මහතා ජපානයේ සංචාරයේ නිරත වූ අතර එහිදී ජපානයේ අකිහිතෝ රජු සහ එරට අග්‍රාමාත්‍ය සින්ෂෝ අබේ මහතා සමඟ සාකච්ඡාවල නිරත විණි.", "URL": "https://sinhala.adaderana.lk/news.php?nid=85869", "Category": null, "Parent URL": null}