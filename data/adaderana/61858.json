{"Source": "Adaderana", "Timestamp": "July 7, 2016 09:46 am", "Headline": "සරසවි අනධ්‍යන සේවකයින් පැය 48ක සංකේත වර්ජනයක් කැඳවයි", "News Content": "ඉල්ලීම් 7ක් මුල්කර ගනිමින් විශ්වවිද්‍යාල අනධ්‍යන සේවකයින් ලබන 13 හා 14 දිනවල පැය 48ක සංකේත වර්ජනයක නිරතවීමට තිරණය කර තිබේ.විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ මහතා පැවසුවේ එකී ඉල්ලීම් උසස් අධ්‍යාපන අමාත්‍යංශයට හා විශ්වවිද්‍යාල ප්‍රතිපාදන කොමිසමට ලබාදී දිගුකලක් ගතව ඇතත් මේ දක්වා ඔවුන් ඊට විසඳුම් දී නැති බවයි.ඒ අනූව ඊට විරෝධය පළකර ලබන 13 -14 දිනවල සංකේත වර්ජනයක නිරත වන බවත්, විසඳුමක් ලබාදීමට බලධාරීන් අපොහොසත් වන්නේ නම් එම වර්ජනය අඛණ්ඩව සිදුකිරීම‍ කෙරෙහි අවධානය යොමුකරන බවත්, ඒ මහතා පැවසීය.", "URL": "https://sinhala.adaderana.lk/news.php?nid=61858", "Category": null, "Parent URL": null}