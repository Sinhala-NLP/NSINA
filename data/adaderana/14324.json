{"Source": "Adaderana", "Timestamp": "February 19, 2011 10:29 am", "Headline": "තිරික්කෝවිල්හි අනවසර රූපවාහිනී විකාශන ආයතන 2 ක් වටලයි", "News Content": "අම්පාර, අක්කරෙයිපත්තුව හා තිරික්කෝවිල් ප්‍රදේශවල අනවසරයෙන් පවත්වාගෙන ගිය රූපවාහිනී විකාශන ආයතන දෙකක් වටලා තිබේ. අක්කරෙයිපත්තුව ප්‍රදේශයේ පවත්වාගෙන ගිය රූපවාහිනී විකාශන ආයතනය වටලා සැකකරුවන් දෙදෙනෙකු අත්අඩංගුවට ‍ගත් බව පොලිසිය සඳහන් කරනු ලැබීය. අදාළ රූපවාහිනී ආයතනය මගින් වැඩසටහන් 16 ක් පමණ පාරිභෝගිකයින් 120 දෙනෙකු සඳහා විකාශය කර ඇති බවට ද ‍තොරතුරු අනාවරණය වී ඇත. මේ සඳහා ස්ථාවර ගාස්තු වශයෙන් රුපියල් 3,000 ක් සහ මාසිකව රුපියල් 350 බැගින් අයකර ඇති බව ද පොලිසිය සඳහන් කරනු ලැබීය. මේ අතර අම්පාර, තිරුක්කෝවිල් ප්‍රදේශයේ පවත්වාගෙන ගිය මෙවැනිම ‍රූපවාහිනී ආයතනයක් වටලා සැකකරුවෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=14324", "Category": null, "Parent URL": null}