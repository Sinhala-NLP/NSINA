{"Source": "Adaderana", "Timestamp": "May 2, 2013 08:27 am", "Headline": " අසාද් සාලි අත්අඩංගුවට", "News Content": "කොළඹ හිටපු නියෝජ්‍ය නගරාධිපතිවරයෙකු මෙන්ම නාගරික මන්ත්‍රීවරයෙකු වන අසාද් සාලි මහතා අපරාධ පරීක්ෂණ දෙපාර්තමේන්තුවේ නිලධාරීන් විසින් අත්අඩංගුවට ගෙන තිබේ. කොළොන්නාව පිහිටි ඔහුගේ නිවසේ සිටියදී අද (02) උදෑසන ඔහු මෙලෙස අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා කියා සිටියේය. ඔහුට එරෙහිව ලැබී තිබූ පැමිණිලි කිහිපයක් හේතුවෙන් මෙම අත්අඩංගුවට ගැනීම සිදුකර ඇති බව පොලිස් මාධ්‍ය ප්‍රකාශකවරයා සඳහන් කළේය. එක්සත් ජනතා නිදහස් සන්ධානයේ කොළඹ මහ නගර සභා මන්ත්‍රීවරයෙකු ලෙස කටයුතු කළ අසාද් සාලි මහතා එම මන්ත්‍රීධූරයෙන් ඉල්ලා අස්වී මුස්ලිම් කොංග්‍රසයෙන් නැගෙනහිර පළාත් සභාවට තරග කරනු ලැබුවේය.", "URL": "https://sinhala.adaderana.lk/news.php?nid=33738", "Category": null, "Parent URL": null}