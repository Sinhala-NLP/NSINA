{"Source": "Adaderana", "Timestamp": "February 22, 2010 10:27 am", "Headline": "කැනඩාවේ උදයන් පුවත්පතට ප්‍රහාරයක්", "News Content": "කැනඩාවේ පිහිටි\"උදයන්\"නම් ද්‍රවිඩ පුවත්පත් කාර්යාලයට ප්‍රහාරයක් එල්ල වී ඇති බව වාර්තා වේ. මෙම ප්‍රහාරය එල්ලවීමට පෙරදින රාත්‍රියේ පුවත්පත් කතුවරයාට තර්ජනාත්මක දුරකථන ඇමතුම් ද ලැබී තිබේ. ප්‍රහාරයට හේතුව ලෙස කැනඩාවේ පිහිටි ශ්‍රී ලංකා ව්‍යාපාරික මණ්ඩලය සහ එක්සත් ද්‍රවිඩ කවුන්සලය, ජනාධිපති මහින්ද රාජපක්ෂ මහතා සමඟ පැවති සාකච්ඡාවක් උදයන් පුවත්පත මගින් ආවරණය කිරීම බව සඳහන් ‍වේ. උදයන් පුවත්පත ‍කැනඩාවේ ටොරෙන්ටෝහි ශ්‍රී ලාංකීය ද්‍රවිඩ ජාතිකයන් විශාල පිරිසක් පරිහරණය කරනු ලබන පුවත්පතකි. මෙම සිදුවීම පිළිබඳව පොලිසීය වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=6867", "Category": null, "Parent URL": null}