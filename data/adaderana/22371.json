{"Source": "Adaderana", "Timestamp": "February 24, 2012 05:04 pm", "Headline": "ලුණුගම්වෙහෙර - තම්මැන්නාව පාරේ කොටසක් වසා තැබීමේ නියෝගය දීර්ඝ කෙරෙයි", "News Content": "ලුණුගම්වෙහෙර සිට තම්මැන්නාව හරහා කතරගම දක්වා වන මාර්ගයේ කොටසක් වසා තැබීමට තිස්සමහාරාම මහේස්ත්‍රාත් අධිකරණය ලබා තිබූ ‍නියෝගය ලබන 28 වැනිදා දක්වා දීර්ඝ කර තිබේ. ඒ සම්බන්ධයෙන් මීට පෙර තිස්සමහාරාම මහේස්ත්‍රාත් අධිකරණය ලබා දී තිබූ නියෝගය පිළිබඳ කතරගම පොලිසිය විසින් අධිකරණය හමුවේ කළ දැනුම්දීමකට අනුව තහනම් නියෝගය දීර්ඝ කළ බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සදහන් කළේය. ඒ අනුව වසා දැමුණු ‍මාර්ග කොටස ප්‍රදේශයේ ස්ථිර පදිංචිකරුවන්ට හැර වෙනත් කිසිදු පුද්ගලයෙකුට ඇතුළුවීම තවදුරටත් තහනම් වනු ඇත. මේ අතර අදාළ ප්‍රදේශයේ පිහිටි මැණික් ඉඩම ද අද(24) පෙරවරුවේ වෙන්දේසි කෙ‍රුණි.", "URL": "https://sinhala.adaderana.lk/news.php?nid=22371", "Category": null, "Parent URL": null}