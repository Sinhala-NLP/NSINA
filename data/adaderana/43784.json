{"Source": "Adaderana", "Timestamp": "June 6, 2014 04:22 pm", "Headline": "රක්ෂිතයක් වැනසූ 3ක් අත්අඩංගුවේ", "News Content": "නීති විරෝධීව අක්කරෙයිපත්තුව, කලවාඩි හන්දිය ප්‍රදේශයේ රක්ෂිතයක ගස් කපමින් සිටි පුද්ගලයින් තිදෙනෙකු අත්අඩංගුවට ගෙන තිබේ. සාගම පොලිස් විශේෂ කාර්ය බලකා නිලධාරින්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇත. එහිදී අඹ කඳන් 6ක් සහ ගස් කැපීම සඳහා යොදාගන්නා උපකරණ ද පොලිස් විශේෂ කාර්ය බලකාය බාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා අක්කරෙයිපත්තුව අඩවි වන නිලධාරි කාර්යාලය වෙත බාරදුන් බව පොලිස් විශේශ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=43784", "Category": null, "Parent URL": null}