{"Source": "Adaderana", "Timestamp": "December 25, 2010 04:27 pm", "Headline": "අවදානමක් ඇති පුද්ගලයින්ට ඉන්ෆ්ලුවෙන්සා AH1N1 එන්නත සූදානම් ", "News Content": "ඉන්ෆ්ලුවෙන්සා AH1N1 වෛරස් රෝගයට ගොදුරු වීමේ අවදානමක් ඇති පුද්ගලයින්ට ‍එන්නත් ලබාදීමට අවශ්‍ය පියවර ගෙන ඇතැයි සෞඛ්‍ය අමාත්‍යාංශය පවසයි. ගැබිණි මව්වරුන්ට, දියවැඩියා රෝගීන්ට හා ඇදුම රෝගී තත්ත්වයෙන් පෙලෙන්නන්ට මෙම එන්නත් ලබාදීමට පියවර ගෙන ඇති බව එම අමාත්‍යාංශයේ ලේකම් වෛද්‍ය ටී. ආර්. සී. රුබේරු මහතා සඳහන් කළේය. රෝග‍යෙන් ආරක්ෂා වීම සඳහා නිරතුරුව අත්සෝදා පිරිසිදුව තබාගැනීම, කිවිසුම් යැවීමේ දී මුව ආවරණය කරගැනීම, බොහෝ පිරිස් ගැවසෙන තැන්වලින් ඉවත් වීම වැනි ආරක්ෂක උපක්‍රම අනුගමනය කළ යුතු බව ඔහු පෙන්වාදෙයි. කෙසේවුවත් සෑම දෙනාම එන්නත් ලබාගත යුතු යැයි අනවශ්‍ය බියක් ඇති කරගැනීමෙන් වළකින ලෙසත් සෞඛ්‍ය අංශ විසින් අවදානමක් ඇති පිරිස් හදුනාගනිමින් එන්නත් ලබාදීම සිදුකරන බවත් රුබේරු මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13083", "Category": null, "Parent URL": null}