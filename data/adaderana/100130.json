{"Source": "Adaderana", "Timestamp": "December 2, 2018 07:59 am", "Headline": "වවුනියාව විදුලි උපකරණ වෙළඳ සැලක ගින්නක්", "News Content": "වවුනියාව, නගරයේ විදුලි භාණ්ඩ අලෙවි කළ වෙළඳ සැලක ගින්නක් හට ගෙන තිබේ. පොලීසිය පැවසූවේ ඊයේ(01) දහවල් විදුලි කාන්දුවකින් මෙම ගින්න හටගෙන ඇති බවට සැක පළ කරන අතර ගින්නෙන් අලෙවි සැළ තුළ තිබූ විදුලි උපකරණ රැසක් ගිනිගෙන ඇති බවයි. ගින්නෙන් විනාශ වූ භාණ්ඩවල වටිනාකම තක්සේරු කොට නොමැති බවද පොලීසිය සඳහන් කළේය. පොලීසිය පැවසූවේ වවුනියාව නගර සභා ගිනිනිවීමේ ඒකකය හා පොලිස් නිළධාරීන් එක්ව ගින්න නිවා දැමීමට කටයුතු කළ බවයි. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=100130", "Category": null, "Parent URL": null}