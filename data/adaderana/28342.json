{"Source": "Adaderana", "Timestamp": "October 16, 2012 05:52 pm", "Headline": " ‍ඇමති මෛත්‍රීගේ සොයුරු රිමාන්ඩ්", "News Content": "මනම්පිටිය වනජීවි කාර්යාලයට පහරදුන් බවට චෝදනා ලැබ සිටි සෞඛ්‍ය අමාත්‍ය මෛත්‍රීපාල සිරිසේන මහතාගේ සොයුරු වන ප්‍රියන්ත සිරිසේන මහතා පොලීසියට භාරවීමෙන් පසු අධිකරණයට ඉදිරිපත් කරනු ලදුව රක්ෂිත බන්ධනාගාර ගත කර තිබේ. සැකකරු විසින් වනජීවී නිලධාරීන්ට පහරදුන් බවට පොළොන්නරුව පොලීසියට පැමිණිල්ලක් ලැබී තිබුණු අතර ඒ අනුව පොලීසිය විසින් පරීක්ෂණ සිදු කොට තිබිණි. ඒ අනුව අද (16) පෙරවරුවේ අදාළ සැකකරු පොළොන්නරුව පොලීසියට භාරවීමෙන් අනතුරුව පොළොන්නරුව මහේස්ත්‍රාත් අධිකරණයට ඉදිරිපත් කිරීමට පොලීසිය විසින් කටයුතු කර ඇත. එහිදී කරුණු සලකා බැලූ අධිකරණය ප්‍රියන්ත සිරිසේන නම් සැකකරුව ඔක්තෝම්බර් මස 30 වනදා දක්වා රක්ෂිත බන්ධනාගාර ගත කරන ලෙසට නියෝග කළේය.", "URL": "https://sinhala.adaderana.lk/news.php?nid=28342", "Category": null, "Parent URL": null}