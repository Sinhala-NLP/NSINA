{"Source": "Adaderana", "Timestamp": "August 1, 2017 02:58 pm", "Headline": "විදෙස් මුදල් රට පන්නන්න බැරිවෙයි", "News Content": "විදේශීය මුදල් තොගයක් නීති විරෝධී අයුරින් බැංගලෝරය බලා රැගෙන යාමට තැත් කළ විදේශීය ජාතිකයෙකු රේගු නිලධාරීන් විසින් අත්අඩංගුවට ගෙන තිබේ.ඊයේ (31දා) කටුනායක ගුවන් තොටුපොළේදී මොහු අත්අඩංගුවට ගෙන ඇති බව සඳහන්ය.මෙලෙස අත්අඩංගුවට ගෙන ඇත්තේ ඉන්දීය ජාතිකයෙකු වන අතර සැකකරුගේ ගමන් මල්ලේ තිබූ රුපියල් තිස් පන්ලක්ෂ විසි දෙදෙහසක පමණ මුදල් නෝට්ටු තොගයක් රේගු බාරයට ගෙන තිබේ.මේ විදේශීය මුදල් නෝට්ටු අතර අමෙරිකානු ඩොලර්, යුරෝ සහ හොංකොං ඩොලර් වන බවද සඳහන්ය.ගුවන්තොටුපොළ රේගුව සිද්ධිය පිළිබඳව වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=75864", "Category": null, "Parent URL": null}