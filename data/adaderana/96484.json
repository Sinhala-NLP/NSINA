{"Source": "Adaderana", "Timestamp": "September 21, 2018 04:00 pm", "Headline": "රණවිරු නිවාස සිහිනය සැබෑ කිරීමට රජය කැප වෙනවා", "News Content": "ඒකාබද්ධ විපක්ෂය ඇතුළු අවස්ථාවාදී කොටස් වත්මන් රජයට කුමන බොරු චෝදනා , අවලාද සිදුකලත් වත්මන් රජය රණවිරු නිවාස විශාල ප්‍රමාණයක් ගෙවී ගිය කාලය තුල ඉදිකිරීමට මූල්‍ය ශක්තිය හා ශ්‍රමදායකත්වය ලබාදී ඇතැයි ආරක්ෂක රාජ්‍ය අමාත්‍ය රුවන් විජයවර්ධන මහතා පැවසීය. අමාත්‍යවරයා මේ බව සඳහන් කලේ රණවිරු සේවා අධිකාරියේ මැදිහත්වීමෙන් පෞද්ගලික ආයතනයක මූල්‍ය පරිත්‍යාගයෙන් බණ්ඩාරගම මිල්ලනිය ප්‍රදේශයේ රණවිරු පවුලක් වෙත නව නිවසක් ඊයේ (20) දින පරිත්‍යාග කිරීමේ අවස්ථාවට සහභාගි වෙමිනි. අමාත්‍යවරයා මෙහිදී වැඩිදුරටත් සඳහන්කලේ රණවිරු නිවාස සිහිනය යථාර්ථයක් කිරීමට ආරක්ෂක අමාත්‍යාංශය මඟින් ‘විරුසුමිතුරු’ නිවාස වැඩපිළිවෙල දියත්කර ඇති බවයි. ඒ සඳහා නිවාස හා ඉදිකිරීම් අමාත්‍ය සජිත් ප්‍රේමදාස අමාත්‍යවරයාගේ සහ නිවාස හා ඉදිකිරීම් අමාත්‍යාංශයේ සහාය ඇතිව එම වැඩපිළිවෙල කඩිනම් කරන බවද පැවසීය.", "URL": "https://sinhala.adaderana.lk/news.php?nid=96484", "Category": null, "Parent URL": null}