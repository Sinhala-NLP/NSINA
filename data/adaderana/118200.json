{"Source": "Adaderana", "Timestamp": "September 3, 2019 09:04 pm", "Headline": "අරුවක්කාඩු විරෝධතාකරුවන්ට අධිකරණ නියෝගයක්", "News Content": "පුත්තලම නගරයේ ප්‍රධාන මාර්ග හා දුම්රිය මාර්ග හරස් කරමින් මින් ඉදිරියට විරෝධතා කිසිවක් නොපවත්වන ලෙසට පුත්තලම දිසා විනිසුරු හා මහෙස්ත්‍රාත් අනුර ඉන්ද්‍රජීත් බුද්ධදාස මහතා අද (03) එයට සම්බන්ධ සිව් දෙනෙකුට නියෝග නිකුත් කළ අතර ඔවුන්ට එළඹේන 11වනදා අධිකරණයේ පෙනි සිටින ලෙසට දන්වා නොතිසි නිකුත් කිරීම ද සිදුවිනි. මෙසේ අදාල නියෝගය නිකුත් කිරීම සිදුවුයේ පුත්තලම නගරයේ පදිංචි මොහොමඩ් අමින් මොහොමඩ් ඉෆ්ලාල් , අබ්දුල් වදුප් මෙහොමදු ඉෆ්පාන් , මොහොමඩ් රිස්වාන්, මොහොමඩ් අජ්මිල් කාන් නැමති සිව් දෙනෙකුටය . පුත්තලම මුලස්ථාන ප්‍රධාන පොලිස් පරික්ෂක එච්.පී.නිහාල් කුලතුංග මහතා විසින් අද පුත්තලම අධිකරණයේ පෙනි සිටිමින් දිසා විනිසුරු වරයා වෙත කල කරුණු ඉදිරිපත් කරමින් දන්වා තිබුනේ අරුවක්කාලු කසල අංගනයට කසල රැගෙන ගමන් කරනු ලබන ටිපර් රථ වලට දිගින් දිගටම විරෝධතා එල්ල වෙමින් තිබෙන බවත් එම හේතුවන් මේ වන විට බරපතල තත්ත්වයක් සිදුව ඇති බවයි. මෙය සැලකිල්ලට ගත් දිසා විනිසුරු වරයා විසින් අදාල නියෝගය ලබා දි තිබුණි. එම නියෝගය ලබා දෙමින් දිසා විනිසුරු හා මහෙස්ත්‍රාත් වරයා දන්වා තිබුනේ මින් ඉදිරියට ප්‍රධාන මාර්ග හා දුම්රිය මාර්ග කිසිවක් අවහිර වන ලෙසට විරෝධතා පැවැත්විම තහනම් බවටත් එසේම කිසිදු ආකාරයකින් කසල ප්‍රවාහනය කරනු ලබන වාහන වලට කිසිදු හානි දායක කිසිවක් මින් ඉදිරියට සිදු නොකරන ලෙසයි. එසේම සාමකාමිව රුස්විමට අයිතිය ඇතත් කිසිදු කඩාකප්පල් කාරි කටයුත්තක නොයෙදෙන ලෙසටද එම නියෝගය මගින් පෙන්වා දී තිබුනී. අදාල නියෝගය පුත්තලම මූලස්ථාන පොලිසියේ නිළධාරින මගින් අදාල පිරිස් වෙත අදාල නියෝගය ලබා දීම සිදුව තිබුනි. අරුවක්කාලු කසල අංගනයට කසල ප්‍රවාහනය කරනු ලබන වාහන වෙත පසුගිය දින කීපය පුරා දිගින් දිගටම විරෝධතා එල්ල වි තිබු අතර එයට අමතර රාත්‍රි කාලයේ සැගවි සිටින පිරිස් සිදුකරන ලද ගල් ප්‍රහාර වලට වාහන වලට හානි සිදුව තිබු බවද පොලිසිය කියයි.", "URL": "https://sinhala.adaderana.lk/news.php?nid=118200", "Category": null, "Parent URL": null}