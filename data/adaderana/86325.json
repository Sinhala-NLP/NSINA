{"Source": "Adaderana", "Timestamp": "March 25, 2018 10:35 pm", "Headline": " එජාපය ප්‍රමුඛ ආණ්ඩුව ජනතාවට තවත් බදු පටවනවා", "News Content": "එක්සත් ජාතික පක්ෂය ප්‍රමුඛ වත්මන් ආණ්ඩුව ජනතාවට තවදුරටත් බදු පැනවීමට කටයුතු කරමින් සිටින බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. මන්ත්‍රීවරයා පෙන්වා දෙන්නේ අප්‍රේල් මාසයේ පළමු වැනි දින සිට ක්‍රියාත්මක නව බදු ප්‍රතිපත්තියට අනුව ජනතාවගේ ඉතිකිරීම්වල පොලී අනුපාතයෙන් ද බදු අයකිරීමක් සිදුවන බවයි. කොළඹ අද(25) පැවති මාධ්‍ය හමුවකට එක්වෙමින් බන්දුල ගුණවර්ධන මන්ත්‍රීවරයා මෙම අදහස් පළ කළේය. මේ අතර ජාත්‍යන්තරයේ අවශ්‍යතා අනුව වත්මන් රජය ක්‍රියාකරමින් සිටින බව ශ්‍රී ලංකා පොදුජන පෙරමුණේ සභාපති මහාචාර්ය ජී.එල්.පීරිස් මහතා පවසයි. අද පෙරවරුවේ අස්ගිරි අනුනාහිමි බැහැදැකීමෙන් අනතුරුව මාධ්‍ය වෙත අදහස් දක්වමින් ජී.එල්.පීරිස් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=86325", "Category": null, "Parent URL": null}