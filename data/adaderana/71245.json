{"Source": "Adaderana", "Timestamp": "March 23, 2017 10:53 am", "Headline": "ත්‍රස්ථ ප්‍රහාරයෙන් 4ක් මරුට", "News Content": "බ්‍රිතාන්‍ය පාර්ලිමේන්තුව අසළ සිදුවූ ත්‍රස්ථ ප්‍රහාරයෙන් පුද්ගලයින් සිව් දෙනෙකු මියගොස් තිබේ. මියගිය පුද්ගලයින් අතර පොලිස් නිලධාරියෙකු ද සිටින බව විදෙස් මාධ්‍ය වාර්තා කරයි. ප්‍රහාරයට පැමිණි ත්‍රස්ථවාදියාද පොලීසිය එල්ල කළ වෙඩි ප්‍රහාර වලින් මියගොස් තිබේ. බ්‍රිතාන්‍ය වෙස්ට් මිනිස්ටර් පාර්ලිමේන්තුව අසළදී මෝටර් රථයකින් පැමිණි පුද්ගලයෙකු මාර්ගයේ ගමන් කරමින් සිටි පුද්ගලයින් යටකරමින් ගමන් කර ඇති අතර පොලීසිය විසින් ඔහුට වෙඩි තබා ඇති බව සඳහන්ය. අනතුරුව මෝටර් රථය වැටක ගැටීමෙන් නතර වී ඇති අතර පසුව ඔහු වෙඩි තබා ඇති බව වාර්තා වෙයි. මෙහිදී තවත් පුද්ගලයින් 40ක් පමණ තුවාල ලබා ඇති බව වාර්තා වෙයි. 2005 වසරෙන් පසු බ්‍රිතාන්‍යයට එල්ල වූ පළමු ත්‍රස්ථ ප්‍රහාරය මෙය ලෙස සැලකෙයි.", "URL": "https://sinhala.adaderana.lk/news.php?nid=71245", "Category": null, "Parent URL": null}