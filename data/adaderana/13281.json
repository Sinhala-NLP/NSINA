{"Source": "Adaderana", "Timestamp": "January 5, 2011 09:42 am", "Headline": "මඩකළපුවට ජල ගැලීම් දරුණුයි-පාසල් 5 ක් වසාදමයි", "News Content": "මඩකළපුව දිස්ත්‍රික්කයේ හට ගෙන ඇති ගංවතුර තත්ත්වය හේතුවෙන් පාසල් 5 ක් තාවකාලිකව වසා දමා තිබේ. මෙම පාසල් වල ගොඩනැගිලි බොහොමයක් ජලයෙන් යට වී ඇති බව අද දෙරණ ප්‍රාදේශීය වාර්තාකරු පවසයි. මඩකළපුව මධ්‍ය අධ්‍යාපන කලාපයේ එරාවුර් හා ඔට්ටමාවඩි ප්‍රදේශයේ පාසල් 5ක් මෙසේ අද සිට තාවකාලිකව වසා දමා ඇති බව සඳහන් වේ. කල්කුඩා අධ්‍යාපන කලාපයේ පාසල් 12ක් ද ගංවතුරට හසු වී ඇති බව වාර්තා වේ.", "URL": "https://sinhala.adaderana.lk/news.php?nid=13281", "Category": null, "Parent URL": null}