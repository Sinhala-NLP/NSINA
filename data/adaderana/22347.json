{"Source": "Adaderana", "Timestamp": "February 23, 2012 05:24 pm", "Headline": " බීමත්ව රිය පදවා සිරදඬුවම් හා දඩකයි", "News Content": "අධිකරණය මගින් රියදුරු බලපත්‍රය තහනම් කර තිබිය දී වෙනත් රියදුරු බලපත්‍රයක් ලබාගෙන බීමත්ව රියපැදවීමේ චෝදනාවකට වරදකරු කළ කැලණිය ප්‍රදේශයේ පුද්ගලයෙකුට මාස 03ක සිරදඬුවමක් හා රුපියල් විසි දෙදෙහස් පන්සීයක දඩයක් නියම කර තිබේ. කොළඹ මහේස්ත්‍රාත් අධිකරණය මෙම දඩුවම ලබාදී ඇති බව සඳහන්වේ. වැලිකඩ පොලිසිය අධිකරණයට වාර්තාවක් ඉදිරිපත් කරමින් කියා සිටියේ අදාළ පුද්ගලයා මීට පෙර බීමත්ව රිය පැදවීමේ චෝදනා මත ඔහුගේ රියදුරු බලපත්‍රය මාස 06 ට අධිකරණය මගින් තහනම් කර තිබු බවයි. අදාළ කාලය අවසන් වීමට පෙර මෙම පුද්ගලයා වෙනත් රියදුරු බලපත්‍රයක් ලබාගෙන බීමත්ව රිය පැදවීමේ චෝදනා මත අත්අඩංගුවට ගත් ‍බව පොලිසිය වැඩිදුරටත් අධිකරණය හමුවේ කරුණු දක්වා ඇත.", "URL": "https://sinhala.adaderana.lk/news.php?nid=22347", "Category": null, "Parent URL": null}