{"Source": "Adaderana", "Timestamp": "October 28, 2015 10:26 am", "Headline": "නොවැම්බර් වන විට දේශපාලන සිරකරුවන්ගේ ගැටළුව විසඳන බව කීවා ", "News Content": "දේශපාලන සිරකරුවන් සම්බන්ධයෙන් අග්‍රාමාත්‍ය රනිල් වික්‍රමසිංහ මහතා සමඟ තමා සාකච්ඡා කළ බව ජාතික සංවාද පිළිබඳ අමාත්‍ය මනෝ ගනේෂන් මහතා පවසයි.නඩු ගෙනයාමට හෝ කොමිෂන් සභා හමුවට පැමිණවීම වෙනුවට දේශපාලන සිරකරුවන් සම්බන්ධයෙන් විසඳුම් ලබාදීමට අග්‍රාමාත්‍යවරයා එහිදී එකඟ වූ බව හෙතෙම පෙන්වාදෙයි.නොවැම්බර් මස පළමු සතිය වන විට ඒ පිළිබඳ කටයුතු නිමාකරන ලෙස නීතපතිවරයාට උපදෙස් දුන්නු බව අග්‍රාමාත්‍යවරයා කියා සිටි වග මනෝ ගනේෂන් අමාත්‍යවරයා සඳහන් කරයි.මීට අමතරව අතුරුදහන් වූවන් පිළිබඳ සොයාබැලීමට, එකී පවුල්වලට වන්දි ආධාර ලබාදීමට කටයුතු කිරීම කෙරෙහිද අවධානය යොමුවූ බවත්, ඒ සම්බන්ධයෙන් ජිනීවා යෝජනාවේ පවා දැක්වෙන බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54719", "Category": null, "Parent URL": null}