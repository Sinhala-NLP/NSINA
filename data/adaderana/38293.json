{"Source": "Adaderana", "Timestamp": "October 22, 2013 06:26 am", "Headline": "2014 විසර්ජන පනත් කෙටුම්පත අද පාර්ලිමේන්තු එයි", "News Content": "2014 වසර සඳහා වන විසර්ජන පනත් කෙටුම්පත අද පාර්ලිමේන්තුවට ඉදිරිපත් කිරීමට නියමිතය. ඒ අනුව අය වැය කතාව නොවැම්බර් මස 21 වන දින මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා විසින් සිදුකරනු ඇත. අය වැය දෙවන වර කියවීමේ විවාදය නොවැම්බර් මස 22 වන දින සිට දින 7ක කාලයක් පැවැත්වීමට නියමිතය. දෙවන වර කියවීමේ ඡන්ද විමසීම නොවැම්බර් මස 29 වන දින සිදුකිරීමට නියමිත අතර කාරක සභා අවස්ථාවේ විවාදය දෙසැම්බර් මස 02 වන දින ආරම්භ කෙරෙයි. එම විවාදය දින 16ක කාලයක් පැවැත්වෙන අතර තෙවන වර කියවීමේ ඡන්ද විමසීම දෙසැම්බර් මස 20 වන දින සිදුකරනු ඇත.", "URL": "https://sinhala.adaderana.lk/news.php?nid=38293", "Category": null, "Parent URL": null}