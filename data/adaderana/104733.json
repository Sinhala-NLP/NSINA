{"Source": "Adaderana", "Timestamp": "February 21, 2019 09:45 am", "Headline": "අතුරුදන් වූ තරුණයාගේ සිරුර ජලාශයෙන් මතුවෙයි", "News Content": "මස්කෙලිය ප්‍රදේශයේ අතුරුදහන්ව සිටි තරුණයාගේ සිරුර නාවික හමුදා කිමිදුම් කරුවන් විසින් මවුස්සාකැලේ ජලාශයේ තිබි අද (21) උදෑසන ගොඩ ගනු ලැබු බව අද දෙරණ වාර්තාකරු පවසයි. මෙසේ ගොඩගනු ලැබුවේ මස්කෙලිය තැපැල් කාර්යයාල ප්‍රදේශයේ පදිංචි පැතුම් මදුසංක ලියනගේ නැමති 30 හැවිරිදි අවිවාහක තරුණයෙකි. මෙම තරුණයාට පසුගිය 19 වෙනිදා රාත්‍රියේ දුරකථන ඇමතුමක් ලැබුණු බවත්, එම දුරකථන ඇමතුමෙන් පසු එදි රාත්‍රි 7.30 ට පමණ නිවසින් පියව ගිය බවත්, ඉන් අනතුරුව මෙම තරුණායා ආපසු නිවසට නොපැමිණි නිසා ඒ පිළිබඳව මිය ගිය තරුණයගේ ඥාතින් විසින් මස්කෙලිය පොලීසිය වෙතට පැමිණිල්ලක්ද කර තිබුණි. එම පැමිණිල්ල මත මස්කෙලිය පොලීසියේ නිලධාරින් ජලාශය අවට සිදුකළ සොදිසි මෙහෙයුමකදි තරුණායා පැළද සිටි පාවහනක් ජලාශය අසල තිබි හමුවිමත් සමඟ එම ජලාශයේ ධිවරයන් සහ පොලිස් නිලධාරින් අතුරුදහන් වු තරුණයා සොයා ජලාශය ඊයේ (20) දවස පුරා සොදිසි මෙහෙයුමක්ද දියත් කර තිබුණි. රන්ගල නාවික හමුදා කඳවුරේ නාවික කිමිදුම්කරුවන් විසින් අද උදැසන එම ජලාශයේ සිදුකළ සොදිසි මෙහෙයුමකදි සිරුර සොයා ගැනිමට හැකි වි තිබේ. මෙම තරුණයා අතුරුදහන් වු දිනයේ රාත්‍රි 8.20 ට පමණ ජලාශය දෙසට දුරකථනයකින් කථා කරමින් ගමන් කරන අයුරු අසල තිබු අරක්ෂිත කැමරාවක දර්ශන සටහන් වි තිබුණි. ජිවිතක්ෂයට පත් තරුණයා ජලාශයට වැටුණාද නැතහොත් ජලාශයට පැන සිය දිවි හානි කරගත්තාද යන්න පිළිබඳව අංශ කිහිපයක් ඔස්සේ මස්කෙලිය පොලීසිය පරික්ෂණ පවත්වයි. ගොඩගත් සිරුර හැටන් මහෙස්ත්‍රාත්වරයාගේ ස්ථාන පරික්ෂාවෙන් පසු සිරුර පශ්චාත් මරණ පරික්ෂණය සඳහා දික්ඔය මුලික රෝහලේ විශේෂඥ අධිකරණ වෛද්‍යවරයා වෙත යොමු කරන බව මස්කෙලිය පොලීසිය පැවසිය.", "URL": "https://sinhala.adaderana.lk/news.php?nid=104733", "Category": null, "Parent URL": null}