{"Source": "Adaderana", "Timestamp": "January 16, 2015 09:08 am", "Headline": "සරණාගත කඳවුරේ උපවාසයට ලාංකිකයිනුත්", "News Content": "පැපුවා නිව්ගිනියාවේ මානුස් දූපතේ ඕස්ට්‍රේලියානු සරණාගත කඳවුරක රඳවා සිටින සිය ගණනක පිරිසක් මරාන්තික උපවාසයක් ආරම්භ කර තිබේ. උපවාසයේ යෙදී සිටිනන් අතර ශ්‍රී ලංකිකයන් ද සිටින බව විදෙස් වාර්තා සඳහන් කළේය. උපවාසයේ යෙදී සිටින ඇතැම් සරණාගතයින් මුඛය විවෘත කළ නොහැකි අයුරින් තොල් පෙති එකට තබා මසා ගෙන ඇති බව ද වාර්තා වේ. 2013 වසරේ සිට ඕස්ට්‍රේලියාවට පැමිණෙන නීති විරෝධි සංක්‍රමණිකයින් පැපුවා නිව්ගිනියාවේ සරණාගත කඳවුරු වෙත යොමු කෙරෙයි. ඔවුන් නැවත පදිංචි කිරීම සඳහා ඕස්ට්‍රේලියානු රජය ඩොලර් මිලියන ගණනක මුදලක් ගෙවා තිබුණ ද පැපුවා නිව්ගිනියාව විසින් ඒ සඳහා කිසිදු ක්‍රියාමාර්ගයක් ගෙන නොමැති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=48718", "Category": null, "Parent URL": null}