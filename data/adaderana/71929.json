{"Source": "Adaderana", "Timestamp": "April 10, 2017 10:53 am", "Headline": " අනතුරු 7යි-මරණ 7යි", "News Content": "කිලිනොච්චිය, උට්ටිකුලම් ප්‍රදේශයේදී ලංගම බස් රථයක් සහ යතුරුපැදියක් එකිනෙක ගැටීමෙන් සිදු වූ අනතුරින් පුද්ගලයෙකු මියගොස් තිබේ.අනතුරින් බරපතළ තුවාල ලැබූ යතුරුපැදිකරු කිලිනොච්චිය රෝහලට ඇතුළත් කිරීමෙන් පසු මියගිය බව පොලීසිය පැවසුවේය.මියගොස් ඇත්තේ අක්කරායකුලම්, කෝවිල් විදීය ප්‍රදේශයේ පදිංචිව සිටි 67 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.මේ අතර බුත්තල, මුතුකෙලියාව ප්‍රදේශයේදී යතුරුපැදියක් මාර්ගය ආසන්නයේ නවතා තිබූ යතුරුපැදියක ගැටීමෙන් සිදු වූ අනතුරකින් 39 හැවිරිදි පුද්ගලයෙකු මියගොස් තිබේ.අනතුරින් බරපතළ තුවාල ලැබූ යතුරුපැදිකරු බුත්තල රෝහලට ඇතුළත් කිරීමෙන් පසු මියගිය බව පොලීසිය පැවසුවේය.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.මේ අතර කතරගම - කොළඹ මාර්ගයේ වීරවිල, පුංචි පාළම අසල ප්‍රදේශයේදී සිදු වූ රිය අනතුරකින් කාන්තාවක මියගොස් තිබේ.මාර්ග හරහා ගමන් කරමින් සිටි කාන්තාවකගේ යතුරුපැදියක් ගැටීමෙන් අනතුක් සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ කාන්තාව දෙබරවැව රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා හම්බන්තොට රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ තිස්සමහාරාම, මෝලකැපුපතාන ප්‍රදේශයේ පදිංචිව සිටි 38 හැවිරිදි කාන්තාවකි.අනතුර සම්බන්ධයෙන් යතුරුපැදිකරු අත්අඩංගුවට ගත් බව වීරවිල පොලීසිය පැවසුවේය.අනතුර සම්බන්ධයෙන් අදාළ පොලිස් ස්ථාන වැඩිදුර විමර්ශන සිදු කරයි.ඇහැලියගොඩ, නුගහේන ප්‍රදේශයේදී ලොරි රථයක් මාර්ගය ආසන්නයේ ගමන් කළ පුද්ගලයෙකුගේ ගැටීමෙන් සිදු වූ අනතුරිකින් ද 36 හැවිරිදි පුද්ගලයෙකු මියගොස් තිබේ.මින්නේරිය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.ලොරි රථයක යතුරුපැදියක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් යතුරුපැදිකරු මියගොස් තිබේ.අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර මින්නේරිය පොලීසිය මේ සම්බන්ධයෙන් වැඩිදුර විමර්ශන සිදු කරයි.මේ අතර ගොකරැල්ල ප්‍රදේශයේදී බස් රථයක යතුරුපැදියක් ගැටීමෙන් සිදු වූ අනතුරකින් 40 හැවිරිදි යතුරුපැදිකාරිය මියගොස් තිබේ.තවද කඹුරුපිටිය ප්‍රදේශයේදී ත්‍රිරෝද රථයක් තවත් රථයක ගැටීමෙන් සිදු වූ අනතුරකින් 86 හැවිරිදි කාන්තාවක් මියගොස් ඇති බව පොලීසිය පැවසුවේය. මෙම දිනවල රිය අනතුරු වැඩි වශයෙන් වාර්තා වන අතර මාර්ග නීති උල්ලංඝනය කිරීම මෙම තත්ත්වයට හේතු වී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=71929", "Category": null, "Parent URL": null}