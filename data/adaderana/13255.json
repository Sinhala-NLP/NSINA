{"Source": "Adaderana", "Timestamp": "January 4, 2011 09:16 am", "Headline": "ඊශ්‍රායල් ප්‍රහාරයකින් පලස්තීන ජාතිකයෙක් මරුට ", "News Content": "ඊශ්‍රායල් හමුදාව එල්ල කළ ප්‍රහාරයකින් පලස්තීන ජාතිකයෙකු මිය ගොස් තිබේ. ඊශ්‍රායලේ බටහිර ඉවුරේ මාර්ග බාධකයක දී මෙම පලස්තීන ජාතිකයා මෙසේ ඝාතනයට ලක්ව ඇති බව විදෙස් මාධ්‍ය වාර්තා කරයි. ඔහු විසින් මාර්ග බාධ‍කයේ සිටි නිලධාරීන්ට බෝතල් ප්‍රහාරයක් එල්ල කර ඇති අතර එහි දී මෙම ඝාතනය සිදුව ඇත. එම පහර දීම හේතුවෙන් එම පලස්තීන ජාතිකයා ඝාතනය කිරීමට‍ ආරක්ෂක අංශ වලට සිදු වූ බව ඊශ්‍රායලයේ හමුදා ප්‍රකාශකවරයා පවසයි. පසුගිය සිකුරාදා දිනයේ දී ද ඊශ්‍රායල හමුදාවන් එල්ල කළ ගෑස් ප්‍රහාරයක් ආඝ්‍රාණය වීමෙන් පලස්තීන කාන්තාවක් ජීවිතක්ෂයට පත්විය.", "URL": "https://sinhala.adaderana.lk/news.php?nid=13255", "Category": null, "Parent URL": null}