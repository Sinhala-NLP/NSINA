{"Source": "Adaderana", "Timestamp": "February 3, 2017 12:36 pm", "Headline": " දොස්තර වර්ජනය අවසන්", "News Content": "රජයේ වෛද්‍ය නිලධාරීන්ගේ සංගමය ක්‍රියාත්මක කළ වැඩවර්ජනය මීට සුළු වේලාවකට පෙර අවසන් වුණි.පෙරවරු 8ට ආරම්භ කෙරුණු වැඩවර්ජනය දහවල් 12 දක්වා පැවතීම හේතුවෙන් දිවයිනේ රෝහල් රැසක කටයුතු අඩාල වූ බව එම සංමයේ ලේකම් වෛද්‍ය නවීන්ද සොයිසා මහතා පැවසුවේය.මේ අතර රජයේ වෛද්‍ය නිලධාරීන්ගේ සංගමය ක්‍රියාත්මක කළ සංඛේත වැඩ වර්ජනය හේතුවෙන් දිවයිනේ රෝහල් රැසක කටයුතුවලට බාධා එල්ල වූ බව අද දෙරණ වාර්තාකරුවන් පැවසුවේය.මේ හේතුවෙන් රෝහල් වෙත පැමිණි රෝගීන් දැඩි අසීරුතාවන්ට මුහුණ දුන් බවද අද දෙරණ වාර්තාකරුවන් කියා සිටියේය.වෛද්‍ය ශිෂ්‍යයින් ඊයේ(02) ක්‍රියාත්මක කළ සාමකාමී විරෝධතාවට පොලීසිය ප්‍රහාර එල්ල කිරීම සහ වෛද්‍ය සිසු සිසුවියන් පිරිසක් අත්අඩංගුවට ගැනීමට එරෙහිව ඔවුන් මෙම වර්ජනය ක්‍රියාත්මක කර තිබුණි.කෙසේ වෙතත් දිවයින පුරා ක්‍රියාත්මක වූ වෛද්‍ය වර්ජනය හේතුවෙන් ප්‍රතිකාර සඳහා රෝහල් වෙත පැමිණි සිටි රෝගීන් දැඩි දුෂ්කරතාවට පත්ව සිටි බව අද දෙරණ වාර්තාකරුවන් සඳහන් කළේය.", "URL": "https://sinhala.adaderana.lk/news.php?nid=69060", "Category": null, "Parent URL": null}