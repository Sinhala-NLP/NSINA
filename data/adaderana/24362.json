{"Source": "Adaderana", "Timestamp": "May 19, 2012 08:30 am", "Headline": "ඇමති ජී.එල් හිලරි ක්ලින්ටන් හමුවෙයි", "News Content": "විදේශ අමාත්‍ය ජී.එල්. පීරිස් මහතා අමෙරිකානු රාජ්‍ය ලේකම් හිලරි ක්ලින්ටන් මහත්මිය හමුවී තිබේ. ඊයේ(18) මෙම හමුව සිදුව ඇති බව සඳහන්ය. එහිදී උගත් පාඩම් හා ප‍්‍රතිසන්ධානය කොමිසම් වාර්තාවේ නිර්දේශ කි‍්‍රයාත්මක කිරීම සම්බන්ධයෙන් වාර්තාවක් ජී.එල්. පීරිස් අමාත්‍යවරයා විසින් හිලරි ක්ලින්ටන් මහත්මිය වෙත භාර දී ඇති බව වාර්තා වේ. ශී‍්‍ර ලංකාව සහ අමෙරිකාව අතර ද්විපාර්ශ්වික සබඳතා තවදුරටත් වර්ධනය කරගැනීම කෙරෙහි ද මෙම හමුවේදී සාකච්ඡාවට බඳුන් වී තිබේ. මේ අතර විදේශ අමාත්‍ය ජී.එල්. පීරිස් මහතා ප‍්‍රමුඛ ශී‍්‍ර ලංකා නියෝජිත පිරිස ධවල මන්දිර ජාතික ආරක්ෂක කණ්ඩායම හමුවී ඇත. දෙරට අතර සබඳතා ගොඩනැගීම කෙරෙහි මෙහිදී අවධානය යොමු වූ බව විදේශ කටයුතු අමාත්‍යාංශය පවසයි. ඊට අමතරව අමෙරිකාව සහ ශී‍්‍ර ලංකාව අතර වෙළෙඳ ගනුදෙනු ඉහළ නැංවීමේ අරමුණින් අමෙරිකාවේ ප‍්‍රමුඛ පෙළේ වෙළෙඳ කටයුතු භාර නිලධාරීන් පිරිසක් ද ජී.එල්. පීරිස් අමාත්‍යවරයා ප‍්‍රමුඛ ශ‍්‍රී ලංකා නියෝජිත පිරිස හමුවී ඇති බව සඳහන්ය. අමෙරිකානු ජනාධිපති බැරක් ඔබාමාගේ විශේෂ සහකාර නිලධාරිනිය වන සමන්තා පවර් සහ බහුපාර්ශ්වික කටයුතු පිළිබඳ ජ්‍යෙෂ්ඨ අධ්‍යක්ෂවරයෙකු වන මයිකල් නිව්බිල් යන මහත්ම මහත්මීන් සමග ද ශී‍්‍ර ලංකා නියෝජිත පිරිස සාකච්ඡා පවත්වා තිබේ. උගත් පාඩම් හා ප‍්‍රතිසන්ධාන කොමිසන් වාර්තාවේ නිර්දේශ කි‍්‍රයාත්මක කිරීමේ ප‍්‍රගතිය පිළිබඳව ජී.එල්. පීරිස් අමාත්‍යවරයා එම නියෝජිතයින් දැනුවත් කළ බව විදේශ කටයුතු අමාත්‍යාංශය පවසයි. එමෙන්ම උගත් පාඩම් නිර්දේශ තවදුරටත් කි‍්‍රයාත්මක කිරීමට ශී‍්‍ර ලංකාව ගෙන අති කි‍්‍රයාමාර්ග පිළිබඳව ද ජී.එල්. පීරිස් අමාත්‍යවරයා ප‍්‍රමුඛ පිරිස අමෙරිකානු ජාතික ආරක්ෂක කණ්ඩායමේ නියෝජිතයින් හා බැරක් ඔබාමාගේ විශේෂ සහකාර නිලධාරිනිය වන සමන්තා පවර් මහත්මිය දැනුවත් කර ඇති බව එම අමාත්‍යාංශය කියා සිටියි.", "URL": "https://sinhala.adaderana.lk/news.php?nid=24362", "Category": null, "Parent URL": null}