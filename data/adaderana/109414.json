{"Source": "Adaderana", "Timestamp": "May 7, 2019 08:51 am", "Headline": "මැණික් පතලකට වැටි පුද්ගලයෙන් මිය යයි", "News Content": "නිවිතිගල පොලිස් වසමේ දොලොස්වල, පහලගෙදරවත්ත ප්‍රදේශයේදී පතලක් කපමින් සිටි පුද්ගලයෙකු එම පතලට වැටී මිය ගොස් තිබේ. ඊයේ (06) සවස මෙම පුද්ගලයා තවත් පිරිසක් සමඟ මෙලෙස පතලක් කපමින් සිට ඇත අතර එහිදි පතල තුලට ඇඳ වැටි ඇත. තුවාල වී බරපතල තත්ත්වයෙන් සිටි මෙම පුද්ගලයා වතුපිටිවල රෝහලට ඇතුලත් කිරීමෙන් පසු මෙම පුද්ගලයා මිය ගොස් ඇත. මෙලෙස මිය ගොස් ඇත්තේ 42හැවිරිදි රත්නපුර ප්‍රදේශයේ පදිංචි පුද්ගලයෙක්. මෙම පිරිස නිසි බලපත්‍ර සහිතව පතල් කැපීම සිදු කර ඇති බව අනාවරණය වී ඇති බව පොලිසිය පවසයි. නිවිතිගල පොලිසිය වැඩිදුර විමර්ෂණ පවත්වයි.", "URL": "https://sinhala.adaderana.lk/news.php?nid=109414", "Category": null, "Parent URL": null}