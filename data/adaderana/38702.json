{"Source": "Adaderana", "Timestamp": "November 9, 2013 09:09 am", "Headline": "එප්පාවල බස් අනතුරින් 10ක් රෝහලේ", "News Content": "එප්පාවල, කටියාව ප්‍රදේශයේ සිදුවු බස් රථ අනතුරකින් පාසැල් සිසුවෙකු ඇතුළු පුද්ගලයින් 10 දෙනෙකු තුවාල ලබා රෝහල්ගත කර තිබේ. රියදුරුට බස් රථයේ වේගය පාලනය කර ගත නොහැකි වීම හේතුවෙන් මාර්ගයෙන් ඉවතට පැන ගසක හැපීමෙන් අනතුර සිදුව ඇති බව පොලිසිය පවසන්නේය. කුරුණෑගල, පොල්පිතිගම ප්‍රදේශයේ සිට අනුරාධපුර ප්‍රදේශයේ විනෝද චාරිකාවක් සඳහා ගමන් ගත් බස් රථයක් මෙලෙස අනතුරට පත්ව ඇත. අනතුරෙන් තුවාල ලැබුවන් ප්‍රතිකාර සඳහා එප්පාවල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=38702", "Category": null, "Parent URL": null}