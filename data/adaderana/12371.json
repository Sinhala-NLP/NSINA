{"Source": "Adaderana", "Timestamp": "November 24, 2010 12:00 pm", "Headline": "නුවරඑළියේ තවත් සිසු සිසුවියන් 60 ක් සිහිසුන්වී ඇදවැටෙයි", "News Content": "නුවරඑළිය- රාගල , හයිෆොරස්ට් හින්දු විද්‍යාලයේ තවත් සිසු සිසුවියන් 60 ක් පමණ සිහිසුන්ව නුවරඑළිය රෝහලට ඇතුළත් කළ බව හයිෆොරස්ට් දෙමළ කණිෂ්ඨ විද්‍යාලයේ විදුහල්පති පී.ෂන්මුගනාදන් මහතා පවසයි. ඊයේ දිනයේද රෝහලට ඇතුළත් කළ සිසුන් 21 දෙනාද තාමත් ප්‍රතිකාර ලබන බව විදුහල්පතිවරයා ප්‍රකාශ කළ බව අද දෙරණ වාර්තාකරු සඳහන් කරයි. අද දිනයේද පාසලට පැමිණි සිසු සිසුවියන් විභාගයට වාඩි වී සිටියදී සිහිසුන්ව ඇද වැටීම නිසා මෙසේ රෝහල්ගත කළ බව විදුහල්පතිවරයා ප්‍රකාශ කර තිබේ. පාසල අවට පිහිටි එළවළු කොටුවකට රසායනික ද්‍රව්‍ය ඉසීමේ දී ඇති වූ විෂ වායු ආග්‍රහණය කිරීම මීට හේතු වන්නට ඇති බව පරීක්ෂණ වලින් හෙළිවී තිබේ. සිද්ධිය සම්බන්ධයෙන් වැඩිදුර විමර්ශන සිදු කරන බව රාගල පොලිසිය සඳහන් කරයි.", "URL": "https://sinhala.adaderana.lk/news.php?nid=12371", "Category": null, "Parent URL": null}