{"Source": "Adaderana", "Timestamp": "January 31, 2012 01:54 pm", "Headline": "ගංජා හේනක් වටලා අට දෙනෙකු අත්අඩංගුවට", "News Content": "ලුණුගම්වෙහෙර රක්ෂිත වනාන්තරය තුළ මහා පරිමාණයේ ගංජා හේනක් පවත්වාගෙන ගිය පුද්ගලයින් අට දෙනෙකු වලාන දූෂණ මර්දන ඒකකයේ නිලධාරීන් විසින් අත්අඩංගුවට ගෙන තිබේ. එම ස්ථානයේ තිබී රුපියල් කෝටි දෙකකට ආසන්න ගංජා තොගයක් පොලිසිය විසින් විනාශ කර ඇති බව වාර්තා වේ. අක්කර පහක පමණ ප්‍රදේශයක මෙලෙස ගංජා වගාකර තිබූ අතර ප්‍රවාහනය කිරීම සඳහා සූදානම් කර තිබු ගංජා තොගයක් ද පොලිසිය විසින් සොයාගෙන ඇත. අත්අඩංගුවට ගත් සැකකරුවන් සතුව තිබී බෝර දොළහේ ගිනි අවියක් ද පොලිසිය භාරයට ගෙන ඇති අතර සැකකරුවන් වැඩිදුර පරීක්ෂණ සඳහා කතරගම පොලිසියට භාර දී ඇති බව සඳහන්ය.", "URL": "https://sinhala.adaderana.lk/news.php?nid=21772", "Category": null, "Parent URL": null}