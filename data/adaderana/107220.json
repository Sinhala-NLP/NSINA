{"Source": "Adaderana", "Timestamp": "April 2, 2019 02:10 pm", "Headline": "දිමුත්ට ලෝක කුසලාන වරම් ලැබෙයි ද?", "News Content": "තමන්ගේ ශාරීරික යෝග්‍යතාව මේ වන විට යහපත් තත්ත්වයක පවතින බව ශ්‍රී ලංකා තුන් ඉරියව් ක්‍රීඩක ඇන්ජලෝ මැතිව්ස් ප්‍රකාශ කරයි. ඔහු මේ බව සඳහන් කළේ ශ්‍රී ලංකා ක්‍රිකට් ආයතනය සංවිධාන කරන සුපිරි පළාත් එක්දින ක්‍රිකට් තරගාවලියේ සමාරම්භක උත්සවයට එක් වෙමින්. මේ වන විට අබාධ තත්ත්වය යථා තත්ත්වයට පත්ව ඇති බැවින් කලබ් තරගාවලින් ගෙන් තරග 3ක් ක්‍රීඩා කළ බවත්, පුහුණුවීම් කටයුතු සිදු කරමින් සිටින බවත් පැවසු මැතිව්ස් තවමත් පන්දු යැවීමේ කටයුතු ආරම්භ කර නොමැති බවත් කියා සිටියේය. පන්දුවට පහර දීමේ කටයුතු පමණක් කිරීමට බලාපොරොත්තු වන බව ද වැඩි දුරටත් පැවසීය. මෙහිදී මාධ්‍යවේදීන් විසින් 2019 ලෝක කුසලාන තරගාවලියේ දී දිමුත් කරුණාරත්නට අවස්ථාවක් හිමිවේද යනුවෙන් ශ්‍රී ලංකා ක්‍රිකට් ආයතනයේ ලේකම්, මොහාන් ද සිල්වා මහතාගෙන් ප්‍රශ්න කර සිටියේය. එයට පිළිතුරු﻿ දෙමින් ලේකම්වරයා කියා සිටියේ, එහි වගකීම තේරීම් කමිටුවේ ඇති බවත්, තමා පෞද්ගලිකව දිමුත් වැනි අයෙක් ලෝක කුසලාන සංචිතයේ සිටිය යුතු බවට විශ්වාස කරන බවයි.", "URL": "https://sinhala.adaderana.lk/news.php?nid=107220", "Category": null, "Parent URL": null}