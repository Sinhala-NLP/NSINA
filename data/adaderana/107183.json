{"Source": "Adaderana", "Timestamp": "April 2, 2019 07:33 am", "Headline": "මුහුදෙන් රට පනින්න ගිය තරුණයින් 11කට වැඩ වරදී-LTTE සංවිධානයේ සිට පුනරුත්තාපනය වු අයත් ඒ අතර", "News Content": "මුහුදු මාර්ගයෙන් විදෙස් රටකට පළායාම සඳහා සුදානම්ව සිටි බවට සැක කෙරෙන තරුණයින් 11 දෙනෙකු පුත්තලම කලපුව ආසන්නයේ දී අත්අඩංගුවට ගෙන තිබේ. පුත්තලම පොලිස් නිලධාරින්ට ලැබුණු තොරතුරකට අනුව සිදුකළ වැටලීමකදි මොවුන් අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් තරුණයින් උතුර සහ නැගෙනහිර පළාත්වල පදිංචිකරුවන් බව සඳහන් වෙයි. අත්අඩංගුවට ගත් තරුණයින් අතර එල්.ටි.ටි.ඊ.සංවිධානයේ සිට පුනරුත්තාපනය වූ අය ද සිටින බව පොලීසිය සඳහන් කළේය. සැකකරුවන් පැමිණ සිටි වෑන් රථයක් ද පොලීසිය භාරයට ගෙන ඇති අතර එහි තිබී ආහාර සහ ඇඳුම් පැලදුම් තොගයක් ද සොයාගෙන තිබේ. බහුධින ධීවර යාත්‍රාවක් මඟින් මෙම පිරිස විදෙස් රටකට පළා යාමට සුදානම්ව සිටි බවට පොලීසිය සිදුකළ මුලික විමර්ශනවලින් අනාවරණය වී තිබේ.", "URL": "https://sinhala.adaderana.lk/news.php?nid=107183", "Category": null, "Parent URL": null}