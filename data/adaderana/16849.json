{"Source": "Adaderana", "Timestamp": "June 18, 2011 08:51 pm", "Headline": "කුවේට් නිවසකින් මෙරට කතකගේ මළ සිරුරක් හමුවෙයි", "News Content": "කුවේට්හි නිවසක තිබී හමුවූ ශ්‍රී ලාංකික කාන්තාවකගේ මළ සිරුරක් එම නගරයේ අධිකරණ වෛද්‍ය නිලධාරීන් වෙත බාරදී ඇති බව විදෙස් මාධ්‍ය වාර්තා පවසයි. ‍ වසර 30 ක් පමණ වයසැති මෙම කාන්තාවගේ මරණය අභ්‍යන්තර රුධිර වහනයක් නිසා සිදුවන්නට ඇති බව වාර්තා පෙන්වා දී තිබේ. ‍ මෙම කාන්තාව විසූ නිවසින් අපරිසිදු දුර්ගන්ධයක් වහනය වන බවට අසල්වැසියන් වෙතින් පොලිසිය වෙත තොරතුරු ඉදිරිපත්ව තිබේ. ‍ ඒ අනුව ඇයගේ නිවස පරීක්ෂා කිරීමේදී ඒ වනවිට මඳ වශයෙන් දිරායමින් පැවති කාන්තාවගේ මළ සිරුර හමුව ඇති බව විදෙස් මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=16849", "Category": null, "Parent URL": null}