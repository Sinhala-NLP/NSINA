{"Source": "Adaderana", "Timestamp": "June 11, 2019 09:36 am", "Headline": "පාසල ඉදිරිපිට ලොරි රථයක් උඩු යටිකුරු වෙයි-7ක් රෝහලට", "News Content": "වවුනියාව, මඩුකන්ද ජාතික පාසල ඉදිරිපිටදී ලොරි රථයක් පෙරළීමෙන් අද(11) උදැසන පුද්ගලයින් හත් දෙනෙකු තුවාල ලබා ඇති බව වවුනියාව, මඩුකන්ද පොලීසිය පවසයි. පොලිසිය පැවසූවේ වවුනියාව සිට ත්‍රිකුණාමලය දෙසට ගමන්ගත් ලොරි රථයක් පෙරළි මාර්ගයේ අනෙක් පසට ඇදී ගොස් ඇනතුර සිදුව ඇති බවයි. ගොම පොහොර රැගෙන ඒම වෙනුවෙන් ගමන්ගත් ලොරි රථයක් පාසල ඉදිරිපස වංගුවේදී පෙරළී ගොස් ඇති බවද පොලිසිය පැවසීය. පොලීසිය පැවසූවේ අනතුරින් ලොරි රථයේ ගමන්ගත් හත් දෙනෙකු තුවාල ලබා වවුනියාව රෝහලට ඇතුළත් කොට ඇති බවයි. වේගය පාලනය කර ගැනීමට නොහැකිවීමෙන් අනතුර සිදුව ඇති බවට පොලිසිය සැක පළ කරයි. සිද්ධිය සම්බන්ධයෙන් වවුනියාව,මඩුකන්ද පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=111719", "Category": null, "Parent URL": null}