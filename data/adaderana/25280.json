{"Source": "Adaderana", "Timestamp": "June 24, 2012 12:16 pm", "Headline": "පකිස්ථාන පළමු ඉනිම ලකුණු 100 ට සීමාවෙයි", "News Content": "ශ්‍රී ලංකාව හා පකිස්ථානය අතර පැවැත්වෙන පළමු ටෙස්ට් තරගයේ පකිස්ථාන කණ්ඩායමේ පළමු ඉනිම ලකුණු 100 ට සීමා කිරීමට ශ්‍රී ලංකා පන්දුයවන්නන් සමත්විය. ගාල්ල ජාත්‍යන්තර ක්‍රීඩාංගණයේ පැවැත්වෙන මෙම තරගයේ කාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව පිටියට පිවිසි ශ්‍රී ලංකා කණ්ඩායම පන්දුවාර 153 පන්දු 02 ක් තුළ සියලුම ක්‍රීඩකයින් දැවී ලකුණු 472 ක් රැස්කිරීමට සමත්විය. පිළිතුරු ඉනිම ක්‍රීඩාකිරීම සඳහා පිටියට පිවිසි පකිස්ථාන කණ්ඩායමේ සියලුම පිතිකරුවන් පන්දුවාර 54 පන්දු 03 ක් තුළ දී ලකුණු 100 ට දවාගැනීමට ශ්‍රී ලංකා පන්දු යවන්නන්ට හැකිවිය. ශ්‍රී ලංකා කණ්ඩායම වෙනුවෙන් සුරාජ් රන්දීව් කඩුලු 04, රංගන හේරත් කඩුලු 03, නුවන් කුලසේකර කඩුලු 02 බැගින් ද දවාලනු ලැබීය. පකිස්ථාන කණ්ඩායම වෙනුවෙන් යුනිස් ඛාන් ලකුණු 29 ක් ද, මොහොමඩ් අයුබ් ලකුණු 25 ක් ද, මොහොමඩ් හෆීස් ලකුණු 20 ක් රැස්කළේය. තරගයේ තෙවන දිනය වන අද දිනයේ මේ වනවිට ශ්‍රී ලංකා කණ්ඩායම පකිස්ථාන කණ්ඩායමට වඩා ලකුණු 372 ක් ඉදිරියෙන් සිටියි.", "URL": "https://sinhala.adaderana.lk/news.php?nid=25280", "Category": null, "Parent URL": null}