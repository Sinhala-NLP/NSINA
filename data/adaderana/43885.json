{"Source": "Adaderana", "Timestamp": "June 11, 2014 10:08 am", "Headline": "දීඝවාපියේ අද සිට  සැණකෙළි තහනම්", "News Content": "දීඝවාපී පුදබිමේ සංදර්ශන හා සැණකෙළි පැවැත්වීම තහනම් කර තිබේ. පොලීසිය පැවසුවේ පුරාවිද්‍යා අධ්‍යක්ෂ ජනරාල්වරයාගේ ඉල්ලීම මත මෙය ක්‍රියාත්මක කරන බවයි. ඒ අනූව අද(11) සිට මෙම තහනම ක්‍රියාත්මක කෙරෙන බව සඳහන් වෙයි. දීඝවාපී විහාරස්ථාන භූමියේ සිට මකර තොරණ දක්වා වු කවාකාර භූමිය පුරාවිද්‍යාත්මක වටිනාකමකින් යුත් ප්‍රදේශයක් ලෙස හඳුනාගෙන තිබීම හේතුවෙන් මෙම තහනම ක්‍රියාත්මක කරන බව පොලිසිය පවසයි. පුරාවිද්‍යා අධ්‍යක්ෂ ජනරාල්ගේ ඉල්ලීම මත දමන පොලිස් ස්ථානාධිපතිවරයා විසින් අක්කරෙයිපත්තුව මහේස්ත්‍රාත් අධිකරණය වෙත අදාළ කරුණු වාර්තා කර තිබුණි. ඒ අනුව අධිකරණය විසින් මෙම තහනම් නියෝගය නිකුත් කර ඇති බව සඳහන් වෙයි. අදාළ නියෝගයට අනුව අද දින සිට මෙම තහනම ක්‍රියාත්මක කෙරෙනු ඇත. ඒ අනුව අදාළ ප්‍රදේශයේ සංගීත සංදර්ශන, කතුරු ඔංචිල්ලා, වායු බැලුන්, මාරක ළිඳ, තාවකාලික වෙළඳ කුටි ඉදිකිරීම ද මෙම නියෝගය අනුව තහනම් වන බව පොලීසිය සඳහන් කරයි.", "URL": "https://sinhala.adaderana.lk/news.php?nid=43885", "Category": null, "Parent URL": null}