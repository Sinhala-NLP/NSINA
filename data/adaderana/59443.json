{"Source": "Adaderana", "Timestamp": "April 24, 2016 01:52 pm", "Headline": " කෝටි 14ක ඇඳුම් සොරකමේ ලොක්කා දැලේ", "News Content": "අනුරාධපුර හිදෝගම ප්‍රදේශයේ ඇඟලුම් ආයතනයක සිදුවු කෝටි 14ට අධික සොරකමට සම්බන්ධ ප්‍රධාන සැකකරු ආඞිඅම්බලම ප්‍රදේශයේ දී අත්අඩංගුවට ගෙන තිබේ. පසුගිය 02 වන දින රාත්‍රීයේ අදාළ ඇඟලුම් ආයතනයේ රුපියල් දහතුන් කෝටි හැත්තෑ ලක්ෂ තිස් හතර දහස් හාරසිය හතළිස් හයක් වටිනා නිමි ඇදුම් තොගයක් සොරාගෙන තිබුණි. අදාළ සොරකම සම්බන්ධයෙන් පරික්ෂණ පැවැත්වු හිදෝගම පොලීසිය මෙම සොරකමට සම්බන්ධ ප්‍රධාන සැකකරු ඊයේ දිනයේ අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.සැකකරු සතුව තිබී සොරකම් කරන ලද කාන්තා ඇදුම් 15,774ක් සොයාගෙන තිබේ. මෙම සොරකමට සම්බන්ධ තවත් පුද්ගලයින් සිව් දෙනෙකු අත්අඩංගුවට ගැනීම සඳහා පරීක්ෂණ පවත්වන බව හිදෝගම පොලීසිය සඳහන් කරයි.", "URL": "https://sinhala.adaderana.lk/news.php?nid=59443", "Category": null, "Parent URL": null}