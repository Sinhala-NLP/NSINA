{"Source": "Adaderana", "Timestamp": "June 20, 2019 11:07 pm", "Headline": "බඹර ප්‍රහාරයකින් සිව්දරු පියෙක් මරුට-6ක් රෝහලට", "News Content": "නාවලපිටිය වෙස්වොල් වතුයායේ තේ වත්තේ වැඩ කරමින් සිටි වතු කම්කරුවන් පිරිසකට එල්ල වු බඹර ප්‍රහාරයකින් සිව්දරු පියෙක් ජිවිතක්ෂයට පත් වි තුවාල ලැබු හය දෙනෙක් නාවලපිටිය මුලික රෝහල වෙත ඇතුළත් කර ඇති බව නාවලපිටිය පොලිසිය පැවසිය. බඹර ප්‍රහාරයෙන් මිය ගොස් ඇත්තේ නාවලපිටිය වෙස්වොල් වතුයායේ පදිංචි එම්.රජෙන්ද්‍රන් නැමති59 හැවිරිදි සිව්දරු පියෙකි. අද (20) පෙරවරු 11 ට පමණ ගසක බැද තිබු බඹර කුඩුවකට උකුස්සෙකු පහර දිම නිසා ඇවිස්සුනු බඹරුන් තේ වත්තේ වැඩ කරමින් සිටි වතු කම්කරුවන් පිරිසකට බඹරුන් පහර දි ඇති බවයි නාවලපිටිය පොලිසිය පැවසුවේය. බඹර ප්‍රහාරයෙන් තුවාල ලැබු හත් දෙනෙකු නාවලපිටිය මුලික රෝහල වෙත රැගෙන එන අතරතුර එක් අයෙකු ජිවිතක්ෂයට පත් වු බවත්, බඹර ප්‍රහාරයෙන් තුවාල ලැබු තවත් එක් අයෙක් තවදුරටත් නාවලපිටිය මුලික රෝහලේ ප්‍රතිකාර ලබන බවත්, ප්‍රහාරයෙන් තුවාල ලැබු තවත් පස් දෙනෙක් බාහිර රෝගි අංශයෙන් ප්‍රතිකාර ලබා පිටව ගොස් ඇති බවයි පොලිසිය පැවසුවේය. බඹර ප්‍රහාරයෙන් ජිවිතක්ෂයට පත් අයගේ සිරුර නාවලපිටිය මුලික රෝහලේ මෘත ශරිරාගාරයේ තැන්පත් කර ඇති අතර සිද්ධිය සම්බන්ධයෙන් නාවලපිටිය පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=112442", "Category": null, "Parent URL": null}