{"Source": "Adaderana", "Timestamp": "November 5, 2011 09:17 am", "Headline": "වරාය පිවිසුම අසල බහාලුම් රථ පෝලිම තවදුරටත්", "News Content": "කොළඹ, ඉඟුරුකඩේ හන්දිය, වරාය පිවිසුම් දොරටුව අසල බහාලුම් රථ දිගු පෝලිමක් තවදුරටත් පවතින බව පොලිසිය පවසයි. බ්ලූමැන්ඩල් මාර්ගය අසල බහාලුම් රථ ගණනාවක් නවතා තබා ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පැවසුවේය. මේ හේතුවෙන් එම මාර්ගයේ සුළු රථවාහන තදබදයක් ද පවතින බව හෙතෙම කියා සිටියේය. වරාය තුළට බහාලුම් රථ ඇතුළු කරගැනිමේ දී හා පිටකිරීමේ දී සිදුවන ප්‍රමාද දෝෂයන්ට එරෙහිව බහාලුම් රථ සේවකයින් ඊයේ(04) රාත්‍රීයේ සිට විරෝධතාවක නියැලෙයි.", "URL": "https://sinhala.adaderana.lk/news.php?nid=19795", "Category": null, "Parent URL": null}