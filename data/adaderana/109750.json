{"Source": "Adaderana", "Timestamp": "May 11, 2019 02:48 pm", "Headline": "ආරක්ෂාව ගැන මට විශ්වාසයි-අපි වෙසක් සමරමු", "News Content": "රටේ ආරක්ෂාව තහවරු කිරීමට ආරක්ෂක අංශ පියවර ගෙන ඇති බව වරාය හා නාවික කටයුතු සහ දක්ෂිණ සංවර්ධන අමාත්‍ය සාගල රත්නායක මහතා පවසා සිටියි. මොරවක ප්‍රදේශයේ පැවති වැඩසටහනකට එක්වෙමින් අමාත්‍යවරයා පැවසුවේ මේ හේතුවෙන් දෛනික කටයුතු සාමාන්‍ය පරිදි පවත්වාගෙන යාමට ජනතාව බිය නොවියි යුතු බවයි. එහිදී වැඩිදුරටත් දක්වමින් ඔහු ප්‍රකාශ කර සිටියේ, ඇතිවු තත්ත්වය පිළිබඳ කණගාටු වන අතරම ඉදිරියට ගමන් කිරීම පිළිබඳව ද අවධානය යොමු කළ යුතු බවයි. ආරක්ෂ අංශ රටේ ආරක්ෂාව පිළිබඳ වගකියන බව ප්‍රකාශ කර ඇති අතර ඒ පිළිබඳව විශ්වාසය තබාගනිමින් ඉදිරි වැඩකටයුතු සිදුකළ යුතු බව අමාත්‍යවරයා පවසා සිටියි. අවුරුදු 30ක යුද්ධය පැවති කාලයේදීවත් වෙසක් උත්සව කල් නොදැමුවා මෙන්ම පාසැල් වසා තිබුණේද නැති බවත් අවශ්‍ය ආරක්ෂක වැඩපිළිවෙල යොදා ජීවිත ඉදිරියට ගෙන ගියා සේම මෙම අභියෝගයටත් මුහුණදිය යුතු බව ඒ මහතා වැඩිදුරටත් සඳහන් කර සිටියේය. ආරක්ෂක තත්ත්වය පිළිබඳ විශාල විශ්වාසයක් තමන්ට ඇති බවත් එනිසා වෙසක් උත්සවය සැමරිය යුතුයැයි ද ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=109750", "Category": null, "Parent URL": null}