{"Source": "Adaderana", "Timestamp": "August 4, 2013 09:53 am", "Headline": "ගබ්සා වෙදෙක් අල්ලයි", "News Content": "රුපියල් 10,000ක් අය කර මස්කෙළිය බ්‍රවුන්ස්වීක් වතුයායේ 18 හැවිරිදි කතකට ගබ්සාවක් කළ එම වතුයායේ සෞඛ්‍ය අංශ භාර නිලධාරීවරයා අත්අඩංගුවට ගෙන තිබේ. වතු සේවිකාවක් වන එම කාන්තාව පසුගිය දිනකදී මෙලෙස ගබ්සා කර ඇති අතර අධික ලේ වහනය නිසා ඇය මස්කෙළිය රෝහලට ඇතුළත්ව ඇති බව අප වාර්තාකරු පවසයි. අනතුරුව මේ ගැන රෝහල් බලධාරීන් විසින් පොලීසිය දැනුවත් කිරීමෙන් සැකකාර සෞඛ්‍ය නිලධාරීයා අත්අඩංගුවට ගෙන හැටන් මහේස්ත්‍රාත්වරයා වෙත ‍ඊයේ ඉදිරිපත් කර ඇත. එහිදී ඔහු රුපියල් 10,000 ඇපයක් හා රුපියල් 50,000ක ශරීර ඇපයක් මත නිදහස් කළ බවද අප වාර්තාකරු කීවේය. සිද්ධිය සම්බන්ධයෙන් මස්කෙළිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36361", "Category": null, "Parent URL": null}