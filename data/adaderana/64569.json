{"Source": "Adaderana", "Timestamp": "September 30, 2016 10:12 am", "Headline": "  ජනවාර්ගික අර්බුදයට තිරසාර විසඳුමක් ලැබෙනවා", "News Content": "මෙරට තුළ සංහිඳියාව ඇති කිරීමේ ප්‍රවේශය මුලික කරගනිමින් නව ව්‍යවස්ථා කෙටුම්පතක් සකස් කිරීමේ වැඩපිළිවෙළ මේ වන විට ක්‍රියාත්මක වෙමින් පවතින බව නගර සැලසුම් හා ජල සම්පාදන අමාත්‍ය රවුෆ් හකීම් මහතා පවසයි.අමාත්‍යවරයා පෙන්වා දෙන්නේ ජනවාර්ගික අර්බුදයට සියලුදෙනාට පිළිගත හැකි තිරසාර විසඳුමක් ලබාදීමට මෙම ව්‍යවස්ථාවෙන් කටයුතු කරන බවයි.මහනුවර ප්‍රදේශයේ පැවති මාධ්‍ය හමුවකට එක්වෙමින් සැලසුම් හා ජල සම්පාදන අමාත්‍ය රවුෆ් හකීම් මහතා මේ බව සඳහන් කළේය.මේ අතර යුද්ධයෙන් අනතුරුව ආරක්ෂක අංශ විසින් උතුරේ ජනතාවගේ මුල් ගම්බිම් යළි නිදහස් කිරීමට කටයුතු නොකරීම තුළ උතුරු ප්‍රදේශයේ රක්ෂිත එළිපෙහෙලි කිරීමේ කටයුතු මේ වන විට සිදුකෙරෙමින් පවතින බව පරිසර සංරක්ෂණ භාරය පවසයි. මෙය ඉතා බරපතළ තත්ත්වයක් බවත් මේ සඳහා පසුගිය රජය මෙන්ම වත්මන් රජය ද වගකිව යුතු බවත් ඔවුන් පෙන්වා දෙයි.", "URL": "https://sinhala.adaderana.lk/news.php?nid=64569", "Category": null, "Parent URL": null}