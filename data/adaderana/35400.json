{"Source": "Adaderana", "Timestamp": "July 1, 2013 03:10 pm", "Headline": "22 වන ආසියානු මේස පන්දු තරඟාවලිය ආරම්භ වෙයි", "News Content": "22 වන ආසියානු මේස පන්දු තරඟාවලිය කොරියාවේ භූසාන් නගරයේදී අද(01) ආරම්භ විය. තරඟාවලිය සඳහා ආසියානු කලාපයේ රටවල් 15ක ක්‍රීඩක ක්‍රීඩිකාවන් සහභාගී වෙයි. ශ්‍රී ලංකාව නියෝජනය කරමින් ක්‍රීඩකයන් සිව් දෙනෙකු සහ ක්‍රීඩිකාවන් තිදෙනෙකු තරඟාවලියට සහභාගී වන බව ශ්‍රී ලංකා මේස පන්දු සම්මේලනය සඳහන් කළේය. තරඟාවලිය ලබන 7 වැනි දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=35400", "Category": null, "Parent URL": null}