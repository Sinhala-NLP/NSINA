{"Source": "Adaderana", "Timestamp": "July 7, 2019 07:24 pm", "Headline": "කුමන තීන්දුවක් ලැබුණත් ජනාධිපති අපේක්ෂකයා ගෝඨාභයයි-ගම්මන්පිල", "News Content": "ගෝඨාභය රාජපක්ෂ මහතාට එරෙහිව පවතින නඩුවල කුමන තීන්දු ලැබුණත්, ඔහු සිරගත කෙරුණත් සිය ජනාධිපති අපේක්ෂකයා වන්නේ ගෝඨාභය රාජපක්ෂ මහතාම බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. ඔහු මේ අදහස් පළ කළේ අද (07) නුගේගොඩ පැවති මාධ්‍ය හමුවකදීයි. ජනපති ධුර කාලය සම්බන්ධයෙන් ශ්‍රේෂ්ඨාධිකරණයේ මතය විමසීමේ උත්සාහයක් පවතින බව ද මන්ත්‍රීවරයා එහිදි පැවසීය. මන්ත්‍රීවරයා පෙන්වා දෙන්නේ අදාළ තීරණය තුළින් ජනාධිපතිවරණය කල්යාමේ අවදානමක් උද්ගත වන බවයි. එම මාධ්‍ය හමුවේ දී ශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය අතර පැවැත්වෙන සාකච්ඡා සම්බන්ධයෙන් ද උදය ගම්මන්පිල මහතා අදහස් පල කළේය.", "URL": "https://sinhala.adaderana.lk/news.php?nid=113594", "Category": null, "Parent URL": null}