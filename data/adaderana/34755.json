{"Source": "Adaderana", "Timestamp": "June 9, 2013 09:51 am", "Headline": "ගොඩබිමට නාව ධීවරයින් අදත් සොයයි", "News Content": "අයහපත් කාලගුණික තත්ත්වය හේතුවෙන් සිදුවූ අනතුරුවලින් අතුරුදන් වූ පුද්ගලයන් සොයා අද දිනයේ ද මෙහෙයුමක් ක්‍රියාත්මක කර තිබේ. ඒ සදහා නාවික සහ ගුවන් හමුදාවේ සහය ලබා ගැනීමට නියමිතය. පසුගිය 07වනදා ධීවර කටයුතු සඳහා මුහුදු ගිය පුද්ගලයින් 31 දෙනෙකු අතුරුදන්ව ඇති බවට පොලීසියට තොරතුරු ලැබී තිබේ. අහුංගල්ල ප්‍රදේශයෙන් මුහුදු ගිය ධීවරියන් 17 දෙනෙකු අතුරුදන්ව ඇති බව අහුංගල්ල පොලීසිය සඳහන් කළේය. බලපිටිය පාලම අසළ දී ධීවර කටයුතු සඳහා පිටත්ව ගිය පුද්ගලයින් තිදෙනෙකු අතුරුදන්ව ඇති බවට පැමිණිලි ලැබී ඇති බව අම්බලන්ගොඩ පොලීසිය පැවසීය. මෝදර වැල්ලෙන් මුහුදු ගිය ධීවරයින් තිදෙනෙකු ද අතුරුදන්ව ඇත.", "URL": "https://sinhala.adaderana.lk/news.php?nid=34755", "Category": null, "Parent URL": null}