{"Source": "Adaderana", "Timestamp": "January 27, 2019 08:43 am", "Headline": "රජය මැදිහත් වු නිසයි වැටුප් වැඩි වුණේ", "News Content": "රජයේ මැදිහත්විමක් සිදු වු බැවින් වතු කම්කරුවන්ට ඉතිහාසයේ වැඩිම වැටුප් වර්දකය ලබාදිම හැකි වු බව ලංකා කම්කරු කොන්ග්‍රසයේ නායක ආරුමුගන් තොණ්ඩමන් මහතා මාධ්‍ය හමුවක් පවත්වමින් පවසයි. රජයේ මැදිහත් විමක් නිසා වතු කම්කරුවන්ට ඉතිහාසයේ වැඩිම වැටුප් වර්ධකයක් ලබාදිමට හැකි වු බව ලංකා කම්කරු කොන්ග්‍රසයේ නායක සහ නුවරඑලිය දිස්ත්‍රික් පාර්ලිමේන්තු මන්ත්‍රී ආරුමුගන් තොණ්ඩමන් මහතා පැවසිය. තොණ්ඩමන් මහතා ඒ බැව් කියා සිටියේ වතු කම්කරුවන්ගේ වැටුප් වැඩි කිරිම සම්බන්ධයෙන් අද (26) කොටගල ලංකා කම්කරු කොන්ග්‍රස් මුලස්ථානයේ පැවති මාධ්‍ය හමුවේදිය. මෙම මාධ්‍ය හමුවේදි වැඩි දුරටත් අදහස් දැක්වු ආරුමුගන් තොණ්ඩමන් මන්ත්‍රීවරයා කියා සිටියේ වතු කම්කරුවෙකුගේ මුලික වැටුප රුපියල් 200කින් සහ පැමිණිමේ දිමනාව රු.50 කින් සහ අමතරව නෙලන තේ දළු කිලෝවක් සඳහා රු.15 ක් වශයෙන් නව වැටුප් වැඩි කිරිම සිදු කළ බවයි. මේ අනුව වතුකම්කරුවෙකුගේ මුලික වැටුප් රුපියල් 700 දක්වා ඉහළ යන අතර එම වැටුප එක් දිනක සේවයට වාර්තා කලද එම වැටුප ලැබෙන බව තොණ්ඩමන් මහතා කියා සිටියේ. වතු කම්කරුවන්ට ලබාදුන් නව වැටුපට වැඩියෙන් යම් මුදලක් ලබා දිමට කිසියම් පාර්ශවයක් ඉදිරිපත් වන්නේ නම් ඒ සඳහා තම පක්ෂයේ පුර්ණ සහයෝගය ලබාදෙන බවද තොණ්ඩමන් මහතා පැවසිය. වතු හාම්පුතුන්ගේ සංගමය හා වතු ඒකාබද්ධ වෘත්තිය සමිති අතර වතු කම්කරුවන්ගේ වැටුප් වැඩි කිරිම සම්බන්ධයෙන් වසර දෙකකට බල පැවැත්වෙන සේ ඉදිරි සතියේදි දෙපාර්ශවය අතර අවබෝධතා ගිවිසුම අත්සන් කරන බවත්, එම අවබෝධතා ගිවිසුම අත්සන් කිරිමෙන් පසු මාස තුනක හිඟ වැටුප්ද වතු කම්කරුවන්ට ලැබෙන බව තොණ්ඩමන් මහතා කියා සිටියේ. වතු කම්රුවන්ගේ වැටුප් වැඩි කිරිම සම්බන්ධයෙන් වතු සමාගම්වලට විරෝධය පා තොණ්ඩමන් මන්ත්‍රීවරයා ඇතුළු ලංකා කම්කරු කොන්ග්‍රසයේ ජෙෂ්ඨයන් මාස තුනක් තිස්සේ කළු ඇදුම් පැළද දැක් වු විරෝධය ඊයේ (25) සිට අවසන් කර ඇත.", "URL": "https://sinhala.adaderana.lk/news.php?nid=103146", "Category": null, "Parent URL": null}