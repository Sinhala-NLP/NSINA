{"Source": "Adaderana", "Timestamp": "July 23, 2019 09:13 am", "Headline": "තුන්කොන් එක්දින ක්‍රිකට් තරගාවලියේ කඩුලු 6ක ජයක් බංගලියන්ට", "News Content": "එංගලන්තය, ඉන්දියාව සහ බංග්ලාදේශ 19න් පහළ කණ්ඩායම් අතර පැවැත්වෙන තුන්කොන් එක්දින ක්‍රිකට් තරගාවලියේ එංගලන්තය සමඟ පැවති තරගයෙන් කඩුලු 6ක ජයක් හිමිකර ගැනීමට බංග්ලාදේශ කණ්ඩායම සමත්ව තිබේ. තරගයේ කාසියේ වාසිය දිනා ප්‍රථමයෙන් පන්දුවට පහරදුන් එංගලන්ත 19න් පහළ කණ්ඩායම නියමිත පන්දුවාර 50 අවසානයේ කඩුලු 7ක් දැවී ලකුණු 200ක් ලබා ගැනීමට සමත් විය. එම ඉනිම වෙනුවෙන් කේසි ඕල්ඩ්‍රිජ් ලකුණු 58ක් ලබාගත්තේය. පිළිතුරු ඉනිම සඳහා පිටියට පිවිසි බංග්ලාදේශ 19න් පහළ කණ්ඩායම පන්දුවාර 38යි එක් පන්දුවක් තුළ කඩුලු 4ක් දැවී ජයග්‍රාහී ඉලක්කය පසු කළේය.", "URL": "https://sinhala.adaderana.lk/news.php?nid=114775", "Category": null, "Parent URL": null}