{"Source": "Adaderana", "Timestamp": "January 29, 2010 12:37 pm", "Headline": "ෆොන්සේකා ට එරෙහිව විමල් නීති පොත පෙරළයි", "News Content": "ජෙනරාල් සරත් ෆොන්සේකා මහතාට එරෙහිව නීතිය ක්‍රියාත්මක කරන ලෙස ජාතික නිදහස් පෙරමුණේ නායක විමල් වීරවංශ මහතා ජනාධිපතිවරයාගෙන් ඉල්ලීමක් කරයි. කොළඹ සුපිරි හෝටලයක ලැගුම් ගෙන සිටිමින් සන්නද්ධ බලයෙන් ආණ්ඩු බලය පැහැර ගැනීමට කුමන්ත්‍රණ කරමින් සිටීමත්,හමුදා සෙබළු බලහත්කාරයෙන් රඳවා තබා ගැනීමත් නීති විරෝධී බැවින් ඔහුට එරෙහිව පියවර ගත යුතු බව හෙතෙම අවධාරණය කරයි. ජෙනරාල් සරත් ෆොන්සේකා මහතා ඉදිරි මහ මැතිවරණයට තරග කරන බවට ප්‍රකාශයක් නිකුත් කර ඇති බවත්,එතුමා ගේ උපන් ගම වුණු අම්බලන්ගොඩ වත් දිනා ගන්නට නොහැකි වූ ඔහුට මහ මැතිවරණයෙන් ජයග්‍රහණය කරන්නට හැකි වෙතැයි අපේක්ෂා කළ නොහැකි බව ද වීරවංශ මන්ත්‍රීවරයා සඳහන් කරයි. එළඹෙන මහ මැතිවරණයේදී\"ජාතික නිදහස් පෙරමුණ\"එක්සත් ජනතා නිදහස් සන්ධානය යටතේ තරඟ වදින බව ද හෙතෙම කියා සි‍ටියේ අද පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=6329", "Category": null, "Parent URL": null}