{"Source": "Adaderana", "Timestamp": "December 10, 2016 11:33 am", "Headline": " ජපානය කුණු එකතු කිරීමේ චන්ද්‍රිකාවක් ගුවන්ගත කරයි", "News Content": "අභ්‍යාවකාශයේ විසිරී පවතින සුන්බුන් ඉවත් කිරීම සඳහා ජපානය චන්ද්‍රිකාවක් ගුවන් ගත කර තිබේ.අභ්‍යාවකාශයේ පැරණි චන්ද්‍රිකා, රොකට් කැබලි සහ වෙනත් උපකරණ කොටස් මිලියන සියයක් පමණ පවතින බවට ඇස්තමේන්තු කර ඇති බව වාර්තා වේ.1957 වසරේ සෝවියට් රුසියාව ස්පුට්නික් චන්ද්‍රිකාව අභ්‍යාවකාශ ගත කිරීමේ සිට වසර 50ක පමණ කාලය තුළ අභ්‍යාවකාශ මෙහෙයුම් 5000ක් පමණ සිදුකර ඇත.ඒවායින් බැහැර වන අපද්‍රව්‍ය පැයට කිලෝමීටර් 28,000ක පමණ වේගයෙන් පෘථිවිය වටා ගමන් කරමින් අභ්‍යාවකාශ සන්නිවේදන ජාලයට හානි සිදුකරන බව විද්‍යාඥයින් ප්‍රකාශ කරනු ලබයි.එම අපද්‍රව්‍ය එකතු කිරීම සඳහා චුම්භකත්වය සහිත විශේෂ දැලක් භාවිත කිරීමට නියමිතය.විද්‍යාඥයින් පවසන පරිදි ජපානයේ මෙම ක්‍රියාව බිලියන ගණනක් වැය වන අභ්‍යාවකාශ මෙහෙයුම්වල අවදානම අඩු කිරීම සඳහා හේතු වේ.", "URL": "https://sinhala.adaderana.lk/news.php?nid=66905", "Category": null, "Parent URL": null}