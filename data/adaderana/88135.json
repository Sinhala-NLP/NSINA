{"Source": "Adaderana", "Timestamp": "April 27, 2018 11:34 am", "Headline": "2018 දකුණු ආසියානු ජූඩෝ තරඟාවලියෙන් ශ්‍රී ලංකා පොලිසියට ජයග්‍රහණ දෙකක්", "News Content": "2018 දකුණු ආසියානු ජූඩෝ තරඟාවලිය සඳහා ශ්‍රී ලංකා පොලිසිය නියෝජනය කරමින් සහභාගි වු කාන්තා පොලිස් කොස්තාපල් 4995 කරුණාරත්න සහ කාන්තා පොලිස් කොස්තාපල් 9014 ජයරත්න යන ක්‍රීඩිකාවන් ලෝකඩ පදක්කම් දිනා ගැනීමට සමත් වී තිබේ. දකුණු ආසියානු ජූඩෝ සංගමය විසින් 08 වැනි වරට සංවිධානය කරන ලද 2018 දකුණු ආසියානු ජූඩෝ තරඟාවලිය 2018.04.19 වන දින සිට 2018.04.24 වන දින දක්වා නේපාලයේ ලලිත්පුර් නුවරදී පැවත්වු අතර රටවල් 05ක් නියෝජනය කරමින් ක්‍රීඩික ක්‍රීඩිකාවන් 155ක් මෙම තරඟාවලිය සඳහා සහභාගී විය.", "URL": "https://sinhala.adaderana.lk/news.php?nid=88135", "Category": null, "Parent URL": null}