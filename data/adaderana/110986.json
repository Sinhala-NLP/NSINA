{"Source": "Adaderana", "Timestamp": "May 30, 2019 12:23 pm", "Headline": "රිය අනතුරින් තිදෙනෙක් රෝහලට-CCTV දර්ශන සහිතයි", "News Content": "බදුල්ල - කොළඹ ප්‍රධාන මාර්ගයේ හාලිඇල ප්‍රදේශයේදී ත්‍රීරෝද රථයක් සහ මෝටර් රථයක් එකිනෙක ගැටීමෙන් අනතුරක් සිදුව ඇත. ඊයේ (29) රාත්‍රියේ සිදුවු අනතුරින් ත්‍රීරෝද රථයේ ගමන්ගත් තිදෙනෙකු තුවාල ලබා බදුල්ල මහ රෝහලට ඇතුළත් කර ඇති බව අප වාර්තාකරු සඳහන් කළේය. බදුල්ල - කොළඹ ප්‍රධාන මාර්ගයේ හාලිඇල ගොවිජන සේවා මධ්‍යස්ථානය අසළදී ඊයේ රාත්‍රී 9.30ට පමණ මෙම අනතුර සිදුව ඇත. මාර්ගයේ හාලිඇල සිට බදුල්ල දෙසට ධාවනය වූ ත්‍රීරෝද රථයක් නැවත හාලිඇල දෙසට හැරවීමට උත්සාහ කිරීමේදී එම මංතීරුවේම ධාවනය වූ මෝටර් රථයක ගැටීමෙන් මෙම අනතුර සිදුවුණි. ත්‍රීරෝද රථයේ රියදුරුගේ අපරීක්ෂාකාරී රිය ධාවනය අනතුරට හේතුවන්නට ඇතැයි පොලීසිය සැක පළ කරන අතර හාලිඇල පොලීසිය මඟින් වැඩිදුර පරීක්ෂණ ක්‍රියාත්මකයි. අනතුර සිදු වන ආකාරය වෙළෙඳසැලක සවිකර තිබූ ආරක්ෂක කැමරාවක මෙලෙස සටහන්ව තිබුණි.", "URL": "https://sinhala.adaderana.lk/news.php?nid=110986", "Category": null, "Parent URL": null}