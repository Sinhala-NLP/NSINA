{"Source": "Adaderana", "Timestamp": "November 7, 2018 09:04 am", "Headline": "ඇෆ්ගනිස්ථානයේ දී මියගිය රාජතාන්ත්‍රිකයාගේ දේහය මව් රටට", "News Content": "ඇෆ්ගනිස්තානයේදී මියගිය අමෙරිකානු රාජතාන්ත්‍රිකයාගේ සිරුර අමෙරිකාව වෙත ගෙන ඒමට කටයුතු කර තිබේ. රාජ්‍ය ගෞරවය සමඟින් අමෙරිකාවට ගෙනා සිරුර පසුව ඔහුගේ නිවස වෙත රැගෙන යනු ලැබීය. පසුගිය සතිඅන්තයේදී ඇෆ්ගනිස්තානයේ දී ඝාතනයට ලක්වූ උටා හි නගරාධිපති බ්‍රෙන්ට් ටේලර්ගේ සිරුරු කොටස් අවසන් ගෞරව සඳහා අමෙරිකාව වෙත ගෙනැවිත් තිබේ. අමෙරිකානු ජාතික ධජයෙන් ආවරණය කළ ටේලර්ගේ දෙන සහිත ගුවන් යානාව ඩෙල්වර් හි ඩෝවර් ගුවන් තොටුපොල වෙත රැගෙන ආවේ හමුදා ගෞරව සහිතවයි. සම්පූර්ණ හමුදා නිල ඇදුමින් සැරසුණු නිලධාරීන් විසින් පිළිගත් දේහය ගෞරවනීය ප්‍රවාහනය සඳහා අවමංගල රියක තැන්පත් කෙරුණි. පසුගියදා පැවැත්වුණු ඇෆ්ගන් මහ මැතිවරණයෙන් පසු එහි තත්ත්වය පරික්ෂා කිරීමට පැමිණි නගරාධිපතිවරයා ඝාතනයට ලක්වූයේ පසුගිය තෙවැනිදායි. උතුරුදිග සෝල්ට් ලේක් හි නගරාධිපති සේවයේ නිරතව සිට සේවය අත්හැර ඇෆ්ගනිස්තානය වෙත ගිය ටේලර් එහි රාජතාන්ත්‍රික සේවාවල නිරතව සිටියේය. එය ඔහුගේ සිවුවැනි රාජතාන්ත්‍රික සේවාව බවටද සඳහන් වෙයි.", "URL": "https://sinhala.adaderana.lk/news.php?nid=98806", "Category": null, "Parent URL": null}