{"Source": "Adaderana", "Timestamp": "December 30, 2016 10:06 am", "Headline": "දයාසිරි හමුවේ ජයසූරියගේ තීරණය වෙනස්වෙලාලු?", "News Content": "සිදුකෙරෙන බලපෑම් හා නොවිසඳුණු ගැටළු කිහිපයක් නිසා ක්‍රිකට් තේරීම් කමිටු සභාපති සනත් ජයසූරිය මහතා ඉල්ලා අස්වීමට තීරණය කර ඇතත් අමාත්‍ය දයාසිරි ජයසේකර සමග කළ සාකච්ඡාවකින් පසුව එම තීරණය වෙනස් කර ඇතැයි ආරංචි මාර්ග පවසයි.ගැටළු සහගත තත්ත්වය දිගින් දිගටම පැවතුණහොත් තමාට තම රාජකාරිය නිසි ලෙස කරගෙන යා නොහැකි බැවින් ඉල්ලා අස්වෙන්නට සිදුවන බව ජයසූරිය මහතා,අමාත්‍යවරයාට පවසා තිබේ.මෙහිදී ක්‍රීඩා අමාත්‍ය දයාසිරි ජයසේකර මහතා පවසා ඇත්තේ හැකි ඉක්මනින් එම ගැටළු නිරාකරණය කිරීමට කටයුතු කරන බව යයි එකී ආරංචි මාර්ග වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=67503", "Category": null, "Parent URL": null}