{"Source": "Adaderana", "Timestamp": "September 5, 2016 01:28 pm", "Headline": " ඩයස්පෝරාවට එරෙහිව කටුනායක විරෝධතාවක්", "News Content": "මැලේසියාවේ, දෙමළ ඩයස්පෝරාවට එරෙහිව කටුනායක ගුවන් තොටුපොළ ඉදිරිපිට පිරිසක් විරෝධතාවක් පවත්වා තිබේ.අද(05) පෙරවරුවේ පැය භාගයක පමණ කාලයක් මෙම විරෝධතාව පැවැති බව කටුනායක ගුවන් තොටුපොළ පොලීසිය පැවසුවේය.මැලේසියාවේ සංචාරයක් සඳහා පිටත්ව ගිය හිටපු ජනාධිපති මහින්ද රාජපක්ෂ මහතා දිවයිනට පැමිණි අවස්ථාවේ ඔහු පිළිගැනීම සඳහා පැමිණ සිටි පිරිසක් එම විරෝධතාව පවත්වා තිබේ.හිටපු ජනාධිපතිවරයාට විරෝධය පළ කරමින් මැලේසියාවේ දෙමළ ඩයස්පෝරාවේ සාමාජිකයින් පිරිසක් සෙන්තුල් විහාරස්ථානයට සහ මැලේසියාවේ ශ්‍රී ලංකා තානාපති අයි. අන්සර් මහතාට පහරදීමක් සිදු කර තිබුණි.", "URL": "https://sinhala.adaderana.lk/news.php?nid=63814", "Category": null, "Parent URL": null}