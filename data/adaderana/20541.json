{"Source": "Adaderana", "Timestamp": "December 8, 2011 11:07 am", "Headline": "21 හැවිරිදි තරුණියක දූෂණය කළ සැකකරු කොටුවෙයි", "News Content": "ස්ත්‍රී දුෂණයකට සම්බන්ධ පුද්ගලයෙකු හපුතලේ පොලිසිය මඟින් අත්අඩංගුවට ගෙන තිබේ. වයස අවුරුදු 21 ක් වන තරුණියකට 2011 සැප්තැම්බර් මස 26 වැනි දින ගිනිගත්ගල රජයේ වන වගා භූමියේ දී සැකකරු විසින් ස්ත්‍රී දුෂණයක් කළ බවට ලැබුණු පැමිණිල්ලකට අදාළව ඔහු අත්අඩංගුවට ගෙන ඇති බව හපු‍තලේ පොලිසිය සඳහන් කරයි. සැකකරු අද(08) දින බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට කටයුතු කරන බව හපුතලේ පොලිසිය ප්‍රකාශ ‍කරයි. සිද්ධිය සම්බන්ධයෙන් වැඩිදුර පරීක්ෂණ හපුතලේ පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=20541", "Category": null, "Parent URL": null}