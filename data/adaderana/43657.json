{"Source": "Adaderana", "Timestamp": "June 2, 2014 08:22 am", "Headline": "කොෆි අනන්ට වීසා ලබාදීම ගැන තීරණයක් නැහැ", "News Content": "එක්සත් ජාතීන්ගේ සංවිධානයේ හිටපු මහ ලේකම්වරයෙකු වූ කොෆි අනන් මහතාට මෙරටට පැමිණීමට වීසා ලබාදීම පිළිබඳව මේ වන තෙක් කිසිදු තීන්දුවක්ගෙන නොමැති බව රජය පවසයි. ශ්‍රි ලංකාවේ පැවති මානුෂීය මෙහෙයුමේ දි අවසන් කාලයේ දි සිදුවු බව කියන මානව හිමිකම් උල්ලංඝණය වීම් පිලිබඳ විමර්ශනය කිරිම සඳහා පත් කිරිමට නියමිත කමිටුවේ ප්‍රධානියෙකු ලෙස කොෆි අනන් මහතා මෙරටට පැමිණීමට නියමිත බව වාර්තා වෙයි. අදාළ විමර්ශන කමිටුව එක්සත් ජාතීන්ගේ සංවිධානනේ මානව හිමිකම් කටයුතු පිළිබඳ මහ කොමසාරිස් නවනීදන් පිල්ලේ මහත්මිය විසින් පත් කිරිමට නියමිතය. ඒ අනුව එහි විමර්ශන කටයුතු සඳහා කොෆි අනන් මහතා දිවයිනට පැමිණීමට නියමිත බව වාර්තා වෙයි. කෙසේ වෙතත් මේ පිළිබඳව මේ වන විට රජයේ මැති ඇමතිවරුන් අතරද කතා බහක් නිර්මාණය වී ඇති බව සඳහන් වෙයි. ජ්‍යෙෂ්ඨ ඇමතිවරුන් පිරිසක් කොෆි අනන් මහතා ලංකාවට පැමිණීම පිළිබඳ එක් මතයක් දරන අතර තවත් මන්ත්‍රිවරුන් පිරිසක් පවසන්නේ ලංකාවට පැමිණ පරීක්ෂණ සිදු කිරිමට ඔහුට ඉඩ නොදිය යුතු බවයි. 1997 වසරේ සිට 2006 වසර දක්වා එක්සත් ජාතීන්ගේ සංවිධනයේ මහ ලේකම්වරයා ලෙස කටයුතු කළ කොෆි අනන් මහතා 2001 වසරේ දි නොබෙල් සාම ත්‍යාගය ද හිමිකර ගන්නා ලදී.", "URL": "https://sinhala.adaderana.lk/news.php?nid=43657", "Category": null, "Parent URL": null}