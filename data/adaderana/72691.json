{"Source": "Adaderana", "Timestamp": "May 1, 2017 04:42 pm", "Headline": "නීති විරෝධි ධීවර කටයුතුවල නිරතවූ  ඉන්දීය ධීවරයින් 5ක් අල්ලයි", "News Content": "මන්නාරමට උතුරින් වූ මුහුදු ප්‍රදේශයේදී නීති විරෝධි ලෙස ධිවර කටයුතුවල නිරතව සිටි ඉන්දීය ධීවරයින් 05දෙනෙකු අත්අඩංගුවට ගෙන තිබේ. උතුරු මැද නාවික විධානයට අයත් වේග ප්‍රහාර යත්‍රාවකට අනුයුත්තව සේවය කළ නාවිකයින් පිරිසක් විසින් අදාළ ධීවරින් පිරිස අත්අඩංගුවට ගත් බව නාවික හමුදාව සඳහන් කළේය. ඔවුන්ට අයත් කුඩා යාත්‍රාවක් ද නාවික හමුදාව බාරයට ගෙන තිබේ. අත්අඩංගුවට ගත් ධීවරයින් ඉදිරි විමර්ශන කටයුතු සඳහා මන්නාරම සහකාර ධීවර අධ්‍යක්ෂ කාර්යාලය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=72691", "Category": null, "Parent URL": null}