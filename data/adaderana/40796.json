{"Source": "Adaderana", "Timestamp": "February 1, 2014 08:22 am", "Headline": "සතොස කැතට තබා ගත්තැයි 2ගේ වැඩ තහනම්", "News Content": "වහාම ක්‍රියාත්මක වන පරිදි සියලු ලංකා සතොස අලෙවිසැල් පරික්ෂා කරන ලෙස සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා නියෝග කර තිබේ. ලංකා සතොස සභාපති නලීන් ප්‍රනාන්දු මහතා වෙත අදාළ නියෝගය ලබාදී ඇති බව සමූපකාර හා අභ්‍යන්තර වෙළෙඳ කටයුතු අමාත්‍යාංශය සඳහන් කළේය. ලංකා සතොස අලෙවිසැල්වල ප්‍රතිමිතියෙන් තොරව භාණ්ඩ අලෙවි කිරීමට තිබේ ද යන්න පිළිබඳව සහ පාරිභෝගිකයන්ට අවශ්‍ය භාණ්ඩ සතොස අලෙවිසැල්වල තිබේ ද යන්න පිළිබඳ මෙහිදි පරීක්ෂාවට ලක් කිරීමට නියමිතය. ඊයේ දිනයේ අමාත්‍ය ජොන්ස්ටන් ප්‍රනාන්දු මහතා ඇල්පිටිය, පිටිගල ලංකා සතොස අලෙවිසැල පරීක්ෂා කර ඇති අතර එය ඉතා අපිරිසිදු තත්ත්වයෙන් පවත්වාගෙන යාම හේතුවෙන් එහි කළමනාකරු සහ කලාප කළමනාකරුගේ සේවය අත්හිටුවා තිබේ.", "URL": "https://sinhala.adaderana.lk/news.php?nid=40796", "Category": null, "Parent URL": null}