{"Source": "Adaderana", "Timestamp": "April 25, 2019 07:31 pm", "Headline": "මරාගෙන මැරෙන ප්‍රහාරකයින්ගේ තවත් දර්ශන අද දෙරණට", "News Content": "දෙහිවල ට්‍රොපිකල් ඉන් නවාතැන් පොලේදී බෝම්බ ප්‍රහාරය එල්ල කළ අබ්දුල් ලතීෆ් ජමීල් මොහොමඩ් එම නවාතැම් පොළේ පිටත රැදි සිටින ආකාරය දැක්වෙන CCTV දර්ශන මාධ්‍යයට නිකුත් වී තිබේ. එම සැකකරු අබ්දුල් ලතීෆ් ජමීල් මොහොමඩ් ලෙස හඳුනාගෙන තිබේ. 2006 ජනවාරි මස 1 වැනිදා එංගලන්තයට ගොස් ඇති ඇති ඔහු යළි ලංකාවට පැමිණ ඇත්තේ 2007 වසරේ සැප්තැම්බර් 29 වැනිදායි. මේ අතර, මරාගෙන මැරෙන ප්‍රහාරය එල්ල කළ ත්‍රස්ත සංවිධානය විසින් තවත් ප්‍රහාරයක් එල්ල කිරීමේ සූදානමක් ඇති බවට පොලිස්පතිවරයා විසින් ජනාධිපති ආරක්ෂක දිසාව ,විශේෂ ආරක්ෂක දිසාව සහ අග්‍රාමාත්‍ය ආරක්ෂක කොට්ඨාසය භාර නියෝජ්‍ය පොලිස්පතිවරුන් දැනුවත් කර තිබේ. මෙම ත්‍රස්ත සංවිධානයේ ඉලක්කය වී ඇත්තේ කුප්පු පල්ලි නොහොත් \"අවුලියා\" නමැති මුස්ලිම් පල්ලි බව පොලිස්පතිවරයා නිකුත් කළ නිවේදනයේ සඳහන් වෙයි. පාස්කු ඉරිදා කොච්චිකඩේ, කටුවාපිටිය, මඩකලපුව දේවස්ථාන සහ කිතුණු දේවස්ථානයට, කොළඹ ෂැංග්‍රිලා , කිංග්ස්බරි සහ සිනමන් ග්‍රෑන්ඩ් යන සුපිරි හෝටල්වලට බෝම්බ ප්‍රහාර එල්ල විය. මරාගෙන මැරෙන ප්‍රහාර වූ එම සියල්ල සිදුකිරීම සදහා බෝම්බකරුවන් අදාළ ඉලක්ක වෙත පැමිණිනෙන ආකාරය හා ප්‍රහාරය සිදුකරන ආකාරය දැක්වෙන සි.සි.ටිවි දර්ශන සියල්ල මේ වන විට අපට ලැබී තිබේ.‍ කොච්චිකඩේ ශාන්ත අන්තෝනි කතෝලික දේවස්ථානයට එල්ලවූ මරාගෙන මැරෙන බෝම්බ ප්‍රහාරය සඳහා බෝම්බකරු පැමිණෙන අයුරු දැක්වෙන සී.සී.ටීවී දර්ශන නිකුත් වී තිබේ.", "URL": "https://sinhala.adaderana.lk/news.php?nid=108699", "Category": null, "Parent URL": null}