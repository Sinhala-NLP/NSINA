{"Source": "Adaderana", "Timestamp": "September 11, 2016 01:35 pm", "Headline": "  තමන්ගේ භාෂාවෙන් කටයුතු කිරීමට අවස්ථාව සැලසිය යුතුයි", "News Content": "පොලීසිය වෙත පැමිණෙන සිංහල, දෙමළ ඕනෑම පුද්ගලයෙකුට තමන්ගේ භාෂාවෙන් කටයුතු කිරීමට අවස්ථාව සැලසිය යුතු බව පොලිස්පති පුජිත් ජයසුන්දර මහතා පවසයි. තමන් කැමති භාෂාවෙන් කටයුතු කිරීමට පොලීසියට හැකි වන්නේ නම් ජනතාව පොලීසිය කෙරෙහි විශ්වාසයක් සහ ගෞරවයක් ඇති කරගන්නා බව පොලිස්පතිවරයා පෙන්වා දෙයි. වව්නියාව නියෝජ්‍ය පොලිස්පති කාර්යාලයේ පැවති උත්සවයකට එක්වෙමින් පොලිස්පති පුජිත් ජයසුන්දර මහතා මෙම අදහස් පළ කළේය.සිංහල භාෂාවෙන් පමණක් ක්‍රියාත්මක වූ “119“ පොලිස් හදිසි ඇමතුම් සේවාව, දෙමළ භාෂාවෙන් ද සක්‍රීය කිරීම මෙම උත්සවයේ දී සිදුකර තිබේ.", "URL": "https://sinhala.adaderana.lk/news.php?nid=63996", "Category": null, "Parent URL": null}