{"Source": "Adaderana", "Timestamp": "September 7, 2012 03:57 pm", "Headline": "භූ කම්පනයකින් චී‍නයේ 43ක් මරුට", "News Content": "චීනයේ සිදුවු භූකම්පන මාලාවකින් පුද්ගලයින් 43 දෙනෙකු ජීවිතක්ෂයට පත්ව තිබේ. තවත් 150 දෙනෙකු තුවාල ලබා ඇති බව එරට මාධ්‍ය වාර්තා කළේය. යුආන් හා ගොන්ෂු ප්‍රාන්ත ආසන්නයේ මෙම භූකම්පන සිදුව ඇති බව සඳහන්ය. භූ කම්පන හේතුවෙන් නිවාස 20,000කට ආසන්න සංඛ්‍යාවකට හානී සිදුව ඇති අතර පුද්ගලයින් දහස් ගණනක සංඛ්‍යාවක් අවතැන්ව සිටින බව වාර්තාවේ. කඩාවැටුණු ගොඩනැගිලි හේතුවෙන් මාර්ග රැසක ගමනා ගමන කටයුතුවලට ද බාධා පැමිණ තිබේ. භූකම්පනයෙන් ආපදාවන්ට ලක්වු පුද්ගලයින්ට සහන සැලසීම සඳහා චීන බලධාරීන් මේ වන විට කටයුතු කරමින් සිටින බව සඳහන්ය.", "URL": "https://sinhala.adaderana.lk/news.php?nid=27213", "Category": null, "Parent URL": null}