{"Source": "Adaderana", "Timestamp": "June 22, 2016 04:46 pm", "Headline": "  අලි - මිනිස් ගැටුමට සජිත්ගෙන් විසඳුම් 3ක්", "News Content": "අලි - මිනිස් ගැටුම් හමුවේ පීඩාවට පත්වන ජනතාව මෙන්ම වනජීවි ක්ෂේත්‍ර නිලධාරීන් සඳහා විසඳුම් 3ක් ක්‍රියාත්මක කිරීමට තීරණය කළ බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.වනජීවි අමාත්‍ය ගාමිණි ජයවික්‍රම පෙරේරා මහතා සමග පැවැති සාකච්ඡාවකින් පසු මෙම තීරණවලට එළඹී බව අද සෙත්සිරිපායේදී මාධ්‍ය හමුවක් පවත්වමින් අමාත්‍යවරයා කියා සිටියේය.ඒ අනූව වනඅලි විසින් හානි කරන නිවාස යළි ගොඩනගා ගැනීමට ණය මුදලක් ලබාදීමටත්, අලි මංකඩ ආශ්‍රිත ජීවත්වන ජනතාවගේ කැමැත්ත පරිදි ඔවුන් වෙනුවෙන් උදා ගම්මානයක් ආරම්භ කිරීමටත්, වනජීවි ක්ෂේත්‍ර නිලධාරීන්ගේ නිවාස ප්‍රශ්නය විසඳා ගැනීමට සහයවීමටත් වශයෙන් එම තීරණ ගත් බව අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=61359", "Category": null, "Parent URL": null}