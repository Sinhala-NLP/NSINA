{"Source": "Adaderana", "Timestamp": "June 20, 2016 01:35 pm", "Headline": "ඩෙංගු රෝගීන්ගේ ඉහළයාමක්", "News Content": "ජාතික ඩෙංගු මර්දන ඒකකය මගින් ක්‍රියාත්මක කළ තෙදින ඩෙංගු මර්දන වැඩසටහන මගින් මදුරු කීටයින් සහිත පරිශ්‍ර 1456ක් හඳුනාගත් බව සෞඛ්‍ය අමාත්‍යාංශය පවසයි.එම අමාත්‍යාංශය සඳහන් කළේ පරිශ්‍ර 41,139ක් එම ඩෙංගු මර්දන වැඩසටහන මගින් පරීක්ෂාවට ලක් කර ඇති බව යි.එමෙන්ම මදුරු කීටයින් බෝ වන අයුරින් පරිශ්‍ර පවත්වාගෙන ගිය 392 දෙනෙකුට නඩු පැවරීමටත්, 1771කට නොතිසි නිකුත් කිරීමටත් පියවර ගෙන තිබේ.ඩෙංගු රෝගීන් වාර්තාවීමේ ඉහළයාමක් දක්නට ලැබීම හේතුවෙන් සෞඛ්‍ය අමාත්‍ය රාජිත සේනාරත්න මහතාගේ උපදෙස් මත පසුගිය 16 වනදා සිට තෙදින ඩෙංගු මර්දන වැඩසටහනක් ක්‍රියාත්මක කළේය.2016 වසරේ මේ දක්වා කාලය තුළ ඩෙංගු රෝගීන් 18,735 දෙනෙකු වාර්තාවී ඇති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=61269", "Category": null, "Parent URL": null}