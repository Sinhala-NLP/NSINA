{"Source": "Adaderana", "Timestamp": "January 15, 2013 11:06 am", "Headline": "බසය ගසක හැපී හතරකට තුවාලයි", "News Content": "නල්ලතන්නිය, ප්‍රදේශයේ සිට කොළඹ බලා ධාවනය වු බස් රථයක් අනතුරට ලක්වීමෙන් පුද්ගලයින් සිව් දෙනෙක් තුවාල ලබා තිබේ. නල්ලතන්නිය, රිකාටන් ප්‍රදේශයේ දී බස් රථයේ ඇති වු කාර්මික දෝෂයක් හේතුවෙන් බස් රථය මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බව සඳහන්ය. අනතුර සිදුවන අවස්ථාවේ බස් රථයේ මගීන් 40 දෙනෙකු පමණ ගමන් කර තිබේ. තුවාල ලැබු පුද්ගලයින් සිව්දෙනා ප්‍රතිකාර සඳහා මස්කෙළිය රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=30779", "Category": null, "Parent URL": null}