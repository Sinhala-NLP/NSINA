{"Source": "Adaderana", "Timestamp": "November 30, 2012 06:11 pm", "Headline": "වාහන 33ට තහනම් නියෝග", "News Content": "බදුල්ල නගරයේ සිදුකළ සෝදිසියකදී ධාවනයට නුසුදුසු තත්ත්වයේ තිබු වාහන 33කට තහනම් නියෝග නිකුත් කර තිබේ. බදුල්ල මෝටර් රථ පරීක්ෂක ඒ.එම්. දයාරත්න මහතා සහ බදුල්ල පොලීසියේ රථ වාහන අංශය එක්ව සිදුකළ සෝදිසියකදී මෙම තහනම් නියෝග නිකුත් කිරීමට පියවර ගෙන ඇති බව සඳහන්ය. එහිදී බස් රථ 15ක්, වෑන් රථ 7ක්, ත්‍රීරෝද රථ 6ක් හා ලොරි රථ 5ක් මෙලෙස ධාවනයට නුසුදුසු තත්ත්වයේ තිබු බවට නිර්දේශ කර තිබේ. සංඥා ලාම්පුවල දෝෂ, පැති කණ්නාඩි නොතිබීම, ධාවනයට සුදුසු තත්ත්වයේ නොපැවතීම, ටයර් ගෙවී තිබීම, තිරිංග දෝෂ යනාදි වැරදි හේතුවෙන් මෙම රථ වාහන සඳහා තහනම් නියෝග නිකුත් කර ඇත.", "URL": "https://sinhala.adaderana.lk/news.php?nid=29619", "Category": null, "Parent URL": null}