{"Source": "Adaderana", "Timestamp": "May 24, 2017 08:21 am", "Headline": "නීති විරෝධි ධීවර කටයුතුවල නිරතවූ ඉන්දීය ධීවරයින් 6ක් අල්ලයි", "News Content": "නීති විරෝධී ලෙස මෙරට මුහුදු සීමාවේ ධීවර කටයුතු වල නිරත වූ ඉන්දීය ධීවරයින් හය දෙනෙකු වෙරළාරක්ෂක දෙපාර්තමේන්තුව මඟින් අත්අඩංගුවට ගෙන තිබේ.උතුරු නාවික විධානයට අයත් වෙරළාරක්ෂක දෙපාර්තමේන්තුවේ වේග ප්‍රහාරක යාත්‍රාවක නාවිකයින් පිරිසක් විසින් කෝවිලන් සිට උතුරු දෙසින් වූ මුහුදු ප්‍රදේශයේදී එම ඉන්දීය ධීවරයින් අත්අඩංගුවට ගෙන ඇති බව සඳහන්වේ.අදාළ ඉන්දීය ධීවරයින් පැමිණි ට්‍රෝලර් යාත්‍රාවක් ද එහිදී වෙරළාරක්ෂක නිලධාරීන් බාරයට ගෙන තිබේ.අත්අඩංගුවට ගත් ඉන්දීය ධීවරයින් හය දෙනා ඉදිරි විමර්ශන සඳහා යාපනය සහකාර ධීවර අධ්‍යක්ෂ කාර්යාලය වෙත බාර දීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=73476", "Category": null, "Parent URL": null}