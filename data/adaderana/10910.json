{"Source": "Adaderana", "Timestamp": "September 17, 2010 09:09 am", "Headline": "දෙවන යුදාධිකරණයේ අද විනිසුරු දේශනයක්", "News Content": "ස‍රත් ෆොන්සේකා මහතාට එරෙහිව දෙවන යුදාධිකරණයේ තීරණයට අදාළ විනිශ්චයකාර අධිනීතීඥ ජෙනරාල්වරයාගේ දේශනය අද පැවැත්වෙන බව යුද හමුදාව පවසයි. අද පෙරවරු 11 ට දෙවැනි යුදාධිකරණය යළි රැස්වන බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. පසුගිය 13 වැනි දින රැස්වූ යුදාධිකරණය අඛණ්ඩව එහි කටයුතු හෙට දිනය දක්වා සිදුකිරීමට තීරණය කර තිබුණි. සරත් ෆොන්සේකා මහතා යුද හමුදාපතිවරයාව සිටි කාලය තුළ දී මිලදී ගැනීම් සම්බන්ධයෙන් සිදුකළ බව කියන අක්‍රමිකතාවන් පිළිබඳ මෙම නඩු විභාගය පැවැත්වේ.", "URL": "https://sinhala.adaderana.lk/news.php?nid=10910", "Category": null, "Parent URL": null}