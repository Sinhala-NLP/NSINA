{"Source": "Adaderana", "Timestamp": "December 27, 2013 11:54 am", "Headline": "මුහුදු කූඩැල්ලන් සමඟ චීන ජාතිකයින් 5ක් දැලේ ", "News Content": "නීති විරෝධී ලෙස මුහුදු කූඩැල්ලන් තොගයක් චීනයට රැගෙන යාමට උත්සාහ කළ චීන ජාතිකයින් පස් දෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අද(27) උදෑසන චීනයේ ෂැංහයි නුවර බලා පිටත්ව යෑමට පැමිණි සැකකරුවන් සතුව වියළි මුහුදු කූඩැල්ලන් කිලෝග්‍රෑම් 35ක් පමණ තිබු බව රේගුව පවසයි. වන ජීවි සහ වෘක්ෂලතා ආඥා පනතට අනුව මුහුදු කූඩැල්ලන් රටින් පිට කිරීම නීති විරෝධී වෙයි. මුහුදු කූඩැල්ලන් තොගය රාජසන්තක කර ඇති අතර සැකකරුවන් අවවාද කර නිදහස් කර ඇති බව වාර්තා වෙයි. මේ අතර රුපියල් ලක්ෂ 17ක් පමණ වටිනා රත්‍රං තොගයක් රැගෙන චෙන්නායි බලා යාමට සූදානම්ව සිටි ඉන්දීය ජාතිකයෙකු අත්අඩංගුවට ගෙන තිබේ. ගමන් මල්ලේ සූක්ෂම ලෙස සඟවා රත්‍රං ග්‍රෑම් 336ක් පමණ සැකකරු විසින් රැගෙන යාමට උත්සාහ කර ඇති බව රේගුව ප්‍රකාශ කළේය.", "URL": "https://sinhala.adaderana.lk/news.php?nid=39889", "Category": null, "Parent URL": null}