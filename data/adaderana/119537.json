{"Source": "Adaderana", "Timestamp": "September 20, 2019 06:44 am", "Headline": "දුම්රිය සේවකයින්ගේ අකුරට වැඩ කිරීම අදත්", "News Content": "දුම්රිය සේවකයින් නිරතව ඇති අකුරට වැඩ කිරීමේ වෘත්තිය සමිති ක්‍රියාමාර්ගය තවදුරටත් ක්‍රියාත්මක කරන බව ලොකමෝටිව් ඔපරේටින් ඉංජිනේරු සංගමය පවසයි. මෙම වෘත්තිය සමිති ක්‍රියාමාර්ගය ඊයේ(19) පස්වරුවේ සිට ක්‍රියාත්මක කරන බව එම සංගමයේ ලේකම් ඉන්දික දොඩංගොඩ මහතා පවසයි. ඒ අනුව එළඹෙන අඟහරුවාදා දිනයේ දී අඛණ්ඩ දීප ව්‍යාප්ත වැඩ වර්ජනයක් ආරම්භ කිරීමට ද නියමිත බව ඒ මහතා වැඩිදුරටත් කියා සිටියේය. මෙම වෘත්තීය ක්‍රියාමාර්ගය සඳහා දුම්රිය නියාමකවරු, රියදුරුවරුන්, ස්ථානාධිපතිවරු, දුම්රිය පාලකවරුන් හා දුම්රිය අධීක්ෂණ කළමනාකරුවන් එක්ව ඇත.", "URL": "https://sinhala.adaderana.lk/news.php?nid=119537", "Category": null, "Parent URL": null}