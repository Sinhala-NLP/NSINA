{"Source": "Adaderana", "Timestamp": "October 3, 2013 03:13 pm", "Headline": "ධීවර ආපදා අරමුදලක් ආරම්භ කරයි", "News Content": "ධීවරයින්ට සහන සැලසීම සඳහා ආපදා අරමුදලක් ආරම්භ කිරීමට පියවර ගෙන ඇති බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ධීවරයින්ට ඇති වන හදිසි ආපදා අවස්ථාවන් වලදී සහන සැලසීම සඳහා නිසි වැඩපිළිවෙලක් නොමැතිවීම හේතුවෙන් මෙම අරමුදල පිහිටුවීමට තීරණය කළ බවයි අමාත්‍යවරයා සඳහන් කරයි. අදාළ අරමුදල සඳහා ධීවර හා ජලජ සම්පත් සංවර්ධන අමාත්‍යාංශ සේවක සේවිකාවන්ගේ ද දායකත්වය ලැබී ඇති බව රාජිත සේනාරත්න අමාත්‍යවරයා පවසයි. ආපදා අරමුදල ශක්තිමත් කිරීම සදහා පෞද්ගලික අංශයේ මෙන්ම විවිධ දානපතියන්ගේ පරිත්‍යාග ලබාගැනීමට බලාපොරොත්තු වන බව අමාත්‍යාංශයේ පැවති විශේෂ සාකච්ඡාවකට එක්වෙමින් රාජිත සේනාරත්න අමාත්‍යවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=37889", "Category": null, "Parent URL": null}