{"Source": "Adaderana", "Timestamp": "July 8, 2013 10:57 am", "Headline": "ලෝක සෞඛ්‍ය සංවිධානය ලංකාව පසසයි", "News Content": "බෝ නොවන රෝගවලින් ආරක්ෂා වීම සහ ග්‍රාමීය දුප්පත්භාවය තුරන් කිරීමේ අරමුණින් දුම්කොළ සහ මධ්‍යසාර භාවිතය අවම කිරීමට ශ්‍රී ලංකා රජය විසින් ගෙන ඇති ක්‍රියාමාර්ග ලෝක සෞඛ්‍ය සංවිධානයේ ඇඟයීමට ලක්ව තිබේ. ලෝක සෞඛ්‍ය සංවිධානයේ ශ්‍රී ලංකාවේ නියෝජිත වෛද්‍ය ෆිර්දෝසි රූස්ටම් මහතා සෞඛ්‍ය අමාත්‍ය මෛත්‍රීපාල සිරිසේන මහතා හමුවූ අවස්ථාවේ දී ඒ පිළිබද ප්‍රසාදය පළ කර ඇති බව සෞඛ්‍ය අමාත්‍යංශය පවසයි. දුම්වැටිවල දවටන වල සියයට 80ක් ආවරණය වන පරිදි මුඛ පිළිකාවල රූපසටහන් ඇතුළත් රූපමය අවවාද මුද්‍රණය කිරීමට සෞඛ්‍ය අමාත්‍යංශය ගෙන ඇති ක්‍රියාමාර්ගය ද ලෝක සෞඛ්‍ය සංවිධානයේ ඇඟයීමට ලක්ව තිබේ. දුම්කොළ සහ මධ්‍යසාර පාලන ලෝක ප්‍රඥාප්තියට පළමුවෙන්ම අත්සන් තැබූ අසියානු රට වන්නේ ශ්‍රී ලංකාවය.", "URL": "https://sinhala.adaderana.lk/news.php?nid=35589", "Category": null, "Parent URL": null}