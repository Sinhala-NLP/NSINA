{"Source": "Adaderana", "Timestamp": "April 13, 2015 05:46 pm", "Headline": "මට දෙනවා කිවුවා ", "News Content": "තමන්ට යළි ශ්‍රී ලංකා නිදහස් පක්ෂයේ මධ්‍යම කාරක සභාවේ සාමාජිකත්වය ලබාදෙන බවට වාචිකව පොරොන්දුවක් ලබා දී ඇති බව පාර්ලිමේන්තු මන්ත්‍රී ටී.බි.ඒකනායක මහතා පවසයි.ශ්‍රී ලංකා නිදහස් පක්ෂ මධ්‍යම කාරක සභාවෙන් ටී.බී.ඒකනායක මහතා ඇතුළු මන්ත්‍රීවරුන් කිහිපදෙනෙකු පසුගියදා ඉවත් කරන ලදී.කෙසේ වෙතත් මේ පිළිබඳව තමන් නීතිමය ක්‍රියාමාර්ග ගැනීමට සූදානම් වන අවස්ථාවේ යළි එම තනතුර ලබාදෙන බවට මහලේකම්වරුන් විසින් ප්‍රකාශ කර ඇති බව ටී.බී.ඒකනායක මහතා සඳහන් කළේය.මේ අතර හිටපු අමාත්‍ය බන්දුල ගුණවර්ධන මහතා ඇතුළු පිරිසක් ශ්‍රී ලංකා නිදහස් පක්ෂයේ මධ්‍යම කාරක සභාවෙන් ඉවත් කිරීමට විරෝධය පළ කරමින් අද හෝමාගම නගරයේ උද්ඝෝෂණයක් ද පැවැත්වුණි.අද උදෑසන 10යේ සිට පැයකට අධික කාලයක් මෙම උද්ඝෝෂණය පැවති බව සඳහන්ය.උද්ඝෝෂකයින් මෙහිදි සඳමන් කළේ බන්දුල ගුණවර්ධන වැනි පුද්ගලයින් නිදහස් පක්ෂ මධ්‍යම කාරක සභාව තුළ රැඳී සිටිය යුතු බවයි.", "URL": "https://sinhala.adaderana.lk/news.php?nid=50640", "Category": null, "Parent URL": null}