{"Source": "Adaderana", "Timestamp": "July 23, 2019 07:27 pm", "Headline": "ජනපති හමුවීමට ගිය රතන හිමිට බාධා", "News Content": "වෛද්‍ය මොහොමඩ් ෂාෆි සම්බන්ධයෙන් ජනාධිපිතවරයාට සංදේශයක් භාරදීම සඳහා පූජ්‍ය අතුරලියේ රතන හිමියන් ඇතුලු පිරිසක් අද(23) ජනාධිපති ලේකම් කාර්යාලය වෙත පැමිණියේය. කෙසේ වෙතත් ජනාධිපතිවරයා හමුවීමට තමන්ට අවස්ථාවක් හිමි නොවූ බව රතන හිමියන් පවසයි. පූජ්‍ය අතුරලියේ රතන හිමියන්, යුක්තිය උදෙසා මව්වරුන්ගේ සංවිධානය සහ වන්ද්‍යාකරණයට ලක්වූ බව කියන මව්වරුන් වෙනුවෙන් පෙනීසිටි නීතීඥවරුන් අද දහවල් ජනාධිපති මෛත්‍රීපාල සිරිසේන මහතා හමුවීම සදහා ජනාධිපති ලේකම් කාර්යාලය වෙත පැමිණියේය. ඒ මොහොමඩ් ෂාෆි වෛද්‍යවරයාගෙන් වන්ද්‍යාකරණයට ලක්වූ මව්වරුන් වෙනුවෙන් සාධාරණයක් ඉටු කර දෙන ලෙස ඉල්ලා සංදේශයක් භාර දීම සඳහායි. ජනාධිපතිවරයාට බාර දීමට ගෙනා සන්දේශය එම නිලධාරින් බාර දීමට අවශ්‍ය නොවන බව ද පැවසු රතන හිමියන් මාධ්‍යයට පෙනීම සඳහා එළියට පැමිණෙන ලෙස කියා සිටියේය. කෙසේ වෙතත් එහිදී ජනාධිපතිවරයා හමු නොවූ බවත් , ඉන් පසු ජනාධිපති කාර්ය මණ්ඩල ප්‍රධානීයා හමු වී සංදේශය භාර දුන් බවත් පූජ්‍ය අතුරලියේ රතන හිමියන් සඳහන් කළේය. තමා මහජන නියෝජිතයෙක් ලෙස අම්මලා කළ පැමිණිලි සම්බන්ධයෙන් නඩුවට ඇති දුක්ගැනවිල්ලක් ඇති බවත් මෙම අසාධාරණය කිය යුත්තේ කාටද යන්න මෙහිදී උන්වහන්සේ ප්‍රශ්න කර සිටියේය.", "URL": "https://sinhala.adaderana.lk/news.php?nid=114838", "Category": null, "Parent URL": null}