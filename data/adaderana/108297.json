{"Source": "Adaderana", "Timestamp": "April 20, 2019 02:24 pm", "Headline": "ඇෆ්ගන් බුද්ධි නිලධාරියෙක් තලෙයිබාන් බාරයට", "News Content": "ඇෆ්ගනිස්ථානයේ ෆාරාබ් ප්‍රාන්තයේ දී තලෙයිබාන් සංවිධානය විසින් එරට බුද්ධි අංශ සාමාජිකයෙකු සිය භාරයට ගෙන තිබේ. ඇෆ්ගන් ජාතික විශේෂ පොලිස් ඒකකයේ නිලධාරියෙකු මෙලෙස සිය භාරයට ගෙන ඇති බව විදෙස් මාධ්‍ය වාර්තා කළේය. කෙසේවෙතත් මේ සම්බන්ධයෙන් තලෙයිබාන් සංවිධානය මෙතෙක් කිසිදු ප්‍රකාශයක් සිදු කර නැහැ. ඇෆ්ගන් ආරක්ෂක අංශ පවසන්නේ අදාළ බුද්ධි අංශ සාමාජිකයා මුදා ගැනිම සඳහා අවශ්‍ය ක්‍රියාමාර්ග ගන්නා බවයි. මේ අතර ඇෆ්ගනිස්ථානයේ ශිර්සාඩ් ප්‍රාන්තයට එරට හමුදාව එල්ල කළ ගුවන් ප්‍රහාරයකින් තලෙයිබාන් සංවිධානයේ ප්‍රධානීන් දෙදෙනෙකු මියගොස් තිබේ. ප්‍රහාරයෙන් තවත් සටන්කාමීන් 17 දෙනෙකු මියගොස් ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=108297", "Category": null, "Parent URL": null}