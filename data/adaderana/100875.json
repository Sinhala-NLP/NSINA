{"Source": "Adaderana", "Timestamp": "December 17, 2018 12:34 pm", "Headline": "පාරේ ගිය මෝටර් රථය රේල් පාරෙන් යළිත් මහ පාරට-දර්ශන සහිතයි", "News Content": "බණ්ඩාරවෙල, හපුතලේ මාර්ගයේ වෛද්‍යවරයෙකු විසින් පැදවු මෝටර් රථයක් අඩි 100ක පමණ ප්‍රපාතයට පෙරළී සිදුවූ අනතුරකින් රථය පැද වු වෛද්‍යවයෙකු බරපතළ තුවාල ලබා තිබේ. ඊයේ(16) සවස මෙම අනතුර සිදුව ඇති බව අද දෙරණ වාර්තාකරු පවසයි. අදාළ මෝටර් රථය අඩි 100ක ප්‍රපාතයට පෙරළී ගොස් එ අසල තිබු දුම්රිය මාර්ගය මතට වැටී ඇති අතර එම අවස්ථාවේ දී පැමිණි දුම්රියක්ද නවත්වා ගැනීමට හැකිවු බව වාර්තා වෙයි. අදාළ වෛද්‍යවරයා හලුතලේ ප්‍රදේශයේ පදිංචි පුද්ගලයෙකු බවට අනාවරණය වී තිබේ. රියදුරුට රථය පාලනය කර ගත නොහැකිව මෙම අනතුර සිදුව ඇති බව වාර්තා වෙයි. කෙසේ වෙතත් දුම්රිය මාර්ගයට වැටී තිබුණු මෝටර් රථය පසුව දොඹකරයක් භාවිතා කරමින් මහ මාර්ගයට ගන්නා ආකාරය ද අප කැමරා කාචයේ සනිටුහන්ව තිබුණි. මෙවැනි අනතුරක් සිදුව මෝටර් රථයේ ගමන් ගත් පුද්ගලයාගේ ජීවිතය බේරීම පුදුම සහගත බව ද අනතුර දුටු පුද්ගලයෙක් අද දෙරණ සමඟ පැවසීය. කෙසේ වෙතත් මාර්ගයේ උඩ සිට මෝටර් රථය දුම්රිය මාර්ගය මැද්දට වැටෙනවාත් සමඟම දුම්රියක් පැමිණ ඇති බවත්, එය නවතා ගැනීමට හැකි වීම හේතුවෙන් සිදුවන්නට ගිය අනතුර මඟ හැරී ගිය බව ද සිද්ධිය ඇසින් දුටු අයෙක් කියා සිටියේය.", "URL": "https://sinhala.adaderana.lk/news.php?nid=100875", "Category": null, "Parent URL": null}