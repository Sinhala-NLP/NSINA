{"Source": "Adaderana", "Timestamp": "April 4, 2017 04:45 pm", "Headline": "  සරසවි සිසුන්ට කඳුළු ගෑස්", "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය සංවිධානය කළ විරෝධතා පා ගමනට ගාලුමුවදොර ලෝටස් වටරවුම අසළදී කඳුළු ගෑස් හා ජල ප්‍රහාරයක් එල්ල කර තිබේ.සරසවි සිසුන් විසින් මාර්ගය අවහිර කරමින් මෙම විරෝධතා පා ගමන අරලියගහ මන්දිරය දෙසට යාමට උත්සාහ කිරීමේදී පොලීසිය විසින් මෙලෙස ප්‍රහාර එල්ල කළ බව අද දෙරණ වාර්තාකරු පවසයි.මාලඹේ පුද්ගලික වෛද්‍ය විද්‍යාලය වසාදමන ලෙස බලකරමින් හා භික්ෂු සිසුන් සරසවිවලට බඳවා ගැනීම කප්පාදු කිරීමට එරෙහිව සරසවි සිසුන් විසින් මෙම විරෝධතා ව්‍යාපාරය දියත් කර තිබිණි.සරසවි සිසුන්ගේ විරෝධතාව හේතුවෙන් මීට ස්වල්ප මොහොතකට පෙර ගාලුමුවදොර මාර්ගය ලෝටස් පාරෙන් වසදැමීමට පොලීසිය විසින් කටයුතු කෙරිණි.", "URL": "https://sinhala.adaderana.lk/news.php?nid=71726", "Category": null, "Parent URL": null}