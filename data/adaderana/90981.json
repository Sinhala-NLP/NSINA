{"Source": "Adaderana", "Timestamp": "June 16, 2018 05:16 pm", "Headline": "පෞද්ගලික රෝහල්වලින් අයකෙරෙන වැට් බද්ද ලබන සතියේ සිට අහෝසි කරනවා", "News Content": "පෞද්ගලික රෝහල්වලින් අයකෙරෙන වැට් බද්ද ලබන සතියේ සිට අහෝසි කරන බව මුදල් හා ජනමාධ්‍ය අමාත්‍ය මංගල සමරවීර මහතා පවසයි. යහපාලන ආණ්ඩුවේ ජනතාවට සහන ලබා දීමේ වැඩපිළිවෙළේ කොටසක් ලෙස මෙය ක්‍රියාත්මක බව අමාත්‍යවරයා පෙන්වා දෙයි. මංගල සමරවීර මහතා මේ බව කියා සිටියේ 2017 ගංවතුර තත්ත්වය හේතුවෙන් පීඩාවට පත් මාතර දිස්ත්‍රික්කයේ ජනතාව වෙත වන්දි ප්‍රදානය කිරීම සඳහා අද (16) මාතර ප්‍රාදේශීය ලේකම් කාර්යාලයේ පැවැති උත්සවයකට එක් වෙමිනි.", "URL": "https://sinhala.adaderana.lk/news.php?nid=90981", "Category": null, "Parent URL": null}