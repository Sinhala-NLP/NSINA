{"Source": "Adaderana", "Timestamp": "May 24, 2016 04:03 pm", "Headline": " රාජ්‍ය නිලධාරීන් 2කට ඇප", "News Content": "හිටපු අමාත්‍ය බැසිල් රාජපක්ෂ මහතාගේ ගම්පහ ප්‍රදේශයේ පිහිටි ඉඩම් ගනුදෙනුවක් සම්බන්ධයෙන් අත්අඩංගුවටගත් හිටපු රාජ්‍ය නිලධාරීන් දෙදෙනා ඇප මත මුදාහැර තිබේ.උද්භිද උද්‍යාන හා පොදු විනෝදාත්මක කටයුතු අමාත්‍යාංශයේ හිටපු ලේකම් ආචාර්ය විලී ගමගේ මහතා සහ හිටපු සභාපතිවරයෙකු වූ ඒ.දසනායක යන මහත්වරුන් මෙලෙස ඇප මත මුදාහැරි බව පොලිස් මූල්‍ය අපරාධ විමර්ශන කොට්ඨාසය සඳහන් කළේය.අදාළ සැකකරුවන් ඊයේ(23) පොලිස් මූල්‍ය අපරාධ විමර්ශන කොට්ඨාශය මගින් අත්අඩංගුවට ගෙන ගම්පහ මහේස්ත්‍රාත් අධිකරණය හමුවට ඉදිරිපත් කළ අතර එහිදී රුපියල් ලක්ෂ 40 බැගින් වූ ශරීර ඇප තුනක් මත ඔවුන් මුදාහැරීමට නියෝග කර තිබුණි.කෙසේවෙතත් සැකකකරුවන් වෙනුවෙන් පෙනී සිටී නීතීඥවරුන් ඉදිරිපත් කළ මෝසමක් අද(24) සළකා බැලීමෙන් අනතුරුව ගම්පහ මහේස්ත්‍රාත් අධිකරණය විසින් ඇප සංශෝධනය කළ බව පොලිස් මූල්‍ය අපරාධ විමර්ශන කොට්ඨාසය පැවසුවේය.ඒ අනුව රුපියල් ලක්ෂ පහ බැගින් වු ශරීර ඇප තුනක් මත හිටපු රාජ්‍ය නිලධාරීන් දෙදෙනා මුදාහැරීමට අධිකරණය නියෝග කර තිබේ.", "URL": "https://sinhala.adaderana.lk/news.php?nid=60457", "Category": null, "Parent URL": null}