{"Source": "Adaderana", "Timestamp": "March 3, 2019 01:21 pm", "Headline": "බංග්ලාදේශ සමඟ පැවති පළමු ටෙස්ට් තරගයේ ජය නවසීලන්තයට", "News Content": "සංචාරක බංග්ලාදේශ කණ්ඩායම සමඟ පැවති පළමු ටෙස්ට් ක්‍රිකට් තරගය ඉනිමකින් සහ ලකුණු 52කින් ජයගැනීමට නවසීලන්ත කණ්ඩායම සමත්ව තිබේ. බංග්ලාදේශ කණ්ඩායම සිය පළමු ඉනිම සඳහා ලකුණු 234ක් ලබාගත් අතර පිළිතුරු ලෙස නවසීලන්ත කණ්ඩායම පලමු ඉනිමේ දී කඩුලු 6ක් පමණක් දැවී ලකුණු 715ක් ලබාගැනීමට සමත් විය. නවසීලන්ත ඉනිම වෙනුවෙන් නායක කේන් විලියම්සන් නොදැවී ලකුණු 200ක් ලබාගත් අතර ටොම් ලැතම් ලකුණු 161ක් සහ ජීත් රැවල් ලකුණු 132ක් ලබාගත්තේය. ලකුණු 481ක් පිටුපසින් සිටිමින් සිය දෙවන ඉනිම සඳහා පන්දුවට පහරදීම ආරම්භ කළ බංග්ලාදේශ කණ්ඩායමට එම ඉනිමේ දී සියලු දෙනා දැවී ලබාගත හැකි වුයේ ලකුණු 429ක් පමණයි. එම ඉනිමේ දී සෞම්‍ය සර්කාර් ලකුණු 149ක් සහ නායක මුහමදුල්ලා ලකුණු 146ක් ලබාගැනීමට සමත් වුව ද තරගයේ පරාජයෙන් බේරීමට ඔවුන්ට හැකි වුයේ නැත.", "URL": "https://sinhala.adaderana.lk/news.php?nid=105394", "Category": null, "Parent URL": null}