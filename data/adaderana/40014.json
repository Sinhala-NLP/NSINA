{"Source": "Adaderana", "Timestamp": "January 1, 2014 04:28 pm", "Headline": " වැල්ලම්පිටිය ස්ථානාධිපති දින 7ක් රැඳවුන් භාරයේ ", "News Content": "අත්අඩංගුවට ගත් වැල්ලම්පිටිය පොලිස් ස්ථානාධිපතිවරයා සම්බන්ධයෙන් අධිකරණ මගින් ලබා ගත් රැඳවුම් නියෝග මත දින 07ක කාලයක් රඳවාගෙන ප්‍රශ්න කිරීම් සිදුකරන බව පොලිස් මාධ්‍ය ප්‍රකාශක අජිත් රෝහණ මහතා පවසයි. මේ අතර මත් ද්‍රව්‍ය චෝදනා එල්ලවී ඇති වැල්ලම්පිටිය පොලිස් ස්ථානාධිපතිවරයාගේ භාර්යාව ද අත්අඩංගුවට ගෙන තිබේ. වැල්ලම්පිටිය පොලිස් ස්ථානාධිපතිවරයා ඊයේ(31) රාත්‍රී කොළඹ අපරාධ කොට්ඨාශය විසින් අත්අඩංගුවට ගනු ලැබුණි. සැකකාර පොලිස් ස්ථානාධිපතිවරයාගේ නිවසේ තිබී හෙරොයින් ග්‍රෑම් 40 ක පමණ ප්‍රමාණයක් සොයාගත් බව පොලිසිය සඳහන් කළේය.", "URL": "https://sinhala.adaderana.lk/news.php?nid=40014", "Category": null, "Parent URL": null}