{"Source": "Adaderana", "Timestamp": "August 16, 2018 09:14 am", "Headline": "හෙරොයින් ළඟ තබාගෙන සිටි අයෙකුට වැඩ වරදියි", "News Content": "පෑලියගොඩ, පට්ටිය හන්දිය ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. බස්නාහිර පළාත් උතුර දිසා අපරාධ කොට්ඨාසයේ නිලධාරින්ට ලද තොරතුරක් මත සිදු කළ වැටලීමකදි අදාළ සැකකරු අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී හෙරොයින් ග්‍රෑම් 09යි මිලිග්‍රෑම් 620ක් පොලීසිය විසින් සොයාගෙන තිබේ. සැකකරු කැළණිය ප්‍රදේශයේ පදිංචි 22 හැවිරිදි පුද්ගලයෙකි. අත්අඩංගුවට ගත් සැකකරු අද(16) අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=94482", "Category": null, "Parent URL": null}