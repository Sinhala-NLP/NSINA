{"Source": "Adaderana", "Timestamp": "June 2, 2017 12:26 pm", "Headline": "නායයෑම් අවදානම ඇති ස්ථාන 1000 ක් විමර්ශනය කිරීම අරඹයි", "News Content": "නායයාම් අවදානමට ලක්ව ඇති බවට සැක කෙරෙන ස්ථාන 1000කට වැඩි සංඛ්‍යාවක් විමර්ශනය කිරිමේ කටයුතු ආරම්භ කර ඇති බව ජාතික ගොඩනැඟිලි පර්යේෂණ සංවිධානය පවසයි. එම සංවිධානයේ නායයාම් පර්යේෂණ හා අවදානම් කළමනාකරණ අධ්‍යක්ෂ ආර්.එම්.එස්. බණ්ඩාර මහතා ප්‍රකාශ කළේ දිස්ත්‍රික් කිහිපයක නායයාමේ අවදානම සහිත ස්ථාන හඳුනාගෙන ඇති බවයි. පරික්ෂණ කණ්ඩායම් නොපැමිණි බව පවසමින් දැනට දැනුම්දී ඇති ප්‍රදේශවලින් ඉවත්විම ප්‍රතික්ෂේප නොකරන ලෙස ආර්.එම්.එස් බණ්ඩාර මහතා ඉල්ලා සිටියි. මේ අතර මාතර දිස්ත්‍රික්කයේ පිටබැද්දර ප්‍රාදේශිය ලේකම් කොට්ඨාසයේ අතුඇල, තලපෙකුඹුර, ඇතුලු ප්‍රදේශ කිහිපයකින් ජනතාව ඉවත් කිරිමට දැනුම් දුන් බව පිටබැද්දර ප්‍රදේශිය ලේකම් කේ.ජි.කේ. ජයනාත් මහතා ප්‍රකාශ කළේය.", "URL": "https://sinhala.adaderana.lk/news.php?nid=73834", "Category": null, "Parent URL": null}