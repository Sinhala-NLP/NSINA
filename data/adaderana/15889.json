{"Source": "Adaderana", "Timestamp": "May 4, 2011 05:39 pm", "Headline": "ප්‍රීමාට නඩු බෑ-සෙරන්ඩිබ්ට පුළුවන් ", "News Content": "කිරිපිටි සමාගම් දිගින් දිගටම ඉදිරිපත් කළ ඉල්ලීම් සලකා බලා කිරිපිටි මිල ඉහළ නැංවීමට අවසර ලබාදීම සාධාරණ බව සමූපකාර හා අභ්‍යන්තර වෙළෙඳ අමාත්‍ය ජොන්ස්ටන් ප්‍රනාන්දු මහතා පවසයි. අද පැවති මාධ්‍ය හමුවකදී ඔහු සඳහන් කර සිටියේ කිරිපිටි මිල ඉහළ යාම සම්බන්ධයෙන් විපක්ෂය නගන චෝදනා පදනම් විරහිත බවයි. තමා නියෝජනය කළ එක්සත් ජාතික පක්ෂ පාලන සමයේ ද මෙවැනි තීරණ ගත් බව අමාත්‍ය ජොන්ස්ටන් ප්‍රනාන්දු මහතා පෙන්වා දෙයි. තිරිඟු පිටිමිල ඉහළ යාම සම්බන්ධයෙන් මාධ්‍යවේදියෙකු නැඟු ප්‍රශ්නයකට පිළිතුරු දුන් අමාත්‍යවරයා සඳහන් කර සිටියේ ප්‍රීමා සමාගම සම්බන්ධයෙන් නීතිමය ක්‍රියාමාර්ග ගැනීමේ හැකියාවක් නොමැති බවයි. එසේ වුවද සෙරන්ඩිබ් ආයතනය රජය සමග ගිවිසුමකට එළඹ ඇති බවත්,ඒ නිසාම එකී ගිවිසුම උල්ලංඝනය කරමින් මිල ඉහළ දැමීම සිදුකරනු ලැබීම සම්බන්ධයෙන් නීතිමය ක්‍රියා මාර්ග ගන්නා බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15889", "Category": null, "Parent URL": null}