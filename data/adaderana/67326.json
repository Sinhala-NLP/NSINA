{"Source": "Adaderana", "Timestamp": "December 24, 2016 02:49 pm", "Headline": " ගිලන් රථ රියදුරන් 28දා  දීපව්‍යාප්ත වැඩ වර්ජනයකට සැරසෙයි", "News Content": "උතුරුමැද පළාතේ සෞඛ්‍ය සේවා රියදුරන් ආරම්භ කර ඇති වැඩවර්ජනයට සහය දක්වමින් ලබන 28 වනදා සිට දීපව්‍යාප්ත වැඩ වර්ජනයක් ආරම්භ කිරීමට රජයේ සෞඛ්‍ය සේවා ගිලන් රථ රියදුරන්ගේ සංගමය තිරණය කර තිබේ.පසුගිය 21 වනදා සිය වැඩවර්ජනය ආරම්භ කළ උතුරුමැද පළාත් සෞඛ්‍ය සේවා ගිලන් රථ රියදුරන් පසුගිය 22 වනදා සිට සත්‍යග්‍රහයක් ආරම්භ කළේය.උතුරුමැද පළාතේ සෞඛ්‍ය රියදුරු සේවාව දෙපාර්තමේන්තු ගත සංවෘත සේවාවක් ලෙස ස්ථාපිත කරන ලෙස බලධාරීන්ට බල කරමින් ඔවුන් වැඩවර්ජනයේ නිරත වන බව අද දෙරණ වාර්තාකරු සඳහන් කළේය.කෙසේ වෙතත් උතුරු මැද පළාතේ රෝහල් ගිලන් රථ සේවාව සඳහා යුද හමුදා නිලධාරීන් යොදවා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=67326", "Category": null, "Parent URL": null}