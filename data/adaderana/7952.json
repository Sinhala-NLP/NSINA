{"Source": "Adaderana", "Timestamp": "April 23, 2010 08:23 am", "Headline": "නව ආයෝජන ගිවිසුම් 8ක්", "News Content": "ශ්‍රී ලංකා ආයෝජන මණ්ඩලය නව ආයෝජන ගිවිසුම් 8 කට අත්සන් තබා තිබේ. අයෝජන මණ්ඩලයේ සභාපති ධම්මික පෙරේරා මහතාගේ ප්‍රධානත්වයෙන් ඊයේ මෙය සිදු කෙරුණි. අදාළ ව්‍යාපෘති 8 සඳහා ඇස්තමේන්තුගත වටිනාකම අමෙරිකානු ඩොලර් මිලියන 20 කි. මෙමගින් සෘජු රැකියා අවස්ථා 500 ක් පමණ නිර්මාණය කිරීමට අපේක්ෂිතය. මොරවක සහ බගවන්තලාව යන ප්‍රදේශ වල කුඩා පරිමාණ ජල විදුලි යෝජනා ක්‍රම 2 ක් ආරම්භ කිරීම, වව්නි‍යාවේ සංචාරක හෝටලයක් ඉදි කිරීම සහ කොග්ගල අපනයන සැකසුම් කලා‍පයේ අපනයන වෙළඳ මධ්‍යස්ථානයක් ස්ථාපිත කිරීම ඇතුළු ව්‍යාපෘති මෙයට අයත් වේ. මේ වසරේ මුල් මාස 3 ඇතුළත නව ආයෝජන ගිවිසුම් 34 කට අත්සන් තබා ඇති බව අයෝජන මණ්ඩලය සඳහන් කළේය.", "URL": "https://sinhala.adaderana.lk/news.php?nid=7952", "Category": null, "Parent URL": null}