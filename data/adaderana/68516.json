{"Source": "Adaderana", "Timestamp": "January 24, 2017 05:35 pm", "Headline": "පොලිස්පතිගෙන් ඉල්ලීමක් ", "News Content": "වරප්‍රසාද ලබාගැනීමේ අරමුණින් රාජකාරී කටයුතු සිදුනොකරන ලෙස පොලිස්පති පුජිත් ජයසුන්දර මහතා සියලුම පොලිස් නිලධාරීන්ගෙන් ඉල්ලීමක් කරයි.රාජකාරී කටයුතු සිදුකිරීමේ දී මහජන ඉල්ලීමට ඇහුන්කම්දී කටයුතු කළ යුතු බව පොලිස්පතිවරයා පෙන්වා දී තිබේ.පල්ලෙවෙල නව පොලිස් ස්ථානය විවෘත කිරීමේ අවස්ථාවට එක්වෙමින් පොලිස්පති පුජිත් ජයසුන්දර මහතා මේ බව සඳහන් කළේය.මේ අතර පොලිස් දෙපාර්තමේන්තුවේ හැව්ලොක් ක්‍රීඩාංගණයේ, ක්‍රීඩා මණ්ඩපයේ ඇති පොලිස්පති ඩව්බිගින් ක්‍රීඩා මණ්ඩපයේ නම වෙනස් කරන්නැයි අධිකරණ අමාත්‍ය විජයදාස රාජපක්ෂ මහතා ජනාධිපතිවරයාගෙන් හා අග්‍රාමාත්‍යවරයාගෙන් ඉල්ලීමක් කර තිබේ.අධිකරණ අමාත්‍යංශයේ මාධ්‍ය ඒකකය නිවේදනයක් නිකුත් කරමින් පවසන්නේ එම ක්‍රීඩා මණ්ඩපය හෙන්රි ප්‍රේද්‍රිස් මණ්ඩපය ලෙස නම්කරන්නැයි අධිකරණ අමාත්‍යවරයා ඉල්ලා ඇති බවයි. බ්‍රිතාන්‍යන් විසින් ශ්‍රී ලංකාවේ සුරාසැල් ආරම්භ කරන අවස්ථාවේදී ශ්‍රී ලංකාවේ පොලිස්පතිවරයා වශයෙන් කටයුතු කර ඇත්තේ හර්බට් ඩව්බින්ග් මහතා බවද එම නිවේදනයේ දැක්වෙයි.", "URL": "https://sinhala.adaderana.lk/news.php?nid=68516", "Category": null, "Parent URL": null}