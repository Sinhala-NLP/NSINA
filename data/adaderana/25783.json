{"Source": "Adaderana", "Timestamp": "July 14, 2012 08:34 pm", "Headline": "ගව ඝාතකාගාරයක් වැටලීමට‍ ගිය පොලිස් නිලධාරීන්ට මැර ප්‍රහාරයක්", "News Content": "බණ්ඩාරගම ප්‍රදේශයේ නීතිවිරෝධී ගව ඝාතකාගාරයක් වැටලීමට‍ ගිය පොලිස් නිලධාරීන් පිරිසකට මැර ප්‍රහාරයක් එල්ල වී තිබේ. මෙහිදී එක් පොලිස් නිලධාරියෙකු බරපතළ තුවාල ලබා ප්‍රතිකාර සඳහා පානදුර රෝහලට ඇතුළත් කර ඇති බව සඳහන්ය. ‍ පානදුර කොට්ඨාශ පොලිස් දූෂණ මර්දන ඒකකයට ලැබුණු තොරතුරක් මත එහි නිලධාරීන් කණ්ඩායමක් අද(14) පෙරවරුවේ මෙම වැටලීම සඳහා ගොස් තිබුණි. ‍ එහිදී ගව ඝාතකාගාරයේ සිටි පිරිස් තියුණු ආයුධවලින් පොලිසියට පහරදී ඇති බව සඳහන්ය. ‍ කෙසේවෙතත් පොලිස් නිලධාරීන්ට ප්‍රහාර එල්ල කළ ආයුධ පොලිස් භාරයට ගෙන තිබේ. සිද්ධියට සම්බන්ධ සැකකරුවන් සොයා පොලිසිය ‍පුළුල් පරීක්ෂණ ආරම්භ කොට ඇති බව සඳහන්ය.", "URL": "https://sinhala.adaderana.lk/news.php?nid=25783", "Category": null, "Parent URL": null}