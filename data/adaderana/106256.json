{"Source": "Adaderana", "Timestamp": "March 18, 2019 09:00 am", "Headline": "හංවැල්ලේ සැකකටුයුතු මරණයක්-මෘත ශරීරයට පොලිස් ආරක්ෂාව", "News Content": "හංවැල්ල පොලිස් වසමේ ගැටේමාවර පාර, තුම්මෝදර ප්‍රදේශයේ සැකකටයුතු මරණයක් හමුවී තිබේ. ඊයේ(17) දහවල් 1.50ට පමණ මෙම මෘත ශරීරය හමුව ඇත. සැකකටයුතු ලෙස මෙය මරණය වී ඇතැයි පොලීසියට දුරකථන ඇමතුමක් ලැබී තිබේ. මරණකරුගේ අනන්‍යතාවය මෙතෙක් අනාවරණය වී නොමැති අතර, වයස අවුරුදු 35ක් පමණ පිරිමි පුද්ගලයෙක් බව පොලීසිය පවසයි. මෘත ශරීරය ඇති ස්ථානයේ පොලිස් ආරක්ෂාව යටතේ ඇති අතර, මහේස්ත්‍රාත් මරණ පරීක්ෂණ අද(18) සිදු කිරීමට නියමිතයි. හංවැල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=106256", "Category": null, "Parent URL": null}