{"Source": "Adaderana", "Timestamp": "September 16, 2018 08:00 am", "Headline": "පදිකයාට මරු කැඳවූ යතුරුපැදිය", "News Content": "කොළඹ - මහනුවර ප්‍රධාන මාර්ගයේ කෑගල්ල, කොබ්බෑවෙල ප්‍රදේශයේ දී යතුරුපැදියක ගැටීමෙන් පදිකයෙකු මියගොස් තිබේ. අනතුරෙන් බරපතළ තුවාල ලැබු පුද්ගලයා කෑගල්ල රෝහලට ඇතුළත් කිරීමේ දී මියගොස් ඇති බව පොලිසිය පැවසීය. මියගොස් ඇත්තේ ගලිගමුව ප්‍රදේශයේ පදිංචිව සිටි 81 හැවිරිදි අයෙකි. අනතුර සම්බන්ධයෙන් යතුරුපැදිකරු අත්අඩංගුවට ගෙන තිබේ. මේ අතර සපුගස්කන්ද, මාබිම ප්‍රදේශයේ දී යතුරුපැදියක් සහ ත්‍රීරෝද රථයක් එකිනෙක ගැටීමෙන් සිදුවූ අනතුරකින් 65 හැවිරිදි යතුරුපැදිකරු මියගොස් තිබේ. අනතුරෙන් තුවාල ලැබු පසුපැදිකරු සහ ත්‍රී රෝද රථයේ ගමන්ගත් අයෙකු තුවාල ලබා කිරිබත්ගොඩ රෝහලට ඇතුළත් කර ඇති බව පොලිසිය සදහන් කළේය. ‍", "URL": "https://sinhala.adaderana.lk/news.php?nid=96153", "Category": null, "Parent URL": null}