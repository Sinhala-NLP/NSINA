{"Source": "Adaderana", "Timestamp": "October 4, 2017 09:57 pm", "Headline": "සීමා නීර්ණය කිරීමේ කමිටුවේ සභාපති ධූරය කේ.තවලිංගම්ට", "News Content": "පළාත් සභා ඡන්ද විමසීම් සංශෝධන පනතට අනුව ජනාධිපතිවරයා විසින් පළාත් සභා මැතිවරණය සඳහා සීමා නිර්ණ කමිටුව පත් කර තිබේ. අද රාත්‍රී දිනයේ අදාළ පත් කිරීම සිදුකර ඇති බව වාර්තා වෙයි. පස් දෙනෙකුගෙන් යුත් සීමා නිර්ණ කමිටුවේ සභාපතිධුරය කේ.තවලිංගම් මහතාට ලබාදී තිබේ. ඊට අමතරව මහාචාර්ය එස්.එච් හස්බුල්ලා මහතා, ආචාර්ය අනිලා ඩයස් බණ්ඩාරනායක මහත්මිය, පී.එම් සිරිවර්ධන මහතා සහ සංගරන් විජය සන්දිරන් මහතා සීමා නිර්ණ කමිටුවට පත් කර ඇති බව වාර්තා වෙයි. ඒ අනුව මාස 04ක කාලයක් ඇතුළත මෙම කමිටුව විසින් පළාත් සභා මැතිවරණය සඳහා සීමා නිර්ණයන් සිදුකළ යුතු වෙයි. පසුගියදා පාර්ලිමේන්තුවේදී සම්මත කරගත් 2017 අංක 17 දරණ පළාත් සභා ඡන්ද විමසීම් සංශෝධන පනතට අනුව නව මැතිවරණ ක්‍රමයක් යටතේ පළාත් සභා මැතිවරණය පැවැත්වීමට සීමා නිර්ණයන් කළ යුතු බැවින් ඒ සඳහා අදාළ කමිටුව පත් කර තිබේ.", "URL": "https://sinhala.adaderana.lk/news.php?nid=78348", "Category": null, "Parent URL": null}