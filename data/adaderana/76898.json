{"Source": "Adaderana", "Timestamp": "August 30, 2017 01:36 pm", "Headline": " 10 හැවිරිදි දැරියක අපයෝජනය කළාට 12 වසරක් හිරේට", "News Content": "මාතර, ඌරුබොක්ක ප්‍රදේශයේ දී දස හැවිරිදි දැරියක ලිංගික අපයෝජනයට ලක් කිරීමේ සිද්ධියක් සම්බන්ධයෙන් වරදකරු වූ පුද්ගලයෙකුට මාතර මහාධිකරණය විසින් සිර දඩුවම් නියම කර තිබේ.මහාධිකරණ විනිසුරු දමිත් තොටවත්ත මහතා සැකකරුට බරපතළ වැඩ සහිත වසර 12 ක සිර දඩුවම් ලබා දීමට නියෝග කර ඇති බව අද දෙරණ වාර්තාකරු සඳහන් කළේය.ඊට අමතරව අදාළ දැරියට රුපියල් එක් ලක්ෂ 50,000 ක මුදලක් වන්දි වශයෙන් ගෙවන ලෙසට නියෝග කළ විනිසුරුවරයා සැකකරු එම මුදල නොගෙවන්නේ නම් තවත් වසර දෙකක සිර දඩුවම් ලබා දීමට නියෝග කර තිබේ.මෙලෙස සිර දඩුවම් නියම වී ඇත්තේ ඌරුබොක්ක ප්‍රදේශයේ පදිංචි 30 හැවිරිදි පුද්ගලයෙකුටය.2009 වසරේදී ඌරුබොක්ක ප්‍රදේශයේ නිවසක් තුළදී සැකකරු විසින් අදාළ දැරිය ලිංගික අපයෝජනයට ලක් කිරීම සම්බන්ධයෙන් චෝදනා එල්ල වී තිබුණි.", "URL": "https://sinhala.adaderana.lk/news.php?nid=76898", "Category": null, "Parent URL": null}