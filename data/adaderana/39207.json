{"Source": "Adaderana", "Timestamp": "November 30, 2013 08:28 am", "Headline": "ලංකාවේ රෙදි විකුණු ඉන්දීය කත අත්අඩංගුවේ", "News Content": "වීසා නීති උල්ලංඝණය කරමින් රෙදි වෙළදාමේ නිරත වු ඉන්දීය කාන්තාවක් කලවංචිකුඩි ප්‍රදේශයේ දී අත්අඩංගුවට ගෙන තිබේ. කලවංචිකුඩි පොලිසියට ලැබුණු තොරතුරකට අනුව සිදුකළ සෝදිසි මෙහෙයුමකදී සැකකාර කාන්තාව අත්අඩංගුවට ගෙන ඇත. ඉන්දීය ජාතික කාන්තාව කලවංචිකුඩි මහේස්ත්‍රාත් අධිකරණයට ඉදිරිපත් කිරීමෙන් අනතුරුව මිරිහාන විදේශ රැඳවියන් රදවාගන්නා කඳවුරට භාර දීමට නියෝග කර තිබේ. සිද්ධිය සම්බන්ධයෙන් කලවංචිකුඩි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39207", "Category": null, "Parent URL": null}