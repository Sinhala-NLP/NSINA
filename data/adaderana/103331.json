{"Source": "Adaderana", "Timestamp": "January 30, 2019 11:15 am", "Headline": "එජාපෙ ජාතික ආණ්ඩුවක් හදන්න යන්නේ ඇයි?", "News Content": "එක්සත් ජාතික පක්ෂය නැවත වරක් ජාතික ආණ්ඩුවක් නිර්මාණය කිරීමට සූදානම් වන්නේ ජනාධිපතිවරයා විසින් පසුගිය වසර හතර තුළ සිදු වූ දූෂණ වංචා පිළිබඳ සෙවීම සඳහා පත්කර ඇති කොමිසමෙන් නිදහස් වීමට බව පාර්ලිමේන්තු මන්ත්‍රී රොෂාන් රණසිංහ මහතා පවසයි. අනුරාධපුරයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. එක්සත් ජාතික පක්ෂය ජාතික ආණ්ඩුවක් කෙරෙහි ශ්‍රී ලංකා නිදහස් පක්ෂය සමඟ සාකච්ඡා කරන්නේ නම් එය කිරීමට හේතුවක් අවශ්‍ය බවත්, එයට එක් හේතුවක් වන්නේ ජනාධිපතිවරයා විසින් පසුගිය වසර 4ක යහපාලන ආණ්ඩුවේ දූෂණ සොයන්න ගෙනු ලබන කොමිසම වන බවත් මන්ත්‍රීවරයා මෙහිදී වැඩිදුරටත් පැවසීය. මෙම ජනාධිපති කොමිසම නිර්මාණය වීමෙන් පසුගිය වසර 4 තුළ සිදු වු සම්පූර්ණ හොරකම් එළියට එන බවත්, නිසි ලෙස ඒ පිළිබඳ වාර්තාවක් ආවොත් මහ බැංකු අධිපතිවරයාගේ පවා එයට සම්බන්ධ ලොකු අය හසුවන නිසා බව ද මන්ත්‍රීවරයා සඳහන් කළේය. සජිත් ප්‍රේමදාස මහතාගේ අමාත්‍යාංශයේ බෝඩ් ගැසීමට කෝටි 3000 ක මුදලක් පමණ මුදලක් වැය කර ඇති බවත්, පසුගිය කාලයේ සිදුවු මෙවැනි දූෂණ බොහෝමයක් මෙම කොමිසම තුළින් එළියට එන බව ද කියා සිටියේය. මෙම වංචාවන් එළි වුවහොත් එක්සත් ජාතික පක්ෂය හෝ එහි නායකයන්ගේ හත්මුතු පරම්පරාවේ කිසිදු අයෙකුට කිසිදු ගමනක් නොමැති බව ද මන්ත්‍රීවරයා මෙහිදී පැවසීය.", "URL": "https://sinhala.adaderana.lk/news.php?nid=103331", "Category": null, "Parent URL": null}