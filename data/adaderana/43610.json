{"Source": "Adaderana", "Timestamp": "May 30, 2014 05:00 pm", "Headline": "කල් ඉකුත් වූ කෝටි 10ක චොකලට් තොගයක් අල්ලයි", "News Content": "කොළඹ - මීගමුව පාරේ පවත්වාගෙන ගිය කල් ඉකුත් වූ චොක්ලට් ඇසුරුම් කරන ස්ථානයක් පාරිභෝගික අධිකාරිය විසින් වටලා තිබේ. කල් ඉකුත් වී වසරකට අධික කාලයක් ගත වී ඇති චොක්ලට් වර්ග කිලෝග්‍රෑම් 40, 000ක පමණ තොගයක් අදාළ ස්ථානයේ තිබී සොයාගත් බව පාරිභෝගික අධිකාරිය සඳහන් කළේය. ඉන්දියාවෙන් ආනයනය කර ඇති මෙම චොක්ලට් වර්ග වල ලේබල් වෙනස් කොට යළි ඇසුරුම් කර වැඩි මිලට අලෙවි කර ඇති බව සඳහන්ය. සොයාගැනුණු චොක්ලට් තොගයේ වටිනාකම රුපියල් කෝටි 10 ඉක්මවන බව පාරිභෝගික අධිකාරිය සඳහන් කළේය. මේ අතර පළතුරු බීම සකස් කිරීමට යොදාගනු ලැබු කල් ඉකුත් වු සහ මිනිස් පරිභෝජනයට නුසුදුසු රසකාරක බෝතල් තොගයක්ද කොළඹ යුනියන් පෙදෙසේ පිහිටි සුපිරි වෙළඳසැලකින් සොයාගෙන ඇත. සොයාගැණුනු රසකාරක වල වටිනාකම රුපියල් ලක්ෂ 30ක් පමණ වන බව පාරිභෝගික අධිකාරිය සඳහන් කළේය. වෙළඳසැල් හිමිකරුට එරෙහිව නීතිමය ක්‍රියාමාර්ග ගන්නා බව එම අධිකාරිය පැවසීය.", "URL": "https://sinhala.adaderana.lk/news.php?nid=43610", "Category": null, "Parent URL": null}