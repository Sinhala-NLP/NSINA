{"Source": "Adaderana", "Timestamp": "June 7, 2012 03:00 pm", "Headline": "බදුල්ල මහ රෝහලේ උද්ඝෝෂණයක්", "News Content": "බදුල්ල මහ රෝහලේ හෙද, පරිපූරක සහ අතුරු වෛද්‍ය නිලධාරීන් අද(07) දහවල් බදුල්ල රෝහල ඉදිරිපිට උද්ඝෝෂණයක නිරත වී තිබේ. මෙලෙස උද්ඝෝෂණය කිරීමට හේතු වී ඇත්තේ තම වැටුප් විෂමතාවයන් සම්බන්ධයෙන් රජය නිසි පිළිතුරක් ලබානොදීම හේතුවෙන් බව උද්ඝෝෂකයින් පවසයි. වෛද්‍ය සේවාවට සාපේක්ෂව රාජකාරී බාධා, අනතුරු හා ප්‍රවාහන දීමනා ලබාදෙන ලෙස බලකරමින් මෙම උද්ඝෝෂණය සංවිධානය කර තිබුණි. මෙවැනි උද්ඝෝෂණ දිවයින පුරා රෝහල් ආශ්‍රිතව පැවැත්වීමට කටයුතු කරන බව උද්ඝෝෂකයින් සඳහන් කරයි.", "URL": "https://sinhala.adaderana.lk/news.php?nid=24835", "Category": null, "Parent URL": null}