{"Source": "Adaderana", "Timestamp": "December 18, 2018 12:15 pm", "Headline": "මුම්බායිහි රෝහලක ගින්නක්-පුද්ගලයින් 6ක් මරුට", "News Content": "මුම්බායි නගරයේ රෝහලක ඇති වූ ගින්නකින් පුද්ගලයින් 6දෙනෙක් මිය ගොස් තිබේ. ඉන් විශාල දේපොළ හානියක්ද සිදුව ඇති බවට වාර්තා විය. ඉන්දියාවේ මුම්බායි නුවර රජයේ රෝහලක පැතිරීගිය මෙම ගින්න හේතුවෙන් පුද්ගලයින් 6 දෙනෙක් මියගොස් තවත් විශාල පිරිසක් තුවාල ලබා තිබේ. මරොල් කලාපයේ පිහිටි රජයේ සේවකයන්ගේ රක්ෂණ රෝහලේ සිවුවැනි මහලේ ඇති වූ ගින්න හේතුවෙන් පැතිරුණු දුමාරය නිසා මහල් පහකින් යුතු ගොඩනැඟිල්ල තුළ මහත් කලබලයක් ඇති වූ බවට සඳහන් වෙයි. පසුව ගිනි නිවන රථ සහ ජල ප්‍රහාරක රථ යොදා ගින්න පාලනය කිරීමට බලධාරීන්ට හැකි වී ඇත. ගින්නෙන් ගිනි නිවන භටයෙක් ද තුවාල ලබා ඇති බවට විදෙස් වාර්තා පවසයි. ගිනි ආරක්ෂණ පද්ධතිවල ක්‍රියාකාරිත්වය දුර්වලවීම හේතුවෙන් නිරන්තරයෙන් ඉන්දියාව පුරා මෙවන් ගිනි ගැනීම් වාර්තාවනවා. ඒවායෙන් සිදුවන මරණ සංඛ්‍යාවද සැලකිය යුතු තරම් ඉහළ බව විදෙස් වාර්තාවල සඳහන් වෙයි.", "URL": "https://sinhala.adaderana.lk/news.php?nid=100922", "Category": null, "Parent URL": null}