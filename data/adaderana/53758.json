{"Source": "Adaderana", "Timestamp": "September 9, 2015 09:40 am", "Headline": "දෙමස් බිළිඳිය මරුට - මව්පියන්ට තුවාලයි", "News Content": "ගොකරැල්ල, තල්ගොඩපිටිය ප්‍රදේශයේදී සිදුවූ රිය අනතුරකින් කුඩා දැරියක මියගොස් තිබේ.කුරුණෑගල දෙස සිට දඹුල්ල දෙසට ධාවනය වූ යතුරුපැදියක් ප්‍රතිවිරුද්ධ දිශාවෙන් පැමිණි වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් යතුරුපැදියේ ගමන්ගත් මාස 04ක් පමණ වන දැරිය මියගොස් ඇති අතර පැදිකරු හා ඔහුගේ බිරිඳ තුවාල ලබා කුරුණෑගල රෝහලට ඇතුළත් කර ඇත.මොවුන් කැකිරාව, මහඇලගමුව ප්‍රදේශයේ පදිංචිකරුවන් බව සඳහන්ය.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=53758", "Category": null, "Parent URL": null}