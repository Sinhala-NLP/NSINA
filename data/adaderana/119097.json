{"Source": "Adaderana", "Timestamp": "September 14, 2019 04:12 pm", "Headline": "හොරෙන් හුණුගල් ඇද්ද පුද්ගලයෙක් අත්අඩංගුවට", "News Content": "බලපත්‍ර නොමැතිව හුණුගල් ප්‍රවාහනය කරමින් සිටි පුද්ගලයෙකු කන්කසන්තුරේ, මයිලඩි ප්‍රදේශයේදී පොලිස් විශේෂ කාර්ය බලකාය මඟින් අත්අඩංගුවට ගෙන තිබේ. යාපනය පොලිස් විශේෂ කාරය බලකා කඳවුරේ නිලධාරීන් විසින් අදාළ වැටලීම සිදුකර ඇති බව වාර්තා වෙයි. රුපියල් දසදහසක් වටිනා හුණුගල් තොගයක් ට්‍රැක්ටර් රථයකින් ප්‍රවාහනය කරමින් සිටියදී සැකකරු මෙලෙස අත්අංඩගුවට ගෙන තිබේ. ඔහු ඉදිරි විමර්ශන සඳහා කන්කසන්තුරේ පොලීසිය වෙත භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=119097", "Category": null, "Parent URL": null}