{"Source": "Adaderana", "Timestamp": "April 6, 2010 02:37 pm", "Headline": "විරැකියාව පහලදානවා", "News Content": "උගත් සහ බුද්ධිමත් තරුණ තරුණියන්ගේ විරැකියා අනුපාතය පහත හෙළීමට පියවර ගන්නා බව වෙළඳ අමාත්‍ය බන්දුල ගුණවර්ධන මහතා පවසයි. අද කොළඹ පැවැති මාධ්‍ය හමුවකදී ඒ මහතා සඳහන් කළේ බුද්ධිමත් අයගේ විරැකියා අනුපාතය මේ වන විට සියයට 10 ක් වන බවයි. පංචබල කේන්ද්‍රීය සංවර්ධනය ආරම්භ වීමත් සමග රැකියා විරහිත තරුණ තරුණියන්ට රැකියා අවස්ථා හිමි වන බව අමාත්‍යවරයා සඳහන් කළේය. කෙසේ වෙතත් මෙරට විරැකියා අනුපාතය සියයට 20 ක් වන බවට විරුද්ධ පක්ෂය ඉදිරිපත් කරන සංඛ්‍යා සම්පුර්ණයෙන්ම අසත්‍යයක් බව අමාත්‍යවරයා මෙහිදී ප්‍රකාශ කළේය..", "URL": "https://sinhala.adaderana.lk/news.php?nid=7691", "Category": null, "Parent URL": null}