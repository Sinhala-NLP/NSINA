{"Source": "Adaderana", "Timestamp": "July 3, 2018 12:54 pm", "Headline": "විජයකලාගේ ප්‍රකාශය ගැන යුඑන්පී ය වගකිව යුතුයි", "News Content": "ළමා කටයුතු රාජ්‍ය අමාත්‍ය විජකලා මහේෂ්වරන් මහත්මිය එල් .ටී. ටී.ඊ පාලනයක් අවශ්‍ය බවට යාපනයෙදි කල ප්‍රකාශ සම්බන්ධයෙන් එක්සත් ජාතික පක්ෂය වගකිව යුතු බව එකාබද්ධ විපක්ෂය පවසයි. අද (03) පෙරවරුවේ කොළඹ පැවති මාධ්‍ය හමුවකට එක්වෙමින් එ්කාබද්ධ විපක්ෂයේ පාර්ලිමේන්තු මන්ත්‍රි ෂ‍ෙහාන් සේමසිංහ මේ බව ප්‍රකාශ කළේය. අමාත්‍යවරිය එම ප්‍රකාශය සිදු කල අවස්ථාවේ රජයේ තවත් අමාත්‍යවරුන් දෙදෙනෙකු සහ මන්ත්‍රිවරුන් කිහිපදෙනෙක් එම පරිශ්‍රයේ සිටි බැවින් එම ප්‍රකාශය වත්මන් ආණ්ඩුවේ අනාගත බලාපොරෝත්තුව බවද මන්ත්‍රිවරයා මෙහිදි පැවසීය. මාධ්‍ය හමුවවට පැමිනි සිටි ශ්‍රි ලංකා පොදු ජන පෙරමුණේ සභාපති මහචාර්ය ජි. එල් . පිරීස් මහතා ද මේ සම්බන්දයෙන් අදහස් ප්‍රකාශ කළේය. විදෙස් රටවල පවා එල් .ටී. ටී.ඊ සංවිධානයට පක්ෂපාතිව ක්‍රියා කිරිම සහ ප්‍රකාශ කිරිම තහනම් කර නීති පනවා ඇති අවස්ථාවකදි වත්මන් ආණ්ඩුව අමාත්‍යවරියගේ ප්‍රකාශය සම්බන්දයෙන් මුන්වත රකින බව මහාචාර්යවරයා පැවසුවේය. කෙසේ වෙතත් මාධ්‍ය හමුව ඇමතු පාර්ලිමේන්තු මන්ත්‍රි බන්දුල ගුණවර්ධන මහතා සිංගප්පුරු ශ්‍රී ලංකා වේළඳ ගිවිසුම ගැනද අදහස් දක්වා සිටියා. මෙරට තිබනෙ කුණු කඳුද නිසි ලෙස කළමනාකරණය කර ගත නොහැකි අවස්ථාවක කිසිඳු තහනමක් නොමැතිව මෙරටට කුණු ආනයනය කිරිම සඳහා මෙම ගිවිසුම මගින් අවස්තාව සපයන බව අමාත්‍යවරයා මෙහිදි කරුණු දැක්වීය.", "URL": "https://sinhala.adaderana.lk/news.php?nid=91897", "Category": null, "Parent URL": null}