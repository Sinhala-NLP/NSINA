{"Source": "Adaderana", "Timestamp": "February 4, 2019 01:54 pm", "Headline": "මම බය නැතුව තීරණ ගන්නවා", "News Content": "අධ්‍යාපනය සම්බන්ධයෙන් නොබියව තීරණ ගන්නා බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අමාත්‍යවරයා ප්‍රකාශ කළේ ඉදිරි මාස කිහිපය තුළ ශිෂ්‍ය උපදේශකයින් බඳවා ගැනීමට පියවර ගන්නා බවයි. බිංගිරිය, හල්මිල්ලෑව මහා විද්‍යාලයේ නව පාසල් ගොඩනැගිල්ලක් විවෘත කිරීමේ අවස්ථාවට එක්වෙමින් අකිල විරාජ් කාරියවසම් මහතා මේ බව ප්‍රකාශ කළේය. එම අවස්ථාවට එක්වෙමින් අදහස් දැක්වූ නියෝජ්‍ය අමාත්‍ය නලින් බණ්ඩාර මහතා ප්‍රකාශ කළේ ගතවූ සිව් වසර තුළ ක්ෂේත්‍ර රැසක සංවර්ධනයක් සිදුව ඇති බවයි.", "URL": "https://sinhala.adaderana.lk/news.php?nid=103666", "Category": null, "Parent URL": null}