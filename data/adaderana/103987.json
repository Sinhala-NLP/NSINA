{"Source": "Adaderana", "Timestamp": "February 9, 2019 07:11 pm", "Headline": "ළිඳක තිබි අවුරුදු හයක දරුවෙකුගේ මළ සිරුරක් සොයා ගනී", "News Content": "වවුනියාව,සිදම්බරපුරම්,කට්කුලම් ප්‍රදේශයේ ළිඳක තිබි වයස අවුරුදු හයක දරුවෙකුගේ මළ සිරුරක් අද(09) උදැසන සොයාගත් බව සිදම්බරපුරම් පොලිසිය පවසයි. පොලිසිය පැවසූවේ ශිවානන්දම් තරුන් නමැති වයස අවුරුදු හයක දරුවෙකුගේ මළ සිරුරක් එලෙස ළිද තුළ තිබි සොයාගත් බවයි. දරුවා සිය දෙමාපියන් හා මිත්තණිය සමඟ ඊයේ (08) සවස වවුනියාව සුන්දරපුරම් ප්‍රදේශයේ සිය නිවසේ සිට වවුනියාව,කට්කුලම ප්‍රදේශයේ ඥාති නිවසක දානමය පින්කමට පැමිණ ඇති අවස්ථාවක දරුවා ඊයේ(08) සවස සිට අතුරුදහන්ව සිටි බව ඥාතීන් පොලිසිය වෙත පවසා තිබිණ. අතුරුදහන්වු දරුවා සම්බන්ධයෙන් සොයා බැලී‍මේදී දරුවාගේ මළ සිරුර කට්කුලම පියවර 03 ප්‍රදේශයේ ළිදක තිබි අද(09) උදැසන සොයාගත් බවද පොලිසිය සදහන් කළේය. පොලිසිය පැවසුවේ දරුවාගේ මළ සිරුර වවුනියාව රෝහල් මෘත ශරීරාගාරයේ තැන්පත් කොට ඇති අතර,සිරුර සම්බන්ධයෙන් පශ්චාත් මරණ පරීක්ෂණ පැවැත්වීමට නියමිත බවයි. සිද්ධිය සම්බන්ධයෙන් සිදම්බරපුරම් පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=103987", "Category": null, "Parent URL": null}