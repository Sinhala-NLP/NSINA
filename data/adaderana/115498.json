{"Source": "Adaderana", "Timestamp": "August 1, 2019 11:46 am", "Headline": "දකුණු කොරියාවට ඇතුළු වු උතුරු කොරියානු හමුදා සෙබලා", "News Content": "නීති විරෝධි ලෙස දකුණු කොරියාවේ දේශසීමාවට ඇතුළු වූ උතුරු කොරියානු හමුදා සාමාජිකයෙකු දකුණු කොරියානු ආරක්ෂක අංශ භාරයට ගෙන තිබේ. දේශසීමාවේ රාජකාරියේ නිරතව සිටි දකුණු කොරියානු ආරක්ෂක අංශ සාමාජිකයින් පිරිසක් විසින් ඊයේ (31) මධ්‍යම රාත්‍රියේ දේශසීමාවට ඇතුළු වූ උතුරු කොරියානු හමුදා සාමාජිකයා සිය භාරයට ගෙන ඇති බව විදෙස් මාධ්‍ය වාර්තා කළේය. එම හමුදා සාමාජිකයාගේ අනන්‍යතාව හෙලි වී නොමැති නමුත් ඔහු සක්‍රිය සේවයේ නිරතව සිටින අයෙකු බවට අනාවරණය වී තිබේ. මේ වන විට ඔහු හමුදා භාරයේ රදවාගෙන ප්‍රශ්න කිරිම සිදු කරන බව දකුණු කොරියාව ප්‍රකාශ කර ඇත්තේය.", "URL": "https://sinhala.adaderana.lk/news.php?nid=115498", "Category": null, "Parent URL": null}