{"Source": "Adaderana", "Timestamp": "August 16, 2017 04:06 pm", "Headline": "මුහුදු කූඩැල්ලන් ඇල්ලූ 3ක් අල්ලයි", "News Content": "නීති විරෝධී අයුරින් මුහුදු කූඩැල්ලන් ඇල්ලූ ධීවරයින් තිදෙනෙකු නාවික හමුදාව විසින් අත්අඩංගුවට ගෙන තිබේ.උතුරු මැද නාවික විධානයට අනුයුක්ත නාවිකයන් පිරිසක් විසින් පේදුරුතුඩුව ප්‍රදීපාගාරයට නාවික සැතපුම් 7 දශම 5 ක් පමණ උතුරින් වූ මුහුදු ප්‍රදේශයේ දී සැකකරුවන් අත්අඩංගුවට ගෙන ඇති බව සඳහන්ය.එහිදී මුහුදු කූඩැල්ලන් කිලෝග්‍රෑම් 578 ක් සහ ඔවුන් යාත්‍රා කළ ඩිංගි යාත්‍රාව ද නාවික හමුදාව බාරයට ගෙන තිබේ.අත්අඩංගුවට ගත් ධීවරයින් තිදෙනා ඉදිරි පරීක්ෂණ කටයුතු සඳහා පේදුරුතුඩුව, ධීවර පරීක්ෂක වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=76367", "Category": null, "Parent URL": null}