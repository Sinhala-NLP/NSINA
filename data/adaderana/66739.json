{"Source": "Adaderana", "Timestamp": "December 5, 2016 07:37 am", "Headline": "තොරතුරු කොමිසමේ ඉතිරි දෙන්නාත් කඩිනමින්", "News Content": "තොරතුරු කොමිසමේ සෙසු සාමාජිකයින් දෙදෙනා පත් කිරීමේ කටයුතු ඉදිරි දිනවලදී සිදු කිරීමට නියමිත බව දේශපාලන ආරංචි මාර්ග සඳහන් කරයි.ව්‍යවස්ථාදායක සභාවේ අනුමැතිය ඇතිව තොරතුරු කොමිසම සඳහා මීට පෙර සාමාජිකයින් 05 දෙනෙකුගේ නම් නිර්දේශ කර තිබුණි.කෙසේ වෙතත් මෙම සාමාජිකයින්ගෙන් තිදෙනෙකු පමණක් සිය පත්වීම් භාරගත් අතර පුද්ගලයින් දෙදෙනෙකු එය ප්‍රතික්ෂේප කළේය.ඒ අනුව මේ දක්වාත් තොරතුරු කොමිසම සඳහා සියළු සාමාජිකයින් පත් කර නොමැති අතර ඒ හේතුවෙන් එය ක්‍රියාත්මකවීම ද සිදු වන්නේ නැත.කෙසේ වෙතත් ලබන වසරේ පෙබරවාරි මාසයේ සිට තොරතුරු දැනගැනීමේ අයිතිය පිළිබඳ අවශ්‍ය පසුබිම මේ වන විට සකස් කර ඇති අතර ඊට අදාළ තොරතුරු කොමිසම පත් කිරීම අත්‍යාවශ්‍ය වේ.ඒ අනුව තොරතුරු කොමිසමේ සෙසු සාමාජිකයින් පත් කිරීම සඳහා ඉදිරි දින කිහිපයේදී ව්‍යවස්ථාදායක සභාව රැස්වීමට නියමිත බව දේශපාලන ආරංචි මාර්ග සඳහන් කළේය.ඒ අනුව ජනාධිපතිවරයා විසින් කොමිසම සඳහා සාමාජිකයින් දෙදෙනෙකු ව්‍යවස්ථාදායක සභාව සඳහා නම් කිරීමට නියමිතය.ඉන් අනතුරුව ව්‍යවස්ථාදායක සභාව විසින් ඊට අදාළ නිර්දේශ ලබා දෙනු ඇති.", "URL": "https://sinhala.adaderana.lk/news.php?nid=66739", "Category": null, "Parent URL": null}