{"Source": "Adaderana", "Timestamp": "May 3, 2012 11:02 am", "Headline": "කොට්ඨාස මට්ටමින් පොලිස් වීඩියෝ ", "News Content": "පොලිස් කොට්ඨාස මට්ටමින් වීඩියෝ ඒකක පිහිටුවීම කෙරෙහි පොලිස් දෙපාර්තමේන්තුවේ අවධානය යොමුව ති‍බේ. පසුගිය කාලය තුළ සිදුවු කලහකාරී,ප්‍රචණ්ඩකාරී ක්‍රියා අවමකිරීමේ අරමුණින් මෙම වැඩපිළිවෙළ ක්‍රියාවට නංවන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. යම්කිසි සිද්ධියකදී කලහකාරී ලෙස හැසිරෙන පුද්ගලයන් අත්අඩංගුවට ගෙන නීතියේ රැහැනට හසුකිරීමට මෙමගින් අවස්ථාව සැලසෙන බව ද පොලිස් මාධ්‍ය ප්‍රකාශකවරයා පවසා ඇත. මේ අතර පසුගිය කාලය තුළ කලහකාරී ලෙස හැසිරුණු පුද්ගලයන් සියයකට අධික ප්‍රමාණයක් අත්අඩංගුවට ගෙන අධිකරණයට ඉදිරිපත් කර ඇති බව ද පොලිස් මාධ්‍ය ප්‍රකාශකවරයා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=23985", "Category": null, "Parent URL": null}