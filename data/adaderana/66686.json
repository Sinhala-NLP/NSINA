{"Source": "Adaderana", "Timestamp": "December 3, 2016 05:09 pm", "Headline": "දැව ඉරූ 2ක් කොටු ", "News Content": "වැලිමඩ, බොරලන්ද ප්‍රදේශයේදී නීති විරෝධී ලෙස දැව කපමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ හපුතලේ කඳවුරේ නිලධාරීන් පිරිසක් විසින් සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී දැව කැපීම සඳහා යොදා ගන්නා උපකරණ කිහිපයක් ද පොලීසිය භාරයට ගෙන තිබේ.අත්අඩංගුවට ගත් සැකකරුවන් දෙදෙනා වැඩිදුර විමර්ශන සඳහා වැලිමඩ පොලීසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66686", "Category": null, "Parent URL": null}