{"Source": "Adaderana", "Timestamp": "August 29, 2019 11:25 am", "Headline": "ගලඋඩ දී ළමුන් 12 ක් කෙලසු සෞඛ්‍ය ගුරුවරයා අධිකරණයට", "News Content": "හාලිඇල ,ගලඋඩ ප්‍රදේශයේ මුස්ලිම් පාසැලක ඉගෙනුම ලබන බාල වයස්කාර ශිෂ්‍යාවක් සහ ශිෂ්‍යයන් 11 දෙනෙක් දෙනෙක් බරපතළ ලිංගික අපයෝජනයට ලක්කළ බවට චෝදනා ලැබූ එම පාසැලේම 44 හැවිරිදි ගුරුවරයා අද(29) පස්සර මහේස්ත්‍රාත් අධිකරණයට ඉදරිපත් කෙරුණි. ඊයේ ඔහු (28) බදුල්ල පොලීසිය විසින් අත්අඩංගුවට ගනු ලැබීය. සෞඛ්‍ය හා ශාරීරක අධ්‍යාපන ගුරුවරයා වන ඔහු ඊට අමතරව ගණිතය උගන්වා ඇති බව අද දෙරණ වාර්තාකරු පවසයි. මීට අමතරව මුදල් ලබාගෙන අමතර පන්තිද පාසැලේ පවත්වා තිබේ. සිසුන් අධිකරණ වෛද්‍ය පරීක්ෂණයකට ද ලක් කර ඇති බව බදුල්ල පොලිස් අධිකාරි වසන්ත කන්දෙවත්ත මහතා පැවසීය. බදුල්ල පොලිස් අධිකාරි වසන්ත කන්දෙවත්ත මහතාගේ උපදෙස් මත බදුල්ල මූලස්ථාන ප්‍රධාන පොලිස් පරීක්ෂක රෝහණ වනිගසේකර යන මහත්වරුන්ගේ උපදෙස් මත පොලිසිය විමර්ශන සිදුකරයි.", "URL": "https://sinhala.adaderana.lk/news.php?nid=117753", "Category": null, "Parent URL": null}