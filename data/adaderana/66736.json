{"Source": "Adaderana", "Timestamp": "December 5, 2016 07:23 am", "Headline": "අල්ලස් ගත් නිලධාරීන් 50ක් දැලේ", "News Content": "මෙම වසරේ ගත වූ කාලසීමාව තුළ අල්ලස් ලබා ගැනීමේ සිද්ධීන් සම්බන්ධයෙන් රාජ්‍ය නිළධාරින් ඇතුළු පුද්ගලයින් 50ට ආසන්න පිරිසක් අත්අඩංගුවට ගෙන ඇති බව අල්ලස් හෝ දූෂණ විර්ශන කොමිෂන් සභාව පවසයි.මෙම කාලය තුළ වැටලීම් 82ක් සිදු කර ඇති බව පවසන එම කොමිසම පෙන්වාදෙන්නේ ඉන් වැටලීම් 39ක් සාර්ථක කර ගැනීමට හැකි වූ බවයි.ඒ අනුව අල්ලස් ලබා ගැනීම් සිද්ධින් සම්බන්ධයෙන් වැඩිම පිරිසක් අත්අඩංගුවට ගෙන ඇත්තේ අධ්‍යාපන ක්ෂේත්‍රයෙන් වන බව අල්ලස් හෝ දුෂණ විමර්ශන කොමිෂන් සභාව සඳහන් කළේය.මෙහිදී විදුහල්පතිවරුන් සිව් දෙදෙනෙකු, නියෝජ්‍ය විදුල්පතිවරුන් දෙදෙනෙකු ඇතුළු පුද්ගලයින් 09 දෙනෙකු අල්ලස් ලබා ගැනීම් සිද්ධින් සම්බන්ධයෙන් අත්අඩංගුවට ගෙන ඇත.මීට අමතරව ප්‍රාදේශිය ලේකම් කාර්යාලවලට අනුයුක්තව සේවය කරන නිළධාරින් 06 දෙනෙකු සහ පොලිස් දෙපාර්තමේන්තුවේ නිළධාරින් 06 දෙනෙකු ද අල්ලස් ලබා ගැනීමේ සිද්ධින් සම්බන්ධයෙන් මෙම වසර තුළ අත්අඩංගුවට ගෙන ඇති බව සඳහන්ය.ප්‍රාදේශීය සභා, නගර සභා සහ මහනගර සභාවවල නිළධාරින් 05 දෙනෙකු සහ වන සංරක්ෂිණ දෙපාර්තමේන්තුවේ නිළධාරින් 04 දෙනෙකු ද අත්අඩංගුවට ගෙන ඇත.මීට අමතරව පාරිභෝගික සේවා අධිකාරියේ නිළධාරින් සිව් දෙනෙකු, මහවැලි අධිකාරියේ නිළධාරින් දෙදෙනෙකු, අධිකරණ ක්ෂේත්‍රයේ නිළධාරින් දෙදෙනෙකු, ගොවිජන සේවා දෙපාර්තමේන්තුවේ එක් නිළධාරියෙකු සහ මාර්ග සංවර්ධන අධිකාරියේ එක් නිළධාරියෙකු ද අත්අඩංගුවට ගත් බව අල්ලස් හෝ දුෂණ විමර්ශන කොමිෂන් සභාව පවසයි.", "URL": "https://sinhala.adaderana.lk/news.php?nid=66736", "Category": null, "Parent URL": null}