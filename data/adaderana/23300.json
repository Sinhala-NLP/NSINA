{"Source": "Adaderana", "Timestamp": "April 5, 2012 09:53 am", "Headline": "චීන ජාතිකයෙකු වැලිගම දී මුහුදට බිලිවෙයි", "News Content": "වැලිගම, ගිරාගල මුහුදු තීරයේ පිහිනමින් සිටි චීන ජාතිකයෙකු දියේ ගිලී ජීවිතක්ෂයට පත්ව තිබේ. චීන ජාතිකයින් සිව්දෙනෙකු ගිරාගල මුහුදු තීරයේ පිහිනමින් සිටියදී ඉන් එක් අයෙකු මෙලෙස දියේ ගිලී ඇති බව සඳහන්ය. දියේ ගිලුණු චීන ජාතිකයාගේ සිරුර මෙතෙක් හමුවී නොමැති බව වැලිගම පොලිසිය ප්‍රකාශ කරයි. මොහු මාර්තු මස 30 වැනි දින සිට මිරිස්ස ප්‍රදේශයේ හෝටලයක නවාතැන්‍ ගෙන සිට ඇති බව වාර්තා වේ.", "URL": "https://sinhala.adaderana.lk/news.php?nid=23300", "Category": null, "Parent URL": null}