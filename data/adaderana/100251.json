{"Source": "Adaderana", "Timestamp": "December 4, 2018 12:33 pm", "Headline": "සන්ධාන මන්ත්‍රීවරු හෙටත් පාර්ලිමේන්තුව වර්ජනය කරයි", "News Content": "හෙට (05) දිනයේදිත් ආණ්ඩු පක්ෂය ලෙස තම කණ්ඩායම පාර්ලිමේන්තුවට නොපැමිණෙන බව පාර්ලිමේන්තු මන්ත්‍රී දිනෙෂ් ගුණවර්ධන මහතා පවසයි. අද (04) පැවති මාධ්‍ය හමුවක් අමතමින් මන්ත්‍රීවරයා මේ බව පැවසීය. තමන්ගේ අභිමතය පරිදි න්‍යාය පත්‍රයක් සකස් කරමින් කථානායකවරයා මෙලෙස පර්ලිමේන්තුව කැඳවා ඇති බවද මන්ත්‍රීවරයා මෙහිදි පැවසීය. එමෙන්ම ඊයේ (03) අභියාචනාධීකරණය විසින් ලබා දුන් අතුරු තහනම් නියෝගයෙන් කිසිඳු විටකදි අග්‍රාමාත්‍ය ධුරය සහ අමාත්‍යමණ්ඩලය තහනම් නොකල බවත් මහින්ද රජපක්ෂ මහතාගේ සහ අමාත්‍යවරුන්ගේ රාජකාරි අත්හිටුවීමක් පමණක් සිදු වු බව මන්ත්‍රීවරයා එහිදි වැඩි දුරටත් පැවසීය. එහි නිවැරදි තීරණය ලබා දෙන්නේ එලඹෙන 12වනදා බවද මන්ත්‍රීවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=100251", "Category": null, "Parent URL": null}