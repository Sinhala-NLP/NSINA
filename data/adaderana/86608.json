{"Source": "Adaderana", "Timestamp": "March 30, 2018 09:13 am", "Headline": "නීති විරෝධීය මෙරට හිටපු ඉන්දීය ජාතිකයින් 6 ක් අත්අඩංගුවට", "News Content": "නීති විරෝධි ලෙස මෙරට රැදී සිටි ඉන්දිය ජාතිකයින් 6 දෙනෙකු අත්අඩංගුවට ගෙන තිබේ. හලාවත ප්‍රදේශයේ හෝටලයක සේවය කරමින් සිටි පිරිසක් මෙලෙස අත්අඩංගුවට ගෙන පොලිසිය සදහන් කළේය. සැකකරුවන් අවුරුදු 22ත් 38ත් අතර වයසේ පසුවන්නන් බව සඳහන්ය. ඔවුන්ට මෙරට රැදී සිටිම සඳහා අනුබල දීමේ චෝදනා මත අදාල හෝටලයේ කළමනාකරු ද අත්අඩංගුවට ගෙන තිබේ. ඔහු 28 හැවිරිදි මූන්දල ප්‍රදේශයේ පදිංචි පුද්ගලයෙකු බව පොලිසිය සඳහන් කළේය. අත්අඩංගුවට ගත් සැකකරුවන් හලාවත මහේස්ත්‍රාත් අධිකරණයට ඉදිරිපත් කිරිමෙන් පසු ලබන මස 02 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=86608", "Category": null, "Parent URL": null}