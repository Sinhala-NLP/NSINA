{"Source": "Adaderana", "Timestamp": "August 27, 2010 11:47 am", "Headline": "එල්.ටී.ටී.ඊ නෞකාවේ ඉංජිනේරුවරයාට නවසීලන්ත ශ්‍රේෂ්ඨාධිකරණයෙන් සහනයක්", "News Content": "එල්.ටී.ටී.ඊ සංවිධානයට අයත් නෞකාවක සේවය කළ බවට තහවුරුව සිටි පුද්ගලයෙකුට සරණාගත තත්ත්වය ලබාදීම අනුමත කරමින් නවසීලන්ත ශ්‍රේෂ්ඨාධිකරණය තීන්දුවක් ලබාදී තිබේ. මීට අදාළව මීට ‍පෙර පවරා තිබූ නඩුවක ඇපෑලක් වශයෙන් ශ්‍රේෂ්ඨාධිකරණය හමුවේ ගොනු කර තිබූ පෙත්සම ඉවත දමමින් ‍එම අධිකරණය ප්‍රකාශ කර ඇත්තේ අදාළ පුද්ගලයා ඍජුව එම සංවිධානයට සහය දක්වන බවක් දැකිය නොහැකි බවයි. සරණාගත තත්ත්වය පිරිනැමීම සම්බන්ධයෙන් බලය සහිත එරට ආයතනය අධිකරණය හමුවේ ප්‍රකාශ කර තිබුණේ මෙම පුද්ගලයා එල්.ටී.ටී.ඊ සංවිධානයේ අවි ප්‍රවාහන නෞකාවක ඉංජිනේරුවරයා වශයෙන් කටයුතු කර ඇති බවයි. ඒ අනුව මෙම පුද්ගලයාට සරණාගත තත්ත්වය ලබාදීම සුදසු නොවන බව එම ආයතනය පෙන්වා දී තිබේ. කෙසේවෙතත් නවසීලන්ත ශ්‍රේෂ්ඨාධිකරණ තීරණයත් සමග ඔහුට සරණාගත තත්ත්වය හිමිවනු ඇත.", "URL": "https://sinhala.adaderana.lk/news.php?nid=10471", "Category": null, "Parent URL": null}