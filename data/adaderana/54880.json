{"Source": "Adaderana", "Timestamp": "November 4, 2015 07:23 pm", "Headline": "සිසුවා කෝටියක වන්දියක් ඉල්ලයි", "News Content": "කොටදෙණියාව සේයා සදෙව්මි දැරිය ඝාතනය සම්බන්ධයෙන් අත්අඩංගුවට ගෙන නිදහස් කරනු ලැබූ 17 හැවිරිදි පාසල් සිසුවා රුපියල් කෝටියක වන්දියක් ඉල්ලා ශ්‍රේෂ්ඨාධිකරණයට මුලික අයිතිවාසිකම් පෙත්සමක් ඉදිරිපත් කර තිබේ.එහි වගඋත්තරකරුවන් ලෙස නීතිපතිවරයා, පොලිස්පතිවරයා සහ කොටදෙණියාව පොලිස් ස්ථානාධිපතිවරයා ඇතුළු කිහිප දෙනෙකු නම් කර ඇත.පෙත්සම්කාර සිසුවා සඳහන් කරන්නේ සේයා සදෙව්මි දැරිය ඝාතනය සම්බන්ධයෙන් සැකපිට අත්අඩංගුවට ගනු ලැබූ තමාට පොලීසියේදී හිංසන සිදුවූ බවයි.එසේම මෙම සිද්ධිය නිසා තමන්ට සිදුවූ අපහාසයට වන්දි ලෙස රුපියල් කෝටියක වන්දියක් ගෙවන්නැයි පොලීසියට නියෝග කරන ලෙස සිසුවා එකී පෙත්සමෙන් ඉල්ලා ඇතැයි අප වාර්තාකරු පැවසීය.", "URL": "https://sinhala.adaderana.lk/news.php?nid=54880", "Category": null, "Parent URL": null}