{"Source": "Adaderana", "Timestamp": "October 28, 2018 08:04 am", "Headline": "කොල්ලුපිටියේ දී කෝටියක් වටින හෙරොයින් එක්ක පාකිස්ථානුවන් 2ක් මාට්ටු", "News Content": "කොල්ලුපිටිය, මුහුදු බඩ මාර්ගයේ දී හෙරොයින් ළඟ තබා ගෙන සිටි පාකිස්ථාන ජාතිකයින් දෙදෙනෙක් පොලීසිය විසින් අත්අඩංගුවට ගෙන තිබේ. ඊයේ(27) රාත්‍රී 8.20 ට පමණ අපරාධ පරීක්ෂණ දෙපාර්තමේන්තුව හා පොලිස් මත්ද්‍රව්‍ය කාර්යාංශයේ නිලධාරීන් කණ්ඩායමක් විසින් මෙම වැටලීම කර ඇත. එහෙදී හෙරොයින් ග්‍රෑම් 891 සමඟ මෙම පුද්ගලයින් දෙදෙනා අත්අඩංගුවට ගෙන තිබේ. අත්අඩංගුවට ගත් සැකකරුවන් අවුරුදු 28 හා 36 වයස්වල පසුවන පාක්ස්ථාන ජාතිකයින් දෙදෙනෙකි. අත්අඩංගුවට ගත් හෙරොයින්වල වටිනාකම රුපියල් කෝටියකට අධික බව පොලීසිය පවසයි. සැකකරුවන් අද(28) දින කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි. පොලිස් මත්ද්‍රව්‍ය කාර්යාංශය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=98341", "Category": null, "Parent URL": null}