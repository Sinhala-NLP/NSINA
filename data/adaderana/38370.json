{"Source": "Adaderana", "Timestamp": "October 25, 2013 12:07 pm", "Headline": "නීති විරෝධීව විදේශ මුදල් මෙරටින් රැගෙන යෑමට තැත්කළ විදේශීකයෙක් දැලේ ", "News Content": "නීති විරෝධීව විදෙස් මුදල් තොගයක් රැගෙන සිංගප්පුරුව බලා පිටත්ව යාමට උත්සාහ කළ පෝලන්ත ජාතිකයෙකු කටුනායක ගුවන්තොටුපොළ රේගුව විසින් අත්අඩංගුවට ගෙන තිබේ. ගුවන්තොටුපොළ ආරක්ෂක අංශ නිලධාරීන් විසින් අදාළ පුද්ගලයා අද(25) අළුයම අත්අංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා ප්‍රකාශ කරයි. සැකකරුගේ ගමන් බෑගයේ සඟවා තිබු සෞදි රියාල් ලක්ෂ 2ක් සොයාගෙන ඇති අතර එහි වටිනාකම රුපියල් ලක්ෂ හැත්තෑවක් පමණ වන බව මාධ්‍ය ප්‍රකාශකවරයා පවසයි. අත්අඩංගුවට පත් වු පෝලන්ත ජාතිකයා අවස්ථා ගණනාවකදී මෙරටට පැමිණ ඇති බවටද විමර්ශන වලදී අනාවරණය වී තිබේ.", "URL": "https://sinhala.adaderana.lk/news.php?nid=38370", "Category": null, "Parent URL": null}