{"Source": "Adaderana", "Timestamp": "August 21, 2010 09:59 am", "Headline": "මාතලේදී ගස්බැන්දාට සභාපති ඇතුළු 9 ක් රිමාන්ඩ්", "News Content": "මාතලේ යටවත්ත ප්‍රාදේශීය සභාවේ සභාපති ලාල් අත්තනායක ඇතුළු සැකකරුවන් 9 දෙනෙකු ලබන 2 වැනිදා දක්වා රක්ෂිත බන්ධනාගාර ගතකිරීමට මාතලේ මහේස්ත්‍රාත් අධිකරණය නියෝග කර තිබේ. පොලිස් අත්අඩංගුවේ පසු වූ සැකකරුවන් තිදෙනෙකු බලහත්කාරයෙන් පැහැ‍රගෙන ගොස් ගස් බැඳ පහරදීමේ සිද්ධියට සම්බන්ධ බවට ප්‍රාදේශීය සභා සභාපතිවරයා ඇතුළු 9 දෙනාට එරෙහිව චෝදනා එල්ල වී ඇති බව සඳහන් වේ. කඩවත ප්‍රදේශයේ සිට පැමිණි තිදෙනෙකු යටවත්ත නගරයේ දී වෙළඳ සැලක සේවකයින් පිරිසකට පහරදී පළායමින් සිටියදී ‍පොලිස් අත්අඩංගුවට පත්විය. පසුව පොලිස් ස්ථානයට කඩා වැදුණු යටවත්ත ප්‍රාදේශීය සභාවේ සභාපති ඇතුළු පිරිස අත්අඩංගුවේ පසුවූ සැකකරුවන් බලහත්කාරයෙන් පැහැරගෙන ගොස් පහරදී ඇති බවට අදාළ පිරිසට චෝදනා එල්ල වී තිබේ. ප්‍රාදේශීය සභාවේ සභාපතිවරයා ඇතුළු පිරිස ඊයේ දහවල් නීතීඥයෙකු මාර්ගයෙන් පොලිසියට භාර වී ඇති අතර පසුව ඔවුන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=10353", "Category": null, "Parent URL": null}