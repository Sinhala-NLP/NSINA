{"Source": "Adaderana", "Timestamp": "January 4, 2014 10:39 am", "Headline": "බෝගම්බර බන්ධනාගාරේ වහලේ අද 30ක්", "News Content": "බෝගම්බර බන්ධනාගාරය වහලය මත නැගී රැඳවියන් පිරිසක් අදත් විරෝධතාවයක් ආරම්භ කර තිබේ. මේ වනවිට රැඳවියන් 30 දෙනෙකු පමණ උද්ඝෝෂණයේ නිරව සිටින බව සඳහන්ය. ඔවුන් අතර මරණ දඬුවම නියම වු රැඳවියන් 20 දෙනෙකු සහ ජීවිතාන්තය දක්වා සිරදඬුවම් නියම වු රැඳවියන් 05 දෙනෙකු ද සිටින බව වාර්තා වේ‍. පොදු සමාව යටතේ නිදහස් කරන ලෙස හෝ තමන්ට ලබා දී ඇති දඬුවම ලිහිල් කරන ලෙස ඉල්ලා මොවුන් උද්ඝෝෂණයේ නිරතව සිටියි. තවත් පිරිසක් බන්ධනාගාරය තුළ උපවාසයක ද නිරත සිටින බව ආරංචිමාර්ග පවසයි. ඊයේ පස්වරුවේ රැඳවියන් 06 දෙනෙකු බෝගම්බර බන්ධනාගාරයේ වහලක් මත නැගී මෙම උද්ඝෝෂණය ආරම්භ කළේය.", "URL": "https://sinhala.adaderana.lk/news.php?nid=40079", "Category": null, "Parent URL": null}