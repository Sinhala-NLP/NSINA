{"Source": "Adaderana", "Timestamp": "June 2, 2010 09:15 am", "Headline": "වෙඩි තැබීමකින් අයෙක් මරුට", "News Content": "නිට්ටඹුව ප්‍රදේශයේ සිදුවූ වෙඩිතැබීමකින් පුද්ගලයෙකු ජීවිතක්ෂයට පත්ව තිබේ. ඊයේ රාත්‍රීයේ 9.30 ට පමණ නිට්ටඹුව නගරයේ දී මෙම වෙඩි තැබීම සිදුව ඇති බව සඳහන් වේ. යතුරුපැදියකින් පැමිණි නාඳුනන තුවක්කුකරුවන් දෙදෙනකු විසින් මෙම වෙඩිතැබීම සිදුකර ඇති බව පොලිසිය පවසයි. වෙඩි තැබීමෙන් මියගොස් ඇත්තේ නිට්ටඹුව ප්‍රදේශයේ ම පදිංචිව සිටි 38 හැවිරිදි පුද්ගලයෙකි. වෙඩි තැබීම සම්බන්ධයෙන් කිසිවෙකු මේ වන තෙක් අත්අඩංගුවට ගෙන නොමැති බව පොලීසිය වැඩිදුරත් සඳහන් කරයි.", "URL": "https://sinhala.adaderana.lk/news.php?nid=8756", "Category": null, "Parent URL": null}