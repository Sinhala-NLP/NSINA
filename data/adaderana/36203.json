{"Source": "Adaderana", "Timestamp": "July 29, 2013 07:59 pm", "Headline": "  ගම්පහ - කීණිගම ප්‍රදේශවාසීන් මාර්ගය හරස් කරමින් උද්ඝෝෂණයේ ", "News Content": "ගම්පහ - කීණිගම ප්‍රදේශයේ පැවැත්වෙන උද්ඝෝෂණයක් හේතුවෙන් ගම්පහ - කිරිදිවෙල 205 මාර්ගයේ වාහන ගමනා ගමනයට බාධා එල්ල වී තිබේ. නැදුම්ගමුව ප්‍රදේශයේ ඇති කර්මාන්තශාලාවකින් පිට වන රසායනික ද්‍රව්‍ය එම ප්‍රදේශයේ ජලයට මුසුවන බව පවසා එම ප්‍රදේශවාසීන් විසින් මෙම උද්ඝෝෂණය දියත් කරන බව අද දෙරණ වාර්තාකරු සඳහන් කරයි. විරෝධතාකරුවන් ටයර් පුළුස්සමින් පාර හරස්කර මෙලෙස උද්ඝෝෂණයේ නිරත වෙයි.", "URL": "https://sinhala.adaderana.lk/news.php?nid=36203", "Category": null, "Parent URL": null}