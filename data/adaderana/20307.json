{"Source": "Adaderana", "Timestamp": "November 28, 2011 08:34 am", "Headline": "අවතැන් කඳවුරුවල තවමත් පවුල් 427 ක් ", "News Content": "පසුගිය දින කිහිපය තුළ පැවති අයහපත් කාලගුණ තත්ත්වය හේතුවෙන් අවතැන් වූ පවුල් 427 ක් තවදුරටත් අවතැන් කඳවුරු 7ක රැඳී සිටියි. පවුල් 13, 663 ට අයත් පුද්ගලයින් 54, 844 ක් පීඩාවට පත්ව සිටින බව ආපදා කළමනාකරණ මධ්‍යස්ථානය සඳහන් කරයි. අයහපත් කාලගුණ තත්ත්වය හේතුවෙන් පුද්ගලයින් 19 දෙනෙකු මේ වන විට ජීවිතක්ෂයට පත්ව ඇති අතර තවත් 40 දෙනෙකු තුවාල ලබා තිබේ. පුද්ගලයින් 43 දෙනෙකු අතුරුදන් ව සිටින අතර ඉන් වැඩි පිරිසක් ධීවරයින්ය. අතුරුදන් වූ ධීවරයින් සොයා නාවික හමුදාව මේ වන විටත් සිය මෙහෙයුම් දියත් කර තිබේ.", "URL": "https://sinhala.adaderana.lk/news.php?nid=20307", "Category": null, "Parent URL": null}