{"Source": "Adaderana", "Timestamp": "August 20, 2018 06:23 pm", "Headline": " අමල් කරුණාසේකර යළි රිමාන්ඩ්", "News Content": "මාධ්‍යවේදී කීත් නොයාර් මහතා පැහැරගෙන යාමේ සිද්ධිය සම්බන්ධයෙන් අත්අඩංගුවට ගත් හිටපු හමුදා බුද්ධි අංශ අධ්‍යක්ෂ විශ්‍රාමික මේජර් ජෙනරාල් අමල් කරුණාසේකර මහතා 27 වනදා දක්වා යළි රක්ෂිත බන්ධනාගාර ගත කර තිබේ. ගල්කිස්ස අතිරේක මහේස්ත්‍රාත් ලෝචනී අබේවික්‍රම මහත්මිය එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය. 2008 වසරේ මැයි මස 22 වනදා දෙහිවල ප්‍රදේශයේදී මාධ්‍යවේදී කීත් නොයාර් මහතා පැහැරගෙනයාමේ සිද්ධියට අදාළව අපරාධ පරික්ෂණ දෙපාර්තමේන්තුව විසින් විශ්‍රාමික මේජර් ජනරාල් අමල් කරුණාසේකර මහතා පසුගිය අප්‍රේල් මස 05වනදා අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=94731", "Category": null, "Parent URL": null}