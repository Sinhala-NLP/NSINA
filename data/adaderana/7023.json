{"Source": "Adaderana", "Timestamp": "March 2, 2010 11:18 am", "Headline": "නයිජර් සඳහා අන්තර්වාර රජයක්", "News Content": "හමුදා කුමන්ත්‍රණයක් මඟින් බලය අත්පත් කර ගත් නයිජර් රාජ්‍ය සඳහා අන්තර්වාර රජයක් ප්‍රකාශයට පත් කර තිබේ. ප්‍රකාශයට පත් කරන ලද නව පාලනයට විසි දෙනෙකුගෙන් සමන්විත අමාත්‍ය මණ්ඩලයක් ඇතුළත්ය. ඊට හමුදා සෙබළුන් පස් දෙනෙකු සහ කාන්තාවන් පස් දෙනෙකු ද ඇතුළත් කර තිබීම විශේෂත්වයකි. ආරක්ෂක, ක්‍රීඩා සහ පරිසර යන අමාත්‍යාංශයන් හමුදා සාමාජිකයන් යටතේ පවත්වාගෙන යාමට නව හමුදා පාලක මේජර් සෝලර් ඩිජිබෝ තීරණය කර ඇත. කෙසේ වෙතත් ප්‍රජාතන්ත්‍රවාදය ස්ථාපනය කිරීම සඳහා කඩිනමින් මැතිවරණයක් පවත්වන බව ඔහු සඳහන් කර තිබේ. එහෙත් මැතිවරණය පවත්වන දිනයක් මෙතෙක් ප්‍රකාශයට පත් කර නැත. නයිජර් රාජ්‍යයේ හිටපු ජනාධිපති මමදු ටන්ජා ව්‍යවස්ථා සංශෝධනයක් මඟින් බලයේ රැඳී සිටිමට ගත් උත්සහයත් සමඟ හමුදා කුමන්ත්‍රණයක් මඟින් එරට බලය අත්පත් කර ගැනුණි.", "URL": "https://sinhala.adaderana.lk/news.php?nid=7023", "Category": null, "Parent URL": null}