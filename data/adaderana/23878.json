{"Source": "Adaderana", "Timestamp": "April 29, 2012 08:35 am", "Headline": "  යතුරුපැදිය ටිපර් රථයේ ගැටී පාසල් සිසුවා මරුට", "News Content": "අඟුණුකොළපැලැස්ස , රන්න මාර්ගයේ දී සිදුවු රිය අනතුරකින් පාසල් ශිෂ්‍යයෙකු මියගොස් තිබේ. ටිපර් රථයක් සහ යතුරු පැදියක් එකිනෙක ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් යතුරුපැදිකරු සහ එහි පසුපස ගමන්ගත් පාසල් ශිෂ්‍යයා බරපතළ තුවාල ලබා ප්‍රතිකාර සඳහා අඟුණුකොළපැලැස්ස රෝහලට ඇතුළත් කර තිබේ. එහිදි ප්‍රතිකාර ලබමින් සිටි පාසල් ශිෂ්‍යයා මියගොස් ඇති බව පොලිසිය සඳහන් කරයි. මෙලෙස ජිවිතක්ෂයට පත්ව ඇත්තේ 15 හැවිරිදි පාසල් ශිෂ්‍යයෙකු බව සඳහන්ය. අනතුර සම්බන්ධයෙන් ටිපර් රථයේ රියදුරු පොලිසිය විසින් අත්අඩංගුවට ගෙන ඇති අතර ඔහු අද අඟුණුකොළපැලැස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23878", "Category": null, "Parent URL": null}