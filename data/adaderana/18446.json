{"Source": "Adaderana", "Timestamp": "September 1, 2011 11:02 am", "Headline": "2016 දී සංචාරක හෝටල් කාමර 45 ,000 ක්", "News Content": "2016 වසර වන විට මෙරට සංචාරක හෝටල් කාමර සංඛ්‍යාව 45 ,000ක් දක්වා ඉහළ නැංවීමට කඩිනම් වැඩපිළිවෙළක් ශ්‍රී ලංකා සංචාරක ප්‍රවර්ධන අධිකාරිය ආරම්භ කර තිබේ. මේ වන විට මෙරට පවතින්නේ හෝටල් කාමර 22 ,700ක් පමණක් බව එම අධිකාරිය පෙන්වා දෙයි. අදාළ ඉලක්කය කරා ළඟාවීම සඳහා නව හෝටල් සංකීර්ණ ඉදිකිරීමට විදේශීය ආයෝජකයින් රැසක්ම මේ වන විට ඉදිරිපත්ව තිබෙන බව ශ්‍රී ලංකා සංචාරක ප්‍රවර්ධන අධිකාරිය පවසයි. මෙම වැඩපිළිවෙළේ මූලික පියවර වශයෙන් කල්පිටිය හා කුච්චවේලි ප්‍රදේශ ආශ්‍රිතව මහාපරිමාණ සංචාරක කලාප දෙකක් ස්ථාපිත කිරීමට නියමිතය. 2016 වන විට මෙරට සංචාරක ව්‍යාපාරය තුළින් උපයන ආදායම අමෙරිකානු ඩොලර් බිලියන 2 .7ක් දක්වා ඉහළ නැංවීමට ද නියමිත බව සංචාරක ප්‍රවර්ධන අධිකාරිය සඳහන් කරයි.", "URL": "https://sinhala.adaderana.lk/news.php?nid=18446", "Category": null, "Parent URL": null}