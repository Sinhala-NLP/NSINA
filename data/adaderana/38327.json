{"Source": "Adaderana", "Timestamp": "October 23, 2013 11:09 am", "Headline": "මිලියන 6ක රන් බිස්කට් සමඟ ඉන්දීය ජාතිකයෙක් රේගු දැලේ ", "News Content": "රන් බිස්කට් තොගයක් රැගෙන විදෙස්ගත වීමට උත්සාහ කළ ඉන්දීය ජාතිකයෙකු කටුනායක ගුවන්තොටුපොළ රේගු නිලධාරීන් විසින් අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේ අද(23) අළුයම ඉන්දියාවේ මුම්බායි බලා පිටත්ව යාමට සුදානම් සිටි පුද්ගලයෙකු මෙලෙස අත්අඩංගුවට ගත් බවයි. සැකකාර ඉන්දීය ජාතිකයාගේ බෑගය පරීක්ෂා කිරීමේ දී එහි සඟවා තිබු ග්‍රෑම් 1194 ක බරින් යුතු රන් බිස්කට් තොගයක් රේගු නිලධාරීන් විසින් සොයාගෙන තිබේ. එම රන් බිස්කට් තොගයේ වටිනාකම රුපියල් මිලියන 06 ක් පමණ වන බව රේගු මාධ්‍ය ප්‍රකාශකවරයා සඳහන් කරයි. සැකකරු සම්බන්ධයෙන් ගුවන්තොටුපොළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38327", "Category": null, "Parent URL": null}