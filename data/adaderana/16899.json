{"Source": "Adaderana", "Timestamp": "June 21, 2011 09:38 am", "Headline": "රුසියාවේ ගුවන් යානා අනතුරකින් 40 දෙනෙක් මරුට ", "News Content": "රුසියාවේ සිදු වූ ගුවන් යානා අනතුරකින් පුද්ගලයින් 40 දෙනෙකු ජීවිතක්ෂයට පත් වී තිබේ. වයඹ දිග රුසියාවේ කරේලියා ප්‍රදේශයේ මෙම අනතුර සිදු වී ඇති බව විදෙස් මාධ්‍ය වාර්තා කරයි. \"රුස් එයාර්\" ගුවන් සමාගමට අයත් මෙම ගුවන් යානය මොස්කව් හි සිට පෙට්‍රොඑවෝඩස්ක් දක්වා පියාසර කළ මගී ගුවන් යානයක් බව සඳහන්ය. ගුවන් යානය ගොඩබැස්සවීමට උත්සහ කිරීමේ දී මෙම අනතුර සිදු වී ඇති බව බව වාර්තා වේ. ගුවන් යානය කඩා වැටීමත් සමඟම ගින්නක් ද හට ගෙන ඇති අතර අනතුර සිදුවන අවස්ථාවේ ගුවන් යානය තුළ මගීන් 43 දෙනෙකු ගමන් කරමින් සිට ඇත.", "URL": "https://sinhala.adaderana.lk/news.php?nid=16899", "Category": null, "Parent URL": null}