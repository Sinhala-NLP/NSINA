{"Source": "Adaderana", "Timestamp": "May 1, 2012 09:24 am", "Headline": "ඉන්දීය අත්අඩංගුවේ සිටින ධීවරයින් ඉදිරි සති 2 දී යළි ගෙන්වාගන්නවා ", "News Content": "ඉන්දියාවේ තමිල්නාඩු ප්‍රාන්තයේ අත්අඩංගුවේ සිටින ශ්‍රී ලාංකික ධීවරයින් පිරිස ඉදිරි සති දෙක තුළ මෙරටට ගෙන්වා ගැනීමට කටයුතු කරන බව ධීවර කටයුතු අමාත්‍යාංශය පවසයි. ඉන්දීය මුහුදු සීමාවට අනවසරයෙන් ඇතුළු වු ශ්‍රී ලාංකික ධීවරයින් 26 දෙනෙකු තමිල්නාඩු වෙරළ ආරක්ෂක නිලධාරීන් විසින් පසුගිය සතියේ අත්අඩංගුවට ගනු ලැබීය. එම ධීවරයින් ගමන්ගත් ධීවර යාත්‍රා පහක් ද තමිල්නාඩු වෙරළ ආරක්ෂක නිලධාරීන් භාරයට ගෙන තිබේ. අත්අඩංගුවට ගත් ධීවරයින් නිදහස් කරගැනීම සඳහා විදේශ කටයුතු අමාත්‍යාංශයේ මැදිහත්වීමෙන් චෙන්නායිහි ශ්‍රී ලංකා මහකොමසාරිස් කාර්යාලය දැනුවත් කර ඇති බව ධීවර කටයුතු අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=23938", "Category": null, "Parent URL": null}