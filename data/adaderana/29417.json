{"Source": "Adaderana", "Timestamp": "November 23, 2012 08:32 am", "Headline": "පාසල් නිමවී ආ සිසුවා මඟ මරුවෙකුට බිලි ", "News Content": "නාවලපිටිය නගර සභා හන්දිය අසල පදික මාරුව මතදී ලොරි රථයක ගැටීමෙන් නව හැවිරිදි දරුවෙකු මියගොස් තිබේ. ඊයේ (22) පස්වරුවේ පාසල නිමවී නිවසට යන අතරතුරයේ දී මෙලෙස අනතුරට ලක්ව ඇත්තේ නාවලපිටිය අනුරුද්ධ කණිෂ්ඨ විද්‍යාලයේ සිව් වන වසරේ ඉගෙනුම ලැබූ සිසුවෙකි. අනතුරට ලක්වූ දරුවා නාවලපිටිය රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. අත්අඩංගුවට ගත් ලොරි රථයේ රියදුරු අද (23) නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29417", "Category": null, "Parent URL": null}