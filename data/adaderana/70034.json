{"Source": "Adaderana", "Timestamp": "February 24, 2017 08:50 am", "Headline": "මත් පිරවූ ටෙනිස් බෝලය බන්ධනාගාරය තුළට විසිකරන්න හදලා", "News Content": "කළුතර, ජාවත්ත බන්ධනාගාරය අසලදී මත්ද්‍රව්‍ය පුරවන ලද ටෙනිස් බෝලයක් බන්ධනාගාරය තුළට විසිකිරීමට උත්සහ කළ තරුණයෙකු අත්අඩංගුවට ගෙන තිබේ.ත්‍රීරෝද රථයකින් පැමිණි අදාළ තරුණයා හෙරොයින් මිලිග්‍රෑම් 3070ක්, ගංජා ග්‍රෑම් 05ක් සහ දුම්කොළ ග්‍රෑම් 21ක් මෙලෙස ටෙනිස් බෝලය තුළට දමා බන්ධනාගාරය තුළට අනවසරයෙන් විසිකිරීමට යාමේදී අත්අඩංගුවට ගත් බව පොලීසිය පැවසුවේය.සැකකරු අත්අඩංගුවට ගෙන විමර්ශන කිරීමේදී ගල්කිස්ස, රත්මලාන සහ අගුලාන ප්‍රදේශයේ මහා පරිමානයෙන් හෙරොයින් ජාවාරමට සම්බන්ධ පුද්ගලයෙක් බවට තොරතුරු අනාවරණය වී තිබේ.සැකකරු ගල්කිස්ස ප්‍රදේශයේ පදිංචි 29 හැවිරිදි තරුණයෙකු වන අතර ඔහු කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70034", "Category": null, "Parent URL": null}