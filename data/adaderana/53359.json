{"Source": "Adaderana", "Timestamp": "August 20, 2015 01:07 pm", "Headline": "මහින්දගේ ප්‍රධානත්වයෙන් රැස්වුණා - ජාතික ආණ්ඩුවකට විරුද්ධයි", "News Content": "එක්සත් ජනතා නිදහස් සන්ධානයෙන් පාර්ලිමේන්තුවට තේරී පත්වූ පිරිසක් සාකච්ඡාවක් පවත්වා තිබේ.වාසුදේව නානායක්කාර මහතා පැවසුවේ මහින්ද රාජපක්ෂ මහතාගේ ප්‍රධානත්වයෙන් කොළඹදී මෙම හමුව පැවති බවයි.මේ සඳහා එක්සත් ජනතා නිදහස් සන්ධානයෙන් පාර්ලිමේන්තුවට තේරී පත්ව ඇති පිරිසක් සහභාගි වී සිටි බව හෙතෙම කියා සිටියේය.ජාතික ආණ්ඩුව සම්බන්ධයෙන් එහිදී සාකච්ඡාවට බඳුන් වූ බව ඔහු පැවසුවේය.ජාතික ආණ්ඩුවකට රැස්ව සිටි පිරිසගේ විරුද්ධත්වය පළ වූ බවද වාසුදේව නානායක්කාර මහතා කියා සිටියේය.මෙම සාකච්ඡාවට සුසිල් ප්‍රේමජයන්ත මහතා සහභාගි නොවූ බවද ඔහු පැවසුවේය.", "URL": "https://sinhala.adaderana.lk/news.php?nid=53359", "Category": null, "Parent URL": null}