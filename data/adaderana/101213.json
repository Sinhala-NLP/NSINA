{"Source": "Adaderana", "Timestamp": "December 24, 2018 08:13 am", "Headline": "හෙරොයින් එක්ක තරුණයෙක් මාට්ටූ", "News Content": "රුපියල් මිලියන 12ක වටිනාකමකින් යුත් හෙරොයින් තොගයක් සමඟ පුද්ගලයෙකු මාරවිල පොලීසිය විසින් අත්අඩංගුවට ගෙන තිබේ. මාරවිල ප්‍රදේශයේදී අදාළ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අදාළ වැටලීම සිදුකරන අවස්ථාවේදී සැකකරු සතුව තිබී හෙරොයින් කිලෝග්‍රෑම් 1ක් පොලීසිය බාරයට ගෙන තිබේ. සැකකරු 28 හැවිරිදි මාරවිල ප්‍රදේශයේ පදිංචිකරුවෙකු බව පොලීසිය සඳහන් කළේය. මාරවිල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101213", "Category": null, "Parent URL": null}