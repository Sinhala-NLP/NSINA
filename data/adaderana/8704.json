{"Source": "Adaderana", "Timestamp": "May 30, 2010 10:47 am", "Headline": "රිය අනතුරෙන් අයෙක් මරුට", "News Content": "තිස්සමහාරාම - තංගල්ල ප‍්‍රධාන මාර්ගයේ මැදඑළිය ප‍්‍රදේශයේදී ති‍්‍රරෝද රථයක් ලොරි රථයක ගැටීමෙන් සිදු වූ අනතුරකින් පුද්ගලයකු ජීවිතක්ෂයට පත්වී තිබේ. තිස්සමහාරාම දෙස සිට තංගල්ල දෙසට ධාවනය වූ ති‍්‍රරෝද රථයක් මාර්ගය අයිනේ නවතා තිබූ ලොරි රථයක ගැටීමෙන් මෙම අනතුර සිදු වු බව පොලිස් මාධ්‍ය ප‍්‍රකාශක පොලිස් අධිකාරී පි‍්‍රශාන්ත ජයකොඩි මහතා සඳහන් කරයි. අනතුරින් ති‍්‍රරෝද රථයේ ගමන් කළ පුද්ගලයින් 05 දෙනෙකු තුවාල ලබා තංගල්ල රෝහලට ඇතුළත් කිරීමෙන් අනතුරුව වැඩිදුර ප‍්‍රතිකාර සඳහා මාතර රෝහලට මාරු කර යවා ඇත. පසුව එයින් එක් පුද්ගලයකු ජීවිතක්ෂයට පත් වී ඇති බව වාර්තා වන අතර මෙම අනතුර සම්බන්ධයෙන් හුංගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8704", "Category": null, "Parent URL": null}