{"Source": "Adaderana", "Timestamp": "May 12, 2011 10:10 am", "Headline": "ශ්‍රී ලාංකිකයෙක් නිසා චෝදනා සම්බන්ධව ප්‍රතිචාර දක්වන්නේ නෑ", "News Content": "ශ්‍රී ලංකාව සම්බන්ධව පත්කරන ලද එක්සත් ජාතීන්ගේ ත්‍රිපුද්ගල කමිටු වාර්තාවෙන් දරුවන් සම්බන්ධව ඉදිරිපත්ව ඇති චෝදනා සම්බන්ධව ප්‍රතිචාර දැක්වීමට ඉදිරිපත් නොවන බව ළමුන් හා යුද ගැටුම් පිළිබඳ එක්සත් ජාතීන්ගේ සංවිධානයේ විශේෂ නියෝජිත රාධිකා කුමාරස්වාමි මහත්මිය පවසයි. එල්. ටී. ටී. ඊ සංවිධානය විසින් සිවිල් යුද ගැටුම් පැවති කාල සීමාව තුළ ළමුන් සොල්දාදුවන් ලෙස බඳවාගත්බවටත්, එම සංවිධානය මගින් ළමා ඝාතන හා ළමුන්ට හිරිහැර කර ඇති බවට ඇතැම් චෝදනා වන බව ද ඇය පෙන්වා දී තිබේ. ඒ පිළිබඳ ප්‍රතිචාර දක්වන ලෙස එක්සත් ජාතීන්ගේ සාමාජික රටක් ඉල්ලා සිටියහොත් තමා ශ්‍රී ලාංකිකයෙකු බැවින් එම අවස්ථාව ප්‍රතික්ෂේප කරන බව කුමාරස්වාමි මහත්මිය පවසයි. ඒ සඳහා තමන් වෙනත් නියෝජිතයෙකු නම් කිරීමට කටයුතු කරන බව ඇය පෙන්වා දෙයි. එක්සත් ජාතීන්ගේ දෛනික මාධ්‍ය සාකච්ඡාවකදී මාධ්‍යවේදියකු නැගූ පැනයකට පිළිතුරුදෙමින් ඇය මෙම කරුණු අවධාරණය කර තිබේ.", "URL": "https://sinhala.adaderana.lk/news.php?nid=16045", "Category": null, "Parent URL": null}