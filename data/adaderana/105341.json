{"Source": "Adaderana", "Timestamp": "March 2, 2019 12:11 pm", "Headline": "සද්ධන්ත ප්‍රහාරයකින් නිවසක් විනාශයි", "News Content": "වැල්ලවාය ප්‍රදේශයේ වරුණගම ග්‍රාම නිලධාරී වසමේ නිවසකට වන අලි ප්‍රහාරයක් එල්ල වී ඇත. එම නිසා නිවසේ කුස්සිය සම්පූර්ණයෙන්ම විනාශ වී ඇති අතර එම නිවස පිහිටි ඉඩමේ වගා කර තිබූ එළවලු වගාවන් ද වන අලියා විසින් විනාශ කර දමා ඇත. මෙම නිවසේ එක් කාන්තාවක් පමණක් ජීවත් වී ඇති අතර ඇය අසළ නිවසකට දිව ගොස් දිවි බේරාගෙන ඇත. එම වනඅලි රංචුවේ කන් නොඇසෙන වනඅලියෙකු සිටින බවත් රතිඤ්ඤා සහ අලිවෙඩි කොතෙක් දැමූ වද වනඅලියා පලවා හැරීමට නොහැකි බවත් ප්‍රදේශයේ ජනතාව ප්‍රකාශ කර ඇත. මෙම ප්‍රදේශයේ වන අලි තර්ජනය උග්‍ර ලෙස පවතින අතර මෙම ගැටලුවට විසඳුමක් ලබා දෙන ලෙස ජනතාව බලධාරීන්ගෙන් ඉල්ලීමක් කර සිටින බව අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=105341", "Category": null, "Parent URL": null}