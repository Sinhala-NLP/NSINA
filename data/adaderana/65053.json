{"Source": "Adaderana", "Timestamp": "October 14, 2016 01:27 pm", "Headline": "  ජාතික ගීය දෙමළ භාෂාවෙන් ගායනා කිරීම- පෙත්සම් විභාගය නොවැම්බර් 18දා", "News Content": "නිදහස් දින උත්සවයේදී ජාතික ගීය දෙමළ භාෂාවෙන් ගායනා කිරීමට රජය ගත් තීරණය නිතිවිරෝධී යැයි ප්‍රකාශ කරන ලෙස ඉල්ලා ගොනු කර ඇති මූලික අයිතිවාසිකම් පෙත්සමක් විභාග කිරීමට ශ්‍රේෂ්ඨාධිකරණය දින නියම කර තිබේ.කැලණිය ප්‍රදේශයේ පදිංචිකරුවන් පස්දෙනෙකු විසින් මෙම පෙත්සම ගොනු කර ඇත. එය නොවැම්බර් මස 18 වනදා විභාගයට ගැනීමට ශ්‍රේෂ්ඨාධිකරණය තිරණය කළ බව අද දෙරණ අධිකරණ වාර්තාකරු කේ.එස්.උදයකුමාර් පැවසුවේය.", "URL": "https://sinhala.adaderana.lk/news.php?nid=65053", "Category": null, "Parent URL": null}