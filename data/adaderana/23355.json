{"Source": "Adaderana", "Timestamp": "April 8, 2012 07:29 am", "Headline": " රාජකාරියේ යෙදී සිටියදී කැබ් රියට යටවූ පොලිස් නිලධාරියා අද අවසන් ගමන් යයි", "News Content": "රාජකාරියේ යෙදී සිටිය දී කැබ් රථයක ගැටීමෙන් මියගිය පොලිස් කොස්තාපල් උපුල් ජයන්ත රාජපක්ෂ මහතාගේ දේහය පිළිබඳ අවසන් කටයුතු අද සිදුකෙරෙයි. දේහය මේ වන විට මොණරාගල, හිඳකිවුල ප්‍රදේශයේ පිහිටි ඒ මහතාගේ නිවසේ තැන්පත් කර තිබේ. අනතුර සිදුකළ කැබ් රථය රජයේ ආයතනයකට අයත් බවට අනාවරණය වී ඇති අතර ඒ සම්බන්ධ පොලිසියේ ක්‍රියා කලාපය පිළිබඳ මියගිය පොලිස් කොස්තාපල්වරයාගේ ඥාතීහු විරෝධය පල කරති. කෙසේ වුව ද පොලිස් මාධ්‍ය ප්‍රකාශකවරයා කියා සිටියේ සැකකරු අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදාහැර ඇති බවයි.", "URL": "https://sinhala.adaderana.lk/news.php?nid=23355", "Category": null, "Parent URL": null}