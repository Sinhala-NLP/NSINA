{"Source": "Adaderana", "Timestamp": "June 14, 2019 11:09 am", "Headline": "රිය අනතුරු කීපයකින් ජීවිත 4ක් අහිමි වෙයි", "News Content": "දිවයිනේ ප්‍රදේශ කිහිපයක සිදු වු රිය අනතුරුවලින් පුද්ගලයින් සිව් දෙනෙකු මියගොස් ඇත. නුවරඑළිය හැටන් මාර්ගයේ මල්ලිඅප්පු කඩවීදිය ප්‍රදේශයේ දී මාර්ගය හරහා ගමන් කළ පුද්ගලයෙකු යතුරු පැදියක ගැටීමෙන් තුවාල ලබා නුවරඑළිය රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. මේ අතර දොඩංගොඩ, තුඩුගල නෑබඩ මාර්ගයේ,ඇල්ල පහළ හංදිය ප්‍රදේශයේදී ත්‍රිරෝද රථයක් යකඩ පාලමක ගැටී අනතුරට ලක්ව ඇත. අනතුරින් 40 හැවිරිදි මඟියා මියගොස් ඇති අතර රියදුරු ද තුවාල ලබා ඇති බව වාර්තා වෙයි. මාරවිල මට්ටකොටුව ප්‍රදේශයේ දී මෝටර් රථයක ගැටී පුද්ගලයෙකු මියගොස් ඇත. මේ අතර බුලත්සිංහල හොරණ මාර්ගයේ පහළ නාරගල ප්‍රදේශයේදි යතුරුපැදි දෙකක් මුහුණට මුහුණ ගැටී සිදු වු අනතුරකින් 35 හැවිරිදි පුද්ගලයෙකු මියගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=111949", "Category": null, "Parent URL": null}