{"Source": "Adaderana", "Timestamp": "February 4, 2013 02:24 pm", "Headline": "අතුරුදන් වූ ළමුන් දෙදෙනාගේ සිරුරු ගොඩගසයි", "News Content": "වැලිගම, පැලෑන මුහුදු තීරයේ දිය නෑමට ගොස් අතුරුදන් වූ ළමුන් දෙදෙනාගේ මළ සිරුරු සොයාගෙන තිබේ. අද (04) පෙරවරුවේ වෙරළට ගොඩගසා තිබිය දී සොයාගත් එම මළ සිරුරු වැලිගම රෝහලේ මෘත ශරීරාගාරයේ තැන්පත් කර ඇති බව පොලීසිය පැවසුවේය. අවුරුදු 13 සහ 15 වයස්වල පසු වූ අදාළ ළමුන් දෙදෙනා ඊයේ පස්වරුවේ දිය නෑමට ගොස් සිටිය දී දියේ ගිලී අතුරුදන් වී තිබිණි. මිය ගිය ළමුන් දෙදෙනා වැලිගම කොලේදණ්ඩ ප‍්‍රදේශයේ පදිංචිව සිටි අය බව පොලීසිය සඳහන් කළේය. මේ අතර වත්තල, හේකිත්ත, හැමිල්ටන් ඇලේ, මෝයකට අසල ප‍්‍රදේශයේ තිබී මළ සිරුරක් සොයාගෙන තිබේ. මිය ගිය පුද්ගලයා වත්තල, හැඳල ප‍්‍රදේශයේ පදිංචිව සිටි 38 හැවිරිදි අයෙකු බව පොලීසිය පැවසීය.", "URL": "https://sinhala.adaderana.lk/news.php?nid=31337", "Category": null, "Parent URL": null}