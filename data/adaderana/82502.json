{"Source": "Adaderana", "Timestamp": "January 4, 2018 02:24 pm", "Headline": "නීති කඩමින් මසුන් මැරූ ඉන්දියානුවෝ 13 ක් අත්අඩංගුවට", "News Content": "ඉන්දියාවේ රාමේස්වරන් සිට පැමිණ ධීවර නීති උල්ලංඝනය කරමින් යාපනයේ ඩෙල්ෆ්ට් දූපත ආසන්නයේ මසුන් මරමින් සිටි ඉන්දීය ධීවරයින් 13 දෙනෙකු නාවික හමුදාව විසින් අත්අඩංගුවට ගෙන තිබේ. අත්අඩංගුවට පත් සැකකරුවන්ගේ යාත්‍රා 2 ක් නාවික හමුදාව විසින් ඊයේ(03) අත්අඩංගුවට ගෙන යාපනය ධීවර අධ්‍යක්ෂ කාර්යාලය වෙත බාර දී ඇත. මෙම ධීවරයින්ගෙන් ධීවර නිලධාරීන් හා පොලීසිය ප්‍රශ්න කරගෙන යන අතර ඉන් අනතුරුව ඔවුන්ව යාපනය අධිකරණය වෙත ඉදිරිපත් කිරීමට නියමිතය. යාපනයේ ධීවර සමීති නායකයින් කියා සිටින්නේ ශ්‍රී ලංකා අත් අඩංගුවේ සිටි ඉන්දීය ධීවරයින් 71 දෙනෙකු අවස්ථා දෙකකදී අළුත් අවුරුද්ද නිමිත්තෙන් නිදහස් කිරීමෙන් පසුව ඉන්දීය ධීවරයින් උතුරු මුහුදු සීමාවට පැමිණ බලහත්කාරයෙන් මසුන් මැරීම වැඩි වී ඇති බවයි.", "URL": "https://sinhala.adaderana.lk/news.php?nid=82502", "Category": null, "Parent URL": null}