{"Source": "Adaderana", "Timestamp": "August 18, 2019 04:26 pm", "Headline": "නාවලපිටියේ දී තරුණියක් දුම්රියට පැන දිවි නසා ගනී", "News Content": "කොළඹ කොටුවේ සිට බදුල්ල දක්වා ධාවනය වු දුම්රියට පැන තරුණියක් සිය දිවි හානි කරගෙන තිබේ. දුම්රියේ ගැටී ජීවිතක්ෂයට පත් වි ඇත්තේ කොත්මලේ රම්බොඩ වත්තේ පදිංචි 20 හැවිරිද් තරුණියකි. නාවලපිටිය දුම්රිය ස්ථානයට යාබදව පිහිටි වරකාව සංඥා කුළුණ අසලදි අද (18) දහවල් 2 ට පමණ දුම්රිය මාර්ගයේ අසළ පිහිටි ලඳු කැළෑවක සිට එකවරම ධාවනය වෙමින් තිබු දුම්රිය මැදට තරුණියක් පැන්න බවත්, පසුව දුම්රිය නතර කර ඇගේ සිරුර නාවලපිටිය දුම්රිය ස්ථානයට රැගෙන විත් භාර දුන් බව දුම්රියේ රියදුරන් ප්‍රකාශ කර ඇත. දුම්රියට පැන සිය දිවි හානි කරගත් තරුණිය සන්තකයේ ඇගේ හැඳුනුම්පතේ ඡායා පිටපතක් තිබි ඇති අතර ඒ අනුව තරුණියගේ අනන්‍යතාවය තහවුරු කරගෙන ඇත. මිය ගිය තරුණියගේ සිරුර නාවලපිටිය මුලික රෝහලේ තැන්පත් කර ඇති අතර සිද්ධිය සම්බන්ධයෙන් නාවලපිටිය පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=116847", "Category": null, "Parent URL": null}