{"Source": "Adaderana", "Timestamp": "February 19, 2016 08:37 am", "Headline": "කච්චතිව් මංගල්‍යයට ඉන්දියානු බැතිමතුන් 4000ක්", "News Content": "මෙවර පැවැත්වීමට නියමිත කච්චතිව් දූපතේ මංගල්‍යය සඳහා 4000කට ආසන්න ඉන්දීය ජාතිකයින් පිරිසක් මෙරටට පැමිණෙනු ඇති බව ශ්‍රී ලංකා නාවික හමුදාව පවසයි.කච්චතිව් දූපතේ මංගල්‍යය මෙම මස 21 වන දින පැවැත්විමට කටයුතු සුදානම් කර ඇති බව නාවික හමුදාව සඳහන් කරයි‍.ඉන්දියානු බැතිමතුන්ට අමතරව මෙරට ක්‍රිතුනු බැතිමතුන් 4000කට ආසන්න පිරිසක් මේ අවස්ථාවට සහභාගී වනු ඇති බව වාර්තා වෙයි.කෙසේ වෙතත් කච්චතිව් දූපතේ මංගල්‍යය වර්ජනය කරන ලෙස තමිල්නාඩු බලධාරීන් එරට ධීවර ප්‍රජාවගෙන් ඉල්ලීමක් ද කර තිබුණි.මේ අතර පල්ලියේ මංගල්‍යය උත්සවය අවසන් වන තෙක් උතුරු මුහුදු සීමාවේ කච්චතිව් ආශ්‍රිත ප්‍රදේශයේ ධීවර කටයුතුවලින් ඉවත් වන ලෙස තමිල්නාඩු ධීවරයින්ට දැනුම්දී තිබේ.මේ සඳහා සභාගීවන ඉන්දීය බැතිමතුන් ජත්‍යන්තර මුහුදු සීමාව දක්වා ඉන්දීය වෙරළාක්ෂක බලකායේ ආරක්ෂාව යටතේ මෙරටට පැමිණෙන අතර මෙරට තුළ ඔවුන්ට පුර්ණ ආරක්ෂාව ශ්‍රී ලංකා නාවික හමුදාව විසින් ලබාදෙනු ඇත.", "URL": "https://sinhala.adaderana.lk/news.php?nid=57358", "Category": null, "Parent URL": null}