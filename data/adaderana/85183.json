{"Source": "Adaderana", "Timestamp": "March 5, 2018 09:13 am", "Headline": "ඉන්දියා ජාතිකයෙක් පුස්සැල්ලාවේදී අත්අඩංගුවට", "News Content": "පුස්සැල්ලාව, අයිරි කොටස, පෙරට්ටාසි වත්ත ප්‍රදේශයේදී නීති විරෝධි ලෙස මෙරට රැදී සිටි ඉන්දීය ජාතික පුද්ගලයෙකු අත්අඩංගුවට ගෙන තිබේ. පුස්සැල්ලාව පොලීසිය සිදු කළ විමර්ශනයකදී අදාල සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කර ඇත. සැකකරු 35 හැවිරිදි පුද්ගලයෙකු බව සඳහන්ය. අත්අඩංගුවට ගත් ඉන්දිය ජාතික පුද්ගලයා අද ගම්පොල මහේස්ත්‍රාත් අධිකරණයට ඉදිරිපත් කිරීමට නියමිත අතර පුස්සැල්ලාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85183", "Category": null, "Parent URL": null}