{"Source": "Adaderana", "Timestamp": "February 6, 2019 10:26 pm", "Headline": "බස්රථ දෙකකට යටවීමෙන් පුද්ගලයෙක්ට දිවි අහිමි", "News Content": "මහනුවර පැරණි බෝගම්බර බන්ධනාගාරය ඉදිරිපිට එච් පී උඩුරාවන මාවතේ අද(06) සිදු වූ රිය අනතුරකින් පුද්ගලයෙකු මියගොස් තිබේ. අද දහවල් 12.30ට පමණ මෙම අනතුර සිදු වී ඇති බවත් පෞද්ගලික බස්රථයකට සහ ලංගම බස් රථයකට හසු වීමෙන් හිසට බරපතල තුවාල සිදු වූ මෙම පුද්ගලයා මහනුවර මහ රෝහලට ඇතුලත් කරන විටත් මිය ගොස් සිටි බවට පොලීසිය සඳහන් කරයි. පොලීසිය සඳහන් කලේ මොනරාගල සිට පැමිණි ලංගම බස් රථයක් සහ දිගන මහනුවර පෞද්ගලික බස් රථ යන බස් රථ දෙකක් මඟින් මෙම අනතුර සිදු වී ඇති බවයි. මහනුවර රෝහල් පොලීසිය සඳහන් කලේ වයස 29ක් වූ එ.එම්.මේනක ප්‍රෂන්ත තිලකරත්න නැමැති මැණික්හින්න ප්‍රදේශයේ පදිංචි අයෙකි. මහනුවර රථවාහන පොලීසිය සඳහන් කලේ අනතුරට පත් බස් රථ දෙක හා එහි රියදුරන් දෙදෙනා අත්අඩංගුවට ගෙන ඇති බවයි. අනතුර සම්බන්ධයෙන් දැනට විමර්ශන සකටයුතු සිදු කරනු ලබයි.", "URL": "https://sinhala.adaderana.lk/news.php?nid=103825", "Category": null, "Parent URL": null}