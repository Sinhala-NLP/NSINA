{"Source": "Adaderana", "Timestamp": "April 18, 2016 04:26 pm", "Headline": "  නව පොලිස්පති පුටුවට පූජිත්ගේ නම!", "News Content": "නව පොලිස්පතිවරයා පත් කිරීමට අදාළව ව්‍යවස්ථාදායක සභාවේ බහුතර කැමැත්ත බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති පූජිත් ජයසුන්දර මහතාට හිමිව තිබේ.ව්‍යවස්ථාදායක සභාව අද(18) පස්වරුවේ පාර්ලිමේන්තු සංකීර්ණයේදී රැස්වූ අවස්ථාවේ සිය අවසන් අනුමැතිය පිළිබඳ නිගමනයකට පැමිණි බව කථානායක කාර්යාලය සඳහන් කළේය.ඒ අනුව බහුතර කැමැත්ත මත පූජිත් ජයසුන්දර මහතාගේ නම යෝජනා වී ඇති අතර එය ජනාධිපතිවරයා වෙත දන්වා යැවීමට පියවර ගෙන තිබේ.අද පස්වරුවේ පොලිස්පති පත් කිරීම සම්බන්ධයෙන් අවසන් නිගමනයකට පැමිණීම සඳහා ව්‍යවස්ථාදායක මණ්ඩලය රැස්වූ අතර පොලිස්පති ධූරය සඳහා නිර්දේශීත ජ්‍යෙෂ්ඨ නියෝජ්‍ය පොලිස්පතිවරුන් තිදෙනා ද සභාව ඉදිරියේ පෙනී සිටින ලදී.", "URL": "https://sinhala.adaderana.lk/news.php?nid=59289", "Category": null, "Parent URL": null}