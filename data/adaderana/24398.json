{"Source": "Adaderana", "Timestamp": "May 21, 2012 08:04 am", "Headline": "පිළියන්දල නිවසකින් පුපුරන ද්‍රව්‍ය තොගයක් හමුවෙයි", "News Content": "පිළියන්දල ප්‍රදේශයේ නිවසක තිබී ගිනි අවි ඇතුළු පුපුරන ද්‍රව්‍ය තොගයක් සොයා ගෙන තිබේ. පිළියන්දල පන්සල පාර, හෝකන්දර උතුර ප්‍රදේශයේ නිවසක මෙම ගිනි අවි තිබී සොයා ගත් බව පොලිසිය පවසයි. ටී 56 උණ්ඩ 60 ක්, මිලි මීටර 9 ජීව උණ්ඩ 101ක්, දුම්ගෑස් බෝම්බයක්, බෝම්බ රඳවන 2 ක් එම නිවසේ තිබී සොයා ගත් බව පොලිසිය සඳහන් කරයි. අදාළ නිවසේ පදිංචිකරු යුද හමුදාවේ සේවය කර විශ්‍රාම ගිය සෙබළෙකු බව පොලිසිය පවසයි. සැකකරු මෙතෙක් අත්අඩංගුවට ගෙන නොමැති බව පොලිසිය කියා සිටියි.", "URL": "https://sinhala.adaderana.lk/news.php?nid=24398", "Category": null, "Parent URL": null}