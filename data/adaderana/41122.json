{"Source": "Adaderana", "Timestamp": "February 14, 2014 04:09 pm", "Headline": "තායිලන්ත පෙම්වතුන්ගෙන් ලෝක වාර්තාවක්?", "News Content": "පෙම්වතුන්ගේ දිනය සමරමින් නව ගිනස් වාර්තාවක් පිහිටුවීමට තායිලන්ත පෙම්වතුන් එරට පතායා ප්‍රදේශයට එක්රැස්ව සිටියි. මේ සඳහා පෙම්වතුන් යුවළ 30ට අධික පිරිසක් සහභාගී වී සිටින බව වාර්තා වේ. පැය 25ට අධික කාලයක් එකිනෙකා වැළඳගෙන සිටීමෙන් ඔවුන් මෙම ගිනස් වාර්තාව පිහිටුවන බව විදෙස් මාධ්‍ය වාර්තා කරයි. තායිලන්ත පෙම්වතුන් මෙම වාර්තාව පිහිටුවීමට සමත්වුවහොත් එය ලොව දීර්ඝතම වැළඳ ගැනීම ලෙස ගිනස් පොතට එක් වනු ඇත. ගිනස් වාර්තාව පිහිටුවීමට සමත් වන පෙම්වතුන්ට අමෙරිකානු ඩොලර් දස දහස් 700ක් පමණ වටිනා දියමන්ති මුදු 2ක් සහ මුදල් ත්‍යාගයක් පිරිනැමීමට නියමිතය.", "URL": "https://sinhala.adaderana.lk/news.php?nid=41122", "Category": null, "Parent URL": null}