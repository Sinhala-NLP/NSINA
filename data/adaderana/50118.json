{"Source": "Adaderana", "Timestamp": "March 21, 2015 09:26 am", "Headline": "හිටපු මැ.කො අභාවප්‍රාප්තවෙයි", "News Content": "හිටපු මැතිවරණ කොමසාරිස්වරයෙකු වු චන්ද්‍රානන්ද ද සිල්වා මහතා අභාවප්‍රාප්ත වී තිබේ.පවුලේ සාමාජිකයෙකු පැවසුවේ අද අලුයම ඒ මහතා අභාවප්‍රාප්ත වු බවයි.මිය යන විට චන්ද්‍රානන්ද ද සිල්වා මහතා 78 වන වියේ පසු විය.චන්ද්‍රානන්ද ද සිල්වා මහතා 1982 වසරේ මැතිවරණ කොමසාරිස්වරයා ලෙස පත් වුණි.1978 ව්‍යවස්ථාවෙන් හඳුන්වාදුන් නව මැතිවරණ ක්‍රමයට අනුව මැතිවරණය පැවැත්වීම ඒ මහතාගේ කාලයේ සිදුකෙරුණි. පාර්ලිමේන්තු මැතිවරණ පනත අනුව හඳුන්වාදුන් මනාප ක්‍රමය යටතේ 1988 වසරේ පැවති පළමු මහ මැතිවරණය ද චන්ද්‍රානන්ද ද සිල්වා මහතා මැතිවරණ කොමසාරිස්වරයා වශයෙන් සිටියදී පැවැත්වීම විශේෂත්වයකි.", "URL": "https://sinhala.adaderana.lk/news.php?nid=50118", "Category": null, "Parent URL": null}