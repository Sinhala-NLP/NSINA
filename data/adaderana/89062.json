{"Source": "Adaderana", "Timestamp": "May 14, 2018 10:49 am", "Headline": "විදුලිසැර වැදී ජීවිත ගමනට සමුදෙයි", "News Content": "අඹන්පොල, රොලව ප්‍රදේශයේදී විදුලි සැරවැදිමෙන් පුද්ගලයෙකු මියගොස් තිබේ. තමන් පදිංචිව සිටි නිවසේ සිට ඉදිකරමින් තිබූ නව නිවස වෙත විදුලිය ලබා ගැනීමට යාමේදී අදාළ පුද්ගලයාට විදුලිසැර වැදී ඇති බව පොලිසිය පවසයි. විදුලි සැර වැදීමෙන් බරපතළ තුවාල ලැබූ අදාළ පුද්ගලයා අඹන්පොල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 24 හැවිරිදි පුද්ගලයෙක්ය. සිද්ධිය සම්බන්ධයෙන් අඹන්පොල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89062", "Category": null, "Parent URL": null}