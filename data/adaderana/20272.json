{"Source": "Adaderana", "Timestamp": "November 26, 2011 09:26 am", "Headline": "හලාවත රෝහල සෞඛ්‍ය අමාත්‍යාංශය යටතට", "News Content": "හලාවත මූලික රෝහල සෞඛ්‍ය අමාත්‍යාංශය යටතට පවරා ගැනීමට පියවර ගෙන තිබේ. මෙතෙක් වයඹ පළාත් සභාව යටතේ පැවති එම රෝහල වැඩිදුර සංවර්ධනය කිරීම සඳහා මධ්‍යම රජයට පවරා ගැනෙන බව සෞඛ්‍ය අමාත්‍යාංශය පවසයි. ඒ අනුව හලාවත මූලික රෝහල අද(26) සිට සෞඛ්‍ය අමාත්‍යාංශය යටතේ පාලනය කෙරෙනු ඇත. දැනටමත් පළාත් සභා යටතේ පැවති රෝහල් ගණනාවක් මධ්‍යම රජයට පවරාගෙන අංගසම්පූර්ණ රෝහල් බවට පත්කර ඇති බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=20272", "Category": null, "Parent URL": null}