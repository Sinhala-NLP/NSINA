{"Source": "Adaderana", "Timestamp": "February 4, 2010 08:37 am", "Headline": "පාකිස්තානයේ බෝම්බ පිපිරීමක්", "News Content": "වයඹ දිග පාකිස්තානයේ පාසලක් අසල සිදුවූ‍ බෝම්බ පිපිරීමකින් පුද්ගලයින් 8 දෙනෙකු ජීවිතක්ෂයට පත්ව තිබේ. බාලිකා පාසලක පැවති උත්සව අවස්ථාවක් අතරතුර මෙම පිපිරීම සිදුව ඇති බව වාර්තා වේ. ජීවිතක්ෂයට පත්වූවන් අතර පාසල් සිසුන් සිව්දෙනෙකු සහ අමෙරිකානු සෙබළුන් තිදෙනෙකු ද වේ. පිපිරීමෙන් පාසල් සිසුන් 63 දෙනෙකු තවත් අමෙරිකානු සෙබළුන් දෙදෙනෙකු තුවාල ලබා ඇති බව ද සදහන් වේ. කෙසේ වෙතත් ප්‍රහාරයේ වගකීම පාකිස්ථානයේ තලෙයිබාන් සංවිධානය විසින් භාරගෙන ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=6457", "Category": null, "Parent URL": null}