{"Source": "Adaderana", "Timestamp": "May 22, 2015 11:21 am", "Headline": "වෙලේසුදාගේ ‍සහෝදරයෙකුත් රිමාන්ඩ්", "News Content": "මහපරිමාණ මත්ද්‍රව්‍ය ජාවාරම්කරු‍වෙකු ලෙස සැලකෙන වෙලේසුදා හෙවත් සමන්ත කුමාර නැමැත්තාගේ සොහොයුරෙකු බව පැවසෙන සාලිය කුමාර නැමැත්තා රිමාන්ඩ් කර තිබේ.සැකකරු අද රහස් පොලීසිය විසින් කොළඹ ප්‍රධාන මහේස්ත්‍රාත් අධිකරණයට අද ඉදිරිපත් කරන ලදී.එහිදී රහස් පොලීසිය අධිකරණයට කියා ඇත්තේ වෙලේසුදා සම්බන්ධයෙන් සිදුකරන පරීක්ෂණවල ප්‍රතිඵලයක් ලෙස මොහු අත්අඩංගුවට ගත් බවයි.ඒ අනූව මෙම සැකකරු සම්බන්ධයෙන් මුදල් විශුද්ධිකරණ පනත යටතේ පරීක්ෂණ සිදුකරන බව රහස් පොලීසිය අධිකරණයට දැනුම් දී ඇත.කරුණු සලකා බැලූ කොළඹ ප්‍රධාන මහේස්ත්‍රාත් ගිහාන් පිලිපටිය මහතා සැකකරු ලබන ජූනි මස 5 දක්වා රිමාන්ඩ් කිරීමට නියෝග කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=51504", "Category": null, "Parent URL": null}