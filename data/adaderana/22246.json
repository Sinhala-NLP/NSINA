{"Source": "Adaderana", "Timestamp": "February 20, 2012 12:30 pm", "Headline": "සහනය ගැන බලාපොරොත්තු දල්වා සිටිනවා", "News Content": "පටු පරමාර්ථ මුදුන්පත් කර ගැනීම සඳහා ඇතැම් පිරිස් දරන උත්සහය වෙනුවෙන් කිසිඳු සහයක් නොදක්වන බව තංගල්ල ප්‍රදේශයේ ධීවරයින් ජනාධිපති මහින්ද රාජපක්ෂ මහතා හමුවේ ප්‍රකාශ කර තිබේ. අද(20) පෙරවරුවේ ජනාධිපතිවරයා තංගල්ල ධීවර වරායේ නිරීක්ෂණ චාරිකාවකට එක්විය. තම වෘත්තීය පවත්වාගෙන යාම සඳහා දෙනු ලබන සහනය සම්බන්ධයෙන් බලාපොරොත්තු දල්වා සිටින බව එහි දී ධීවරයින් ප්‍රකාශ කර ඇත. ධීවර කටයුතුවල නිරත පුද්ගලයින්ගේ සුබ සාධනය සහ ඔවුන්ගේ ගැටලු විසඳාලීම සඳහා රජය මේ වන විටත් අවශ්‍ය ක්‍රියාමාර්ග ගනිමින් සිටින බව මෙහි දී අදහස් දැක් වූ ජනාධිපති මහින්ද රාජපක්ෂ මහතා ප්‍රකාශ කළේය.", "URL": "https://sinhala.adaderana.lk/news.php?nid=22246", "Category": null, "Parent URL": null}