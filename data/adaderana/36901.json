{"Source": "Adaderana", "Timestamp": "August 26, 2013 10:17 am", "Headline": "ව්‍යාජ ආදායම් බලපත්‍ර සමග අයෙක් මාට්ටු", "News Content": "නීති විරෝධී ලෙස සකස්කරන ලද ආදායම් බලපත්‍ර කිහිපයක් සමඟ පුද්ගලයෙකු අත්අඩංගුවට ගෙන තිබේ. පෑලියගොඩ අපරාධ අංශයේ නිලධාරීන් කණ්ඩායමකට ලැබුණු තොරතුරකට අනුව සිදුකළ වැටීමක දී සැකකරු අත්අඩංගුවට ගෙන ඇත. සැකකරු සතුව තිබී නීති විරෝධී ලෙස සකස්කරන ලද ආදායම් බලපත්‍ර 06ක් පොලිසිය විසින් සොයාගෙන තිබේ. යතුරුපැදි 05ක් සහ මෝටර් රථයක් සඳහා ව්‍යාජ ලෙස සකස් කරන ලද බලපත්‍ර ඒ අතර වන බව පොලිසිය සඳහන් කළේය. සැකකරු අද මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36901", "Category": null, "Parent URL": null}