{"Source": "Adaderana", "Timestamp": "May 22, 2019 01:04 pm", "Headline": "බස් රථයකට යට වී එක් දරු පියෙක් ජීවිතක්ෂයට", "News Content": "ගිනිගත්හේනේ සිටි නාවලපිටිය දක්වා ධාවනය වු පෞද්ගලික බස් රථයකට යට වී එක් දරු පියෙක් ජිවිතක්ෂයට පත්ව ඇත. අනතුරෙන් මියගොස් ඇත්තේ නාවලපිටිය ශාන්තිපුර ජනපදයේ පදිංචි පි. කුලතිලක නැමති 74 හැවිරිදි එක්දරු පියෙකි. අද (22) උදැසන 9ට පමණ මෙම අනතුර සිදු වී ඇත්තේ ගිනිගත්හේන නාවලපිටිය ප්‍රධාන මාර්ගයේ බලන්තොට ප්‍රදේශයේදීය. මරණකරු ඉදිරිපස දොරෙන් බස් රථයට ගොඩවීමට උත්සහ කිරීමේදි බස් රථයෙන් බිමට වැටී බස් රථයේ වම්පස ඉදිරිපස රෝදයට යට වි බරපතළ ලෙස තුවාල ලබා නාවලපිටිය මුලික රෝහල වෙත ඇතුලත් කිරිමෙන් පසු මිය ගොස් ඇති බව නාවලපිටිය පොලීසිය ප්‍රකාශ කර ඇත. පෞද්ගිලක බස් රථයේ රියදුරාව සැකපිට නාවලපිටිය පොලීසිය මඟින් අත්අඩංගුවට ගෙන ඇති අතර, සැකකරු නාවලපිටිය මහෙස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=110441", "Category": null, "Parent URL": null}