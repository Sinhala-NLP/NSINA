{"Source": "Adaderana", "Timestamp": "September 12, 2011 10:12 am", "Headline": "සැමියා විසින් භූමිතෙල් වත්කර බිරිඳට ගිනි තබලා", "News Content": "සිය සැමියා විසින් ගිනි තැබීම හේතුවෙන් වව්නියාව, රම්බකුලම්, උමා මහේෂ්වරන් මාවතේ පදිංචිව සිටි කාන්තාවක් මිය ගොස් තිබේ. පසුගිය 6 වැනිදා සිරුරට භූමිතෙල් වත්කර එම කාන්තාව පුළුස්සා ඇති බව වව්නියාව පොලිසිය පැවසීය. පිළිස්සුම් තුවාල සහිතව වව්නියාව රෝහලට ඇතුළත් කළ අදාළ කාන්තාව ඊයේ(11) මිය ගොස් ඇත. සිද්ධියට සම්බන්ධ සැකකරු අත්අංඩගුවට‍ ගෙන වව්නියාව මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වැනි දින දක්වා රක්ෂිත බන්ධනාගාර ගත කර ඇති බව පොලිසිය පැවසීය.", "URL": "https://sinhala.adaderana.lk/news.php?nid=18660", "Category": null, "Parent URL": null}