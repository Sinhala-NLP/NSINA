{"Source": "Adaderana", "Timestamp": "March 1, 2017 10:27 am", "Headline": "විමල්රාජ්ට වෙඩි තැබීමට සම්බන්ධ 1ක් අත්අඩංගුවට", "News Content": "නැගෙනහිර පළාත් ඉඩම් ප්‍රතිසංස්කරණ කොමිසමේ අධ්‍යක්ෂ විමල්රාජ් නේසන් මහතාට වෙඩි තැබීමේ සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ.මඩකලපුව, එරාවූර් ප්‍රදේශයේදී සැකකරු අත්අඩංගුවට ගත් බව පොලීසිය පැවසුවේය.මෙලෙස අත්අඩංගුවට ගෙන ඇත්තේ මඩකලපුව දිස්ත්‍රීක් ලේකම් කාර්යාලේ සේවය කරන කාර්යාල සහායකයෙකු බව සඳහන්වේ.කලවංචිකුඩි මහේස්ත්‍රාත් වෙත ඉදිරිපත් කිරීමෙන් අනතුරුව සැකකරු පැය 48ක කාලයක් රඳවාගෙන ප්‍රශ්න කිරීමට මහේස්ත්‍රාත්වරයා අවසර ලබාදී තිබේ.කලවංචිකුඩි ප්‍රදේශයේදී පසුගිය පෙබරවාරි මස 22වනදා නැගෙනහිර පළාත් ඉඩම් ප්‍රතිසංස්කරණ කොමිසමේ අධ්‍යක්ෂවරයාට යතුරුපැදියකින් පැමිණි පුද්ගලයින් දෙදෙනෙකු විසින් වෙඩි තැබීමක් සිදුකර තිබේ.", "URL": "https://sinhala.adaderana.lk/news.php?nid=70260", "Category": null, "Parent URL": null}