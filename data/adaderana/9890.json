{"Source": "Adaderana", "Timestamp": "July 28, 2010 04:08 pm", "Headline": "ආකර්ශනීය ද්විත්ව සිම්පත් ජංගම දුරකථන දෙකක් එළිදැක්වේ", "News Content": "2010 ජූලි 20 වැනි දින, කොළඹදී, ලොව ප‍්‍රමුඛ ජංගම දුරකථන සම්පාදකයෙකු වන සැම්සුන් ඉලෙක්ට්‍රොනික්ස් අද දින ශ‍්‍රී ලංකාවේදී C‍3212 සහ C‍5212 යන නව ද්විත්ව සිම්පත් ජංගම දුරකථන දෙකක් හඳුන්වාදෙමින් ජංගම සන්නිවේදන ක්ෂේත‍්‍රය තුළ සිය සේවා සැපයුම තවදුරටත් තහවුරුකර ගන්නා ලදී.. මෙම ද්විත්ව සිම්පත් කාණ්ඩය සමාගම විසින් ශ‍්‍රී ලංකවේදී අරඹන ලද නව කාණ්ඩයක් වන අතර මේ වන විට සමාගම මගින් ස්පර්ශ තිර මාදිලිය ඇතුඵ නව මාදිලි රැසක් මෙරටට හඳුන්වා දී ඇත. \"සේවාලාභීන් මේ වන විට ද්විත්ව සිම්පත් ජංගම දුරකථන වෙත වඩාත් ප‍්‍රිය කිරීමේ ප‍්‍රවණතාවයක් පෙන්නුම් කරයි.. මෙම වර්ධනය වන ඉල්ලූමට සරිලන පරිදි සැපයුම් සිදු කිරීමට විවිධාංගීකරණය කරන ලද ද්විත්ව ක‍්‍රියාකාරී විශේෂාංගය සහිත ජංගම දුරකථන නිෂ්පාදනය කිරීමට අප පියවර ගෙන තිබෙනවා\"Æ යනුවෙන් සැම්සුන් ශ‍්‍රී ලංකාහි දේශීය කළමනාකරු ශංකර් නාරායනන් මහතා පැවසීය. මෙම ද්විත්ව ක‍්‍රියාකාරී ක‍්‍රමය තුළ අදාළ සිම්පත් දෙකම හැමවිටම ක‍්‍රියාකාරීව පවතී. උදාහරණයක් වශයෙන් භාවිත කරන්නා 1 වැනි සිම්පතෙහි ඇමතුමක නිරතව සිටියද, 2 වැනි සිම්පත වෙත ඇමතුමක් පැමිණියහොත් ඔහු හෝ ඇය වෙත 2 වැනි අංකයෙන් අමතනු ලබන්නා හඳුනාගනිමින් ඔහු හෝ ඇය සමග සම්බන්ධ විමේ අවස්ථාව උදාවේ. ------------- ද්විත්ව සිම්පත් වල පහසුවට අමතරව සැම්සුන් C‍5212 දුරකථනය සිය 1.3 MPකැමරා සහ 8 GB දක්වා වර්ධනය කළ හැකි 56 අභ්‍යන්තර මතක ගබඩාව සමගින් බහුවිධ ප‍්‍රතිවාදන යන්ත‍්‍රයක්,එෆ් එම් රෝඩියෝවක් සහ වීඩියෝ පටිගත කිරීමේ යන්ත‍්‍රයක් යනාදී අංගයන්ගෙන් සමන්විත වේ. සැම්සුන් C5212 දුරකථනය පැය 13 ක කතා කාලයකින්ද, mp3 ප‍්‍රතිවාදන යන්ත‍්‍රයකින්ද, VGA කැමරාවකින්ද, බ්ලු ටූත් 2.0 යන අංගයන්ගෙන්ද සමන්විතය. මෙම ජංගම දුරකථන දෙකෙහිම දුරකථනය සඳහා වසරක වගකීමක්ද උපාංග සඳහා මාස 6 ක වගකීමක්ද හිමිවේ. C‍5212 හි මිළ රු.13,900 ද වන අතර C‍3212 Iස හි මිළ රු.11,500 - ක් වේ.සැම්සුන් ජංගම දුරකථනයන් දිවයිනේ පළාත් 9 පුරා විසිරුනු නියෝජිත ආයතන 500 කදී ලබාගතහැක. සමාගම මගින් මෑතකදී සිය ජාතික බෙදාහැරීමේ සහකරු JKOA හරහා දිවයිනේ ශීඝ‍්‍රයෙන් ව්‍යාප්ත වන සිය අලෙවි ජාලය කළමනාකරණය සඳහා නැවත බෙදාහරින්නන් හත් දෙනෙකු පත් කෙරුණි.. සැම්සුන් මගින් සිය ජාතික වරලත් සේවා සමාගම වශයෙන් ද ෆෝන් කම්පැනි ආයතනය නම් කොට ඇත. සමාගම මගින් කොළඹ, ගාල්ල , මහනුවර සහ ත‍්‍රිකුණාමලය නගරයන්හි නව සේවා මධ්‍යස්ථාන හයක් ස්ථාපනය කොට ඇති අතර නුදුරු අනාගතයේදී දිවයිනේ සම්පූර්ණ උතුරු නැගෙනහිර ප‍්‍රදේශයන් ආවරණය කරන අතරතුර රත්නපුර, අනුරාධපුර සහ පොළොන්නරුව යන නගරයන්හි සේවා මධ්‍යස්ථානයන් විවෘත කිරීමට නියමිතය. \"ආකර්ශනීය නව නිපැයුම් හඳුන්වාදෙමින් ශ‍්‍රී ලාංකීය වෙළඳ පොල තුළ උද්යෝගිමත් ස්වභාවයක් ඇති කිරීම අපේ අරමුණයි. අපගේ ද්විත්ව සිම්පත් දුරකථන වලින් ඔබ්බට යමින් ස්මාට් දුරකථන,සැම්සුන්ග් වේව් සහ ගැලැක්සි එස් යන නිෂ්පාදනයන්ද ඉතා කඩිනමින් වෙළඳ පොළට හඳුන්වාදීමට අප කටයුතු කරනවා.\" යනුවෙන් ශංකර් මහතා තවදුරටත් පැවසීය.සීමාසහිත සැම්සුන් ඉලෙක්ට්‍රොනික්ස් සමාගම පිළිබඳව සීමාසහිත සැම්සුන් ඉලෙක්ට්‍රොනික්ස් සමාගම සෙමිකන්ඩක්ටර් විදුලි සංදේශ ඩිජිටල් මාධ්‍ය සහ ඩිජිටල් ඒකාබද්ධතා තාක්ෂණයන් සම්බන්ධ ලොව ප‍්‍රමුඛ සමාගමකි. වසර 2009 දී සමාගමෙහි ඒකාබද්ධ අලෙවි වටිනාකම ඇමරිකානු ඩොලර් බිලියන 116.8 ක් විය. ලොව පුරා රටවල් 65 ක පිහිටි කාර්යාල 185 ක 188,000 පමණ කාර්ය මණ්ඩලයක් සතු මෙම සමාගම ස්වාධීන මෙහෙයුම් සහිත ව්‍යාපාරික ඒකක අටකින් සමන්විත වේ. ඒවා නම් වශයෙන් දෘෂ්‍ය ප‍්‍රදර්ශන, ජංගම සන්නිවේදන,විදුලි සංදේශ පද්ධති, ඩිජිටල් මෙවලම්, තොරතුරු තාක්ෂණ සේවා, ඩිජිටල් ඉමේජින්, සෙමිකන්ඩක්ටර් සහ එල්සීඞී වේ.", "URL": "https://sinhala.adaderana.lk/news.php?nid=9890", "Category": null, "Parent URL": null}