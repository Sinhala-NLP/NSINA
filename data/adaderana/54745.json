{"Source": "Adaderana", "Timestamp": "October 29, 2015 10:10 am", "Headline": "කැලණි ගඟටත් හැමිල්ටන් ඇළටත් කුණු දැමූ 17ක් අත්අඩංගුවට", "News Content": "කැලණි ගඟට හා හැමිල්ටන් ඇළට කැලිකසළ බැහැර කරමින් සිටි පිරිසක් අත්අඩංගුවට ගෙන තිබේ. පොලිස් නාවික කොට්ඨාසයේ නිලධාරීන් කණ්ඩායමක් විසින් කැලණි ගඟ හා හැමිල්ටන් ඇළ ආශ්‍රිතව සිදුකරනු ලැබූ පාරිසරික මෙහෙයුමක් අතරතුරදී මොවුන් අත්අඩංගුවට ගත් බව පොලීසිය පැවසුවේය.කාන්තාවන් 12 දෙනෙකු හා පිරිමි පුද්ගලයින් 05 දෙනෙකු මෙලෙස අත්අඩංගුවට ගෙන ඇත.අත්අඩංගුවට ගත් පුද්ලයන් පොලිස් ඇප මත මුදාහැර ඇති අතර නැවත නොවැම්බර් මස 05 වන දින මහර හා අළුත්කඩේ අධිකරණ හමුවේ පෙනී සිටීන ලෙස නියෝග කළ බව පොලීසිය සඳහන් කළේය.මේ සම්බන්ධයෙන් පොලිස් නාවික කොට්ඨාසය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54745", "Category": null, "Parent URL": null}