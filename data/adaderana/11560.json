{"Source": "Adaderana", "Timestamp": "October 17, 2010 10:52 pm", "Headline": "ගාලු පාරට අලුත් රථ වාහන සැලසුමක්", "News Content": "වැල්ලවත්ත පොලිස් වසමේ ගාලූ පාරේ රෙක්ෂි වත්ත හන්දියේ මාර්ගය ගිලා බැස ඇති බැවින්, අලූත්වැඩියා කිරීමේ කටයුතු සඳහා අද දින(17) සිට දිනපතා පෙ.ව 6.30 සිට පෙ.ව 10.00 දක්වා කාළය තුළ ක්‍රියාත්මක වන රථ වාහන සැලසුමක් පිළිබඳ පොලීසිය සඳහන් කරයි. ඒ අනුව ඉහතින් දැක් වූ කාලය තුළ අලූත්වැඩියා කටයුතු අවසන් වන තෙක් කොළඹින් පිටවන වාහන ගාලූපාර ඔස්සේ විහාර පාර හන්දිය දක්වා ගමන් කර, එම ස්ථානයෙන් වමට හරවා විහාර පාර වට රවුමෙන් දකුණට හරවා ඇළ ඉවුර පාර ඔස්සේ ගමන් කළ හැකි බව පොලීසිය කියා සිටියි. එසේම කොළඹට ඇතුළු වන වාහන පෙ.ව 10.00 දක්වා අමතර මංතීරු දෙකකින් සුභූති පාර සිට රාමක‍්‍රීෂ්න හන්දිය දක්වා ගමන් කර, එම හන්දියෙන් නැවත ගාලූපාරට අවතීර්ණ විය හැකිය. මුහුදු මාවත ඔස්සේ කොළඹින් පිටවන වාහන 42 වන පටුමගේ මුහුදු මාවත හන්දියෙන් වමට හරවා, ගාලූපාරට පැමිණ විහාර පාර ඔස්සේ කොළඹින් පිටවීම කළ හැකි බවද පොලිස් මාධ්‍ය ප්‍රකාශකවරයා නිකත් කළ නිවේදනයක දැක්වේ.", "URL": "https://sinhala.adaderana.lk/news.php?nid=11560", "Category": null, "Parent URL": null}