{"Source": "Adaderana", "Timestamp": "March 13, 2012 10:22 am", "Headline": "රු 11,052,000 ක් වටිනා රන් සමග සැකකරුවෙක් කොටුවෙයි", "News Content": "රුපියල් 11,052,000 ක් පමණ වටිනා රන් ආභරණ හා රන් බිස්කට් තොගයක් සමග පුද්ගලයෙකු කටුනායක ගුවන්තොටු‍පළේ දී අත්අඩංගුවට ගෙන තිබේ. රේගු මත්ද්‍රව්‍ය නාශක කාර්යාංශයේ නිලධාරීන් විසින් සිදුකළ වැටලීමකදී සිංගප්පූරුවේ සිට පැමිණි මෙම පුද්ගලයා අත්අඩංගුවට ගෙන ඇති බව සඳහන්ය. අත්අඩංගුවට ගත් මෙම පුද්ගලයා සිය පාදවල දණහිසේ රන් ආභරණ සඟවා පැමිණ ඇති බව රේගු අධිකාරී නිහාල් අලහප්පෙරුම මහතා සඳහන් කරයි. සොයාගත් රන් ආභරණ සහ රන් බිස්කට් තොගය රාජසන්තක කර තිබේ.", "URL": "https://sinhala.adaderana.lk/news.php?nid=22762", "Category": null, "Parent URL": null}