{"Source": "Adaderana", "Timestamp": "August 8, 2018 03:48 pm", "Headline": "ගිනිසීරියා විදුලි ව්‍යාපෘතිය ඉක්මන් කරන්න ඉල්ලා දෙහිගම රත්වෙයි", "News Content": "මහියංගනය දෙහිගම ප්‍රදේශයේ ආරම්භ කිරිමට නියමිත ගිනිසීරියා විදුලි ව්‍යාපෘතිය ඉක්මනින් ආරම්භ කරන ලෙසට රජයට බලකරමින් ගම්මාන රැසක ජනතාව අද(08) උද්ඝෝෂණයක නියැලී තිබේ. බදුල්ල මහියංගනය මාර්ගයේ රිදීමායද්ද ඌරනිය මහවැලි කාර්යාලය ඉදිරියේදි උද්ගෝෂණයේ නියැලි පිරිස එම කාර්යාලයට සන්දේශයක් බාර දීමට ද කටයුතුකර ඇත. එක්තරා කණ්ඩායමක් සංවර්ධන ව්‍යාපෘතිවලට එරෙහිවන බව පවසමින් පළාත් සභා මන්ත්‍රී සමන්ත විද්‍යාරත්න මහතාගේ රුව සහිත පඹයෙකුට ගිනිතැබීමටද කටයුතු කර ඇති බව අද දෙරණ වාර්තාකරු පැවසීය. රිදීමාලියද්ද, දෙහිගම,බිබිල ,මහඔය, ඇකිරියන්කුඹුර ඇතුලු ගම්මාන රැසක් දහසකට අධික ජනකායක් මෙම උද්ගෝෂණයට සහභාගී වී සිටියේය.", "URL": "https://sinhala.adaderana.lk/news.php?nid=94063", "Category": null, "Parent URL": null}