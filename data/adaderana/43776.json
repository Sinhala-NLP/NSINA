{"Source": "Adaderana", "Timestamp": "June 6, 2014 10:59 am", "Headline": "අතවරයෙන් බේරෙන්නයි එහෙම කළේ - ලාංකික කතක් කුවේටයේදී කියයි", "News Content": "තමාට ලිංගික අතවරයක් කිරීමට යාමේදී බේරීම සඳහා අත තිබූ ආයුධයෙන් පහරදුන් බව ඊජිප්තු ජාතිකයෙකුගේ මරණයක් සම්බන්ධයෙන් අත්අඩංගුවට ගත් ශ්‍රී ලාංකික කතක් පවසා තිබේ. කුවේටයේ, හවාලි හි ගොඩනැගිල්ලක් තුළ මෙම සිද්ධිය වී ඇති අතර අදාළ ගොඩනැගිල්ලේ කාමර ගණනාවක් ඇති බවත් ඒවා කුලියට ලබාදී ඇති බවත් විදෙස් මාධ්‍ය වාර්තා කරයි. සිද්ධියවීමත් සමග නැඟුණු ශබ්දය ඇසී බොහෝ දෙනෙකු එම ස්ථානයට පැමිණ ඇති අතර ඒ වන විට ඊජිප්තු ජාතිකයා ලේ ගලන තුවාල සහිතව බිම වැටී සිට තිබේ. ලාංකික කාන්තාව එහිදී පවසා ඇත්තේ තමාට අතවර කිරීමට තැත් කිරීම නිසා ආත්මාරක්ෂාවට අත තිබූ ආයුධයෙන් පහරදුන් බවයි. කෙසේ වුවද එකී කාන්තාව පොලීසිය විසින් අත්අඩංගුව‍ට ගෙන ඇති බවත් මේ ගැන වි‍ෙශ්ෂ පරීක්ෂණයක් පැවැත්වෙන බවත් විදෙස් මාධ්‍ය වාර්තාවල දැක්වෙයි.", "URL": "https://sinhala.adaderana.lk/news.php?nid=43776", "Category": null, "Parent URL": null}