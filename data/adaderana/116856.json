{"Source": "Adaderana", "Timestamp": "August 18, 2019 06:25 pm", "Headline": "යුද හමුදාපතිගේ ධුර කාලය අදින් අවසන්", "News Content": "යුද හමුදාපති ලුතිනන් ජෙනරාල් මහේෂ් සේනානායක මහතාගේ ධුර කාලය අදින් (18) අවසන් වේ. මහේෂ් සේනානායක මහතා 2017 වසරේ ජුනි මස 27 වැනිදා මෙරට 22 වන යුද හමුදාපතිවරයා ලෙස පත් කිරීමට ජනාධිපති මෛත්‍රීපාල සිරිසේන මහතා පියවර ගනු ලැබුවේය. මීට පෙර ජනාධිපතිවරයා විසින් මහේෂ් සේනානායක මහතාට සේවා දිගුවක් ලබාදී තිබූ අතර එම ධුර කාලය අදින් අවසන් වීමට නියමිත අතර ඔහුට යළි සේවා දිගුවක් සම්බන්ධයෙන් මෙතෙක් දැනුම් දීමක් සිදු කර නොමැති බවයි යුද හමුදා මූලස්ථානය සඳහන් කළේය. මේජර් ජනරාල් ශවේන්ද්‍ර සිල්වා, මේජර් ජනරාල් කුමුදු පෙරේරා සහ මේජර් ජනරාල් සත්‍යප්‍රිය ලියනගේ යන මහත්වරුන් යුද හමුදාවේ මේ වන විට සිටින සෙසු ජ්‍යෙෂ්ඨ නිලධාරීන් වේ.", "URL": "https://sinhala.adaderana.lk/news.php?nid=116856", "Category": null, "Parent URL": null}