{"Source": "Adaderana", "Timestamp": "November 16, 2018 08:09 am", "Headline": "රෝහින්ග්‍යා  වැසියන් මියන්මාරයට යාම ප්‍රතික්ෂේප කරයි ", "News Content": "බංගලාදේශයේ සහන කඳවුරු වල රැඳී සිටින රෝහින්ග්‍යා වැසියන් යළි මියන්මාරයට යාම ප්‍රතික්ෂේප කර තිබේ. නැවත ඔවුන් මියන්මාරයට ගෙන්වා ගැනීමේ සැළසුමේ පළමු දිනය ඊයේ(15) ට යෙදී තිබුණු අතර මියන්මාරයට යාම ප්‍රතික්ෂේප කළ රෝහින්ග්‍යා වැසියන් විරෝධතාවක නිරත වී ඇති බව වාර්තා විය. බංගලාදේශ සහ මියන්මාරය අතර එකඟතාවට අනුව ඊයේ රෝහින්ග්‍යා වැසියන් දෙදහසක් පමණ යළි මියන්මාරයට පිටත් කර හැරීමට තීරණය කර තිබුණි. මේ අතර එක්සත් ජාතින්ගේ සංවිධානය සහ අයිතිවාසිකම් සංවිධාන ප්‍රකාශ කර ඇත්තේ මියන්මාරයේ පවතින අනාරක්ෂිත තත්වය හේතුවෙන් සරණාගත කඳවුරු වල වැසියන්ට යළි එම රටට යන ලෙස බලපෑම් නොකල යුතු බවයි. රෝහින්ග්‍යා වැසියන් ලක්ෂ 07ක පමණ පිරිසක් බංලාදේශයේ රැඳී සිටින බව වාර්තා විය.", "URL": "https://sinhala.adaderana.lk/news.php?nid=99287", "Category": null, "Parent URL": null}