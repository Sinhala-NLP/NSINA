{"Source": "Adaderana", "Timestamp": "April 25, 2015 02:55 pm", "Headline": "සුරාජ් දන්දෙණිය ආසියාතික බැට්මින්ටන් සංගමයේ උප සභාපතිවෙයි", "News Content": "ආසියාතික බැට්මින්ටන් සංගමයේ උප සභාපති තනතුරට සුරාජ් දන්දෙණිය මහතා පත්කර තිබේ. ඊයේ(24) චීනයෙහි පැවති නිලවරණයෙන් සුරාජ් දන්දෙණිය මහතා ආසියාතික බැට්මින්ටන් සංගමයේ උපසභාපතිවරයා ලෙස තේරිපත්ව ඇති බව වාර්තා වෙයි.සුරාජ් දන්දෙණිය මහතා ශ්‍රී ලංකා බැට්මින්ටන් සංගමයේ සභාපතිවරයා ලෙසද කටයුතු කරනු ලබයි. මීට පෙර ශ්‍රී ලංකා බැට්මින්ටන් සංගමයේ නිලධාරින් තිදෙනෙකු ආසියාතික බැට්මින්ටන් සංගමයේ නිලයන් දරා තිබේ.සුරාජ් දන්දෙණිය මහතා ලබන 15 වන දින පැවැත්විමට නියමිත ශ්‍රී ලංකා බැට්මින්ටන් නිලවරණයේ සභාපති තනතුර සඳහා නැවත තරඟ කිරිමට නාමයෝජනා ඉදිරිපත් කර ඇති බව අනාරවරණය වෙයි.", "URL": "https://sinhala.adaderana.lk/news.php?nid=50892", "Category": null, "Parent URL": null}