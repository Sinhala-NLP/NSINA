{"Source": "Adaderana", "Timestamp": "October 6, 2015 01:40 pm", "Headline": "අතුරුදහන් කොමිසමේ වාර්තා 2ක් ජනපතිට බාරදෙයි ", "News Content": "අතුරුදන්වූවන් පිළිබඳ ජනාධිපති විමර්ශන කොමිසමේ තවත් වාර්තා දෙකක් ජනාධිපතිවරයා වෙත බාරදීමට සැලසුම් කර තිබේ.ඒ අනුව මේ සම්බන්ධයෙන් ජනාධිපතිවරයා දැනුම්වත් කර ඇති අතර ජනාධිපතිවරයාගේ පාර්ශවයෙන් මේ වන තෙක් නිසි ප්‍රතිචාරයක් ලැබී නොමැති බව එම කොමිසම සඳහන් කළේය.අතුරුදන්වූවන් පිළිබඳ අතුරු වාර්තාවක් සහ ජාත්‍යන්තර මානූෂීය නීතිය කඩවීම සහ යුද්ධය අවසාන කාලයේ දී මානව හිමිකම් කඩවීම් පිළිබඳ අවසන් වාර්තාව මෙලෙස ජනාධිපතිවරයාට බාරදීමට සැලසුම් කර ඇත.කෙසේ වෙතත් මේ වන විට අදාළ වාර්තා දෙකම ජනාධිපති ලේකම් කාර්යාලය වෙත බාර දී ඇති බව එම කොමිසම සඳහන් කළේය.මේ අතර අතුරුදන්වූවන් පිළිබඳ ජනාධිපති විමර්ශන කොමිසම පසුගිය කාලය තුළ උතුරු නැගෙනහිර ප්‍රදේශවල ජනතාවගෙන් සාක්ෂි සටහන් කරගත් අතර එම සාක්ෂි පදනම් කරගනිමින් සකස් කළ මූලික වාර්තාව මේ වන විට ජනාධිපති මෛත්‍රීපාල සිරිසේන මහතා වෙත බාර දි තිබේ.", "URL": "https://sinhala.adaderana.lk/news.php?nid=54277", "Category": null, "Parent URL": null}