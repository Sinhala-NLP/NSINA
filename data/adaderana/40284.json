{"Source": "Adaderana", "Timestamp": "January 12, 2014 10:03 am", "Headline": "බණ්ඩක්කා ඇටෙයි පුළුං ඇටෙයි අඳුර ගන්න  බැරි රාජපක්ෂලා නෙවෙයි අපි‍", "News Content": "රටට එරෙහිව එල්ල වන ඕනෑම අභියෝගයකට මුහුණදීමට ආණ්ඩුව සූදානම් බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. අමාත්‍යවරයා පෙන්වා දෙන්නේ තිස් වසරක් පුරා පැවති යුද්ධය ගැන අවධානය යොමු නොකළ බොහෝ දෙනෙකු මේ වන විට රටට එරෙහිව කටයුතු කරමින් සිටින බවයි. දෙණියාය, කොටපොළ ප්‍රදේශයේ පැවති උත්සවයකට එක්වෙමින් බැසිල් රාජපක්ෂ අමාත්‍යවරයා වැඩිදුරටත් මෙසේද පැවසීය. “වලං හෝදන එක්කෙනාගෙන් තමයි වලං බිදෙන්නේ. දැන් අපේ ආණ්ඩුව වලං හෝදනවා. නැත්තම් පිගන් හෝදනවා. ඒක හන්දා ඉඳලා හිටලා එකක් දෙකක් බිදෙනවා. දැන් මටත් වෙලා තියෙන්නේ අර දිවි නැගුම කාලේ ඇට බෙදුවාට පස්සේ, ඇවිල්ලා පොළොව හදලා ඇටේ දාලා වතුරත් වක්කරලා දෙන්න ඕන. ඒක නැති උනාමත් අපේ මෙහේ ඉන්නවා මන්දබුද්ධික අය වල අස්සේ අතදානවා පැළුන් නෑ කියලා. මන් දන්නෑ කොහොම වැරදුණාද කියලා. මට ඇවිල්ලා කිව්වා බණ්ඩක්කා ඇටයි ඔය මොකද්ද ඇට වගයකුයි වැරදිලයි කියලා. මෙහේ රාජපක්ෂලාට ඒවා හොඳට දන්නවා මේ දකුණේ ඉපදිච්ච අය. බණ්ඩක්කා ඇටෙයි අර පුළුං ඇටෙයි අඳුර ගන්න බැරි රාජපක්ෂලා නෙවෙයි අපි‍. මේ තමුන්නාසෙලා වගේ මේ ගිරුවාවේ මේ දකුණේ අය.”", "URL": "https://sinhala.adaderana.lk/news.php?nid=40284", "Category": null, "Parent URL": null}