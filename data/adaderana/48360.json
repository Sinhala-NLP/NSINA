{"Source": "Adaderana", "Timestamp": "December 30, 2014 03:44 pm", "Headline": "දෝනි ටෙස්ට් පිටියට සමුදෙයි", "News Content": "ඉන්දීය ක්‍රිකට් කණ්ඩා‍යමේ සුපිරි පිතිකරුවෙකු වන මහේන්ද්‍ර සිං දෝනි ටෙස්ට් තරඟවලින් සමු ගැනීමට තීරණය කර තිබේ. දෝනි ඉන්දීය ක්‍රිකට් ඉතිහාසයට එක්වන්නේ සාර්ථක නායකයෙකු ලෙසය. ඔහුගේ නායකත්වයෙන් පසුගිය වර පැවැති එක්දින ලෝක කුසලාන ක්‍රිකට් තරඟාවලියද ඉන්දියාව ජයගත්තේය. 33 හැවිරිදි මහේන්ද්‍ර සිං දෝනි 2005 වසරේ දී ටෙස්ට් ක්‍රිකට් දිවිය අරම්භ කර ඇත්තේ ශ්‍රී ලංකා කණ්ඩායම සමඟ පැවති තරඟයකට මුහුණ දෙමිනි. සිය ටෙස්ට් ක්‍රිකට් දිවියේ දී තරඟ 90සඳහා මුහුණ දී ඇති මහේන්ද්‍ර සිං දෝනි ටෙස්ට් ලකුණු 4876ක් ලබාගෙන ඇත. ඉදිරියේදී පැවැත්වෙන එක්දින තරඟය සහ 20 – 20 තරඟ සඳහා වැඩි කැපවීමෙන් ක්‍රීඩා කිරිමේ අරමුණකින් ඔහු මෙම තීරණය ගෙන ඇති බව සඳහන්ය. ඒ අනුව ඉන්දීය කාණඩායමේ ටෙස්ට් ක්‍රිකට් නායකත්වය සඳහා විරාට් කෝලි පත්කර ඇත.", "URL": "https://sinhala.adaderana.lk/news.php?nid=48360", "Category": null, "Parent URL": null}