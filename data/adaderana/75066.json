{"Source": "Adaderana", "Timestamp": "July 10, 2017 08:01 am", "Headline": "දක්ෂිණ අධිවේගයේ කඩවත සහ කඩුවෙල අතර කොටස විවෘත වෙයි", "News Content": "තවකාලිකව වසා දමා තිබූ දක්ෂිණ අධිවේගී මාර්ගයේ කඩවත සහ කඩුවෙල අතර කොටස යළි විවෘත කර තිබේ.අධිබලති විදුලි රැහැනක් කඩා වැටීම හේතුවෙන් ඊයේ(9) රාත්‍රී 09.00ට පමණ දක්ෂිණ අධිවේගී මාර්ගයේ කඩවත සහ කඩුවෙල අතර වාහන ගමනා ගමනය තාවකාලිකව නතර කරනු ලැබීය.මාර්ග සංවර්ධන අධිකාරිය සඳහන් කළේ පැය දෙකක පමණ කාලයක් අදාළ කොටස වසා දැමුණු බවය.මේ වන විට සාමාන්‍ය පරිදි දක්ෂිණ අධිවේගී මාර්ගයේ වාහන ගමනා ගමනය සිදු කරනු ලැබේ.", "URL": "https://sinhala.adaderana.lk/news.php?nid=75066", "Category": null, "Parent URL": null}