{"Source": "Adaderana", "Timestamp": "August 28, 2017 09:17 pm", "Headline": "සීගිරියේ බඹරු මට්ටු කරන්න නව වැඩපිළිවෙළක්", "News Content": "සීගිරිය නැරඹීමට එන දෙස් විදෙස් සංචාරකයන්ට එල්ල වන බඹර ප්‍රහාර වලින් ආරක්ෂා කිරීම සඳහා නව ක්‍රමවේදයක් හඳුන්වාදීමට ධ්‍යම සංස්කෘතික අරමුදල හා පරිසර අමාත්‍යාංශය පියවර ගෙන තිබේ. ඒ අනුව සිංහ පාදය ආසන්නයේ යකඩ බට සිටුවා කොහු ලණු වලින් සැකසූ දිගැති ලණු වලින් සැකසුනු දිග පැදුරක් වැනි දෙයක් එල්ලා ඇති ආකාරය දැක ගැනීමට හැකිය. මෙම බඹර ආවරණය ඉදිකිරීම් කටයුතු 27 දින පස්වරුවේ අවසන් වූ බව ධ්‍යම සංස්කෘතික අරමුදලේ සීගිරි ව්‍යාපෘතියේ නිලධාරීහු පවසති. පසුගිය කාලයේ දිගින් දිගටම දෙස් විදෙස් සංචාරකයන්ට සීගිරිය සිංහ පාදය ආසන්නයේදී ඹර ප්‍රහාර වලට ලක්වන්නට සිදු විය. බඹර ප්‍රහාර වැළැක්වීම සඳහා මධ්‍යම සංස්කෘතික අරමුදල අවස්ථා ගණනාවකදීවී විධ ක්‍රියාකාරකම් ඉටු කළේය. එහෙත් මේ තෙක් නිසි ක්‍රමවේදයක් අනුගමනය කිරීමට නොහැකි විය. මධ්‍යම සංස්කෘතික අරමුදලේ අධ්‍යක්ෂ ජනරාල් ආචාර්ය ප්‍රිශාන්ත ගුණවර්ධන මහතා කියා සිටියේ පරිසර අමාත්‍යංශයේ නියමු ව්‍යාපෘතියක් ලෙස බඹර කලාප සහ සංචාරක කලාප වෙන් කිරීමේ වැඩසටහනක් ක්‍රියාත්මක කළ බවත්, මෙම ලණු පැදුරු දිගේ බොකල වැල් සිටුවා බඹර කලාපයක් සහ සංචාරක කලාපයක් වෙන් කරන බවය. බොකල නැමති වැල් මේ සඳහා උපයෝගී කර ගැනීමටපරිසර අමාත්‍යාංශය පරීක්ෂණ කණ්ඩායමක් ඉදිරිපත් වී සිටින බවත් හෙතෙම සඳහන් කළේය. පරිසර අමාත්‍යාංශයේ නියමු ව්‍යාපෘතියක් ලෙස මෙම වැඩසටහන අත්හදා බැලීමට යන බවත් මේ සාර්ථක වුවහොත් සංචාරකයන්ටත් බඹරුන්ටත් සීගිරියේ එකට වාසය කිරීමේ හැකියාව පවතින බව ඒ මහතා සඳහන් කළේය.", "URL": "https://sinhala.adaderana.lk/news.php?nid=76818", "Category": null, "Parent URL": null}