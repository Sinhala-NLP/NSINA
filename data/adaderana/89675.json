{"Source": "Adaderana", "Timestamp": "May 23, 2018 01:11 pm", "Headline": "කසල තේ කිලෝ 2100 ක් සමඟ අයෙක් අත්අඩංගුවට", "News Content": "ගම්පොල සිට පුඩළුඔය දක්වා කසල ලොරි රථයකින් බලපත්‍රයක් නොමැතිව කසල තේ ප්‍රවහනය කරමින් සිටි සැකකරුවෙකු තලවකැලේ පොලිස් විශේෂ කාර්යය බලකාය නිලධාරින් විසින් අද (23) අත්අඩංගුවට ගෙන ඇත. ගම්පොල නුවරඑළිය ප්‍රධාන මාර්ගයේ පුඩළුඔය ඩන්සිනන් ප්‍රදේශයේදි ධාවනය වෙමින් තිබු ලොරි රථයක් පිලිබදව සැකසිතී එම ලොරි රථය පොලිස් විශේෂ කාර්යය බලකාය නිලධාරින් විසින් පරික්ෂා කිරිමේදි ලොරි රථය තුල ඉතා සුක්ෂම ලෙස උරවල බහා තිබු කසල තේ කිලෝ 2100 ක් සොයා ගැනිමට වැටලිම කළ පොලිස් විශේෂ කාර්යය බලකාය නිලධාරින් සමත් වි ඇත. පුඩළුඔය ප්‍රදේශයේ පෞද්ගලික තේ කර්මාන්ත ශාලාවකට මෙම කසල තේ තොගය ප්‍රවහනය කරමින් තිබු බවත් සැකපිට අත්අඩංගුවට ගත් සැකකරු ලොරි රථය සහ තේ තොගය නුවරඑළිය මහෙස්ත්‍රාත් අධිකරණය වෙත ඉදිරිපත් කිරිම සදහා පුඩළුඔය පොලීසිය වෙත මෙම වැටලිම සිදු කළ පොලිස් විහේෂ කාර්යය බලකාය නිලධාරින් විසින් භාර දි ඇත.", "URL": "https://sinhala.adaderana.lk/news.php?nid=89675", "Category": null, "Parent URL": null}