{"Source": "Adaderana", "Timestamp": "January 4, 2016 11:31 am", "Headline": " කටුනායක - කොළඹ වාහන ධාවනය පැය 2ට සීමා", "News Content": "අද (04) පස්වරුවේදී ආරම්භ වන පකිස්ථාන් අග්‍රාමාත්‍යවරයාගේ මෙරට සංචාරය හේතුවෙන් කොළඹ ආශ්‍රිතව විශේෂ රථවාහන සැලැස්මක් ක්‍රියාත්මක කිරීමට පොලිසිය පියවර ගෙන තිබේ.ඒ අනුව අද සහ හෙට නියමිත වේලාවන් කිහිපයකදී එම රථ වාහන සැලැස්ම ක්‍රියාත්මක කිරීමට නියමිතය.ඒ අනුව අද පස්වරු 04 සිට පස්වරු 06 පමණ දක්වා කටුනායක ජාත්‍යන්තර ගුවන් තොටුපළේ සිට අධිවේගී මාර්ගය ඔස්සේ කොම්පඤ්ඤවිදිය පොලිසිය ඉදිරිපිට වටරවුම දක්වා මාර්ගය දෙපසටම රථ වාහන ගමනා ගමනය සීමා කරනු ඇත.පෑලියගොඩ අධිවේගී මාර්ගයේ සිට බණ්ඩාරණායක වටරවුම, බෙස්ලයින් පාර, ඔරුගොඩවත්ත, ඉන්ද්‍රම් හංදිය, සද්ධර්ම මාවත, ප්‍රදීප මාවත, සංඝරාජ වටරවුම, පංචිකාවත්ත, මරදාන හංදිය, ඩාර්ලි පාර, ගාමිණි වටරවුම, ඩී.ආර් විජේවර්ධන මාවත, රිගල් වටරවුම, පාසන් පාර, කොම්පඤ්ඤවිදිය පොලිසිය දක්වා මාර්ගය අදාළ කාලය තුළ රථ වාහන ගමනා ගමනය සීමා කරන බව පොලිසිය පැවසුවේය.මේ අතර හෙට පෙරවරු 08.30 සිට පෙරවරු 10.00 පමණ දක්වා කාලය තුළ පාසන් පාර සිට රිගල් වටරවුම, බැංකු මාවත, ජනාධිපති මාවත, ගාලු මැදපාර දක්වා වසා තැබීමට නියමිතය.හෙට පෙරවරු 11.00 සිට 12.30 පමණ දක්වා එන්.එස්.ඒ වටරවුම සිට ගාලු පාරේ කොල්ලුපිටිය හංදිය දක්වා ද මාර්ගය වසා තබන බව පොලිස් මාධ්‍ය ඒකකය සඳහන් කළේය.කොල්ලුපිටිය හංදියේ සිට ගාලු පාර, එන්.එස්.ඒ වටරවුම, ලොටස් පාර, සෙරමික් හංදිය, රිගල් වටරවුම, පාසන් පාර සිට කොල්ලුපිටිය පොලිසිය ඉදිරිපිට වටරවුම දක්වා මාර්ගය හෙට පස්වරු 01.30 සිට පස්වරු 02.00 පමණ දක්වා වසා තබනු ඇත.", "URL": "https://sinhala.adaderana.lk/news.php?nid=56131", "Category": null, "Parent URL": null}