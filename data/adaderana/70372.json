{"Source": "Adaderana", "Timestamp": "March 3, 2017 02:27 pm", "Headline": " මරදානේ-පුංචි බොරැල්ලේ ට්‍රැෆික්", "News Content": "විරෝධාතා පා ගමනක් හේතුවෙන් මරදාන දෙස සිට බොරැල්ල දෙසට ගමන් ගන්නා මාර්ගය අවහිර වී ඇති බව පොලීසිය පවසයි. මේ හේතුවෙන් හැකිතාක් විකල්ප මාර්ග භාවිත කරන ලෙස පොලීසිය ජනතාවට දැනුම් දෙයි. මාලඹේ සයිටම් පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිලධාරීන්ගේ සංගමය විසින් මෙම විරෝධතා පා ගමන සංවිධානය කර තිබේ. රජයේ වෛද්‍ය නිලධාරීන්ගේ සංගමයේ නියෝජිතයින්ට අමතරව අන්තර් විශ්වවිද්‍යාල ශිෂ්‍ය බල මණ්ඩලය, වෛද්‍ය පිඨ ශිෂ්‍ය ක්‍රියාකාරී කමිටුව නියෝජනය කරමින් විශ්වවිද්‍යාල සිසුන් සහ දේශපාලන පක්ෂ කිහිපයක නියෝජිතයින් ද පා ගමනට සහභාගී වී සිටින බව සඳහන්ය. මෙම විරෝධතා පා ගමනට සමගාමීව අද පස්වරු 03.00 විහාරමහදේවි එළිමහන් රංග පීඨයේදී විරෝධතා රැළියක් පැවැත්වීමට කටයුතු යොදා ඇති බව වාර්තා වෙයි.", "URL": "https://sinhala.adaderana.lk/news.php?nid=70372", "Category": null, "Parent URL": null}