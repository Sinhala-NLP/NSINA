{"Source": "Adaderana", "Timestamp": "December 26, 2017 09:39 am", "Headline": " අනතුරු 3යි-ජීවිත 3ක් නවතී", "News Content": "අඹන්පොල, කුරුණෑගල සහ නිට්ටඹුව ප්‍රදේශවල සිදුවූ අනතුරුවලින් පුද්ගලයින් තිදෙනෙකු මියගොස් තිබේ. අඹන්පොල ඇහැටුවැව මාර්ගයේ අතරගල්ල වැව්බැම්ම අසල දී කුඩා ලොරි රථයක ගැටීමෙන් පදිකයෙකු මියගොස් තිබේ. පොලීසිය පැවසුවේ මියගිය පුද්ගලයා අතරගල්ල ප්‍රඅදේශයේ පදිංචිව සිටි 55 හැවිරිදි අයෙකු බවයි. කුරුණෑගල පුත්තලම - මාර්ගයට ෆෝක්ලිෆ්ට් රථයක් යොමුකිරීමේදී යතුරුපැදියක ගැටීමෙන් 17 හැවිරිදි තරුණයෙකු මියගොස් තිබේ. රුවන්වැල්ල ඌරාපොල මාර්ගයේ 13 සහ 14 කණු අසල ප්‍රදේශයේ දී යතුරුපැදියක් තාප්පයක ගැටීමෙන් 24 හැවිරිදි තරුණයෙකු මියගොස් ඇති බව නිට්ටඹුව පොලීසිය සඳහන් කරයි.", "URL": "https://sinhala.adaderana.lk/news.php?nid=82090", "Category": null, "Parent URL": null}