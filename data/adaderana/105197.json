{"Source": "Adaderana", "Timestamp": "February 28, 2019 11:57 am", "Headline": "ගුරුවරුන්ටත් ජල ප්‍රහාරයක්-පැලවත්ත හිර වෙයි", "News Content": "2.15pm:-බත්තරමුල්ල, ඉසුරුපාය අධ්‍යාපන අමාත්‍යාංශය ඉදිරිපිට පැවැත් වෙන ගුරු විදුහල්පති විරෝධතාවකට ජල හා කඳුළුගෑස් ප්‍රහාරයක් එල්ල කර ඇති බව අද දෙරණ වාර්තාකරු පවසයි. ‍බත්තරමුල්ල, ඉසුරුපාය අධ්‍යාපන අමාත්‍යාංශය ඉදිරිපිට පැවැති විරෝධතාවකට ජල ප්‍රහාරයක් එල්ල කර ඇති බව අද දෙරණ වාර්තාකරු පවසයි. අමාත්‍යාංශය ඉදිරිපිට පැවැති ගුරු විදුහල්පති විරෝධතාවකට මෙම ජල ප්‍රහාර එල්ල වී ඇති බව වාර්තා වෙයි. ගුරු හා විදුහල්පති සේවාවන්ට වසර 22ක කාලයක සිට පවතින වැටුප් විෂමතා ඉවත් කිරීම සහ මාස 30ක හිඟ වැටුප් ලබා ගැනීම ඇතුළු ඉල්ලීම් කිහිපයක් මුල් කර ගනිමින් මෙම විරෝධතාවය සංවිධානය කර තිබුණි. මේ හේතුවෙන් බොරැල්ල - කොට්ටාව මාර්ගය පැලවත්ත ප්‍රදේශයෙන් අවහිර වී තිබූ බව වාර්තා වෙයි. පිරිස විසුරුවාහැරිම සඳහා පොලිසිය අධි පීඩන ජල ප්‍රහාර එල්ල කර ඇතිබව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=105197", "Category": null, "Parent URL": null}