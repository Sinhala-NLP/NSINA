{"Source": "Adaderana", "Timestamp": "February 19, 2017 01:25 pm", "Headline": " සරසවි අයදුම්පත් යොමු කිරීමේ කාලය හෙටින් අවසන්", "News Content": "නව අධ්‍යයන වර්ෂය සඳහා විශ්වවිද්‍යාලවලට අයදුම්පත් යොමු කිරීමේ කාලය හෙට(20) මධ්‍යම රාත්‍රියෙන් අවසන් වෙයි.විශ්වවිද්‍යාල ප්‍රතිපාදන කොමිෂන් සභාවේ ලේකම් ආචාර්ය ප්‍රියන්ත ප්‍රේමකුමාර මහතා සඳහන් කළේ මෙතෙක් විශ්වවිද්‍යාල සඳහා අයදුම්කර නොමැති සිසුන්ට හෙට(19) මධ්‍යම රාත්‍රිය දක්වා ඒ සඳහා අවස්ථාව පවතින බවයි.2016 වර්ෂයේ අධ්‍යයන පොදු සහතික පත්‍ර උසස් පෙළ විභාගය සමත් සිසුන් සඳහා විශ්වවිද්‍යාලවලට අයදුම් කිරීමේ අවස්ථාව ජනවාරි මස 25 වන දින සිට ලබාදී තිබුණි.ඒ අනුව මේ වන විට සිසුන් විශාල පිරිසක් අයදුම්පත් යොමුකර ඇති බව විශ්වවිද්‍යාල ප්‍රතිපාදන කොමිෂන් සභාව සඳහන් කළේය.මෙවර විශ්වවිද්‍යාල සඳහා අයදුම්පත් භාරගැනීම අන්තර්ජාලය ඔස්සේ පමණක් සිදුකිරීමට විශ්වවිද්‍යාල ප්‍රතිපාදන කොමිෂන් සභාව පියවර ගෙන තිබුණි.අයදුම්පත් භාරගැනීමෙන් අනතුරුව ඉතා කඩිනමින් විශ්වවිද්‍යාලවලට තෝරාගැණුනු සිසුන් සඳහා ලියාපදිංචි වීමේ අවස්ථාව ලබාදෙන බව විශ්වවිද්‍යාල ප්‍රතිපාදන කොමිෂන් සභාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=69837", "Category": null, "Parent URL": null}