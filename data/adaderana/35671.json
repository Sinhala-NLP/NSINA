{"Source": "Adaderana", "Timestamp": "July 10, 2013 05:15 pm", "Headline": " ආහාර සුරක්ෂිතතාවය තහවුරු කිරීමට මාලදිවයින සහය පතයි", "News Content": "මාලදිවයිනේ ආහාර සුරක්ෂිතතාව සහතික කිරීම හා කෘෂිකාර්මික අංශ ගණනාවක් නගා සිටුවීම සඳහා මාලදිවයින් රජය ශ්‍රී ලංකාවේන් සහයෝගය අපේක්ෂා කරන බව මාලදිවයින් රාජ්‍ය හා ජාතික ආරක්ෂක අමාත්‍ය කර්නල් මොහොමඩ් නසීම් පවසයි. ආහාර හා ඇතැම් එලවළු වර්ග වලින් කෘෂිකාර්මික නිෂ්පාදනවල ඉහළ මිල හා සැපයුම ප්‍රමාණවත් නොවීම හේතුවෙන් මාලදිවයිනේ ජනතාව අපහසුතාවයට පත්ව ඇති බව ඒ මහතා සදහන් කර ඇත. සංචාරයක් සඳහා මෙරටට පැමිණ සිටින මාලදිවයින් රාජ්‍ය හා ජාතික ආරක්ෂක අමාත්‍ය කර්නල් මොහොමඩ් නසීම් මහතා සහ ජනාධිපති මහින්ද රාජපක්ෂ මහතා අතර හමුවක් අරලියගහ මන්දිරයේ දී පැවති අතර එහිදී ඔහු මෙම අදහස් පළ කර තිබේ. මාලදිවයිනේ සහල් අවශ්‍යතා සපුරා ගැනීම සඳහා ශ්‍රී ලංකාවට සහය විය හැකි බව මෙහිදී අදහස් දැක්වූ ජනාධිපතිවරයා සඳහන් කළේය .", "URL": "https://sinhala.adaderana.lk/news.php?nid=35671", "Category": null, "Parent URL": null}