{"Source": "Adaderana", "Timestamp": "May 16, 2014 03:00 pm", "Headline": "මෝඩිට ජනපතිගෙන් සුබපැතුම්!", "News Content": "ඉන්දීය මහ මැතිවරණය ජයගනිමින් එරට අගමැතිධූරය සඳහා තේරීපත්ව සිටින භාරතීය ජනතා පක්ෂයේ නරේන්ද්‍ර මෝඩිට ජනාධිපති මහින්ද රාජපක්ෂ මහතා සුබපතා තිබේ. එසේම ශ්‍රී ලංකාවේ සංචාරයක නිරත වන ලෙසද ජනාධිපතිවරයා නරේන්ද්‍ර මෝඩි මහතාට දැනුම් දී ඇත. ඉන්දීය මහමැතිවරණයේ අද ප්‍රකාශයට පත්කෙරුණු ප්‍රතිඵලවලට අනූව භාරතීය ජනතා පක්ෂය පැහැදිලි ජයග්‍රහණයක් ලබාගත් අතර පාලක කොංග්‍රස් පක්ෂයට දැවැන්ත පරාජයක් අත්ව තිබේ.", "URL": "https://sinhala.adaderana.lk/news.php?nid=43242", "Category": null, "Parent URL": null}