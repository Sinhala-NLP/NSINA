{"Source": "Adaderana", "Timestamp": "August 23, 2015 09:40 am", "Headline": "නව පාර්ලිමේන්තුවේ විපක්ෂ නායක කවුද? ", "News Content": "නව පාර්ලිමේන්තුව සඳහා විපක්ෂ නායකවරයෙකු තෝරා පත් කරගැනීම පාර්ලිමේන්තු මන්ත්‍රීවරුන් දිවුරුම්දීමෙන් අනතුරුව සිදුකරන බව වාර්තාවෙයි. විපක්ෂ නායකවරයෙකු තෝරා පත් කරගැනීම සම්බන්ධයෙන් මේ වන තෙක් එකඟතාවකට පැමිණ නොමැති බව ශ්‍රී ලංකා නිදහස් පක්ෂ ජ්‍යෙෂ්ඨ ප්‍රකාශකයෙකු සඳහන් කළේය.එක්සත් ජනතා නිදහස් සන්ධානය හවුල්කාර පක්ෂ සමඟ ඉදිරියේ දී මේ පිළිබඳව සාකච්ඡා කිරීමට බලාපොරොත්තු වන බව ද ඔහු සඳහන් කර සිටියේය.එක්සත් ජාතික පක්ෂය හා එක්සත් ජනතා නිදහස් සන්ධානය ජාතික ආණ්ඩුවක් සඳහා අවබෝධතා ගිවිසුම අත්සන් කිරිමේදී විපක්ෂයේ කාර්යභාරය පැවරෙන්නේ කුමන පක්ෂයට ද යන්න පිළිබඳ මේ වන විට විවාදාත්මක තත්ත්වයක් පැන නැගී තිබේ.කෙසේවෙතත් විපක්ෂ නායක ධුරය තම පක්ෂයට හිමිවිය යුතු බව දෙමළ ජාතික සන්ධානය ප්‍රකාශ කර ඇති බව සඳහන්ය.මෙවර මහ මැතිවරණයේ දී එම පක්ෂයට පාර්ලිමේන්තු ආසන 16ක් හිමිවුණි.ඒ අනුව විපක්ෂ නායක ධුරය සඳහා තමන්ට ද අවස්ථාව ලැබිය යුතු බව දෙමළ ජාතික සන්ධානය පවසා ඇත.", "URL": "https://sinhala.adaderana.lk/news.php?nid=53400", "Category": null, "Parent URL": null}