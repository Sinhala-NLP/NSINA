{"Source": "Adaderana", "Timestamp": "April 18, 2016 09:28 am", "Headline": " කොළඹ-මීගමුව මාර්ගයේ ගමනාගමනයට බාධා", "News Content": "කොළඹ - මීගමුව ප්‍රධාන මාර්ගයේ ගමනාගමනයට බාධා එල්ල වී තිබේ.මාබෝල, වත්තල ප්‍රදේශයේ සිදු වූ රිය අනතුරක් හේතුවෙන් මෙලෙස ගමනාගමනයට බාධා එල්ල වී ඇති බව සඳහන්ය.අද(18) අළුයම 3ට පමණ මෙම අනතුර සිදුව ඇති අතර මාබෝල, වැලිකඩමුල්ල ප‍්‍රදේශයේදී විශාල කන්ටේනර් රථයක් මාර්ගයෙන් ඉවතට පැන විදුලි කණුවක ගැටී අනතුරක් සිදුවි ඇත.අනතුරින් කිසිවෙකුටත් තුවාල සිදුවී නොමැති අතර අසළ තිබූ නිවසකට හානි සිදුව තිබේ.මෙම හේතුවෙන් කොළඹ-මීගමුව මාර්ගයේ රථ වාහන තදබදයක් හටගෙන ඇති අතර එය අවම කිරීම සඳහා පහත විකල්ප මාර්ගය භාවිතා කරන ලෙස පොලිස් මාධ්‍ය ප්‍රකාශක කාර්යාලය පවසයි.කොළඹ සිට වත්තල දෙසට ගමන්කරන රථ වාහන හැදළ හන්දියෙන් ඇලකන්ද දෙසට ගමන් කර කෙරවලපිටිය ප‍්‍රාදේශීය සභාව අසළින් දකුණට ඇති ගුණසේකර මාවත ඔස්සේ වත්තල මීගමුව මාර්ගයට පිවිසිය හැකිය.", "URL": "https://sinhala.adaderana.lk/news.php?nid=59267", "Category": null, "Parent URL": null}