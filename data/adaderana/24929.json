{"Source": "Adaderana", "Timestamp": "June 11, 2012 10:57 am", "Headline": "පොත පතට ලැදි රුහුණේ සැම වෙනුවෙන් සමුද්‍ර පොත්හලක් මාතරටත්  ", "News Content": "දැයේ දූ දරුවන් වෙත ඉතා ඉහළ ගුණාත්මක අගයකින් යුත් අධ්‍යාපන පොත් ප්‍රකාශනයෙහි ලා දිවයිනෙහි ප්‍රමුඛයන් වන සමුද්‍ර පොත් ප්‍රකාශකයින්ගේ අටවන ශාඛාව මාතර නො 127 තංගල්ල පාර, කොටුවේගොඩ, S.K සිනමා ගොඩනැගිල්ල අසලදී පසුගියදා විවෘත විය. \"උසස් කියවීමේ සංස්කෘතියක් උදෙසා හොද පොත්\" යන්න තම දැක්ම කොටගත් සමුද්‍ර පොත්හළවල් ජාලය වෙනත් ආසියාතික රටවලින් ගෙන්වනු ලබන ඉංග්‍රීසි පොත්වලට වඩා අප දේශයට ගැලපෙන අපේම ඉංග්‍රීසි ගුරුවරුන් විසින් ලියවුනු ඉංග්‍රීසිමාධ්‍ය පොත් ප්‍රකාශනයෙහි ලා දිවයිනෙහි ප්‍රමුඛයන් වෙයි. පාසල් විෂය නිර්දේශයට අවශ්‍ය දැනුම වඩාත් දියුණුකර ගැනීම සදහා සිංහල දෙමල ඉංග්‍රීසි මාධ්‍ය තුනෙන්ම පොත් සමුද්‍ර පොත්හළ ජාලයෙන් ලබා ගත හැක. එමෙන්ම \"මාතර හොඳ ළමයි හොඳ පොත් කියවති\" යන්න තේමා කොටගෙන මාතරට පිවිසීමේ අරමුණ මාතර දූ දරුවන්ගේ අධ්‍යාපනයට හැකි පමණින් රුකුල් දීම බව සමුද්‍ර පොත් ප්‍රකාශන අධ්‍යක්ෂිකා සමුද්‍රිකා ද සිල්වා මහත්මිය පවසයි.", "URL": "https://sinhala.adaderana.lk/news.php?nid=24929", "Category": null, "Parent URL": null}