{"Source": "Adaderana", "Timestamp": "June 26, 2018 11:31 am", "Headline": "දෙහිහින්න රක්ෂිතයේ ගින්නක් - අක්කර 50ක් විනාශයි", "News Content": "හාලිඇල, ඇටම්පිටිය ප්‍රදේශයේ දෙහිහින්න රක්ෂිතයේ හට ගත් විශාල ගින්නක් හේතුවෙන් එම රක්ෂිතයේ අක්කර පනහක භූමි ප්‍රමාණයක් විනාශ වී ඇති බව අද දෙරණ වාර්තාකරු පවසයි. පසුගිය 24වනදා රත්‍රී කාලයේ මෙම ගින්න හට ගෙන ඇති අතර ඊයේ(25) උදෑසන වනතුරු ගින්න පැවති බව අප වාර්තාකරු සඳහන් කළේය. මේ අතර ගින්නට මැදි වීම නිසා රක්ෂිතයේ වන සතුන් සහ ශාක රැසක් ද විනාශ වී ඇති බව වාර්තා වෙයි. පොලීසිය හා වන ජීවි නිලධාරීන් ඇතුළු පිරිසක් එක්ව ගින්න මැඩ පැවැත්වීමට උත්සහ කළද එම අවස්ථාව වන විටත් ගින්න පැතිර ගොස් තිබු බව පොලීසිය පවසයි. මිනිස් ක්‍රියාකරකම් හේතුවෙන් මෙම ගිනන් හටගෙන ඇති අතර සිද්ධිය සම්බන්ධයෙන් හාලිඇල පොලීසිය වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=91518", "Category": null, "Parent URL": null}