{"Source": "Adaderana", "Timestamp": "February 11, 2016 01:19 pm", "Headline": "මුහුදු සීමා උල්ලංඝණය කළ 12ක් අත්අඩංගුවට", "News Content": "මෙරට මුහුදු සීමාව උල්ලංඝණය කරමින් ධීවර කටයුතු වල නිරත වූ ඉන්දීය ධීවරයින් 12 දෙනෙකු වෙරළ ආරක්ෂක දෙපාර්තමේන්තු නිලධාරීන් විසින් අත්අඩංගුවට ගෙන තිබේ.නාවික හමුදාවේ සහාය ඇතිව තලෙයිමන්නාරමට වයඹ දෙසින් වූ මෙරට මුහුදු ප්‍රදේශයේදී මොවුන් අත්අඩංගුවට ගෙන ඇති බව සඳහන්ය.අදාළ ධීවරයින් පැමිණි ට්‍රෝලර් යාත්‍රා දෙකක්ද එහිදී වෙරළ ආරක්ෂක දෙපාර්තමේන්තු නිළධාරීන් භාරයට ගෙන තිබේ.අත්අඩංගුවට ගත් ධීවරයන් පිරිස තලෙයිමන්නාරම ධීවර හා ජලජ සම්පත් දෙපාර්තමේන්තු නිලධාරීන් වෙත භාරදීමට කටයුතු කර ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=57136", "Category": null, "Parent URL": null}