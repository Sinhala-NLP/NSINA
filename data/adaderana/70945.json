{"Source": "Adaderana", "Timestamp": "March 16, 2017 10:51 am", "Headline": "නි.විදුහල්පතිට පහර දුන් සිසුවාට වැඩ වරදියි ", "News Content": "පින්නවල ප්‍රදේශයේ පාසලක නියෝජ්‍ය විදුහල්පතිවරයෙකුට පහරදුන් බවට පාසල් සිසුවෙකු රඹුක්කන පොලීසිය විසින් අත්අඩංගුවට ගෙන තිබේ. පසුගිය 11 වනදා අදාළ පහරදිම සිදුව ඇති බව පොලීසිය සඳහන් කරයි. විනය විරෝධී ක්‍රියාවක් සම්බන්ධයෙන් පාසලේ විනය භාර නියෝජ්‍ය විදුහල්පතිවරයා විසින් සිසුවෙකුට අවවාද කර ඇති අතර එහිදී එම සිසුවා නියෝජ්‍ය විදුහල්පතිවරයාට පහරදී ඇති බව සඳහන් වෙයි. පහරකෑමට ලක්වූ නියෝජ්‍ය විදුහල්පතිවරයා කෑගල්ල රෝහලට ඇතුළත් කර ඇති බව පොලීසිය සඳහන් කරයි. සිද්ධියට අදාළව අත්අඩංගුවට ගත් සිසුවා එම පාසලේ 13 ශ්‍රේණියේ ඉගෙනුම ලබන සිසුවෙකු වන අතර ඔහු කෑගල්ල මහේස්ත්‍රාත් අධීකරණය වෙත ඉදිරිපත් කිරීමට නියමිත බව ද වාර්තා වෙයි.", "URL": "https://sinhala.adaderana.lk/news.php?nid=70945", "Category": null, "Parent URL": null}