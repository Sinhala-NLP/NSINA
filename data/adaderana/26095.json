{"Source": "Adaderana", "Timestamp": "July 26, 2012 09:59 pm", "Headline": "අධ්‍යාපන ආයතනවල නිලධාරීන් මානව හිමිකම් කොමිසමට කැඳවයි", "News Content": "උසස් අධ්‍යාපන අමාත්‍යාංශය, අධ්‍යාපන අමාත්‍යාංශය හා විශ්ව විද්‍යාල ප්‍රතිපාදන කොමිසන් සභාව ඇතුළු ආයතන කිහිපයක නිලධාරීන් හෙට(27) මානව හිමිකම් කොමිසන් සභාව වෙත කැඳවා තිබේ. ‍ අධ්‍යාපන පොදු සහතික පත්‍ර උසස් පෙළ විභාගයේ Z අගය ගණනය කිරීම සම්බන්ධව පැන නැගී ඇති ගැටලු සහගත තත්ත්වය පිළිබඳව කරුණු විමසීම සඳහා මෙසේ අදාළ නිලධාරීන් කැඳවා ඇති බව ශ්‍රී ලංකා මානව හිමිකම් කොමසාරිස් නීතිඥ ආචාර්ය ප්‍රතිභා මහානාම හේවා මහතා පවසයි. ‍ Z අගය ගණනය කිරීමේ ගැටලු සහගත තත්ත්වය පිළිබඳව සිසුන්ගෙන් පැමිණිලි 800 ක් පමණ ලැබී ඇති බව ඒ මහතා සඳහන් කරයි. ‍ ඒ පිළිබඳව කරුණු විමසීම සඳහා මෙසේ අධ්‍යාපන අමාත්‍යාංශවල නිලධාරීන් මානව හිමිකම් කොමිසමට කැඳවා ඇති බව ද මහානාම හේවා මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=26095", "Category": null, "Parent URL": null}