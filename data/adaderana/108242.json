{"Source": "Adaderana", "Timestamp": "April 19, 2019 05:25 pm", "Headline": "තායිලන්තයේ ගුහාවක සිරවු ක්‍රීඩකයින් බේරා ගත් කිමිඳුම්කරුවෙක් භූ ගත ගුහාවක සිරවෙයි", "News Content": "පසුගිය වසරේදී ලෝකයේම අවධානය දිනූ බ්‍රිතාන්‍ය ජාතික කිමිදුම්කරුවෙකුට මුහුණපෑමට සිදු වූ අකරතැබ්බයක් පිළිබඳව විදෙස් මාධ්‍ය වාර්තා කරයි. තායිලන්තයේ ගුහාවක සිරව සිටි පාපන්දු ක්‍රීඩකයන් පිරිසක් බේරාගැනීම සඳහා වන දැවැන්ත මෙහෙයුමක නිරත වූ එක් කිමිදුම්කරුවෙක් පසුගියදා අමෙරිකාවේ ටෙනිසි හි භූගත ගුහාවක සිරවිය. මෙසේ අනතුරට ලක්වූයේ ජොෂ් බ්‍රාච්ලේ නම් බ්‍රිතාන්‍ය ජාතික කිමිදුම්කරුයි. අඳුරු ගුහාවේ සිරව සිටි කිමිදුම්කරු පිළිබද තොරතුරක් නොමැතිව සිටියදී ඔහු මුදාගැනීමට එඩ් සොරෙන්සෙන් නම් කිමිදුම්කරු සමත්ව තිබේ. ජොෂ් බ්‍රාච්ලේ මුදාගන්නා අවස්ථාව වනවිට යහපත් සෞඛ්‍ය තත්ත්වයේ පසු වී ඇති අතර ඒ හේතුවෙන් ඔහු වැඩිදුර වෛද්‍ය ප්‍රතිකාර ප්‍රතික්ෂේප කර තිබුණි. මේ අතර තායිලන්ත මුදාගැනීමේ මෙහෙයුමට එක්ව දැක්වූ දස්කම් වෙනුවෙන් පසුගිය වසරේ ඔහු මිනිසුන්ගේ සහ සත්වයන්ගේ ස්වේච්ඡාවෙන් සේවය සඳහා වන අලූත් අවුරුදු සම්මාන උළෙලේදී බ්‍රිතාන්‍ය අධිරාජ්‍ය පදක්කමෙන් පිදුම් ලැබීය.", "URL": "https://sinhala.adaderana.lk/news.php?nid=108242", "Category": null, "Parent URL": null}