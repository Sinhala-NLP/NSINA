{"Source": "Adaderana", "Timestamp": "August 9, 2011 12:37 pm", "Headline": " බස් රිය ලොරියේ හැපෙයි-22 ට තුවාලයි", "News Content": "කොළඹ සිට කල්මුණේ දක්වා ධාවනය වෙමින් පැවති පුද්ගලික බස් රථයක් වැලිකන්ද ප්‍රදේශයේදී අනතුරට ලක්වීමෙන් මගීන් 22 දෙනකු තුවාල ලබා ඇතැයි අද දෙරණ වාර්තාකරු කියා සිටියි. අද පෙරවරුවේ මෙම අනතුර සිදුව ඇති බවත්,තුවාල ලැබූවන් වැලිකන්ද රෝහලට ඇතුළත් කර ඇති බවත් වැලිකන්ද පොලීසිය සඳහන් කරයි. පාර අයිනේ නවතා තිබූ ලොරි රථයක ගැටීමෙන් මෙම අනතුර සිදුව ඇති බවත්,සිද්ධියෙන් තුවාල ලැබූවන් අතර පොලිස් නිලධාරියෙකුද සිටින බවත් සඳහන් වේ. වැලිකන්ද පොලීසිය වැඩිදුර පරීක්ෂණ පවත්වයි", "URL": "https://sinhala.adaderana.lk/news.php?nid=17949", "Category": null, "Parent URL": null}