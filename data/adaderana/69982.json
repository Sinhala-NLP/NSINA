{"Source": "Adaderana", "Timestamp": "February 23, 2017 07:36 am", "Headline": "අලුත් ග්‍රහ ලෝක 7ක් -3ක් මිනිස් වාසයට සුදුසුයි ", "News Content": "තනි තරුවක් වටා පරිභ්‍රමණය වන පෘථිවියට සමාන ග්‍රහ ලෝක 7ක් සොයා ගැනීමට නාසා ආයතනයේ තාරකා විද්‍යාඥයින් සමත්වී තිබේ.එහෙත් ඒ අතුරින් මිනිස් වාසයට වඩා සුදුසු ග්‍රහ ලෝක ඇත්තේ තුනක් පමණක් බව විද්‍යාඥයින්ගේ අදහස වන බව විදෙස් පුවත් වාර්තා උපුටා දක්වයි.මෙම පර්යේෂණයට එක්වූ බෙල්ජියම් හි ලීග් විශ්වවිද්‍යාලයේ මිෂෙල් ගිලන් විසින් බී.බී.සී මාධ්‍යයට අදහස් දක්වමින් පවසා ඇත්තේ බ්‍රහස්පති ග්‍රහයා වන චන්ද්‍රයන් පිහිටා ඇති පරිද්දෙන් මෙම ග්‍රහ ලෝක එකිනෙකට සමීපව පිහිටා ඇති බවයි.මෙම ග්‍රහලෝක හතම ප්‍රමාණාත්මකව කුඩා වන මෙන්ම සිසිල් ගතියක් පෙන්වන බැවින් එහි ජලය මෙන්ම යහපත් දේශගුණික තත්ත්වයක් පවතිනු ඇතැයි අපේක්ෂා කළ හැකි බව හෙතෙම පෙන්වාදී තිබේ.", "URL": "https://sinhala.adaderana.lk/news.php?nid=69982", "Category": null, "Parent URL": null}