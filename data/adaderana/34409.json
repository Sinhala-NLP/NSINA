{"Source": "Adaderana", "Timestamp": "May 26, 2013 04:37 pm", "Headline": "බඩු පිළිස්සුණත් උපරිම සහන දෙනවා", "News Content": "බහාලුම් මෙහෙයුම් මධ්‍යස්ථාන අංක 01 හි ඇති වූ ගින්නෙන් හානියට පත් වූ භාණ්ඩ හිමි ගනුදෙනුකරුවන්ට ලබාදිය හැකි උපරිම සහන ලබාදෙන බව ශ්‍රී ලංකා වරාය අධිකාරිය පවසයි. අදාළ සහන ලබාදීම පිළිබඳව අධ්‍යයනය කර සැලසුම් සකස් කිරීමට නිලධාරීන්ට මේවන විටත් උපදෙස් ලබා දී ඇති බව නිවේනයක් නිකුත් කරමින් ශ්‍රී ලංකා වරාය අධිකාරිය පෙන්වාදෙයි. පසුගිය සිකුරාදා අලුයම වරාය අධිකාරියේ මෙහෙයුම් මධ්‍යස්ථාන අංක 01 හි ගින්නක් හටගත්තේය. එම ගින්නෙන් මධ්‍යස්ථානයේ ගබඩාවට සහ භාණ්ඩවලට දැඩි අලාභානි සිදුවූ අතර කොළඹ අපරාධ විමර්ශන ඒකකය ඇතුළු පොලිස් කණ්ඩායම් කිහිපයක් මේ පිළිබදව පරීක්ෂණ කටයුතු සිදු කරන බව ශ්‍රී ලංකා වරාය අධිකාරිය සඳහන් කළේය. අදාළ මධ්‍යස්ථානයේ වූ භාණ්ඩ පිළිබඳව ගණුදෙනුකරුවන්ට දැනගැනීම සදහා විශේෂ විමසීම් කවුළුවක් ද විවෘත කරනු ලැබීය . අද උදෑසන වන විට ගණුදෙනුකරුවන් 50 දෙනෙකු පමණ ඒ හරහා විමසීම් සිදු කර ඇති බවශ්‍රී ලංකා වරාය අධිකාරිය පැවසීය. ශ්‍රී ලංකා වරාය අධිකාරියේ සභාපති ප්‍රියත් බී. වික්‍රම මහතා සඳහන් කළේ කෙසේ වෙතත් මේ වන විට කොළඹ වරායේ මෙහෙයුම් කටයුතු කිසිදු බාධාවකින් තොරව සිදුවන බවයි.", "URL": "https://sinhala.adaderana.lk/news.php?nid=34409", "Category": null, "Parent URL": null}