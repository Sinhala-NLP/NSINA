{"Source": "Adaderana", "Timestamp": "August 4, 2012 06:26 pm", "Headline": "ඉන්දියාවෙන් ශ්‍රී ලංකාවට ලකුණු 295 ක ඉලක්කයක්", "News Content": "ශ්‍රී ලංකාව හා ඉන්දියාව අතර පැවැත්වෙන පස්වන හා අවසාන එක්දින තරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේ කඩුලු 7 ක් දැවී ලකුණු 294 ක් ලබාගන්නා ලදී. අද තරගයේ කාසියේ වාසිය හිමි කරගත් ඉන්දීය කණ්ඩායම පළමුවෙන් පන්දුවට පහරදීමට තීරණය කළේය. ඉන්දී කණ්ඩායම වෙනුවෙන් ගෞතම් ගම්බීර් ලකුණු 88 ක්ද,මනෝජ් දිවාරි ලකුණු 65 ක්ද,මහෙන්ද්‍ර සිං දෝණි 58 ක්ද ලබාගන්නා ලදී. පන්දුයැවීමේදී ලසිත් මාලිංග කඩුලු 3 ක්ද නුවන් ප්‍රදීප් කඩුලු 02 ක්ද ලබාගත්තෝය. අද තරගයේ මහේන්ද්‍රසිං දෝණිගේ කඩුල්ල දවාගැනීමත් සමග ලසිත් මාලිංග එක්දික කඩුලු 200 ක් ලබාගැනීම සම්පූර්ණ කරන ලදී. මෙම තරගය මහනුවර පල්ලේකැලේ ක්‍රීඩාංගණයේදි පැවැත්වෙන අතර අද තරගයේදි ශ්‍රී ලංකා කණ්ඩායම ඇන්ජලෝ මැතිව්ස් විසින් මෙහෙයවනු ලබයි.", "URL": "https://sinhala.adaderana.lk/news.php?nid=26320", "Category": null, "Parent URL": null}