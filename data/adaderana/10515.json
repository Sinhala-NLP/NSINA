{"Source": "Adaderana", "Timestamp": "August 30, 2010 08:51 am", "Headline": "දුම්රිය මෙහෙයුම් වලට චන්ද්‍රිකා තාක්ෂණය යොදා ගැනෙයි", "News Content": "දුම්රිය මෙහෙයුම් සඳහා අද සිට චන්ද්‍රිකා තාක්ෂණය භාවිත කිරීමට දුම්රිය දෙපාර්තමේන්තුව පියවර ගෙන තිබේ. පළමු අදියර යටතේ දුර ගමන්‍ සේවා සඳහා මෙම තාක්ෂණය භාවිත කරන බව දුම්රිය වාණිජ අධිකාරි විජය සමරසිංහ මහතා පවසයි. දුම්රිය අනතුරු සහ දුම්රිය ප්‍රමාදයන් පිළිබඳ කඩිනමින් පාලක මැදිරියට දැනුම් දීමේ අවස්ථාව මෙමගින් උදාවනු ඇත. මීට අමතරව මගීන්ට ද දුම්රිය ගමන් ගන්නා මාර්ග පිළිබඳ තොරතුරු අන්තර්ජාලය ඔස්සේ ලබා ගැනීමට මෙමගින් හැකිවනු ඇති බව විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=10515", "Category": null, "Parent URL": null}