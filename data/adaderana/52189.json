{"Source": "Adaderana", "Timestamp": "June 23, 2015 01:04 pm", "Headline": "පොලිස් ස්ථානාධිපතිවරු 12ට ස්ථාන මාරු", "News Content": "පොලිස් ස්ථානාධිපතිවරුන් 12 දෙනෙකුට ස්ථාන මාරුවීම් ලබාදී තිබේ.සේවයේ අවශ්‍යතාව මත පොලිස්පතිවරයා විසින් අදාළ ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සදහන් කළේය.ඒ අනුව මීරිගම පොලිස් ස්ථානාධිපතිවරයා වංචා විමර්ශන අංශයටත්, වංචා විමර්ශන අංශයේ ස්ථානාධිපතිවරයා මීරිගම ස්ථානාධිපතිවරයා ලෙසත්, මාරුකර යවා ඇත.රඹුක්කන ස්ථානාධිපතිවරයා නිකවැරටිය කොට්ඨාසයටත්, තන්තිරිමලේ පොලිස් ස්ථානාධිපතිවරයා රඹුක්කන ස්ථානාධිපතිවරයා ලෙසත්, නුගේගොඩ කොට්ඨාසයේ ස්ථානාධිපතිවරයා තන්තිරිමලේ ස්ථානාධිපතිවරයා ලෙසත්, මාරුකර යවා ඇති බව සඳහන්ය.තලවකැලේ ස්ථානාධිපතිවරයා මරදාන පොලිසියේ අපරාධ අංශයේ ස්ථානාධිපතිවරයා ලෙස මරුකර යවා ඇති අතර වංචා විමර්ශන අංශයේ පොලිස් පරික්ෂකවරයා තලවකැලේ පොලිස් ස්ථානාධිපතිවරයා ලෙසත් මාරුකර යවා ඇත.මුල්ලියාවේලී ස්ථානාධිපතිවරයා විල්ගමුවටත්, කොළඹ දකුණු කොට්ඨාසයේ ස්ථානාධිපතිවරයා මුල්ලියාවේලී පොලිස් ස්ථානයටත් මරුකර යවා ඇති බව පොලිස් මාධ්‍ය ප්‍රකාශකවරයා සඳහන් කළේය.දඹගල්ල පොලිස් ස්ථානාධිපතිවරයා නුවරඑළිය කොට්ඨාසයට මාරුකර යවා ඇති අතර රත්නපුර කොට්ඨාසයේ ස්ථානාධිපතිවරයා දඹගල්ලටත්, කුරුණෑගල කොට්ඨාසයේ ස්ථානාධිපතිවරයා කුරුවිටටත්, මරුකර යවා ඇත.", "URL": "https://sinhala.adaderana.lk/news.php?nid=52189", "Category": null, "Parent URL": null}