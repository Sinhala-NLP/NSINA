{"Source": "Adaderana", "Timestamp": "May 9, 2012 04:17 pm", "Headline": "ගංජා කිලෝග්‍රෑම් 1 යි ග්‍රෑම් 600 ක් සමග අයෙක් දැලේ", "News Content": "ගංජා තොගයක් සමග පුද්ග‍ලයෙකු රුවන්වැල්ල ප්‍රදේශයේ දී පොලිස් විශේෂ කාර්යය බලකාය විසින් අත්අ‍ඩංගුවට ගෙන තිබේ. විශේෂ කාර්යය බලකා නාරංබැද්ද කඳවුරේ නිලධාරීන් කණ්ඩායමක් විසින් සැකකරු අත්අ‍ඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී ගංජා කිලෝග්‍රෑම් 1 යි ග්‍රෑම් 600 ක ප්‍රමාණයක් සොයාගෙන ඇත. සැකකරු වැඩිදුර පරීක්ෂණ කටයුතු සඳහා රුවන්වැල්ල පොලිස් ස්ථානයට භාරදුන් බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=24126", "Category": null, "Parent URL": null}