{"Source": "Adaderana", "Timestamp": "September 27, 2011 05:46 pm", "Headline": "කුඩු ළඟ තබා ගත්තාට 10 තෙක් රිමාන්ඩ්", "News Content": "හෙරොයින් ළඟ තබා ගැනීමේ චෝදනා මත අත්අඩංගුවට ගත් සැකකරුවන් තිදෙනෙකු ලබන 10 වැනිදා දක්වා රක්ෂිත බන්ධනාගාර ගත කර තිබේ. අදාළ සැකකරුවන් මරදාන , ඔබේසේකරපුර සහ වැලිකඩ ප්‍රදේශයේ පදිංචිකරුවන් බව සඳහන් වේ. මොවුන් තිදෙනා සතුව තිබී හෙරොයින් ග්‍රෑම් 85ක ප්‍රමාණයක් පොලිසිය භාරයට ගෙන තිබේ. අලුත්කඩේ මහේස්ත්‍රාත් අධිකරණය වෙත ඉදිරිපත් කෙරුණු එම සැකකරුවන් රක්ෂිත බන්ධනාගාර ගත කිරීමට නියෝග කෙරුණු බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි මැක්සි ප්‍රොක්ටර් මහතා සඳහන් කරයි.", "URL": "https://sinhala.adaderana.lk/news.php?nid=19004", "Category": null, "Parent URL": null}