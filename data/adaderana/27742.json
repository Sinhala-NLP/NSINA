{"Source": "Adaderana", "Timestamp": "September 25, 2012 05:23 pm", "Headline": "ඉන්දියාවේ ඇසෑම් ප්‍රාන්තයට දරුණු ගංවතුරක්", "News Content": "අයහපත් කාලගුණ තත්ත්වය හමුවේ ඉන්දියාවේ ඇසෑම් ප්‍රාන්තයට දරුණු ගංවතුර තත්ත්වයක් බලපා තිබේ. මේ හේතුවෙන් ප්‍රාන්තයේ පුද්ගලයින් ලක්ෂ 15 ක පමණ සංඛ්‍යාවක් පීඩාවට පත්ව සිටින බව වාර්තා වේ. පසුගිය සතියක පමණ කාලයක සිට පවතින වැසි සහිත කාලගුණ තත්ත්වය හමුවේ විවිධ ආපදාවන්ට ලක්ව මේ වන විට ප්‍රදේශයේ පුද්ගලයින් 11 දෙනෙකු ජීවිතක්ෂයට පත්ව තිබේ. ඇසෑම් ප්‍රාන්තයේ දිස්ත්‍රික්ක 27 න් 18 කටම මෙම ගංවතුර තත්ත්වය බලපා ඇති බව ඉන්දීය මාධ්‍ය වාර්තා කරයි. මෙම වසර තුළ ඇසෑම් ප්‍රාන්තයට බලපෑ දෙවන දරුණුතම ගංවතුර තත්ත්වය මෙය වේ. පසුගිය ජුලි මාසයේ එම ප්‍රාන්තයට බලපෑ ගංවතුර තත්ත්වය හමුවේ පුද්ගලයින් 130 දෙනෙකු ජීවිතක්ෂයට පත්විණි. එහිදී පුද්ගලයින් මිලියන 6 ක සංඛ්‍යාවක් පීඩාවට පත්වූ බව වාර්තා විය.", "URL": "https://sinhala.adaderana.lk/news.php?nid=27742", "Category": null, "Parent URL": null}