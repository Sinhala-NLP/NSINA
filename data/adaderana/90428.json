{"Source": "Adaderana", "Timestamp": "June 6, 2018 09:53 am", "Headline": "නේත්‍රාගම මාරකයක්-පවුල් 34 ක් අවදානමේ", "News Content": "බදුල්ල ,නේත්‍රාගම විදුලි කණු 2ක් මුලින්ම දිරාපත්ව කුමන මොහොතේ හෝ කඩා වැටීමේ අවධානමක පවතින බව එම ගම්වැසියෝ පවසති. වසර එකහමරක පමණක කාලයක සිට මෙය ක්‍රමක් ක්‍රමයෙන් දිරාපත් වෙමින් තිබෙන අතර මේ වන විට කණු දෙකේ මුල මුළුමනින්ම විනාශ වි ඇති බවද ඔවුන් පවසති. මේ පිළිබඳව විදුලි බල මණ්ඩලයට පැමිණිලි කළ විට ජායාරූපක් රැගෙන එන ලෙස උපදෙස් දුන් බවත් , එම ජායාරූපය ගෙන ගොස් දුන් පසු මේ කටයුතු සිදුවන්නේ කොන්ත්‍රාත් සමාගමක් තුළින් බැවින් ඊට දැනුම් දෙන ලෙසත් ඉල්ලා සිටි බවත් ගම්වාසිහු කියති. එසේ දැනුම්දී වසරකට වැඩි කාලයක් ගත ව ඇතත් විසඳුමක් ලැබි නැතැයිද ගම්වාසීන් පවසති. නායයෑම් හා ගංවතුර ආපදා නිසා බදුල්ලේ ස්ථාන කීපයක පවුල් 34 ක් වෙනුවෙන් මෙම ගම්මානය ස්ථාපිත කර තිබේ.", "URL": "https://sinhala.adaderana.lk/news.php?nid=90428", "Category": null, "Parent URL": null}