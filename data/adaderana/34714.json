{"Source": "Adaderana", "Timestamp": "June 7, 2013 12:59 pm", "Headline": " අමෙරිකාවේ වැඩ මානව හිමිකම් කොමිසමට නොපෙනෙන්නේ ඇයි?", "News Content": "ප්‍රජාත්නත්ත්‍රවාදය පිළිබඳ පෙනී සිටින අමෙරිකාව ඇෆ්ගනිස්ථානය වැනි රටවල සාමාන්‍ය වැසියන් ඝාතනය කරමින් සිටින බව අධිනීතීඥ ගෝමින් දයාශ්‍රී මහතා පවසයි. ශ්‍රී ලංකාව ලෝකයේ විශාලතම ප්‍රාණ ඇපකරුවන් මුදාහරින ලද රාජ්‍යයක් ලෙස නමක් දරාගෙන සිටින බවත්, එහෙත් අමේරිකානු හමුදාව අද ඇෆ්ගනිස්ථාන‍ෙය් වීදි වල පවා එහි පුරවැසියන් ඝාතනය කරමින් සිටින බවත් ඔහු ප්‍රකාශ කර සිටියි. අමෙරිකානුවන්ගේ ක්‍රියාකාරකම් පිළිබඳ ජීනිවා මානව හිමිකම් කවුන්සිලයට නොපෙනීම කනගාටුවට කරුණක් බව ඔහු පෙන්වාදෙයි. මේ අතර රජයේ නිවැරදි ආර්ථික ප්‍රතිපත්ති හේතුවෙන් රටේ ආර්ථිකය මේ වන විට ශක්තිමත් වී ඇති බව ජනාධිපති මහින්ද රාජපක්ෂ මහතා පවසයි. කටකතාවලට සහ බොරු ප්‍රචාරවලට නොරැවටී මාතෘ භූමිය සංවර්ධනයෙන් ඉදිරියට ගෙන යායුතු බව ජනාධිපතිවරයා අවධාරණය කරයි. මුදල් හා ක්‍රමසම්පාදන අමාත්‍යාංශයේ 2012 වාර්ෂික වාර්තාව ජනාධිපති මහින්ද රාජපක්ෂ මහතා වෙත පිළිගැන්වීමේ අවස්ථාවේ දී ජනාධිපතිවරයා මේ අදහස් පළ කරන ලදී. එහිදි තවදුරටත් අදහස් දැක්වු ජනාධිපතිවරයා සඳහන් කළේ රට තුළ ආර්ථික සහ සංවර්ධන ප්‍රතිපත්තීන් ක්‍රියාත්මක කළ යුත්තේ අදට පමණක් නොවන බවයි.", "URL": "https://sinhala.adaderana.lk/news.php?nid=34714", "Category": null, "Parent URL": null}