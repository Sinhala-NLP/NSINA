{"Source": "Adaderana", "Timestamp": "November 15, 2016 01:10 pm", "Headline": "පාසල් දරුවන්ට රක්ෂණයක් දෙන ලොව ප්‍රථම රට ශ්‍රී ලංකාවයි", "News Content": "රටේ මිලියන 4ක් වන සියළුම පාසල් දරුවන් රක්ෂණාවරණයක් යටතේ ආරක්ෂා කිරීමට කටයුතු කළ යුතු ලෝකයේ ප්‍රථම රට ශ්‍රී ලංකාව බව ධීවර අමාත්‍ය මහින්ද අමරවීර මහතා පවසයි.අමාත්‍යවරයා පෙන්වා දෙන්නේ මෙවර අයවැයෙන් ඉදිරිපත් කළ එම යෝජනාව රටේ ජනතාව ලද සාධනීය ජයග්‍රහණයක් බවයි. තිස්සමහාරාම ප්‍රාදේශීය ලේකම් කොට්ඨාශයේ පැවති උත්සවයකට එක්වෙමින් අමාත්‍යවරයා මෙම අදහස් පළකළේය. එහිදී වැඩිදුරටත් අදහස් දක්වමින් අමාත්‍යවරයා කියා සිටියේ වර්තමානයේ ජීවන වියදම අවම කාල පරිච්ඡේදය මේ වන විට උදා වී ඇති බවයි. ජීවන වියදම් කමිටුවේ සිටින ඇමතිවරයෙකු වශයෙන් තමා සෑම අවස්ථාවකම ජනතාවට අඛණ්ඩව සහන ලබාදිය යුතු බවට යෝජනා කළ බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=66052", "Category": null, "Parent URL": null}