{"Source": "Adaderana", "Timestamp": "September 3, 2016 09:27 am", "Headline": "දෙතැනක මරණ 2ක්", "News Content": "කැකිරාව - දඹුල්ල මාර්ගයේ, කිතුල්හිටියාව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.දඹුල්ල දෙසට ධාවනය වූ ලොරි රථයක් මාර්ගයෙන් ඉවතට පැන අසළ තිබූ ගසක ගැටීමෙන් අනතුර සිදුව ඇති බව පොලීසීය පැවසුවේය.අනතුරෙන් බරපතළ තුවාල ලැබු රියදුරු කැකිරාව රෝහලට ඇතුළත් කිරීමේදී මියගොස් තිබේ.මියගොස් ඇත්තේ නාවලපිටිය ප්‍රදේශයේ පදිංචිව සිටි 32 හැවිරිදි පුද්ගලයෙකි.අනතුර සම්බන්ධයෙන් කැකිරාව පොලීසිය වැඩිදුර විමර්ශන සිදුකරයි.මේ අතර සෙවනගල, බහිරාව - දෙමෝදර අතුරු මාර්ගයේ මහනාග විද්‍යාලය අසලදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් මාර්ගයේ ගමන් කළ පදිකයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ අදාළ පදිකයා ඇඹිලිපිටිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ සෙවනගල, හබරතාවෙල ප්‍රදේශයේ පදිංචිව සිටි 62 හැවිරිදි පුද්ගලයෙකි.අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර සෙවනගල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63719", "Category": null, "Parent URL": null}