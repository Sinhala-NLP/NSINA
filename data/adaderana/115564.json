{"Source": "Adaderana", "Timestamp": "August 2, 2019 11:21 am", "Headline": "වන අලි පහරින් පුද්ගලයෙක් මරුට", "News Content": "ආණමඩුව-වල්පාළුව ප්‍රදේශයේදී වන අලියෙකු පහර දීමෙන් පුද්ගලයෙකු මිය ගොස් ඇති බව ආණමඩුව පොලීසිය පවසයි. අද(02) අළුයම 2.00ට පමණ මෙම වන අලි ප්‍රහාරය එල්ලවී ඇති බව වාර්තා වෙයි. මෙලෙස මිය ගොස් ඇත්තේ මහකුඹුක්කඩවල- වල්පාළුව, ලීකොලවැව පදිංචිව සිටි අබේරත්න හේරත් මුලියන්සේලාගේ දයාරත්න නැමති 54 හැවිරදි පුද්ගලයෙකි. මිය ගිය පුද්ගලයා තම නිවස පිටුපසදී වන අලි ප්‍රහාරයට ලක්වී තුවාල ලබා සිටනවිට ගම්වාසීන් විසින් ආණමඩුව මූලික රෝහලට ඇතුළත් කර ඇති අතර රෝහලට ඇතුළත් කිරීමෙන් පසු මිය ගොස් තිබේ. වන අලි ප්‍රහාරයෙන් තම ගම්වැසියෙකු මිය හේතුවෙන් ප්‍රදේශවාසීන් විසින් ආණමඩුව - මහකුඹුක්කඩවල මාර්ගය හරස් කරමින් මේ වන විය විරෝධතාවයේ නියලෙන බව අද දෙරණ වාර්තාකරු පවසයි. මෙම විරෝධතාව හේතුවෙන් ආණමඩුව - මහකුඹුක්කඩවල මාර්ගයේ ගමනා ගමන කටයුතු වලටද බාධා එල්ලවී ඇති බව වාර්තා වෙයි.", "URL": "https://sinhala.adaderana.lk/news.php?nid=115564", "Category": null, "Parent URL": null}