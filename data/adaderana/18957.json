{"Source": "Adaderana", "Timestamp": "September 25, 2011 02:16 pm", "Headline": " කොරියානු භාෂා විභාගය‍ට ‍පෙනී සිටින්නන් මේ පාරෙන් එන්න", "News Content": "කොරියානු භාෂා විභාගය සඳහා අයදුම්පත් ලබා සිටින සියලුම අපේක්ෂකයින් සිය විභාගය පිළිබඳ තොරතුරු ශ්‍රී ලංකා විදේශ සේවා නියුක්ති කාර්යාංශයේ වෙබ් අඩවියෙන් ලබා ගන්නා ලෙස එම කාර්යාංශය දැනුම් දෙයි. කොරියානු රැකියා සඳහා පවත්වනු ලබන කොරියානු භාෂා විභාගය මෙවර ඔක්තෝම්බර් මස 15 සහ 16 ‍යන දෙදින කොළඹ දී පැවැත්වීමට නියමිතය. ඒ සඳහා අපේක්ෂකයින් පනස් දහස් හයසිය තිස් තුන් දෙනෙකු සුදුසුකම් ලබා සිටින බව විදේශ සේවා නියුක්ති කාර්යාංශය ප්‍රකාශ කරයි. එම අපේක්ෂකයින් තම විභාගය පැවැත්වෙන දිනය , වේලාව සහ විභාග මධ්‍යස්ථානය පිළිබඳ තොරතුරු www.slbfe.lk යන වෙබ් අඩවියට පිවිසීමෙන් ලබා ගත යුතු බව විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=18957", "Category": null, "Parent URL": null}