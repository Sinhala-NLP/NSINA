{"Source": "Adaderana", "Timestamp": "May 17, 2014 10:12 am", "Headline": "ට්‍රැක්ටරයක් පෙරළී අයෙක් මරුදකියි", "News Content": "පස්සර, මොරටුගම ප්‍රදේශයේ දි ට්‍රැක්ටර් රථයකට යටවීමෙන් පුද්ගලයෙකු මියගොස් තිබේ. කුලී පදනම මත දැව කඳන් ඇදීම සඳහා පස්සර ප්‍රදේශයට පැමිණි අවස්ථාවේ ට්‍රැක්ටර් රථය පෙරළීමෙන් මෙම අනතුර සිදුව ඇති බව සඳහන් වෙයි. මියගොස් ඇත්තේ බඩල්කුඹුර, මඩමගම ප්‍රදේශයේ පදිංචිව සිටි 55 හැවිරිදි පුද්ගලයෙක් බව පොලිසිය සඳහන් කළේය. මෘත ශරිරය බුත්තල රෝහලේ තබා ඇති අතර පශ්චාත් මරණ පරීක්ෂණය අද සිදුකිරිමට නියමිතය. අනතුර සම්බන්ධයෙන් පස්සර පොලිසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=43255", "Category": null, "Parent URL": null}