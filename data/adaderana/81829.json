{"Source": "Adaderana", "Timestamp": "December 20, 2017 01:34 pm", "Headline": "සෞදි කුමරුගේ රැස්වීමට එල්ල කළ මිසයිල ප්‍රහාරයක් නවත්වයි ", "News Content": "යේමනයේ හවුති කැරලිකරුවන් විසින් සෞදි අරාබියේ රියාද් අගනුවරට එල්ල කළ බැලැස්ටික් මිසයිල ප්‍රහාරයක් ව්‍යර්ත කර තිබේ. සෞදි කුමරුගේ ප්‍රධානත්වයෙන් රැස්වීමක් පැවති ප්‍රදේශයක් ඉලක්ක කරමින් එම ප්‍රහාරය එල්ල කර ඇති බවයි වාර්තා වේ. රියාද් නගරයට ඉහළින් විශාල හඩක් ඇසුනු අතර දුමාරයක් පිටවනු දුටු බව රියාද් වැසියන් ප්‍රකාශ කර තිබේ. හවුති කැරලිකරුවන් විසින් මීට පෙරද මිසයිල ප්‍රහාරයක් එල්ල කළ අතර එය වැලැක්වීමට ද සෞදි ආරක්ෂක අංශ සමත් විය.", "URL": "https://sinhala.adaderana.lk/news.php?nid=81829", "Category": null, "Parent URL": null}