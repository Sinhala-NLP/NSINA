{"Source": "Adaderana", "Timestamp": "October 21, 2012 11:50 am", "Headline": "ඉන්දියාවේ සංචාරයේ නියැළුණු ලාංකිකයින් 13 ක් රෝහ‍ලට", "News Content": "ඉන්දියාවේ බල්රාම්පූර් ප්‍රදේශයේ සංචාරයක නිරත වු ශ්‍රී ලාංකිකයින් 13 දෙනෙකු ආහාර විෂවීමක් හේතුවෙන් රෝහල් ගත කර තිබේ. ඊයේ (20) උදෑසන ආහාර ගැනීමෙන් අනතුරුව මෙම පිරිස රෝගාතුර වී ඇති බව ඉන්දීය මාධ්‍ය වාර්තා කරයි. ඔවුන් නවාතැන්ගෙන සිටි හෝටලයේ දී මෙලෙස රෝගාතුරව බල්රාම්පූර් දිස්ත්‍රික් රෝහලට ඇතුළත් කර ඇති බව වාර්තා වේ. රෝහල්ගත කළ පුද්ගලයින්ගෙන් තිදෙනෙකුගේ තත්ත්වය බරපතළ බව රෝහල් ප්‍රකාශකයෙකු පවසයි. කෙසේ වෙතත් මෙම පිරිස පිටතින් ගෙන ආ ආහාර අනුභව කිරීම හේතුවෙන් මෙලෙස රෝගාතුර වී ඇති බව මේ සම්බන්ධයෙන් අදාළ හෝටලයේ කළමනාකරු පවසා ඇත.", "URL": "https://sinhala.adaderana.lk/news.php?nid=28482", "Category": null, "Parent URL": null}