{"Source": "Adaderana", "Timestamp": "August 31, 2017 09:30 am", "Headline": "රිය අනතුරකින් කතක් මරුට", "News Content": "විතිකුලිය - කොබෙයිගනේ මාර්ගයේ කහටගහ හංදිය අසල දී සිදුවු රිය අනතුරකින් කාන්තාවක් මියගොස් තිබේ. කොබෙයිගනේ දෙසට ධාවනය වු ලොරි රථයක් මාර්ගය හරහා ගමන් කරමින් සිටි කාන්තාවක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබු කාන්තාව නිකවැරටිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ විතිකුලිය ප්‍රදේශයේ පදිංචිව සිටි 39 හැවිරිදි කාන්තාවක් බව අනාවරණය වී ඇතැයි පොලීසිය පවසයි. අනතුර සම්බන්ධයෙන් ලොරි රථ රියදුරු අත්අඩංගුවට ගෙන ඇති අතර කොබෙයිගනේ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=76923", "Category": null, "Parent URL": null}