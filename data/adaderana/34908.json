{"Source": "Adaderana", "Timestamp": "June 14, 2013 11:22 am", "Headline": "මුදල් වංචාවේ වාර්තාව දින 14 ක් අතුළත නිකුත් කරනවා", "News Content": "ශ්‍රී ලංකා පාපන්දු සම්මේලනයට ලැබුණු ජාත්‍යන්තර මුදල් ආධාර වැයකර ඇති ආකාරය පිළිබඳ වාර්තාව දින 14 ක් ඇතුළත නිකුත් කරන බව ඒ සම්බන්ධයෙන් පත් කළ නිරීක්ෂණ කමිටුව පවසයි. සිදුව ඇති බව කියන මුල්‍ය වංචා සම්බන්ධයෙන් සොයා බැලීමට ජාත්‍යන්තර පාපන්දු සම්මේලනයේ නියෝජිතයන් පිරිසක් පසුගිය සතියේ දිවයිනට පැමිණියහ. ඔවුන් දිවයින පුරා ක්‍රීඩාංගණ 11 ක් පරීක්ෂා කළ අතර ඊයේ(13) පස්වරුවේ ක්‍රීඩා අමාත්‍ය මහින්දානන්ද අලුත්ගමගේ මහතා හමුවිය. අදාළ වාර්තාව ජාත්‍යන්තර පාපන්දු සම්මේලනයට භාරදෙන බව එහිදී ඔවුන් අමාත්‍යවරයා හමුවේ ප්‍රකාශ කර ඇත. අදාළ නියෝජිත පිරිස අද(14) දිවයිනෙන් පිටත්ව යාමට නියමිතයි.", "URL": "https://sinhala.adaderana.lk/news.php?nid=34908", "Category": null, "Parent URL": null}