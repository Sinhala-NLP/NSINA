{"Source": "Adaderana", "Timestamp": "June 14, 2016 01:33 pm", "Headline": " ඒකාබද්ධ විපක්ෂය නිදිද?", "News Content": "අහිංසක මිනිසුන් ගැන හිතා ඒකාබද්ධ විපක්ෂය පාරට බැසිය යුතු බව ජාතික සංවිධාන එකමුතුවේ සම සංවිධායක පූජ්‍ය බෙංගමුවේ නාලක හිමියන් පවසයි.ජනතාව ආණ්ඩුව එපා කියද්දී ඒකාබද්ධ විපක්ෂය ඒ ගැන සිතා කටයුතු කළ යුතු නමුත් ඔවුන් ජනතාව ‍ගැන නොසිතා කටයුතු කරන බවත්, මේ නිසා ඒකාබද්ධ විපක්ෂය නිදිදැයි අසන බවත්, උන්වහන්සේ කියයි.මේ නිසා ඒකාබද්ධ විපක්ෂයට අපි අනතුරු අඟවන්නේ යැයි ජාතික පුස්තකාලයේදී අද පෙරවරුවේ පැවැති මාධ්‍ය හමුවකදී උන්වහන්සේ අවධාරණය කළේය.එම මාධ්‍ය හමුවට එක්වූ එම සංවිධානයේ කැඳවුම්කරු ආචාර්ය ගුණදාස අම‍රසේකර මහතා කියා සිටියේ ව්‍යවස්ථාදායක සභාව බටහිර බලවේග තුළින් බිහිවූ එකක් බවයි.ඊට ඒකාබද්ධ විපක්ෂය අත ගැසුවේ මන්දැයි ප්‍රශ්න ක‍ළ ඒ මහතා එය රට බෙදීමේ මූලික අරමුණ බවත්. එය නොදැන සිටීමට \"දිනේෂ් ගුණවර්ධනලා බබ්බු\" නොවේ යැයිද ඒ මහතා අවධාරණය කළේය.", "URL": "https://sinhala.adaderana.lk/news.php?nid=61084", "Category": null, "Parent URL": null}