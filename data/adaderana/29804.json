{"Source": "Adaderana", "Timestamp": "December 8, 2012 03:15 pm", "Headline": "කුවේටයේදී ශ්‍රී ලාංකික කතක් දිවි නහා ගන්න හදලා", "News Content": "කුවේටයේ සබහියා ප්‍රදේශ‍යේ නිවසක සේවය කළ ශ්‍රී ලාංකික කාන්තාවක් සියදිවි හානි කර ගැනීමට තැත්කර තිබේ. වාර්තාවන ආකාරයට එම කාන්තාව සේවය කළ නිවසේ ස්වාමියා ඇයට බැන වැදී ඇති අතර ඊට හේතුවී ඇත්තේ ඔහුගේ ළමුන් නිසියාකාරව රැක බලා‍ නොගැනීමයි. එම ස්වාමියාගේ ළමුන් පාරට යාම නිසා ඔවුන් නිසියාකාරව රැක බලා නොගත් බව පවසමින් ඔහු ශ්‍රී ලාංකික ගෘහ සේවිකාවට බැන වැදී ඇතැයි විදෙස් වාර්තා පවසයි. ඒ අනුව සිත්තැවුලට පත් එකී කාන්තාව නිවසේ මුළු තැන්ගෙයි තිබු බෙහෙත් පෙති විශේෂයක් පානය කර තිබේ. කෙසේ වෙතත් මෙම සිද්ධිය එරට අභ්‍යන්තර කටයුතු අමාත්‍යංශයට ද වාර්තා වී ඇති අතර ඒ අනුව එම කාන්තාව ප්‍රතිකාර සඳහා අල්- අදාන් රෝහලට ඇතුළත් කර ඇත. සියදිවි හානි කර ගැනීමට තැත් කිරීමේ චෝදනාව මත කාන්තාවට එරෙහිව නීතිමය පියවර ‍ගැනීමට නියමිත බවද විදෙස් මාධ්‍ය වාර්තා අනාවරණය කරයි.", "URL": "https://sinhala.adaderana.lk/news.php?nid=29804", "Category": null, "Parent URL": null}