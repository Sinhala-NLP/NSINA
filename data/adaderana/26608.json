{"Source": "Adaderana", "Timestamp": "August 15, 2012 02:15 pm", "Headline": "හොරා කෑ ලාන්ස් කෝප්‍රල්වරයෙක් අල්ලයි", "News Content": "වාරියපොල, පාදෙණිය ප‍්‍රදේශයේ දී යුධ හමුදාවේ ලාන්ස් කෝප‍්‍රල්වරයකු වාරියපොල පොලීසිය මගින් සැකපිට අත්අඩංගුවට ගෙන ඇත. මෙම සැකකරු වැල්ලව සහ කුරුණෑගල ප‍්‍රදේශවල සිදුකරන ලද ගෙවල් බිඳ දේපල සොරා ගැනීම් සම්බන්ධ අපරාධ දෙකක් සම්බන්ධයෙන් කරුණු අනාවරණය කර ගෙන ඇතැයි වාර්තා වේ. මෙම අපරාධවලදී සොරා ගන්නා ලද රුපියල් ලක්ෂ හතරහමාරක් පමණ වටිනා රන් භාණ්ඩ සොයා ගෙන තිබේ. සැකකරු අද (15) දින වාරියපොල මහේස්ත‍්‍රාත් අධිකරණයට ඉදිරිපත් කිරීමට නියමිතය. වාරියපොල පොලීසිය සිද්ධිය සම්බන්ධයෙන් වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=26608", "Category": null, "Parent URL": null}