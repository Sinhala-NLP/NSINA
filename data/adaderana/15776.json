{"Source": "Adaderana", "Timestamp": "April 29, 2011 10:00 am", "Headline": "ගිලන් රිය ලොරියක ගැටෙයි - ගිලන් රථ රියදුරු මියයයි", "News Content": "ගිලන් රථයක් සහ ලොරි රථයක් මුහුණට මුහුණ ගැටීමෙන් සිදුවූ අනතුරකින් ගිලන් රථයේ රියදුරු ජීවිතක්ෂයට පත්ව තිබේ. මහියංගණය - බදුල්ල ප්‍රධාන මාර්ගයේ මීගහකිවුල විසි එකේ කණුව ප්‍ර‍දේශයේ දී ඊයේ(28) පස්ව‍රුවේ අනතුර සිදුව ඇති බව පොලිසිය පවසයි. කන්දෙකැටිය රෝහලේ සිට බදුල්ල රෝහල‍ දක්වා රෝගියෙකු රැගෙන යමින් සිටියදී අනතුර සිදුව ඇති අතර ගිලන් රථයේ ගමන් ගත් තවත් 6 දෙනෙකු ද තුවාල ලැබීම හේතුවෙන් බදුල්ල රෝහල‍ට ඇතුළත් කර ඇත. සිද්ධියෙන් මියගිය පුද්ගලයා පුස්සැල්ලාව, තල්දෙන ප්‍රදේශ‍යේ පදිංචි 49 හැවිරිදි අයෙකු බව පොලිසිය පැවසීය. ලොරි රථයේ රියදුරු අත්අඩංගුවට ගෙන ඇති අතර ඔහු අද(29) බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15776", "Category": null, "Parent URL": null}