{"Source": "Adaderana", "Timestamp": "July 25, 2018 08:15 am", "Headline": "ගිනි අවියක් ළඟ තබාගත් පුද්ගලයෙකුට වැඩ වරදියි", "News Content": "මෙරට නිෂ්පාදිත ගිනි අවියක් සමඟ පුද්ගලයෙකු මීගොඩ, ගොඩගම දිග්හැතැක්ම හංදිය ප්‍රදේශයේ දී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාශයේ නිලධාරීන්ට ලද තොරතුරක් මත සැකකරු අත්අඩංගුවට ගෙන ඇති බව සඳහන්ය. එහිදි සැකකරු සතුව තිබී මෙරට නිෂ්පාදිත ගිනි අවියක් සහ ඒ සඳහා යොදාගන්නා ටී -56 වර්ගයේ ජීව උණ්ඩ 07ක්, කඩුවක් සහ කේරළ ගංජා ග්‍රෑම් 350ක් පොලීසිය බාරයට ගෙන තිබේ. අත්අඩංගුවට ගෙන ඇත්තේ මීගොඩ, හෙට්ටියාවත්ත ප්‍රදේශයේ පදිංචි 38 හැවිරිදි ඉලේපෙරුමගේ දොන් ඩග්ලස් ප්‍රියනන්ද පෙරේරා නොහොත් ඩීලා යන අය බව පොලීසිය සඳහන් කළේය. සැකකරු අද(25) හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සංවිධානාත්මක අපරාධ නිවාරණ කොට්ඨාශය සිද්ධිය සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=93159", "Category": null, "Parent URL": null}