{"Source": "Adaderana", "Timestamp": "February 3, 2017 03:42 pm", "Headline": " GMOAට ප්‍රතිපත්තියක් නෑ", "News Content": "මාලඹේ පෞද්ගලික වෛද්‍ය විද්‍යාලය මුවාවෙන් ආණ්ඩු විරෝධී වැඩපිළිවෙළක් ක්‍රියාත්මක වන බව සෞඛ්‍ය අමාත්‍ය රාජිත සේනාරත්න මහතා පවසයි.රජයේ වෛද්‍ය නිලධාරීන්ගේ සංගමය අද(03) දිනයේ ක්‍රියාත්මක කරන ලද සංඛේත වැඩවර්ජනය පිළිබඳ අද පැවැති මාධ්‍ය හමුවකදී අදහස් දක්වමින් අමාත්‍යවරයා මේ බව කියා සිටියේය.රජයේ වෛද්‍ය නිලධාරීන්ගේ සංගමය පසුගිය රජය සමයේ මාලඹේ පෞද්ගලික වෛද්‍ය විද්‍යාලය පිළිබඳ වෙනත් ප්‍රතිපත්තියක් අනුගමනය කළ බව රාජිත සේනාරත්න අමාත්‍යවරයා සඳහන් කළේය.විශ්වවිද්‍යාල සිසුන්ගේ ක්‍රියාමාර්ග අනුමත කළ හැකි වුවත් වෛද්‍ය නිලධාරීන්ගේ සංගමයේ ප්‍රතිපත්තියක් නොමැති මෙම ක්‍රියාකලාපයන් අනුමත කළ නොහැකි බව සෞඛ්‍ය අමාත්‍යවරයා එහිදී කියා සිටියේය.", "URL": "https://sinhala.adaderana.lk/news.php?nid=69072", "Category": null, "Parent URL": null}