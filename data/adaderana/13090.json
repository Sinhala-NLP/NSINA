{"Source": "Adaderana", "Timestamp": "December 26, 2010 10:39 am", "Headline": "හබරණ නිධන් හාරන්න කොළඹිනුත් ගිහින්-8 ක් දැලේ", "News Content": "හබරණ ප්‍රදේශයේ නිධන් හැරීමට ගිය පුද්ගලයින් 8 දෙනෙකු පොලිසිය විසින් අත්අඩංගුවට ගෙන තිබේ. පොලිසියට ලැබුණු තොරතුරුකට අනුව අද අලුයම සිදු කළ වැටලීමක දී මොවුන් අත්අඩංගුවට ගත් බව හබරණ පොලිසිය ප්‍රකාශ කරයි. හබරණ , කාශ්‍යපගම පුරාණ දේවාලයේ නිධන් හාරමින් සිටිය දී මෙම පිරිස අත්අඩංගුවට ගෙන ඇති අතර ඔවුන් අතර කොළඹ ප්‍රදේශයේ පුද්ගලයින් දෙදෙනෙකු ද වන බව සඳහන් වේ. අත්අඩංගුවට ගත් සැකකරුවන් සතුව තිබී නිධන් හැරීම සඳහා යොදා ගන්නා උපකරණ සහ පූජා භාණ්ඩ ද පොලිසිය භාරයට ‍ගෙන තිබේ. මොවුන් අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=13090", "Category": null, "Parent URL": null}