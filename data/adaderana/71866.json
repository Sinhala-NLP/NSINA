{"Source": "Adaderana", "Timestamp": "April 8, 2017 10:17 am", "Headline": "නිෂ්පාදන ධාරිතාවේ සියයට 1.1ක වර්ධනයක්", "News Content": "පසුගිය වසරේ පෙබරවාරි මස නිෂ්පාදනයට සාපේක්ෂව මෙම වසරේ පෙබරවාරි මාසයේ නිෂ්පාදන කර්මාන්ත අංශයෙහි නිෂ්පාදන ධාරිතාව සියයට 1.1ක වර්ධනයක් පෙන්නුම් කරන බව ජන හා සංඛ්‍යා ලේඛන දෙපාර්තමේන්තුව පවසයි. එහි අධ්‍යක්ෂ ජනරාල් ආචාර්ය ඒ.ජේ සතරසිංහ මහතා ප්‍රකාශ කළේ 2017 පෙබරවාරි මාසයට අදාළ කාර්මික නිෂ්පාදන දර්ශකයේ අගය මඟින් එය තහවුරු වන බවය. 2016 වසරේ පෙබරවාරි මස කාර්මික නිෂ්පාදන දර්ශකය 102.0 ක අගයක් සටහන් වී ඇති අතර මෙම වසරේ පෙබරවාරි මස එහි අගය 103.1ක් ලෙස සටහන් වී ඇති බව එම දෙපාර්තමේන්තුව සඳහන් කළේය. කාර්මික අංශයේ වර්ධනය මැනීමට වඩාත් ම සුදුසු දර්ශකයක් ලෙස කාර්මික නිෂ්පාදන දර්ශකය පෙන්වාදිය හැකි අතර එම දර්ශකය මඟින් කර්මාන්ත අංශයේ නිෂ්පාදන ධාරිකාවෙහි කෙටි කාලීන වෙනස්විම් හඳුනාගත හැකි වේ. එමෙන්ම එම දර්ශකය මඟින් ආර්ථික සංවර්ධනයේ හැරවුම් ලක්ෂය හඳුනාගත හැකි බව ජන හා සංඛ්‍යා ලේඛන දෙපාර්තමේන්තුවේ අධ්‍යක්ෂ ජනරාල් ආචාර්ය ඒ.ජේ සතරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=71866", "Category": null, "Parent URL": null}