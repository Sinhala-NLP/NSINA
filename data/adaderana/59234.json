{"Source": "Adaderana", "Timestamp": "April 17, 2016 10:15 am", "Headline": "අනතුරින් 1ක් මරුට", "News Content": "කොළඹ - රත්නපුර මාර්ගයේ කුරුවිට වරකාදෙණිය පාලම අසළ දී සිදුවු රිය අනතුරකින් පුද්ගලයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරළී ගොස් ඇති අතර පැදිකරු විසි වී ගොස් ධාවනය වෙමින් පැවති වෑන් රථයක ගැටී ඇති බව පොලීසිය සඳහන් කළේය.බරපතළ තුවාල ලැබු එම පුද්ගලයා රත්නපුර රෝහලට ඇතුළත් කිරීමෙන් අනතුරුව මියගොස් තිබේ.මෙලෙස මියගොස් ඇත්තේ අවිස්සාවේල්ල, ගැටහැත්ත ප්‍රදේශයේ පදිංචිව සිටි 38 හැවිරිදි පුද්ගලයෙකි.අනතුරට අදාළ වෑන් රථය පළාගොස් ඇති අතර කුරුවිට පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=59234", "Category": null, "Parent URL": null}