{"Source": "Adaderana", "Timestamp": "April 6, 2011 02:17 pm", "Headline": "මහේල ජයවර්ධන උප නායකත්වය අතහරියි", "News Content": "ශ්‍රී ලංකා ක්‍රිකට් කණ්ඩායමේ උප නායකත්වයෙන් ඉවත්වීමට එම තනතුරෙහි කටයුතු කළ මහේල ජයවර්ධන තීරණය කර තිබේ. ඔහු විසින් ඒ පිළිබඳව අද(07) ක්‍රිකට් පාලක මණ්ඩලය වෙත ලිඛිතව දැනුම් දුන් බව ශ්‍රී ලංකා ක්‍රිකට් ආයතනයේ සභාපති නිශාන්ත රණතුංග මහතා අද දෙරණ වෙත සඳහන් කළේය. ලෝක කුසලාන තරගාවලිය අවසන් වනතුරු පමණක් කණ්ඩායමේ උප නායකත්වය දැරීමට මහේල ජයවර්ධන එකඟත්වය පළකර තිබූ බව ඔහු කියා සිටියේය. ඒ අනුව තවදුරටත් අදාළ තනතුර දැරීමට තමන් බලාපොරොත්තු නොවන බව මහේල සිය ලිපිය මගින් දන්වා ඇති බව රණතුංග මහතා ප්‍රකාශ කළේය. ශ්‍රී ලංකා කණ්ඩායමේ නායකත්වයෙන් ඉල්ලා අස්වීමට තීරණය කළ බව ඊයේ(05) දිනයේ දී කුමාර් සංගක්කාර විසින් ද ක්‍රිකට් පාලක මණ්ඩලයට ලිඛිතව දැනුම් දෙනු ලැබීය.", "URL": "https://sinhala.adaderana.lk/news.php?nid=15313", "Category": null, "Parent URL": null}