{"Source": "Adaderana", "Timestamp": "May 27, 2014 04:03 pm", "Headline": "  ආහාර විෂ වී සිසුවියන් 11ක් රෝහලේ", "News Content": "ආහාර විෂ වීමක් හේතුවෙන් දුම්මලසූරිය ජේ.ආර්.ජයවර්ධන මහා විද්‍යාලයේ ඉගෙනුම ලබමින් සිටි පාසල් සිසුවියන් 11 දෙනෙකු ගල්මුරුව ප්‍රාදේශීය රෝහලට ඇතුළත් කර තිබේ. අද දහවල් එම සිසුවියන් රෝහල් ගත කර ඇත. ගල්මුරුව ප්‍රාදේශීය රෝහලට ඇතුළත් කරන ලද සිසුවියන් අතරින් 05 දෙනෙකු හලාවත මහා රෝහලට මාරු කර යවා තිබේ. එම සිසුවියන් අතරින් එක් අයෙකුගේ තත්ත්වය පමණක් බරපතළ බව රෝහල් ආරංචි මාර්ග කියයි. රෝහල් ගත කරන ලද සිසුවියන් ආහාරයට ගෙන ඇත්තේ කුමක්ද යන්න මෙතෙක් අනාවරණය වී නැත.", "URL": "https://sinhala.adaderana.lk/news.php?nid=43513", "Category": null, "Parent URL": null}