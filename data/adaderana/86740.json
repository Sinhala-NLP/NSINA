{"Source": "Adaderana", "Timestamp": "April 2, 2018 09:59 am", "Headline": "ඔස්ට්‍රේලියා දකුණු අප්‍රිකානු ටෙස්ට් තරඟයේ සිව්වන දිනය අද", "News Content": "ඔස්ට්‍රේලියානු කණ්ඩායම සහ දකුණු අප්‍රිකානු කණ්ඩායම අතර පැවැත්වෙන සිව් වන ටෙස්ට් තරඟය සිව්වන දිනටත් අද(02) ක්‍රියාත්මකයි. ඊයේ(01) තරඟය නතර කරන විට සිය දෙවන ඉනිම ක්‍රීඩා කරමින් සිටි දකුණු අප්‍රිකානු කණ්ඩායම කඩුලු 03ක් දැවී ලකුණු 134ක් ලබා ගෙන ඇත. ඩීන් එග්ලර් ලකුණු 39ක් සහ ෆෆ් ඩූ ප්ලෙසිස් ලකුණූ 34ක් ලබා නොදැවී පන්දුවට පහර දෙමින් සිටියි. දකුණු අප්‍රිකානු කණ්ඩායම සිය පළමු ඉනිම සඳහා සියලු ක්‍රීඩකයින් දැවී ලකුණු 488ක් ලබා ගත් අතර ඊට පිළිතුරු වශයෙන් ඔස්ට්‍රේලියානු කණ්ඩායමට ලබාගත හැකි වූයේ ලකුණු 221ක් පමණය. ඒ අනුව දකුණු අප්‍රිකානු කණ්ඩායමඔස්ට්‍රේලියානු පළමු ඉනිමට වඩා කඩුලු 07ක් අතැතිව ලකුණු 401 ක් ඉදිරියෙන් සිටියි.", "URL": "https://sinhala.adaderana.lk/news.php?nid=86740", "Category": null, "Parent URL": null}