{"Source": "Adaderana", "Timestamp": "May 7, 2019 11:09 am", "Headline": "වීසා නැතුව සිටි ඉන්දීය ජාතිකයා ගල්කිස්සේ දී අල්ලයි", "News Content": "ගල්කිස්ස පොලිස් වසමේ දක්ෂිනාරාම පාර අසල දී ගල්කිස්ස පොලිස් ස්ථානයේ නිලධාරීන්ට ලද තොරතුරක් මත ආගමන විගමන නීති උල්ලංඝනය කළ විදේශිකයෙක් අත්අඩංගුවට ගෙන තිබේ. ඊයේ(06) රාත්‍රී 10.25ට පමණ මෙම අත්අඩංගුවට පත් මෙම පුද්ගලයා වයස අවුරුදු 38 ක් වු ඉන්දීය ජාතිකයෙකි. සැකකරු අද(07) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ගල්කිස්ස පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109426", "Category": null, "Parent URL": null}