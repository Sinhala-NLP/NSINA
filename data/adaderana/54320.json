{"Source": "Adaderana", "Timestamp": "October 8, 2015 12:17 pm", "Headline": "වරාය නගරයේ සියලු ලේඛන ඉදිරිපත් කරන්න - රෝසීගේ නඩුවත් කල්යයි", "News Content": "කොළඹ වරාය නගර ව්‍යාපෘතියට අදාළ සියලු ගිවිසුම් හා ලේඛන අධිකරණයට ඉදිරිපත් කරන ලෙස අභියාචනාධිකරණය රජයට නියෝග කර තිබේ.වරාය නගර ව්‍යාපෘතිය අත්හිටුවීමේ නියෝගයක් නිකුත් කරන ලෙස ඉල්ලා පරිසර යුක්ති කේන්ද්‍රය ඉදිරිපත් කළ පෙත්සමක් අද කැඳවූ අවස්ථාවේ අභියාචනාධිකරණය මෙම නියෝගය ලබාදී ඇති බව සඳහන්ය.ඒ අනුව නොවැම්බර් මස 17 වන දින අදාළ ලිපි ලේඛන අධිකරණයට ඉදිරිපත්කරන ලෙස අභියාචනාධිකරණය නීතිපතිවරයාට දැනුම් දුන් බව අද දෙරණ අධිකරණ වාර්තාකරු පැවසුවේය.මේ අතර පසුගිය පාර්ලිමේන්තු මැතිවරණයේදී කොළඹ දිස්ත්‍රික්කයේ එක්සත් ජාතික පක්ෂ අපේක්ෂකයින් ලබාගත් මනාප ඡන්ද යළි ගණන් කරන ලෙස ඉල්ලා හිටපු පාර්ලිමේන්තු මන්ත්‍රීනී රෝසි සේනානායක මහත්මිය ගොනුකළ පෙත්සම සලකා බැලීම කල් දමා තිබේ.පෙත්සමේ වගඋත්තරකරුවන්ට නොතීසි ලබාදීමෙන් පසුව එය සලකා බැලීම සුදුසු බව ප්‍රකාශ කළ ශ්‍රේෂ්ඨාධිකරණය දෙසැම්බර් මස 11 වනදා පෙත්සම සලකා බැලීමට තීරණය කර ඇති බව සඳහන්ය.", "URL": "https://sinhala.adaderana.lk/news.php?nid=54320", "Category": null, "Parent URL": null}