{"Source": "Adaderana", "Timestamp": "July 5, 2018 10:26 am", "Headline": "ආර්ථික සම්බාධක හේතුවෙන් ආර්ථිකයට බලපෑම් එල්ල වෙලා", "News Content": "ලොව ප්‍රබල රටවල් අතර පවතින ආර්ථික සම්බාධක හේතුවෙන් සමස්ථ ලෝකයේම ආර්ථිකයට බලපෑම් එල්ල වී ඇති බව ලෝක වෙළඳ සංවිධානය පවසයි. ජී 20ට අයත් ඇතැම් රටවල්, එකිනෙකා අතර පනවාගෙන ඇති ආර්ථික සම්බාධක හේතුවෙන් මේ වන විටත් ලෝක ආර්ථිකයට බලපෑම් එල්ල වී ඇති බව වාර්තාවක් එලිදක්වමින් එම සංවිධානය පවසා ඇත. මෙම තත්ත්වය වර්ධනය වීමෙන් ඉදිරියේදී ලොව රටවල් දැඩි අසීරුතාවට පත්වනු ඇති බව අදාළ වාර්තාවෙන් පෙන්වාදී තිබේ. පසුගිය මැයි මාසයේදී ද මෙම තත්ත්වය දක්නට ලැබී ඇති අතර ලෝක වෙලඳ සංවිධානයේ අධ්‍යක්ෂ රොබර්ටෝ අසෙවේඩෝ වැඩිදුරටත් ප්‍රකාශ කර ඇත්තේ පළමු කාර්තුවට සාපේක්ෂව දෙවන කාර්තුවේදී ද මෙම ආර්ථික පරියානිය දක්නට ලැබුණු බවයි.", "URL": "https://sinhala.adaderana.lk/news.php?nid=92021", "Category": null, "Parent URL": null}