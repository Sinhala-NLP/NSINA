{"Source": "Adaderana", "Timestamp": "July 2, 2010 04:46 pm", "Headline": "යුක්‍රේනය හා ලංකාව අතර සෘජු ගුවන් ගමන්", "News Content": "යුක්‍රේනය සහ ශ්‍රි ලංකාව අතර සෘජු ගුවන් ගමන් සේවයක් ආරම්භ කිරීමට තීරණය කර තිබේ. ජනාධිපති මහින්ද රාජපක්ෂ මහතාගේ යුක්‍රේන සංචාරය අතර තුර එරට ජනාධිපතිවරයා සමග පැවති සාකච්ඡාවේදී මෙම තීරණයට එළඹි බව ජනාධිපති මාධ්‍ය ලේකම් විජයානන්ද හේරත් මහතා පැවසුවේය. ඒ අනුව කොළඹ සහ ය‍ුක්‍රේනයේ කිව් නගරය අතර සෘජු ගුවන් ගමන් සේවයක් ආරම්භ කිරීමට නියමිතය. මේ සඳහා දෙරටේම ගුවන් සේවා වල සහයෝගය මත පොදු ගුවන් සේවයක් ආරම්භ කිරීමට නියමිත බව විජයානන්ද හේරත් මහතා සඳහන් කළේය. යුක්‍රේනය සහ ශ්‍රි ලංකාව අතර සංචාරක ක්ෂේත්‍රය ප්‍රවර්ධනය කිරීමේ අරමුණින් මෙවැනි සෘජු ගුවන් සේවයක් ආරම්භ කෙරෙන බව සඳහන්ය.", "URL": "https://sinhala.adaderana.lk/news.php?nid=9353", "Category": null, "Parent URL": null}