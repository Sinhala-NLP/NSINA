{"Source": "Adaderana", "Timestamp": "September 4, 2012 10:21 am", "Headline": "ත්‍රීකුණාමලය මධ්‍යම මත්ස්‍ය වෙළඳ සංකීර්ණය අද ජනතා අයිතියට", "News Content": "ත්‍රීකුණාමලය මධ්‍යම මත්ස්‍ය වෙළෙඳ සංකීර්ණය අද (04) ජනතා අයිතියට පත් කරන බව ධීවර හා ජලජ සම්පත් සංවර්ධන අමාත්‍යාංශය පවසයි. ධීවර අමාත්‍යාංශය, ජාත්‍යන්තර කෘෂිකර්ම සංවර්ධන අරමුදලේ ආධාර යටතේ මෙම මත්ස්‍ය වෙළෙඳ සංකීර්ණය ඉදිකර තිබේ. මේ සඳහා රුපියල් මිලියන 101 ක් වැය කර ඇති අතර මෙම වෙළෙඳ සංකීර්ණය වෙළෙඳසැල් 64 කින් සමන්විතයි. රැස්වීම්ශාලා, බැංකු, තැපැල් කාර්යාල, ධීවර කාර්යාල, ආපන ශාලා, ඇතුළු නවීන පහසුකම් රැසකින්ම මෙම වෙළෙඳ සංකීර්ණය සමන්විත බව ධීවර හා ජලජ සම්පත් සංවර්ධන අමාත්‍යාංශය සඳහන් කළේය. ටොන් 35 ක ධාරිතාවකින් යුත් ශීතාගාරයක් ද මෙහි ඉදිකර ඇති බව එම අමාත්‍යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=27118", "Category": null, "Parent URL": null}