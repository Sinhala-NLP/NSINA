{"Source": "Adaderana", "Timestamp": "May 9, 2016 03:00 pm", "Headline": " පවුල් සෞඛ්‍ය දින සැමරුම ජනපති ප්‍රධානත්වයෙන්", "News Content": "ජාත්‍යන්තර පවුල් සෞඛ්‍ය දින සැමරුම් උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.මව්වරුන් සහ අලුත උපන් දරුවන් පවුල් සෞඛ්‍ය සේවාවේ හදවතයි යන තේමාවෙන් අරලියගහ මන්දිරයේදී මෙම උත්සවය පැවැත්වුණු බව ජනාධිපති මාධ්‍ය අංශය සඳහන් කළේය.උත්සවය සඳහා පවුල් සෞඛ්‍ය සේවා නිලධාරිණියන් 3000කට අධික පිරිසක් සහභාගීවී තිබේ.මෙහිදී විවිධ දක්ෂතා දැක්වූ නිලධාරිනියන් වෙත තිළිණ ප්‍රදානය කිරීම ද සිදු වූ බව ජනාධිපති මාධ්‍ය අංශය සඳහන් කළේය.මෙරට පවුල් සෞඛ්‍ය සේවාවට වසර සියයකට වැඩි ඉතිහාසයක් පවතින අතර පළමුවරට වින්නඹු මාතාවක් ශ්‍රී ලංකා වෛද්‍ය සභාව මගින් ලියාපංදිචි කර ඇත්තේ 1929 වසරේදීයි.", "URL": "https://sinhala.adaderana.lk/news.php?nid=59974", "Category": null, "Parent URL": null}