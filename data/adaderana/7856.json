{"Source": "Adaderana", "Timestamp": "April 17, 2010 04:21 pm", "Headline": "විපක්ෂ නායකයා රනිල්", "News Content": "විපක්ෂ නායක ධුරය හිමිවිය යුත්තේ විපක්ෂයේ බහුතර මන්ත්‍රී ආසන සංඛ්‍යාවක් ඇති පක්ෂයේ නායකයාට බව එක්සත් ජාතික පක්ෂය පවසයි. ඒ අනුව ඉදිරි පාර්ලිමේන්තුවේ විපක්ෂ නායකවරයා වන්නේ එක්සත් ජාතික පක්ෂ නායක රනිල් වික්‍රමසිංහ මහතා බව එම පක්ෂයේ සභාපති ගාමිණී ජයවික්‍රම පෙරේරා මහතා සඳහන් කළේය. ඉදිරි පාර්ලිමේන්තුවේ විපක්ෂ නායකවරයා තෝරාගැනීම සඳහා රහස් ඡන්ද විමසීමක් පවත්වන ලෙසට නව සිහළ උරුමය පක්ෂයේ සරත් මනමේන්ද්‍ර මහතා ඊයේ ඉල්ලීමක් කළේය. එවන් රහස් ඡන්දයක් අවශ්‍ය නොවන අතර විපක්ෂයේ පක්ෂ නායකයින්ගේ තීරණයට අනුව විපක්ෂ නායකවරයා තෝරාගන්නා බව ගාමිණී ජයවික්‍රම පෙරේරා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7856", "Category": null, "Parent URL": null}