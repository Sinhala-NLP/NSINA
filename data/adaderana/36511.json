{"Source": "Adaderana", "Timestamp": "August 10, 2013 08:24 am", "Headline": "අලුත්වැඩියාවට පාර වසයි", "News Content": "හැටන් - කොටගල දුම්රිය ස්ථාන අතර ඇති දුම්රිය හරස් මාර්ගය අලුත්වැඩියා කිරීම හේතුවෙන් හැටන් - නුවරඑලිය ප්‍රධාන මාර්ගය කොටගල ප්‍රදේශයෙන් තාවකාලික වසා ඇති බව පොලීසිය පවසයි. අනිද්දා (12) පෙරවරු 06 දක්වා එම මාර්ය වසා තැබෙනු ඇත. මේ හේතුවෙන් අදාළ කාලය තුළ විකල්ප මාර්ග භාවිත කරන ලෙස පොලිසිය ජනතාවගෙන් ඉල්ලා සිටියි. හැටන් ප්‍රදේශයේ සිට පැමිණෙන වාහන ගිනිගත්හේන, නාවලපිටිය හරහා නුවරඑළියට පැමිණිය හැකි අතර නුවරඑළිය සිට හැටන් දක්වා ගමන්ගන්නා වාහන තලවකැලේ, පූඬළුඔය හරහා පැමිණිය හැකි බව පොලිසිය පවසයි.", "URL": "https://sinhala.adaderana.lk/news.php?nid=36511", "Category": null, "Parent URL": null}