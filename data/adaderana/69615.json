{"Source": "Adaderana", "Timestamp": "February 14, 2017 01:23 pm", "Headline": "නෂීර් ජම්ෂීඩ්ට ප්‍රිමියර් ලීග් තරඟය අහිමි වෙයි", "News Content": "පකිස්ථාන ආරම්භකර පිතිකරු නෂීර් ජම්ෂීඩ් හට මෙවර පකිස්ථාන ප්‍රිමියර් ලීග් තරඟාවලිය අහිමි වී තිබේ.පාකිස්ථාන ප්‍රිමියර් ලීග් තරඟාවලිය මෙම සති අන්තයේ දී ආරම්භ වීමට නියමිතය.ජම්ෂීඩ්ට දූෂණ චෝදනා එල්ල වීම හේතුවෙන් පාකිස්ථාන ක්‍රිකට් පාලක මණ්ඩලය විසින් මෙම තරගාවලියේ ඔහු ඉවත් කර ඇති බව විදෙස් මාධ්‍ය වාර්තා කළේය.මේ සම්බන්ධයෙන් සම්පූර්ණ කරුණු ඇතුළත් වාර්තාවක් ඊයේ(13) පකිස්ථාන ක්‍රිකට් පාලක මණ්ඩලය මාධ්‍ය වෙත නිකුත් කර ඇති බව සඳහන්වේ.27 හැවිරිදි නසීර් ජම්ෂීඩ් මේ දක්වා එක්දින ජාත්‍යන්තර තරග 48කදී ලකුණු 1418ක් ලබාගෙන ඇති අතර ඊට ශතක තුනක් සහ අර්ධ ශතක 8ක් ඇතුළත් වෙයි.මේ අතර මෙලෙස පකිස්ථාන ප්‍රිමියර් ලීග් තරගාවලිය අහිමි වු තුන්වන ක්‍රීඩකයා වන්නේ නසීර් ජම්ෂීඩ් බව පාකිස්ථාන මාධ්‍ය වාර්තා කළේය.", "URL": "https://sinhala.adaderana.lk/news.php?nid=69615", "Category": null, "Parent URL": null}