{"Source": "Adaderana", "Timestamp": "December 2, 2012 08:05 am", "Headline": "  16 සම්පූර්ණ නොවුවත් තැපැල් හැඳුනුම්පත්", "News Content": "මෙවර සාමාන්‍ය පෙළ විභාගයට පෙනී සිටින වයස අවුරුදු 16 සම්පුර්ණ නොවු විභාග අයදුම්කරුවන්ට තැපැල් හැඳුනුම්පත් නිකුත් කිරීමට අවශ්‍ය පියවර ගෙන ඇති බව තැපැල්පති රෝහණ අබේරත්න මහතා පවසයි. කොළඹ ප්‍රධාන කාර්යාලයට අමතරව දිස්ත්‍රික් කාර්යාල මගින් ද තැපැල් හැඳුනුම්පත් ලබා ගැනීමේ අවස්ථාව ඇති බව ඔහු සඳහන් කරයි. විභාගය ආරම්භ වන දිනය දක්වා තැපැල් හැඳුනුම්පත් නිකුත් කිරීමට පියවර ගෙන තිබේ. මේ අතර පුද්ගලයන් ලියාපදිංචි කිරීමේ දෙපාර්තමේන්තුව ප්‍රකාශ කළේ විභාග අපේක්ෂකයන් වෙනුවෙන් ජාතික හැඳුනුම්පත් නිකුත් කිරීම සඳහා මේ දිනවල ප්‍රමුඛතාව දී ඇති බවයි. සති අන්තයේදී ද හැඳුනුම්පත් නිකුත් කිරීමට පියවර ගන්නා බව එම දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=29643", "Category": null, "Parent URL": null}