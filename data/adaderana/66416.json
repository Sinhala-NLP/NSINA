{"Source": "Adaderana", "Timestamp": "November 25, 2016 03:10 pm", "Headline": " SAITM විරෝධය පා පේරා සිසුන් වීදි බසී", "News Content": "මාලඹේ පෞද්ගලික වෛද්‍ය විද්‍යාලය අහෝසි කරන ලෙස රජයට බලකරමින් පේරාදෙණිය විශ්වවිද්‍යාලයේ සිසුන් පිරිසක් විරෝධතාවයක නිරත වී තිබේ.පේරාදෙණිය ගලහ මංසන්දියේදී මෙම විරෝධතාව පැවැති බව අද දෙරණ වාර්තාකරු සඳහන් කළේය.විරෝධතාවට එක්වෙමින් පේරාදෙණිය විශ්වවිද්‍යාලයේ මහා ශිෂ්‍ය සංගමයේ සභාපති මංගල මද්දුමගේ සඳහන් කළේ මාලඹේ පෞද්ගලික වෛද්‍ය විද්‍යාලය අහෝසි කරන ලෙස බලකරමින් පේරාදෙණිය වෛද්‍යපීඨ සිසුන් ආරම්භ කළ අඛණ්ඩ සත්‍යග්‍රහ ව්‍යාපාරය මේ වන විට දින 300 ඉක්මවා ඇති බවයි.කෙසේ වෙතත් වගකිව යුතු බලධාරීන් ඒ පිළිබඳ කිසිඳු අවධානයක් යොමු කර නොමැති බව ඔහු කියා සිටියේය.මේ වන විට රජයට සම්බන්ධ මැති ඇමතිවරුන් මාලඹේ පෞද්ගලික වෛද්‍ය විද්‍යාලය නිත්‍යානූකූල කිරීමේ දැඩි උත්සහයක නිරත වෙමින් සිටින බවද පේරාදෙණිය විශ්වවිද්‍යාල මහා ශිෂ්‍ය සංගමයේ සභාපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66416", "Category": null, "Parent URL": null}