{"Source": "Adaderana", "Timestamp": "July 12, 2017 03:23 pm", "Headline": "අතුරුදහන්වූවන්ගේ ගැටළුව වෙනුවෙන් කඩිනමින් විසඳුම් ලබාදෙනවා", "News Content": "අතුරුදහන්වූවන්ගේ ගැටළුව වෙනුවෙන් රජයේ මැදිහත්වීම මත කඩිනමින් විසඳුම් ලබාදෙන බැව් දෙමළ ජාතික සන්ධාන නායක ආර්.සම්බන්ධන් මහතා පවසයි.කිලිනොච්චිය දිස්ත‍්‍රික් අතුරුදහන්වූවන්ගේ ඥාතීන් 143 වන දිනටත් කිලිනොච්චිය නගරයේදි අතුරුදහන්වූවන් සොයාදෙන ලෙසට ඉල්ලීම් කරමින් පවත්වනු ලබන උපවාසය නිරීක්ෂණයට එක්වෙමින් සම්බන්ධන් මහතා එලෙස පැවසුවේය.සම්බන්ධන් මහතා පැවසූවේ අතුරුදහන්වූවන්ගේ ගැටළුව සම්බන්ධයෙන් ජනාධිපතිවරයා හා අගමැතිවරයා සමඟ තමන් සාකච්ජා කොට ඇති අතර,රජය අදාළ ගැටළුව නිරාකරණය කිරීමේ මාවතට පිවිස ඇති බවය.එබැවින් රජයට අදාළ ගැටළුව නිරාකරණය වෙනුවෙන් යම් අවස්ථාවක් ලබාදිය යුතු අතර,රජයේ ප‍්‍රතිචාරය අයහපත්වුවහොත් දෙමළ ජාතික සන්ධානය ඉදිරියේදි සුදුසු ක‍්‍රියාමාර්ග ගන්නා බැව්ද හෙතෙම පැවසුවේය.සම්බන්ධන් මහතා අතුරුදහන්වූවන් ඥාතීන් හමුවේ පැවසූවේ අතුරුදහන්වූවන්ගේ ගැටළුව නිරාකරණය වෙනුවෙන් තමන් සෘජුව මැදිහත්වි සිටින බවය.වැඩසටහන් අවස්ථාවට කිලිනොච්චිය දිස්ත‍්‍රික් පාර්ලිමේන්තු මන්ත‍්‍රී ශිවඥානම් ශ‍්‍රීධරන් මහතා,කිලිනොච්චිය දිස්ත‍්‍රික් උතුරු පළාත් සභා මන්ත‍්‍රීවරුන් ඇතුළු පිරිසක්ද සහභාගි වී සිටියහ.", "URL": "https://sinhala.adaderana.lk/news.php?nid=75176", "Category": null, "Parent URL": null}