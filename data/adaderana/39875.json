{"Source": "Adaderana", "Timestamp": "December 26, 2013 04:21 pm", "Headline": " අනුරාධපුර පංච පුද්ගල ඝාතකයා 7 තෙක් රිමාන්ඩ්", "News Content": "අනුරාධපුර, විහාරහල්මිල්ලකුලම ප්‍රදේශයේ සිදුවු පංච පුද්ගල ඝාතනයේ සැකකාර හිටපු හමුදා සෙබලා තවදුරටත් රක්ෂිත බන්ධනාගාර ගත කිරීමට අනුරාධපුර මහේස්ත්‍රාත් අධිකරණය නියෝග කර තිබේ. සැකකරු අධිකරණය හමුවට ඉදිරිපත් කළ අවස්ථාවේ ලබන මස 07 වන දින දක්වා ඔහු රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් හා අතිරේක දිසාවිනිසුරු රුවන්දිකා මාරපන මහත්මිය නියෝග කළාය. ඊට අමතරව සිද්ධිය සම්බන්ධයෙන් විමර්ශන මෙහෙය වු පොලිස් නිලධාරීන් එදිනට මහේස්ත්‍රාත් පරීක්ෂණයේ සාක්ෂි සදහා කැඳවන ලෙසට ද මහේස්ත්‍රාත්වරිය නියෝග කර තිබේ.", "URL": "https://sinhala.adaderana.lk/news.php?nid=39875", "Category": null, "Parent URL": null}