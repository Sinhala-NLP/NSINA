{"Source": "Adaderana", "Timestamp": "October 22, 2016 07:56 am", "Headline": "අගමැති එයි", "News Content": "බෙල්ජියමේ, බ්‍රසල්ස් නුවර නිල සංචාරයක නිරත වූ අග්‍රාමාත්‍ය රනිල් වික්‍රමසිංහ මහතා දිවයිනට පැමිණ තිබේ.ඊයේ(21) පස්වරු 1.40ට පමණ අග්‍රාමාත්‍යවරයා ඇතුළු දූත පිරිස රැගත් ගුවන් යානය කටුනායක ජාත්‍යන්තර ගුවන්තොටුපොළට ළඟා වූ බව අද දෙරණ ගුවන්තොටුපොළ වාර්තාකරු සඳහන් කළේය.ජී.එස්.පී.ප්ලස් සහනය යළි ලබාගැනීම සඳහා යුරෝපා සංගමයේ ඉහළ පෙළේ නිලධාරීන් සමග සාකච්ඡා පැවැත්වීමේ අරමුණින් අග්‍රාමාත්‍ය රනිල් වික්‍රමසිංහ මහතා පසුගිය 16 වැනිදා බ්‍රසල්ස් නුවර බලා පිටත්ව ගියේය.සිය සංචාරය තුළ දී යුරෝපා සංගමයේ යුරෝපා කවුන්සිලයේ, යුරෝපා පාර්ලිමේන්තුවේ ප්‍රධානීන් සමග මෙන්ම බෙල්ජියම් අග්‍රාමාත්‍යවරයා සහ මෝල්ටා අග්‍රාමාත්‍යවරයා සමග ද රනිල් වික්‍රමසිංහ මහතා සාකච්ඡාවල නිරතවුණි.", "URL": "https://sinhala.adaderana.lk/news.php?nid=65265", "Category": null, "Parent URL": null}