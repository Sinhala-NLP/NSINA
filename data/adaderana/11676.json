{"Source": "Adaderana", "Timestamp": "October 23, 2010 08:55 am", "Headline": "පළාත් පාලන වෙනසට එරෙහිව ටී. එන්. ඒ උසාවි යයි", "News Content": "පළාත් පාලන ඡන්ද විමසීමේ හා පළාත් පාලන විශේෂ විධිවිධාන පනතට එරෙහිව ශ්‍රේෂ්ඨාධිකරණය හමුවේ පෙත්සමක් ගොනු කරන බව දෙමළ ජාතික සන්ධානය පවසයි. ඒ සඳහා අවශ්‍ය සැලසුම් මේ වන විටත් සකස් කරමින් සිටින බව එම පක්ෂයේ පාර්ලිමේන්තු මන්ත්‍රී එම්. සුමන්දිරම් මහතා ප්‍රකාශ කළේය. අදාළ පනතට ප්‍රජාත්‍රන්තවාදයට එරෙහිව ක්‍රියාත්මක වන බව ද ඒ පිළිබඳ අද දෙරණ ට අදහස් දක්වමින් සුමන්දිරම් මන්ත්‍රීවරයා පෙන්වා දුන්නේය‍. ඒ නිසා ඊට එරෙහිව මෙසේ අධිකරණයට පෙත්සමක් ගොනු කිරීමට තීරණය කළ බව හෙතෙම සඳහන් කළේය. පළාත් පාලන ඡන්ද විමසීමේ හා පළාත් පාලන විශේෂ විධිවිධාන පනත පාර්ලිමේන්තුවට ඉදිරිපත් කර දින 07 ක් ගතවීමට පෙර පෙත්සම ඉදිරිපත් කළ යුතු නිසා ඒ සඳහා පියවර ගන්නා බව ද ඔහු අවධාරණය කළේය.", "URL": "https://sinhala.adaderana.lk/news.php?nid=11676", "Category": null, "Parent URL": null}