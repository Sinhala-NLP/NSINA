{"Source": "Adaderana", "Timestamp": "June 15, 2011 09:17 am", "Headline": "ගල්කිස්සේ රිය අනතුරෙන් අයෙක් මරුට", "News Content": "ගල්කිස්ස ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. වෑන් රථයක පදිකයෙකු ගැටීමෙන් අනතුර සිදුව ඇති බව පොලිසිය පවසයි. ගල්කිස්ස , වටරප්පල මාර්ගයේ හලදාගොඩ ප්‍රදේශයේ දී මෙම අනතුර සිදු වී තිබේ. අනතුරින් බරපතල තුවාල ලැබූ පදිකයා රෝහල් ගත කිරීමෙන් අනතුරව මිය ගොස් ඇති බව පොලිසිය කියා සිටියි. ජීවිතක්ෂයට පත්ව ඇත්තේ 56 හැවිරිදි වටවල ප්‍රදේශයේ පදිංචිකරුවෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන අධිකරණයට ඉදිරිපත් කෙරුණු අතර ඔහු ලබන 20 වැනිදා දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=16768", "Category": null, "Parent URL": null}