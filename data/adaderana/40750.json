{"Source": "Adaderana", "Timestamp": "January 30, 2014 07:13 am", "Headline": " විදෙස් මුදල් පන්නන්න ගිහින් මාට්ටු", "News Content": "විදේශ මුදල් තොගයක් නීති විරෝධි ලෙස මෙරටින් ගෙන යාමට උත්සාහ කළ පුද්ගලයෙකු කටුනායක ගුවන්තොටුපළේ දි අත්අඩංගුවට ගෙන තිබේ. සිංගප්පුරුව බලා යාමට පැමිණි පුද්ගලයෙකු සතුව තිබී ඊයේ පස්වරුවේ මෙම විදේශ මුදල් තොගය සොයාගත් බව ගුවන්තොටුපළ රේගුව සඳහන් කරයි. ඔහු සතුව තිබී රුපියල් 66 ලක්ෂයකට අධික වටිනාකමකින් යුත් සවුදි රියාල්, ජපන් යෙන් සහ කුවෙට් ඩිනාර් සොයාගෙන තිබේ. අදාළ සැකකරුගේ සිරුර අභ්‍යන්තරයේ ද මුදල් නෝට්ටු ඇති බවට සිදුකළ පරීක්ෂණ වල දි අනාවරණයවී ඇති බව ගුවන්තොටුපළ රේගුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=40750", "Category": null, "Parent URL": null}