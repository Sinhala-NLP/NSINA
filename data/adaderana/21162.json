{"Source": "Adaderana", "Timestamp": "January 4, 2012 09:22 pm", "Headline": " ප්‍රතිඵල අවුල ලිහන්න-07 දාට පෙර ඉදිරිපත් වෙන්න", "News Content": "2011 අ.පො.ස(උ/පෙ) ප්‍රතිඵලවල පවත්නා සෑම ගැටලුවක්ම පාහේ නිරීක්ෂණය කිරීම සඳහා 0114 354729 දරණ දුරකථන අංකයට සහ al2011result@yahoo.com යන ඊ-මේල් ලිපිනයට යොමු කරන ලෙස ජනාධිපති මාධ්‍ය ඒකකය නිවේදනය කරයි. පසුගිය උසස් පෙළ ප්‍රතිඵලවල ගැටලු පරීක්ෂා කර නිර්දේශ ඉදිරිපත් කිරීම සඳහා ජනාධිපතිවරයා විසින් පත් කරන ලද කමිටුව විසින් මෙසේ ප්‍රතිඵලවලට අදාළ පැමිණිලි බාරගනු ලබයි. ඒ අනුව ප්‍රතිඵල වලට අදාළ ඕනම ගැටලුවක් ජනවාරි මස 07 වන දින දහවල් 12.00 ට ප්‍රථම අදාළ කමිටුව වෙත ඉහත දුරකථන අංකයට හෝ ඊ-මේල් ලිපිනයට විද්‍යුත් තැපෑලෙන් ඉදිරිපත් කළ හැකි බව ජනාධිපති මාධ්‍ය ඒකකය කියා සිටියි. එසේ ගැටලු ඉදිරිපත් කිරීමේදී අයදුම්කරුගේ නම,විභාග අංකය,දිස්ත්‍රීක්කය,පාසල් අයදුම්කරුවකු නම් පාසලේ නම,සහ පැමිණිල්ල ඉතා සැකෙවින් පැහැදිලිව ඉදිරිපත් කළ යුතු බව අවධාරණය කෙරෙයි.", "URL": "https://sinhala.adaderana.lk/news.php?nid=21162", "Category": null, "Parent URL": null}