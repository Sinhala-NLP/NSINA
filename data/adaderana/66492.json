{"Source": "Adaderana", "Timestamp": "November 28, 2016 01:31 pm", "Headline": " ලිටිල්වැලි පදිංචිකරුවන් පාරට බසී ", "News Content": "මහනුවර, දෙල්තොට, ලිටිල්වැලි වතුයායේ පදිංචිකරුවන් පිරිසක් මහනුවර දිස්ත්‍රික් ලේකම් කාර්යාලය ඉදිරිපිට උද්ඝෝෂණයක නිරත වී තිබේ.ලිටිල්වැලි වතුයායේ රජය සතු ඉඩම් පුද්ගලික අංශ වෙත අලෙවි කිරීම හේතුවෙන් තමන්ට ඉඩම් අහිමි වන බව පවසා ඔවුන් විරෝධතාවයේ නිරත වූ බව අද දෙරණ වාර්තාකරු පැවසුවේය.ජනතා වතු සංවර්ධන මණ්ඩලට අයත් මෙම වතුයායේ තමන් පාරම්පරිකව වසර ගණනාවක සිට ජීවත්වන බව විරෝධතාකරුවන් පවසයි.මෙම ඉඩම්වල අයිතිය තමන්ට ලබා දෙන ලෙස රජයෙන් ඉල්ලීම් කර තිබියදී පිටස්තර පුද්ගලයින්ට තමන් පදිංචි ඉඩම් අලෙවි කිරීම අසාධාරණ බව විරෝධතාවයේ නිරත පිරිස් පෙන්වා දෙයි.", "URL": "https://sinhala.adaderana.lk/news.php?nid=66492", "Category": null, "Parent URL": null}