{"Source": "Adaderana", "Timestamp": "June 30, 2014 09:43 am", "Headline": "වාහන තුනක් එකිනෙක ගැටෙයි ", "News Content": "හලාවත - කොළඹ මාර්ගයේ පම්බල ප්‍රදේශයේ දී වාහන තුනක් එකිනෙක ගැටීමෙන් අද(30) උදෑසන අනතුරක් සිදු වී තිබේ . කොළඹ සිට තුනුක්කායි බලා ධාවනය වෙමින් තිබූ බස් රථයක් ප්‍රතිවිරුද්ධ දෙසින් පැමිණි කන්ටේනරයක ගැටී තිබේ. පසුව කන්ටේනරය පසුපසින් පැමිණි වැන් රථයක් ද ගැටී අනතුර සිදුව ඇති බව වාර්තා වෙයි. අනතුරෙන් මදුරන්කුලිය ප්‍රදේශයේ පදිංචි 44 හැවිරිදි පුද්ගලයෙකු තුවාල ලබා තිබේ. අද පෙරවරු 06.15 ට පමණ සිදුවූ මෙම අනතුර හේතුවෙන් හලාවත කොළඹ මාර්ගයේ දැඩි රථවාහන තදබදයක්ද ඇතී වු බව වාර්තා වෙයි. අනතුර සම්බන්ධයෙන් මාදම්පේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44310", "Category": null, "Parent URL": null}