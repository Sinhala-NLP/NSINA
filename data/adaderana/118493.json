{"Source": "Adaderana", "Timestamp": "September 7, 2019 09:36 am", "Headline": "කෝට්ටේ රාජමහා විහාරයේ අවසන් රන්දෝලි පෙරහැර අද", "News Content": "ඓතිහාසික කෝට්ටේ රාජමහා විහාරයේ වාර්ෂික ඇසළ පූජෝත්සවයේ අවසන් රන්දෝලි පෙරහැර අද රාත්‍රියේ විථී සංචාරය කිරීමට නියමිතයි. මේ අතර ඊයේ(06) රාත්‍රියේ විථි සංචාරය කෙරුණු රන්දෝලි පෙරහැරේ කරඬුව තැන්පත් කිරීම අග්‍රාමාත්‍ය රනිල් වික්‍රමසිංහ මහතා අතින් සිදුවූණි. 119 වරටත් පැවැත්වෙන ඓතිහාසික කෝට්ටේ රජමහා විහාරයේ පෙරහැර මංගල්‍යෙය් තවත් රන්දෝලි පෙරහැරක් ඊයේ රාත්‍රියේ වීථි සංචාරය කෙරුණි. පෙරහැර ආරම්භයට පෙර විහාරස්ථානයට පැමිණි අග්‍රාමාත්‍ය රනිල් වික්‍රමසිංහ මහතා විහාරාධිපති පූජ්‍ය අලුත්නුවර අනුරුද්ධ නාහිමිපාණන් බැහැ දුටුවේය. ඉන් අනතුරුව අග්‍රාමාත්‍යවරයා අතින් පෙරහැර කරඬුව මංගල හස්ති රාජයා මත තැන්පත් කිරීම සිදුකෙරුණි. ඓතිහාසික කෝට්ටේ රාජමහා විහාරයේ අවසන් මහා පෙරහැර අද රාත්‍රියේ විථී සංචාරය කෙරෙන අතර හෙට උදෑසන දිය කැපීමේ මංගල්‍යෙය පැවැත්වීමට නියමිතයි.", "URL": "https://sinhala.adaderana.lk/news.php?nid=118493", "Category": null, "Parent URL": null}