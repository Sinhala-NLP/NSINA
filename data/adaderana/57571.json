{"Source": "Adaderana", "Timestamp": "February 25, 2016 11:56 am", "Headline": "යෝෂිත ඇතුළු සැකකරුවන් ආයෙමත් රිමාන්ඩ්", "News Content": "සි.එස්.එන්. නාළිකාව මගින් රජයේ දේපළ වංචා කළැයි මුදල් විශුද්ධිකරණ පනත යටතේ චෝදනා ලැබ සිටින හිටපු ජනපතිගේ පුත් යෝෂිත රාජපක්ෂ ලබන මස 10 වැනිදා තෙක් නැවතත් රිමාන්ඩ් කිරීමට කඩුවෙල මහේස්ත්‍රාත් අධිකරණය නියෝග කර තිබේ.එසේම මෙම සිද්ධිය සම්බන්ධයෙන් චෝදනා ලබා සිටින සෙසු සැකකරුවන් වන හිටපු ජනාධිපති මහින්ද රාජපක්ෂ මහතාගේ මාධ්‍ය ලේකම් රොහාන් වැලිවිට, සී.එස්.එන් නාලිකාවේ හිටපු ප්‍රධාන විධායක නිලධාරි නිශාන්ත රණතුංග, කවීෂාන් දිසානායක හා අෂාන් රවිනාත් ප්‍රනාන්දු යන සැකකරුවන් ද එදින දක්වා රිමාන්ඩ් කිරීමට නියෝග කර ඇත.අදාළ සැකකරුවන් සඳහා ඇප ලබාදෙන ලෙස කළ ඉල්ලීමක් ප්‍රතික්ෂේප වූ බවද අප වාර්තාකරු පැවසීය.යෝෂිත රාජපක්ෂ කඩුවෙල මහේස්ත්‍රාත් අධිකරණයට අද ඉදිරිපත් කිරීමට ගෙන ආ අවස්ථාවේදී හිටපු ජනපති, ඔහුගේ බිරිඳ හා නාමල් රාජපක්ෂ යන අයද පැමිණ සිටියහ.ඉහත කී චෝදනාව සම්බන්ධයෙන් යෝෂිත රාජපක්ෂ ඇතුළු සැකකරුවන් පොලිස් මූල්‍ය අපරාධ විමර්ශන කොට්ඨාසය පසුගිය මස 30 වැනිදා අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=57571", "Category": null, "Parent URL": null}