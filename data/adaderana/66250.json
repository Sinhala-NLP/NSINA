{"Source": "Adaderana", "Timestamp": "November 21, 2016 12:13 pm", "Headline": " ඒකාබද්ධ විපක්ෂයෙන් ජනපතිට ලිපියක් ", "News Content": "මහ බැංකුව පෞද්ගලීකරණය කිරීමට මෙවර අයවැයෙන් ඉදිරිපත් කර ඇති යෝජනාව විධායක බලය භාවිත කරමින් ඉවත් කිරීමට පියවර ගන්නා ලෙස ඒකාබද්ධ විපක්ෂය විසින් ජනාධිපතිවරයාට ලිපියක් බාරදී තිබේ.පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේ මහ බැංකුව පෞද්ගලීකරණය කිරීමට පියවර ගැනීම තුළින් රටේ ආර්ථිකය දැඩි අර්බුදයකට ලක්වන බවයි.මත්තේගොඩ ප්‍රදේශයේ පැවැති ජනහමුවකට එක්වෙමින් ඔහු මෙම අදහස් පළ කළේය.එම රැළියට එක්වෙමින් පාර්ලිමේන්තු මන්ත්‍රී විමල් විරවංශ මහතා කියා සිටියේ මෙවර අයවැය යෝජනාවලට අනුව එක් පුද්ගලයෙකුට මාසිකව රුපියල් දහ දහසකට අධික බදු ගෙවීමට සිදුව ඇති බවයි.", "URL": "https://sinhala.adaderana.lk/news.php?nid=66250", "Category": null, "Parent URL": null}