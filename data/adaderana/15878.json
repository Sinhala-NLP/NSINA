{"Source": "Adaderana", "Timestamp": "May 4, 2011 10:08 am", "Headline": "සබරගමුවේ සිසුන් 38 ක පංති තහනම අත්හිටුවයි", "News Content": "පන්ති තහනමට ලක්ව සිටි සබරගමුව විශ්ව විද්‍යාලයේ සිසුන් 38 දෙනෙකුගේ එම තහනම අත්හිටුවා තිබේ. සබරගමුව විශ්ව විද්‍යාලයේ විනය පාලකවරයා ප්‍රකාශ කර සිටියේ ඊයේ දිනයේ සිට ක්‍රියාත්මක වන පරිදි මෙම තීරණය ගත් බවයි. නවකවදය ලබා දීමේ සිදුවීමක් සම්බන්ධයෙන් අදාළ සිසුන් පිරිසට පන්ති තහනමක් පැනවීමට විශ්ව විද්‍යාල පාලන අධිකාරිය පියවර ගෙන තිබුණි. අදාළ සිදුවීම සම්බන්ධයෙන් විශ්ව විද්‍යාලය සිදු කළ පරීක්ෂණය අවසන් වීම හේතුවෙන් මෙම තීරණය ගෙන ඇති අතර ඉදිරියේ දී යළි වැරදිකරුවන් වුවහොත් නවක වදය දීම සම්බන්ධ වැරදි සඳහා ද දඬුවම් ක්‍රියාත්මක කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=15878", "Category": null, "Parent URL": null}