{"Source": "Adaderana", "Timestamp": "March 16, 2013 08:55 am", "Headline": "මෙක්සිකෝ‍වේ ගිනිකෙළි සංදර්ශනයක පිපුරුමක්", "News Content": "මෙක්සිකෝවේ ගිනිකෙළි සංදර්ශනයක දී සිදුවූ පිපුරුමකින් පුද්ගලයින් 12 දෙනෙකු ජිවිතක්ෂයට පත්ව තිබේ. විදෙස් මාධ්‍ය වාර්තා කරන්නේ තවත් බොහෝ පිරිසක් ඉන් තුවාල ලබා ඇති බවයි. මෙක්සිකෝවේ ගම්මානයක ආගමික උත්සවයක් අතරතුර මෙම අනතුර සිදුව ඇත. ගිනිකෙළි සංදර්ශනය අතරතුර දී මෝටර් රථයක් මතට ගිනි පුලිඟුවක් වැටීමත් සමග මෙම අනතුර සිදුව තිබේ. අනතුරට පත් වූවන් බේරාගැනීම සදහා ගිලන් රථ 11 ක් ඇතුළු සහන සේවා කණ්ඩායම් යොදා ඇති බව එරට බලධාරීන් පවසයි.", "URL": "https://sinhala.adaderana.lk/news.php?nid=32457", "Category": null, "Parent URL": null}