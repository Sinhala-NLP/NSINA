{"Source": "Adaderana", "Timestamp": "May 27, 2015 05:58 pm", "Headline": "දෙවන ‍ලෝක යුද සමයට අයත් බෝම්බයක් නිෂ්ක්‍රීය කරන්න 20,000ක් ජනයා නිවාසවලින් ඉවතට", "News Content": "පොළොව යට වළදමා තිබියදී සොයාගත් දෙවන ලෝක යුධ සමයට අයත් බෝම්බයක් නිෂ්ක්‍රීය කිරීම සඳහා ජර්මනියේ පුද්ගලයින් 20,000ක පමණ පිරිසක් නිවාස වලින් ඉවත් කර තිබේ. විදෙස් මාධ්‍ය වාර්තා කළේ අද පස්වරුවේ එය නිෂ්ක්‍රීය කිරීමට සැලසුම් කර ඇති බවයි. දෙවන ලෝක යුධ සමයට අයත් එම බෝම්බය අමෙරිකාව විසින් නිෂ්පාදනය කර ඇති බව වාර්තා වේ.එය දිගින් මීටර පහක් පමණ වන අතර බර ටොන් එකක් පමණ වේ.ඉදිකිරීම් කටයුත්තක් අතර තුර අදාළ බෝම්බය සොයාගෙන ඇති බව සඳහන්ය.දෙවන ලෝක යුද්ධය අවසන් වීමෙන් පසු බෝම්බයක් නිෂ්ක්‍රීය කිරීම සඳහා වැඩිම ජනතාවක් නිවාස වලින් ඉවත් කෙරෙන පළමු අවස්ථාව මෙය වේ.", "URL": "https://sinhala.adaderana.lk/news.php?nid=51619", "Category": null, "Parent URL": null}