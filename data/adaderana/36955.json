{"Source": "Adaderana", "Timestamp": "August 28, 2013 11:34 am", "Headline": "ප්‍රහාරයට ලක්වූ හිමිනම අපවත්වෙයි", "News Content": "රාජගිරිය කලපළුවාව ශ්‍රී සුදර්ශනාරාමයේ වැඩසිටියදී කිසියම් පිරිසකගේ ප්‍රහාරයකට ලක්ව කොළඹ ජාතික රෝහලේ ප්‍රතිකාර ලබමින් සිටි බංග්ලාදේශ ජාතික ස්වාමින් වහන්සේ නමක් අපවත් වී තිබේ. පසුගිය 20 වැනිදා උන්වහන්සේට මෙම ප්‍රහාරය එල්ල වී ඇති අතර ඒ අනුව උන්වහන්සේ කොළඹ ජාතික රෝහලට ඇතුළත්ව එහි 72 වැනි වාට්ටුවේ ප්‍රතිකාර ලබමින් සිටි ඇත. කෙසේ වෙතත් උන්වහන්සේ අද (28) උදෑසන අපවත් වී ඇති බව පොලීසිය පවසයි. මෙලෙස අපවත්වී ඇත්තේ පූජ්‍ය මිල්ටන් බරුවා නැමැති ස්වාමින් වහන්සේ නමකි. සිද්ධියට සම්බන්ධ සැකකරුවන් හඳුනාගෙන ඇති අතර ඔවුන් අත්අඩංගුවට ‍ගැනීම සඳහා වැලිකඩ පොලීසිය පරීක්ෂණ පවත්වන බව පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=36955", "Category": null, "Parent URL": null}