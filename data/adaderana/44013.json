{"Source": "Adaderana", "Timestamp": "June 17, 2014 07:51 am", "Headline": "කෝටි 2ක වල්ලපට්ටා රේගුවේ හිරවෙයි ", "News Content": "වල්ලපට්ටා කොටස් තොගයක් සාජා බලා ගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ. අද(17) අලුයම මොහු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා ප්‍රකාශ කළේය. අත්අඩංගුවට ගත් සැකකරු සතුව තිබී වල්ලපට්ටා ශාක කොටස් කිලෝග්‍රෑම් විස්සක් සොයාගෙන ඇති අතර එහි වටිනාකම රුපියල් කෝටි දෙකක් පමණ වෙයි. සැකකරු විසින් සිය ගමන්මල්ල තුළ ඉතා සූක්ෂම ලෙස අසුරා මෙම වල්ලපට්ටා තොගය ගෙන යාමට උත්සාහ කර ඇති බව ගුවන්තොටුපල රේගුව සඳහන් කළේය. මෙලෙස අත්අඩංගුවට ගෙන ඇත්තේ 33න් හැවිරිදි ග්‍රෑන්ඩ්පාස් ප්‍රදේශයේ පදිංචිකරුවෙකු වන අතර ගුවන්තොටුපල රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=44013", "Category": null, "Parent URL": null}