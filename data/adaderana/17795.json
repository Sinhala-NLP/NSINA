{"Source": "Adaderana", "Timestamp": "August 2, 2011 08:12 am", "Headline": "එකම දිනක නඩු 203 ක් විභාගයට -තීන්දු 17 වැනිදා", "News Content": "අනුරාධපුරය මහේස්ත්‍රාත් අධිකරණය විසින් එකම දිනයකදී නඩු 203 ක් විභාගයට ගෙන තිබේ. අනුරාධපුර ප්‍රධාන මහේස්ත්‍රාත් සහ අතිරේක දිසාවිනිසුරු දර්ශිකා විමලසිරි‍ මෙනවිය විසින් ඊයේ(01) එම නඩු කැඳවා තිබුණි. අනුරාධපුරය හි‍ඳෝගම, තිරුප්පනය, කහටගස්දිගිලිය සහ ගලෙන්බිඳුනුවැව යන පොලිස් බල ‍ප්‍රදේශවලට අයත් නඩු මීට ඇතුළත්ය. පුද්ගල ඝාතන , ළමා අපචාර සහ මත්ද්‍රව්‍ය යන ආදි විවිධ චෝදනා යටතේ වසර 10 ක පමණ කාලයක සිට විභාග වෙමින් පැවති නඩු මේ අතර වේ. අදාළ නඩුවල තීන්දු ලබන 17 වැනි දින ප්‍රකාශයට පත්කරන බව මහේස්ත්‍රාත්වරිය සඳහන් කළාය.", "URL": "https://sinhala.adaderana.lk/news.php?nid=17795", "Category": null, "Parent URL": null}