{"Source": "Adaderana", "Timestamp": "May 16, 2016 09:10 am", "Headline": "ගාලු නොගිය අය ගැන ක්‍රියාමාර්ගයක් ගනීද?", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව බොහෝ දුරට මෙමම සතියේදී රැස්වීමට නියමිත බව දේශපාලන ආරංචි මාර්ග පවසයි.ජනාධිපතිවරයාගේ එංගලන්ත සංචාරයෙන් අනතුරුව ශ්‍රී ලංකා නිදහස් පක්ෂ මධ්‍යම කාරක සභාව රැස්වනු ඇති බවට මිට පෙර අදහස් පළ වී තිබුණි.ඒ අනුව මෙම සතිය තුළදී මධ්‍යම කාරක සභාව රැස්වනු ඇති බව වාර්තා වෙයි.මැයි දිනයෙන් අනතුරුව නිදහස් පක්ෂ මධ්‍යම කාරක සභාව රැස්වන ප්‍රථම අවස්ථාව මෙය බව සඳහන්ය.ඊට පෙර ජනාධිපතිවරයා සහ නිදහස් පක්ෂ මන්ත්‍රීවරුන් අතර සාකච්ඡාවක් සහ පක්ෂ නායක හමුවක්ද පවත්වා තිබුණි.කෙසේ වෙතත් ගාල්ලේ පැවැති මැයි දින රැළිය සඳහා සහභාගී නොවුණු මන්ත්‍රීවරුන් සම්බන්ධයෙන් ගත යුතු ක්‍රියාමාර්ග පිළිබඳව මෙම මධ්‍යම කාරක සභාවේදී වැඩි අවධානයක් යොමු වනු ඇති බව දේශපාලන ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=60176", "Category": null, "Parent URL": null}