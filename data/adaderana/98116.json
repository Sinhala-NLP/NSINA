{"Source": "Adaderana", "Timestamp": "October 23, 2018 06:04 pm", "Headline": " නීති විරෝධීව මාළු අල්ලපු ඉන්දීය ධීවරයින් 5ක් මාට්ටු", "News Content": "ශ්‍රී ලංකාවට අයත් මුහුදු සීමාවේ නීති විරෝධී ලෙස ධීවර කටයුතුවල නිරත වූ ඉන්දීය ධීවරයින් 05 දෙනෙකු සහ ඔවුන්ට අයත් ට්‍රෝලර් යාත්‍රාවක් නාවික හමුදා භාරයට ගෙන තිබේ. උතුරු නාවික විධානයට අයත් ශ්‍රී ලංකා නාවික නෞකා ‘එඩිතර II’ නෞකාවට අනුයුක්ත නාවිකයින් විසින් ඩෙල්ෆ් දුපතට නාවික සැතපුම් 3.5 ක් පමණ ඔබ්බෙන් වූ මුහුදු ප්‍රදේශයේදී මොවුන් මෙලෙස අත්අඩංගුවට ගෙන ඇත. ඒ අනුව, ඉන්දීය ධීවරයින් සහ ට්‍රෝලර් යාත්‍රාව ශ්‍රී ලංකා නාවික නෞකා උත්තර ආයතනය වෙත රැගෙන ඒමට කටයුතු කළ අතර, එම ධීවරයින් පිරිස වෛද්‍ය පරීක්‍ෂණයකට භාජනය කිරීමෙන් අනතුරුව ඉදිරි නීතිමය කටයුතු සඳහා යාපනය, සහකාර ධීවර අධ්‍යක්‍ෂක වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=98116", "Category": null, "Parent URL": null}