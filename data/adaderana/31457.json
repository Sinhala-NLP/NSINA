{"Source": "Adaderana", "Timestamp": "February 8, 2013 02:17 pm", "Headline": "සභාපතිගෙන් ගුටි කෑ බව කියන අයෙක් රෝහලට", "News Content": "කළුවරගස්වැව ප්‍රාදේශීය සභා සභාපතිවරයාගේ පහරකෑමකට ලක්වු බව කියන පුද්ගලයෙකු නොච්චියාගම දිසා රෝහලට ඇතුළත් කර තිබේ. සාලියවැව, මංසන්දියේ දී ඊයේ (07) රාත්‍රී පහරකෑමට ලක්ව ඇත්තේ 18 හැවිරිදි තරුණයෙකි. කෙසේවෙතත් මේ සම්බන්ධයෙන් අද දෙරණට අදහස් දැක්වු කළුවරගස්වැව ප්‍රාදේශීය සභාවේ සභාපති නීල් වීරසිංහ මහතා මෙම චෝදනාව ප්‍රතික්ෂේප කළේය. අදාළ පහරදීමට සම්බන්ධයෙන් සභාපතිවරයාට එරෙහිව පොලීසියට පැමිණිල්ලක් ලැබී ඇති බව සභාපතිවරයාගේ චෝදනාව සම්බන්ධයෙන් අද දෙරණ කළ විමසීමක දී සාලියවැව පොලිසියේ ස්ථානාධිපතිවරයා සඳහන් කළේය.", "URL": "https://sinhala.adaderana.lk/news.php?nid=31457", "Category": null, "Parent URL": null}