{"Source": "Adaderana", "Timestamp": "April 27, 2018 03:54 pm", "Headline": "හැටන් ලංගම ඩිපෝවේ බස් රථ ගණනාවක් තාවකාලිකව ධාවනයෙන් ඉවත් කරලා", "News Content": "හැටන් ලංගම ඩිපෝවේ දෛනිකව ධාවනය වු බස් රථ ගණනාවක් මේ වන වන විට තාවකාලිකව ධාවනයෙන් ඉවත් කර ඇති බව එම ඩිපෝවේ උසස් නිලධාරියෙකු පැවසීය. එම ඩිපෝවේ බස් රථවල කැඩි ගොස් ඇති දුනු කොල අලුතින් එම බස් රථවලට සවි කිරිමට දුනු කොල නොමැති නිසා දෛනික ධාවනය සඳහා යොදවන දුර හා කෙටි දුර ධාවනය කරන බස් රථ දහයක් පමණ මේ වන විට ධාවනයෙන් තාවකාලිකව ඉවත් කිර ඇති බව එම නිලධාරියා කියා සිටියේය. තම ඩිපෝවට අවශ්‍ය දුනු කොල ඇතුලු බස් රථ අමතර කොටස් කොළඹ පිහිටි ලංගම ප්‍රදේශිය කර්යයාලය මඟින් ඇනවුම් ලංගම ඩිපෝව වෙත ලබා දෙන පුද්ගලික අංශයේ වෙළදසැල් වලින් ලබාගන්නා බවත් මාසයකට පමණ කාලයක සිට ප්‍රධාන ප්‍රදේශිය කාර්යයාලය මඟින් ඇනවුම් ලබා නොදිම නිසා මෙම තත්ත්වය උද්ගතවි ඇති බව එම නිලධාරියා කියා සිටියේය. තම ඩිපෝවේ වෙනත් කාර්මික දෝෂවලට ලක් වී තාවකාලිකව ධාවනයෙන් ඉවත් කර ඇති බස් රථකිහිපයකින් අදාළ දුනු කොල ගලවා දෛනික ධාවන කටයුතු වල යොදවන බස් රථවලට අවශ්‍යතාවය පරිදි දුනු කොල සවි කර ඇති අතර ඇතැම් අවස්ථාවල අවශ්‍යතාවය පරිදි වෙනත් ලංගම ඩිපෝ වලින් තම ඩිපෝවේ අවශ්‍යතාවයට දුනු කොල කිහිපයක් ආපසු ලබා දිමේ පදනම මත ලබා ගත්තද එම ඩිපෝවලද මේ වන විට මෙම තත්ත්වයම උද්ගත වි ඇති බව එම නිලධාරියා වැඩිදුරටත් කියා සිටියේය. හැටන් ලංගම ඩිපෝවේ දිනපතා ධාවනය වන දුර හා කෙටි දුර ධාවන බස් රථ කදුකරයේ අධික වංගු සහිත මාර්ගවල සහා අබලම් මාර්ගවල ධාවනය කරන නිසා ධාවනය කරවන බස් රථවල දුනු කොල නිතර නිතර කැඩි යන බව එම නිලධාරියා කියා සිටියේය. පවත්නා තත්ත්වය මත එම ඩිපෝවේ ආදායම් තත්ත්වයද පහත වැටෙන බව එම නිලධාරියා වැඩි දුරටත් කියා සිටිහ.", "URL": "https://sinhala.adaderana.lk/news.php?nid=88154", "Category": null, "Parent URL": null}