{"Source": "Adaderana", "Timestamp": "October 25, 2017 03:47 pm", "Headline": "ව්‍යවස්ථාව නවත්වන්න දළදා සමිඳුගේ පිහිට පතයි", "News Content": "නව ව්‍යවස්ථා සංශෝධනයට එරෙහිව හා එය පාර්ලිමේන්තුවට ඉදිරි පත් කිරීමේන් පසු පරාජය කිරීමේ අරමුණ ඇතිව අද(25) පෙරවරුවේ මහනුවර දළදා මාලිගාවෙඩි අධිෂ්ඨාන පුජාවක් පැවැත් විය. පූජ්‍ය බෙන්ගමුවේ නාලක හිමියන් ඇතුළු සංඝයා වහන්සේලා කිහිපදෙනෙකු හා ජනතාව ද මේ සඳහා එක් වී තිබේ. පැය තුනක පමණ කාලයක් මෙම අධිෂ්ඨාන පුජාව දළදා මාලිගාවේ පහත මහලේ සහ පත්තිනි දේවල භුමියේ දී සිදු කර ඇති අතර එහිදී අදහස් දක්වමින් පූජ්‍ය බෙන්ගමුවේ නාලක හිමියන් කියා සිටියේ, නව ව්‍යවස්ථාවක් තුළින් හෝ ව්‍යවස්ථා සංශෝධනයක් තුළින් රට බෙදී යාමකට ලක් වෙන බවයි. එනිසා අධිෂ්ඨාන පූජාව තුළින් එය සාර්ථක වීම වැළකී යා යුතු බවත් 13 වන ව්‍යවස්ථා සංශෝධනය බලාත්මක කිරීම අවහිර වෙනු ඇතැයි අපේක්ෂා කරන බව ද උන්වහන්සේ මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=79129", "Category": null, "Parent URL": null}