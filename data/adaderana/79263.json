{"Source": "Adaderana", "Timestamp": "October 29, 2017 01:25 pm", "Headline": "සෝමාලියාවේ බෝම්බ පිපිරීමක්-14 ක් මරුට", "News Content": "සෝමාලියාවේ මොගිඩිෂු ප්‍රදේශයේ සිදුවු බෝම්බ පිපිරීම් දෙකකින් පුද්ගලයින් 14 දෙනෙකු ජීවිතක්ෂයට පත්ව තිබේ. එරට පැරණි පාර්ලිමේන්තුව ආසන්නයේ සහ හෝටලයක් තුළ මෙම පිපිරීම් සිදුව ඇති බව විදෙස් මාධ්‍ය වාර්තා කළේය. මීට සති දෙකකට පෙර ද මොගිඩිෂු නගරයට එල්ල වූ තවත් බෝම්බ ප්‍රහාරයෙන් පුද්ගලයින් 325 දෙනෙකු ජීවිතක්ෂයට පත් විය. එම ප්‍රහාරය අයි.එස්.ත්‍රස්ත සංවිධානයට අනුබද්ධ අල් ශබාබ් නමැති ත්‍රස්තවාදීන් විසින් සිදුකර ඇති බව එරට මාධ්‍ය වාර්තා කළේය. කෙසේ වෙතත් ඊයේ දිනයේ සිදුවු ප්‍රහාරය අදාළ සංවිධානය විසින් සිදුකරන්නට ඇති බවට එරට ආරක්ෂක අංශ සැක පළ කරයි.", "URL": "https://sinhala.adaderana.lk/news.php?nid=79263", "Category": null, "Parent URL": null}