{"Source": "Adaderana", "Timestamp": "July 23, 2015 03:52 pm", "Headline": "මට අවශ්‍ය රට ඉදිරියට ගෙනයමින් ජනතාවගේ ජීවිත යහපත් කිරීමයි!", "News Content": "තමන්ට අවශ්‍ය රට ඉදිරියට ගෙනයමින්, රටේ ආර්ථිකය ‍‍ගොඩනඟා ජනතාවගේ ජීවිත යහපත් කිරීම යැයි අග්‍රාමාත්‍ය රනිල් වික්‍රමසිංහ මහතා පවසයි.එම කාර‍ණයේදී මේ රට යළි විනාශ කිරීමට මහින්ද රාජපක්ෂට අවස්ථාව ලබාදෙනවාදැයි ජනතාව තීරණය කළ යුතු බව ඒ මහතා කියයි.අග‍්‍රාමාත්‍ය රනිල් වික‍්‍රමසිංහ මහතා මේ බව කියා සිටියේ ‘මාස 60කින් අලුත් රටක් හදන පංචවිධ ක්‍රියාවලිය” ප්‍රතිපත්ති ප්‍රකාශනය කොළඹ විහාර මහාදේවී උද්‍යානයේදී අද (23) පෙරවරුවේ එළිදැක්වීමේ අවස්ථාවට එක්වෙමිනි. එහිදී අග‍්‍රාමාත්‍යවරයා විසින් සර්වාගමික නායකයින් වෙත නව ප‍්‍රතිපත්ති ප‍්‍රකාශනය පිළිගන්වන ලදී. එම ප්‍රතිපත්ති ප්‍රකාශනයේ ප්‍රධාන කරුණු 5ක් ඇතුළත්ය.ආර්ථිකය දියුණු කිරීම, දූෂණය මුලිනුපුටා දැමීම, නිදහස තහවුරු කිරීම, යටිතල පහසුකම් සඳහා ආයෝජනය කිරීම, අධ්‍යාපනය ඉහළ නැංවීම යන පංච විධ ක‍්‍රියාවලිය යටතේ මෙම ප‍්‍රතිපත්ති ප‍්‍රකාශනය සකස් කර ඇත.එහිදී උත්සව සභාව අමතමින් අග්‍රාමාත්‍යවරයා පැවසුවේ තමාට අවශ්‍ය තමාගේ අනාගතය තහවුරු කර ගැනීමට නොවන බවත් ඔබ සියලූ දෙනාගේම අනාගතය තහවුරු කිරීමට බවයි.එදිනට තමාගේ අනාගතයද තහවුරු වන බව පැවසූ අග්‍රාමාත්‍යවරයා ජනවාරි 8 වැනිදා ඇරඹු විප්ලවය යටතේ දින 100 වැඩපිළිවෙළ තහවුරු කරගෙන ඉදිරියට යාම සඳහා වන විප්ලවයට අගෝස්තු 17 වැනිදාට එක්සත් ජාතික පෙරමුණට ඡන්දය ලබාදෙන්නැයිද ඉල්ලා සිටියේය.තමාට අවශ්‍ය රජ මාළිගාවක් හැදීමට නොව ඔබ සියලූ දෙනාගේම නිවස, ගෙවත්ත, කුඹුර ඔබේ රාජධාණිය බවට පත්කිරීම යැයිද හෙතෙම වැඩිදුරටත් පැවසීය.මෙම අවස්ථාවට මහ සංඝරත්නය, අන්‍යාගමික නායකයින්, මෙන්ම සාධාරණ සමාජයක් සඳහා වූ ව්‍යාපාරයේ කැඳවුම්කරු මාදුළුවාවේ සෝභිත හිමියන්, ජාතික හෙළ උරුමයේ ප‍්‍රධාන ලේකම් ඇමැති පාඨලී චම්පික රණවක, ශ්‍රී ලංකා මුස්ලිම් කොංග‍්‍රසයේ නායක ඇමැති රවුෆ් හකීම්, ප‍්‍රජාතන්ත‍්‍රවාදී ජනතා පෙරමුණේ නායක, බස්නාහිර පළාත් සභා මන්ත‍්‍රී මනෝ ගනේෂන් ඇතුළු පිරිසක් එක්ව සිටියහ.එම උත්සව සභාව ඇමතු ඇමති පාඨලී චම්පික රණවක මහතා කියා සිටියේ පරණ අරක්කු පරණ බෝතල්වල තවම ඇති බවයි.එහෙත් අලුත් මිනිස්සු අලුත් අදහස් ඇත්තේ මෙතැන බවද හෙතෙම පෙන්වාදුන්නේය.ලබන 17 වැනිදාට තනි පවුලකට යළි බලය ලබාදෙනවාද නැති නම් පවුල් පනස්ලක්ෂයට ජීවය ලබාදෙනවාදැයි තීරණය කළ යුතු බව ඔහු කියා සිටියේය.", "URL": "https://sinhala.adaderana.lk/news.php?nid=52805", "Category": null, "Parent URL": null}