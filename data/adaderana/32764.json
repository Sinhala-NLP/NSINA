{"Source": "Adaderana", "Timestamp": "March 27, 2013 07:32 am", "Headline": "අකුණු සැර වැදී අයෙක් මරුට", "News Content": "අකුණු සැර වැදීමෙන් තඹුත්තේගම ප්‍රදේශයේ පුද්ගලයෙකු ජීවිතක්ෂයට පත්ව තිබේ. ඊයේ (26) පස්වරුවේ මෙම අනතුර සිදුව ඇති බව පොලීසිය පවසයි. අඹුසැමි යුවලක් සහ තවත් පුද්ගලයෙක් කුඹුරේ වැඩකරමින් සිටිය දී මෙම අනතුර සිදුව ඇති බව සඳහන්ය. මොවුන්ගෙන් එක් පුද්ගලයෙක් තලාව රෝහලට ඇතුළත් කරන විට ජීවිතක්ෂයට පත්ව සිටි බව රෝහල් ආරංචිමාර්ග පවසයි. කාන්තාව තලාව රෝහලේ ප්‍රතිකාර ලබන අතර අනෙක් පුද්ගලයා වැඩිදුර ප්‍රතිකාර සඳහා අනුරාධපුර මහරෝහලට මාරුකර යවා තිබේ.", "URL": "https://sinhala.adaderana.lk/news.php?nid=32764", "Category": null, "Parent URL": null}