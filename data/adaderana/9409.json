{"Source": "Adaderana", "Timestamp": "July 5, 2010 12:50 pm", "Headline": "පොලිස් සැකකරුවෙක් හදිසියේ මියයයි", "News Content": "කිරිබත්ගොඩ පොලිසිය සැකපිට අත්අඩංගුවට ගත් පුද්ගලයෙකු හදිසියේ රෝගී වීම හේතුවෙන් රෝහල් ගත කිරීමෙන් පසු මිය ගොස් තිබේ. ඊයේ රාත්‍රීයේ දී අදාළ සැකකරුවා අත්අඩංගුවට ගත් බව පොලිසිය සඳහන් කළේය. කෙසේ වුවත් හදිසියේ ඇති වූ හෘදයාබාධයක් හේතුවෙන් ඔහු රෝහල් ගත කිරීමට ගෙන යන අවස්ථ‍ාවේ දී මිය ගිය බව පොලිසිය පවසයි. එම සිද්ධිය හේතුවෙන් කිරිබත්ගොඩ පොලිසියට පැමිණි අදාළ මිය ගිය පුද්ගල‍යාගේ ඥාතීන් පිරිසක් යම් කලබලකාරී ස්වරූපයකින් හැසිරී ඇති බව ද සඳහන්ය. කෙසේ වුවත් සිද්ධිය සම්බන්ධයෙන් පොලිසිය කරුණු පැහැදිලි කිරීමෙන් අනතුරුව ඔවුන් විසිර ගොස් ඇත.", "URL": "https://sinhala.adaderana.lk/news.php?nid=9409", "Category": null, "Parent URL": null}