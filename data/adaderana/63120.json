{"Source": "Adaderana", "Timestamp": "August 16, 2016 04:58 pm", "Headline": "  පස් කන්දට යටවී එලොව යයි", "News Content": "පිළියන්දල, කහතුඩුව ප්‍රදේශයේ දී පස් කන්දක් කඩා වැටීමෙන් පුද්ගලයෙකු මියගොස් තිබේ. අදාළ පුද්ගලයා නිවසක කාණුවක් කපමින් සිටියදී මෙම පස්කන්ද කඩා වැටී ඇති බව පොලීසිය පැවසුවේය.නිවැසියන්, ප්‍රදේශවාසින් සහ පොලීසිය එක්ව දැඩි පරිශ්‍රමයකින් පස්කන්දට යටවු පුද්ගලය සොයාගෙන ඇති අතර ඒ වන විටත් ඔහු මියගොස් සිටි බව සඳහන්ය. නිවැසියන් විසින් කානුවක් කැපීම සඳහා කූලී පදනම මත මෙම පුද්ගලයාගේ සේවය ලබාගෙන ඇති බව වාර්තා වෙයි. මියගොස් ඇත්තේ කහතුඩුව ප්‍රදේශයේ පදිංචිව සිටි 65 හැවිරිදි අයෙකි. සිද්ධිය සම්බන්ධයෙන් මහේස්ත්‍රාත් පරීක්ෂණය සිදුකිරීමට නියමිත අතර කහතුඩුව පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63120", "Category": null, "Parent URL": null}