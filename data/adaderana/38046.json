{"Source": "Adaderana", "Timestamp": "October 10, 2013 03:08 pm", "Headline": "වෙට් ලැබ් අක්ෂි පර්යේෂණ ඒකකය විවෘත කරයි ", "News Content": "මෙරට රෝහලක ප්‍රථමවරට ස්ථාපිත කරන ලද වෙට් ලැබ් අක්ෂි පර්යේෂණ ඒකකය අද(10) විවෘත කරන ලදී. කොළඹ ජාතික අක්ෂි රෝහලේ ස්ථාපිත කරන ලද අක්ෂි පර්යේෂණ ඒකකය සෞඛ්‍ය සේවා අධ්‍යක්ෂ ජෙනරාල් වෛද්‍ය පාලිත මහීපාල මහතා විසින් විවෘත කළ බව සෞඛ්‍ය අමාත්‍යංශය පවසයි. අක්ෂි ශල්‍ය වෛද්‍ය පුහුණුව ලබන වෛද්‍යවරුන්ට මිනිස් ඇස් වෙනුවට සත්ව ඇස් යොදාගනිමින් අක්ෂි ශල්‍ය වෛද්‍ය පුහුණුව ලබාදීම මෙම ඒකකය මගින් සිදුකෙරෙයි. අදට යෙදී ඇති ලෝක දෘෂ්ඨි දිනය වෙනුවෙන් කොළඹ ජාතික අක්ෂි රෝහලේ දී විශේෂ වැඩසටහන් රැසක් සංවිධානය කර තිබු අතර අක්ෂි පීඩනය මැනීමේ ඒකකයක් සහ අක්ෂි හදිසි අනතුරු ප්‍රතිකාර ඒකකයක් ද එහිදී විවෘත කළ බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=38046", "Category": null, "Parent URL": null}