{"Source": "Adaderana", "Timestamp": "January 11, 2016 11:44 am", "Headline": "සිසුවාගෙන් ගුරුට විකට් ප්‍රහාරයක් ", "News Content": "ගාල්ල ප්‍රදේශයේ පාසලක උසස්පෙළ සිසුවෙකු විදුහලේ විනයභාර ගුරුවරයාට විකට් කූරකින් පහරදීම නිසා එම ගුරුවරයා කරාපිටිය රෝහලට ඇතුළත් කර තිබේ.අද පෙරවරුවේ පාසල් කාලය තුළ මෙය සිදුව ඇති අතර සිද්ධියට හේතුවී ඇත්තේ කොණ්ඩය කපා ගන්නා ලෙසට එම ගුරුවරයා විසින් සිසුවාට කරන ලද දැනුම්දීමක් යැයි වාර්තා වේ.එම දැනුම්දීමෙන් පසු අදාළ ගුරුවරයා වෙනත් කටයුත්තක නිරතව සිටියදී මෙලෙස සිසුවාගේ ප්‍රහාරයට ලක්ව ඇති අතර සිද්ධිය ගැන අක්මීමණ පොලීසිය පරීක්ෂණ ආරම්භ කර ඇති බව අප වාර්තාකරු කියයි.‍ෙම් අතර බසයේ ඉදිරිපස දොරටුවෙන් වැටී පසුපස රෝදවලට සිය දෙපා යටවී තුවාල ලැබූ පාසල් සිසුවියක් කරාපිටිය රෝහලට ඇතුළත් කර තිබේ.ගාල්ල - ඇල්පිටිය මාර්ගයේ ධාවනය වන බසයකින් එම සිසුවිය වැටී ඇත්තේ බටපොල, කහටපිටිය නැවතුම්පළ අසළදීය.මෙලෙස තුවාල ලබා ඇත්තේ අට ශ්‍රේණියේ ඉගෙනුම ලැබූ 13 හැවිරිදි සිසුවියක වන අතර ඇය බටපොල, උඩුවිල රෝහලට ඇතුළත් කිරීමෙන් පසු කරාපිටිය රෝහලට මාරුකර යවා ඇති අතර බසයේ රියදුරු මීටිය‍ාගොඩ පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=56282", "Category": null, "Parent URL": null}