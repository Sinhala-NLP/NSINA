{"Source": "Adaderana", "Timestamp": "July 29, 2012 11:43 am", "Headline": "උතුරේ වෙදුන් හෙට සිට අඛණ්ඩ වැඩවර්ජනයේ ", "News Content": "උතුරු පළාතේ සියලුම රජයේ වෛද්‍යවරුන් හෙ‍ට දිනයේ සිට අඛණ්ඩ වැඩ වර්ජනයක නිරත වීමට තීරණය කර තිබේ. උතුරු පළාතේ සියලු රෝහල්වල මෙම වැඩ වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ මධ්‍යම කාරකසභික වෛද්‍ය නවීන් ද සොයිසා මහතා සඳහන් කළේය. යාපන‍ය මහ රෝහලේ වෛද්‍ය අධ්‍යක්ෂවරිය සම්බන්ධයෙන් පවතින අර්බුදය මෙම වැඩ වර්ජනයට ප්‍රධාන හේතුව බවද නවීන් ද සොයිසා මහතා අවධාරණය කළේය. අදාළ අධ්‍යක්ෂවරිය සම්බන්ධයෙන් පවත්වනු ලබන විනය පරීක්ෂණය අපක්ෂපාතීව සිදුනොකිරීම ඊට හේතුව වී තිබේ. ඒ අනුව අදාළ ගැටලුව සම්බන්ධයෙන් පිළිගත හැකි විසදුමක් ලැබෙන තුරු මෙම වැඩවර්ජනය අඛණ්ඩව සිදුකරන බව රජයේ වෛද්‍ය නිලධාරීන්ගේ සංගමය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=26158", "Category": null, "Parent URL": null}