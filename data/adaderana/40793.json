{"Source": "Adaderana", "Timestamp": "February 1, 2014 08:05 am", "Headline": "හමුදාව ගස් කැපීම ගැන හමුදාවෙන් පරීක්ෂණයක්", "News Content": "හමුදා සෙබළුන් පිරිසක්, මහඔය රක්ෂිතයේ ගස් කැපීම පිළිබඳව සොයා බැලීම සඳහා මූලික පරීක්ෂණ මණ්ඩලයක් පිහිටුවීමට යුද හමුදාව තීරණය කර තිබේ. වැලිකන්ද බොරවැව යුධ හමුදා කඳවුරේ සෙබළුන් පිරිසක් මහඔය රක්ෂිතයේ තේක්ක දැව කපමින් සිටියදී වන ජීවි නිලධාරීන් විසින් පසුගිය 29 වන දින අත්අඩංගුවට ගනු ලැබීය. ඔවුන් දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ශරීර ඇප මත මුදාහැර තිබේ. යුද හමුදාපතිවරයාගේ නියෝගයකට අනුව අදාළ සිද්ධිය සම්බන්ධයෙන් පරීක්ෂණයක් පැවැත්වීම සඳහා මෙම මූලික පරීක්ෂණ මණ්ඩලය පත් කර ඇති බව යුද හමුදාව ප්‍රකාශ කළේය. ඊට අමතරව වැලිකන්ද, බොරවැව යුද හමුදා කඳවුරේ අණදෙන නිලධාරීවරයා ද වහාම ක්‍රියාත්මක වන පරිදි එම තනතුරෙන් ඉවත් කර ඇති බව යුද හමුදාව පැවසුවේය.", "URL": "https://sinhala.adaderana.lk/news.php?nid=40793", "Category": null, "Parent URL": null}