{"Source": "Adaderana", "Timestamp": "October 26, 2016 04:34 pm", "Headline": "අය වැයට ශ්‍රීලනිපයේ යෝජනා මුදල් ඇමතිට දෙයි", "News Content": "2017 අයවැය සඳහා ශ්‍රී ලංකා නිදහස් පක්ෂයේ යෝජනා මුදල් අමාත්‍ය රවී කරුණානායක මහතා වෙත භාර දී තිබේ.ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක, එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර යන මහත්වරුන් ඇතුළු පිරිසක් විසින් මුදල් අමාත්‍යාංශයේ දී එම යෝජනා මුදල් අමාත්‍යවරයා වෙත භාරදී ඇති බව සඳහන්ය. කෘෂිකර්මාන්ත, වැවිලි, අධ්‍යාපන, ග්‍රාමීය සංවර්ධනය, කුඩා හා මහපරිමාන ව්‍යවසාය සංවර්ධන හා ධීවර ඇතුළු ක්ෂේත්‍ර රැසකට අදාළ ශ්‍රී ලංකා නිදහස් පක්ෂයේ යෝජනා මෙහිදි භාරදී ඇති බව සඳහන්ය. ඒ අනුව එම යෝජනා එකින් එක පුළුල්ව සාකච්ඡා කිරීම මෙහිදී සිදුව ඇති අතර ශ්‍රී ලංකා නිදහස් පක්ෂය ඉදිරිපත් කළ යෝජනා රට සංවර්ධනය කිරීම සඳහා අවශ්‍ය පසුබිම සකස් කිරීමට යොදාගන්නා බව මුදල් අමාත්‍ය රවී කරුණානායක මහතා එහිදී ප්‍රකාශ කර ඇත.මෙම අවස්ථාවට සුසිල් ප්‍රේමජයන්ත, අනුර ප්‍රියදර්ශන යාපා, කබීර් හෂීම්, මලික් සමරවික්‍රම, එස්.බි.දිසානායක, අකිල විරාජ්කාරියවසම්, ලක්ෂ්මන් කිරිඇල්ල යන අමාත්‍යවරුන් ඇතුළු පිරිසක් එක්ව සිටි බව මුදල් අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=65421", "Category": null, "Parent URL": null}