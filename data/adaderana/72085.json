{"Source": "Adaderana", "Timestamp": "April 15, 2017 12:58 pm", "Headline": "කෝටි 2ක හෙරොයින් ගුවන් තොටින් අල්ලයි", "News Content": "රුපියල් මිලියන 20 ක් වටිනා හෙරොයින් තොගයක් සමග කටුනායක ගුවන්තොටුපොළේදී ඉරාන ජාතිකයෙකු අත්අඩංගුවට ගෙන තිබේ.ගමන් මල්ලේ සඟවා තිබියදී අදාළ හෙරොයින් තොඟය ගුවන් තොටුපොළ රේගුව මඟින් සොයාගෙන ඇති බව සඳහන්ය.සැකකාර ඉරාන ජාතිකයා ඊයේ (14) රාත්‍රියේ ඩුබායි සිට පැමිණි ඊ.කේ 648 දරණ යානයෙන් කටුනායක ගුවන් තොටුපොළ වෙත පැමිණ ඇති අතර අද(15) උදෑසන තෙක් ගුවන් තොටුපොළේ සැගවී සිට තිබේ.රේගු නිලධාරීන්ට ඇති වූ සැකයක් මත සිදු කළ පරීක්ෂාවකදී ඔහු සතුව තිබී හෙරොයින් කිලෝග්‍රෑම් 02ක ප්‍රමාණයක් සොයා ගත් බව රේගු මාධ්‍ය ප්‍රකාශක ධර්මසේන කහදව මහතා පැවසුවේය.සැකකරුගෙන් ගුවන්තොටුපොළ රේගුව මඟින් වැඩිදුර ප්‍රශ්න කිරීම් සිදු කරන අතර පොලිස් මත්ද්‍රව්‍ය නාශක කාර්යාංශය වෙ බාරදීමට පියවර ගන්නා බව ද ධර්මසේන කහදව මහතා සඳහන් කළේය.", "URL": "https://sinhala.adaderana.lk/news.php?nid=72085", "Category": null, "Parent URL": null}