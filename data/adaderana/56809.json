{"Source": "Adaderana", "Timestamp": "January 31, 2016 11:32 am", "Headline": "හෝමාගම සිද්ධියට 4ක් අත්අඩංගුවට - 9තෙක් රිමාන්ඩ්", "News Content": "හෝමාගම මහේස්ත්‍රාත් අධිකරණය ඉදිරිපිට කලහකාරී ලෙස හැසිරුණු පුද්ගලයින් සිව්දෙනෙකු අත්අඩංගුවට ගෙන තිබේ.අධිකරණය නිකුත් කළ වරෙන්තුවක් මත ඊයේ අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි අත්අඩංගුවට ගෙන අධිකරණයට ඉදිරිපත් කළ අවස්ථාවේ භික්ෂූන් වහන්සේ ඇතුළු පිරිසක් හෝමාගම අධිකරණ සංකීර්ණය ඉදිරිපිට කලහකාරී ලෙස හැසිරුණි.එම පිරිස අත්අඩංගුවට ගෙන අධිකරණයට ඉදිරිපත් කරන ලෙස හෝමාගම මහේස්ත්‍රාත්වරයා පසුව නියෝග කළේය.ඒ අනුව හෝමාගම පොලීසිය සිදුකරන ලද විමර්ශනයේ දී සිද්ධියට අදාළව සැකකරුවන් සිව්දෙනෙකු අත්අඩංගුවට ගෙන තිබේ.ඔවුන් හෝමාගම අවට පදිංචි පුද්ගලයින් සිව්දෙනෙකු බව සඳහන්ය.සැකකරුවන් අද(31) දින හඳුනාගැනීමේ පෙරට්ටුවක් සඳහා හෝමාගම මහේස්ත්‍රාත්වරයා වෙත ඉදිරිපත් කිරීමට නියමිතය. කෙසේ වෙතත් අදාළ පුද්ගලයින් සිව්දෙනා පෙබරවාරී මස 9 වන දින දක්වා රක්ෂිත බන්ධනාගාරගත කරන ලෙස විනිසුරුවරයා නියෝග කරන ලදී", "URL": "https://sinhala.adaderana.lk/news.php?nid=56809", "Category": null, "Parent URL": null}