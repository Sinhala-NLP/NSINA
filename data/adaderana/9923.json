{"Source": "Adaderana", "Timestamp": "July 30, 2010 09:02 am", "Headline": "කොංගෝ බෝට්ටු අනතුරකින් 140 ක් මරුට ", "News Content": "කොංගෝ රාජ්‍යයේ ගංගාවක සිදුවූ බෝට්ටු අනතුරකින් පුද්ගලයින් 140 දෙනෙකු පමණ ජීවිතක්ෂයට පත්ව තිබේ. මගී ප්‍රවාහන බෝට්ටුවක් මෙසේ අනතුරට පත්ව ඇති බව විදෙස් මාධ්‍ය වාර්තා කරයි. බටහිර කොංගෝවේ බන්දුන්දු ප්‍රදේශයේ කසායි ගංගාවේ යාත්‍රා කරමින් තිබූ බෝට්ටුවක් මෙසේ අනතුරට පත්ව තිබේ. මෙම අනතුරින් මියගිය පුද්ගලයින් 80 දෙනෙකුගේ සිරුරු මේ වන විට හමුවී ඇති බව එරට රජයේ ප්‍රකාශකයෙකු පවසයි. මෙම ප්‍රදේශයේ ම පසුගිය නොවැම්බර් මාසයේ දී සිදුවූ මෙවැනිම අනතුරකින් පුද්ගලයින් 73 දෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=9923", "Category": null, "Parent URL": null}