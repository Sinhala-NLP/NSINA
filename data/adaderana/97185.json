{"Source": "Adaderana", "Timestamp": "October 4, 2018 05:51 pm", "Headline": " හෙළුව සැපයි කියලා පොත් ලියන කොට තරුණයෝ ඒක ආදර්ශයට ගන්නවා", "News Content": "හිටපු ජනාධිපතිනි චන්ද්‍රිකා කුමාරතුංග මහත්මියගේ නායකත්වයෙන් යුත් සංහිදියා කමිටුවෙන්ම බුද්ධාගමට අපහසවන පරිදි පොත් එළිදැක්වීමේදි තරුණයන් එය ආදර්ශයට ගෙන පූජණිය ස්ථානවල අසභ්‍ය ලෙස හැසිරේන බව එක්සත් ජනතා නිදහස් සංධානය පවසයි. අද (04) පෙරවරුවේ පැවති මාධ්‍යහමුවක් අමතමින් පාර්ලිමේන්තු මන්ත්‍රි රෝෂාන් රණසිංහ මහතා මේ බව පැවසීය. සියල්ලන්ටම ප්‍රතමයෙන් එවැනි බුද්ධාගමට අපහසවන ලෙස ''නිර්වස්ත්‍රාං පරමං සුකං'' ලෙස නම් කරමින් ''හෙළුව සැපයි'' ලෙස අදහස්වන පරිදි පොත් එළි දැක්වු පිරිසට නීතිය ක්‍රියාත්මක විය යුතු බවද මන්ත්‍රිවරයා එහිදි වැඩිදුරටත් පැවසීය. විදේශිය බැංකුවකින් මෙරට අමාත්‍යවරයෙකුට මුදල් බැර වි ඇති බවට වාර්තා වන අතර එලෙස මුදල් බැර වුයේ අමාත්‍ය දුමින්ද දිසානායකදගේ ගිණුමට ද නැතිනම් අමාත්‍ය මලීක් සමරවීර මහතාගේ ගිණුමටද එසේත් නැතිනම් අමාත්‍ය සජිත් ප්‍රේමදාස මහතාගේ ගිණුමට යන්න පිළිබඳ පැවසීය යුතු බවද එම මාධ්‍යහමුව ඇමතු පාර්ලිමේන්තු මන්ත්‍රි ඩි.වී. චානක මහතා පැවසීය.", "URL": "https://sinhala.adaderana.lk/news.php?nid=97185", "Category": null, "Parent URL": null}