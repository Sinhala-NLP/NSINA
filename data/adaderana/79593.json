{"Source": "Adaderana", "Timestamp": "November 7, 2017 09:58 am", "Headline": "බෝතල්වලට තෙල් නොදීමට යතුරුපැදිකරුවෝ එරෙහි වෙති", "News Content": "බෝතල් සඳහා ඉන්ධන නිකුත් කිරීම තහනම් කරමින් නිකුත් කර ඇති චක්‍ර ලේඛයට සමස්ත ලංකා යතුරුපැදිකරුවන්ගේ සංගමය විරෝධය පල කරයි. මේ වන විට ඉන්ධන නොමැති වීම හේතුවෙන් වාහන මග නතර වී ඇති බවත් එවන් අවස්ථාවක මෙවන් චක්‍ර ලේඛයක් නිකුත් කිරීම තුළින් ජනතාව මහත් අපහසුතාවට පත් වන බව ඔවුන් නිවේදනයක් නිකුත් කරමින් ඔවුන් පැවසීය. ජනාධිපතිවරයා විසින් අත්‍යාවශ්‍ය සේවාවක් ලෙස නියෝග කරනු ලැබූ දෙයක් මෙලෙස සිමා කන්නේ කෙසේ දැයි එම සංගමය ප්‍රශ්න කරයි. මේ තුළින් මූලික මිනිස් අයිතිවාසිකම් කඩ වෙන බවත් මේ සම්බන්ධයෙන් තම සංගමයේ බලවත් විරෝධය දක්වා සිටින බව නිවේදනක් නිකුත් කරමින් එම සංගමය ප්‍රකාශ කර සිටියි.", "URL": "https://sinhala.adaderana.lk/news.php?nid=79593", "Category": null, "Parent URL": null}