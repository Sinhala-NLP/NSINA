{"Source": "Adaderana", "Timestamp": "October 1, 2018 02:12 pm", "Headline": "ජය පරාජයෙන් තොරව අවසන් වු තරඟයක්", "News Content": "ඉන්දීය ක්‍රිකට් සභාපතිගේ කණ්ඩායම සහ බටහිර ඉන්දීය කොදෙව් කණ්ඩායම අතර පැවැති දෙදින පුහුණු තරඟය ජය පරාජයෙන් තොරව අවසන් වී තිබේ. තරඟයේ කාසියේ වාසිය දිනූ ඉන්දීය ක්‍රිකට් සභාපතිගේ කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් කඩුලු 06කට ලකුණු 360ක් ලබා සිටියදී පන්දුවට පහරදිමේ අවස්ථාව බටහිර ඉන්දීය කොදෙව් කණ්ඩායමට ලබා දුන්නේය. ඒ අනුව ඊයේ (30) දිනයේ නිමාවට පත් වන විට බටහිර ඉන්දීය කොදෙව් කණ්ඩායම කඩුලු 07ක් බිද වැටී ලබා සිටි ලකුණු සංඛ්‍යා 366කි.", "URL": "https://sinhala.adaderana.lk/news.php?nid=96997", "Category": null, "Parent URL": null}