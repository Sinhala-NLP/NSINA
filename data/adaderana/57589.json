{"Source": "Adaderana", "Timestamp": "February 25, 2016 08:18 pm", "Headline": "   මීමින්නන් දඩයමේ ගිය නියෝජ්‍ය විදුහල්පතිට 85,000ක දඩයක්", "News Content": "දඩයමේ ගිය බවට උසාවියේදී වරද පිළිගත් නියෝජ්‍ය විදුහල්පතිවරයෙකුට රුපියල් 85,000ක දඩයක් නියම කිරීමෙන් පසු ඔහු මුදහැරීමට හම්බන්තොට මහේස්ත්‍රාත් මංගල කරුණාරත්න මහතා අද (25) නියෝග කරන ලදී.හම්බන්තොට ප්‍රදේශයේ පාසලක විදුහල්පතිවරයෙකු පසුගිය වසරේ ජූලි මස 27දා ගන්නෝරුව ප්‍රදේශයේ කැලයක දඩයමේ ගොස් තිබූ අතර ඔහු ළඟ තිබී ගිනිඅවියක්, වෙඩි තබා මරන ලද මීමින්නන් 6ක් සොයාගෙන තිබුණි.ගිනි අවිය හා මරණ ලද සතුන් හම්බන්තොට වනජීවී කාර්යාලයේ නිලධාරීන් හා හම්බන්තොට පොලිස් විශේෂ කාර්ය බලකායේ නිලධාරීන් විසින් උසාවියට ඉදිරිපත් කර තිබිණ.සිද්ධියට සම්බන්ධ සැකකාර නියෝජ්‍ය විදුහල්පතිවරයා අද නැවත වරක් අධිකරණයට ඉදිරිපත් කළ අවස්ථාවේ ඔහු වරද පිළිගත් බවත්, ඒ අනූව රුපියල් 85,000ක දඩ මුදලක් නියම කරමින් නිදහස් කිරීමට මහේස්ත්‍රාත්වරයා නියෝග කළ බව අප වාර්තාකරු පැවසීය.වැටලීම කළ අවස්ථාවේ ඡායා රූපයක් ඉහත වෙයිඡායා රූ - රාහුල් සමන්ත", "URL": "https://sinhala.adaderana.lk/news.php?nid=57589", "Category": null, "Parent URL": null}