{"Source": "Adaderana", "Timestamp": "September 9, 2013 09:17 pm", "Headline": "තාවකාලික හැඳුනුම්පත් නිකුත් කිරීමේ කාල සීමාව යළිත් දීර්ඝ කරයි", "News Content": "උතුරු, මධ්‍යම සහ වයඹ පළාත් සභා මැතිවරණයට අදාළ තාවකාලික හැඳුනුම්පත් නිකුත් කිරීමේ කාලය යළිත් වරක් දීර්ඝ කර තිබේ. අතිරේක මැතිවරණ කොමසාරිස් ආර්.එම්.ඒ.එල්.රත්නායක මහතා සඳහන් කළේ ඒ අනුව සැප්තැම්බර් මස 15 වන දින දක්වා තාවකාලික හැඳුනුම්පත් ලබාගැනීමට හැකි වන බවයි. දේශපාලන පක්ෂ, ස්වාධීන කණ්ඩායම් සහ ජනතාවගේ ඉල්ලීම සලකා බැලීමෙන් අනතුරුව මෙම තීරණය ගත් බව මැතිවරණ මහලේකම් කාර්යාලය සඳහන් කරයි. තාවකාලික හැඳුනුම්පත් නිකුත් කිරීම අද(10) දිනයෙන් අවසන් වීමට නියමිතව තිබුණි.", "URL": "https://sinhala.adaderana.lk/news.php?nid=37287", "Category": null, "Parent URL": null}