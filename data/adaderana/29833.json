{"Source": "Adaderana", "Timestamp": "December 9, 2012 10:52 pm", "Headline": " අද අස්ථි  කොටස් හමුවුණේ නෑ", "News Content": "එල්.ටි.ටි.ඊ. ප්‍රහාරයකින් විනාශයට පත් වු ලයන් එයාර් ගුවන් යානයේ සිටි මියගිය පුද්ගලයින් අතුරින් 31 දෙනෙකුගේ සිරුරු වලදමා ඇතැයි කියන පුනරීන් මනිතලෙයි වැල්ලේ අද (09) කැනීම් කළත් එක සිරුරක හෝ අස්ථි කොටස් හමුනොවු බව පොලීසිය පවසයි. 1998 සැප්තැම්බර් මස 29 වැනිදා එල්ල වු මිසයිල ප්‍රහාරයකින් ඇන්ටනොවූ 26 වර්ගයේ 602 ලයන් එයාර් ගුවන් යානයේ ගමන් කරමින් සිටි කුඩා දරුවන්, කාන්තාවන් ඇතුළු සිවිල් වැසියන් 48 දෙනෙකු මෙන්ම කාර්ය මණ්ඩලයේ 6 දෙනෙකු සහ යුක්රේන් ජාතික ගුවන් නියමුවන් දෙදෙනෙක් ජීවිතක්ෂයට පත්වූහ. ඔවුන්ගේ සිරුරු වළදමා ඇති බවට සැලකෙන ස්ථානවල කැනීම් කටයුතු කිලිනොච්චි මහේස්ත්‍රාත්වරයා ඉදිරියේදී අද ආරම්භ කෙරිණ. කෙසේ වෙතත් අද පස්වරුව වන තෙක් කිසිදු අස්ථි කොටසක් හමු නොවු බවත් වසර 14ක කාලයක් ගතව ඇති බැවින් සිරුරු වලදමා ඇති ස්ථානය පිළිබඳ නිශ්චිත නිගමනයකට පැමිණිය නොහැකි බව ද පොලීසිය කියයි. කැනීම් කටයුතු සඳහා බැකෝ යන්ත්‍ර යොදා ගන්නා බවද හෙට දිනයෙත් එය ආරම්භ කරන බව පොලීසිය වැඩිදුරටත් පවසයි.", "URL": "https://sinhala.adaderana.lk/news.php?nid=29833", "Category": null, "Parent URL": null}