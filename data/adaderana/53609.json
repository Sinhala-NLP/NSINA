{"Source": "Adaderana", "Timestamp": "September 2, 2015 01:32 pm", "Headline": "කෞෂාල්ටත් පන්දු යැවීමේ ඉරියව් ප්‍රශ්නයක්", "News Content": "ශ්‍රී ලංකා ක්‍රිකට් කණ්ඩායමේ දඟ පන්දු යවන ක්‍රීඩක තරිඳු කෞෂාල්ගේ පන්දු යැවීමේ ඉරියව් සැක සහිත බවට චෝදනාවක් එල්ල වී තිබේ.ඒ අනූව ඔහු දින 14ක් ඇතුළත ඊට අදාළ පරීක්ෂණයකට යොමු විය යුතුය.එසේ වුවද අදාළ පරීක්ෂණයේ වාර්තාව ලැබෙන තුරු ඔහුට ජාත්‍යන්තර තරඟවලට සහභාගිවීමට බාධාවක් නැත.ශ්‍රී ලංකාව හා ඉන්දියාව අතර පැවැති තෙවැනි ටෙස්ට් තරඟයේදී කෞෂාල්ගේ පන්දු යැවීමේ ඉරියව් සැක බවට විනිසුරුවරයෙකු විසින් නිගමනය කර ඇත.මීට පෙර සචිත්‍ර සේනානායකටද මෙවැනිම චෝදනාවක් එල්ල වූ අතර ඔහුට ඒ සම්බන්ධ පරීක්ෂණයකින් පසු වරද නිවැරදි කර ගැනීමට හැකි විය.", "URL": "https://sinhala.adaderana.lk/news.php?nid=53609", "Category": null, "Parent URL": null}