{"Source": "Adaderana", "Timestamp": "February 29, 2016 07:37 am", "Headline": " හෂීෂ් ගෙනා ඉන්දීය ජාතිකයා රිමාන්ඩ්", "News Content": "නීති විරෝධි ආකාරයෙන් මෙරටට හෂීෂ් තොගයක් රැගෙන ආ ඉන්දීය ජාතිකයෙකු කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ.මොහු ඉන්දියවේ චෙන්නායි සිට යු.එල් 124 දරණ ගුවන් යානයෙන් මෙරටට පැමිණ ඇති අතර මොහුගේ ගමන් මළු පරීක්ෂා කිරිමේදී මෙම හෂීෂ් තොගය සොයා ගෙන ඇති බව සඳහන්ය.මොහුගේ ගමන් මල්ලේ ව්‍යාජ ලෙස සකස් කරන ලද කොටසක කිලෝග්රෑම් 03 පමණ බර මෙම හෂීෂ් සඟවා තිබූ අතර එහි වටිනාකම රුපියල් ලක්ෂ 05ට අධික බව වාර්තා වේ.අත්අඩංගුවට ගත් ඉන්දිය ජාතිකයා අධිකරණයට ඉදිරිපත් කිරිමෙන් අනතුරුව මාර්තු 05 දක්වා රක්ෂිත බන්ධනාගාර ගත කර තිබේ.පොලිස් මත් ද්‍රව්‍ය නාශක කාර්යාංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57706", "Category": null, "Parent URL": null}