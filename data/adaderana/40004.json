{"Source": "Adaderana", "Timestamp": "January 1, 2014 10:31 am", "Headline": "කල් ඉකුත් වූ හිසකෙස් වරණක විකිණීමේ ජාවාරමක් වටලයි ", "News Content": "කල් ඉකුත්වු හිසකෙස් වර්ණක ව්‍යාජ ලෙස යළි ඇසුරුම් කර වෙළඳපොළට නිකුත් කිරීමේ ජාවාරමක් පාරිභෝගික අධිකාරියේ නිලධාරීන් විසින් වටලා තිබේ. ග්‍රෑන්ඩ්පාස් - ඉගුරුකඩේ ප්‍රදේශයේ ස්ථානයක මෙම ජාවාරම පවත්වාගෙන ගොස් ඇති බව සඳහන් වෙයි. අප්‍රකට වෙළඳ නාමයක් සහිත සමාගමක කල් ඉකුත්වු හිසකෙස් ආලේපන මෙහිදී ව්‍යාජ ලෙස ප්‍රසිද්ධ සන්නාමයක් සහිත හිසකෙස් ආලේපන වර්ගයක ඇසුම්රුම් කෙරෙන බව සඳහන් වෙයි. පාරිභෝගික අධිකාරිය පැවසුවේ මෙහිදී ව්‍යාජ ලෙස ඇසුරුම් කරන ලද හිසකෙස් වර්ණක අඩංගු ඇසුරුම් 3000 ක් සොයාගත් බවයි. ඇසුරුම් කිරීමට සුදානම් කර තිබු හිසකෙස් වර්ණක ඇසුරුම් ලක්ෂයකට අධික ප්‍රමාණයක් එහිදී සොයාගෙන ඇති බව සඳහන් වෙයි. එම ස්ථානය පවත්වාගෙන ගිය බවට සැකකෙරෙන පුද්ගලයෙකු අත්අඩංගුවට ගෙන ඇති අතර වැඩිදුර පරීක්ෂණ සඳහා ඔහු ග්‍රෑන්ඩ්පාස් පොලීසියට බාර දී තිබේ.", "URL": "https://sinhala.adaderana.lk/news.php?nid=40004", "Category": null, "Parent URL": null}