{"Source": "Adaderana", "Timestamp": "December 26, 2011 12:39 pm", "Headline": "මාලදිවයින් ජනපති දිවයිනට පැමිණෙයි", "News Content": "මාලදිවයින් ජනාධිපති මොහොමඩ් නෂීඩ් මහතා අද(26) පෙරවරුවේ දිවයිනට පැමිණියේය. යුද හමුදා පුහුණු නිලධාරීන්ගේ විසිර යාමේ උත්සවයක ප්‍රධාන ආරාධිත අමුත්තා වශයෙන් සහභාගීවීමට මාලදිවයින් ජනාධිපතිවරයා පැමිණි බව විදේශ කටයුතු අමාත්‍යාංශය ප්‍රකාශ කරයි. දියතලාව යුද හමුදා විද්‍යා පීඨයේ කෙඩෙට් නිලධාරීන් විසිර යාමේ උත්සවයට හෙට(27) දිනයේ මාලදිවයින් ජනාධිපති මොහොමඩ් නෂීඩ් මහතා සහභාගී වීමට නියමිතය. මෙම සංචාරය අතරතුර දී මාලදිවයින් ජනාධිපතිවරයා මෙරට මැති ඇමතිවරුන් කිහිපදෙනෙකු හමුවනු ඇති බව වාර්තා වේ.", "URL": "https://sinhala.adaderana.lk/news.php?nid=20946", "Category": null, "Parent URL": null}