{"Source": "Adaderana", "Timestamp": "December 28, 2010 09:22 am", "Headline": "මිකායිල් කන්දර්කෝස්කිට තවත් සිර දඬුවමක්  ", "News Content": "රුසියානු කලාපයේ කලක් ධනවත්ම පුද්ගලයා ලෙස සැලකුණු මිකායිල් කන්දර්කෝස්කි දෙවන වරටත් අධිකරණය විසින් වරදකරු බවට පත් කර තිබේ. පළමුවරට 2005 වසරේ දී බදු වංචා කිරීමේ චෝදනාවකට ඔහුට වසර 8ක සිරදඬුවමක් හිමිවිය. නැවත වරක් 1998 වර්ෂයේ සිට 2003 වර්ෂය දක්වා කාලය තුළ අමෙරිකානු ඩොලර් කෝටි 2700ක වටිනාකමින් යුත් ඉන්ධන සොරකම් කිරීමේ‍ වරදට කන්දර්කෝස්කි ඊයේ(27) එරට අධිකරණය විසින් වරදකරු කොට ඇත. ඒ අනුව ඔහුට නැවත වරක් වසර 6ක සිර දඬුවමක් හිමි වී ඇති බව විදෙස් මාධ්‍ය වාර්තා කරයි. මේ අතර 47 වන වියේ පසුවන කන්දර්කෝස්කි නිදහස් කරන ලෙස අධිකරණය පිටත රැස් වූ කන්දර්කෝස්කිගේ ආධාරකරුවන් උද්ඝෝෂණයක නිරත වී තිබේ. එසේ උද්ඝෝෂණයේ නිරත වූ පුද්ගලයින් පොලිසිය විසින් අත්අඩංගුවට ගෙන ඇති බව විදෙස් මාධ්‍ය පවසයි.", "URL": "https://sinhala.adaderana.lk/news.php?nid=13111", "Category": null, "Parent URL": null}