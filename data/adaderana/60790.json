{"Source": "Adaderana", "Timestamp": "June 5, 2016 10:21 am", "Headline": "ටිපර් රිය අඩි 100ක් පහළට පෙරළෙයි", "News Content": "හැටන් - කොළඹ ප්‍රධාන මාර්ගයේ ගිනිගත්හේන, රම්පාදෙණිය ප්‍රදේශයේ දී ටිපර් රථයක් ප්‍රපාතයකට පෙරළීමෙන් අනතුරක් සිදුව තිබේ.ටිපර් රථය අඩි 100ක පමණ ප්‍රපාතයකට පෙරළීගොස් මෙම අනතුර සිදුවී ඇති බව ගිනිගත්හේන පොලීසිය සඳහන් කළේය.ටිපර් රථයේ තිරිංග හදිසියේ ක්‍රියාවිරහිත වීම මෙම අනතුරට හේතු වී ඇති බව පොලීසිය සිදුකළ පරීක්ෂණවලින් අනාවරණය වී තිබේ.අනතුරෙන් ටිපර් රථයේ රියදුරු බරපතළ තුවාල ලබා ප්‍රතිකාර සඳහා නාවලපිටිය රෝහලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=60790", "Category": null, "Parent URL": null}