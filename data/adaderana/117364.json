{"Source": "Adaderana", "Timestamp": "August 24, 2019 12:52 pm", "Headline": "ගංවතුර පාලනයට විශේෂ ව්‍යාපෘතියක්", "News Content": "ගංවතුර පාලනය කිරීම සඳහා විශේෂ ව්‍යාපෘතියක් ලබන 26 වන දින ආරම්භ කරන බව ශ්‍රී ලංකා ඉඩම් ගොඩකිරීමේ සහ සංවර්ධනය කිරීමේ සංස්ථාව පවසයි. එහි සභාපති රොෂාන් ගුණවර්ධන මහතා සඳහන් කළේ මෙම ව්‍යාපෘතිය යටතේ වත්තල, පෑලියගොඩ සහ කැළණිය යන ප්‍රදේශවල ගංවතුර තත්ත්වය පාලනය කිරීමට සැලසුම් කර ඇති බවයි. දේශීය ඉංජිනේරුවන්ගේ සහභාගීත්වයෙන් ආරම්භ කරන මෙම ව්‍යාපෘතියේ ඉදිකිරීම් කටයුතු වසර එකහමාරක් ඇතුළත අවසන් කිරීමට නියමිත බව රොෂාන් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=117364", "Category": null, "Parent URL": null}