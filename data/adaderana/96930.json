{"Source": "Adaderana", "Timestamp": "September 30, 2018 07:56 am", "Headline": "යාපනයේ තවත් පහර දීමක්", "News Content": "යාපනය ප්‍රදේශයේ ක්‍රියාත්මක ආවා කල්ලිය ඊයේ (29) සවස යාපනය මානිප්පායි ප්‍රදේශයේ සිදුකළ පහර දීමක් හේතුවෙන් පුද්ගලයෙකු තුවාල ලබා ඇති බව යාපනය මානිප්පායි පොලිසිය පවසයි. අද දෙරණ වාර්තාකරු පැවසුවේ අදාල පුද්ගලයින් ආවා කල්ලියේ සිට දැනට බෙදී සිටින කණ්ඩායමක් වන ධනුරොක් නමැති කල්ලියේ සාමාජිකයෙකුගේ නිවසක සිටි පුද්ගලයෙකුට එලෙස පහරදී කපා දමා තුවාල සිදුකොට ඇති බව පොලීසියට අනාවරණය වී ඇති බවයි. සැකකරුවන් යතුරුපැදි තුනකින් පුද්ගලයින් නම දෙනෙකු පැමිණ අදාළ නිවස වෙත අලාභහානි සිදුකොට නිවසේ සිටි පුද්ගලයෙකුට කැපුම් තුවාල සිදුකොට තිබේ. පොලිසිය පැවසුවේ සිදුවීම සම්බන්ධයෙන් ආවා කාල්ලියට සම්බන්ධ සැකකරුවන් තිදෙනෙකු අත්අඩංගුවට ගෙන ඇති බවයි. යාපනය මානිප්පායි ප්‍රදේශයේම පදිංචි වයස අවුරුදු 18 ත් 23 ත් අතර තරුණ‍යින් ‍තිදෙනෙකු එලෙස අත්අඩංගුවට ගෙන ඇති බවද වාර්තා වේ. අත්අඩංගුවට ගත් සැකකරුවන් යාපනය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිතව ඇත. සිද්ධියෙන් තුවාල ලැබු තුවාලකරු යාපනය රොහලට ඇතුළත් කොට තාබේ. සිද්ධිය සම්බන්ධයෙන් යාපනය මානිප්පායි පොලිසිය වැඩිදුර පරීක්ෂණ මෙහෙයවනු ලැබේ.", "URL": "https://sinhala.adaderana.lk/news.php?nid=96930", "Category": null, "Parent URL": null}