{"Source": "Adaderana", "Timestamp": "November 19, 2014 08:22 am", "Headline": "බිරිඳ මරා සැමියාත් එල්ලී මැරෙයි", "News Content": "ඕපනායක, බෝගහකුඹුර , අකරැල්ල ප්‍රදේශයේ දී පුද්ගලයෙකු විසින් තියුණු ආයුධයකින් පහර දී කාන්තාවක ඝාතනය කර පසුව ඔහුද ගෙල වැලලාගෙන මියගොස් තිබේ. අනියම් ප්‍රේම සබඳතාවක් මත ඇතිවු බහින්බස්වීමක් හේතුවෙන් මෙම ඝාතනය සිදුකර ඇති බවට පොලිසිය සිදුකරන ලද පරීක්ෂණ වලදී අනාවරණය වී ඇති බව සඳහන්ය. මරණකාරියගේ ස්වාමි පුරුෂයා විසින් මෙම ඝාතනය සිදුකර ඔහු සිය දිවි හානි කර ගෙන ඇති බව පොලිසිය පැවසුවේය. සියදිවි හානි කර ගෙන ඇත්තේ අකරැල්ල, උඩගම ප්‍රදේශයේ පදිංචිව සිටි 46 හැවිරිදි පුද්ගලයෙකි. ඝාතනයට ලක්වු කාන්තාව 36 වන වියේ පසුවු බව පොලිසිය සඳහන් කළේය. සිද්ධිය සම්බන්ධයෙන් ඕපනායක පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47470", "Category": null, "Parent URL": null}