{"Source": "Adaderana", "Timestamp": "March 28, 2014 10:06 am", "Headline": "ලී මෝලකින් කසළ තේ මතුවෙයි  - 10ක් අත්අඩංගුවේ ", "News Content": "මහනුවර, අලවතුගොඩ ප්‍ර දේශයේ ලී මෝලක ගබඩාවක් තුළ කසළ තේ තොගයක් සඟවාගෙන සිටි පුද්ගලයින් 10දෙනෙකු අත්අඩංගුවට ගෙන තිබේ. අලවතුගොඩ පොලිසියේ නිලධාරින්ට‍ ලැබුණු තොරතුරකට අනුව සිදුකළ වැටලීමකදී සැකකරුවන් අත්අඩංගුවට ගෙන ඇති බව පොලිසිය සඳහන් කළේය. එම ස්ථානයේ තිබි කසළ තේ කිලෝග්‍රෑම් 15 000කට අධික ප්‍රමාණයක් පොලිසිය බාරයට ගෙන තිබේ. සැකකරුවන් කොළඹ ප්‍රදේශයේ පදිංචි පුද්ගලයින් වන අතර ඔවුන් අද(28) මහනුවර අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42135", "Category": null, "Parent URL": null}