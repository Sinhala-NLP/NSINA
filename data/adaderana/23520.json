{"Source": "Adaderana", "Timestamp": "April 15, 2012 11:29 am", "Headline": "තද සුළඟකින් තබ්බෝව නිවාස කිහිපයකට හානි", "News Content": "පුත්තලම, තබ්බෝව ප්‍රදේශය හරහා හමාගිය තද සුළඟකින් ප්‍රදේශයේ නිවාස කිහිපයකට හානි සිදුව තිබේ. ඊයේ(14) පස්වරුවේ ඇති මෙම සුළං තත්ත්වය හේතුවෙන් නිවාස දෙකක් ඇතුළු ගොඩනැගිලි 04 ට හානි සිදුව ඇති බව පුත්තලම, ආපදා කළමනාකරණ මධ්‍යස්ථානය සඳහන් කරයි. අදාළ ගොඩනැගිලිවල වහල සුළඟට ගසාගෙන ගොස් ඇති බව ආපදා කළමනාකරණ මධ්‍යස්ථානය ප්‍රකාශ කරයි. එහිදී කිසිදු පුද්ගලයෙකුට අනතුරක් සිදුවී නොමැති බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=23520", "Category": null, "Parent URL": null}