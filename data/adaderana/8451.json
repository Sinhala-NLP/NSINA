{"Source": "Adaderana", "Timestamp": "May 17, 2010 10:58 am", "Headline": "යතුරුපැදි සොරා රිමාන්ඩ්", "News Content": "කොස්වත්ත ප්‍රදේශයේදී යතුරු පැදියක් සොරා ගැනීමේ සිද්ධියක් සම්බන්ධයෙන් සැකකරුවෙකු රක්ෂිත බන්ධනාගාර ගත කර තිබේ. අදාළ පුද්ගලයා ලබන 26 වැනි දින දක්වා රක්ෂිත බන්ධනාගාර ගත කරන ලෙස මාරවිල මහේස්ත්‍රාත් අධිකරණය නියෝග කර ඇත. සැකකරු විසින් සොරා ගනු ලැබු යතුරු පැදියද පොලිසිය විසින් සොයාගෙන ඇති අතර කොස්වත්ත පොලිසිය වැඩිදුර පරීක්ෂණ සිදුකරයි. මේ අතර රාත්‍රී කාලයේ වෙළඳසැල් බිඳ වටිනා දේපල සොරා ගැනී‍මේ චෝදනා මත අත්අඩංගුවට ගත් තවත් සැකකරුවෙකු මාරවිල මහේස්ත්‍රාත් අධිකරණය විසින් රක්ෂිත බන්ධනාගාර ගත කර තිබේ. සැකකරු විසින් සොරාගත් උපකරණ කිහිපයක් ද පොලිස් භාරයට ගෙන ඇති බව සඳහන් වේ.", "URL": "https://sinhala.adaderana.lk/news.php?nid=8451", "Category": null, "Parent URL": null}