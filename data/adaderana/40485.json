{"Source": "Adaderana", "Timestamp": "January 20, 2014 11:47 am", "Headline": " පුත්තලමේ ලුණු සේවක වර්ජනයක්", "News Content": "ඡායා රූ - ජූඩ් සමන්ත පුත්තලම ලුණු නිපදවන්නන්ගේ සුභ සාධක සංගමයේ සේවකයින් අද (20) පෙරවරුවේ සිට වැඩ වර්ජනයක් ආරම්භ කර තිබේ. තම දෛනික වැටුපට රුපියල් 250 ක් වැඩි කර දෙන ලෙස ඉල්ලමින් මෙම වැඩ වර්ජනය ආරම්භ කළ බව එහි සේවකයින් කියයි. නමුත් රුපියල් 50 ක මුදලක් පමණක් දෛනිකව වැඩි කිරීමට හැකියාව ඇති බව පාලනාධිකාරිය කියා සිටී. කෙසේ වුවද තමන්ගේ ඉල්ලීම් ඉටු වන තුරු වැඩ වර්ජනය අවසන් නොකරන බව සේවකයින් සඳහන් කරයි. පුත්තලම ලුණු නිපදවන්නන්ගේ සුභ සාධක සමිතිය විසින් පවත්වා ගෙන යන ලුණු ලේවායේ නිෂ්පාදන කටයුතු සාමාන්‍ය ආකාරයට සිදු වුවත්, ආරක්ෂක, අලෙවි සහ ලිපිකරුවන් වර්ජනයට එක්වී සිටීම නිසා නිෂ්පාදන කටයුතු ඇන හිට ඇති බව වර්ජනයේ නිරතව සිටින පිරිස පවසන බව අප වාර්තාකරු කියයි.", "URL": "https://sinhala.adaderana.lk/news.php?nid=40485", "Category": null, "Parent URL": null}