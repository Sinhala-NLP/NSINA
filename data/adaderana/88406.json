{"Source": "Adaderana", "Timestamp": "May 2, 2018 06:49 pm", "Headline": "විශ්වවිද්‍යාල පද්ධතිය අකර්මණ්‍ය වීමට රජය වගකිව යුතුයි", "News Content": "සයිටම් ගැටලුව හේතුවෙන් විශ්වවිද්‍යාල පද්ධතිය අකර්මණ්‍ය වීමට රජය වගකිව යුතු බවත් ඊට කඩිනම් විසඳුමක් දීමට තමන් අපේක්ෂා කරන බවත් නව උසස් අධ්‍යාපන හා සංස්කෘතික කටයුතු අමාත්‍ය ආචාර්ය විජේදාස රාජපක්ෂ මහතා පවසයි. අමාත්‍යවරයා මේ බව ප්‍රකාශ කළේ අද(02) පෙරවරුවේ සිය නව ධුරයේ වැඩභරගැනීමේ අවස්ථාවට එක්වෙමින්ය. උසස් අධ්‍යාපන හා සංස්කෘතික කටයතු අමාත්‍යවරයා ලෙස පත්වූ ආචාර්ය විජේදාස රාජපක්ෂ මහතා අද පෙරවරුවේ එම අමාත්‍යංශයේදී සිය ධුරයේ වැඩ භාර ගත්තේය.", "URL": "https://sinhala.adaderana.lk/news.php?nid=88406", "Category": null, "Parent URL": null}