{"Source": "Adaderana", "Timestamp": "August 1, 2018 02:18 pm", "Headline": "යෝජිත භික්ෂු පනත පිළිබදව අස්ගිරි මල්වතු මහනායක හිමිවරු දැනුම්වත් කරයි", "News Content": "යෝජිත භික්ෂු කඨිකාවත් ලියාපදිංචි කිරිමේ පනත් කෙටුම්පත සම්බන්ධයෙන් දැනුම්වත් කිරිම සඳහා ආචාර්ය පුජ්‍ය මැදගොඩ අභයතිස්ස හිමි අද (01) මල්වතු අස්ගිරී මහනායක හිමිවරු බැහැ දැකීමට ගොස් ඇත. එහිදි අදහස් දැක්වු ආචාර්ය පූජ්‍ය මැදගොඩ අභයතිස්ස හිමියන් පැසුවේ භික්ෂුන් වහන්සේලාව ඉතාම කූඨ ආකාරයට රාජ්‍ය නීතියට යටත් කිරිමට මෙම පනත හරහා උත්සහ දරණ බවය. එමෙන්ම භික්ෂුන් වහන්සේලා අතර භේද බින්න ඇති කර තිබෙන සුළු ගැටලු තවතවත් වැඩි කර භික්ෂු සාසනය විනාශ කිරිමට උත්සහ කරන බවද උන්වහන්සේ පැවසීය. භික්ෂු නීතියට සහ රටේ පවතින අපරාධ නීතියට පමණක් භික්ෂුන් වහන්සේලා යටත් වන අතර ඉන් පරිභාහිර කිසිදු නීති මලාවකට යටත් නොවන බවද උන්වහන්සේ පැහැදිලි කළේය. මෙම යොජිත භික්ෂු කඨිකාවත් ලියාපදිංචි කිරිමේ පනත් කෙටුම්පත සම්බන්ධයෙන් අද මල්වතු හා අස්ගිරි මහනායක හිමිවරුන්ට සංදේශයක් ද භාර දී ඇත. එම සංදේශය සම්බන්ධයෙන් අස්ගිරී පාර්ශවයේ එළඹේන කාරකසභාවේදි විමසීමට ලක් කිරිමට කටයුතු කරන බවට අස්ගිරී මහනායක හිමිවරු පැවසු බවත් පූජ්‍ය මැදගොඩ අභතිස්ස හිමියන් ප්‍රකාශ කළේය.", "URL": "https://sinhala.adaderana.lk/news.php?nid=93622", "Category": null, "Parent URL": null}