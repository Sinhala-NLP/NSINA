{"Source": "Adaderana", "Timestamp": "March 2, 2019 12:38 pm", "Headline": "ශ්‍රී ලංකා-පාකිස්ථාන ගුවන් ගමන් 04 වනදා තෙක් අත්හිටුවයි", "News Content": "ශ්‍රී ලංකාව සහ පාකිස්ථානය අතර ගුවන් ගමන් සේවා ලබන 04 වනදා තෙක් ක්‍රියාත්මක නොවන බව ශ්‍රී ලංකන් ගුවන් සමාගම ප්‍රකාශ කරයි. ඉන්දු පාකිස්ථාන ගැටුම් උග්‍ර වීමත් සමඟ සිය ගුවන් අවකාශය වසා දැමීමට පාකිස්ථාන සිවිල් ගුවන් සේවා අධිකාරීය පසුගිය 27 වනදා පියවර ගත්තේය. ඒ අනුව ශ්‍රී ලංකාව සහ පාකිස්ථානය අතර ගුවන් ගමන් තාවකාලිකව අත්හිටුවීමට ශ්‍රී ලංකන් ගුවන් සමාගම කටයුතු කර තිබේ. කෙසේවෙතත් මේ වන තෙක් සිය ගුවන් අවකාශය විවෘත කිරීමට පාකිස්ථාන සිවිල් ගුවන් සේවා අධිකාරීය පියවර ගෙන නැත. එම නිසා තවදුරටත් පාකිස්ථානය වෙත ගුවන් ගමන් අවලංගු කිරීමට පියවර ගෙන ඇති බව ශ්‍රී ලංකන් ගුවන් සමාගමේ මාධ්‍ය ප්‍රකාශක දීපාල් පෙරේරා මහතා සඳහන් කර ඇත. පාකිස්ථාන සිවිල් ගුවන් සේවා අධිකාරිය යළි සිය ගුවන් අවකාශය විවෘත කීරීමට කටයුතු කළ වහාම දෙරට අතර ගුවන් ගමන් යළි ආරම්භ කිරීමට කටයුතු කරන බව ඔහු වැඩිදුරටත් පවසා තිබේ. එමෙන්ම ඉන්දු පාකිස්ථාන අර්බුදයත් සමඟ ගුවන් කලාප වල ඇති වී තිබෙන මෙම තත්ත්වය සම්බන්ධයෙන් නීරීක්ෂණය කරමින් සිටින බව ද ශ්‍රී ලංකන් ගුවන් සමාගම වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=105343", "Category": null, "Parent URL": null}