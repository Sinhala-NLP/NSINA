{"Source": "Adaderana", "Timestamp": "April 30, 2011 04:53 pm", "Headline": "මසුන් මිලට ගැනීමට පෑලියගොඩ එන ජනයාට ප්‍රවාහන පහසුකම්", "News Content": "පෑලියගොඩ මධ්‍යම මත්ස්‍ය වෙළෙඳ සංකීර්ණයට පැමිණෙන ජනතාවගේ ගමන් පහසුව සඳහා ප්‍රවාහන පහසුකම් සැලසීමට ධීවර හා ජලජ සම්පත් සංවර්ධන අමාත්‍යාංශය පියවරගෙන තිබේ. ඒ අනුව පාරිභෝගිකයින්ගේ පහසුව සඳහා පෑලියගොඩ නගරයේ සිට මත්ස්‍ය වෙළෙඳ සංකීර්ණය දක්වා විනාඩි පහකට වරක් බස් රථයක් ධාවනය කරවීමට නියමිතය. මේ අතර ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පෑලියගොඩ මත්ස්‍ය වෙළෙඳ සංකීර්ණයේ නිරීක්ෂණ චාරිකාවක ද පසුගියදා නිරත වු අතර එහිදි එම වෙළෙඳ සංකීර්ණයේ කඩකාමරවල සිටින වෙළෙඳුන්ගේ අනන්‍යතාවය ද පරීක්ෂා කර බලා ඇත. එම කඩකාමරය හිමි පුද්ගලයාම වෙළඳාම් කටයුතුවල නිරත වන්නේ ද යන්න පිළිබඳ මෙහිදි අමාත්‍යවරයාගේ නිරීක්ෂණයට ලක්වු බව අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=15801", "Category": null, "Parent URL": null}