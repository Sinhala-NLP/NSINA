{"Source": "Adaderana", "Timestamp": "July 11, 2018 08:18 pm", "Headline": "LTTE සංවිධානය නිෂ්පාදනය කළ අත්බෝම්බයක් හමුවෙයි", "News Content": "වව්නියාව, අලුත්ගම ප්‍රදේශයේ හේන් ඉඩමක තිබි එල්.ටී.ටී.ඊ සංවිධානය නිෂ්පාදනය කළ තමිලන් ගුණ්ඩු වර්ගයේ අත්බෝම්බයක් අද(11) සවස සොයා ගත් බව වව්නියාව ඉරට්ටපෙරියකුලම පොලීසිය පවසයි. ඉරට්ටපෙරියකුලම පොලීසිය පැවසූවේ හේනේ ගස් කපා ඉවත් කරන අවස්ථාවක හේන් හිමියා අදාළ බෝම්බය දැක පොලීසිය දැනුවත් කොට ඇති බවයි. අනතුරුව පොලීසිය ගොස් අදාළ බෝම්බය සොයාගෙන ඇති අතර, සිද්ධිය සම්බන්ධයෙන් වව්නියාව මහේස්ත්‍රාත් අධිකරණ නියෝග යටතේ බෝම්බය නිශ්ක්‍රිය කිරීමට නියමිත බව පොලීසිය සඳහන් කළේය. පොලීසිය පැවසූවේ වව්නියාව මහේස්ත්‍රාත් අධිකරණ නියෝග යටතේ වව්නියාව පොලිස් විශේෂ කාර්ය බළකා නිලධාරීන් බෝම්බය නිශ්ක්‍රීය කිරීමට නියමිත බවයි. සිද්ධිය සම්බන්ධයෙන් ඉරට්ටපෙරියකුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=92384", "Category": null, "Parent URL": null}