{"Source": "Adaderana", "Timestamp": "January 27, 2013 11:14 am", "Headline": "අපරාධකරුවන් 3ක් මාට්ටු", "News Content": "කොල්ලකෑම් ඇතුළු අපරාධ රැසකට සම්බන්ධ පුද්ගලයින් තිදෙනෙකු මීටියාගොඩ ප්‍රදේශයේ දී අත්අඩංගුවට ගෙන තිබේ. ඉන් එක් සැකකරුවෙකු සතුව තිබී බෝර 12 හේ පතරොම් තුවක්කුවක් ද සොයාගත් බව මීටියාගොඩ පොලිසිය සදහන් කළේය. මෙම සැකකරුවන් විසින් යතුරු පැදි උපයෝගී කරගනිමින් සිදුකරන ලද රන් මාල කොල්ලකෑමේ සිද්ධීන් පහක් පිළිබඳව පොලීසිය සිදුකළ පරීක්ෂණවලින් අනාවරණය වී ඇත. ඔවුන් විසින් කොල්ලකන ලද රන් භාණ්ඩ සහ යතුරුපැදි දෙකක් ද සොයාගෙන ඇති බව මීටියාගොඩ පොලිසිය සඳහන් කළේය. අත්අඩංගුවට ගත් සැකකරුවන් බලපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 31 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=31114", "Category": null, "Parent URL": null}