{"Source": "Adaderana", "Timestamp": "April 22, 2015 08:44 am", "Headline": "ආසියා අප්‍රිකා සමුළුව අැරඹෙයි", "News Content": "ඉන්දුනීසියාවේ ජකර්තා නුවරදී ආරම්භ වු ආසියා අප්‍රිකා සමුළුවේ රාජ්‍ය නායක හමුව අද ආරම්භවීමට නියමිතව තිබේ.ඊයේ(21) ව්‍යාපාරික සමුළුව පැවති අතර ඒ සදහා අපේක්ෂිත රාජ්‍ය නායකයින් කිහිපදෙනෙකුම පැමිණ නොමැති බව වාර්තා වෙයි. චීන ජනාධිපති ෂි ජින්පිං, ජපාන අග්‍රාමාත්‍ය ශින්සෝ අබේ ඇතුළු නායකයින් ඊට සහභාගී වි නොමැති අතර ඉදිරි දින කිහිපය තුළදී ඔවුන් සමුළුවට සහභාගී වනු ඇති බවට විශ්වාසය පළකර අත.ජනාධිපති මෛත්‍රීපාල සිරිසේන මහතා වෙනුවෙන් උසස් අධ්‍යාපන අමාත්‍ය ආචාර්ය සරත් අමුණුගම මහතා සමුළුවට සහභාගී වි සිටියි.ඊයේ අමාත්‍ය සමුළුව පැවති අතර ඊට රටවල් 34ක නියෝජිතයින් සහභාගී වි තිබේ.එහිදි ගෝලීය ආර්ථිකය, වත්මන් දේශපාලන වෙනස්විම්, රාජ්‍ය තාන්ත්‍රික සහ තාක්ෂණික සහයෝගීතාව ඇතුළු කරුණු කිහිපයක් සම්බන්ධයෙන් අවධානය යොමුව ඇති අතර නව ආසියා අප්‍රිකා උපාය මාර්ගික සම්බන්ධතා පිළිබඳ ගිවිසුම් 3කට අත්සන් තබා ඇති බවද වාර්තාවෙයි. සමුළුව ලබන 24 වන දින දක්වා පැවත්විමට නියමිතය. මේ අතර ආසියා අප්‍රිකා රටවල ආයෝජිකයින් වැඩි වශයෙන් ආකර්ෂණය කර ගැනිම සඳහා ශ්‍රී ලංකාව විධිමත් ආයෝජන බලපත්‍ර ක්‍රමයක් හඳුන්වා දී ඇති බව ශ්‍රී ලංකා ආයෝජන මණ්ඩලය පවසයි.ජකර්තා මාධ්‍යයක් වෙත අදහස් දක්වමින් මණ්ඩලයේ විධායක අධ්‍යක්ෂ දුමින්ද ආරියසිංහ මහතා ප්‍රකාශ කර ඇත්තේ ශ්‍රී ලංකා ආණ්ඩුව මඟින් එක් නැවතුම් බලපත්‍ර ප්‍රතිපත්තිය, පශ්චාත් ආයෝජන සේවා සහ ආයෝජකයින් සඳහා බදු විරාමයක් හඳුන්වා දී ඇති බවයි.ඕනෑම රටක සිට පැමිණෙන අයෝජකයන්ට එම පහසුකම් භුක්තිවිදිය හැකි බව ඔහු ප්‍රකාශ කර ඇත.", "URL": "https://sinhala.adaderana.lk/news.php?nid=50802", "Category": null, "Parent URL": null}