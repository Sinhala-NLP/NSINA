{"Source": "Adaderana", "Timestamp": "March 4, 2014 10:01 am", "Headline": "අත්අඩංගුවට ගත් සන්ධාන මන්ත්‍රීට පොලිස් ඇප", "News Content": "අත්අඩංගුවට ගත් බද්දේගම ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රී දිමුත් එරන්ද මහතා පොලිස් ඇප මත මුදාහැර තිබේ. වඳුරඹ ප්‍රදේශයේ එක්සත් ජාතික පක්ෂ කාර්යාලයකට පහරදීමේ සිද්ධියක් සම්බන්ධයෙන් සැකපිට ප්‍රදේශීය සභා මන්ත්‍රීවරයා අත්අඩංගුවට ගෙන තිබුණි. ඊයේ රාත්‍රීයේ වඳුරඹ පොලීසිය විසින් මන්ත්‍රීවරයා අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කරයි. එක්සත් ජාතික පක්ෂ කාර්යාලයට එල්ල වු ප්‍රහාරයෙන් එහි තිබු භාණ්ඩවලට අලාභ හානි සිදුව ඇති බව සඳහන්ය. සිද්ධිය සම්බන්ධයෙන් අත්අඩංගුවට ගත් ප්‍රාදේශීය සභා මන්ත්‍රී දිමුත් එරන්ද මහතා පොලිස් ඇප මත මුදාහැර ඇති අතර වඳුරඹ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41520", "Category": null, "Parent URL": null}