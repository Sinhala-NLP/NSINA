{"Source": "Adaderana", "Timestamp": "May 20, 2014 08:10 am", "Headline": "තායිලන්තයේ යුද නීතිය ක්‍රියාත්මකයි", "News Content": "තායිලන්තය තුළ යුද නීතිය ක්‍රියාත්මක කර තිබේ. රට තුළ නීතිය හා විනය පවත්වාගෙන යාම සඳහා මෙම පියවර ගන්නා බව තායිලන්ත යුද හමුදාව පවසයි. තායිලන්තයේ පවතින දේශපාලන අර්බුදය නිසා එරට පාලන කටයුතු යුද හමුදාව සිය භාරයට ගෙන ඇති බව විදෙස් මාධ්‍ය වාර්තා කරයි. එරට ප්‍රධාන ආරක්ෂක උපදේශකවරයා පවසන්නේ යුද හමුදා තීරණවලට රජයට එරෙහි විය නොහැකි බවයි. තායිලන්ත රජය සහ එරට විපක්ෂය අතර දීර්ඝ කාලයක සිට ගැටුම්කාරී තත්ත්වයක් පවතියි. පසුගිය සතියේ තායිලන්ත අග්‍රාමාත්‍යවරිය ඇතුළු අමාත්‍යවරුන් කිහිපදෙනෙකුට ඉල්ලා අස්වන ලෙස එරට අධිකරණය ද නියෝග කළේය.", "URL": "https://sinhala.adaderana.lk/news.php?nid=43318", "Category": null, "Parent URL": null}