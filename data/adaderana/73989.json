{"Source": "Adaderana", "Timestamp": "June 7, 2017 11:05 am", "Headline": "සෞඛ්‍ය  අමාත්‍යාංශයේ මූල්‍ය පාලනයට අධ්‍යක්ෂ ජනරාල්වරයෙක්", "News Content": "සෞඛ්‍ය අමාත්‍යාංශයේ මූල්‍ය පාලනයට අධ්‍යක්ෂ ජනරාල්වරයෙකු පත් කිරීමට පියවර ගන්නා බව සෞඛ්‍ය අමාත්‍ය රාජිත සේනාරත්න මහතා පවසයි. සෞඛ්‍ය සේවාව නිසි පරිදි ජනතාවට ලබාදීම හා කඩිනම් කිරිමේ අරමුණින් ඉදිරියේදී මෙම පියවර ගන්නා බව අමාත්‍යවරයා පෙන්වා දෙයි. 2020 වසර වන විට දල දේශිය නිෂ්පාදිතයේ සියයට 04ක් සෞඛ්‍ය සේවාවට ලබා ගැනීමට තමා අපේක්ෂා කරන බව ද රාජිත සේනාරත්න අමාත්‍යවරයා සඳහන් කළේය. කළුතර මහ රෝහලේ නව සායන සංකීර්ණය හා හෘද රෝග ඒකකය විවෘත කිරීමේ අවස්ථාවට එක්වෙමින් අමාත්‍යවරයා මේ බව කියා සිටියේය. එහිදී වැඩිදුරටත් අදහස් දැක්වූ රාජිත සේනාරත්න අමාත්‍යවරයා සදහන් කළේ ශ්‍රී ජයවර්ධනපුර රෝහල් භූමියේ ඉදිකිරීමට නියමිත හෙද පීඨයට මුල්ගල තැබීම ලබන මාසයේදී සිදු කිරිමට නියමිත බවය.", "URL": "https://sinhala.adaderana.lk/news.php?nid=73989", "Category": null, "Parent URL": null}