{"Source": "Adaderana", "Timestamp": "October 31, 2013 05:36 pm", "Headline": "හෙට සිට බස් ගාස්තු වැඩි වෙයි - දක්ෂිණ අධිවේගයේ ගාස්තුත් ඉහළ යයි ", "News Content": "ජාතික බස් ගාස්තු ප්‍රතිපත්තියට අනුව 7% ක බස් ගාස්තු වැඩි වීම හෙට(01) දිනයේ සිට ක්‍රියාත්මක වන බව ජාතික ගමනාගමන කොමිෂන් සභාව පවසයි. ඒ අනුව අන්තර් පළාත් සාමාන්‍ය, අර්ධ සුඛොපභෝගී, සුඛොපභෝගී හා අධි සුඛොපභෝගී සේවා සඳහා මෙම ගාස්තු සංශෝධනය ක්‍රියාත්මක වන බව එම කොමිෂන් සභාව සඳහන් කරයි. කෙසේවෙතත් මෙම ගාස්තු සංශෝධනයේ දි අවම බස් ගාස්තුව සංශෝධනය නොවෙයි. ඒ අනුව දක්ෂිණ අධිවේගී මාර්ගයේ බස් ගාස්තු සංශෝධනය වීමෙන් පසු මහරගම සිට ගාල්ල දක්වා රුපියල් 500 දක්වා ඉහළ යන බව ජාතික ගමනා ගමන කොමිෂන් සභාව සඳහන් කරයි.", "URL": "https://sinhala.adaderana.lk/news.php?nid=38513", "Category": null, "Parent URL": null}