{"Source": "Adaderana", "Timestamp": "March 1, 2016 04:29 pm", "Headline": "විද්‍යාගේ ඝාතනයට තවත් 2ක් කොටු", "News Content": "යාපනය, පුන්කුඩිතිව් ප්‍රදේශයේ දී 18 හැවිරිදි පාසල් සිසුවියක් දූෂණය කර ඝාතනය කිරීමේ සිද්ධියට සම්බන්ධ තවත් සැකකරුවන් දෙදෙනෙකු අත්අඩංගුවට ගෙන තිබේ.මීට පෙර අදාළ සිද්ධිය සම්බන්ධයෙන් අත්අඩංගුවට ගත් සැකකරුවන් සමඟ සිටි තවත් දෙදෙනෙකු මෙලෙස අත්අඩංගුවට ගෙන ඇති බව වාර්තා වෙයි.අදාළ සිද්ධිය සම්බන්ධයෙන් මේ වන විට සැකකරුවන් දස දෙනෙකු අත්අඩංගුවට ගෙන බන්ධනාගාර ගත කර තිබේ.2015 මැයි මාසයේ දී යාපනය පුන්කුඩිතිව් ප්‍රදේශයේ දී පාසලට යමින් සිටි ශිවලෝගනාදන් විද්‍යා නමැති 18 හැවිරිදි දැරිය සමූහ දූෂණයට ලක්කොට ඝාතනය කර තිබුණි.සිද්ධියට අදාළ නඩුව කයිට්ස් මහේස්ත්‍රාත් අධිකරණයේ විභාග වෙමින් පවතින අතර එය යළි මාර්තු 4 වැනිදා කැඳවීමට නියමිතය.", "URL": "https://sinhala.adaderana.lk/news.php?nid=57774", "Category": null, "Parent URL": null}