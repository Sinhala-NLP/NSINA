{"Source": "Adaderana", "Timestamp": "November 28, 2015 09:50 am", "Headline": "මානව හිමිකම් කොමිසමෙන් නීතිපතිට ලිපියක්!", "News Content": "ත්‍රස්ථවාදය වැලැක්වීමේ පනත යටතේ හා හදීසි නීති රෙගුලාසි යටතේ රඳවා තබා ඇති රැඳවියන් හා රිමාන්ඩ් භාරයේ පසුවන්නන් ගේ අයිතිවාසිකම් ආරක්ෂා කරන ලෙස මානව හිමිකම් කොමිෂන් සභාව නීතිපතිට දන්වා තිබේ.මානව හිමිකම් කොමිෂන් සභාව ලිඛිතව නීතිපති වෙත දක්වා ඇත්තේ විශ්වාසනීය සාක්ෂි නොමැතිව දීර්ඝ කාලයක් රඳවා ඇති පිරිස් කඩිනමින් නිදහස් කිරීමට පියවර ගන්නා ලෙසයි.ත්‍රස්ථවාදය වැලැක්වීමේ පනත යටතේ හා හදීසි නීතිය යටතේ අධිචෝදනා ලත් විශ්වාසනීය සාක්ෂි සහිත චූදිතයන් දීර්ඝ කාලයක් රඳවා සිටින්නේ නම් හෝ රිමාන්ඩ් භාරයේ පසුවන්නේ නම් ඔවුන් ඇප මත මුදාහැරිය යුතු බවද එම කොමිසම පෙන්වා දෙයි.එමෙන්ම රැඳවියන් හා රිමාන්ඩ් භාරයේ පසුවන්නන්ට බලපාන පුනරුත්තාපන ක්‍රියාවලිය පිළිබඳවද මානව හිමිකම් කොමිසමේ අවධානය නීතිපති වෙත දැනුම් දී ඇති බව සඳහන්ය.", "URL": "https://sinhala.adaderana.lk/news.php?nid=55373", "Category": null, "Parent URL": null}