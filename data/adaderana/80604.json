{"Source": "Adaderana", "Timestamp": "November 27, 2017 10:21 am", "Headline": "මන්නාරමේ මුහුද භාරව හිටපු කොටි නායකයා පිරිබාහරන්ගේ උපන්දිනේ දා සම්බන්ධන් ට තලෙයිවර් කියයි", "News Content": "යුද සමයේ මන්නාරම ප‍්‍රදේශය භාරව කටයුතු කළ මුහුදු කොටි නායක ත්‍යාගවරාසා අරුල්සෙල්වම් නමැත්තා ප‍්‍රභාකරන්ගේ උපන්දිනය යෙදුණ ඊයේ (26) ඉලංගෙයි තමිල් අරසු කච්චි පක්ෂයේ සාමාජිකත්වය ලබා ගනු ලැබීය.ඉලංගෙයි තමිල් අරසු කච්චි පක්ෂ මන්නාරම දිස්ත‍්‍රික් පාර්ලිමේන්තු මන්ත‍්‍රී චාර්ල්ස් නිර්මලනාදන් මහතා හමුවි පක්ෂ සාමාජිකත්වය ලබා ගැනීමට හිටුපු කොටි නායකයා කටයුතු කර තිබුණි.ඉදිරි පළාත් පාලන මැතිවරණය වෙනුවෙන් ඉලංගෙයි තමිල් අරසු කච්චි පක්ෂය හරහා දේශපාලනය වෙත පිවිසීමට තමන් අපේක්ෂා කරන බවද අරුල්සෙල්වම් පවසා ඇත.හෙතෙම වැඩිදුරටත් පැවසූවේ දෙමළ ජනතාවගේ ගැටලු වෙනුවෙන් තමිල් අරසු කච්චි පක්ෂ නායක ආර්.සම්බන්ධන් මහතා හරහා පමණක් විසදුම් ලබා ගැනීමට හැකියාවක් පවතින බවට වන විශ්වාසය හේතුවෙන් තමන් පක්ෂයට එක්වු බවයි.1985 වසරේ සිට 2008 දක්වා කාලය තුළ මන්නාරම දිස්ත‍්‍රික්කයේ මුහුදු කොටි නායකයා ලෙස අරුල්සෙල්වම් කටයුතු කොට තිබු අතර 2008 වසරේ ආරක්ෂක අංශ අත්අඩංගුවට පත්ව ඇත.අත්අඩංගුවෙන් පසුව පුනරුත්තාපනය වීමෙන් අනතුරුව 2012 වසරේ මොහු සමාජගතවී ඇති බව මන්නාරම ආරක්ෂක අංශ පැවසූහ.", "URL": "https://sinhala.adaderana.lk/news.php?nid=80604", "Category": null, "Parent URL": null}