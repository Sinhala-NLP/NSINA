{"Source": "Adaderana", "Timestamp": "February 28, 2019 10:25 pm", "Headline": "දස සිල් මාතාවක් තියුණු ආයුධයකින් ඇණ ඝාතනය කරයි", "News Content": "මුන්දලම කුඩා කුඹුක්කකඩවල ප්‍රදේශයේ ආරාමයක දසසිල් මාතාවක් අද(28) තියුණු ආයුධයකින් ඇණ ඝාතනය කර ඇති බව මුන්දලම පොලීසිය පවසයි. මෙසේ ඝාතනය කර ඇත්තේ මුන්දලම කුඩා කුඹුක්කඩවල ප්‍රදේශයේ කුමාරමාතා නැමති ආරයමක මසකට අඩු කාලයක් දසසිල් මාතාවක් ලෙස පැවිදිවි රැදි සිටි මාතාවක් බව හෙළිවී තිබේ. ඇගේ ගිහි කල සැමියා විසින් දසසිල් මාතාව ආරාම භුමිය තුළදි ම අද සවස පිහියකින් ඇණ ඝාතනය කර ඉන් පසුව අදාල සැකකරු ද වස පානය කිරීමෙන් පසුව මරණයට පත්ව ඇති බව ද පරික්ෂණ පවත්වන මුන්දලම පොලීසිය කියයි. ඝාතනයට ලක්වු දසසිල් මාතාව පෙබරවාරි 8 දින සසුන් ගතව ඇති අතර සසුන් ගත විමට පෙර තම විවාහක සැමියා සමඟ මාස කිපයකට පෙර ඝාතනයට ලක්වු මාතාව ආරාමයට පැමිණ ඇති බව පැවසෙයි. තම විවාහක බිරිඳ සසුන් ගත විමේන් පසුව මෙම ඝාතනය සිදුකල සැමියා ආසන්නයේ පුද්ගලික ඉඩමක මුරකාර සේවයට ගොස් ඇති බවත් මෙම දෙදෙනොට දරුවන් තිදෙනෙකු සිටින බවද ඔවුන් මේ වන විට විවාහ දිවියට ඇතුලත්ව ඇති බවත් පොලිස් පරික්ෂණවලදි හෙළිව තිබේ. කෙසේ නමුත් අද දින දහවල් ඝාතනයට ලක්වු දසසිල් මාතාවගේ ගිහිකල සැමියාද මෙම ආරාමයට පැමිණ ඇති බවත් පසුව දෙදෙනා අතර බහින් බස් විමක් සවස් කාලයේ ඇතිව තිබු බවත් ඉන් පසුව අදාල තැනැත්තා පිහියකින් දසසිල් මාතාවට ඇණ බරපතළ තුවාල සිදුකර තිබු බවත් පසුව ගිලන් රථයක් ගෙන්වා දසසිල් මාතාව මුන්දලම දිසා රෝහලට ඇතුලත් කරන විටත් අපවත්වි සිටි බව පොලීසිය පවසයි. අදාල ඝාතනයට සම්බන්ධ දසසිල් මාතාවගේ ගිහිකල සැමියා පසුව සුළු වේලාවකින් අදාල ආරාම භුමිය තුළදිම වස පානය කර ඇති අතර ඔහුද මුන්දලම දිසා රෝහලට ඇතුලත් කිරීමේන් පසුව මරණයට පත්වු බවද මුන්දලම පොලීසිය කියයි. ඝාතනයට ලක්වු දසසිල් මාතාව ගිහි ජීවිතයේදි බ්‍රහ්මචාරියලාගේ මියුලි නමින් පෙනි සිටි බවත් ( 58 ) වියේ පසුවු බවද ඝාතනය සිදුකල සැමියා මදුරාචාර්යාලාගේ විල්බට් (60) වියේ පසුව ඇති බවත් පොලිස් පරික්ෂණවලදි හෙළිව තිබේ. දසසිල් මාතාව කුමන හේතුවක් මත ඇගේ ගිහි ජීවිතයේ සැමියා ඝාතනය කරන්නට ඇති දැයි කිසිදු තොරතුරක් මේ වන විටත් නොමැති බව මුන්දලම පොලීසිය පවසයි.", "URL": "https://sinhala.adaderana.lk/news.php?nid=105232", "Category": null, "Parent URL": null}