{"Source": "Adaderana", "Timestamp": "December 13, 2018 04:22 pm", "Headline": "මාර්ගයක රථවාහන ගමනාගමනය සීමා වෙයි", "News Content": "කොටහේන පොලිස් වසමේ කේ.සිරිල් පෙරේරා මාවතේ ජලනල එලීමේ ව්‍යාපෘතියක් සඳහා වාසල හංදියේ සිට වෝල්ස් ලේන් පාර හංදිය දක්වා වූ මාර්ගය හෙට(14) දින රාත්‍රී 10.00 සිට ලබන 17 වන දින අළුයම දක්වා ජලනල එලීමට අවසර ලබා දෙන ලෙස කොන්ත්‍රාත් සමාගමේ ව්‍යාපෘති කළමණාකරු විසින් ඉල්ලීමක් සිදු කර තිබේ. එම මාර්ගයේ ගමන් ගන්නා මහජනතාව සහ රියදුරන් සඳහා එම කාල සීමාව තුල පහත විකල්ප මාර්ග භාවිතා කරන ලෙස පොලීසිය රියදුරන්ගෙන් සහ මහජනතාවගෙන් ඉල්ලා සිටියි. ජෝජ් ආර් ද සිල්වා මාවතෙන් ඇතුළු වන වාහන වාසල පාර හංදියෙන් වමට හරවා පීල්ඩ් පාර ඔස්සේ අළුත් මාවතට පිවිස මෝදර සහ මට්ටක්කුලිය දෙසට ගමන් කළ හැකි වන අතර , මෝදර සහ මට්ටක්කුලිය දෙස සිට මෙම මාර්ගයට ඇතුළු වන වාහන වෝල්ස් පාර හංදියෙන් දකුණට හරවා එම මාර්ගයෙන් අළුත් මාවතට පිවිස ගමන් කළ හැකි වන බවද පවසයි.", "URL": "https://sinhala.adaderana.lk/news.php?nid=100709", "Category": null, "Parent URL": null}