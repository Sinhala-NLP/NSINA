{"Source": "Adaderana", "Timestamp": "July 15, 2011 09:35 pm", "Headline": "මෙරට ක්‍රිකට් කණ්ඩායමට එල්ල වූ ප්‍රහාරයේ චූදිතයින් 3 ට ඇප ලැබෙයි", "News Content": "පකිස්ථානයේදී ශ්‍රී ලංකා ක්‍රිකට් කණ්ඩායමට එල්ල වූ ප්‍රහාරයේ චූදිතයින් තිදෙනෙකුට එරට අධිකරණයක් මගින් ඇප නියම කර තිබේ. ‍ 2009 වසරේ මාර්තු මාසයේදී ශ්‍රී ලංකා කණ්ඩායම ගමන් ගත් බස් රථයට පකිස්ථානයේ ලාහෝර් නුවරදී වෙඩි ප්‍රහාරයක් එල්ල විය. ‍ එම ප්‍රහාරයෙන් වසරකට පසුව අදාළ ප්‍රහාරයට සම්බන්ධ බවට චෝදනා මත අත්අඩංගුවට ගත් මලික් අබ්දුල් රෙහෙමන්, ජාවඩ් අන්වර් සහ උබයිදුල්ලා යන චූදිතයින්ට මෙසේ ඇප නියමව ඇති බව සඳහන්ය. ‍ මෙම චූදිතයින් පිරිස අදාළ ප්‍රහාරයට සම්බන්ධ බවට කරුණු සනාථ කිරීමට පැමිණිලි පාර්ශවය අපොහොසත්ව ඇති බව විදෙස් මාධ්‍ය වාර්තා සඳහන් කරයි. ‍ මීට පෙර අදාළ ප්‍රහාරයට සම්බන්ධ බවට චෝදනා එල්ල වී තිබූ මලික් ඉෂාක් නම් සැකකරු ද ඇප මත නිදහස් කර තිබිණි.", "URL": "https://sinhala.adaderana.lk/news.php?nid=17421", "Category": null, "Parent URL": null}