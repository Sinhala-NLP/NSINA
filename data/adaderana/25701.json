{"Source": "Adaderana", "Timestamp": "July 11, 2012 06:34 pm", "Headline": "අසමත් හෝ සම්පූර්ණ නොකළ පැරණි නිර්දේශයේ ගුරු සිසුන්ට විභාගයක්", "News Content": "ගුරු විද්‍යාලවල පැරණි නිර්දේශය යටතේ අවසන් විභාගය අසමත් ‍හෝ සම්පූර්ණ කර නොමැති ගුරු සිසුන් සඳහා විභාගයක් පැවැත්වීමට අධ්‍යාපන අමාත්‍යාංශය පියවර ගෙන තිබේ. 1980 , 1990 දශක වල සිට ගුරු විද්‍යාවල පුහුණුව ලබා අවසන් විභාගය අසමත් හෝ සම්පූර්ණ කර නොමැති ගුරු සිසුන් සඳහා මෙම විභාගය පැවැත්වීමට නියමිතය. ඒ අනුව විභාග දෙපාර්තමේන්තුව මගින් මේ වසරේ සැප්තැම්බර් මස 6 වැනි දින සිට 10 වැනි දින දක්වා මෙම විභාගය පැවැත්වීමට කටයුතු යොදා තිබේ. විභාගයට පෙනී සිටීමට බලාපොරොත්තු වන සියලුම අයදුම්කරුවන් හට තමා පුහුණුව ලද ‍ගුරු විද්‍යාලයට පැමිණ හෝ 0112 784208 යන දුරකතන අංකයෙන් අමතා හෝ මේ පිළිබඳව වැඩිදුර තොරතුරු විමසා දැන ගත හැකි බව අධ්‍යාපන අමාත්‍යාංශය දැනුම් දෙයි.", "URL": "https://sinhala.adaderana.lk/news.php?nid=25701", "Category": null, "Parent URL": null}