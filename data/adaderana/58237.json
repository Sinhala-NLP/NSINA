{"Source": "Adaderana", "Timestamp": "March 15, 2016 09:02 am", "Headline": "පකිස්ථානය හමුවේ ශ්‍රී ලංකාවට පරාජය", "News Content": "20/20 ලෝක කුසලාන ක්‍රිකට් තරගාවලියට පෙර පැවති දෙවන පුහුණු තරගයෙන් ද පකිස්ථානය හමුවේ ශ්‍රී ලංකාව පරාජයට පත්වී තිබේ.කල්කොටාහි පැවති තරගයේ පළමුවෙන් පන්දුවට පහරදුන් පාකිස්ථාන කණ්ඩායම නියමිත පන්දුවාර 20 අවසානයේ කඩුලු 5ක් දැවී ලකුණු 157ක් ලබා ගෙන තිබේ.පකිස්ථාන ඉනිම වෙනුවෙන් මොහොමඩ් හෆීස් නොදැවී ලකුණු 70ක් ලබාගැනීමට සමත් වුණි.පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායමට නියමිත පන්දුවාර 20 අවසානයේ කඩුලු 9ක් දැවී ලබාගත හැකි වුයේ ලකුණු 142ක් පමණි.ශ්‍රී ලංකාව සහභාගී වු පළමු පුහුණු තරගයෙන් ද නවසීලන්තය හමුවේ ලකුණු 74කින් පරාජයට පත් වුණි.20/20 ලෝක කුසලාන ක්‍රිකට් තරගාවලියේ දෙවන වටයේ තරග අද(15) දිනයේ සිට ආරම්භ වීමට නියමිතය.", "URL": "https://sinhala.adaderana.lk/news.php?nid=58237", "Category": null, "Parent URL": null}