{"Source": "Adaderana", "Timestamp": "December 16, 2012 09:47 am", "Headline": "ඩිල්ෂාන් ශ්‍රී ලංකාව බේරාගනියි", "News Content": "තිලකරත්න ඩිල්ෂාන් ශ්‍රී ලංකා කණ්ඩායමේ ගෞරවය ආරක්ෂා කර ගනිමින් ඔස්ට්‍රේලියාවට එරෙහිව වටිනා ශතකයක් ලබා ගනිමින් සිය 15 වැනි ටෙස්ට් ශතකය වාර්තා කිරීමට අද (16) සමත් විය. වෝන් - මුරලිදරන් කුසලාන ශ්‍රී ලංකා-ඔස්ට්‍රේලියා තරග 3කින් සමන්විත ටෙස්ට් තරගාවලියේ පළමු තරගයේ පළමු ඉනිම ක්‍රීඩාකරන ශ්‍රී ලංකා කණ්ඩායම මීට ටික වේලාවකට පෙර කඩුලු 4ක් දැවී ලකුණු 225ක් ලබාගෙන සිටියේය. ඒ ඔස්ට්‍රේලියානුවන් කඩුලු 5ක් දැවී ලකුණු 450ට ඉනිම අත්හිටුවා ශ්‍රී ලංකාවට පන්දුවට පහරදීමට අවස්ථාව ලබාදීම මතය. ශ්‍රී ලංකා කණ්ඩායම වෙනුවෙන් අන්ජලෝ මැතිව්ස් ලකුණු 75ක්, දිමුත් කරුණාරත්න ලකුණු 14ක්, කුමාර් සංගක්කාර ලකුණු 4ක්, මහේල ජයවර්ධන ලකුණු 12ක්, තිලාන් සමරවීර ලකුණු 7ක් ලබා ගන්නා ලදී.", "URL": "https://sinhala.adaderana.lk/news.php?nid=29993", "Category": null, "Parent URL": null}