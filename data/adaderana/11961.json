{"Source": "Adaderana", "Timestamp": "November 6, 2010 08:28 am", "Headline": "ඉහළ කොත්මලේ උමං මග නැරඹීමට තවත් දින කිහිපයක් ", "News Content": "ඉහළ කොත්මලේ බලාගාරයේ ඉදි කෙරුණු උමං මාර්ගය නැරඹීම සඳහා ජනතාවට තවත් දින කිහිපයක් ලබා දීමට තීරණය කර තිබේ. මේ මස 17 වැනිදා සිට 21 දක්වා දින 5ක අමතර කාලයක් ඉහළ කොත්මලේ විදුලි බලාගාරය නැරඹීම සඳහා මහජනතාවට අවස්ථාව ලබා දෙන බව විදුලි බල හා බලශක්ති අමාත්‍යාංශය පවසයි. උමඟ නැරඹීම සඳහා විශාල ජනකායක් පැමීණම හේතුවෙන් මෙම අමතර කාලය ලබා දෙන බව එම අමාත්‍යාංශය සඳහන් කරයි. නොවැම්බර් 5 වැනි දින සිට දින තුනක කාලයක් ඒ සඳහා ලබා දීමට කලින් තීරණය කර තිබුණි. ඊයේ උදෑසන සිට පස්වරු‍ව දක්වා කාලය තුළ පන්දහසකට අධික පිරිසක් මෙම භූගත උමං මාර්ගය නැරඹීමට පැමිණි බව විදුලි බල හා බලශක්ති අමාත්‍යාංශය පවසයි. ඉහළ කොත්මලේ විදුලි බලාගාර ව්‍යාපෘති යටතේ මෙම උමං මාර්ගය ඉදි කෙරුණු අතර එය පසුගිය 4 වැනිදා ජනාධිපතිවරයා අතින් විවෘත කෙරුණි මෙම උමඟ කිලෝමීටර 12 .9ක දිගකින් යුතු වන අතර එහි විශ්කම්භය මීටර 5 .2කි.", "URL": "https://sinhala.adaderana.lk/news.php?nid=11961", "Category": null, "Parent URL": null}