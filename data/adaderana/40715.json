{"Source": "Adaderana", "Timestamp": "January 28, 2014 03:13 pm", "Headline": "විජේවීරගේ මස්සිනා රිමාන්ඩ් ", "News Content": "කොළඹ අධිකරණ සංකීර්ණය ඉදිරිපිට කලහකාරී ලෙස හැසිරීම සම්බන්ධයෙන් අත්අඩංගුවට ගත් ජනතා විමුක්ති පෙරමුණේ නිර්මාතෘ රෝහණ විජේවීර මහතාගේ මස්සිනා කෙනෙකු ලෙස සැලකෙන වෛද්‍ය චන්ද්‍රා ප්‍රනාන්දු මහතා රක්ෂිත බන්ධනාගාර ගත කර තිබේ. ඔහුට එරෙහි නඩුව අද(28) කැඳවු අවස්ථාවේ සැකකරු ලබන 03 වන දින දක්වා රිමාන්ඩ් බාරයට පත් කරන ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කළේය. ගිනි අවියක් ද රැගෙන කොළඹ අධිකරණ සංකීර්ණය ඉදිරිපිට කලහකාරී ලෙස හැසිරීම සම්බන්ධයෙන් මොහු පසුගිය දා කෙසෙල්වත්ත පොලීසිය විසින් අත්අඩංගුවට ගනු ලැබුණි. ඒ අනුව කෙසෙල්වත්ත පොලිසිය අධිකරණයට සැකකරු සම්බන්ධයෙන් කරුණු ගොණු කර තිබුණි.", "URL": "https://sinhala.adaderana.lk/news.php?nid=40715", "Category": null, "Parent URL": null}