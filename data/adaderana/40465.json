{"Source": "Adaderana", "Timestamp": "January 19, 2014 02:58 pm", "Headline": "යමීන් ශ්‍රී ලංකාවේ සංචාරයකට සුදානම්", "News Content": "මාලදිවයිනේ ජනාධිපති අබ්දුල්ලා යමීන් නිල සංචරයක් සඳහා ලබන අඟහරුවාදා දිනයේ මෙරටට පැමිණීමට නියමිතව තිබේ. ජනාධිපති මහින්ද රාජපක්ෂ මහතාගේ ආරාධනයකට අනුව දිවයිනට පැමිණෙන මාලදිවයින් ජනාධිපතිවරයා ලබන 23 වන දින දක්වා මෙරට රැදී සිටීමට නියමිතය. මාලදිවයින් ජනාධිපති අබ්දුල්ලා යමීන් සමග එරට රජයේ අමාත්‍යවරුන් සහ පාර්ලිමේන්තු මන්ත්‍රීවරුන් පිරිසක් මෙම සංචාරය සඳහා එක්වීමට සැලසුම් කර ඇත. මෙම සංචාරය තුළ දී මාලදිවයින් ජනාධිපතිවරයා ජනාධිපති මහින්ද රාජපක්ෂ මහතා ඇතුළු රජයේ ඉහළපෙළේ නියෝජිතයින් සමඟ ද්විපාර්ශවික සාකච්ජා පැවැත්වීමට නියමිතය. ඊට අමතරව මෙරට රැදීසිටින මාලදිවයින් ජනතාව සමඟ මෙන්ම වෙළඳ ප්‍රජාව හමුවීමට ද මාලදිවයින් ජනාධිපති අබ්දුල්ලා යමීන් සැලසුම් කර තිබේ.", "URL": "https://sinhala.adaderana.lk/news.php?nid=40465", "Category": null, "Parent URL": null}