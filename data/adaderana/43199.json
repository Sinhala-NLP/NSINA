{"Source": "Adaderana", "Timestamp": "May 14, 2014 04:45 pm", "Headline": "දානය විෂවී 37 ක් රෝහලේ ", "News Content": "ආහාර විෂවීමක් හේතුවෙන් දෙණියාය ප්‍රදේශයේ විහාරස්ථානයක උපාසක, උපාසිකාවන් 37 දෙනෙකු රෝහල් ගත කර තිබේ. අද (14)දහවල් දානය ලබාගැනීමෙන් අනතුරුව බඩේ අජීර්ණය සහ වමනය සෑදීම හේතුවෙන් මෙලෙස රෝහල් ගත කර ඇති බව වාර්තා වේ. මෙම උපාසක උපාසිකාවන් මේ වනවිට දෙණියාය මුලික රෝහලේ ප්‍රතිකාර ලබමින් සිටින බව රෝහල් ප්‍රකාශිකාවක් සඳහන් කළාය. කෙසේ වෙතත් මෙම රෝගීන්ගේ තත්ත්වය එතරම් බරපතළ නොවන බව රෝහල් ආරංචිමාර්ග වැඩිදුරටත් කියා සිටියි.", "URL": "https://sinhala.adaderana.lk/news.php?nid=43199", "Category": null, "Parent URL": null}