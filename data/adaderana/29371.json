{"Source": "Adaderana", "Timestamp": "November 21, 2012 11:16 am", "Headline": "වැල්ලවායටත් රතු වැස්සක්", "News Content": "වැල්ලවාය, හඳපානාගල, පුබුදු වැව ප‍්‍රදේශයේ රතු වැස්සක් හටගෙන තිබේ. ඊයේ (20) පස්වරුවේ මෙම රතු වැස්ස හටගෙන ඇති බව සඳහන්ය. පැය 3 ට ආසන්න කාලයක් පැවති අධික වර්ෂාවෙන් අනතුරුව විනාඩි 20 ක පමණ කාලයක් මෙම රතු වැස්ස පැවති බව ප‍්‍රදේශවාසීන් පවසයි. පසුගිය දිනවල සෙවනගල, මනම්පිටිය, හිඟුරක්ගොඩ සහ පදියතලාව යන ප‍්‍රදේශවලට ද මෙවැනි රතු වැසි හට ගත් බවට වාර්තා විණි. මේ සම්බන්ධයෙන් සෞඛ්‍ය අමාත්‍යංශය විසින් එම ජල සාම්පල යොදා ගනිමින් පර්යේෂණ සිදු කළේය. එම ජල සාම්පලවල යකඩ ඉතා ඉහළ මට්ටමකින් පවතින බව එහිදී අනාවරණය වී තිබිණි. කෙසේ වෙතත් මේ සම්බන්ධයෙන් තවදුරටත් පරීක්ෂණ පවත්වන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=29371", "Category": null, "Parent URL": null}