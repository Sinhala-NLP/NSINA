{"Source": "Adaderana", "Timestamp": "August 26, 2013 04:27 pm", "Headline": "ඩී.සී.ඩී. නැති බැක්ටීරියා නැති කිරිපිටි වර්ග මෙන්න", "News Content": "ආනයනික කිරිපිටි සාම්පල 12ක “ඩී.සී.ඩි.“ රසායනිකය සහ බොටියුලිනම් බැක්ටීරියාව අන්තර්ගත නොවන බවට කාර්මික තාක්ෂණික ආයතනය සහ වෛද්‍ය පර්යේෂණ ආයතනය මගින් තහවුරු කර ඇති බව සෞඛ්‍ය අමාත්‍යාංශය පවසයි. එම අමාත්‍යංශය විසින් නිවේදනයක් නිකුත් කරමින් මේ බව අනාවරණය කරයි. එකී නිවේදනය වැඩිදුරටත් පහත පරිදිය. කාර්මික තාක්ෂණික ආයතනය වෙත DCD අන්තර්ගත ද යන්න සොයාබැලීම සඳහා යවන ලද ආනයනික කිරිපිටි සාම්පල 12 ක සහ බොටියුලිනම් බැක්ටිරියාව අන්තර්ගත ද යන්න සොයා බැලීම සඳහා වෛද්‍ය පර්යේෂණායතනයට යවන ලද සාම්පල් 12 ක ඒවා අන්තර්ගත නොවන බවට තහවුරු වේ. ආනයනික කිරිපිටි සම්බන්ධයෙන් පසුගිය දිනවල උද්ගත වු තත්ත්වය සැලකිල්ලට ගනිමින් පත් කරන ලද අමාත්‍ය අනුකමිටුවේ උපදෙස් පරිදි ප‍්‍රධාන ආහාර බලධරයා වශයෙන් සෞඛ්‍ය සේවා අධ්‍යක්ෂ ජනරාල්වරයා ආහාර පාලන ඒකකය මගින් DCD සහ බොටියුලිනම් බැක්ටිරියාව ඇත්දැයි පරීක්ෂා කිරීම සඳහා ලබාගන්නා ලද කිරිපිටි සාම්පල පිළිවෙළින් කාර්මික තාක්ෂණික ආයතනයටත්, වෛද්‍ය පර්යේෂණායතනයටත්, යොමු කරන ලදී. ඒ අනුව මැලිබන් කිරි නිෂ්පාදන සමාගම, ෆොන්ටෙරා සමාගම සහ ලයිෆ් සර්වි පුද්ගලික සමාගම විසින් ගෙන්වන කිරිපිටි සාම්පල 12 ට අදාළ කාණ්ඩ අංක යටතේ එම කිරිපිටි තොගවල DCD නොමැති බවට තහවුරු විය. එමෙන්ම වේ ප්‍රෝටින් අඩංගු ළදරු කිරිපිටි සාම්පල 08 ක්, පරීක්ෂාවට ලක් කළ අතර, ඒවායේ ක්ලොස්ට්‍රිඩියම් බොටියුලිනම් අන්තර්ගත නොවන බවට තහවුරු වී ඇත. එමෙන්ම මයිලෝ නිෂ්පාදන සඳහා දේශිය කිරි සමග වේ ප්‍රෝටින් සංඝටක භාවිතා කිරිමට අවසර ලබාදීමට ද තීරණය කරනු ලැබීය. නෙස්ලේ සමාගම විසින් වේ පවුඩර් මුලාශ‍්‍රය ප‍්‍රංශය බවට සහතික ඉදිරිපත්කර ඇති නිසා ඒවා සලකා බලා කාණ්ඩ අංක සහිත ප‍්‍රමාණ කිහිපයක මයිලෝ නිෂ්පාදන සඳහා භාවිතයට එම නිෂ්පාදන ගබඩා කිරීම, බෙදාහැරීම, වෙළෙදාම සඳහා අවසර ලබා දී ඇත. (ආහාරය - Full Cream Milk Powder) - (ආනයනකරු - Maliban Milk Products Ltd). - (කාණ්ඩ අංකය - xpf /12 Jun13wI, xpf /13 Jun13wI, xpf /14 Jun13wI) (ආහාරය - Full Cream Milk Powder)- (ආනයනකරු - Fontera Brands Lanka) - (කාණ්ඩ අංකය - Ix16) (ආහාරය - UHT Whipping Cream) - (ආනයනකරු - Fontera Brands Lanka) - (කාණ්ඩ අංකය - LXO2) (ආහාරය - Full Cream Milk Powder) - (ආනයනකරු - Fontera Brands Lanka) - (කාණ්ඩ අංකය - IX26, IX27, IX28) (ආහාරය - Full Cream Milk Powder) - (ආනයනකරු - Fontera Brands Lanka) - (කාණ්ඩ අංකය - IX10, IX11,) (ආහාරය - Full Cream Milk Powder) - (ආනයනකරු - Fontera Brands Lanka) - (කාණ්ඩ අංකය - IX14, IX15,) (ආහාරය - Full Cream Milk Powder) - (ආනයනකරු - Fontera Brands Lanka)- (කාණ්ඩ අංකය - IX26) ක්ලොස්ට්‍රිඩියම් බොටියුලිනම් පරික්ෂාව පහත සඳහන් කිරි නිෂ්පාදනවල සිදුකළ අතර, ඒවායේ එම බැක්ටිරියාව අන්තර්ගත නොවන බව වෛද්‍ය පර්යේෂණායතනය තහවුරු කර ඇත. Infant Formula - Life Serv Pvt Ltd --391377 Infant Formula - 2 - Life Serv Pvt Ltd - Infant Formula - 3 - Life Serv Pvt Ltd --387606 NAN 1 400G - Cabuyao Factory, Philippins NAN 1 350G - Cabuyao Factory, Philippins NAN 2 400G - Cabuyao Factory, Philippins NAN 2 350G - Cabuyao Factory, Philippins NAN 3 400G - Cabuyao Factory, Philippins NAN 3 350G - Cabuyao Factory, Philippins Lactogen1 - Cabuyao Factory, Philippins Lactogen2 - Cabuyao Factory, Philippins මයිලෝ නිෂ්පාදන සඳහා දේශිය කිරි සමග වේ සංඝටක භාවිතා කිරිමට අවසර ලබාදෙන ලදි. මෙහි වේ පවුඩර් මුලාශ‍්‍රය ප‍්‍රංශය බවට අදාළ සමාගම සහතික ඉදිරිපත් කර ඇති නිසා ඒවා ගබඩා කිරිම, බෙදාහැරීම හා වෙළඳාම සඳහා අනුමැතිය ලබාදී ඇත. Milo 16000kg - 13Q0226-13Q0227 Milo 16000kg - 2263-2277 Milo 16000kg - 12NS2326-12NS2335 Milo 16000kg - 13N3003", "URL": "https://sinhala.adaderana.lk/news.php?nid=36913", "Category": null, "Parent URL": null}