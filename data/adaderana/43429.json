{"Source": "Adaderana", "Timestamp": "May 24, 2014 09:16 am", "Headline": "දුම්රියේ ගැටී පුද්ගලයෙක් මරුදකියි ", "News Content": "මින්නේරිය, ගල්ඔය දුම්රිය මාර්ගයේ 142 වන කිලෝමීටර් කණුව අසළ ප්‍රදේශයේදී පුද්ගලයෙකු දුම්රියක ගැටී මියගොස් තිබේ. මින්නේරියේ සිට ගල්ඔය දෙසට ධාවනය වු දුම්රියක ගැටී මෙම අනතුර සිදුව ඇති බව පොලිසිය පවසයි. අනතුරෙන් බරපතළ තුවාල ලැබු පුද්ගලයා පොළොන්නරුව රෝහලට ඇතුළත් කිරීමේ දී මියගොස් තිබේ. මියගිය පුද්ගලයාගේ අනන්‍යතාවය මෙතෙක් තහවුරු වී නොමැති බවයි පොලීසිය පවසයි. මෘත දේහය පොළොන්නරුව රෝහලේ මෘත ශරීරාගාරයේ තැන්පත් කර ඇති අතර සිද්ධිය සම්බන්ධයෙන් මින්නේරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43429", "Category": null, "Parent URL": null}