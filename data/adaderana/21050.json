{"Source": "Adaderana", "Timestamp": "December 30, 2011 04:32 pm", "Headline": "මහපොළ ශිෂ්‍යත්වලාභීන් ගණන ඉහළ නංවයි", "News Content": "මහපොළ උසස් අධ්‍යාපන ශිෂ්‍යත්වලාභීන්ගේ සංඛ්‍යාව වැඩිකිරීමට සමූපකාර හා අභ්‍යන්තර වෙළඳ කටයුතු අමාත්‍යාංශය තීරණය කර තිබේ. ජනාධිපති මහින්ද රාජපක්ෂ මහතාගේ උපදෙස් පරිදි මෙම තීරණය ගත් බව අමාත්‍ය ජොන්ස්ටන් ප්‍රනාන්දු මහතා ප්‍රකාශ කළේය. ඒ අනුව පසුගිය වසරට වඩා සිසුන් 300 දෙනෙකු සඳහා මෙවර මහපොළ ශිෂ්‍යත්ව හිමිවන බව අමාත්‍යවරයා පවසයි. පසුගිය වසරේදී මහපොළ ශිෂ්‍යත්ව හිමිවූ සිසුන් සංඛ්‍යාව දස දහසකි. ඒ අනුව මෙවර සිසුන් 10,300 දෙනෙකුට මහපොළ ශිෂ්‍යත්ව හිමිවන අතර ඒ සඳහා රුපියල් මිලියන 222 ක මුදලක් දැනටමත් වෙන් කර ඇති බව ජොන්ස්ටන් ප්‍රනාන්දු අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=21050", "Category": null, "Parent URL": null}