{"Source": "Adaderana", "Timestamp": "May 27, 2017 10:44 pm", "Headline": "නිල්වලා ගඟේ පාළම හා ආරක්ෂිත බැම්ම අවදානම්-ආරක්ෂිත ස්ථාන කරා යන්න ", "News Content": "මාතර නිල්වලා ගඟේ ජලමට්ටම ඉතා සීඝ්‍රයෙන් ඉහළ යමින් පවතින බවත්, ඒ හේතුවෙන් නිල්වලා ගඟේ පාළම හා ආරක්ෂිත බැම්ම කැඩීයාමේ අවදානමක් ඇති බවත් ආපදා කළමනාකරණ මධ්‍යස්ථානය පවසයි. ඒ මේ වනවිට මාතර නගරාසන්නේ ඇති ගබඩා වීදිය, තුඩාව, වෙලන්වත්ත, වේරදූව, මැදවත්ත ආදි ප්‍රදේශ ජලයෙන් යටවී තිබේ. නිල්වලා ගඟේ ජල ප්‍රවාහය මේ වන විට මාතර නගරය ආසන්නයටම පැමිණ ඇතැයිද ඒ හේතුවෙන් අවට පිරිස් ආරක්ෂිත ස්ථාන කරා ගමන් කරන ලෙසත් බලධාරීන් ජනතාවට දැනුම් දෙයි.ඇතැම් ස්ථානවල අඩි 8 කට වඩ වතුර පිරී ඇති බවත් දින තුනක් තිස්සේ විදුලිය ඇණහිටීමෙන් දුරකථන පවා විසන්ධී වී ඇති බවත් සඳහන්ය. අවතැන්වූවන්ට අවශ්‍ය මූලික පහසුකම් සැලසීමට දිසාපතිවරයා ප්‍රමුඛ නිලධාරීන් පියවර ගෙන ඇත. ඇතැම් ප්‍රදේශවල තව පිරිස් කොටු වී සිටින බවත් ඔවුන් බේරාගැනීමේ කටයුතු යුද - නාවික - ගුවන් හමුදාව හා පොලීසි විසින් මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=73650", "Category": null, "Parent URL": null}