{"Source": "Adaderana", "Timestamp": "December 9, 2015 02:23 pm", "Headline": "ඡන්දය මාර්තුවේ බෑ - මේක එකගෙයි කනවා වගේ අමාරු වැඩක්", "News Content": "පළාත් පාලන මැතිවරණය එළඹෙන මාර්තු මාසයේ පැවැත්වීමට හැකි නොවුණු ඇති බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.සීමා නීර්ණයට අදාළව අභියාචනා හත්සියයකට ආසන්න සංඛ්‍යාවක් ලැබී ඇති බැවින් ඒ කෙරෙහි අවධානය යොමු කළ යුතුව ඇති බවත්, ඒ නිසා මැතිවරණයට අදාළ කටයුතු පමාවනු ඇති බවත් අමාත්‍යවරයා කියා සිටියේ අද (09) කොළඹ පැවති මාධ්‍ය හමුවකදීය.රජයේ ආදායම මේවන විට 10%න් පමණ අඩුවී ඇති බවත්, එබැවින් නව මූලෝපායික ක්‍රම කෙරෙහි රජයේ අවධානය යොමුවී ඇති බවත් ඔහු පෙන්වා දුන්නේය.විදේශ ආයෝජකයින්ම මෙරට ආයෝජනය කිරීමෙහිලා දිරි ගැන්වීම් කරනු පිණිස විනිමය නීති ලිහිල් කරන බවත්, ඩොලර් මිලියන 10 ට වැඩියෙන් ආයෝජනය කොය රැකි රක්ෂා අවස්ථා 500 ක් ස්ථාපිත කරන්නේ නම් එවන් ආයෝජකයින්ට 50% ක බදු සහනයක් ලබාදීමට රජයේ අවධානය යොමුවී ඇති බවත් අබේවර්ධන මහතා සඳහන් කළේය.පොහොර සහනාධාරය සඳහා ඉදිරි වසරේත් රු. බිලියන 37,000 ක් වෙන්කර ඇති බවත්, ඒ අනුව සහනාධාර කප්පාදු කිරීමක් සිදුනොකරන බව එයින් පැහැදිලි වන බවත් හෙතෙම කියා සිටියේය.අවු-15-24 වයසේ තරුණ තරුණියන්ගේ රැකියා වියුක්තිය මේවන විට 14.1%න් ඉහළ ගොස් ඇති බවත්, එම හේතුවෙන් සංවර්ධන හා මූල්‍ය ක්‍රමෝපායන වැඩසටහන් ගමට ගෙනයාමේ වැදගත් බවත් අමාත්‍යවරයා අවධාරණය කළේය.රජය විසින් ඉදිරිපත් කරනු ලැබු අයවැයේ ප්‍රශ්න පවතින බව තමන් පිළිගන්නා බවත්, මෙම පාලනය ගෙනයාම එක ගෙයිකෑම වැනි අමාරු කටයුත්තක් බවත් ඔහු පෙන්වා දුන්නේය.කෙසේ වෙතත් මේවන විට රජයට ජාත්‍යන්තර සහය ලැබෙන බැවින් ගැටළු නිරාකරණය කර ගනිමින් සාර්ථක ගමනක් යා හැකි බවට තමන් විශ්වාස කරන බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55621", "Category": null, "Parent URL": null}