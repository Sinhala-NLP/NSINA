{"Source": "Adaderana", "Timestamp": "October 27, 2012 05:13 pm", "Headline": "පස් කන්දට යටවී තුවාල ලැබූ කත අවසන් ගමන් යයි", "News Content": "නිට්ටඹුව , අලවලකන්ද ප්‍රදේශයේ නිවසකට පස් කන්දක් කඩා වැටීමෙන් සිදුවූ අනතුරෙන් තුවාල ලබා සිටි කාන්තාව මියගොස් තිබේ. කොළඹ ජාතික රෝහලේ දී ඇය ඊයේ රාත්‍රී‍යේ මියගොස් ඇති බව නිට්ටඹුව පොලිසිය සඳහන් කළේය. පසුගිය 23 වන දින පස්වරුවේ සිදුවූ මෙම අනතුරෙන් අවුරුදු දෙකහමාරක් වයසැති මෙම කාන්තාවගේ දියණිය එම ස්ථානයේදීම මිය ගියාය. එම අනතුරින් තුවාල ලැබූ මෙම කාන්තාව කොළඹ ජාතික‍ රෝහලේ ප්‍රතිකාර ලබමින් සිටියද මෙලෙස මිය ගොස් ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=28670", "Category": null, "Parent URL": null}