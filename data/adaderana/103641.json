{"Source": "Adaderana", "Timestamp": "February 3, 2019 08:48 pm", "Headline": "හෙරොයින් සමඟ 2ක් අත්අඩංගුවට", "News Content": "කල්මුණේ-බදුල්ලට නවීන යතුරුපැදියකින් හෙරොයින් ප්‍රවාහණය කරමින් සිටි පුද්ගලයන් දෙදෙනෙක් බදුල්ල රිදීපාන ප්‍රදේශයේදී අත්අඩංගුවට ගත් බව ඌව දිසා විෂමත්ද්‍රව්‍ය ඒකකය පවසයි. ඌව දිසාව බාර නියෝජ්‍ය පොලිස්පති ජගත් පළිහක්කාර මහතාට ලැබු‍ණ තොරතුරක් මත මෙම වැටලීම සිදුකළ අතර සැකකරුවන් ළඟ තිබී රුපියල් ලක්ෂ හතරහමාරක් පමණ වටිනා හෙරොයින් ග්‍රෑම් 9යි මිලි ග්‍රෑම් 925ක් ද සොයාගත් බව පොලීසිය සඳහන් කරයි. එම හෙරොයින් විශේෂිත ඇසුරුමක තිබීම විශේෂත්වයක් බවද පොලීසිය සඳහන් කළේය. අත්අඩංගුවටගත් ‍සැකකරුවන් 35 සහ 34 යන වයස් කාන්ඩවලට අයත් කල්මුනේ නින්දවූර් සහ පාන්දිරිප්පුවල පදිංචි කරුවන් බවත් ඒ සැකකරුවෙක් කල්මුණේ පුද්ගලික සමාගමකට අයත් මූල්‍ය ආයතනයක කළමණාකාර බවත් විමර්ශන වලදී අනාවරණය වු බව පොලීසිය සඳහන් කළේය. සිද්ධිය සම්බන්ධයෙන් ඌව දිසාව බාර විෂමත්ද්‍රව්‍ය ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=103641", "Category": null, "Parent URL": null}