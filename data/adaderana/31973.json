{"Source": "Adaderana", "Timestamp": "February 27, 2013 05:19 pm", "Headline": "කුඩු ජාවාරම්කරුවන් 5ක් දැලේ", "News Content": "කොළඹ ප්‍රදේශ කිහිපයක හෙරොයින් ජාවාරමේ නිතරව සිටි පුද්ගලයින් 05 දෙනෙකු පොලීසිය විසින් අත්අඩංගුවට ගෙන තිබේ. කොට්ටාව පොලිස්ථානයේ නිලධාරීන් කණ්ඩායමක් විසින් සිදුකළ විශේෂ මෙහෙයුමක දි මෙම සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මහරගම, කොට්ටාව, පන්නිපිටිය, අතුරැගිරිය සහ පාදුක්ක යන ප්‍රදේශවලට හෙරොයින් බෙදා හැර ඇති බව පොලීසිය සඳහන් කරයි. ඔවුන් සතුව තිබී හෙරොයින් ග්‍රෑම් 110කට වැඩි ප්‍රමාණයක් සොයාගෙන ඇත. සැකකරුවන් මත්ද්‍රව්‍ය ප්‍රවාහනය කිරීම සඳහා යොදා ගත් යතුරුපැදි සහ ත්‍රීරෝද රථ ද පොලිස් භාරයට ගෙන ඇති බව සඳහන්ය. සැකකරුවන් සම්බන්ධයෙන් රැඳවුම් නියෝග මත වැඩිදුර විමර්ශන සිදුකරන බව කොට්ටාව පොලීසිය සඳහන් කරයි.", "URL": "https://sinhala.adaderana.lk/news.php?nid=31973", "Category": null, "Parent URL": null}