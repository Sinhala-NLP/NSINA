{"Source": "Adaderana", "Timestamp": "May 5, 2015 09:04 am", "Headline": "විදුලිසැර වැදී පියා සහ පුතු මරුට", "News Content": "තෙලිප්පලේ , මල්ලාකම් ප්‍රදේශයේ දී විදුලිසැර වැදීමෙන් පියෙකු සහ පුතෙකු මියගොස් තිබේ.ඊයේ(04) පස්වරුවේ පැවති වර්ෂාවත් සමග විදුලි රැහනක් කඩා වැටී ඇති අතර ඒ අසළින් ගමන් කරමින් සිටි අදාළ පිය පුතු දෙදෙනා එම අනතුරට ලක්ව ඇති බව පොලීසිය සඳහන් කළේය.අනතුරෙන් මියගොස් ඇත්තේ 30 හැවිරිදි අයෙකු සහ 09 හැවිරිදි ඔහුගේ පුත්‍රයා බව වාර්තා වෙයි.මළ සිරුරු සම්බන්ධයෙන් පශ්චාත් මරණ පරික්ෂණය අද සිදුකිරීමට නියමිත අතර තෙලිප්පලේ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51106", "Category": null, "Parent URL": null}