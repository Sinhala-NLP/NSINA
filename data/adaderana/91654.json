{"Source": "Adaderana", "Timestamp": "June 28, 2018 07:13 pm", "Headline": "අකිලගෙන් ගෝඨාභයට අභියෝගයක්", "News Content": "ජනාධිපතිවරණට ඉදිරිපත්වුවත් නැතත් හැකි නම් අමෙරිකානු පුරවැසිභාවය ඉවත් කරගන්නා ලෙස තමන් හිටපු ආරක්ෂක ලේකම් ගෝඨාභය රාජපක්ෂ මහතාට අභියෝග කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අද (28) පැවති මාධ්‍ය හමුවකට එක් වෙමින් අමාත්‍යවරයා මේ බව ප්‍රකාශ කළේය. හිටපු ආරක්ෂක ලේකම් ගෝඨාභය රාජපක්ෂ මහතා පසුගිය දිනවලදී තමා ජනාධිපතිවරණට ඉදිරිපත් වන්නේ නම් අමෙරිකානු පුරවැසිභාවය ඉවත් කර ගැනීමට සූදානම් බව ප්‍රකාශ කර තිබූ බවත් එම ප්‍රකාශය තුළින් එක් අතකට ජනාධිපතිවරණයට ඉදිරිපත් නොවන්නේ නම් අමෙරිකානු පුරවැසිභාවය ඉවත් කර ගැනීමට සූදානම් නොමැති බව ප්‍රකාශ වන බව අමාත්‍ය අකිල විරාජ් කාරියවසම් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91654", "Category": null, "Parent URL": null}