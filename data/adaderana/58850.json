{"Source": "Adaderana", "Timestamp": "April 2, 2016 12:39 pm", "Headline": "වෛද්‍ය වෘත්තිකයින් අමතර සේවාවලින් ඉවත්වෙයි", "News Content": "නැගෙනහිර පළාතේ පරිපූරක වෛද්‍ය වෘත්තිකයන් අමතර සේවාවල කටයුතු කිරීමෙන් වැළකී සිටීමට තීරණය කර තිබේ.පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලයේ ලේකම් ධර්මකීර්ති ඈපා මහතා සඳහන් කළේ අමතර සේවා ගෙවීම් පැය දෙකහමාරකට සීමා කිරීමට විරෝධය පළ කරමින් අමතර සේවාවලින් ඉවත් වීමට පියවර ගත් බවයි.ඒ අනුව පස්වරු 4.00න් පසු අමතර සේවාවල නියැළීමෙන් ඉවත්ව සිටීමට කටයුතු කරන බව ධර්මකීර්ති ඈපා මහතා සඳහන් කළේය.එම ගැටළුව සම්බන්ධයෙන් අදාළ බලධාරීන් දැනුම්වත් කළ ද මේ වන තෙක් ඊට නිසි පියවර ගෙන නොමැති බව ඔහු සඳහන් කළේය.", "URL": "https://sinhala.adaderana.lk/news.php?nid=58850", "Category": null, "Parent URL": null}