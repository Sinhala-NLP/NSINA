{"Source": "Adaderana", "Timestamp": "January 7, 2019 09:05 am", "Headline": "මුන්දලමේ දී යතුරු පැදි 3ක් අනතුරක-තරුණයෙකුගේ දිවි අහිමි වෙයි", "News Content": "මුන්දල පොලිස් වසමේ කුඹුක්කඩවල ප්‍රදේශයේ දී සිදුවු රිය අනතුරුවලින් පුද්ගලයින් තිදෙනෙක් මිය ගොස් තිබේ. ඊයේ(06) රාත්‍රී 10.50ට පමණ මෙම අනතුරු සිදුව ඇතැයි පොලීසිය සඳහන් කරයි. කොහොඹගස්වැව දෙස සිට මහකුඹුක්කඩවල දෙසට ගමන් කළ යතුරු පැදි 3ක් වේගය පාලනය කර ගැනීමට නොහැකිව මාර්ගයෙන් ඉවතට පැන මෙම අනතුරු සිදුව ඇත. එහිදී යතුරු පැදි පෙරළී ගොස් ඇති අතර, යතුරුපැදියේ ගමන් කළ තිදෙනෙක් තුවාල ලබා ආණමඩුව රෝහලට ඇතුළත් කර ඇත. රෝහලට ඇතුළත් කිරීමේ දී එක් පුද්ගලයෙකු මිය ගොස් තිබේ. මෙසේ මිය ගොස් ඇත්තේ වයස අවුරුදු 20 ක් වු නිකවැරටිය ප්‍රදේශයේ පදිංචි බදුර්ඩීන් මොහොමඩ් සිබ්රාන් නැමති තරුණයෙක් බව අනාවරණය වී තිබේ. මිය ගිය තරුණයාගේ මෘත ශරීරය මේ වන විට ආණමඩුව රෝහලේ තැන්පත් කර ඇත. මුන්දලම පොලීසිය අනතුර පිළිබඳ වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=101918", "Category": null, "Parent URL": null}