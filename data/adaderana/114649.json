{"Source": "Adaderana", "Timestamp": "July 21, 2019 02:07 pm", "Headline": "එජාපයට මැතිවරණ කිසිවක් ජයගත නොහැකියි-පියල්", "News Content": "කුමන සන්ධානයකින් තරඟ කළ ද එක්සත් ජාතික පක්ෂයට ඉදිරි මැතිවරණ කිසිවක් ජයගත නොහැකි බව පාර්ලිමේන්තු මන්ත්‍රී පියල් නිශාන්ත මහතා පවසයි. කළුතර ප්‍රදේශයේ පැවති මාධ්‍ය හමුවකදී පියල් නිශාන්ත මන්ත්‍රීවරයා මෙම අදහස් පල කළේය. කෙසේවෙතත් එක්සත් ජාතික පක්ෂ පාර්ලිමේන්තු මන්ත්‍රී හර්ෂණ රාජකරුණා මහතා සඳහන් කළේ ජනතාව යළිත් පෙර පැවති පාලනයක් රටේ ඇති කිරීමට සහය ලබා නොදෙන බවයි. ශ්‍රී ලංකා නිදහස් පක්ෂය එක්සත් ජාතික පක්ෂයට ඒකාබද්ධ කිරීම සඳහා නිදහස් පක්ෂයේ ඇතැම් පුද්ගලයින් උත්සාහ කරමින් සිටින බව පාර්ලිමේන්තු මන්ත්‍රී ශෙහාන් සේමසිංහ මහතා පවසයි අනුරාධපුර ප්‍රදේශයේ පැවති උත්සවයකදී මන්ත්‍රීවරයා මෙම අදහස් පල කළේය.", "URL": "https://sinhala.adaderana.lk/news.php?nid=114649", "Category": null, "Parent URL": null}