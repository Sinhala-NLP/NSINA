{"Source": "Adaderana", "Timestamp": "August 9, 2016 12:30 pm", "Headline": "දයා මාස්ටර්ට සිතාසි", "News Content": "එල්.ටී.ටී.ඊ. සංවිධානයේ මාධ්‍ය ප්‍රකාශක ලෙස කටයුතු කළ දයා මාස්ටර්ට වව්නියාව මහේස්ත්‍රාත් අධිකරණය හමුවේ පෙනී සිටින ලෙස දන්වා සිතාසි නිකුත් කර තිබේ.එල්.ටී.ටී.ඊ. සංවිධානයේ ක්‍රියාකාරීන් ලෙස කටයුතු කළ පුද්ගලයින් සම්බන්ධයෙන් සිදුකෙරෙන විමර්ශනයකට අදාළව හෙට දිනයේ වව්නියාව මහේස්ත්‍රාත් අධිකරණයේ පෙනී සිටින ලෙස දන්වා දයා මාස්ටර් හට සිතාසි නිකුත් කර ඇති බව අද දෙරණ වාර්තාකරු සඳහන් කළේය.එල්.ටී.ටී.ඊ. සංවිධානය ක්‍රියාකාරීව පැවති සමයේ දයා මාස්ටර් එහි මාධ්‍ය ප්‍රකාශකවරයා ලෙස කටයුතු කරන ලදී.මේ වන විට ඔහු යාපනය ප්‍රදේශයේ පෞද්ගලික මාධ්‍ය ආයතනයක සේවය කරමින් සිටින බව වාර්තා වේ.", "URL": "https://sinhala.adaderana.lk/news.php?nid=62908", "Category": null, "Parent URL": null}