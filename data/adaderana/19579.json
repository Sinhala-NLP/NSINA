{"Source": "Adaderana", "Timestamp": "October 25, 2011 12:05 pm", "Headline": "ආරක්ෂාව වෙනුවෙන් නව දුරකථන අංකයක්", "News Content": "රාජ්‍ය ආරක්ෂාව හා මහජන ආරක්ෂාව වෙනුවෙන් නව දුරකථන අංකයක් යුද හමුදා මූලස්ථානය විසින් හඳුන්වා දී තිබේ. ඒ අනුව ආරක්ෂාවට තර්ජනයක් විය හැකි සිදුවීම් සම්බන්ධයෙන් 0113 13 62 33 යන දුරකථන අංකය ඔස්සේ ජනතාවට තොරතුරු දැන්විය හැකි බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා සඳහන් කළේය. පැය 24 පුරා ක්‍රියාත්මක වන පරිදි එම දුරකථන අංකය විවෘතව තැබෙන බැවින් ඕනෑම අවස්ථාවක ජනතාවට එම දුරකථන අංකය ඔස්සේ හමුදා මූලස්ථානය ඇමතිය හැකි බව නිහාල් හපුආරච්චි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19579", "Category": null, "Parent URL": null}