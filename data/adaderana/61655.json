{"Source": "Adaderana", "Timestamp": "July 1, 2016 11:30 am", "Headline": "15 හැවිරිදි දැරිය අපයෝජනය කරලා", "News Content": "15 හැවිරිදි පාසල් දැරියක මව්පිය භාරකාරත්වයෙන් පැහැරගෙන ගොස් අපයෝජනයට ලක් කිරීමේ චෝදනාවක් මත 17 හැවිරිදි තරුණයෙකු අත්අඩංගුවට ගෙන තිබේ.මීට මාස කිහිපයකට පෙර හලාවත, අඹකදවිල ප්‍රදේශයේ පාසලක 10 වන ශ්‍රේණියේ ඉ‍ගෙනුම ලැබූ එම දැරිය සමග ප්‍රේම සබඳතාවක් පවත්වාගෙන ගොස් ඇති අදාළ පුද්ගලයා ඇය සිය ඥාති නිවසකට රැගෙන ගොස් ඇති බව වාර්තා වේ.සැකකරු මහවැව තොඩුවාව, මෝය අසල පදිංචිව සිටි අයෙකු වන අතර ඔහු ධීවර කර්මාන්තයේ නිරතව සිටි පුද්ගලයෙකු බව පොලිසිය පවසයි.දැරියගේ මව රැකියාවක් සඳහා විදේශගතව සිටි බැවින් ඇය පියාගේ භාරකාරත්වය යටතේ සිටි බව අනාවරණය වී ඇත.අදාළ දැරිය වෛද්‍ය පරීක්ෂණයක් සඳහා හලාවත මහ රෝහලට යොමු කර තිබේ.", "URL": "https://sinhala.adaderana.lk/news.php?nid=61655", "Category": null, "Parent URL": null}