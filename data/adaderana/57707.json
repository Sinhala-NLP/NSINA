{"Source": "Adaderana", "Timestamp": "February 29, 2016 08:41 am", "Headline": "යතුරුපැදිය ගැටී පසුපැදිකාරිය මරුට", "News Content": "කැකිරාව, මරදන්කඩවල ප්‍රදේශයේදී සිදු වූ රිය අනතුරකින් තරුණියක මියගොස් තිබේ.බස් රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලිසිය පවසයි.අනතුරින් බරපතළ තුවාල ලැබූ යතුරුපැදිකරු සහ පසුපැදිකාරිය මරදන්කඩවල රෝහලට ඇතුළත් කර ඇති අතර එහිදී පසුපැදිකාරිය මියගොස් තිබේ.මියගොස් ඇත්තේ 21 හැවිරිදි දඹුල්ල ප්‍රදේශයේ පදිංචිව සිටි තරුණියකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=57707", "Category": null, "Parent URL": null}