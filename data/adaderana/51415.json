{"Source": "Adaderana", "Timestamp": "May 18, 2015 03:13 pm", "Headline": "බෙදීම් තුළ පිහිටා කටයුතු කිරීමෙන් කලාවට හෝ සංස්කෘතියට යහපතක් නෑ", "News Content": "කලාව සහ සංස්කෘතිය පිළිබඳ නව ජාතික ප්‍රතිපත්තියක් වෙනුවෙන් වන නිර්දේශ ඇතුළත් යෝජනාවලියක් ජනාධිපති මෛත්‍රීපාල සිරිසේන මහතා වෙත පිළිගන්වා තිබේ. සාහිත්‍ය සහ කලා ක්ෂේත්‍ර වල විද්වතුන් පිරිසකගෙන් සමන්විත කමිටුවක් මඟින් අදාළ යෝජනාවලිය කෙටුම්පත් කර ඇති අතර එමඟින් මුලික තේමාවන් 09ක් ඔස්සේ කරුණු දක්වා ඇති බව ජනාධිපති මාධ්‍ය අංශය සඳහන් කළේය.අද දහවල් යෝජනාවලිය බාර ගැනීමෙන් පසු අදහස් දැක්වු ජනාධිපති මෛත්‍රීපාල සිරිසේන මහතා ප්‍රකාශ කර ඇත්තේ නව දේශපාලන සංස්කෘතියේ සාර්ථක ප්‍රතිඵල ළඟා කර ගැනීමේ අරමුණේදී පුරවැසියන් තුළ ආධ්‍යාත්මික හා සදාචාර දියුණුව ඇති කිරීමේ ප්‍රමුඛ වගකීමක් කලාවට සහ සාහිත්‍යයට පැවරෙන බවයි.බෙදීම් තුළ පිහිටා කටයුතු කිරීමෙන් කලාවට හෝ සංස්කෘතිය කිසිදු සාධනීය මෙහෙවරක් ඉටු නොවු බවද ජනාධිපතිවරයා ප්‍රකාශ කර තිබේ.අද ඉදිරිපත් කළ යෝජනාවලිය පිළිබඳ ඉදිරි ක්‍රියාමාර්ග ගන්නා ලෙස ජනාධිපති මෛත්‍රීපාල සිරිසේන මහතා නිලධාරින්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=51415", "Category": null, "Parent URL": null}