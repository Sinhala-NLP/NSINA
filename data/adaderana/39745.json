{"Source": "Adaderana", "Timestamp": "December 20, 2013 08:41 pm", "Headline": "පකිස්ථානය 284/4යි", "News Content": "ශ්‍රී ලංකා කණ්ඩායම සමග පැවැත්වෙන එක්දින තරඟාවලියේ දෙවැනි තරඟයේදී පළමුවෙන් පන්දුවට පහරදුන් පකිස්ථානු කණ්ඩායම නියමිත පන්දුවාර 50 අවසානයේදී කඩුලු 4ක් දැවී ලකුණු 284ක් ලබා ගැනීමට සමත් විය. පකිස්ථානු කණ්ඩායම වෙනුවෙන් අහමඩ් ෂෙසාඩ් ලකුණු 125ක් ලබාගත් අතර මිස්බා උල්හක් නොදැවී ලකුණු 59ක් හා සයිඩ් අෆ්රිඩි නොදැවී ලකුණු 30ක් ලබා ගන්නා ලදී. පන්දු යැවීමේදී නුවන් කුලසේකර, ලසිත් මාලිංග හා සීක්කුගේ ප්‍රසන්න කඩුලු එක බැගින් ලබා ගැනීමට සමත් විය.", "URL": "https://sinhala.adaderana.lk/news.php?nid=39745", "Category": null, "Parent URL": null}