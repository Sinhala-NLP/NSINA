{"Source": "Adaderana", "Timestamp": "November 8, 2013 07:04 am", "Headline": "ඉන්දීය අගමැතිගෙන් තාමත් තීරණයක් නෑ", "News Content": "පොදු රාජ්‍ය මණ්ඩලයීය නායකත්ව සමුළුව සඳහා සහභාගි වන්නේ ද නැද්ද යන්න පිළිබඳ ඉන්දීය අග්‍රාමාත්‍යවරයාගේ තීරණය ප්‍රකාශ කිරීම කල් තබා තිබේ. ඉන්දිය කැබිනට් මණ්ඩලයේ දේශපාලන මණ්ඩලය පිළිබඳ කමිටුව මේ සම්බන්ධයෙන් තීරණයක් ගැනීම සඳහා ඊයේ දිනයේ රැස් වු අතර එහිදි එකඟතාවකට පැමිණීමට නොහැකි වු බව වාර්තා වේ. ඒ අනුව මේ සම්බන්ධයෙන් ඉන්දීය අග්‍රාමාත්‍යවරයා කොංග්‍රස් පක්ෂ නායිකාව සහ විදේශ කටයුතු අමාත්‍යංශය එක්ව අද දිනයේද සාකච්ඡාවක් පැවැත්වෙන බව ඉන්දීය පුවත් වාර්තා උපුටා දක්වයි. තමිල්නාඩු දේශපාලන නායකයින්ගේ විරෝධතා සහ තවත් පිරිසකගේ විරෝධතා හේතුවෙන් අග්‍රමාත්‍යවරයාගේ සහභාගිත්වය පිළිබඳ අවසන් එකඟතාවකට පැමිනිමට දුෂ්කර වී තිබේ. එළඹෙන වසරේ ඉන්දීය මහා මැතිවරණය පැවැත්වීමට නියමිත අතර ඉන්දීය මහ මැතිවරණයෙන් බලයට පත්වන කවර දේශපාලන පක්ෂයකට වුවද තමිල්නාඩුවේ ඡන්ද පදනම තීරණාත්මක බැවින් ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය සමුළුව සම්බන්ධයෙන් ගනු ලබන තීරණයද එහිදී වැදගත් වනු ඇත.", "URL": "https://sinhala.adaderana.lk/news.php?nid=38675", "Category": null, "Parent URL": null}