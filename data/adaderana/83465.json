{"Source": "Adaderana", "Timestamp": "January 24, 2018 05:04 pm", "Headline": "  පාර්ලිමේන්තුවෙන් ප්‍රතික්ෂේප වුණ රවීගේ විශේෂ ප්‍රකාශය මෙන්න ", "News Content": "පාර්ලිමේන්තුවට ඉදිරිපත් කර ඇති බැඳුම්කර කොමිසම් වාර්තාවේ අඩංගු කරුණු පිළිබඳව සහ එමඟින් තමාට සිදුවී ඇතැයි කියන අසාධාරණයක් පිළිබඳව ප්‍රකාශයක් කිරීමට අවස්ථාව ලබාදෙන ලෙස හිටපු මුදල් අමාත්‍ය, පාර්ලිමේන්තු මන්ත්‍රී රවී කරුණානායක සිදුකළ ඉල්ලීම අද දිනයේ කථානායකවරයා විසින් ප්‍රතික්ෂේප කළේය. කථානායක කරූ ජයසූරිය මහතා එහිදී කියා සිටියේ මන්ත්‍රීවරයා ඉදිරිපත් කළ ඉල්ලීම ස්ථාවර නියෝග හෝ මන්ත්‍රී වරප්‍රසාද යටතට අයත් නොවන බවයි. කෙසේ වෙතත් මෙහිදී රවී කරුණානායක මන්ත්‍රීවරයා දිගින් දිගටම සිය ප්‍රකාශය සිදුකිරීමට අවසර ලබාදෙන ලෙස කථානායකවරයාගෙන් ඉල්ලා සිටි අතර, තමා පාර්ලිමේන්තුවේ නීතිරීතිවලට අනුව කටයුතු කරන බැවින් ඊට අවසර ලබාදිය නොහැකි බව කථානායකවරයා අවධාරණය කළේය. ඒ අනුව රවී කරුණානායක මහතා විසින් එම ප්‍රකාශය මාධ්‍ය වෙත නිකුත් කර තිබේ, එය පහතින් බලන්න, MP Ravi karunanayake's special statement on Bond Scam by Anonymous 4xL1hr21yl on Scribd", "URL": "https://sinhala.adaderana.lk/news.php?nid=83465", "Category": null, "Parent URL": null}