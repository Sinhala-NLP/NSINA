{"Source": "Adaderana", "Timestamp": "March 13, 2016 11:37 am", "Headline": "පිළිස්සුණු මළ සිරුරුවලින් නේවි කපිල හඳුනාගනියි - සැකපිට 5ක් දැලේ", "News Content": "දංකොටුව, බුජ්ජම්පොළ-ඉරබඩගම ප්‍රදේශයේදී වෑන් රථයක් තුළ තිබී පිලිස්සුණු මළ සිරුරු 5ක් සොයා ගැනීමේ සිද්ධිය සම්බන්ධයෙන් සැකපිට පුද්ගලයින් 5දෙනෙකු අත්අඩංගුවට ගෙන තිබේ.මාකඳුර ප්‍රදේශයේ පුද්ගලයින් පස් දෙනෙකු මෙලෙස අත්අඩංගුවට ගෙන ඇති බව වාර්තා වේ.දංකොටුව, බුජ්ජම්පොළ ප්‍රදේශයේ අතුරු මාර්ගයක වෑන් රථයක් තුළ තිබී පිළිස්සුණු මළ සිරුරු 05 ක් පසුගිය සිකුරාදා සොයාගනු ලැබිණි.අදාළ සිද්ධිය සම්බන්ධයෙන් මූලික විරමර්ශන දංකොටුව පොලිසිය මගින් සිදු කළ අතර අනතුරුව පොලිස්පති එන්.කේ ඉලංගකෝන් මහතාගේ උපදෙස් මත එහි පරික්ෂණ කටයුතු අපරාධ පරික්ෂණ දෙපාර්තමේන්තුවට භාර කෙරුණි.අපරාධ පරික්ෂණ දෙපාර්තමේන්තු නිළධාරින් කණ්ඩායමක් ඊයේ දිනයේම එම ප්‍ර දේශයට ගොස් මූලික විමර්ශන ආරම්භ කළ අතර ඒ අනුව මෙම සැකකරුවන් අත්අඩංගුවට ගෙන ඇති බව වාර්තා වේ.කප්පම් ලබාගැනීමේ සිද්ධියක් මෙම ඝාතනවලට හේතුවී ඇති බවට මූලික විමර්ශනවලින් අනාවරණය වී තිබේ.මේ අතර වෑන් රථය තුළ පිළිස්සී මියගිය පුද්ගලයින්ගෙන් දෙදෙනෙකු මේ වන විට හඳුනාගෙන ඇති බව අපරාධ පරීක්ෂණ දෙපාර්තමේන්තුව සඳහන් කරයි.'නේවිකපිල'නමැති අදාළ වෑන් රථයේ රියදුරු පැළඳ සිටි රන් මාලයෙන් ඔහුගේ බිරිඳ විසින් ඔහු හඳුනාගෙන ඇති බව සඳහන්ය.නේවි කපිලට විරුද්ධව නඩු හයක් පවතින බවත්,පන්නල පොලිසියේ ඔහුට විරුද්ධව ස්ත්‍රී දුෂණ දෙකක් සම්බන්ධ පැමිණිලි තිබෙන බවත් පොලිසිය පවසයි. කෙසේ වෙතත් අනෙක් පුද්ගලයින් හඳුනාගැනීමේ කටයුතු තවදුරටත් සිදුකරන බව අපරාධ පරීක්ෂණ දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=58163", "Category": null, "Parent URL": null}