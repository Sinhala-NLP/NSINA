{"Source": "Adaderana", "Timestamp": "July 15, 2017 12:29 pm", "Headline": " අපිම දුරලමු - ඩෙංගු මැඩලමු ජාතික ක්‍රියාන්විතය සාර්ථකයි", "News Content": "“අපිම දුරලමු ඩෙංගු මැඩලමු“ ජාතික ඩෙංගු මර්දන ක්‍රියාන්විතය මේ වන විට දීපව්‍යාප්ත වැඩසටහනක් ලෙස ක්‍රියාත්මක වෙයි.සියලුම මාධ්‍ය ආයතන එකම වේලාවකදී ඊට සහයෝගය දෙමින් මෙම ක්‍රියාන්විතය ක්‍රියාත්මක කළේය.දෙරණ මාධ්‍ය ජාලයේ මනුසත් දෙරණ ජාතික ක්‍රියාන්විතය ද ඊට සහයෝගය දෙමින් කැළණිය ප්‍රදේශය කේන්ද්‍ර කර ගනිමින් ඩෙංගු මර්දනය හා දැනුවත් කිරීමේ වැඩසටහන දියත් කිරීමට පියවර ගත්තේය.කැළණිය බස් නැවතුම්පොළ අසලින් ආරම්භ වු මෙම වැඩසටහන සඳහා මහා සංඝරත්න, ජනමාධ්‍ය අමාත්‍යංශය, රජයේ ප්‍රවෘත්ති දෙපාර්තමේන්තුව, ඩෙංගු මර්දන කාර්යය සාධන බලකාය, කැළණිය ප්‍රාදේශීය සභාව, කැළණිය විශ්වවිද්‍යාලය සහ මහජන නියෝජිතයින් ඇතුළු පිරිසක් එක්ව සිටියේය.මේ අතර පවතින ඩෙංගු වසන්ගත රෝග තත්ත්වය පාලනය කිරීම සඳහා සෞඛ්‍ය අමාත්‍යංශය මූලිකත්වයෙන් ආරම්භ කළ විශේෂ වැඩසටහනක් බේරුවල ප්‍රදේශයේදී අද පැවැත්වෙන බව සෞඛ්‍ය කීට විද්‍යා නිලධාරීන්ගේ සංගමය පවසයි.එහි සභාපති නජිත් සුමනසේන මහතා සඳහන් කළේ මෙහිදී නිවාස තුළ ද දුමායන කටයුතු සිදු කිරීමට පියවර ගන්නා බවයි.එම කටයුතු අධීක්ෂණය සඳහා සෞඛ්‍ය කීට විද්‍යා නිලධාරීන් සියයට අධික පිරිසක් යොදවා ඇති බව ද කියා සිටියේය.මෙම වැඩසටහන දිවයින පුරා ක්‍රියාත්මක කිරීමට නියමිත අතර වැඩසටහන අවසානයේදී ව්‍යාපෘතියේ සාර්ථත්වය සම්බන්ධයෙන් වාර්තාවක් සෞඛ්‍ය අමාත්‍යවරයා වෙත ලබාදීමට නියමිත බව නජිත් සුමනසේන මහතා සඳහන් කළේය.", "URL": "https://sinhala.adaderana.lk/news.php?nid=75274", "Category": null, "Parent URL": null}