{"Source": "Adaderana", "Timestamp": "January 7, 2015 05:43 pm", "Headline": "ලෝක කුසලානයට යන අපේ කණ්ඩායම මෙන්න", "News Content": "2015 ලෝක කුසලාන ක්‍රිකට් තරඟාවලිය සඳහා ශ්‍රී ලංකා ක්‍රිකට් කණ්ඩායමේ සංචිතය නම් කර තිබේ. ජනවාරි 08 (හෙට) අයි. සී. සී. වෙත ලෝක කුසලාන ක්‍රිකට් සංචිතය යැවීමේ අවසන් දිනය වන හෙයින් ජාතික තේරීම් කමිටුව විසින් නම් කරන ලද ක්‍රීඩකයන් 15 දෙනකුගෙන් යුත් ශ්‍රී ලංකා සංචිතය නම් කරන ලදී. ඒ අනුව ශ්‍රී ලංකා කණ්ඩායමේ නායකත්වය ඇන්ජලෝ මැතිව්ස් වන අතර ළහිරු තිරිමාන්න උප නායකයා වෙයි. ටී.එම් .ඩිල්ෂනා, කුමාර සංගක්කාර, මහේල ජයවර්ධන, දිනේෂ් චන්දිමාල්, දිමුත් කරුණාරත්න, ජීවන් මෙන්ඩිස්, තිසර පෙරේරා කණ්ඩායම ඇතුළත් වී ඇත. තවද සුරංග ලක්මාල්, ලසිත් මාලිංග, ධම්මික ප්‍රසාද්, නුවන් කුලසේකර, රංගන හේරත්, සචිත්‍ර සේනානායක යන ක්‍රිකට් ක්‍රීඩකයින් කණ්ඩායමට ඇතුළත් කර ඇති බව ශ්‍රී ලංකා ක්‍රිකට් ආයතනය සඳහන් කරයි.", "URL": "https://sinhala.adaderana.lk/news.php?nid=48516", "Category": null, "Parent URL": null}