{"Source": "Adaderana", "Timestamp": "January 28, 2013 01:13 pm", "Headline": "පැය 48 රැඳවිල්ලේ පළමු වෙඩිමුරය මත් කුඩු ජාවාරමටයි", "News Content": "මත් කුඩු ජාවාරම නැවැත්වීමේ කටයුත්ත මෙම වසරේ පළමු රාජකාරිය වන බව පොලිස්පති එන්.කේ ඉලංගකෝන් මහතා පවසයි. මත් කුඩු හේතුවෙන් මෙරට ජනතාවට මහත් පීඩාවක් සිදුව ඇති බව පොලිස්පතිවරයා කියා සිටියේය. කොච්චිකඩේ ප‍්‍රදේශයේ නව පොලිස් ස්ථානයක් විවෘත කිරීමේ අවස්ථාවට එක් වෙමින් ඉලංගකෝන් මහතා මෙම අදහස් පළ කළේය. සැකකරුවන් පැය 48 ක් පොලිස්ථානයේ රඳවා ගැනීමට හැකි නීතිය තුළින් ඔවුන්ගෙන් ප‍්‍රශ්න කොට සති 03 ක් ඇතුළත ගැටලු විසඳීමට හැකි වන බව එහිදී වැඩිදුරටත් අදහස් දැක්වූ පොලිස්පතිවරයා කියා සිටියේය.", "URL": "https://sinhala.adaderana.lk/news.php?nid=31148", "Category": null, "Parent URL": null}