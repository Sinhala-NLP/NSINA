{"Source": "Adaderana", "Timestamp": "March 9, 2014 03:58 pm", "Headline": "පිටත වටරවුමේ ගාස්තු ප්‍රකාශයට පත්කරයි ", "News Content": "කොට්ටාව සිට කඩුවෙල දක්වා වු අධිවේගි මාර්ගයේ ගාස්තු ප්‍රකාශයට පත් කර තිබේ. අද(09) දහවල් සිට එම මාර්ගයේ වාහන ගමනාගමනය සඳහා අවස්ථාව ලබා දුන් බව මහා මාර්ග අමාත්‍යංශය සඳහන් කළේය. සැහැල්ලු වාහන සඳහා කොට්ටාව සිට කඩුවෙල දක්වා රුපියල් සියයක මුදලක් ද, බර වාහන සඳහා රුපියල් තුන් සියයක මුදලක් ද අය කරන බව එම අමාත්‍යංශය සඳහන් පැවසීය. කොළඹ පිටත වට රවුම් අධිවේගි මාර්ගයේ පළමු අදියර ඊයේ(08) පස්වරුවේ ජනාධිපති මහින්ද රාජපක්ෂ මහතා විසින් විවෘත කරනු ලැබුණි. මේ අතර කඩුවෙල සිට අධිවේගි මාර්ගයේ මගී බස් රථ සේවය ලබන සති දෙක ඇතුළත ආරම්භ කරන බව මහා මාර්ග අමාත්‍යංශය පවසයි. එළඹෙන 15 වන දින ගාල්ල, මාතර අධිවේගි මාර්ගය විවෘත කිරිමෙන් අනතුරුව බස් රථ ධාවනය ආරම්භ කරන බව එම අමාත්‍යංශය සඳහන් කළේය. ලංකා ගමනාගමන මණ්ඩලය සමඟ එක්ව මෙම බස් රථ සේවය ක්‍රියාත්මක කිරිමට බලාපොරොත්තු වන බව මහා මාර්ග අමාත්‍යංශය වැඩිදුරටත් පැවසීය.", "URL": "https://sinhala.adaderana.lk/news.php?nid=41661", "Category": null, "Parent URL": null}