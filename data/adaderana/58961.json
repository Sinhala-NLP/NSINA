{"Source": "Adaderana", "Timestamp": "April 5, 2016 12:09 pm", "Headline": "අම්මයි දුවයි කුඩු පැකට් කරද්දී මාට්ටු", "News Content": "හෙරොයින් ජාවාරමේ නිරතව සිටි මවක, දියණියක ඇතුළු පුද්ගලයින් සිව් දෙනෙකු අඟුරුවාතොට පොලීසිය විසින් අත්අඩංගුවට ගෙන තිබේ.අඟුරුවාතොට, හොරගස්මුල්ල ප්‍රදේශයේ නිවසක හෙරොයින් මත්ද්‍රව්‍ය ජාවාරමක් සිදුවන බවට ලැබුණු තොරතුරකට අනුව සිදුකළ විමර්ශනයකදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී අදාළ නිවසේ හෙරොයින් පැකට් කරමින් සිටි සැකකාරියන් දෙදෙනා සහ සැකකරුවන් දෙදෙනා අත්අඩංගුවට ගෙන ඇති බව සඳහන්ය. හෙරොයින් ග්‍රෑම් 200ක් අඩංගු පැකට් 920ක් එම නිවසේ තිබී පොලීසිය විසින් සොයාගෙන ඇත. අත්අඩංගුවට ගත් සැකකරුවන් හොරණ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58961", "Category": null, "Parent URL": null}