{"Source": "Adaderana", "Timestamp": "February 18, 2011 11:14 am", "Headline": "සියලු පැණිබීම කර්මාන්තශාලා පරීක්ෂා කරන්නැයි නියෝගයක්", "News Content": "මෙරට පැණිබීම නිෂ්පාදනය කරන සියලුම කර්මාන්තශාලා පරීක්ෂාවට ලක්කරන ලෙස සෞඛ්‍ය අමාත්‍ය මෛත්‍රීපාල සිරිසේන මහතා නියෝග කර තිබේ. පැණිබීම නිපදවන කර්මාන්තශාලාවල නිෂ්පාදනය, බෙදාහැරීම සහ වෙළඳසැල්වල අලෙවියට පෙර ගබඩා කර තැබීම යන අංශ කෙරෙහි වැඩි සැලකිල්ලක් දක්වා පරීක්ෂා කිරීම් සිදුකරන ලෙස අමාත්‍යවරයා නිලධාරීන්ට උපදෙස් ලබාදී ඇත. පො‍ළොන්නරුව ප්‍රදේශයේ දී කල් ඉකුත් වූ පැණි බීම පානය කිරීම හේතුවෙන් කුඩා දරුවෙකු මියගියේය. මෙම සිද්ධිය සැලකිල්ලට ගනිමින් සෞඛ්‍ය අමාත්‍යවරයා අදාළ නියෝගය නිකුත් කර ඇත. ඒ අනුව මහජන සෞඛ්‍ය නිලධාරීන් කැඳවා අද(18) දිනයේ දී මේ සම්බන්ධයෙන් උපදෙස් ලබාදෙන බව සෞඛ්‍ය අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=14299", "Category": null, "Parent URL": null}