{"Source": "Adaderana", "Timestamp": "May 7, 2010 08:07 am", "Headline": "ජනතාව දිනාගත යුත්තේ පොලිසිය සහ හමුදාවයි", "News Content": "එල්.ටී.ටී.ඊ සංවිධානයෙන් භූමිය දිනා ගත් අයුරින්ම එම ප්‍රදේශ වල ජනතාව දිනා ගැනීමේ වගකීම පොලිසියට සහ හමුදාවට පැවරී ඇති බව ආරක්ෂක ලේකම් ගෝඨාභය රාජපක්ෂ මහතා පවසයි. එල්.ටී.ටී.ඊ පාලනය පැවති ප්‍රදේශ වල ජනතාව රට සහ රජය පිළිබඳ අවබෝධයක් ලබන්නේ එම ප්‍රදේශ වල සේවය කරන පොලිසිය සහ හමුදාව මඟින් බව ඔහු සඳහන් කරයි. එල්.ටී.ටී.ඊ සංවිධානයෙන් කිලිනොච්චිය මුදා ගැනීම සැමරීම සඳහා ඉදිකළ සමරු ස්මාරකය නිරාවරණය කිරීම සඳහා ඊයේ කිලිනොච්චියේ දී පැවති උත්සවයක දී ආරක්ෂක ලේකම්වරයා මේ බව පැවසුවේය. පසුගිය වසරේ ජනවාරි 02 වනදා කිලිනොච්චි නගරය ආරක්ෂක අංශ විසින් අත්පත් කර ගැනීම සංකේතවත් කිරීම සඳහා මෙම ස්මාරකය ඉදි කර ඇත.", "URL": "https://sinhala.adaderana.lk/news.php?nid=8236", "Category": null, "Parent URL": null}