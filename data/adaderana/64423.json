{"Source": "Adaderana", "Timestamp": "September 25, 2016 12:36 pm", "Headline": " පියල් නිශාන්තට බඹර ප්‍රහාරයක්", "News Content": "ඒකාබද්ධ විපක්ෂයේ පාර්ලිමේන්තු මන්ත්‍රී පියල් නිශාන්ත මහතා ඇතුළු පිරිසක් බඹර ප්‍රහාරයකට ලක්ව තිබේ. තම පවුලේ සාමාජිකයන් සමග නුවරඑළිය ප්‍රදේශයේ විනෝද චාරිකාවක නිරත වෙමින් සිටින අතර තුර ඔහු මෙම අනතුරට මුහුණ දී ඇති බව වාර්තා වෙයි. නුවරඑළිය සෙන්පති මැදුර ඉදිරිපිට තිබූ බඹර කුඩූවක් ඇවිස්සීමෙන් මෙම බඹර ප්‍රහාරය එල්ල වී ඇති බව සඳහන්ය.එහිදී පියල් නිශාන්ත මන්ත්‍රීවරයා සහ තවත් තිදෙනෙක් සුළු තුවාල ලබා ඇති අතර පෞද්ගලික සායනයකින් ඔවුන් ප්‍රතිකාර ලබා පිටව ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=64423", "Category": null, "Parent URL": null}