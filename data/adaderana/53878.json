{"Source": "Adaderana", "Timestamp": "September 16, 2015 09:22 am", "Headline": " ශ්‍රී ලංකාවට සහය දෙනවා", "News Content": "ශ්‍රී ලංකාවේ පවතින ජනවාර්ගික ගැටලුවට ස්ථිරසාර විසඳුමක් ලබාදීමට එක්සත් ජාතීන්ගේ සහය පළකරන බව එම සංවිධානය ජනාධිපතිවරයාට සහතික වී තිබේ.එක්සත් ජාතීන්ගේ සංවර්ධන වැඩසටහනේ නේවාසික නියෝජිත සුබිනේ නන්දි මහතා ජනාධිපතිවරයා හමුවූ අවස්ථාවේදී මේ බව පකාශ කර ඇති බව සඳහන්ය.එහිදී තවදුරටත් ඔහු ප්‍රකාශ කර ඇත්තේ ශ්‍රී ලංකාව මේ වන විට ස්ථිරසාර විසඳුමක් ලබාගැනීමට සමත්ව ඇති බවයි.සංහිඳියාව තවදුරටත් පවත්වාගෙන යාම සඳහා එක්සත් ජාතීන්ගේ සංවිධානය ශ්‍රී ලංකාවට සහය ලබාදෙන බව ජනාධිපති මෛත්‍රීපාල සිරිසේන මහතාට සුබිනේ නන්දි මහතා විසින් ප්‍රකාශ කර ඇත.ජනාධිපතිවරයා එහිදී ප්‍රකාශ කර ඇත්තේ එළඹෙන 30 වනදා නිව් යෝක් නුවරදී පැවැත්වෙන ජගත් මහමණ්ඩල සැසිවාරයට තමා සහභාගි වන බවයි.සියලු ජාත්‍යන්තර වගකීම් වලට ශ්‍රී ලංකාව අද දක්වන කැපවීම අනාගතයේදී ද එලෙසම පවතින බව ජනාධිපති මෛත්‍රීපාල සිරිසේන මහතා එම අවස්ථාවේදී ප්‍රකාශ කළ බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=53878", "Category": null, "Parent URL": null}