{"Source": "Adaderana", "Timestamp": "June 1, 2018 06:38 am", "Headline": "ශ්‍රී ලංකා ගඟන නාවික තොරතුරු නිළධාරින් එක්දින සංඛේත වැඩ වර්ජනයක", "News Content": "ශ්‍රී ලංකා ගඟන නාවික තොරතුරු නිළධාරින් අද(01) එක්දින සංඛේත වැඩ වර්ජනයක නිරත වෙයි. ජනාධිපතිවරයා වෙත ලිපියක් යොමු කරමින් ශ්‍රී ලංකා ගඟන නාවික තොරතුරු නිළධාරින්ගේ සංගමය පෙන්වා දෙන්නේ මේ හේතුවෙන් අද ජාත්‍යන්තර ගුවන් ගමන්වල සිදුවිය හැකි ප්‍රමාදවීම් සම්බන්ධයෙන් කිසිදු වගකීමක් එම සංගමය භාර නොගන්නා බවයි. කොළඹ ගුවන් කලාපය වෙනුවෙන් ගඟන නාවික තොරතුරු එකලස් කිරිම, සම්පාදනය කිරිම සහ ප්‍රකාශයට පත් කිරිම එම නිළධාරින්ගේ කාර්යය බාරයයි. ඔවුන්ගේ වෘත්තිය ඉල්ලීම් නොසලකා හැරිම සහ එම අංශයට අදාළ ජාත්‍යන්තර සමුළුවකට වෙනත් අංශයක නිළධාරියෙකු යොමු කිරිම වර්ජනයට ආසන්නතම හේතුව වී තිබේ. මේ අතර අද සිට අතිකාල සේවාවලින් සහ සති අන්තයේ සේවා මුරවලින් ඉවත්විමේ වෘත්තිය ක්‍රියාමාර්ගවල නිරත වන බව ජල සම්පාදන හා ජලාපවහන සේවක සංගමය පවසයි. එහි කැදවුම්කරු ඉංජිනේරු උපාලි රත්නායක මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=90157", "Category": null, "Parent URL": null}