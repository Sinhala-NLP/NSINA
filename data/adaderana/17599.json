{"Source": "Adaderana", "Timestamp": "July 24, 2011 09:46 am", "Headline": "පවුල් ආරවුලක් ඝාතනයකින් කෙලවර වෙයි", "News Content": "පදවිය ප්‍රදේශයේ පුද්ගල ඝාතනයක් සිදුවී තිබේ. පවුල් ආරවුලක් දුරදිග යාමෙන් සිදුවු ගැටුමකදී මෙම ඝාතනය සිදුවී ඇති බව පදවිය පොලිසිය ප්‍රකාශ කරයි. මෙම ඝාතනය සිදුකළ පුද්ගලයා මේ වන විට අත්අඩංගුවට ගෙන ඇති අතර ඔහු අද(24) දින කැබිතිගොල්ලෑව මහේස්ත්‍රාත්වරයා වෙත ඉදිරිපත් කිරීමට නියමිතය. මේ අතර නිට්ටඹුව කන්තොට ප්‍රදේශයේ දී පුද්ගලයෙකු පිහියෙන් ඇන ඝාතනය කර ඇත. එම පිහිඇනුම සිදුකළ පුද්ගලයා අත්අඩංගුවට ගෙන ඇති බව නිට්ටඹුව පොලිසිය ප්‍රකාශ කරයි. පවුල් ආරවුලක් දුරදිග යාම මෙම ඝාතනයට ද හේතුවී ඇති බව පොලිසිය පවසයි.", "URL": "https://sinhala.adaderana.lk/news.php?nid=17599", "Category": null, "Parent URL": null}