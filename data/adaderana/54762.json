{"Source": "Adaderana", "Timestamp": "October 30, 2015 09:06 am", "Headline": "අලි මිනිස් ගැටුම් 1992ට කියන්න", "News Content": "අලි මිනිස් ගැටුම සම්බන්ධයෙන් දැනුම්දීමට හදිසි ඇමතුම් අංකයක් හඳුන්වා දී තිබේ.ඒ අනුව 1992 හදිසි ඇමතුම් අංකයට අලි මිනිස් ගැටුම් සම්බන්ධ තොරතුරු ලබාදිය හැකිය.තිරසාර සංවර්ධන හා වනජීවි කටයුතු පිළිබඳ අමාත්‍ය ගාමිණි ජයවික්‍රම ‍පෙරේරා මහතාගේ උපදෙස් පරිදි හඳුන්වාදී ඇති එම අංකය ඔස්සේ මහජනතාවට වනජිවි ප්‍රධාන කාර්යාලය සම්බන්ධකර ගැනීමේ හැකියාව ලැබෙයි.එමගින් අදාළ ප්‍රදේශයේ බීට්ටු කාර්යාල වෙත තොරතුරු ලබාදී කෙට් වේලාවක් තුළදී අදාළ පියවර ගැනීමට අපේක්ෂිතය.අලි ඇතුන් ගම්වැදීම තුළින් සිදු වන දේපළ හානි සහ මරණ අඩුකර ගැනීමත් අලි ඇතුන්ට සිදු වන හානි අඩු කර ගැනීමත් මෙමගින් අපේක්ෂිතයි.", "URL": "https://sinhala.adaderana.lk/news.php?nid=54762", "Category": null, "Parent URL": null}