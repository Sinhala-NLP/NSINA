{"Source": "Adaderana", "Timestamp": "August 31, 2013 08:40 pm", "Headline": "කෝටි ගාණක කුඩු ගෙනාවේ කවුදැයි හෙළි කරන්න", "News Content": "රුපියල් කෝටි ගණනක් වටිනා කුඩු ගෙනා පුද්ගලයින් කවුදැයි හෙළි කරන ලෙස එක්සත් ජාතික පක්ෂය රජයෙන් ඉල්ලීමක් කරයි. රේගුව විසින් ඊයේ අත්අඩංගුවට ගනු ලැබූ රුපියල් කෝටි ගණනක් වටිනා කුඩු තොගය ගෙන ඒමට සම්බන්ධව ඇත්තේ කවරෙකුදැයි රජය හෙළි කළ යුතු බව එම පක්ෂයේ පාර්ලිමේන්තු මන්ත්‍රී රවී කරුණානායක මහතා කියයි. කොළඹදී පැවැති මාධ්‍ය හමුවකදී ඔහු මේ බව පැවසීය. රේගුවේදී ඊයේ අත්අඩංගුවට ගනු ලැබූ කුඩු තොගයේ වටිනාකම රුපියල් කෝටි 250ක් පමණ වන බවට ගණන් බලා ඇත. මේ අතර රේගුව මගින් අත්අඩංගුවට ගත් මත් කුඩු තොගය මෙරටට එවීම පිටුපස මලයාසියාවේ ප්‍රබල කෝටිපති ව්‍යාපාරිකයන් දෙදෙනෙකු සිටින බවට පොලිස් මත්ද්‍රව්‍ය නාශක කාර්යංශය දැනට සිදුකළ විමර්ශනවලින් අනාවරණය වී ඇතැයි ද පැවසෙයි.", "URL": "https://sinhala.adaderana.lk/news.php?nid=37053", "Category": null, "Parent URL": null}