{"Source": "Adaderana", "Timestamp": "July 3, 2018 11:37 am", "Headline": "මායික්  පොම්පියෝ උතුරු කොරියාවට ", "News Content": "අමෙරිකානු රාජ්‍ය ලේකම් මයික් පොම්පියෝ උතුරු කොරියාවේ නිල සංචාරයක නිරත වීමට නියමිතයි. ලබන බ්‍රහස්පතින්දා දිනයේදී අමෙරිකානු රාජ්‍ය ලේකම්වරයා උතුරු කොරියාව බලා පිටත්ව යාමට නියමිත බව ධවල මන්දිරය නිවේදනය කර ඇත. අමෙරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර පසුගිය ජුනි මාසයේ පැවති ඓතිහාසික හමුවෙන් පසු අමෙරිකානු රාජ්‍ය ලේකම්වරයා උතුරු කොරියාවේ සංචාරයක නිරත වන පළමු අවස්ථාව මෙය වේ. එම සංචාරයේදී අමෙරිකානු රාජ්‍ය ලේකම් මයික් පොම්පියෝ කොරියානු අර්ධද්වීපයේ න්‍යෂ්ටික අවිහරණය සම්බන්ධයෙන් උතුරු කොරියානු නායකයා සමඟ සාකච්ඡා පැවැත්වීමට නියමිත බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=91894", "Category": null, "Parent URL": null}