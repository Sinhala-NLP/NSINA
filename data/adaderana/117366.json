{"Source": "Adaderana", "Timestamp": "August 24, 2019 01:01 pm", "Headline": "විදුලිබල අමාත්‍යාංශ ලේකම් කෝප් කමිටුව මගහරී", "News Content": "විදුලිබල අමාත්‍යාංශයේ නිලධාරීන් ඊයේ(23) පාර්ලිමේන්තුවේ රැස් වූ පොදු ව්‍යාපාර පිළිබඳ කාරක සභාව හෙවත් කෝප් කමිටුව හමුවට කැඳවා තිබුණි. කෙසේ වෙතත් එම අවස්ථාවට විදුලිබල අමාත්‍යාංශයේ ලේකම් සුරේන් බටගොඩ මහතා නොපැමිණිමත් සමග කමිටුවේ සාමාජිකයින්ගෙන් පලවුණේ දැඩි අප්‍රසාදයකි. විදුලිබල අමාත්‍යාංශයේ වැඩබලන ලේකම් පත්වීම ලැබුණේ ඊයේ සිට විදුලිබල ලේකම්තුමාට දරුවෙකුගේ හදිසි අධ්‍යාපන කටයුත්තක් හේතුවෙන් විදේශ ගතවීමට සිදුවූ බවත් එහිදී විදුලිබල අමාත්‍යාංශය වැඩබලන ලේකම් ඉන්ද්‍රානි විතානගේ මහත්මිය සඳහන් කළේය. මෙහිදී වැඩිදුරටත් අදහස් දක්වමින් පොදු ව්‍යාපාර පිළිබඳ කාරක සභාවේ සභාපති සුනිල් හඳුන්නෙත්ති මහතා මේ බව පැවසීය. “19 වැනිදා තමයි අපි දැනුවත් කළේ. විදුලිබල මණ්ඩලය කෝප් කමිටුවට කැදවීමට. අමාත්‍යාංශ ලේකම් සුරේන් බටගොඩ. අපෙන් වාචිකව ඉල්ලිමක් කළා අද දිනය කල්දමා ගන්න. සුරේන් බටගොඩ ලිඛිතව ඉල්ලීම් කළේ නැහැ. විගණන නිරීක්ෂණයේදී මතුවූ කාරණා ඔබ ලේකම්ධූරයේ වගකීම අරගෙන පිළිතුරු දෙන්න. කරුණු සම්බන්ධව ලේකම්තුමා ලබාදෙන පිළිතුරු ලබාදීමට මට අපහසුයි. මම දැනුවත්වී නැහැ. අද වැඩබලන ලේකම් පත්වීම ලැබුණේ. අද පත්වීම ලබාගෙන පිළිතුරු දෙන්න බැහැනේ. පිළිතුරුට සාධාරණයක් නැහැ ලේකම් සෘජුව මැදිහත්වු කාරණා වැඩියි. විදුලි ජනන සැලැස්ම, අධික පිරිවැයෙන් විදුලි මිළදී ගැනීම්. ඒවා විදුලිබල මණ්ඩලයේ සිදුවු දේවල් නෙවෙයි. ලේකම් පැමිණියාම පිළිතුරු ලබාදිය යුතුයි. ඒක තමයි අපිත් කියන්නේ“", "URL": "https://sinhala.adaderana.lk/news.php?nid=117366", "Category": null, "Parent URL": null}