{"Source": "Adaderana", "Timestamp": "November 6, 2016 10:20 am", "Headline": "යතුරුපැදිය පෙරළී අවසන් ගමන් යයි ", "News Content": "අලුත්ගම - මතුගම මාර්ගයේ වැලිපැන්න ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් පැදිකරුට පාලනය කර ගත නොහැකිව මාර්ගයේ පෙරළීගොස් ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදිකරු වෑත්තෑව රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ වැලිපැන්න, හොරවල ප්‍රදේශයේ පදිංචිව සිටි 54 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වැලිපැන්න පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65756", "Category": null, "Parent URL": null}