{"Source": "Adaderana", "Timestamp": "July 15, 2019 05:49 pm", "Headline": "දුම්වැටි මිල වැඩි කිරීමේ ගැසට් නිවේදනය තවමත් ක්‍රියාත්මක වී නෑ-ADIC", "News Content": "මුදල් අමත්‍යංශයේ මහා භාණ්ඩාගාර වෙබ් අඩවියේ ඇතුලත් කර ඇති 2019 ජුලි 10 මුදල් අමාත්‍යවරයා විසින් අත්සන් කරන ලද 2113/9 දරන ගැසට් නිවේදනයට අනුව 67 mmත් 72 mmත් අතර දුම්වැට් දහසකට අයකරන සුරාබද්ධ රුපියල් 37,000ක් දක්වා වැඩිකර තිබෙන බව මද්‍යසාර හා මත්ද්‍රව්‍ය තොරතුරු මධ්‍යස්ථානය අවධාරණය කරයි. මෙම කාණ්ඩයට අයත් දුම්වැටි වල පෙර පැවති සුරාබද්ද රුපියල් 20,500 ක් බව මද්‍යසාර හා මත්ද්‍රව්‍ය තොරතුරු මධ්‍යස්ථානය කළ නිවේදනයේ සඳහන් වේ. ඒ අනුව ඉහත කාණ්ඩයට අයත්වන වන බිස්ටල් සහ නෙවිකට් වල සුරාබද්ද අවම වශයෙන් රුපියල් 15කින් වැඩි විය යුතු බව ඔවුන් පෙන්වා දෙයි. මෙම සුරාබද්දට අනුපාතිකව එකතු කල අගය මත බදුද (VAT)වැඩිවිය යුතුව ඇත. සාමාන්‍යයෙන් බදු වැඩිකරන අවස්ථා වලදි දුම්කොළ සමාගමද යම් අගයක් දුම්වැටි මත එකතු කර අධික අමතර ලාභයක් ලබා ගනිමින් වෙළදපොළ මිල තිරණය කරයි. ගැසට් නිවේදනයට අනුව මෙසේ මිල වැඩිවීම ජූලි මස 11 වන දින සිට ක්‍රියාත්මක විය යුතුය. නමුත් වෙළෙදපොලේ සිදුකල සොයාබැලීම් වලට අනුව (ජූලි 14වන තෙක් ) මෙම කාණ්ඩයට අයත් සිගරට් වන බිස්ටල් සහ නෙවිකට් වල මිල වැඩිවීමක් සිදුවී නොමැති බව මද්‍යසාර හා මත්ද්‍රව්‍ය තොරතුරු මධ්‍යස්ථානය පවසයි. මෙම කාණ්ඩයේ බදු වැඩිවිය යුතුබව මේ සම්බන්ධව කටයුතු කරන විද්වතුන් වරින් වර පෙන්වා දී තිබුණද , පසුගිය වකවානුවේ මේ කාණ්ඩයේ දුම්වැටි වල බදු වැඩි වීමක් සිදුනොවිනි. එබැවින් මුදල් අමාත්‍යංශය විසින් ගෙන ඇති මෙම තිරණය විද්‍යාත්මක පදනමක්මත සිදුකළ නිවැරදි බදු අයකිරීමකි. එබැවින් ප්‍රමාදවි හෝ මෙම ප්‍රතිපත්තිමය තිරණය ගැනීමට මුලික වු මුදල් ඇමාත්‍යවරයා සහ මුදල් අමාත්‍යශයේ නිළධාරින් ඇතුලූ සියලූ දෙනාටම ප්‍රශංසාව හිමි විය යුතු බව ඔවුන් පෙන්වා දෙයි. මුදල් ඇමතිවරයා විසින් 2019 ජුලි 10 දින අත්සන් කරල ජූලි මස 11 වන දින සිට ක්‍රියාත්මක විය යුතු බවට සදහන් කර නිකුත් කර ඇති මෙම ගැසට් නිවේදනය තවමත් මහජනතාවට හෝ මාධ්‍යයට නිළ වශයෙන් දැනුම් නොදීම සියලූදෙනා තුළම බලවත් සැකයක් මතුකරන කරුණක් බව මද්‍යසාර හා මත්ද්‍රව්‍ය තොරතුරු මධ්‍යස්ථානය පෙන්වා දෙයි. රටට හා ජනතාවට හිතකර ප්‍රතිපත්තියමය තීරණ ඇතැම් අවස්ථාවල විවිධ බලපෑම් මත ක්‍රියාත්මක නොවන බැවින් මේ අවස්ථාවේ දී එවැනි යමක් ක්‍රියාත්මක වීමක් වනවාද යන්න පිළිබදව බලවත් සැකයක් මතුවේග එබැව්න් මෙම රටට ජනතාවට හිතකර බදු ප්‍රතිපත්තිය වහාම ක්‍රියාත්මක කිරීමට අවශ්‍ය පියවරගන්නා ලෙස මද්‍යසාර හා මත්ද්‍රව්‍ය තොරතුරු මධ්‍යස්ථානය අවධාරණය කරයි.", "URL": "https://sinhala.adaderana.lk/news.php?nid=114204", "Category": null, "Parent URL": null}