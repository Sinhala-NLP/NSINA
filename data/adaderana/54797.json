{"Source": "Adaderana", "Timestamp": "November 1, 2015 12:15 pm", "Headline": "සීමා උල්ලංඝණය කළ තවත් පිරිසක් දැලේ ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතුවල නිරත වු ඉන්දීය ධීවරයින් හය දෙනෙකු අත්අඩංගුවට ගෙන තිබේ.තලෙයිමන්නාරමට ආසන්න මෙරට මුහුදු තීරයේ දී වෙරළ ආරක්ෂක නිලධාරීන් විසින් නාවික හමුදාවේ සහය ඇතිව ඔවුන් අත්අඩංගුවට ගෙන ඇති බව සඳහන්ය.අදාළ ඉන්දීය ධීවරයින් පැමිණි ධීවර යාත්‍රාවක් ද වෙරළ ආරක්ෂක බලකාය භාරයට ගෙන තිබේ. අත්අඩංගුවට ගත් ඉන්දීය ධීවරයින් මන්නාරම ධීවර පරීක්ෂක කාර්යාලය වෙත භාරදීමට නියමිත බව නාවික හමුදාව සඳහන් කළේය. මේ අතර ඉන්දු ලංකා රාජ්‍යයන්වල එකඟතාවලට අනුව දෙරටේ අත්අඩංගුවේ සිටින ධීවරයින් නිදහස් කිරීම ආරම්භ වුණා.", "URL": "https://sinhala.adaderana.lk/news.php?nid=54797", "Category": null, "Parent URL": null}