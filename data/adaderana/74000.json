{"Source": "Adaderana", "Timestamp": "June 7, 2017 02:22 pm", "Headline": "වෑන් රථයක් හා ලොරියක් ගැටෙයි-එක් අයෙක් මරුට- 7ට තුවාලයි", "News Content": "හංවැල්ල - ඌරාපොල මාර්ගයේ දොම්පේ ප්‍රදේශයේදී සිදු වූ රිය අනතුරකින් තරුණයෙකු මියගොස් තවත් 07 දෙනෙකු තුවාල ලබා තිබේ. පෞද්ගලික කර්මාන්ත ශාලාවක සේවකයින් ප්‍රවාහනය කළ වෑන් රථයක් සහ ලොරි රථයක් මුහුණට මුහුණ ගැටීමෙන් අනතුර සිදුව ඇති බව පොලිසිය පවසයි. අනතුරින් බරපතළ තුවාල ලැබූ වෑන් රථයේ රියදුරු ඇතුළු පුද්ගලයින් 08 දෙනෙකු ගම්පහ රෝහලට ඇතුළත් කිරීමෙන් පසු වෑන් රථයේ රියදුරු මියගොස් තිබේ.මියගොස් ඇත්තේ වේයන්ගොඩ, බාදුරාගෙඩ ප්‍රදේශයේ පදිංචිව සිටි 22 හැවිරිදි තරුණයෙකි.ගම්පහ රෝහලේ ප්‍රතිකාර ලබමින් සිටි පුද්ගලයින් දෙදෙනෙකු වැඩිදුර ප්‍රතිකාර සදහා කොළඹ ජාතික රෝහලට මාරුකර යවා තිබේ.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර දොම්පේ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74000", "Category": null, "Parent URL": null}