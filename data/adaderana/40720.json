{"Source": "Adaderana", "Timestamp": "January 28, 2014 10:15 pm", "Headline": "හර්ෂට විරුද්ධව ඉදිරිපත්කර තිබු පැමිණිල්ල ඉල්ලා අස්කරගනියි", "News Content": "එ.ජා.ප. පාර්ලිමේන්තු මන්ත්‍රී හර්ෂ ද සිල්වා මහතාට විරුද්ධව නාරාහේන්පිට පොලීසියට රියදුරෙකු විසින් ඉදිරිපත්කර තිබු පැමිණිල්ල අද(28) ඉල්ලා අස්කරගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි අජිත් රෝහණ මහතා පවසයි. පසුගිය 26 වන දින වෛද්‍යවරයෙකුගේ රියදුරුවරයෙකුට පහරදුන් බවට අදාළ රියදුරු මහතා විසින් නාරාහේන්පිට පොලීසියට පැමිණිල්ලක් ඉදිරිපත් කර තිබුණි. ඒ අනුව අද(28) දිනයේ මන්ත්‍රී හර්ෂද සිල්වා මහතා සහ අදාළ පැමිණිලිකාර පාර්ශවය අතර ඇති වූ ඒකඟතාවයකට අනුව මෙලෙස පැමිණිලිකාර පුද්ගලයා විසින් ඉදිරිපත්කර තිබූ පැමිණිල්ල ඉල්ලා අස්කරගත් බව වාර්තාවෙයි.", "URL": "https://sinhala.adaderana.lk/news.php?nid=40720", "Category": null, "Parent URL": null}