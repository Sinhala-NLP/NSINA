{"Source": "Adaderana", "Timestamp": "July 9, 2019 04:38 pm", "Headline": "කොල්ලුපිටියේ දී සරසවි සිසුන්ට ජල සහ කඳුළු ගෑස් ප්‍රහාරයක්", "News Content": "සරසවි සිසුන්ගේ විරෝධතා පා ගමනක් විසුරුවා හැරීමට පොලීසිය කඳුළු ගෑස් සහ අධි පීඩන ජල ප්‍රහාර එල්ල කර තිබේ. අන්තර් විශ්වවිද්‍යාල ශිෂ්‍ය බල මණ්ඩලය නියෝජනය කරන සිසුන් පිරිසක් ශ්‍රී ජයවර්ධනපුර විශ්ව විද්‍යාලය අසලින් අද(09) දහවල් මෙම විරෝධතා පා ගමන ආරම්භ කළේය. ඒ අනුව ගාලු පාරේ කොල්ලුපිටිය මං සන්ධිය අසලට පැමිණෙන අවස්ථාවේදී පොලිසිය විසින් ඔවුන් විසුරුවා හැරීම සදහා කදුළු ගෑස් සහ අධි පීඩන ජල ප්‍රහාර එල්ල කර තිබේ. පොලිස් අණ නොතකමින් ඔවුන් ගමන් කිරීමට උත්සාහ කිරීමේදී මෙම ප්‍රහාරය එල්ල කල බව අද දෙරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=113745", "Category": null, "Parent URL": null}