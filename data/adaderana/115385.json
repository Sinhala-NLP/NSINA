{"Source": "Adaderana", "Timestamp": "July 31, 2019 08:32 am", "Headline": "පරිසරය රැක ගන්න අවශ්‍ය ජාත්‍යන්තර නීති සම්මත කර ගත යුතුයි", "News Content": "පරිසරය රැක ගැනිමට අවශ්‍ය ජාත්‍යන්තර නීති සම්මත කර ගැනිමට කටයුතු කළ යුතු බව පාහියංගල ආනන්ද සාගර හිමි පවසයි. උන්වහන්සේ පෙන්වා දෙන්නේ මෙරට නීති සමඟ ජාත්‍යන්තර නීති සැසදීමේදී යම් යම් අඩුපාඩු පවතින බවයි. කොළඹ පැවැති මාධ්‍ය හමුවකට එක්වෙමින් පාහියංගල ආනන්ද සාගර හිමි මේ බව ප්‍රකාශ කළේය. පාරිසරය රැක ගන්නා බවට පවසමින් විවිධ පාසල් ළමුන් සමඟ එකතුව ගස් සිටුවීම හෝ වෙනත් ව්‍යාපෘති සිදු කරමින් සිටීමෙන් කිසිඳු පලක් නොවන බවද උන්වහන්සේ පවසයි. සිදු කළ යුත්තේ ශ්‍රී ලංකාවේ පරිසරය රැක ගැනීමට අවශ්‍ය ජාත්‍යාන්තර නීති මෙරට තුල සම්මත කර ගැනීම සහ පවතින නීති රීති සහ ජත්‍යාන්තර නීති අතර පවතින පරස්පරතාවයන් මඟහරවා ගැනීම බවද උන්වහන්සේ පෙන්වා දෙයි. අවශ්‍ය නීති වහාම ක්‍රියාත්මකවන පරිදි පාර්ලිමේන්තුවට ඉදිරිපත් කර එය සම්මත කර ගත යුතු බවද උන්වහන්සේ වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=115385", "Category": null, "Parent URL": null}