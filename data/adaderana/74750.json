{"Source": "Adaderana", "Timestamp": "July 1, 2017 10:18 am", "Headline": " අනතුරින් 1ක් මරු දකියි", "News Content": "නෙළුව - මොරවක මාර්ගයේ 37 කණුව අසල ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.ත්‍රීරෝද රථයක් රියදුරුට පාලනය කර ගත නොහැකිව මාර්ගයේ පෙරළීගොස් වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ ත්‍රීරෝද රථයේ ගමන් ගත් කාන්තාවක සහ පුද්ගලයෙකු මැදගම රෝහලට ඇතුළත් කිරීමෙන් පසු අදාළ පුද්ගලයා මියගොස් තිබේ.මියගොස් ඇත්තේ දෙනියාය, විහාරහේන ප්‍රදේශයේ පදිංචි 27 හැවිරිදි පුද්ගලයෙකි.අනතුර සම්බන්ධයෙන් ත්‍රීරෝද රථයේ රියදුරු සහ වෑන් රථයේ රියදුරු අත්අඩංගුවට ගෙන ඇති අතර මොරවක පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74750", "Category": null, "Parent URL": null}