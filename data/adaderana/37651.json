{"Source": "Adaderana", "Timestamp": "September 24, 2013 12:49 pm", "Headline": "ලාංකිකයින් ඇතුළු 66ක් මලයාසියාවේදී දැලේ", "News Content": "ශ්‍රී ලාංකිකයින් ඇතුළු නීති විරෝධී සංක්‍රමණිකයින් 66 දෙනෙකු මලයාසියාවේ දී අත්අඩංගුවට ගෙන තිබේ. එරට ආගමන දෙපාර්තමේන්තුවේ නිලධාරීන් පිරිසක් සිදුකළ වැටලීමකදී මෙම පිරිස අත්අඩංගුවට ගෙන ඇති බව සඳහන්ය. අදාළ පිරිස අතර ශ්‍රී ලාංකිකයින් 49 දෙනෙකු වන බව විදෙස් මාධ්‍ය වාර්තා කළේය. ට්‍රක් රථයක සැඟව සිටියදී මෙම පිරිස අත්අඩංගුවට ගෙන ඇත්තේ මලයාසියාවේ ජලාන්, සුල්තානා ප්‍රදේශයේදී ය. නීති විරෝධී සංක්‍රමණ වැළැක්වීම සඳහා මලයාසියානු රජය විශේෂ වැඩපිළිවෙළක් සකස් කර ඇති අතර ඒ අනුව සිදුකළ වැටලීමකදී මෙම පිරිස අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=37651", "Category": null, "Parent URL": null}