{"Source": "Adaderana", "Timestamp": "June 27, 2012 08:44 am", "Headline": "පකිස්ථාන සිරභාරයේ සිටි ඉන්දියානු ජාති‍කයෙකුට නිදහස ", "News Content": "පකිස්ථානයේ ජීවිතාන්තය දක්වා සිර දඬුවම් විදිමින් සිටි ඉන්දියානු ජාති‍කයෙකු නිදහස් කිරීමට පකිස්ථානය තීරණය කර තිබේ. මේ පිළිබඳව පකිස්ථානු ජනමාධ්‍යය ද වාර්තා කර ඇති බව සඳහන්ය. මේ වන විට අදාළ පුද්ගලයා වසර 21 ක කාලයක් සිර දඬුවම් විදිමින් සිට ඇති බව වාර්තා වේ. සරාබිත් සිං නැමති මෙම ඉන්දියානු ජාතිකයා 1990 වසරේ දී පාකිස්ථානයේ ලාහෝර් සහ ෆයිසලබාද් හි බෝම්බ පිපිරීම් දෙකක් සිදු කර පුද්ගලයින් 14 දෙනෙකු ජීවිතක්ෂයට පත්කළ බවට එල්ල වූ චෝදනා සම්බන්ධයෙන් වැරදිකරු වී ඇත. කෙසේ වෙතත් මෙම පුද්ගලයා නිදහස් කරන්නැයි ඉන්දීය රජය අවස්ථා ගණනාවක දී පාකිස්ථානයෙන් ඉල්ලා සිට ඇති බව සඳහන්ය. පාකිස්ථානයේ නීතී කටයුතු පිළිබඳ අමාත්‍යවරයා අදාළ පුද්ගලයා නිදහස් කිරීමේ නියෝගයට අත්සන් තැබූ වහාම ඔහුට නිදහස ලැබෙනු ඇති බව විදෙස් මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=25344", "Category": null, "Parent URL": null}