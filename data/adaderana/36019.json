{"Source": "Adaderana", "Timestamp": "July 23, 2013 08:43 am", "Headline": "දිය නෑමට ගිය අයෙක් මරුට", "News Content": "අනුරාධපුර තිසාවැවේ දියනෑමට ගිය තරුණයෙකු දියේ ගිළී ජිවිතක්ෂයට පත්ව තිබේ. මිනුවන්ගොඩ ප්‍රදේශයේ පිරිසක් සමඟ අනුරාධපුර වන්දනාවේ පැමිණ ඇති අදාළ තරුණයා ඔවුන් සමඟ දියනාමින් සිටි අවස්ථාවේ දී අතුරුදන්ව ඇති බව පොලීසිය සඳහන් කරයි. පසුව පොලීසිය හා ප්‍රදේශවාසීන් එක්ව අදාළ තරුණයාගේ මළ සිරුර සොයාගෙන ඇති බව වාර්තා වෙයි. 23න් හැවිරිදි රුවන්වැල්ල ප්‍රදේශයේ පදිංචිකරුවෙකු මෙලෙස මියගොස් ඇත. මළ සිරුර අනුරාධපුර රෝහලේ මෘත ශරීරාගාරයේ තබා ඇති අතර සිද්ධිය සම්බන්ධයෙන් අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36019", "Category": null, "Parent URL": null}