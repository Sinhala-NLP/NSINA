{"Source": "Adaderana", "Timestamp": "April 2, 2018 03:14 pm", "Headline": "ගුවන් හමුදා සාමාජිකයින්ට තාක්ෂණික දැනුමෙන් ඉදිරියට යාමට අවශ්‍ය සහන සලසනවා", "News Content": "ශ්‍රී ලංකා ගුවන් හමුදා සාමාජිකයින්ට වෘත්තීය නිපුනත්වයෙන් සහ තාක්ෂණික දැනුමෙන් ඉදිරියට යාමට අවශ්‍ය සහන සලසන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ඒ සඳහා දියතලාව ශ්‍රී ලංකා ගුවන් හමුදා සටන් පුහුණු පාසලේ ඉදිරි වැඩිදියුණුව වෙනුවෙන් අවශ්‍ය පහසුකම් ලබා දෙන බවයි. දියතලාව ශ්‍රී ලංකා ගුවන් හමුදා සටන් පුහුණු පාසලේ පැවති ජනාධිපති වර්ණ ප්‍රධානෝත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ. වසර 67ක් මුළුල්ලේ කලා වූ මෙවර අගයමින් ශ්‍රී ලංකා ගුවන් හමුදාව නියෝජනය කරමින් දියතලාව ශ්‍රී ලංකා ගුවන් හමුදා සටන් පුහුණු පාසලේ නිලධාරීන් සහ සෙසු නිලධාරීන් ජනාධිපති වර්ණයෙන් පිදුම් ලැබූ බව ජනාධිපති මාධ්‍ය අංශය සඳහන් කළේය. මව්බිමේ ස්වෛරීත්වය සහ භෞමික අඛණ්ඩතාව ආරක්ෂා කිරීම වෙනුවෙන් ගුවන් හමුදාව සිදු කළා වු සේවාව මෙහිදී ජනාධිපති මෛත්‍රීපාල සිරිසේන මහතාගේ ඇඟයීමට ලක්ව තිබේ.", "URL": "https://sinhala.adaderana.lk/news.php?nid=86769", "Category": null, "Parent URL": null}