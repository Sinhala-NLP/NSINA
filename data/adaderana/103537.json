{"Source": "Adaderana", "Timestamp": "February 1, 2019 04:30 pm", "Headline": "ඇඩිලේඩ් ස්ට්‍රයිකර්ස් කණ්ඩායමට ජයක්", "News Content": "ඔස්ට්‍රේයානු බිග් බෑෂ් ලීග් ක්‍රිකට් තරගාවලියේ එක් තරගයක ජය වාර්තා කිරිමට ඇඩිලේඩ් ස්ට්‍රයිකර්ස් කණ්ඩායම සමත් වුණි. ඒ ඊයේ (31) පැවැති තරගයකිනි. ඒ හෝබාර්ට් හරිකෙන්ස් කණ්ඩායම පරාජයට පත් කරමිනි. තරගයේ කාසිය වාසිය දිනූ ඇඩ්ලේට් ස්ට්‍රයිකර්ස් කණ්ඩායම ප්‍රථමයෙන් පන්දුවට පහරදීම සඳහා හෝබාර්ට් හරිකෙන්ස් කණ්ඩායමට ආරාධනා කළේය. ඒ අනුව පිටියට පිවිසි හෝබාර්ට් හරිකෙන්ස් කණ්ඩායම නියමිත පන්දුවාර 20 අවසානයේදී කඩුලු 7ක් දැවී රැස් කර ගත් ලකුණු සංඛ්‍යාව 169කි. හෝබාර්ට් හරිකෙන්ස් කණ්ඩායම වෙනුවෙන් මැතිව් වේඩ් පන්දු 54කදී ලකුණූ 88ක් රැස් කිරීමට සමත් වුණි. ලකුණු 170ක ඉලක්කය හඹායාමට පිටියට පිවිසි ඇඩිලේඩ් ස්ට්‍රයිකර්ස් කණ්ඩායම පන්දුවාර 17යි පන්දු 5කදී කඩුලු 3ක් පමණක් දැවී එම ඉලක්කය පසු කර ගියේය. ජැක් වෙදර්ලන්ඩ් පන්දු 42කදී හයේ පහර 2ක් සහ හතරේ පහර 11ක් සමඟින් රැස් කළ ලකුණු සංඛ්‍යාව 82කි.", "URL": "https://sinhala.adaderana.lk/news.php?nid=103537", "Category": null, "Parent URL": null}