{"Source": "Adaderana", "Timestamp": "October 16, 2018 05:18 pm", "Headline": "හොර වීසා එකෙන් ඇල්ජීරියාවට යන්න ගිය 3ක් මාට්ටු", "News Content": "ව්‍යාජ වීසා බලපත්‍ර මඟින් ඇල්ජීරියාවට යාමට උත්සාහ කළ පුද්ගලයින් තිදෙනෙකු කටුනායක ගුවන් තොටුපලේදී අත්අඩංගුවට ගෙන තිබේ. ගුවන් තොටුපළ අපරාධ පරීක්ෂණ දෙපාර්තමේන්තු ඒකකය මඟින් මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මීට අමතරව ඒ සඳහා ආධාර අනුබල ලබාදුන් පුද්ගලයින් දෙදෙනෙකු ද එහිදී අත්අඩංගුවට ගෙන තිබේ. සැකකරුවන් පේදුරුතුඩුව, මන්නාරම සහ වත්තල යන ප්‍රදේශවල පදිංචිකරුවන් වන අතර ඔවුන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=97785", "Category": null, "Parent URL": null}