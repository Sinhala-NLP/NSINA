{"Source": "Adaderana", "Timestamp": "November 25, 2016 11:53 am", "Headline": " 2016 ජාතික බලශක්ති සම්මාන උළෙල ජනපති ප්‍රධානත්වයෙන්", "News Content": "2016 විදුල්කා ජාතික බලශක්ති කාර්යක්ෂමතා සම්මාන උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.ගත වූ වර්ෂය තුළ ප්‍රසන්ශනීය මට්ටමින් බලශක්ති කාර්යක්ෂම ක්‍රියාවන්හි නිරත වූ, කාර්යක්ෂම සම්පත් කළමනාරණයේ යෙදුණු ආයතන මෙහිදී ඇගයීමට ලක් කෙරුණි.විශිෂ්ටතම බලශක්ති කළමනාකරු ලෙස ඒ. ආර්.එම්. මුනාස් මහතාත් බලශක්ති ක්ෂේත්‍රයේ ප්‍රතිපත්ති සම්පාදනය වෙනුවෙන් මහාචාර්ය මොහාන් මුණසිංහ මහතාත් එහිදී සම්මාන ලැබූ බව ජනාධිපති මාධ්‍ය අංශය පවසයි.බලශක්ති සේවා ජනතාව වෙත ගෙනයාමේදී ජීවිත අහිමි වූ නැසීගිය පී.කේ උපවංශ මහතා වෙනුවෙන් ද සම්මානයක් පිරිනමා තිබේ.ශ්‍රී ලංකා සුනිත්‍ය බලශක්ති අධිකාරියේ නිල වෙබ් අඩවිය අන්තර් ජාලයට මුදා හැරීම ද එහිදී ජනාධිපති මෛත්‍රීපාල සිරිසේන මහතා විසින් සිදු කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=66405", "Category": null, "Parent URL": null}