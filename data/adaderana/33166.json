{"Source": "Adaderana", "Timestamp": "April 10, 2013 02:12 pm", "Headline": "180,000 ක කලුවර හොයාගනියි", "News Content": "බුත්තල මහගොඩයාය ප්‍රදේශයේ රබර් වත්තක සඟවා තිබූ කළුවර දැව තොගයක් පොලිස් විශේෂ කාර්ය බලකා නිලධාරීන් විසින් සිය භාරයට ගෙන තිබේ. එම දැව තොගයේ වටිනාකම රුපියල් එක්ලක්ෂ අසූදහසක් පමණ වන බව සඳහන්ය. සිද්ධිය සම්බන්ධයෙන් කිසිදු සැකකරුවෙකු අත්අඩගුවට ගෙන නොමැති අතර දැව තොගය බුත්තල බීට්ටු වන නිලධාරී කාර්යාලය වෙත භාර දුන් බව පොලිස් විශේෂ කාර්ය බලකාය පැවසීය.", "URL": "https://sinhala.adaderana.lk/news.php?nid=33166", "Category": null, "Parent URL": null}