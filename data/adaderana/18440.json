{"Source": "Adaderana", "Timestamp": "September 1, 2011 08:40 am", "Headline": "මැ. කො හා පක්ෂ ලේකම්වරුන් අතර විශේෂ හමුවක්", "News Content": "මැතිවරණ කොමසාරිස්වරයා හා දේශපාලන පක්ෂ ලේකම්වරුන් අතර විශේෂ හමුවක් අද(01) පැවැත්වීමට නියමිතව තිබේ. ඉදිරි පළාත් පාලන ඡන්ද විමසීමට අදාළව මැතිවරණ මහලේකම් කාර්යාලයේ දී මෙම සාකච්ඡාව පැවැත්වෙනු ඇත. විශේෂයෙන් මැතිවරණ ප්‍රචාරක කටයුතුවල යෙදීමේදී සිදු වන ප්‍රචණ්ඩ ක්‍රියාවන් හා මැතිවරණ නීතී කඩවීම් සම්බන්ධයෙන් මෙහි දී පක්ෂ ලේකම්වරුන් දැනුවත් කිරීමට නියමිතය. තවද ඒ ඒ දේශපාලන පක්ෂවලට ඡන්ද විමසීම සම්බන්ධයෙන් පවත්නා යම් යම් ගැටලු මෙහි දී මැතිවරණ කොමසාරිස්වරයාට ඉදිරිපත් කිරීමට ද හැකියාව ලැබෙයි.", "URL": "https://sinhala.adaderana.lk/news.php?nid=18440", "Category": null, "Parent URL": null}