{"Source": "Adaderana", "Timestamp": "August 12, 2018 01:51 pm", "Headline": "ණය බර අඩු කර ශ්‍රී ලංකාවේ ශක්තිමත් ආර්ථිකයක් ඇති කරනවා", "News Content": "රටේ ණය බර අඩුකර ශ්‍රී ලංකාව ශත්කිමත් ආර්ථිකයක් ඇති රටක් බවට පත් කරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ බව පැවසුවේ පුඩළුඔය ඩන්සිනන් මහත්මා ගාන්ධි ගම්මානය ජනතා අයිතියට කිරිමෙන් අනතුරුව අද (12) පැවැති ජන හමුව අමතමිනි. මෙහිදි වැඩි දුරටත් අදහස් දැක්වු අග්‍රාමාත්‍ය රනිල් වික්‍රමසිංහ මහතා කියා සිටියේ වත්මන් රජය මගින් ආරම්භ කර ඇති ගම්පෙරලිය සංවර්ධන ව්‍යාපෘතිය වතුකරයේ ද ක්‍රියාත්මක කරන බවයි. ඉන්දියානු රජයේ ආධාර යටතේ කදුරට නව ගම්මාන යටිතල පහසුකම් හා ප්‍රජා සංවර්ධන අමාත්‍යාංශය එක්ව වතුකරයේ ජනතාව වෙනුවෙන් ඉදි වන නිවාස යෝජනා ක්‍රමය යටතේ ඩන්සිනන් වතු යායේ නිවාස 404 ක් ඉදි කර ඇත. එම නිවාස යෝජනා ක්‍රමය යටතේ ඉන්දියානු රජයේ රුපියල් ලක්ෂ 10 ක්ද කදුරට නව ගම්මාන සහ ප්‍රජා සංවර්ධන අමාත්‍යාංශයෙන් රුපියල් ලක්ෂ දෙකක ඇතුළුව එක් නිවසක් සඳහා ලක්ෂ 12 ප්‍රතිපාදන වැය කර තිබේ. වර්ග අඩි 550 කින් සමන්විත මෙම එක් නිවසක් පර්චස් 7 ක ඉඩම් කැබැල්ලක තනි නිවාස වශයෙන් ඉදි කර ඇති අතර මෙම සැම නිවසකටම හිමිකම් ඔප්පුවක්ද වතු කම්කරුවන්ට ලබා දිමට රජය කටයුතු කර ඇත.", "URL": "https://sinhala.adaderana.lk/news.php?nid=94286", "Category": null, "Parent URL": null}