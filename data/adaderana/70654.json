{"Source": "Adaderana", "Timestamp": "March 9, 2017 10:40 pm", "Headline": " මේක ප්‍රජාතන්ත්‍රවාදයට එල්ල කළ දැඩි තර්ජනයක්", "News Content": "දිනේෂ් ගුණවර්ධන මන්ත්‍රීවරයාට සතියක කාලයක් පාර්ලිමේන්තුව තහනම් කිරීම වත්මන් ආණ්ඩුව විසින් ප්‍රජාතන්ත්‍රවාදයට එල්ල කළ දැඩි තර්ජනයක් බව ඩලස් අලහප්පෙරුම මන්ත්‍රීවරයා පවසයි.පාර්ලිමේන්තු පරිශ්‍රයේ අද (09) පැවති මාධ්‍ය හමුවකට සහභාගීවෙමින් ඔහු මේ බව කියා සිටියේය.මේ අතර ඒකාබද්ධ විපක්ෂයේ කණ්ඩායම් නායක ලෙස කටයුතු කළ දිනේෂ් ගුණවර්ධන මහතා වෙනුවට එහි කණ්ඩායම් නායක ලෙස ඩලස් අලහප්පෙරුම මහතා පිළිගන්නා ලෙසට ඒකාබද්ධ විපක්ෂය විසින් කළ ඉල්ලීමක් කථානායක කරූ ජයසූරිය මහතා විසින් අද ප්‍රතික්ෂේප කර ඇති බව වාර්තා වෙයි.දිනේෂ් ගුණවර්ධන මහතාට සතියක කාලයක් පාර්ලිමේන්තුව තහනම් කර ඇති හෙයින් එහි කණ්ඩායම් නායක ලෙස ඩලස් අලහප්පේරම පිළිගන්නා ලෙසට ඒකාබද්ධ විපක්ෂය අද පාර්ලිමේන්තුවේදී ඉල්ලා සිටියේය.කෙසේ වෙතත් කථානායකවරයා එයට ඉඩ නොදීම හේතුවෙන් පාර්ලිමේන්තුව තුළ උණුසුම් තත්ත්වයක්ද ඇතිවුණි.", "URL": "https://sinhala.adaderana.lk/news.php?nid=70654", "Category": null, "Parent URL": null}