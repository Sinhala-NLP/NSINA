{"Source": "Adaderana", "Timestamp": "July 27, 2016 07:07 am", "Headline": "රජයේ වෛද්‍යවරුන් අද වර්ජනයේ නෑ", "News Content": "තම සංගමය විසින් අද දිනයේ පැවැත්වීමට නියමිතව තිබූ උද්ඝෝෂණ ව්‍යාපාරය තාවකාලිකව නවතා දැමීමට තීරණය කළ බව රජයේ වෛද්‍ය නිළධාරීන්ගේ සංගමය පවසයි.එම සංගමයේ ලේකම් වෛද්‍ය නලින්ද හේරත් මහතා පවසන්නේ ඊයේ දිනයේ අධ්‍යාපන අමාත්‍යවරයා සමඟ පැවති සාකච්ඡා සාර්ථක මට්ටමක පැවති බවයි.විදේශ පුහුණුව නිම කර පැමිණි සහ ස්ථාන මාරුවීම් ලබා සිටින වෛද්‍යවරුන්ගේ දරුවන් සඳහා පාසල් ලබාගැනීමේ අපහසුතාව සම්බන්ධයෙන් එහිදී සාකච්ඡා කළ බව වෛද්‍ය නලින්ද හේරත් මහතා පැවසුවේය.", "URL": "https://sinhala.adaderana.lk/news.php?nid=62471", "Category": null, "Parent URL": null}