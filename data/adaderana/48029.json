{"Source": "Adaderana", "Timestamp": "December 15, 2014 05:06 pm", "Headline": "පතළේ මළ සිරුරු දෙක ගොඩගනියි", "News Content": "රත්නපුර, තිරිවානකැටිය ප්‍රදේශයේදි පස්කන්දකට යටවු පුද්ගලයින් දෙදෙනාගේ මළ සිරුරු සොයාගෙන තිබේ. පොලීසිය සහ ප්‍රදේශවාසීන් එක්ව අද පස්වරුවේ මළ සිරුරු සොයාගත් බව පොලීසිය සඳහන් කළේය. ප්‍රදේශයේ අතහැර දමා තිබු නිවසක් තුළ පතලක් හාරමින් සිටිය දී ඔවුන් මෙම අනතුරට ලක්ව තිබුණි. මියගොස් ඇත්තේ 32 හැවිරිදි සහ 38 හැවිරිදි රත්නපුර මාරපන ප්‍රදේශයේ පදිංචිව සිටි පුද්ගලයින් දෙදෙනෙකි. සිද්ධිය සම්බන්ධයෙන් රත්නපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=48029", "Category": null, "Parent URL": null}