{"Source": "Adaderana", "Timestamp": "March 17, 2019 06:56 pm", "Headline": "ආනන්ද-නාලන්ද තරගයේ ජය නාලන්දයට", "News Content": "කොළඹ ආනන්ද විද්‍යාලය සහ නාලන්ද විද්‍යාලය අතර පැවති 45 වන සුලෝහිත එක්දින ක්‍රිකට් තරගය ඩක්වත් ලුවිස් න්‍යායට ලකුණු 16කින් ජය ගැනීමට කොළඹ නාලන්දා විද්‍යාලය සමත් වුණි. තරගයේ ප්‍රථමයෙන් පන්දුවට පහරදුන් ආනන්ද විද්‍යාලය පන්දුවාර 48කදී සියලු දෙනා දැවී ලකුණු 198ක් රැස්කළේය. නාලන්දා විද්‍යාලය පිළිතුරු ඉනිම ක්‍රීඩා කරමින් සිටියදී වර්ෂාවෙන් බාධා පැමිණි අතර ඒ වන විට ඔවුන් පන්දුවාර 33යි එක් පන්දුවක් තුළ කඩුලු පහක් දැවී ලකුණු 133ක් රැස්කරගෙන සිටියේය.", "URL": "https://sinhala.adaderana.lk/news.php?nid=106234", "Category": null, "Parent URL": null}