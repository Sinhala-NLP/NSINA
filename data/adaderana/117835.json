{"Source": "Adaderana", "Timestamp": "August 30, 2019 10:06 am", "Headline": "සජිත්ව පරාජය කරන ව්‍යාපෘතියේ කොටසක් තමයි මේ-අජිත් පී පෙරේරා", "News Content": "ජනධිපතිවරණය සඳහා නාමයෝජනා කැඳවීමෙන් පසු ජනාධිපති අපේක්ෂකයා නම් කළ යුතු බවට එක්සත් ජාතික පක්ෂ ව්‍යවස්ථාවේ කිසිදු සඳහනක් නොමැති බව කැබිනට් නොවන අමාත්‍ය අජිත් පී පෙරේරා මහතා පවසයි. එම පක්ෂයේ නීති ලේකම් නිශ්ශංක නානායක්කාර මහතා ඊයේ සඳහන් කළේ මැතිවරණ කොමිෂන් සභාව විසින් ජනාධිපතිවරණයට නාම යෝජනා කැඳවන තෙක් ජනාධිපති අපේක්ෂකයා තෝරා පත්කර ගැනීමට පක්ෂ ව්‍යවස්ථාව අනුව හැකියාවක් නොමැති බවයි. ප්‍රධාන පක්ෂ දෙකක් මේ වන විට ජනාධිපති අපේක්ෂකයා ප්‍රචාරය කර ඡන්ද ව්‍යපාරය ආරම්භ කර ඇති බවත් පැවසු අමාත්‍යවරයා, මැතිවරණ කොමිෂන් සභාව කියන තුරු අපේක්ෂකයා නම් කරන්න තහනම් යැයි පක්ෂයේ ව්‍යවස්ථාවේ නොමැති බවද අජිත් පී පෙරේරා මහතා පැවසීය. මෙය දේශපාලනිකව හා නීතියානුකූලව ගත් විය වැරදි සහගත ප්‍රකාශයක් බවත් පැවසු ඒ මහතා, නිශ්ශංක නානායක්කාර මහතා නියෝජනය කරනු ලබන්නේ, එක්සත් ජාතික පක්ෂයේ ජනාධිපති අපේක්ෂකයා මැතිවරණයේ දී පරාජයට පත් වීම අපේක්ෂා කරන කණ්ඩායමේ බලාපොරොත්තුව බවද අමාත්‍යවරයා මෙහිදී සඳහන් කළේය. ඔවුන් වෙනුවෙන් මෙම ප්‍රකාශය නිකුත් කර ඇති බවත්, පක්ෂය වෙනුවෙන් මෙවැනි කථාවක් පැවසීමට බලයක් ඔහුට ලබා දී නොමැති බවද අජිත් පී පෙරේරා මහතා පැවසීය. මෙම ප්‍රකාශය මඟින් සජිත් ප්‍රේමදාස මහතාගේ අපේක්ෂකත්වය නිල වශයෙන් ප්‍රකාශ කිරීම ප්‍රමාද කරලා ඔහුගේ ජනාධිපතිවරණ ව්‍යාපාරය අඩාල කිරීම බවද පැවසු අමාත්‍යවරයා, ඔහුට සුදානම් වීමට ඇති කාලය අඩු කිරීමට ද මෙයින් බලාපොරොත්තු වන බව කියා සිටියේය. සජිත් ප්‍රේමදාස මහතාව පරාජය කිරීමේ කොටසක් නිශ්ශංක නානායක්කාර විසින් සිදු කරනු ලබන බවද පැවසීය.", "URL": "https://sinhala.adaderana.lk/news.php?nid=117835", "Category": null, "Parent URL": null}