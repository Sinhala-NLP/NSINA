{"Source": "Adaderana", "Timestamp": "April 9, 2019 12:05 pm", "Headline": "වවුනියාවේ ජාවාරමක් වටලයි", "News Content": "වවුනියාව,පූන්තෝට්ටම් ප්‍රදේශයේ රන් භාණ්ඩ උකස් මධ්‍යස්ථානයක් කඩා දමා රන් භාණ්ඩ හා මුදල් සොරාගත් ජාවාරමක් වටලා පුද්ගලයෙකු ඊයේ (08) අත්අඩංගුවට ගෙන තිබේ. පොලිසිය පැවසූවේ පසුගිය 01 වැනිදා රාත්‍රියේ අදාළ රන්භාණ්ඩ උකස් මධ්‍යස්ථානය කඩා දමා රන් භාණ්ඩ හා මුදල් සොරකම් කොට ඇති බවට ලද පැමිණිල්ලක් මත සිදුකළ පරීක්ෂණ මත අදාළ සැකකරු අත්අඩංගුවට ගත් බවයි. සැකකරු අත්අඩංගුවට ගන්නා ලද අවස්ථාවේ අදාළ උකස් මධ්‍යස්ථානයෙන් සොරාගත් මුදල් රුපියල් ලක්ෂ දහයක් හා රන් පවුම් දොළහමාරක් සැකකරු සතුව තිබි ‍පොලිස් බාරයට ගෙන ඇත. පොලිසිය පැවසූවේ අත්අඩංගුවට ගත් සැකකරු වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත බවයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107683", "Category": null, "Parent URL": null}