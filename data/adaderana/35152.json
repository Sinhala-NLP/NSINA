{"Source": "Adaderana", "Timestamp": "June 22, 2013 04:17 pm", "Headline": "නුවරඑළියේ නායයාම්වල වගකීම වතුකම්කරුවන්ට!", "News Content": "නුවරඑලිය දිස්ත්‍රික්කයේ ස්ථාන 02ක නාය යාම් අවධානමක් මතුව ඇතැයි ජාතික ගොඩනැගිලි පර්යේෂණායතනය පවසයි. අක්‍රමවත් ඉඩම් පරිහරණය මෙයට හේතුවී ඇති බව එම ආයතනයේ නුවරඑලිය දිස්ත්‍රික් නිලධාරී නුවන් අමරතුංග මහතා සඳහන් කාළේය. තලවකැලේ, ලිඳුල වෝල්ට්‍රීන් වතුයායේ නිවාස 06ක් මේ වන විට මෙම අවධානමට ලක්ව ඇති අතර එමනිසා එම නිවාස වල සාමාජිකයින් මේවන විටත් ඉන් ඉවත් කර ඇති බව ජාතික ගොඩනැගිලි පර්යේෂණායතනය සඳහන් කළේය. මීට අමතරව නායයාමේ අවධානම හේතුවෙන් බගවන්තලාව පෙට්‍රසෝ වතුයායේ නිවාස 07 කට අයත් සාමාජිකයින් 25 දෙනක් ද මේ වන විට ඉවත් කර ඇත. අවධානම් සහිත ප්‍රදේශවල මේ වන විටත් පරීක්ෂණ ආරම්භ කර ඇති අතර වතු කම්කරුවන්ගේ අක්‍රමත් ඉඩම් පරිහරණය මෙම නායයාම්වලට හේතුව බව ද නුවන් අමරතුංග මහතා සඳහන් කළේය. වතු කම්කරුවන්ගේ අක්‍රමත් ඉඩම් පරිහරණය ඉඩම් පරිහරණය පිළිබද වතු අධිකාරීවරුන් දැනුවත් කිරීමට පියවර ගන්නා බව ඒ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=35152", "Category": null, "Parent URL": null}