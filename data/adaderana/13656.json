{"Source": "Adaderana", "Timestamp": "January 21, 2011 12:54 pm", "Headline": "මැතිවරණයට වාමාංශික විමුක්ති පෙරමුණ යටතේ තරගකරනවා - සිවාජිලිංගම්", "News Content": "ඉදිරි පළාත් පාලන මැතිවරණයේ දී වාමාංශික විමුක්ති පෙරමුණ යටතේ තරග කිරීමට හිටපු පාර්ලිමේන්තු මන්ත්‍රී එම්. කේ. සිවාජිලිංගම් මහතා තීරණය කර තිබේ. එක්ව තරග කිරීම සඳහා දෙමළ ජාතික සන්ධානය සමග පැවති සාකච්ඡා අසාර්ථක වූ බව සිවාජිලිංගම් මහතා සඳහන් කළේය. ඒ අනුව දෙමළ ජාතික විමුක්ති සන්ධානය, වාමාංශික විමුක්ති පෙරමුණ සමග එක්වීමට තීරණය කළ බව සිවාජිලිංගම් මහතා ප්‍රකාශ කළේය. මහා මැතිවරණය සඳහා වාමාංශික විමුක්ති පෙරමුණ සමග දෙමළ ජාතික විමුක්ති සන්ධානය අත්සන් කළ අවබෝධතා ගිවිසුම තවමත් ක්‍රියාත්මක වන බව ද ඔහු පෙන්වාදුන්නේය. ඒ අනුව\"මේසය\" ලාංඡනය යටතේ උතුරු සහ නැගෙනහිර පළාත් වල සෑම දිස්ත්‍රික්කයක් වෙනුවෙන්ම දෙමළ ජාතික විමුක්ති සන්ධානය තරගකිරීමට සූදානම්ව සිටින බව ද සිවාජිලිංගම් මහතා අවධාරණය කර සිටියේය.", "URL": "https://sinhala.adaderana.lk/news.php?nid=13656", "Category": null, "Parent URL": null}