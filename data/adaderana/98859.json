{"Source": "Adaderana", "Timestamp": "November 7, 2018 09:04 pm", "Headline": " සිඟිත්තෙක් ඇලකට වැටි මිය යයි", "News Content": "කන්දකැටිය ප්‍රදේශයේ දී අද (07) දහවල් ඇලකට වැටී ගසාගෙන ගිය දරුවෙකු කන්දකැටිය රෝහලටත් අනතුරුව බදුල්ල මහ රෝහලටත් ඇතුළත් කිරීමෙන් පසුව ජීවිතක්ෂයට පත්ව ඇතැයි කන්දකැටිය පොලිසිය පවසයි. සිද්ධියෙන් ජීවිතක්ෂයට පත්ව ඇත්තේ කන්දකැටිය බුබුල ප්‍රදේශයේ එච් පී ඩී සදෙව් නැමැති වයස අවුරුදු එක හමාරක ළදරුවෙකි. නිවසියන්ගේ ග්‍රහණයෙන් මිදුණූ දරුවා ඇල මාර්ගයට වැටී ගසාගෙන ගොස් ඇති අතර දරුවා නිවසේ නොමැතිබව දැනගත් ඔහුගේ ඥාතීහු පසුව කල සොයාබැලීමකදී ඇල මාර්ගයේ ගසාගෙන යමින් සිටි දරුවා ගොඩ ගෙන රෝහල් ගත කර ඇත. කෙසේ වෙතත් මූලික ප්‍රතිකාර වලින් පසුව දරුවා බදුල්ල මහ රෝහල වෙත ඇතුලත් කර ඇතත් ඔහු එහිදී මිය ගොස් ඇත.", "URL": "https://sinhala.adaderana.lk/news.php?nid=98859", "Category": null, "Parent URL": null}