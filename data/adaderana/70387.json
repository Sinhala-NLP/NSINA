{"Source": "Adaderana", "Timestamp": "March 3, 2017 08:17 pm", "Headline": "  වනජීවී සංරක්ෂණය වෙනුවෙන් කැපවූවන්ට සම්මාන", "News Content": "මෙරට වනජීවී සංරක්ෂණය වෙනුවෙන් කැපවූ පුද්ගලයින් සහ නිලධාරීන් ඇගයීම හා ඔවුන්ට සම්මාන ප්‍රදානය කිරීමේ උත්සවයක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. අදට(03) යෙදී ඇති ලෝක වනජීවී දිනය නිමිතෙන් මෙම උත්වය සංවිධානය කර තිබූ බව ජනාධිපති මාධ්‍ය ඒකකය සඳහන් කළේය.“සේවා ප්‍රසාදනීය අභිසෙස් උළෙල“ ලෙස නම් කර තිබූ මෙම උත්සවය අද පෙරවරුවේ බණ්ඩාරනායක ජාත්‍යන්තර සම්මන්ත්‍රණ ශාලාවේදී පවත්වා තිබේ.මෙහිදී ජනාධිපති මෛත්‍රීපාල සිරිසේන මහතා විසින් අතිවිශිෂ්ට පුර්ණ සම්මාන 10ක් ද පිළිගැන්වූ බව ජනාධිපති මාධ්‍ය අංශය සඳහන් කළේය. තිරසාර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා මහතා විසින් ජනාධිපති මෛත්‍රීපාල සිරිසේන මහතා වෙත මෙහිදී විශේෂ සමරු තිළිණයක් ද පිළිගන්වා තිබේ.", "URL": "https://sinhala.adaderana.lk/news.php?nid=70387", "Category": null, "Parent URL": null}