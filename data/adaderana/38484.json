{"Source": "Adaderana", "Timestamp": "October 30, 2013 12:50 pm", "Headline": " ලක්ෂ 15 ක පමණ බඩුවලට විද්ද දෙදෙනෙක් දැලේ ", "News Content": "රාත්‍රී කාලයේදි විදුලි උපකරණ වෙළඳසැල්වල ඉබි යතූරු කපා ඇතුළු වී රුපියල් ලක්ෂ 15 ක් පමණ වටිනා භාණ්ඩ සොරකම් කළ සැකකරුවන් දෙදෙනෙකු කොච්චිකඩේ පොලිසිය විසින් අද (30) අත්අඩංගුවට ගෙන තිබේ. පොලිසියට ලැබුණු රහසිගත තොරතුරක් අනුව රාත්‍රී කාලයේ වෙළෙඳසැල් අවට සැරිසරු අයෙකු අත් අඩංගූවට ගෙන ප‍්‍රශ්න කිරිමෙන් පසු හෙළිවු කරුණු ඔස්සේ මිගමුව ප‍්‍රදේශයේදි තවත් සැසරුවෙකු අත් අඩංගූවට ගත් බව පොලිසිය කියා සිටියි. මොවුන් දෙදෙනා වෙළෙඳසැල්වලින් සොරාගත් ලැප්ටොප් පරිගණක 05ක්, ජංගම දුරකථන 20 ක්, ඩිජීටල් කැමරා 04ක් , රුපවාහිනි යන්ත‍්‍ර 01ක්, පරිගණක 03 ක් , කාර් කැසටි 10ක්, ඇතුළු උපකරණ පොලිසිය විසින් සොයා ගෙන ඇත. සැකකරුවන් කාලයක සිට කොචිචිකෙඩි හා දංකොටුව ප‍්‍රදේශවල විදුලි උපකරණ වෙළෙඳසැල්වල ඉබි යතුරු අඬුවකින් කපා ඇතුළුවී භාණ්ඩ සොරා ගෙන අඩු මුදලකට වෙළෙඳසැල්වලට හා පුද්ගලයින්ට විකුණා තිබෙන බව මූලික පොලිස් පරීක්ෂණ වලදී අනාවරණය වී තිබේ. දංකොටුවේ සහ වලපනේ පදිංචි සැකකරුවන් දෙදෙනා මීගමුව මහේස්ත්‍රාත් අධිකරණයට ඉදිරිපත් කිරිමට නියමිතය. මීගමුව කොට්ඨාශ බාර පොලිස් අධිකාරි ජයන්ත ලියනගේ මහතාගේ අධික්ෂණය යටතේ සහකාර පොලිස් අධිකාරි අරුණ පේ‍්‍රමශාන්ත, කොචිචිකඩේ පොලිස් ස්ථානාධිපති ප‍්‍රධාන පොලිස් පරික්ෂක එල්.කළුආචිචි,අපරාධ විමර්ශන අංශයේ ස්ථානාධිපති, පොලිස් පරික්ෂක එස්..එමි.කේ.ගූණසේන, උප පොලිස් පරික්ෂක, උපාලි මල්දෙණිය ඇතුළු පිරිසක් පරීක්ෂණ කටයුතු මෙහයවති.", "URL": "https://sinhala.adaderana.lk/news.php?nid=38484", "Category": null, "Parent URL": null}