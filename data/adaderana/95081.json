{"Source": "Adaderana", "Timestamp": "August 27, 2018 09:34 am", "Headline": "නීති විරෝධිව මත් පැන් පෙරු 2ක් පොලිස් දැලේ", "News Content": "මිද්දෙණිය පොලිස් වසමේ දිල්රුක්ෂි නිවාස, පල්ලේ , ජුලම්පිටිය ප්‍රදේශයේ නිවසක් වටලා නීති විරෝධීව මත් පැන් පෙරමින් සිටි සැකකරුවන් දෙදෙනෙකු අත්අඩංගුවට ගෙන ඇත. එහිදි ගෝඩා මීලි ලිටර් 792000ක් සහ කසිප්පු මිලි ලීටර් 735000ක් ද පොලිස් භාරයට ගෙන තිබේ. ඊයේ (26) සවස වීරකැටිය පොලීසියේ නිළධාරි කණ්ඩායමක් විසින් මෙම වැටලීම සිදු කර ඇති අතර එම නිවසේ තිබි නීති විරෝධිව මත්පැන් පෙරීමට යොදා ගත් ගෑස් සිලින්ඩර් 16ක් ,වතුර මෝටර් 01ක් , ගෑස් ලිප් 05ක් , තඹ දඟර 05ක් , ප්ලාස්ටික් කෑන් 21ක් , ප්ලාස්ටික් බැරල් 39ක් සහ යකඩ බැරල් 05ක් පොලිස් භාරයට ගෙන ඇත. අත්අඩංගුවට ගත් සැකකරුවන් වයස අවුරුදු 33ක් හා 50ක් වන කොටුගොඩ ඒකල ප්‍රදේශයේ පදිංචිකරුවන් වේ. ඔවුන් දෙදෙනා අද (27) වලස්මුල්ල මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=95081", "Category": null, "Parent URL": null}