{"Source": "Adaderana", "Timestamp": "December 7, 2015 07:46 am", "Headline": "මං තීරු නීතිය අද සිට තවත් දිගුවෙයි", "News Content": "මංතීරු නීතිය තවත් මාර්ග කිහිපයක අද සිට දැඩිව ක්‍රියාත්මක කිරිමට පොලිසිය පියවර ගෙන තිබේ.ඒ අනුව මේ දක්වා පරික්ෂණ මට්ටමේ පැවැති ආර්.ඒ ද මෙල් මාවත හෙවත් ඩුබ්ලිකේෂන් පාර, බෞද්ධාලෝක මාවත සහ හයිලෙවල් මාර්ගයේ නුගේගොඩ සිට කොළඹ දක්වා මෙම මංතීරු නීතිය ක්‍රියාත්මක කරන බව පොලිසිය සඳහන් කරයි.මෙම මාර්ග සඳහා අතිරේක පොලිස් නිළධාරින් යෙදවීමට කටයුතු කරන බව ද පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කියා සිටියේය.මේ වන විටත් කොළඹට ඇතුළුවන ප්‍රධාන මාර්ගයක් වන පාර්ලිමෙන්තු මාර්ගයේ සහ හයිලෙවල් මාර්ගයේ කිරුළපන සිට කොළඹට මෙම මංතීරු නීතිය ක්‍රියාත්මක වේ. පසුගිය දිනවල සිදු කළ වැටලීම්වලදී මංතීරු නීතිය කඩ කළ රියදුරන් 13,000 කට අධික පිරිසකට එරෙහිව නඩු පැවරීමට ද පොලිසිය පියවර ගෙන තිබේ.මංතීරු නීතිය ක්‍රියාත්මකවීමත් සමග කොළඹ සහ තදාසන්න ප්‍රදේශවල රථ වාහන තදබදයේ අඩුවිමක් පෙන්නුම් කරන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=55552", "Category": null, "Parent URL": null}