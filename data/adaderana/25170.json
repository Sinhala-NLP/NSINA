{"Source": "Adaderana", "Timestamp": "June 20, 2012 08:42 am", "Headline": "විශ්ව විද්‍යාල අනධ්‍යයන සේවකයින් අද උද්ඝෝෂණයක", "News Content": "විශ්ව විද්‍යාල අනධ්‍යයන සේවකයින් අද (20) කොළඹ දී උද්ඝෝෂණ ව්‍යාපාරයක් සංවිධානය කර තිබේ. සිය වැටුප් ගැටලුව විසඳීමට බලධාරීන් මෙතෙක් පියවර ගෙන නොමැති බව අන්තර් විශ්ව විද්‍යාලයීය වෘත්තීය සමිති මහ සම්මේලනයේ සම සභාපති ආර්.එම්.චන්ද්‍රපාල මහතා සඳහන් කරයි. පසුගිය 06 වන දින සිට විශ්ව විද්‍යාල අනධ්‍යයන සේවකයින් ආරම්භ කර ඇති වෘත්තීය සමිති ක්‍රියාමාර්ගය හේතුවෙන් මේ වන විට සියලු විශ්ව විද්‍යාලවල සහ උසස් අධ්‍යාපන රැසක කටයුතු අඩපණ වී ඇත. වැඩ වර්ජනය සිය ගැටලුවට විසඳුම් ලැබෙන තුරු අඛණ්ඩව ක්‍රියාත්මක කරන බව චන්ද්‍රපාල මහතා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=25170", "Category": null, "Parent URL": null}