{"Source": "Adaderana", "Timestamp": "November 4, 2010 05:13 pm", "Headline": "මංජුගේ බී සාම්පල පරීක්ෂණය සිදුවී නෑ", "News Content": "ශ්‍රී ලංකා බොක්සිං ක්‍රීඩක මංජු වන්නිආරච්චිගේ බී සාම්පල පරීක්ෂණය සිදුකර නොමැති බව ජාතික ඔලිම්පික් කමිටු ආරංචි මාර්ග සඳහන් කරයි. පරීක්ෂණය සිදුනොකිරීමට හේතුව මේ වනතුරු අනාවරණය කර නොමැති බව ද එහි ප්‍රකාශකයෙකු අද දෙරණ වෙත සඳහන් කළේය. නමුත් නොවැම්බර් 02 වන දින ඉන්දියාවේ නවදිල්ලි නුවරදී මංජු වන්නිආරච්චිගේ බී සාම්පල පරීක්ෂණයය සිදුකිරීමට නියමිත බව පසුගිය දිනවල වාර්තා විය. මෙම ගැටලුව පිළිබඳව ගනු ලබන ඉදිරි පියවර පිළිබඳව සඳහන් ලිපියක් පොදු රාජ්‍ය මණ්ඩලීය ක්‍රීඩා කමිටුවේ ලේකම් විසින් ශ්‍රී ලංකාවට එවීමට නියමිත බව ද වාර්තා වේ.", "URL": "https://sinhala.adaderana.lk/news.php?nid=11938", "Category": null, "Parent URL": null}