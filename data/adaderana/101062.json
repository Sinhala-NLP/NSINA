{"Source": "Adaderana", "Timestamp": "December 20, 2018 08:31 pm", "Headline": "ධීවරයින්ට අනතුරු ඇඟවීමක්", "News Content": "දිවයිනට ගිනිකොණ දෙසින් බෙංගාල බොක්ක මුහුදු ප්‍රදේශයේ පහල වායුගෝලයේ කැළඹිලි ස්වභාවය හේතුවෙන් හම්බන්තොට සිට මඩකලපුව සහ ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශවල තද වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. ගිගුරුම් සහිත වැසි ඇති වන අවස්ථාවලදී සළඟේ වේගය ක්ෂණිකව පැ.කි.මී. 70-80 පමණ ඉහළ යාමට ඉඩ ඇති හෙයින් එම මුහුදු ප්‍රදේශ ක්ෂණිකව රළු වීමට වැඩි හැකියාවක් පවතින බව එම දෙපාර්තමේන්තුව සඳහන් කළේය. ධීවර සහ නාවුක ප්‍රජාවට මේ පිළිබඳ ඉතා අවධානයෙන් කටයුතු කරන ලෙසත් කාලගුණ විද්‍යා දෙපාර්තමේන්තුව ඉල්ලා සිටියි.", "URL": "https://sinhala.adaderana.lk/news.php?nid=101062", "Category": null, "Parent URL": null}