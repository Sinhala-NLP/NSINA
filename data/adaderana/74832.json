{"Source": "Adaderana", "Timestamp": "July 3, 2017 05:12 pm", "Headline": "ශ්‍රමිකයින්ට සෞදියෙන් පිටවෙන්න දුන් කාලය දිගු වෙයි", "News Content": "නීති විරෝධි ලෙස සෞදි අරාබියේ රැදි සිටින ශ්‍රමිකයින්ට එරටින් පිටවීම සඳහා ලබාදි ඇති පොදු සමා කාලය මේ මස 23 වන දින දක්වා දීර්ඝ කර තිබේ. මාර්තු මස 21 වන දින සිට ජුනි මස 25 වන දින දක්වා පොදු සමා කාලය ප්‍රකාශයට පත් කර තිබු අතර එම කාලසීමාව තුළ ශ්‍රී ලාංකිකයින් 4500 දෙනෙකු පමණ දිවයිනට පැමිණ ඇති බව විදේශ සේවා නියුක්ති කාර්යාංශය ප්‍රකාශ කළේය. සේවා ගිවිසුම් කාලය ඉක්මවා ගිය පසු තවදුරටත් සෞදි අරාබියේ රැදී සිටින ශ්‍රී ලාංකිකයින්ට මෙරටට පැමිණිම සඳහා ජුලි 23 වන දින දක්වා කාලය පවතියි. ඔවුන්ට ඒ සඳහා සෞදි අරාබියේ පිහිටි ශ්‍රී ලංකා තානාපති කාර්යාලයෙන් තොරතුරු ලබාගත හැකියි.", "URL": "https://sinhala.adaderana.lk/news.php?nid=74832", "Category": null, "Parent URL": null}