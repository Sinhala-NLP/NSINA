{"Source": "Adaderana", "Timestamp": "May 30, 2019 08:34 am", "Headline": "මෝදිගේ පදවි ප්‍රාප්ති උත්සවයට සහභාගී වෙන්න ජනපති ඉන්දියාවට", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ දෙවන පදවි ප්‍රාප්ති උත්සවයට සහභාගීවිම සදහා ජනාධිපති මෛත්‍රිපාල සිරිසේන මහතා ඉන්දීයාව ලබා පිටත්ව ගොස් තිබේ. අද උදෑසන 08.20ට පමණ ඉන්දීය ගුවන් සේවයට අයත් ඒ.අයි 282 දරණ ගුවන් යානයෙන් ජනාධිපතිවරයා නවදිල්ලි නුවර බලා පිටත්ව ගිය බවයි අද දෙරණ ගුවන්තොටුපල වාර්තාකරු සදහන් කළේය. ජනාධිපතිවරයා සමග 12 දෙනෙකුගෙන් පමණ සමන්විත දූත පිරිසක් ද ඉන්දියාව බලා පිටත්ව ගොස් තිබේ. ඉන්දීය අග්‍රාමාත්‍ය නරේන්ද්‍ර මෝදි මහතාගේ දෙවන පදවි ප්‍රාප්ති උත්සවය අද(30) පස්වරුවේ රාෂ්ට්‍රපතිභවන් හිදී පැවැත්විමට නියමිත අතර ශ්‍රී ලංකා ජනාධිපතිවරයා ඇතුළු රාජ්‍ය නායකයින් රැසක් එම උත්සවය සඳහා සහභාගීවිමට නියමිතයි.", "URL": "https://sinhala.adaderana.lk/news.php?nid=110959", "Category": null, "Parent URL": null}