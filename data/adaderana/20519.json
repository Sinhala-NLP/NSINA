{"Source": "Adaderana", "Timestamp": "December 7, 2011 01:12 pm", "Headline": " මාර්ගයේ රථ වාහන තදබදයක්-උප කුලපති එළවන්න සිසුන් පා ගමනේ", "News Content": "නුගේගොඩ මං සන්ධිය හා අවට ප්‍රදේශය තුළ දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. විශ්ව විද්‍යාල සිසුන් විසින් සංවිධානය කර ඇති දැවැන්ත විරෝධතා පා ගමනක් හේතුවෙන් මෙම රථ වාහන තදබදය නිර්මාණය වී තිබේ. කෙසේ වෙතත් ශී‍්‍ර ජයවර්ධනපුර විශ්වවිද්‍යාලයේ උපකුලපතිගේ අත්තනෝමතික පාලනයත්, දිගින් දිගටම සිදුවන ශිෂ්‍ය මර්දනයටත්, විරෝධය පල කරමින් ජ’පුර සරසවියේ උපකුලපතිවරයා ඉවත් කරන ලෙස බලකර මින් මෙම විරෝධතා පාගමන පවත්වන බව ශ්‍රී ජයවර්ධනපුර විශ්ව විද්‍යාලයේ මහා ශිෂ්‍ය සංගමයේ ප්‍රකාශකයෙක් කියා සිටියේය. විශ්ව විද්‍යාලය ඉදිරිපිටින් ආරම්භ කළ මෙම විරෝධතා පාගමන විශ්ව විද්‍යාල ප්‍රතිපාදන කොමිෂන් සභාව දක්වා ගමන් කරන බව හෙතෙම අද දෙරණට කියා සිටියේය.", "URL": "https://sinhala.adaderana.lk/news.php?nid=20519", "Category": null, "Parent URL": null}