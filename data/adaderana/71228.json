{"Source": "Adaderana", "Timestamp": "March 22, 2017 05:16 pm", "Headline": "අවුරුදු 19 පහළ වොලිබෝල් කණ්ඩායම අකිල හමුවෙයි", "News Content": "ආසියානු අවුරුදු 19න් පහල බාලක වොලිබෝල් තරඟාවලිය සඳහා සහභාගී වීමට නියමිත ශ්‍රී ලංකා කණ්ඩායම අධ්‍යාපන අමාත්‍ය අකිල විරාජ් කාරියවසම් මහතා හමු වී තිබේ. අධ්‍යාපන අමාත්‍යාංශයේ දී අද (22) එම කණ්ඩායම අමාත්‍යවරයා හමු වී ඇති අතර එහිදී අමාත්‍යවරයා විසින් ඔවුන්ට සුභ පැතුම් එක්කළ බව අධ්‍යාපන අමාත්‍යාංශය සඳහන් කරයි. ආසියානු වොලිබෝල් සම්මේලනය මඟින් මෙහෙයවනු ලබන මෙම තරඟාවලිය ලබන 28 වන දින සිට අප්‍රේල් 05 වන දින දක්වා මියන්මාරයේදී පැවැත්වීමට නියමිතයි. ඒ අනුව ශ්‍රී ලංකාව නියෝජනය කරමින් ඒ සඳහා ක්‍රීඩකයන් 12 දෙනෙකු හා නිලධාරීන් පස් දෙනෙකු සහභාගී වීමට නියමිත බව සඳහන් වේ.", "URL": "https://sinhala.adaderana.lk/news.php?nid=71228", "Category": null, "Parent URL": null}