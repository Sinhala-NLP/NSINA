{"Source": "Adaderana", "Timestamp": "June 20, 2011 10:24 pm", "Headline": "අවසන් තරගය ජය පරාජයෙන් තොරයි-තරගාවලියේ ජය එංගලන්තයටයි", "News Content": "සංචාරක ශ්‍රී ලංකා කණ්ඩායම හා එංගලන්තය අතර පැවති ටෙස්ට් තරගාවලිය 1-0 ක් ලෙස ජයග්‍රහණය කිරීමට එංගලන්ත කණ්ඩායම සමත්විය. තරගාවලියේ වීරයා ලෙස ලෙස ශ්‍රී ලංකා කණ්ඩායමේ ප්‍රසන්න ජයවර්ධන සහ එංගලන්ත කණ්ඩායම් ක්‍රිස්ට් ට්‍රිම්ලෙට් සම්මාන ලබන ලදී. ශ්‍රී ලංකා-හා එංගලන්තර 3 වන ටෙස්ට් තරගය අද එංගලන්තයේ Rose Bowl ක්‍රීඩාංගණයේ පැවති අතර එයින් එය ජය පරාජයෙන් ‍තොරව අවසන් විය. ශ්‍රී ලංකා කණ්ඩායම පළමු ඉනිමේදී ලකුණු 184 ක් ලබාගත් අතර ඊට පිළිතුරු ලෙස එංගලන්ත කණ්ඩායම කඩුලු 8 ක් දැවී 377 ක් ලබා ගන්නා ලදී. අනතුරුව පිළිතුරු ඉනිම සඳහා ශ්‍රී ලංකා කණ්ඩායම කඩුලු 5 ක් දැවී 334 ක් ලබා සිටියදී තරගයට වර්ෂාවෙන් බාධා එල්ලවීම නිසා තරගය අත්හිටුවීමට ක්‍රීඩා බලධාරීන් විසින් තීරණය කරන ලදී.", "URL": "https://sinhala.adaderana.lk/news.php?nid=16892", "Category": null, "Parent URL": null}