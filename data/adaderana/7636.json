{"Source": "Adaderana", "Timestamp": "April 3, 2010 08:58 am", "Headline": "ඔඩ්ඩමාවඩි පාලම ජනතා අයිතියට", "News Content": "මඩකලපුව, ත්‍රිකුණාමලය මාර්ගයේ ඉදිවූ ඔඩ්ඩමාවඩි පාලම ජන‍ාධිපති මහින්ද රාජපක්ෂ මහතා අතින් විවෘත කෙරෙයි. ඊයේ පස්වරුවේ පාලම විවෘත කළ බව ජනාධිපති මාධ්‍ය අංශය පවසයි. ස්පාඤ්ඤ රජයේ ණය ආධාර මත ඉදිකෙරුණු මෙම පාලම සඳහා වැය කර ඇති මුදල රුපියල් මිලියන 770කි. දිගින් මීටර් 250 ක් වන මෙම පාලමේ පළල 10.5 ක්‍ වේ. මෙහි ඉදිකිරීම් 2007 වර්ෂයේ ‍දී ආරම්භ කළ බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=7636", "Category": null, "Parent URL": null}