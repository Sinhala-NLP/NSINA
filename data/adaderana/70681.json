{"Source": "Adaderana", "Timestamp": "March 10, 2017 02:10 pm", "Headline": "කළුතර ඕ.අයි.සී වහා මාරු", "News Content": "විනය හේතු මත කළුතර උතුර පොලිස් ස්ථානාධිපති පොලිස් පරීක්ෂක ජේ.පී. ආනන්ද සිල්වා මහතාට වහාම ක්‍රියාත්මක වන පරිදි ස්ථාන මාරුවීමක් ලබාදී තිබේ.පොලිස් කොමිසමේ අනුමැතිය පරිදි පොලිස්පති පූජිත් ජයසුන්දර මහතා විසින් මෙම ස්ථානමාරුවීම ලබාදී ඇති බව පොලිස් මූලස්ථානය සඳහන් කළේය.ඒ අනුව පොලිස් පරීක්ෂක ජේ.පී. ආනන්ද සිල්වා මහතා කොළඹ උතුර කොට්ඨාසය වෙත මාරුකර යවා තිබේ.පසුගියදා කළුතර බන්ධනාගාරයේ සිට රැඳවියන් ප්‍රවාහනය කරමින් තිබූ බන්ධනාගාර බස් රථයකට එල්ල වූ වෙඩි ප්‍රහාරයකින් පාතාල කල්ලි සමාජිකයෙකු ලෙස සැලකෙන “සමයං“ ඇතුළු රැඳවියන් 05 දෙනෙකු සහ බන්ධනාගාර නිලධාරීන් 02 දෙනෙකු ජීවිතක්ෂයට පත් වුණි.රැඳවියන් ප්‍රවාහනය කළ එම බස් රථයට පොලිස් ආරක්ෂාව ලබාදීමට අදාළ කටයුතු සිදු නොකළ බවට කළුතර උතුර පොලිස් ස්ථානාධිපතිවරයාට චෝදනා එල්ල වී තිබේ.", "URL": "https://sinhala.adaderana.lk/news.php?nid=70681", "Category": null, "Parent URL": null}