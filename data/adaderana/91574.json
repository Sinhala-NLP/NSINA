{"Source": "Adaderana", "Timestamp": "June 27, 2018 12:43 pm", "Headline": "පොලීසියට පුද්ගලයින් ගැන තීන්දු ගන්න කිසිම අයිතියක් නෑ", "News Content": "පොලීසිය විසින් අත්අඩංගුවේ සිටින පාතාල කල්ලි සාමාජිකයින් හට වෙඩි තබා ඝාතනය කිරීම තමන්ට අනුමත කිරීමට නොහැකි බව නීතීඥ ප්‍රේමනාත් සී.දොලවත්ත මහතා පවසයි. සත්‍ය ගවේශකයින්ගේ සංවිධානය ඊයේ(26) කොළඹදී පැවති මාධ්‍ය හමුකවට එක්වෙමින් ඒ මහතා මේ බව සඳහන් කළේය. පසුගියදා අත්අඩංගුවේ සිටියදි පොලිස් වෙඩි පහරින් පාතාල සාමාජිකයෙකු මිය යෑමේ සිද්ධිය සම්බන්ධයෙන් අඳහස් දැක්වමින් ඒ මහතා පැසුවේ ආයුධ සම්බන්ධයෙන් තොරතුරු දැන ගැනීමට රැගෙන යන අවස්තාවදී පොලීසිය මෙලෙස පාතාල සාමාජිකයින්ට වෙඩි තබා ඝාතනය කරන බවයි. නීතිය තමන්ගේ අතට ගන්න පොලීසියට අයිතියක් නැති බවත් හිට්ලර් පාලනය මේ ආණ්ඩුවේ ඇති බවත් පොලීසිය යොදවා පුද්ගලයින් ඝාතනය කරන බව ඒ මහතා පැවසීය.", "URL": "https://sinhala.adaderana.lk/news.php?nid=91574", "Category": null, "Parent URL": null}