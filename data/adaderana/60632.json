{"Source": "Adaderana", "Timestamp": "May 31, 2016 08:29 am", "Headline": "උතුරේ ජනයාට ඉඩම් හඳුනාගැනීම සිකුරාදායින් අවසන්?", "News Content": "උතුරේ අවතැන් වු ජනතාව නැවත පදිංචි කරවීම සඳහා ඉඩම් හඳුනාගැනීමේ කටයුතු ලබන සිකුරාදා වන විට අවසන් කරන ලෙස ජනාධිපති මෛත්‍රීපාල සිරිසේන මහතා නිලධාරීන්ට උපදෙස් ලබා දී තිබේ. උතුරු නැගෙනහිර පළාත්වල අවතැන් වු ජනතාව නැවත පදිංචි කරවීමේ කටයුතු පිළිබඳ විශේෂ සාකච්ඡාවක් ජනාධිපති කාර්යාලයේ දී ඊයේ පස්වරුවේ පැවැත්විණි.එහිදී ජනාධිපතිවරයා අදාළ උපදෙස් ලබාදුන් බව ජනාධිපති මාධ්‍ය අංශය සඳහන් කරයි.මේ අතර පළුගස්දමන විවිධ සේවා සමූපකාර සමිතියේ නව ගොඩනැගිල්ල ජනාධිපතිවරයාගේ ප්‍රධානත්වයෙන් ඊයේ විවෘත කෙරුණි.ජනාධිපති මෛත්‍රීපාල සිරිසේන මහතා 1974 වසරේදී සමූපකාර සැපයුම් නිලධාරියෙකු ලෙස සිය වෘත්තීය ජීවිත ආරම්භ කර ඇත්තේ පළුගස්දමන විවිධ සේවා සමූපකාර සමිතියෙන් බව ජනාධිපති මාධ්‍ය අංශය සිහිපත් කරයි.", "URL": "https://sinhala.adaderana.lk/news.php?nid=60632", "Category": null, "Parent URL": null}