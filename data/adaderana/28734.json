{"Source": "Adaderana", "Timestamp": "October 30, 2012 08:45 am", "Headline": "රෑටත් ටෙස්ට් ගහන්න යයි", "News Content": "ටෙස්ට් ක්‍රිකට් තරග ද දිවා රාත්‍රී තරග ලෙස පැවැත්වීමට අන්තර්ජාතික ක්‍රිකට් කවුන්සිලයේ අනුමැතිය හිමිව තිබේ. වර්ණවත් පන්දු භාවිත කරමින් අදාළ තරග පැවැත්වීම පිළිබඳ ඊයේ (29) අනුමැතිය ලැබී ඇති බව වාර්තා වේ. මීට පෙර ඔස්ට්‍රේලියාව සහ එංගලන්තය ඇතුළු කණ්ඩායම් කිහිපයක් රාත්‍රී කාලයේ ටෙස්ට් තරග පවත්වා අත්හදා බැලීමක් කර තිබුණි. ශ්‍රී ලංකා - නවසීලන්ත තරගාවලියේ සිට 20/20 එක්දින සහ ටෙස්ට් තරග සඳහා නව නීති රීති හඳුන්වාදීමට ද අන්තර්ජාතික ක්‍රිකට් කවුන්සිලය පියවර ගෙන තිබේ. මේ අතර ශ්‍රී ලංකාව හා නවසීලන්තය අතර 20/20 ක්‍රිකට් තරගය අද රාත්‍රී 7.00ට මහනුවර පල්ලෙකැලේ ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=28734", "Category": null, "Parent URL": null}