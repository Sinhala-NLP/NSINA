{"Source": "Adaderana", "Timestamp": "May 8, 2015 09:50 am", "Headline": "බසය පාරෙන් පිට පනී - කාන්තාවක් මරුට", "News Content": "කොග්ගල සිට මීපේ රෝහල හරහා අකුරැස්ස පාරේ ගාල්ල දෙසට ධාවනය වෙමින් තිබූ ලංගම බසයක් මාර්ගයෙන් ඉවතට පෙරළීමෙන් සිදුවු අනතුරකින් කාන්තාවක් මියගොස් තිබේ.රියදුරුට එය පාලනය කර ගත නොහැකිව පෙරළී අසළවු බස් නැවතුම්පළක ගැටීමෙන් අද උදෑසන අනතුර සිදුව ඇති බව පොලිසිය පැවසුවේය. එහිදී බස් නැවතුම්පොළේ සිටි කාන්තාවක් බස් රථයට යටවී බරපතළ තුවාළ ලබා කරාපිටිය රෝහලට ඇතුළත් කිරිමෙන් අනතුරුව මියගොස් ඇත. මියගොස් ඇත්තේ 43 හැවිරිදි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර හබරාදූව පොලිසිය මේ සම්බන්ධයෙන් වැඩිදුර විමර්ශන සිදුකරයි.ඡායා රූ - අමිල මදුසංක", "URL": "https://sinhala.adaderana.lk/news.php?nid=51178", "Category": null, "Parent URL": null}