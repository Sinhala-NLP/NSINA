{"Source": "Adaderana", "Timestamp": "September 12, 2017 12:13 pm", "Headline": " කොරියාවේ න්‍යෂ්ටික අත්හදා බැලීම් ශ්‍රී ලංකාව හෙළාදකී", "News Content": "උතුරු කොරියාව විසින් සිදුකරනු ලැබූ න්‍යෂ්ටික අත්හදා බැලීම් ශ්‍රී ලංකා රජය විසින් හෙළා දැක තිබේ.නිවේදනයක් නිකුත් කරමින් විදේශ කටයුතු අමාත්‍යංශය ප්‍රකාශ කර ඇත්තේ පසුගිය 3 වැනිදා උතුරු කොරියාව විසින් සිය හයවන න්‍යෂ්ටික අත්හදා බැලීම සිදුකර ඇති බවයි.එක්සත් ජාතීන්ගේ ආරක්ෂක කවුන්සිලයේ යෝජනා දිගින් දිගටම උල්ලංඝණය කරමින් උතුරු කොරියාව සිදුකරනු ලබන මෙම න්‍යෂ්ටික අත්හදා බැලීම් එම කලාපයේ මෙන්ම ඉන් ඔබ්බෙහි සාමය හා ස්ථාවරත්වයට තර්ජනයක් බව ශ්‍රී ලංකා රජය පෙන්වා දෙයි.ඊයේ දිනයේ එක්සත් ජාතීන්ගේ ආරක්ෂක කවුන්සිලය විසින් සම්මත කරගත් නවතම යෝජනාවලියට සාදරයෙන් පිළිගන්නා බව ද විදේශ කටයුතු අමාත්‍යංශය නිකුත් කළ නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=77441", "Category": null, "Parent URL": null}