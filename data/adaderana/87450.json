{"Source": "Adaderana", "Timestamp": "April 15, 2018 09:02 am", "Headline": "වෙසක් සතිය අප්‍රේල් මස 26 වැනිදායින් ආරම්භවෙයි", "News Content": "මෙවර වෙසක් සතිය අප්‍රේල් මස 26 වැනිදා සිට ආරම්භ වේ. බුද්ධ ශාසන අමාත්‍යංශය ප්‍රකාශ කළේ මැයි මස 02 වන දින දක්වා වෙසක් සතිය ක්‍රියාත්මක වන බවයි. මේ වසරේ වෙසක් දිනය අප්‍රේල් මස 29 වන දිනට යෙදි ඇති අතර බුද්ධ වර්ෂ 2562 වන රාජ්‍ය වෙසක් උත්සවය මෙවර කුරුණෑගල දී පැවැත්වීමට සැලසුම් කර තිබේ. ඓතිහාසික බිංගිරිය දේවගිරි රජමහා විහාරස්ථානයේ දී රාජ්‍ය වෙසක් උත්සවය පැවැත්වෙන්නේ ජනාධිපති මෛත්‍රීපාල සිරිසේන මහතාගේ සහභාගීත්වයෙනි. “දැමුණු සිත සුව ගෙන දේ” යන තේමාව යටතේ මෙවර වෙසක් සතිය ක්‍රියාත්මකයි. බෞද්ධ ඉගැන්වීම්වලට අනුව එම සතිය තුළ ආගමික කටයුතු සඳහා මූලිකත්වය ලබාදෙන ලෙස ද බුද්ධ ශාසන අමාත්‍යංශය සියලු ජනතාවගෙන් ඉල්ලීමක් කර සිටියි.", "URL": "https://sinhala.adaderana.lk/news.php?nid=87450", "Category": null, "Parent URL": null}