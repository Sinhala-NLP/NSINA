{"Source": "Adaderana", "Timestamp": "September 25, 2016 02:30 pm", "Headline": " ගුවන් යානා උණ්ඩයක් කිලිනොච්චියෙන් මතුවෙයි", "News Content": "කිලිනොච්චිය, ධර්මපුරම්හි කැළෑබද ප්‍රදේශයක තිබී ප්‍රහාරක ගුවන් යානා උණ්ඩයක් සොයාගෙන තිබේ.ප්‍රදේශවාසීන්ගෙන් ලද තොරතුරක් මත ධර්මපුරම් පොලීසිය විසින් එම උණ්ඩය සොයාගෙන ඇති බව සඳහන්ය.අඩි 06ක පමණ දිගින් යුත් මෙම උණ්ඩයේ බර කිලෝග්‍රෑම් 300කට පමණ ආසන්න බව වාර්තා වෙයි. කිලිනොච්චිය, මහේස්ත්‍රාත් අධිකරණයේ නියෝග මත පොලිස් විශේෂ කාර්යය බලකායේ බෝම්බ නිෂ්ක්‍රීය අංශයේ සහය ඇතිව අදාළ උණ්ඩය නිෂ්ක්‍රීය කිරීමට අවශ්‍ය පියවර ගෙන තිබේ. ධර්මපුරම් පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64429", "Category": null, "Parent URL": null}