{"Source": "Adaderana", "Timestamp": "September 19, 2018 03:07 pm", "Headline": "කිලිනොච්චියේ ඉඩම් ඉල්ලා ප්‍රදේශවාසීන් විරෝධතාවයක", "News Content": "කිලිනොච්චිය,සිවිල් ආරක්ෂක බළකාය වෙත පවරාගෙන ඇති හා පවරා ගැනීමට නියමිත සිවිල් ජනතාවගේ ඉඩම් ගැටළුවට විසදුම් ඉල්ලා කිලිනොච්චිය ශාන්තපුරම් ප්‍රදේශවාසීන් අද(19) විරෝධතාවයක නිරතවිණ. විරෝධතාවයට එක්වූවන් පැවසූවේ කිලිනොච්චිය ආරක්ෂක අංශ සතුව තිබු ඉඩම් නිදහස් කිරීමෙන් අනතුරුව අදාළ ඉඩම්වල සිවිල් ජනතාව පදිංචිව ඇති අතර අදාළ ප්‍රදේශ නැවත වතාවක් සිවිල් ආරක්ෂක බළකාය වෙත පවරා ගැනීමේ සුදානමක් පවතින බැවින් ඊට විරුද්ධත්වය තමන් විරෝධතාවයේ නිරත වන බවයි. විරෝධතාවය ‍හේතුවෙන් ප්‍රදේශයේ උණුසුම්කාරි තත්ත්වයක් හටගත් අනතුරුව පොලීසිය පැමිණ තත්ත්වය සමතයකට පත් කරනු ලැබීය. එහිදී පොලිස් නිලධාරීන් පැවසූවේ ගැටළුව සම්බන්ධයෙන් ප්‍රදේශවාසීන් හා ප්‍රාදේශීය ලේකම්වරයා අතර සාකච්ජාවකින් අනතුරුව ගැටළුවට තාවකාලික විසදුම් ලබාදී ඇති බවයි. සිද්ධිය සම්බන්ධයෙන් ශාන්තිපුරම් ප්‍රදේශවාසීන් පැවසූවේ අක්කර 200 ක පමණ ප්‍රමාණයක් සිවිල් ආරක්ෂක බළකාය වෙත පවරා ගැනීමේ සුදානමක් පවතින අතර, ඉඩම් කොටසක් මේ වන විටත් පවරාගෙන ඇති අතර, තමන් ඊට දැඩි ලෙස විරුද්ධ බවයි.", "URL": "https://sinhala.adaderana.lk/news.php?nid=96341", "Category": null, "Parent URL": null}