{"Source": "Adaderana", "Timestamp": "June 8, 2015 10:17 am", "Headline": "පොලිස් සැරයන්ගේ මරණය අභිරහසක්-මළ සිරුර හමුවෙලා", "News Content": "මීරිගම පොලිසියට අනියුක්තව සේවය කළ පොලිස් සැරයන්වරයෙකුගේ මළ සිරුරක් හමුවී ඇති බව ‍පොලිස් මාධ්‍ය ප්‍රකාශක කාර්යාලය පවසයි.දඩගමුව පන්සලේ පෙරහැර පැවැතීමට අදාළව විශේෂ රාජකාරියේ යොදවා සිටි ආර්.එම් වසන්ත(30938) නැමති මෙම පොලිස් නිලධාරියා සේවය නිමවා ගොස් ඇති අතර වේයන්ගොඩ-මල්ලැහැව (කොට්ටල) මාර්ගයේ තල්ගස්මොටේ හංදියේ බෝක්කුවක් අසළ තිබී ඔහු ගමන් ගත් යතුරුපැදිය හා මළ සිරුර තිබී අද (08)අළුයම හමුවී තිබේ.මෙම මරණයට හේතුව කුමක්දැයි මෙතෙක් අනාවරණය වී නොමැති අතර පශ්චාත් මරණ පරීක්ෂණය මේවන විට සිදුවෙමින් පවතින බව අද දෙරණ වාර්තාකරු පවසයි.මෙලෙස හදිසියේ ජීවිතක්ෂයට පත්ව ඇත්තේ මිනුවන්ගොඩ-දෙවොල්පොළ පදිංචි ‍49 හැවිරිදි දෙදරු පියෙකි.", "URL": "https://sinhala.adaderana.lk/news.php?nid=51843", "Category": null, "Parent URL": null}