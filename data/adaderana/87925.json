{"Source": "Adaderana", "Timestamp": "April 24, 2018 08:56 am", "Headline": "යතුරුපැදි අනතුරකින් 2කට බරපතළයි", "News Content": "මුලතිව් රෝහල ඉදිරිපිටදී සිදු වූ රිය අනතුරකින් පුද්ගලයින් දෙදෙනෙකු බරපතළ තුවාල ලැබීම නිසා ඔවුන්ව මුලතිව් රෝහලට ඇතුළත් කොට තිබේ. කොළඹ සිට මුලතිව් ප්‍රදේශයට පැමිණි වෑන් රථයක් මුලතිව් වැසියන් දෙදෙනෙකු ගමන් කළ යතුරු පැදියක ගැටීමෙන් ඊයේ(23) මෙම අනතුර සිදුව තිබේ. අනතුරෙන් එක් පුද්ගලයෙකුට බරපතළ තුවාල සිදු ව ඇති නිසා වෑන් රථයේ රියදුරු අත්අඩංගුවට ගෙන ඇත. මෙම අනතුරෙන් යතුරු පැදියට දැඩි අලාභහානි සිදුව ඇති අතර වෑන් රථයේ රියදුරුගේ නොසැලකිල්ලෙන් මේ අනතුර සිදු වූ බව මුලතිව් පොලීසිය පවසයි. මුලතිව් පොලීසියේ රථවාහන අංශය මෙම අනතුර පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=87925", "Category": null, "Parent URL": null}