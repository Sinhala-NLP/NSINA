{"Source": "Adaderana", "Timestamp": "April 7, 2012 11:34 am", "Headline": "විශේෂ දුම්රිය සේවා අද සිට ක්‍රියාත්මකයි", "News Content": "උත්සව සමය වෙනුවෙන් ක්‍රියාත්මක කෙරෙන විශේෂ දුම්රිය සේවාවන් අද(07) සිට ආරම්භ කළ බව දුම්රිය දෙපාර්තමේන්තුව පවසයි. කොළඹ කොටුවේ සිට මහනුවර දක්වා විශේෂ ශීඝ්‍රගාමී දුම්රියක් අද පෙරවරු 9.30 ට ආරම්භ කළ බව දුම්රිය සැලසුම් අධ්‍යක්ෂ විජය සමරසිංහ මහතා සඳහන් කරයි. ලබන 11 වැනිදා දක්වා සෑම දිනකම ක්‍රියාත්මක මෙම දුම්රිය කොළඹ කොටුවෙන් පෙරවරු 9.30 ට පිටත් වන අතර පෙරවරු 11.49 ට මහනුවරට ළඟාවීමට නියමිතය. අනතුරුව මහනුවරින් පස්වරු 5.45 ට පිටත්වන මෙම සීඝ්‍රගාමී දුම්රිය රාත්‍රී 7 . 59 ට කොළඹ කොටුවට ළඟා වනු ඇත. මීට අමතරව තවත් නගරාන්තර සීඝ්‍රගාමී දුම්රියක් කොළඹ කොටුව සිට බදුල්ල දක්වා අද ආරම්භ කළ බව විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=23339", "Category": null, "Parent URL": null}