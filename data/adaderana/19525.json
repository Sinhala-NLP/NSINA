{"Source": "Adaderana", "Timestamp": "October 22, 2011 03:51 pm", "Headline": "බස් රිය වෑන්රිය හා  ගැටෙයි-දෙදෙනෙක් මරුට", "News Content": "අම්බලන්තොට, සිසිලසගම ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. පෞද්ගලික මගී ප්‍රවාහන බස්රථයක් හා වෑන් රථයක් එකිනෙක ගැටීමෙන් මෙම අනතුර සිදුව ඇති බව පොලිසිය සඳහන් ක‍රයි. අනතුරින් වෑන් රථයේ ගමන් ගත් පුද්ගලයින් දෙදෙනෙකු මිය‍ගොස් ඇති අතර තුවාල ලැබූ තවත් කිහිපදෙනෙකු හම්බන්තොට රෝහලට ඇතුළත් කර තිබේ. වන්දනාකරුවන් පිරිසක් රැගත් වෑන් රථයක් මෙසේ අනතුරට ලක්ව ඇති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19525", "Category": null, "Parent URL": null}