{"Source": "Adaderana", "Timestamp": "August 29, 2018 12:45 pm", "Headline": "තැපැල් විදුලි සංදේශ නිලධාරීන්ගේ සංගමයෙන් අනතුරු ඇඟවීමක්", "News Content": "තැපැල් දෙපාර්තමේන්තු සේවක ගැටලුවලට බලධාරීන් ලබාදෙන විසඳුම් කිසිසේත් අනුමත කළ නොහැකි බව තැපැල් විදුලි සංදේශ නිලධාරීන්ගේ සංගමය පවසයි. එහි ප්‍රධාන ලේකම් එච්.කේ. කාරියවසම් මහතා සඳහන් කළේ තැපැල් දෙපාර්තමේන්තුව පාලක මණ්ඩලයකින් පාලනය වන රාජ්‍ය ආයතනයක් බවට පත් කිරීමට බලධාරීන් කටයුතු කරමින් සිටින බවයි. බලධාරීන් විසින් සිදු කරන මෙම අත්තනෝමතික කටයුතුවලට එරෙහිව ඉදිරියේදී වෘත්තිය ක්‍රියාමාර්ගවලට එළඹීමට සිදුවන බව එච්.කේ. කාරියවසම් මහතා සඳහන් කළේය", "URL": "https://sinhala.adaderana.lk/news.php?nid=95191", "Category": null, "Parent URL": null}