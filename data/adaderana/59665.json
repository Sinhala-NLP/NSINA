{"Source": "Adaderana", "Timestamp": "April 30, 2016 01:49 pm", "Headline": "සයිටම් හොරයක් හෙළිවෙයි", "News Content": "මාලඹේ පෞද්ගලික වෛද්‍ය විද්‍යාල සිසුන්ගේ අවසාන වසර සඳහා මුල්ලේරියාව රෝහලේ ප්‍රතිකාර ලබන රෝගීන් පිරිසක් රැගෙනයාමේ සුදානමක් පවතින බව රජයේ වෛද්‍යවරුන්ගේ සංගමය පවසයි.එම සංගමයේ ලේකම් වෛද්‍ය නලින් ද හේරත් මහතා පැවසුවේ ඒ සම්බන්ධව විශ්වාසදායක ආරංචි මාර්ගයකින් තොරතුරු ලැබී ඇති බවයි.ඒ අනුව රෝගීන්ට මුදල් ගෙවිමේ පොරොන්දුව මත එක්තරා නිලධාරියෙකු විසින් එම කටයුක්ත සඳහා පොළඹවාගෙන ඇති බව අනාවරණය වී ඇත.රාජ්‍ය සෞඛ්‍ය ආයතනයක ප්‍රතිකාර සඳහා පැමිණෙන රෝගීන්ව ලාභ ලබන පෞද්ගලික ආයතනයක ප්‍රයෝජනය සඳහා නිසි අවසරයකින් තොරව යොදා ගැනීම බරපතළ වරදක් බව රජයේ වෛද්‍ය නිලධාරීන්ගේ සංගමය අවධාරණය කරයි.මේ හේතුවෙන් අදාළ කාරණය සම්බන්ධයෙන් කඩිනම් විමර්ශනයක් සිදු කරන ලෙස සෞඛ්‍ය අමාත්‍යාංශයට සහ වෛද්‍ය සභාවට දැනුම් දෙන බව එම සංගමය පවසයි.", "URL": "https://sinhala.adaderana.lk/news.php?nid=59665", "Category": null, "Parent URL": null}