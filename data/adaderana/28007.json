{"Source": "Adaderana", "Timestamp": "October 4, 2012 02:55 pm", "Headline": "ශ්‍රී ලංකාවෙන් හමුවූ මයිටාවන් තායිවානයේ කනකට ගිහින්", "News Content": "ශ්‍රී ලංකාවේ දී මුල්වරට මිනිස් කනක තිබී සොයාගත් මයිටා විශේෂය තායිවානයේ පුද්ගලයෙකුගේ කනක අභ්‍යන්තරයේ තිබී සොයාගෙන ඇති බව සෞඛ්‍ය අමාත්‍යංශය පවසයි. මෙම මයිටා විශේෂය ජංගම දුරකථනයක සිට මිනිස් කනට ඇතුළු වී ඇති බවට විශ්වාස කරන බව එම අමාත්‍යංශය පවසයි. මෙමගින් බරපතළ රෝගී තත්ත්වයක් මතු නොවන බව මේ පිළිබඳ පර්යේෂණ සිදුකළ බොරැල්ල වෛද්‍ය පර්යේෂණ ආයතනය පැවසුවේය. ප්‍රතිකාර ලබාගැනීමෙන් එම තත්ත්වය මඟ හරවා ගත හැකි බව ද එම ආයතනය පෙන්වාදෙයි.", "URL": "https://sinhala.adaderana.lk/news.php?nid=28007", "Category": null, "Parent URL": null}