{"Source": "Adaderana", "Timestamp": "January 29, 2018 10:46 am", "Headline": "රිය අනතුරින් මාර්ගය හරහා ගිය පුද්ගලයෙක් මරුට- තවත් අයෙකුට බරපතළයි", "News Content": "කොළඹ - නුවර ප්‍රධාන මාර්ගයේ පස්යාල ප්‍රදේශයේදී සිදු වූ අනතුරකින් පුද්ගලයෙකු මියගොස් තිබේ. මාර්ගය හරහා ගමන් කරමින් සිටි පුද්ගලයින් දෙදෙනෙකු මෝටර් රථයක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලබූ අදාල පුද්ගලයින් දෙදෙනා වතුපිටිවල රෝහලට ඇතුළත් කිරිමෙන් පසු එක් අයෙකු මියගොස් තිබේ. මියගොස් ඇත්තේ පස්යාල, වීදාගම ප්‍රදේශයේ පදිංචිව සිටි 22 පුද්ගලයෙක් බව අනාවරණය වී ඇත. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=83726", "Category": null, "Parent URL": null}