{"Source": "Adaderana", "Timestamp": "February 4, 2017 12:49 pm", "Headline": "නවීන තාක්ෂණය කැටිකරගත් වෙසක් කලාපයක්", "News Content": "නවීන තාක්ෂණය කැටිකරගත් වෙසක් කලාපයක් නිර්මාණය කරන බව අමාත්‍ය පාඨලී චම්පික රණවක මහතා පවසයි.අමාත්‍යවරයා මේ බව සඳහන් කළේ ජාත්‍යන්තර වෙසක් උත්සවය පිළබඳව මාධ්‍ය දැනුවත් කිරීමේ මාධ්‍ය හමුවකට එක් වෙමිනි. එහිදී වැඩිදුරටත් අදහස් දැක්වූ අමාත්‍යවරයා, මෙවර අන්තර් ජාතික වෙසක් දිනය ශ‍්‍රී ලංකාවේ පැවැත්වීමට නියමිතය. එයට සමගාමීව අන්තර්ජාතික ප‍්‍රමිතියෙන් යුත් වෙසක් කලාපයක් පාර්ලිමේන්තුව අවට මේ දියවන්න ප‍්‍රදේශයේ දියත් කිරීමට බලාපොරොත්තු වන එතර එහිදි විශේෂයෙන්ම ආමිස පූජා මෙන්ම ප‍්‍රතිපත්ති පූජාවට මුල්තැන දෙන වර්තමාන නවීන තාක්ෂණයට ගැලපෙන නව වෙසක් කලාපයක් මෙම කලාපයේ නිර්මාණය කිරීම තමයි අපේ බලාපොරොත්තුව. ඒ සඳහා දැනටමත් අපේ අමාත්‍යාංශයත්, බුද්ධ ශාසන අමාත්‍යාංශයත්, රාජ්‍ය ආයතන සහ පෞද්ගලික ආයතන සමග එකතුවෙලා, මේ සඳහා ඒ සියළු ආයතන සමග සාකච්ඡුා කර අසේල ඉද්දවෙල මහතාගේ ප‍්‍රධානත්වයෙන් ලේකම් කාර්යාලයක් පිහිටුවලා තිබෙනවා. අපි ඉතාම සතුටින් ප‍්‍රකාශ කරන්න ඕනේ සියලූම දෙනා අපට ඒකට දායකත්වය පළකරලා තියෙනවා. ප‍්‍රධාන වෙසක් කලාපය අපේ ගම පරිශ‍්‍රයට යාබද නාගරික සංවර්ධන අධිකාරියට අයත් ඉඩමේ පැවැත්වෙන අතර දියවන්නාව ආශ‍්‍රිත ජලතලය රාත‍්‍රී කාලයේදී විශේෂ ආලෝකකරණයක් සිදු කිරීමට නියමිත බවත්, දිවා කාලයේදී ඒ සඳහා වෙච්ච වෙසක්වලට ගැලපෙන ආකාරයේ කි‍්‍රයාවලියක් දියත් කරන්න බලාපොරොත්තු වෙන බවත් එය නව අත්දැකීමක් වෙනවා ඇත. මේ ප‍්‍රදේශයේ තිබෙන ජල තලයත්, නවීන ලේසර් තාක්ෂණය සහ එල්.ඊ.ඞී. තාක්ෂණය පාවිච්චි කර ගහකොල ඇතුළු ඒ සියල්ලම විධිමත් ආකාරයකට ආලෝකකරණයක් කරන්න අපි බලාපොරොත්තු වෙනවා. එතනදි විශේෂයෙන්ම බලශක්ති සංරක්‍ෂණය පිළිබඳ විශේෂ අවධානයක් යොමු කර ඒ අනුව ලංකා විදුලි බල මණ්ඩලයත් සමග කි‍්‍රයා කරන්නේ. ඊට අමතරව ධන නාස්තියක් නොවන ආකාරයට ඉතාම චාම් නමුත් අභිමානවත් ආකාරයට අන්තර් ජාතික ප‍්‍රමිතියකින් යුතුව ඒ කටයුත්ත සිදු කරන්න අපි බලාපොරොත්තු වෙනවා. ඒ සඳහා ගරු කතානායකතුමාගේ මූලිකත්වයෙන් ඒ අන්තර්ජාතික නියෝජිතයින් මෙහි පැමිණෙනවා ඇති. ඒ පැමිණිනුනාම ඒ සියලූ දෙනාටම අපි ඒක ප‍්‍රදර්ශනය කරන්න බලාපොරොත්තු වෙනවා. ඒ වගේම මේ රටේ සමාන්‍ය ජනතාවටත් ඒ පිළිබඳව අලූත් අත්දැකීමක් ලබාගන්න අපි එය විවෘත කරනවා.එයට සමගාමීව ප‍්‍රතිපත්ති පූජාවට මුල්තැන ලබාදෙන සීල ව්‍යාපාර ඒ වගේම අපේ නායක ස්වාමිපාදයන් වහන්සේ ප‍්‍රකාශ කල පරිදි පිණ්ඩපාත චාරිකා ආදිය පැවැත්වීටත්, අපි කටයුතු කරනවා. එමගින් මේ වර්තමාන සංකීර්ණ සමාජයට අවශ්‍යකරන ආධ්‍යාත්මික ගුණවගාව, ආධ්‍යාත්මික ශක්තිය මේ සමාජයට ලබාදීමටත් අපි බලාපොරොත්තු වෙනවා. එක්සත් ජාතීන්ගේ වෙසක් උත්සවය මේ රටේ පැවැත්වීමට හැකියාව ලැබීම මේ රටට ඉතාමත් කලාතුරකින් ලැබිච්ච විශිෂ්ඨ අවස්ථාවක්. අන්තර් ජාතික මට්ටමින් අනෙකුත් බෞද්ධ රටවල් සමග සහජීවනයක් ඇති කර ශක්තිමත් බලයක් හැටියට නැගී සිටින්නට අපට එමගින් අවස්ථාව ලැබෙනු ඇත. මේ සඳහා ජනාධිපතිතුමාගේ මූලිකත්වයෙන් ඒ තේමාවන්වලට එළඹිලා වර්තමාන ලෝකය මුහුණ දෙන පාරිසරික සමාජ සහ අනෙකුත් ගැටළුවලට බුදු දහමෙන් ලැබෙන දාර්ශනික පිටුබලය පිළිබඳව අන්තර් ජාතිකමය වශයෙන් මතයක් ඇති කරන්නත් අපි මේ අවස්ථාව පාවිච්චි කරනවා. එසේම අපේ රට ගැන, අපේ රටේ ප‍්‍රතිරූපය ගැන මේ රටේ තියෙන සාමය සහජීවිනය, පරිසර හිතකාමීත්වය පිළිබඳව ලෝකයට අපේ ප‍්‍රතිරූපය ගොඩනැංවීමේ අවස්ථාවක් හැටියටත් අපි මේම සලකලා කි‍්‍රයා කරන බව ප‍්‍රකාශ කරනවා. මේ සඳහා අතිගරු ජනාධිපතිතුමා, ගරු අග‍්‍රාමාත්‍යතුමා ප‍්‍රමුඛ ඒ සියළුම දෙනාගේ සහයෝගය ලැබෙනවා. ගරු කතානායකතුමාගේ මූලිකත්වයෙන් මේ දියවන්නා වෙසක් කලාපය අපි උත්කර්වත් අයුරින් පවත්වනවා. ඒ සඳහා අවශ්‍ය මාධ්‍ය අනුග‍්‍රහය සහ ප‍්‍රචාරණය ඔබ හැමගෙන් අපි බලාපොරොත්තු වන බවත් පැවසීය.මේ අතර හෝමාගම හිටපු ප‍්‍රාදේශීය සභා මන්ත‍්‍රී තරිඳු දිලීප ගමගේ මහතා විසින් රචිත පෙරළිය මැදින් කෘතිය එළි දැක්වීමේ උත්සවයට සහභාගී වෙමින් ඇමති පාඨලී චම්පික රණවක මහතා අදහස් දක්වා සිටියේය,එහිදී වැඩිදුරටත් අදහස් දැක්වූ අමාත්‍යවාරයා, ‘ප‍්‍රාදේශීය සභාව එහෙම නැත්නම් මේ ග‍්‍රාමීය ඒකකය රටේ ඉදිරි ගමනේදී රටට ඉතාම අත්‍යවශ්‍ය දෙයක් සේම දේශපාලනයේ පමණක් නෙමෙයි රට පාලනයේ බිම් මට්ටමේ ප‍්‍රධානම මධ්‍යස්ථානය ග‍්‍රාමීය පරිපාලන ඒකකයි. ප‍්‍රාදේශීය සභා මැතිවරණය නොපැවැත්වීම පිළිබඳව කණගාටුවට පත්වෙන අතර 2014 දි ප‍්‍රාදේශීය සභා නව නියෝජනය පිළිබඳව, ඒ කියන්නේ කොට්ඨාශවලට කඩලා ප‍්‍රාදේශීය සභාවක මන්ත‍්‍රීධූර ලබාදීම පිළිබඳව ඒ පාර්ලිමේන්තු පනත සම්මත විය. එහි සංශෝධන 55 ක් කරන්න තිබෙන නමුත් එකක්වත් කර නොමැති බව අමාත්‍යවරයා සඳහන් කළේ ය.ජාතික හෙළ උරුමය, මේ පිළිබඳව පක්‍ෂයේ කෝණයෙන් නොබලන අතර කොට්ඨාස ක‍්‍රමය ඉදිරිපත් කිරීම තුළ අපේ අපේක්‍ෂකයින්ට අවාසිදායකයි. මෙම මැතිවරණ ක‍්‍රමයට විරුද්ධ නොවන අතර අපගේ අවධානය යොමුකර ඇත්තේ රටේ අනාගතය පිළිබඳවයි. එහි අපේ දායකත්වය ලබාදීම සඳහා සුදුසු පරිදි යෝජනා ඉදිරිපත් කර තිබෙනවා. රටට අවශ්‍ය දේශපාලන සදාචාරයක්, සංස්කෘතියක් ඇතිකර ගන්න අවශ්‍යයි. එබැවින් ජනාධිපතිතුමාගෙන්, අගමැතිතුමාගෙන් වගේම විපක්‍ෂයේ ඉන්න සියළු දෙනාගෙන් ඉල්ලා සිටිනවා සැවොම එක් වී සකස් කල අනුශාංගික පනත අනුමත කර ඉතා ඉක්මනින් මේ මැතිවරණය පැවැත්වීමටත් ජනතාවගේ නියෝජිතයෝ අතින් පාලනය වන ප‍්‍රදේශයක් ගොඩනගා ගත යුතුයයි අමාත්‍යවරයා පැවසීය.අපේ රටේ නාගරිකරණ කි‍්‍රයාවලිය පිළිබඳව නිරන්තර අධික්‍ෂණයක සිටිනවා. විශේෂ කි‍්‍රයාදාමයන් විදේශීය ආයතනවලින් මේ වන විටත් ලැබී ඇති අතර සීග‍්‍රයෙන්ම නාගරීකරණය වන ප‍්‍රදේශ අතරින් ප‍්‍රධානම ප‍්‍රදේශයක් තමයි අපේ මේ හෝමාගම ප‍්‍රදේශය. මේ ප‍්‍රදේශය විධිමත් නාගරිකරණයකට යටත් කර ගන්න අවශ්‍ය බවත් ඒ සඳහා අවශ්‍ය සැලසුම් විධිමත්ව කි‍්‍රයාත්මක කිරීමට කටයුතු කරන බවත් අමාත්‍යවරයා වැඩිදුරටත් පැවසීය.හෝමාගම ප‍්‍රදේශය වෘත්තීයවේදීන්ගේ, ඉංජිනේරු, වෛද්‍ය, ගණකාධිකාරි සහ වෙනත් වෘත්තීයවේදීන්ගේ නගරයක් බවට පරිවර්ථනය කිරීමට කටයුතු කරන අතර මේ වන විට විශ්ව විද්‍යාල 4 ක් හෝමාගමට ගෙන ඒමට කටයුතු කර ඇති අතර තාක්ෂණ පීඨයන් ඇතුළේ නිර්මාණය වේ. අනාගතයේ විශාල පරිමාණයේ අධ්‍යයන ආයතන, පර්යේෂණ ආයතන, නවෝත්පාදන ආයතන මෙම ප‍්‍රදේශයට රැගෙන එන අතර ඒ අනුව මේ ප‍්‍රදේශය විසල් නගරයක් බවට පත්වීමට නියමිතය. වෘත්තීයවේදීත්වයට අවශ්‍ය කරන දේශපාලන නියෝජිතයින් අපට අවශ්‍ය බවත් මත් වතුර ටිකක් දීලා, එහෙම නැත්නම් බුරියානි පාර්සලයක් දීලා ඡන්දෙට මිනිස්සු මෙහෙයවලා, ඡන්ද මනාපයෙන් ඉහළට ඇවිල්ලා ඊට පස්සේ ඒ නගර සභාවට ප‍්‍රාදේශීය සභාවට ගිහිල්ලා, ඒවායේ ගොඩනැගිලි අනුමත කරන්න ගියහම ගානක් අරගෙන, කොන්ත‍්‍රාත් ටික අරගෙන අන්න එහෙම කරපු දේශපාලනට අපි තිත තැබිය යුතු බව ද පැවසීය.එල්.ටී.ටී.ඊ. ත‍්‍රස්තවාදය පරාජය කිරීම ගැන මේ රටේ විචිකිච්චාවක් තිබුණා. බයක් තිබුණා. ඒ වගේම රටේ ඒකීයභාවය ඉවත් කරලා පෙඩරල් රටක් හදන්න ඕනෙය කියන එක ගැන විවිධ මත ශ‍්‍රී ලංකා නිදහස් පක්‍ෂයේ, එක්සත් ජාතික පක්‍ෂයේ මේ හැම පක්‍ෂයේම තිබුණා. මේ ප‍්‍රධාන පක්‍ෂ දෙක මේකට එක`ග විය. රට පෙඩරල් කරන්න ඕනෙයි කියන තැන එක්සත් ජාතික පක්ෂයේ ශ‍්‍රී ලංකා නිදහස් පක්‍ෂයේ නායකයෝ හිටියා. අද මොනතරම් උස් හඩින් කතා කළත් 1995 දී මහින්ද මහත්තයත් හිටියේ රට පෙඩරල් කරන්න ඕනෙයි කියන තැන . ඔහු 2005අපිත් එක්ක ජාතික හෙළ උරුමය එක්ක ගිවිසුම අත්සන් කරනකම් ඔහු පෙඩරල්වාදියෙක්. ඒ පෙඩරල් කි‍්‍රයාවලියට එරෙහිව කිසිම ආකාරයක කි‍්‍රයාදාමයක් ඒ කැබිනට් මණ්ඩලයෙන් හෝ ආණ්ඩුවෙන් කළේ නැහැ. ඒ නිසා තමන්ට බලය නැති උනහම ව්‍යාජ ජාතිකවාදීන් වීම නෙමෙයි අපි ආණ්ඩුවේ හිටියත්, පිටත් ඒ අපේ ජාතිකවාදී කි‍්‍රයාවලිය ඉදිරියට ගෙන ගියා. බොහොම සතුටින් අපි කියනවා ඒ කාලේ අපට හිනා උනා කට්ටිය ජාතිකවාදීන් අරහේ මෙහේ කියලා විශේෂයෙන් විදේශීය එන්ජී ඕ වලින් එහෙම ගත්ත අය. දැන් බලපුවහම ඇමරිකාවේ කි‍්‍රයාත්මක වෙන්නෙත් හෙළ උරුමේ මතය. ප‍්‍රංශයේ ඊ ළ`ග ජනාධිපතිවරණයේ ජය ගන්නෙත් අපේ මතය. ජර්මන් මැතිවරණය ජය ගන්නෙත් අපේ මතය. අද අලූත් ජාතිකවාදයක්, නව ජාතිකවාදයක් මුළු ලෝකෙම කි‍්‍රයාත්මක වෙනවා.අලූතෙන් කතාවක් ඇතිවෙලා තියෙනවා මේ 2017වසරේ ආණ්ඩු පෙරළියක් එනවයි කියලා මහින්ද රාජපක්ෂ මහත්මයාගේ නායකත්වයෙන්. එතුමාට පාර්ලිමේන්තුවේ මන්ත‍්‍රීවරු 50කගේ විතර සහයෝගයක් තිබෙන මුත් ආණ්ඩුවක් පිහිටුවන්න113 ක් අවශ්‍යවේ. මෛත‍්‍රීපාල ජනාධිපතිතුමා සමග ඉන්න පිරිස එතනට එකතුවෙනවද. එහෙම නැත්නම් වෙනත් කණ්ඩායමක් එක්සත් ජාතික පක්ෂයෙන් එකතුවෙනවාද. දෙමළ සන්ධානයෙන් ජනතා විමුක්ති පෙරමුණෙන් එකතුවෙනවද? එකතු වෙන්නේ නැහැ. එහෙනම් කොහොමද ආණ්ඩු හදන්නේ. ආණ්ඩු හැදිල්ලක් නෙමෙයි මේ කරන්නේ රට අස්ථාවර කිරීම සඳහා කි‍්‍රයා කාරිත්වයක්. එතුමාට දැන්වත් තියෙන්නේ ගෞරවයෙන් විශ‍්‍රාම යන්නයි. කෑමොර දෙන සියළු දෙනාටම ජනතාව ඒ ජනවාරි 8 වෙනිදා පාඩමක් ඉගැන්වූ අතර එම පාඩම ඉගැන්නුවේ එතුමාට පමණක් නෙමෙයි මේ රටේ ජාවාරම්කාර කල්ලියට, පවුල් පාලනය කරපු සියළු දෙනාට බවත් මේ ආණ්ඩු කරන අයත් මතක එය තියා ගත යුතුය. ආණ්ඩුවට ලැබුණු ජනවරම ජාවාරම් කරන්න යොදා ගන්නවා නම්, මංකොල්ල කන්න යොදා ගන්නවා නම්, පවුලක සමාගම් හදන්න යොදා ගන්නවා නම් ඒ හැමෝටම අත්වෙන්නේ රාජපක්ෂ පවුලට අත්වෙච්ච ඉරණමමයි. මෙම ආණ්ඩුවේ ස්ථාවරත්වයම තමයි මේ ආණ්ඩුවේ නම්‍යශීලීත්වය. ජනතාව විසින් අදහසක් දෙනවා නම් ඒ අදහසට කන් දෙනවා ඒ අනුව කි‍්‍රයා කරන අතර නම්‍යශීලීත්වය දුර්වලකම හැටියට, නිවටකමක් හැටියට කවුරුවත් භාරගත යුතු නැත. මේ ඇති වූ ඓතිහාසික සන්ධානය නොවෙන්න මෙලහට මේ රට විසාලාවක්. බටහිර ලෝකයත් සමග සටන් කරන්න ගිය වෙනිසියුලාවට වෙච්ච දේ අපට මතකයි රට කඩාවැටිලා හි`ගමනට වැටිල. ඒ තත්වය ලංකාවටත් අත්වීමට ඉඩ තිබුණා අපි අලූත් නොබැදි විදේශ ප‍්‍රතිපත්තියක් මගින් බටහිරයි, පෙරදිගයි සියල්ල ජනාධිපතිතුමයි අගමැතිතුමයි එක්ක ඉදිරියට යෑමට කටයුතු කරන බවත් අමාත්‍යවරයා පැවසීය.විවේචන තියෙනවා ප‍්‍රශ්න තියෙනවා, ඒවා විසඳගෙන ඉදිරියට යන්න අපට ශක්තිය තියෙනවා. ඒ නිසා එදා ඒ තරිඳු දිලීප ගමගේ මැතිතුමා ඇතුළු තරුණ පිරිස් සාමුහිකව ඇතිකරපු ඒ මහා ජනතා වෙනස, ජනතා විප්ලවය ඔය විකාර රැළිවලින් ආපහු හරවන්න බැහැ. සැබෑ ජනතා විප්ලවයක් තුළින් පමණයි මේ කි‍්‍රයාවලියේ වෙනසක් ඇතිවෙනවා නම් වෙනසක් ඇතිවෙන්නේ. ඒ වෙනස ඇතිවෙනවා නම් ඇතිවෙන්නේ 2020 දී ඒකට මේ රටේ ජනතාවට අවස්ථාවක් ලැබෙනවා. එතෙක් කිසිම ආකාරයකින්, නිතී විරෝධිව හෝ නීති මත්තේ හෝ ක‍්‍රියා කරන්න අවස්ථාවක් නැහැ. තරිඳු දිලීප ගමගේ මැතිතුමාගේ මේ පෙරළිය මැදින් කෘතිය මගින් ප‍්‍රාදේශීය සභා දේශපාලනය, ප‍්‍රාදේශීය සභාවකින් ගත හැකි කාර්ය භාරය පිළිබඳව විශේෂයෙන් මේ නව මැතිවරණ ක‍්‍රමය පිළිබඳව මෙම සමාජය දැනුවත් කිරීමට කටයුතු කිරීම ගැනද එතුමාට අපේ ස්තූතිය පිරිනමමින් ඉදිරියටත් මේ රටේ ගාමක බලවේගය බවට පත්වෙන්න මේ රටේ ත‍්‍රස්තවාදය පරාජය කිරීමේ සිට ගොඩනැගුණු ඒ සැබෑ ජාතික බලවේගය මිසක් සල්ලිවලට, කොල්ලකාපු ධනයට ගොඩනැගුණ බොරු සුළං රැල්ලක් නෙමෙයි කියන එක අවධාරණය කරමින් එතුමාගේ අනාගත දේශපාලන ජීවිතය, සමාජ ජීවිතය සාර්ථක වේවා, ඔහු වැනි සමාජ කි‍්‍රයාකාරී නායකයෙකුට අනාගතයේ මේ රටේ ඉහළම තැනට යන්නට පවා වරම් ලැබේවා කියා ප‍්‍රාර්ථනා කරනවා යි පැවසීය.", "URL": "https://sinhala.adaderana.lk/news.php?nid=69120", "Category": null, "Parent URL": null}