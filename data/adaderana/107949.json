{"Source": "Adaderana", "Timestamp": "April 14, 2019 09:39 am", "Headline": "හොර අරක්කු වික්ක පුද්ගලයෙක් අත්අඩංගුවට", "News Content": "බලපත්‍ර නොමැතිව රජයේ මත්පැන් අලෙවි කළ පුද්ගලයෙකු සෙවනගල ප්‍රදේශයේ දී අත්අඩංගුවට ගෙන තිබේ. සූරියවැව පොලිස් විශේෂ කාර්යය බලකා නිලධාරීන් විසින් සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදි ඔහු සතුව තිබී අරක්කු බෝතල් 16ක් සොයාගෙන තිබේ. සැකකරු වැඩිදුර විමර්ශන සඳහා සෙවනගල පොලිස් ස්ථානයට භාරදුන් බවයි පොලිස් විශේෂ කාර්යය බලකාය සඳහන් කළේය. මේ අතර කහගල්ල ප්‍රදේශයේදී ද බලපත්‍ර නොමැතිව රජයේ මත්පැන් අලෙවි කළ පුද්ගලයෙකු හපුතලේ පොලිස් විශේෂ කාර්ය බලකා නිලධාරින් විසින් අත්අඩංගුවට ගෙන තිබේ. සැකකරු සතුව තිබී අරක්කු බෝතල් දෙකක් සොයාගෙන ඇති අතර ඔහු වැඩිදුර විමර්ශන සඳහා හපුතලේ පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=107949", "Category": null, "Parent URL": null}