{"Source": "Adaderana", "Timestamp": "May 5, 2016 07:42 pm", "Headline": "පරිපූරක ඇස්තමේන්තුවේ ඡන්දය දුරදිග යයි", "News Content": "2016 මුදල් වර්ෂය සඳහා ආණ්ඩුව විසින් ඉදිරිපත් කළ රුපියල් මිලියන 55ක පරිපූරක ඇස්තමේන්තුව සම්බන්ධයෙන් පාර්ලිමේන්තුවේදී ඡන්ද විමසීමක් සිදුකර තිබේ.එහිදී ඊට පක්ෂව ඡන්ද 33ක් විපක්ෂව ඡන්ද 31ක් ලැබී ඇති අතර ඒ අනූව වැඩි ඡන්ද දෙකකින් එම ඇස්තමේන්තුව සම්මත වූ බව අප වාර්තාකරු පැවසීය.එම ඇස්තමේන්තුව සම්මත කර ගැනීමට ඡන්ද විමසීමක් අවශ්‍ය බව විපක්ෂයේ ප‍්‍රධාන සංවිධායක පාර්ලිමේන්තු මන්ත‍්‍රී අනුර කුමාර දිසානායක මහතා ඉල්ලා සිටි නිසා ඡන්ද විමසීමක් සිදුකර තිබේ. මේ අතර පරිපූරක ඇස්තමේන්තුව සඳහා වූ ඡන්ද විමසීමේ ප්‍රතිඵලය නැවත ගණනය කිරීමේදී දෙපාර්ශවයම ඡන්ද 31 බැගින් ලබාගෙන ඇති බව පාර්ලිමේන්තුවෙන් ලැබෙන නවතම ආරංචි මාර්ග අනාවරණය කරයි.ප්‍රතිඵල ගණනය සම්බන්ධයෙන් විපක්ෂ මන්ත්‍රීන් චෝදනා එල්ල කිරීමත් සමග ප්‍රතිඵලය නැවත ගණනය කිරීමේදී දෙපාර්ශවයටම සමාන අගයක් ලැබී ඇත.ඒ අනූව පරිපූරක ඇස්තමේන්තුව ගැන නැවත වරක් ඡන්ද විමසීමක් සිදුකිරීමට නියමිත බවක්ද වාර්තා වෙයි.", "URL": "https://sinhala.adaderana.lk/news.php?nid=59837", "Category": null, "Parent URL": null}