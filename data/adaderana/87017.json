{"Source": "Adaderana", "Timestamp": "April 6, 2018 08:14 am", "Headline": "ගිනි අවියක් සමඟ පුද්ගලයෙකු අත්අඩංගුවට", "News Content": "කොටහේන, ශ්‍රී රාමනාදන් මහල් නිවාස ප්‍රදේශයේදී ගිනි අවියක් සමඟ පුද්ගලයෙකු අත්අඩංගුවට ගෙන තිබේ. කොළඹ අපරාධ කොට්ඨාසයේ නිලධාරින්ට ලද තොරතුරක් මත සිදු කළ වැටලීමකදි සැකකරු අත්අඩංගුවට ගත් බව පොලීසිය පැවසීය. එහිදී සැකකරු සතුව තිබී රිවෝල්වර වර්ගයේ ගිනි අවියක් සහ ඒ සඳහා යොදා ගන්නා මිලිමිටර් 9 වර්ගයේ ජීව උණ්ඩ 06ක් පොලීසිය විසින් සොයාගෙන තිබේ. සැකකරු කොළඹ 13 ප්‍රදේශයේ පදිංචි 35 හැවිරිදි පුද්ගලයෙකි. අත්අඩංගුවට ගත් සැකකරු අද අලුත්කඩේ මහේස්ත්‍රත් අධිකරණයට ඉදිරිපත් කිරිමට නියමිත අතර කොළඹ අපරාධ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87017", "Category": null, "Parent URL": null}