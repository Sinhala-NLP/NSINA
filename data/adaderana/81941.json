{"Source": "Adaderana", "Timestamp": "December 22, 2017 06:09 pm", "Headline": " නාමයෝජනා දීලා පෙළපාලි ගිය පාර්ශව 7කට නීතිය එරෙහි වෙයි", "News Content": "නාමයෝජනා බාරදීම අවසන් වූ ඊයේ දිනය තුළ පෙළපාලි පැවැත් වූ පාර්ශව 07කට එරෙහිව නීතිය ක්‍රියාත්මක කරන බව පොලිසිය පවසයි. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පැවසුවේ නාමයෝජනා බාරදිම අවසන් වූ දිනය තුළ පෙළපාලි පැවැත්විම සම්බන්ධයෙන් අදාළ පොලිස්පතිවරුන්ගෙන් ද කරුණු විමසා ඇති බවයි. මැතිවරණ කොමිසමේ සභාපතිවරයා සමඟ පැවැති සාකච්ඡාවකින් අනතුරුව මාධ්‍ය වෙත අදහස් දක්වමින් රුවන් ගුණසේකර මහතා මේ බව කියා සිටියේය. පෙළපාලි පැවැත්වූ ඇතැම් පාර්ශවයන්ට එරෙහිව නඩු පැවරීමට දැනටමත් කටයුතු කර ඇති බව පොලිස් මාධ්‍ය ප්‍රකාශකවරයා පැවසුවේ.", "URL": "https://sinhala.adaderana.lk/news.php?nid=81941", "Category": null, "Parent URL": null}