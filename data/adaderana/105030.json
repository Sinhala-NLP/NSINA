{"Source": "Adaderana", "Timestamp": "February 26, 2019 03:01 am", "Headline": "මිත්තණිය සමඟ පෙර පාසලට ගිය සිඟිත්තා අතුරුදන්", "News Content": "පෙර පාසට යෑමට නිවසින් පිටත්ව ගිය අවුරුදු 4ක් පමන වයසැති සිඟිත්තෙකු සහ ඔහුගේ මිත්තණිය පසු ගිය 25 වනදා සිට ගම්පහ-‍බෙම්මුල්ල ප්‍රදේශයේදි අතුරුදන් වී ඇති බව වාර්තා විය. මෙලෙස අතුරුදන් වී ඇත්තේ ගම්පහ-‍බෙම්මුල්ල ප්‍රදේශයේ පදිංචිව සිටින ශ්‍රී ලංකා නාවික නෞකා ථේරපුත්ත ආයතනයේ විධායක නිලධාරි ලෙස සේවය කරන ලුතිනන් කොමාණ්ඩර් උදයවීර කුමාරතුංග යන නිලධාරියාගේ කුඩා පුතු සහ මවයි. සිය පුතු ,මිත්තණිය සමඟ පෙර පාසලට යෑමට යාමට පසුගිය 25 දා උදැසන ත්‍රී රෝද රථයකින් නිවසින් පිටත්ව ගියද ඔහු පාසලට නොපැමිනි බවට පාසලේ ගුරුවරිය දැනුම් දුන් බව ඒ මහතා පවසයි. ඉන් පසුව මේ වන තෙක් තම මව සහ පුතු සම්බන්ධයෙන් කිසිදු තොරතුරක් නොමැති බවත් ඔවුන් දෙදෙනා සොයා ගැනීමට තමන්ට සහය ලබා දෙන ලෙසත් ලුතිනන් කොමාණ්ඩර් උදයවීර කුමාරතුංග ජනතාවගෙන් ඉල්ලා සිටියි. සිය පුතු සහ මව සම්බන්ධයෙන් තොරතුරක් දන්නේ නම් 076-3449166 අංකය වෙත දැනුම් දෙන ලෙසද ඒ මහතා ඉල්ලා සිටියි.", "URL": "https://sinhala.adaderana.lk/news.php?nid=105030", "Category": null, "Parent URL": null}