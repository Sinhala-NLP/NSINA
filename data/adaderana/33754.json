{"Source": "Adaderana", "Timestamp": "May 2, 2013 04:33 pm", "Headline": "විදුලි ඒකක 60 - 180 දක්වා 25%ක ඉන්ධන ගැලපුම් ගාස්තු අඩුකිරීමක්", "News Content": "නව විදුලි ගාස්තු සංශෝධනයට අදාළව විදුලි ඒකක 60 දක්වා ගාස්තු සංශෝධනයක් සිදුනොවන බව විදුලිබල හා බලශක්ති අමාත්‍යංශය පවසයි. එසේම විදුලි ඒකක 60 - 180 දක්වා 25% ක ඉන්ධන ගැලපුම් ගාස්තු අඩුකිරීමක් කරන බව අමාත්‍යංශය සඳහන් කරයි. එසේම ඒකක 61 සිට 66 දක්වා , ඒකක 60 ක ප්‍රමාණයට ගණනය කිරීම් කරන බවටත්,90-96 දක්වා ,90 ක ප්‍රමණයට ගණනය කිරීම් කරන බවත්,121 සිට 126 දක්වා 120 ක ප්‍රමාණයට ගණනය කිරීම් කරන බවටත් අමාත්‍යංශය කියා සිටියි. ඒකක 180 දක්වා යම් සහනයක් ලබාදෙන බව ජනාධිපති මහින්ද රාජපක්ෂ මහතා ඊයේ කැම්බල් පිටියේ පැවති මැයි දින රැළියේදී ප්‍රකාශ කළේය. එහෙත් නව විදුලි ගාස්තු සංශෝධනයට අදාළව ගාස්තු අයකිරීමේ ක්‍රියාවලියේ සිදුකරන වෙනස්කම් පිළිබඳ විදුලිබල මණ්ඩලය අද (02) උදෑසන වනතුරුත් නිශ්චිත තීරණයකට එළඹ නොසිටි බව වාර්තා විය.", "URL": "https://sinhala.adaderana.lk/news.php?nid=33754", "Category": null, "Parent URL": null}