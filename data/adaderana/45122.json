{"Source": "Adaderana", "Timestamp": "August 4, 2014 05:29 pm", "Headline": "වනජීවි ඇමතිටත් නොතීසි නිකුත්කරයි", "News Content": "වනජීවි අමාත්‍ය විජිත් විජයමුණි සොයිසා මහතා ඇතුළු පුද්ගලයින් දෙදෙනෙකුට සැප්තැම්බර් මස 25 වැනිදා අධිකරණය හමුවේ පෙනී සිටින ලෙස අභියාචනාධිකරණය අද (04) සිතාසි නිකුත් කර තිබේ. පරිසර සංවිධාන කිහිපයක් විසින් ඉදිරිපත් කර තිබු පෙත්සමක් සලකා බැලූ අභියාචනාධිකරණය මෙම නියෝගය සිදුකර ඇති බව වාර්තා වේ. පන්නිපිටිය දෙව්රම්වෙහෙරට සහ කුරුණෑගල ඇත්කඳ විහාරයට ලබා දී ඇති ඇත් පැටව් දෙදෙනෙකු යළි වන සංරක්ෂණ දෙපාර්තමේන්තුවට ලබාදෙන ලෙස ඉල්ලා පෙත්සම ගොනු කර තිබුණි. එ් අනූව අදාළ සිද්ධීන් ගැන කරුණු දැක්වීම සඳහා අමාත්‍යවරයා ඇතුළු පුද්ගලයින් දෙදෙනෙකුට අධිකරණය හමුවේ පෙනී සිටින ලෙසට මෙලෙස නොතීසි නිකුත් කර ඇත.", "URL": "https://sinhala.adaderana.lk/news.php?nid=45122", "Category": null, "Parent URL": null}