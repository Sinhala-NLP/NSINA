{"Source": "Adaderana", "Timestamp": "March 29, 2013 08:47 am", "Headline": "අධිකරණ 5 ට ඵලදායිතා සම්මාන", "News Content": "තෝරාගත් අධිකරණ 5 ක් සඳහා ඵලදායිතා සම්මාන පිරිනැමීමට අධිකරණ අමාත්‍යංශය පියවර ගෙන තිබේ. ත්‍රිකුණාමලය, මඩකළපුව සහ පොළොන්නරුව යන දිස්ත්‍රික්කවල පිහිටි අධිකරණ ඇගයීමට ලක්කර සම්මාන සඳහා සුදුසු අධිකරණ තෝරා ගත් බව අමාත්‍යංශය පවසයි. නඩු භාණ්ඩ කාමර, ලේඛනාගාර, කාර්යාල විධිමත්ව පවත්වාගෙන යාම සහ මහජනතාවට ලබා දෙන සේවාව ආදිය පිළිබඳ මෙහිදී සලකා බලා තිබේ. අධිකරණවල කටයුතු පිළිබඳව ඵලදායිතා වැඩසටහනක් පවත්වන පළමු අවස්ථාව මෙය වන අතර ඉදිරියේ දී සෙසු ප්‍රදේශවල ද එය ක්‍රියාත්මක කිරීමට සැලසුම් කර ඇත. සම්මාන ප්‍රදානෝත්සවය මාර්තු 31 වැනිදා අම්පාරේ දී පැවැත්වීමට නියමිතය.", "URL": "https://sinhala.adaderana.lk/news.php?nid=32823", "Category": null, "Parent URL": null}