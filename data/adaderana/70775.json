{"Source": "Adaderana", "Timestamp": "March 12, 2017 03:20 pm", "Headline": "  දහම් මාවතේ නිවාස පෙළක  ගින්නක්", "News Content": "මහරගම - දහම් මාවත ප්‍රදේශයේ නිවාස පෙළක ගින්නක් හටගෙන තිබේ. අද (12) පස්වරුවේ මෙම ගින්න හටගෙන ඇති බව දෙහිවල ගිනි නිවන ඒකකය සඳහන් කළේය. ගින්න නිවීම සඳහා දෙහිවල නගර සභාවේ ගිනි නිවන ඒකකයේ ජල බවුසර් දෙකක් සහ ගිනි නිවන රථයක් අදාළ ස්ථානය වෙත යොමුකර තිබේ. එමෙන්ම ගින්න පාලනය කිරීම සඳහා කෝට්ටේ නගර සභාවේ ගිනි නිවන ඒකකයේ ද සහය ලබාගැනීමට පියවර ගත් බව දෙහිවල ගිනි නිවන ඒකකය සඳහන් කළේය.", "URL": "https://sinhala.adaderana.lk/news.php?nid=70775", "Category": null, "Parent URL": null}