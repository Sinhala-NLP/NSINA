{"Source": "Adaderana", "Timestamp": "September 20, 2012 11:23 am", "Headline": "සොලීගල කන්ද රක්ෂිත දැවෙයි", "News Content": "බදුල්ල, මීගහකිවුල, සොලීගල කන්ද රක්ෂිත ප්‍රදේශයේ ගින්නක් හටගෙන තිබේ. ඊයේ (19) රාත්‍රී හටගත් ගින්න මේ වන විටත් පැතිරෙමින් තිබෙන බව අද දෙරණ වාර්තාකරු සඳහන් කළේය. ගින්න හේතුවෙන් මේ වනවිට අක්කර 20 ක පමණ කැලෑ ප්‍රදේශයකට හානි සිදුව ඇති බව සඳහන්ය. බදුල්ල ආපදා කළමනාකරණ මධ්‍යස්ථානයේ නිලධාරීන් සහ ප්‍රදේශවාසීන් එක්ව ගින්න නිවීම සඳහා මේ වනවිට කටයුතු කරමින් සිටින බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=27582", "Category": null, "Parent URL": null}