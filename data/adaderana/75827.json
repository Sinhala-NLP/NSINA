{"Source": "Adaderana", "Timestamp": "July 31, 2017 05:08 pm", "Headline": "බැඳුම්කර වංචාවට එරෙහිව අගමැතිට චෝදනා ", "News Content": "40 වසරක දේශපාලන ජීවිතයේ අභිෂේකය, මහා බැඳුම්කර වංචාවට අග්‍රාමාත්‍ය රනිල් වික්‍රමසිංහ මහතාගේ මැදිහත් වීම බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. අද(31) පැවති සමාජවාදී ජනතා පෙරමුණේ මාධ්‍ය හමුවට එක්වෙමින් මන්ත්‍රීවරයා මෙම අදහස් පළ කළේය. රනිල් වික්‍රමසිංහ මහතාට මෙවැනි දුෂණයන් තනිව අද වන විට සිදු කළ නොහැකි නිසා මෙවර එක්සත් ජාතික පක්ෂයේ නොවන ජනාධිපතිවරයෙක් යටතේ එය සිදු කරන බවට ද වාසුදේව මහතා චෝදනා කරයි. මේ අතර එළඹෙන හෙට(01) දිනය වන තෙක් ඛනිජ තෙල් වෘත්තිය සමිති වර්ජනය අත්හැරීමට යැයි ඛනිජ තෙල් වෘත්තීකයන්ට පවසා අදළ ගිවිසුමට අත්සන් තැබීම තුළින් ජනාධිපතිවරයා පිළිබඳ පැවති විශ්වාසය බිඳවැටී ගොස් ඇති බවත් එසේ සිදු කිරීමට නියෝග කර ඇත්තේ ජනාධිපතිවරයාගේ නියෝගයන්ට ඉහළින් අගමැතිවරයා කටයුතු කිරීම නිසා බව ද මන්ත්‍රීවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=75827", "Category": null, "Parent URL": null}