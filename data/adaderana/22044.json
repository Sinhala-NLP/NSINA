{"Source": "Adaderana", "Timestamp": "February 12, 2012 10:07 am", "Headline": " බ්ලේක් පැමිණෙයි", "News Content": "අමෙරිකා එක්සත් ජනපදයේ දකුණු හා මධ්‍යම ආසියානු කටයුතු පිළිබඳ සහකාර රාජ්‍ය ලේකම් රොබට් ඕ බ්ලෙක් මහතා දිවයිනට පැමිණ තිබේ. ඊයේ රාත්‍රී ඔහු සමඟ අමෙරිකානු රාජ්‍ය දෙපාර්තමේන්තුවේ ප්‍රජාතන්ත්‍රවාදය හා මානව හිමිකම් සහ සිවිල් ජන සුරක්ෂිතතාවය පිළිබඳ නියෝජ්‍ය ලේකම් මාරියා ඔටේරෝ මහත්මිය ද දිවයිනට පැමිණ ඇති බව විදේශ කටයුතු අමාත්‍යාංශය සඳහන් කරයි. ඔවුන් සමඟ තවත් නියෝජිතයින් පිරිසක් දිවයිනට පැමිණ ඇති අතර මෙම දූත පිරිස ලබන 14 වන දින දක්වා මෙරට රැඳී සිටීමට නියමිතය. මෙම සංචාරය තුළ දී රොබට් ඕ බ්ලෙක් මහතා විදේශ කටයුතු අමාත්‍ය මහාචාර්ය ජී.එල්.පීරිස් මහතා ඇතුළු රජයේ ඉහළ පෙළේ නිලධාරීන් රැසක් සමඟ සාකච්ඡා පැවැත්වීමට නියමිත බව විදේශ කටයුතු අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=22044", "Category": null, "Parent URL": null}