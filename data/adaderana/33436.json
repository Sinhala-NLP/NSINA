{"Source": "Adaderana", "Timestamp": "April 21, 2013 10:06 am", "Headline": "රැකියා දෙනවා කියලා ලක්ෂ 28ක් ගරලා", "News Content": "රැකියා දෙන බව පවසා ලක්ෂ 28ට අධික මුදලක් වංචා කළ කාන්තාවක් බදුල්ල විශේෂ අපරාධ විමර්ශන කාර්යංශය මගින් අත්අඩංගුවට ගෙන තිබේ. පොලීසියට ලැබුණු පැමිණිලි 26ට අනුව සිදුකළ පරික්ෂණවලින් අනතරුව ඇය අත්අඩංගුවට ගත් බව පොලීසිය පවසයි. බදුල්ල, රේස් කෝස් පාර ප්‍රදේශයේ කාන්තාවක් මෙලෙස අත්අඩංගුවට ගෙන තිබේ. සැකකාරියගෙන් සිදු කළ වැඩිදුර ප්‍රශ්න කිරීම්වල දී සිද්ධියට සම්බන්ධ තවත් සැකකරුවෙකු ද අත්අඩංගුවට ගැනීමට හැකි වූ බව පොලීසිය පවසයි. මොවුන් බදුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව සැකකාරිය ලබන මස 05 වන දින දක්වා රක්ෂිත බන්ධනාගාර ගතකර ඇති අතර සැකකරු රුපියල් ලක්ෂයක ශරීර ඇප 02ක් මත මුදාහැර ඇත.", "URL": "https://sinhala.adaderana.lk/news.php?nid=33436", "Category": null, "Parent URL": null}