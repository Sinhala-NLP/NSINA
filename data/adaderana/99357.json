{"Source": "Adaderana", "Timestamp": "November 17, 2018 11:34 am", "Headline": "ලැව් ගින්නෙන් අතුරුදන් වූ සංඛ්‍යාව දහස ඉක්මවයි", "News Content": "අමෙරිකාවේ උතුරු කැලිෆෝනියාවේ හටගත් ලැව් ගින්නෙන් අතුරුදන් වූ සංඛ්‍යාව දහස ඉක්මවන බව විදෙස් මාධ්‍ය පැවසීය. අමෙරිකානු ආරක්ෂක අංශ පවසා ඇත්තේ ගින්නෙන් මියගිය සංඛ්‍යාව ද 71ක් දක්වා ඉහළ ගොස් ඇති අතර අතුරුදන් වූ පිරිසගෙන් තවත් සැලකිය යුතු පිරිසක් මියගොස් සිටින බවට අනුමාන කරන බවයි. ගින්නෙන් අක්කර එක්ලක්ෂ 42,000ක භූමි ප්‍රමාණයක් විනාශයට පත්ව ඇති අතර පැරඩයිස් නගරය සම්පූර්ණයෙන්ම විනාශ වී ඇති බව සඳහන්ය. පුද්ගලයින් 27,000කට පමණ සිය වාසස්ථාන අහිමී වී ඇති අතර මේ වන විට බොහෝ පිරිසක් සිය ඥාතී හිතමිත්‍රාදීන්ගේ නිවෙස් වල වාසය කරන බව අනාවරණය වී ඇති බව වාර්තා කරයි. මේ අතර අමෙරිකානු ජනාධීපති ඩොනල්ඩ් ට්‍රම්ප් ගින්නෙන් විනාශ වූ ප්‍රදේශ නිරීක්ෂණයට අද(17) දින යාමට නියමිත බව විදෙස් මාධ්‍ය වාර්තා කලේය.", "URL": "https://sinhala.adaderana.lk/news.php?nid=99357", "Category": null, "Parent URL": null}