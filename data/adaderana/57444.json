{"Source": "Adaderana", "Timestamp": "February 21, 2016 11:12 am", "Headline": "වෛද්‍යවරයාට පහරදුන් සෙබළාට වැඩ වරදී", "News Content": "වෛද්‍යවරයෙකුට පහරදීමක් සම්බන්ධයෙන් ගල්කිරියාගම ප්‍රදේශයේදී හමුදා සෙබළෙකු සහ තවත් පුද්ගලයෙකු අත්අඩංගුවට ගෙන තිබේ.වෛද්‍යවරයා තම බිරිඳ සමඟ බළලු වැවේ දියනෑමට ගිය අවස්ථාවේ මෙම පහරදීම සිදුව ඇති බව පොලීසිය පවසයි.වැව් ඉස්මත්තේ නවතා තිබූ තම මෝටර් රථය අසළ සැකකටයුතු ලෙස ත්‍රිරෝද රථයක් නවතා තිබෙනු අදාළ වෛද්‍යවරයා විසින් දැක ඇති බව සඳහන්ය.එහිදී මෝටර් රථය දෙසට ඔහු ගමන් කිරීමට උත්සහ කළ අවස්ථාවේදී ත්‍රිරෝද රථයේ සිටි පුද්ගලයෙකු විසින් වෛද්‍යවරයාට පහරදී තිබේ.මෝටර් රථය තුළ තිබූ මුදල් සහ බිරිඳගේ රන් මාලයක්ද අදාළ පිරිස විසින් කොල්ලකා ඇති බව වෛද්‍යවරයා පොලීසියට ප්‍රකාශ කර ඇත.මේ සම්බන්ධයෙන් විමර්ශන සිදු කළ ගල්කිරියාගම පොලීසිය පහරදීමට අදාළ සැකකරුවන් දෙදෙනා අත්අඩංගුවට ගෙන ඇති අතර ඔවුන් පැමිණි ත්‍රිරෝද රථය ද පොලිස් භාරයට ගෙන තිබේ.", "URL": "https://sinhala.adaderana.lk/news.php?nid=57444", "Category": null, "Parent URL": null}