{"Source": "Adaderana", "Timestamp": "May 22, 2019 10:03 am", "Headline": "සංහිඳියාවේ දන්සල-දර්ශන සහිතයි", "News Content": "මඩකලපුව නගරයේ වෙසක් උත්සවය සැමරීම නිමිත්තෙන් මුස්ලිම් සංවිධාන හා පොලීසිය සමඟ එකදු වී මඩකලපුව නගරයේ මහා පරිමාණයෙන් බීම දන්සලක් සංවිධානය කර ඇති අයුරු අද දෙරණට වාර්තා විය. පසුගිය මැයි මස 19 වන දින රාත්‍රීයේ මෙය පවත්වා තිබේ. මෙම බීම දන්සලට විවිධ ප්‍රදේශවල පැමිණි මුස්ලිම් ,දෙමළ ජනයා විශාල වශයෙන් සහභාගි වී දමන්ගේ එකමුතුවෙන් හා සහෝදරත්වය පවත්වා ඇත. මඩකලපුව මූලස්ථාන පොලීසිය විසින් සංවිධානයකර තිබු මෙම දන්සල සඳහා මඩකලපුව නගරයේ මුස්ලිම් සංවිධානවල සම්මේලනය සම්පූර්ණ දායකත්වය ලබාදී තිබේ. මඩකලපුව මූලස්ථාන පොලීසියේ ස්ථානාධිපති ප්‍රධාන පොලිස් පරීක්ෂක දීපාල් දීගවතුර මහතා මේ බව අද දෙරණට පැවසීය. මෙම දන්සල ආරම්භ කිරීමේ උත්සවයකට මඩකලපුව සහකාර පොලිස් අධිකාරි එල්.ආර්.කුමාරසිරි , මඩකලපුව නගරයේ මුස්ලිම් සංවිධානවල සම්මේලනය සභාපති කේ.එම් .කලීල්,උප නායක මව්ලවි කේ.එම්.ඉල්යාස්,මඩකලපු නගර ජුම්මා පල්ලියේ පරිපාලන කමිටුව සාමාජිකයන් සමඟ මඞකළපුව නගර සභා මන්ත්‍රී කේ.එල්.රාජන් යන මහත්වරුන් ඇතුළු පුද්ගලයින් රැසක් එක්ව සිටියේය.", "URL": "https://sinhala.adaderana.lk/news.php?nid=110417", "Category": null, "Parent URL": null}