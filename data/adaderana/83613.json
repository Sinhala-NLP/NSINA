{"Source": "Adaderana", "Timestamp": "January 27, 2018 01:09 pm", "Headline": "දේශීය ධීවරයින් ආරක්ෂා කරගන්න විදේශීය ධීවරයින්ට දඩ", "News Content": "මෙරටට අයත් මත්ස්‍ය සම්පත සහ එමගින් ව්‍යාපාර කටයුතු සිදු කරන දේශිය ධීවරයින් ආරක්ෂා කර ගැනිමේ අරමුණින් විදේශීය ධිවරයින් සම්බන්ධයෙන් අධික දඩ මුදලක් නියම කිරිමට සිදු වී බව ධිවර අමාත්‍යංශය පවසයි. බි.බී.සී සිංහල සේවය සමග සාකච්ඡාවකට එක්වෙමින් ධීවර නියෝජ්‍ය අමාත්‍ය දිලිප් වෙඳආරච්චි මහතා මේ බව ප්‍රකාශ කර තිබේ. ශ්‍රී ලංකා මුහුදු සීමාට ඇතුළු වී සිදු කරන නීති විරෝධි ධීවර කටයුතු වැලැක්විමේ අරමුණින් ධීවර පනත සංශෝධනය කරමින් ධීවර යාත්‍රාවලට බැලපැවැත්වෙන නව කෙටුම්පතක් සපුගියදා පාර්ලිමේන්තුවට ඉදිරිපත් කළේය. එම කෙටුම්පතට අනුව මෙරට මුහුදු සීමා උල්ලංඝණය කරනු ලබන විදේශීය ධීවර යාත්‍රා සඳහා පනවන දඩ මුදල මෙතෙක් අය කරන ලද මුදලට වඩා විශාල ප්‍රමාණයකින් ඉහළ නංවා තිබේ. කෙසේවෙතත් තමිල්නාඩු ධීවරයින් මෙම නව දඩ මුදලට දැඩි විරෝධය පල කරන අතර ඔවුන් මීට සාධාරණ විසදුමක් ලබා දෙන ලෙස ඉන්දිය අග්‍රාමාත්‍යවරයාගෙන් ද ඉල්ලීම් කර ඇති බව ඉන්දීය මාධ්‍ය වාර්තා කළේය. ඉන්දු - ලංකා ධීවර ගැටළුවට ස්ථීර විසදුමක් ලබා ගැනිම සඳහා පැවැති සාකච්ඡා අනුව අදාළ දඩ මුදල් වැඩි කිරිම පිළිගත නොහැකි විසදුමක් බව තමිල්නාඩු ධීවරයින් පෙන්වා දෙයි.", "URL": "https://sinhala.adaderana.lk/news.php?nid=83613", "Category": null, "Parent URL": null}