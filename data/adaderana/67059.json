{"Source": "Adaderana", "Timestamp": "December 15, 2016 04:33 pm", "Headline": "ජනපති මෛත්‍රී මලයාසියාවට ගොඩබසියි", "News Content": "තෙදින නිළ සංචාරයක් සඳහා මලයාසියාව බලා පිටත්ව ගිය ජනාධිපති මෛත්‍රිපාල සිරිසේන මහතා ක්වාලාලාම්පූර් ගුවන් තොටුපළින් එරටට ගොඩබැස තිබේ.එහිදී එරට මානව සම්පත් සංවර්ධන අමාත්‍ය දාතෝ ශ්‍රී රිචඩ් මහතා ඇතුළු නියෝජිත පිරිසක් විසින් ජනාධිපතිවරයා සහ දූත පිරිස මහත් හරසරින් පිළිගත් බව ජනාධිපති මාධ්‍ය අංශය සඳහන් කළේය.ජනාධිපතිවරයා සහ මලයාසියානු මානව සම්පක් සංවර්ධන අමාත්‍යවරයා අතර සුහද හමුවක් ද ගුවන් තොටුපළ පරිශ්‍රයේදී පවත්වා ඇත.ශ්‍රී ලංකාව සහ මලයාසියාව අතර ආර්ථික හා වෙළඳ සබඳතා වැඩි දියුණු කර ගැනීම මෙන්ම නව සබඳතා ගොඩනගා ගැනීම ජනාධිපති මෛත්‍රිපාල සිරිසේන මහතාගේ එම සංචාරයේ අරමුණය.සංචාරය අතරතුරදී ජනාධිපතිවරයා මලයාසියානු ජනාධිපතිවරයා සහ අග්‍රාමාත්‍යවරයා සමග සාකච්ඡා පැවැත්වීමට නියමිත බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=67059", "Category": null, "Parent URL": null}