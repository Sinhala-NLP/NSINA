{"Source": "Adaderana", "Timestamp": "June 3, 2019 10:53 am", "Headline": "රතන හිමිගේ සහයට ගම්පොළ සියලු කඩ සාප්පු වැසෙයි", "News Content": "රතන හිමිට සහය පළ කරමින් ගම්පොළ නගරයේ සියලුම වෙළඳසැල් වසා දමා ඇති බව අද දෙරණ වාර්තාකරු පවසයි. බස්නාහිර පළාත් ආණ්ඩුකාර අසාද් සාලි, නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා සහ අමාත්‍ය රිෂාඩ් බදියුදීන් යන අය එම තනතුරුවලින් ඉවත් කරන ලෙස සහ සිංහල මව්වරුන් වඳභාවයට පත්කළැයි පැවසෙන මොහොමඩ් ෂාෆි ඇතුළු වෛද්‍යවරු පිළිබඳ විමර්ශනය කිරීමට ස්වාධීන පරීක්ෂණ මණ්ඩලයක් පත්කරන ලෙස ජනාධිපතිවරයාට බල කරමින් රථන හිමියන් මෙම උපවාසය ආරම්භ කළේය. පාර්ලිමේන්තු මන්ත්‍රි පූජ්‍ය අතුරලියේ රතන හිමියන් අද(03) සිව්වන දිනටත් මෙලෙස උපවාසයේ නිරත වෙයි. මෙම ඉල්ලීම් සහ උපවාසය සම්බන්ධයෙන් රතන හිමියන් ජනාධිපතිවරයාට ලිපියකින්ද දැනුම් දී ඇති අතර එහි පිටපත් අගමැතිවරයා ඇතුළු අමාත්‍යවරුන්ට ද යොමු කර ඇත. රතන හිමි ආරම්භ කළ උපවාසයට සහය කරමින් මෙලස ගම්පොළ නගරයේ මුස්ලිම් සහ සිංහල සියලුම වෙළඳසැල් වසා දමා ඇති බව වාර්තා වෙයි. මේ අතර අද(03) දහවල් 12.00න් පසු ගම්පොළ නගරයේ සිට ආරම්භ කරනු ලබන බස් රථ සියල්ල ධාවනය නොවන බවද වාර්තා වෙයි.", "URL": "https://sinhala.adaderana.lk/news.php?nid=111230", "Category": null, "Parent URL": null}