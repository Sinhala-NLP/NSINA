{"Source": "Adaderana", "Timestamp": "October 9, 2015 04:01 pm", "Headline": "කාන්තාව‍කගේ ප්‍රහාරයකින් පිරිමියෙක් මරුට", "News Content": "ඇල්පිටිය, නුගේතොට ප්‍රදේශයේදී පුද්ගලයෙකුට පහරදී ඝාතනය කර තිබේ.අද අළුයම 05.30ට පමණ එම පුද්ගලයා නුගේතොට ප්‍රදේශයේ නිවසක් පිටුපස සිටියදී අදාළ නිවස හිමි කාන්තාව විසින් මෙම පහරදීම සිදු කර ඇති බව සඳහන්ය.මියගොස් ඇත්තේ කළුතර ප්‍රදේශයේ පදිංචිව සිටි 40 හැවිරිදි පුද්ගලයෙකි.සිද්ධිය සම්බන්ධයෙන් පහරදීම සිදු කළ කාන්තාව අත්අඩංගුවට ගෙන ඇත.මහේස්ත්‍රාත් පරික්ෂණය සිදු කිරීමෙන් අනතුරුව පශ්චාත් මරණ පරික්ෂණය සිදු කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54353", "Category": null, "Parent URL": null}