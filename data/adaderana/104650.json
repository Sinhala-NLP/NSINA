{"Source": "Adaderana", "Timestamp": "February 20, 2019 08:08 am", "Headline": "මිදුලේ සෙල්ලම් කරමින් සිටි සිඟිත්තා අතුරුදන්", "News Content": "ආගරපතන පොලිස් වසමට අයත්, හෝල්බෘක් වතුයායේ, ලෝවර් ග්‍රැණ්ඩ්ලි ප්‍රදේශයේ පදිංචිව සිටි අවුරුදු 02 ක් වයසැති පිරිමි දරුවෙකු ඊයේ (19) ප.ව. 03.00 සිට අතුරුදන්ව ඇති බවට දරුවාගේ පවුලේ සහාජිකයන් විසින් පොලීසියට පැමිණිළි කර ඇත. යදිස් විධුර්ෂන් නැමති මෙම දරුවා නිවසේ කෙළි දොලෙන් සිටියදී ඊයේ පස්වරු 03.00 න් පසුව දක්නට නොලැබුණු බව දරුවාගේ පවුලේ අය පවසති. දරුවා කිසිවකු විසින් පැහැරගෙන යන්නට ඇති බවට පවුලේ ඥාතීන් සැකකරන අතර මේ වන විට ආගරපතන පොලීසිය, පොලිස් විශේෂ කාර්ය බලකායේ තලවාකැලේ කඳවුරේ නිලධාරීන් හා ප්‍රදේශවාසීන් එක්ව අද (20) අළුයම වනතුරුත් සෙවිමේ කටයුතු වල නිරතවු මුත් මෙතෙක් සොයාගත නොහැකි වු බව අද දෙරණ වාර්තාකරු පවසයි. අද උදෑසන සිට නැවතත් ප්‍රදේශය පුරා සහ අවට දරුවා සෙවීමේ කටයුතු වල නිරත වන බව පොලිසිය පවසයී.", "URL": "https://sinhala.adaderana.lk/news.php?nid=104650", "Category": null, "Parent URL": null}