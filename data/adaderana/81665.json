{"Source": "Adaderana", "Timestamp": "December 17, 2017 02:49 pm", "Headline": " නැවත පදිංචිකළ ජනතාවගේ ගෙවතු වගාව ශක්තිමත් කිරීමේ වැඩසටහනක්", "News Content": "වවුනියාව දකුණ ප්‍රාදේශීය ලේකම් කොට්ඨාසයේ යුද්ධයෙන් විපතට පත්ව නැවත පදිංචිකළ ජනතාව ශක්තිමත් කිරීමේ අරමුණෙන් එම ජනතාවගේ ගෙවතු වගාව සඳහා පළතුරු පැල ලබා දීම පසුගියදා සිදුවිය. වවුනියාව දකුණ ප්‍රාදේශී ලේකම් කාර්යාලයේ දී ප්‍රාදේශීය ලේකම් එම්.එස් . ජානක මහතාගේ හා සහකාර ප්‍රාදේශීය ලේකම් ආර්. ආනනද් මහතාගේ ප්‍රධානත්වයෙන් මෙම වැඩ සටහන ක්‍රියාත්මක විණි. කෘෂිකර්ම දෙපාර්තමෙන්තුව මඟින් ක්‍රියාත්මක වනරෝපා වැඩ සටහන යටතේ මෙම පැල බෙදාදිම සිදුවු අතර මෙහිදී පවුල් 180 ක් සඳහා එක් පවුලකට පැල වර්ග අටකින් යුතු පැල කට්ටය බැඟින් ලබාදීම සිදුකළ බව සහකාර ප්‍රාදේශීය ලේකම් ආනන්ද් මහතා පැවසීය. යළි පදිංචි කළ වැසියන්ගේ ගෙවතු වල වගා කිරීම පිණිස එක් පවුලකට පොල් පැල 10 බැඟින් බෙදා දීමක්ද පසුගිය සතියේදී සිදු කෙරිණි. යළි පදිංචි කළ වැසියන්ගේ නිවෙස් වල ළිං නොමැති පවුල් සදහා යුදහමුදාව බැකෝ යන්ත්‍ර ආධාරයෙන් ළිං කපා දීමේ වැඩ සටහනක් ද වවුනියාවේ දැනට ක්‍රියාත්මක වී ඇති අතර රාජ්‍ය නොවන සංවිධාන එම ළිං බැද ගැනීම සඳහාද ආධාර සපයා දෙනු ලබයි.", "URL": "https://sinhala.adaderana.lk/news.php?nid=81665", "Category": null, "Parent URL": null}