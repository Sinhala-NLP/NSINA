{"Source": "Adaderana", "Timestamp": "September 16, 2010 10:46 am", "Headline": "සිලෝන් බිස්කට්ස් සමාගම රන් සහ රිදී සම්මාන ලබයි", "News Content": "ඡායාරූපය -උළෙලේ ප‍්‍රධාන සම්මානය වන අති විශාල පරිමාණ කර්මාන්ත අංශයේ රන් සම්මානය ලංකා ජාතික කර්මාන්ත මණ්ඩලයේ අනුග‍්‍රහක නිහාල් අබේසේකර මහතා විසින් සිලෝන් බිස්කට්ස් සමාගමේ නියෝජ්‍ය සභාපති රම්‍ය වික‍්‍රමසිංහ මහතා වෙත පිරිනමන ලද අවස්ථාව. ලංකා ජාතික කර්මාන්ත මණ්ඩලය විසින් සංවිධානය කරනු ලැබු කර්මාන්ත සහ සේවා විශිෂ්ටත්වය වෙනුවෙන් සම්මාන පිරිනැමිමේ සි.එන්.සි.අයි වර්ෂික සම්මාන උළෙලේ අතිවිශාල පරිමාණයේ කර්මාන්ත අංශය සඳහා විශිෂ්ට රන් සම්මානය මන්චි බිස්කට්ස් නිෂ්පාදනය කරන සිලෝන් බිස්කට්ස් සමාගම විසින් දිනාගනු ලැබිණි. සි.එන්.සි.අයි සම්මාන උළෙලේ මහා පරිමාණ කර්මාන්ත අංශයේ රිදි සම්මානයද දිනාගනු ලැබුවේ සිලෝන් බිස්කට්ස් සමාගමට අනුබද්ධ, කොළඹ කොටස් වෙළඳපළේ ලයිස්තුගත සමාගමක් වන කන්විනියන්ස් ෆුඞ්ස් ලංකා පි.එල්.සි. විසිනි. ස්වකිය කර්මාන්ත ක්‍ෂෙත‍්‍රයේ සියලූ අංශ වෙත සිලෝන් බිස්කට්ස් සමාගම විදහා දක්වන කැපවීම සහ ශක්තිය මෙන්ම දෙස් විදෙස් බිස්කට් වෙළඳපොළෙහි මන්චි ප‍්‍රමුඛ සමාගම් සමුහය විසින් නිෂ්පාදනය කරන සෙසු නිෂ්පාදන දිනාගෙන ඇති විශ්වාසනීය විශිෂ්ටත්වය මෙම ජයග්‍රහණය මගින් මනාව පැහැදිලි වෙයි. වෙළඳපොළේ ප‍්‍රමුඛතම ආහාර නිෂ්පාදන සමාගමක් වන සිලෝන් බිස්කට්ස් සමාගම සහ ඊට අනුබද්ධ සෙසු සමාගම් විසින් නිෂ්පාදනය කරන සියලූ නිෂ්පාදන වෙළඳපොළේ සුවිශේෂ ආකර්ෂණයක් සහ විශ්වාසයක් දිනාගෙන ඇත. එම නිෂ්පාදන අතරට මන්ච් බිස්කට්ස්, රිස්බරි චොක්ලට්, ටියාරා කේක්, සමපෝෂ ධාන්‍යමය ආහාර, සිසිල් පළතුරු බිම සහ විචලිත පළතුරු ආහාර ප‍්‍රධාන වේ. කන්විනියන්ස් ෆුඞ්ස් ලංකා පි.එල්.සි. සමාගම විසින් ලංකාසෝයි ඇතුළු රසහරි සුප් වර්ග , ගෝ ජෙලී මෙන්ම නිර්මාණශීලි ආහාර ද්‍රව්‍ය රැසක් නිෂ්පාදනය කරයි. මෙම විශේෂ සම්මාන හිමිවීම සම්බන්ධයෙන් අදහස් දැක්වු සිලෝන් බිස්කට්ස් සමාගමේ සමුහ අධ්‍යක්‍ෂ සහ වෙළඳ අංශ ප‍්‍රධානි නන්දන වික‍්‍රමගේ මහතා සදහන් කළේ\"විශිෂ්ටත්වය යනු වසරක් පාසා උපරිම ක‍්‍රියාකාරිත්වයක් පෙන්නුම් කිරිමට ඇති හැකියාව බවයි. සි.බි.එල්. සමාගම් සමුහය සම්ප‍්‍රාදායික ව්‍යාපාරකරණ රාමුවෙන් ඔබ්බට ගොස් නැවුම් නිෂ්පාදන විවිධත්වයෙන් වෙළඳපොළට හදුන්වාදීම සහ පාරිභෝගික විශ්වාසය උපරිමයෙන් දිනාගැනීම මෙම ජයග්‍රහණයේ සැබැ යථාර්ථය බව\" වික‍්‍රමගේ මහතා පැවසුවේය. සිලෝන් බිස්කට්ස් සමාගමේ සියලූ නිෂ්පාදන වෙළඳපොළට හඳුන්වා දෙන්නේ නිසි පර්යේෂණයකින් සංවර්ධනය කිරීමකින් පසුවයි.ö හෙතෙම කියා සිටියේය. නන්දන වික‍්‍රමගේ මහතා වැඩිදුරටත් පෙන්වා දුන්නේ මෙම ජයග්‍රහණය සි.බි.එල්. සමාගම් සමුහයේ සියලූම සේවකයින් කණ්ඩායමක් ලෙස එක අරමුණක් වෙත වැඩ කිරිමේ ප‍්‍රතිඵලයක් බවයි. ලංකා ජාතික කර්මාන්ත මණ්ඩලය විසින් දේශීය කර්මාන්ත සහ නිෂ්පාදන විශිෂ්ටයින් ඇගයිම ස`දහා 2010 සි.එන්.සි.අයි. සම්මාන උළෙල සංවිධානය කරනු ලැබුවේ 9 වන වරටයි. එහිදි අංශ 5ක් යටතේ සම්මාන පිරිනමන අතර මහා පරිමාණ , මහා, මධ්‍යම, කුඩා සහ ඉතා කුඩා එම අංශයි. ලංකා ජාතික කර්මාන්ත මණ්ඩලය විසින් කර්මාන්ත සහ සේවා විශිෂ්ටත්වය ස`දහා සම්මාන පිරිනමන්නේ ඒ ඒ කර්මාන්තවල ශුද්ධ විකුණුම් ආදායම, එකතු කළ අගය, ඵදායිතාව සහ ව්‍යාපාරික තොරතුරු වැනි අංශ 12ක් සැලකිල්ලට ගනිමිනි. උළෙලේ ප‍්‍රධාන සම්මානය වන මහා පරිමාණ කර්මාන්ත අංශයේ රන් සම්මානය\"මන්චි\" දිනාගත් අතර එම සම්මානය ලංකා ජාතික කර්මාන්ත මණ්ඩලයේ අනුග‍්‍රහක නිහාල් අබේසේකර මහතා විසින් සිලෝන් බිස්කට්ස් සමාගමේ නියෝජ්‍ය සභාපති රම්‍ය වික‍්‍රමසිංහ මහතා වෙත පිරිනමන ලද අතර විශාල පරිමාණ කර්මාන්ත අංශයේ රිදී සම්මානය, අනුග‍්‍රහක පැට්ටි‍්‍රක් අමරසිංහ මහතා විසින් කන්විනියන්ස් ලංකා පි.එල්.සි. මුදල් කළමනාකරු ගාමිණි ප‍්‍රනාන්දු මහතාට පිරිනමන ලදී.", "URL": "https://sinhala.adaderana.lk/news.php?nid=10887", "Category": null, "Parent URL": null}