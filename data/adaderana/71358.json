{"Source": "Adaderana", "Timestamp": "March 26, 2017 09:36 am", "Headline": "  විමල් බන්ධනාගාර රෝහලට ", "News Content": "පාර්ලිමේන්තු මන්ත්‍රී විමල් වීරවංශ මහතා බන්ධනාගාර රෝහලට ඇතුළත් කර තිබේ. අහාර වර්ජනය කිරීම හේතුවෙන් ඇති වු අසනීප තත්ත්වයක් මත අද(26) උදෑසන ඔහු බන්ධනාගාර රෝහලට ඇතුළත් කළ බව බන්ධනාගාර ප්‍රකාශකයෙකු සඳහන් කළේය. රජයේ වාහන අවභාවිතය සම්බන්ධයෙන් වන චෝදනාවකට පාර්ලිමේන්තු මන්ත්‍රී විමල් වීරවංශ මහතා මේ වන විට රක්ෂිත බන්ධනාගාර ගත කර සිටියි. පසුගිය 22 වැනිදා සිට විමල් වීරවංශ මන්ත්‍රීවරයා තමන්ට ඇප ලබාදෙන ලෙස ඉල්ලමින් උපවාසයක් ආරම්භ කරනු ලැබීය.", "URL": "https://sinhala.adaderana.lk/news.php?nid=71358", "Category": null, "Parent URL": null}