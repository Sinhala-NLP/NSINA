{"Source": "Adaderana", "Timestamp": "August 1, 2018 11:41 am", "Headline": "ගිලන් රථයක් තුළ සිදුවු අපූරු දරු උපතක්", "News Content": "මාතර, පිටබැද්දර ප්‍රදේශයේදී 1990 සුවසැරිය ගිලන් රථක් තුළදී බිළිඳෙකු බිහි කිරීමේ අපුරු පුවතක් අද දෙරණට වාර්තා විය. ඊයේ(31) අළුයම 3.20 පමණ පිටබැද්දර, ජම්බුගස්දොළ ප්‍රදේශයෙන් ගැබිණි මවක් ප්‍රසව වේදනාවෙන් පසුවන බවට 1990 සුවසැරිය ගිලන් රථ සේවයට ඇමතුමක් ලබා දී තිබේ. එම ඇමතුම අනුව ක්‍රියාත්මක වු සුවසැරිය හදිසි ගිලන් රථ සේවයේ කාර්ය මණ්ඩලය යුහුසුළුව එම නිවෙස වෙත ගොස් ඇත. පසුය ගැබිණි මව කඩිනමින් මොරවක දිසා රෝහල වෙත රැගෙන එන අවස්ථාවේදී අළුයම 3.20 පමණ ගිලන්රථය තුළදීම දරුවා ප්‍රසූත කිරීමට සිදුවු ඇය අද දෙරණට පැවසීය. එම ගිලන් රථයේ නිලධාරීන් විසින් මව සහ අළුත උපන් බිළිඳා දරුවා මොරවක මූලික රෝහල වෙත ඇතුළත් කර තිබේ. අදාළ බිළිඳා සහ මව යහපත් සෞඛ්‍ය තත්ත්වයෙන් මොරවක රෝහලේ ප්‍රතිකාර ලබන බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=93607", "Category": null, "Parent URL": null}