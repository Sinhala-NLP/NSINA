{"Source": "Adaderana", "Timestamp": "May 3, 2011 09:25 am", "Headline": "එක්සත් ජාතීන්ගෙන් ශ්‍රී ලංකා රජයට නැවත දැනුම්දීමක්  ", "News Content": "දරුස්මාන් වාර්තාව සම්බන්ධයෙන් යහපත් ප්‍රතිචාර දක්වන ලෙස ශ්‍රී ලංකා රජයට නැවත වරක් දැනුම් දෙන බව එක්සත් ජාතීන්ගේ සංවිධානය පවසයි. ශ්‍රී ලංකා රජය ලබා දෙන එම ප්‍රතිචාර සාක්ෂි සහිතව ඉදිරිපත් කළ යුතු බව එක්සත් ජාතීන්ගේ සංවිධානයේ මහලේකම්වරයාගේ ප්‍රකාශක‍ මාර්ටින් නර්සකි සඳහන් කරයි. එක්සත් ජාතීන්ගේ මහලේකම් කාර්යාලයේ පැවති දෛනික මාධ්‍ය හමුවේ දී මාර්ටින් නර්සකි මේ බව පවසා තිබේ. මේ අතර දරුස්මාන් වාර්තාවට එරෙහිව අත්සන් දස ලක්ෂයේ වැඩසටහන යටතේ මේ වන විට අත්සන් ලක්ෂ 5ක් පමණ ලබාගෙන ඇති බව අමාත්‍ය සී.බී රත්නායක මහතා පෙන්වාදෙයි. ඊයේ(02) දිනයේ දී ගාල්ල නගරයේ දී අත්සන් ලබා ගැනීමේ කටයුතු සිදු කළ බව සී.බී රත්නායක මහතා ප්‍රකාශ කළේය.", "URL": "https://sinhala.adaderana.lk/news.php?nid=15851", "Category": null, "Parent URL": null}