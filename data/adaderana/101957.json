{"Source": "Adaderana", "Timestamp": "January 7, 2019 05:26 pm", "Headline": "තෙල් සංස්ථාවේ සිද්ධිය සම්බන්යෙන් අත්අඩංගුවට ගත් නාගරික මන්ත්‍රී රිමාන්ඩ්", "News Content": "ඛණිජ තෙල් නීතිගත සංස්ථා පරිශ්‍රයට ඇතුල් වී රාජකාරීයට බාධා කිරීම සහ අයුතු ජන රාශියකට සම්බන්ධ වීම යන චෝදනා මත අත්අඩංගුවට ගත් කොළඹ නාගරික මන්ත්‍රිවරයෙක් ලබන 11 වැනිදා දක්වා රක්ෂිත බන්ධනාගාර කර තිබේ. ඒ පොලිස් අපරාධ කොට්ඨාශය විසින් ඔහු අත්අඩංගුවට ගැනීමෙන් පසුවයි. පසුගිය වසරේ ඔක්තෝබර් මස 28 වනදා හිටපු ඛණිජ තෙල් සම්පත් සංවර්ධන අමාත්‍ය අර්ජුන රණතුංග මහතා ඛණිජ ‍තෙල් නීතිගත සංස්ථා පරිශ්‍රයට පැමිණිමේදී කලහකාරී තත්ත්වයක් හටගතේය. එහිදී කළහකාරී ලෙස හැසීරීම සම්බන්ධයෙන් සැකකරු ඊයේ(06) රාත්‍රියේ අත්අඩංගුව ගත් ඔහු අද කොළඹ ප්‍රධාන මහේස්ත්‍රාත් අධිකරණය හමුවට ඉදිරිපත් කෙරුණි. කොළඹ ප්‍රධාන මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව රක්ෂිත බන්ධනාගාර කර තිබේ.", "URL": "https://sinhala.adaderana.lk/news.php?nid=101957", "Category": null, "Parent URL": null}