{"Source": "Adaderana", "Timestamp": "July 10, 2019 09:34 am", "Headline": "පැදිකරුගේ වරදින් තරුණියකට දිවි අහිමි වෙයි", "News Content": "ඇල්ල වැල්ලවාය මාර්ගයේ කරඳගොල්ල ප්‍රදේශයේ දී සිදුවු රිය අනතුරකින් තරුණියක් මියගොස් තිබේ. යතුරුපැදියක් පැදිකරුට පාලනය කරගත නොහැකිව මාර්ගයේ පෙරළීයාමෙන් අනතුර සිදුව ඇති බව පොලීසිය සදහන් කළේය. අනතුරෙන් බරපතල තුවාල ලැබු යතුරුපැදියේ ගමන්ගත් පසුපැදිකාරිය වැල්ලවාය රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ හාලිඇල ප්‍රදේශයේ පදිංචිව සිටි 19 හැවිරිදි තරුණියක්. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර ඇල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=113786", "Category": null, "Parent URL": null}