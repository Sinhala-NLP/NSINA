{"Source": "Adaderana", "Timestamp": "March 21, 2014 08:13 am", "Headline": "තාවකාලික හැඳුනුම්පත් නිකුත් කිරීම අදින් අවසන්", "News Content": "බස්නාහිර සහ දකුණු පළාත් සභා ඡන්ද විමසීමට අදාළව තාවකාලික හැදුනුම්පතක් ලබා ගැනීමට ලබාදුන් කාලය අදින් අවසන් වේ. වලංගු හැදුනුම්පතක් නොමැති ඡන්ද දායකයින්ට අද දිනයේ ග්‍රාම නිලධාරිවරයා හෝ වතු අධිකාරිවරයා වෙත අයදුම්පතක් ඉදිරිපත් කිරීමෙන් තාවකාලික හැදුනුම්පතක් ලබාගත හැකිය. ඒ සඳහා හැදුනුම්පත් ප්‍රමාණයේ උඩුකය ඡායාරූප පිටපත් දෙකක් රැගෙන යා යුතු වේ. පිළිගත් අනන්‍යතා පත්‍රයක් නොමැති පුද්ගලයින්ට ඡන්ද ප්‍රකාශ කිරීමේ අවස්ථාව ලබා නොදෙන බව මැතිවරණ මහ ලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=41955", "Category": null, "Parent URL": null}