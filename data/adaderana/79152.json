{"Source": "Adaderana", "Timestamp": "October 26, 2017 01:54 pm", "Headline": "වෘත්තීය පුහුණුවෙන් තොන්ඩමාන් ඉවත් කිරීම නිසා හැටන් උණුසුම් වෙයි", "News Content": "හැටන් තොන්ඩමන් වෘත්තිය පුහුණු මධ්‍යස්ථානය වත්මන් පාලන අධිකාරිය විසින් පූල්බෑංක් වෘත්තිය පුහුණු මධ්‍යස්ථාන ලෙස වෙනස් කර තිබේ. මෙම වෙනස් කිරීමට විරෝධය පල කරමින් හැටන් නගරයේ ඊයේ (25) සිට උද්ඝෝෂණ පැවැත් විණි.ලංකා කම්කරු කොංග්‍රසයේ මධ්‍යම පළාත් සභා මන්ත්‍රීවරුන් පිරිසක් හා ආධාරකරුවන් පිරිසක් හැටන් නගර මධ්‍යයේ ඔරලෝසු කණුව ඉදිරිපිට අද (26) උදෑසන ද උද්ඝෝෂණයේ යෙදුනු අතර දහවල් 12ට එය අවසන් කළේය.වෘත්තිය පුහුණු මධ්‍යස්ථානයට පිවිසෙන මාර්ගය අවහිර කරමින් උද්ඝෝෂණයේ යෙදුනු පිරිස අවධාරණය කර සිටියේ යළිත් තොන්ඩමාන් නාමය එම නාම පුවරුවේ ඇතුළත් නොකරන්නේ නම් වතුකරය පුරා දැවැන්ත උද්ඝෝෂණ ව්‍යපාරයක් දියත් කරන බවයි. අද උදෑසන 10.30 ට පමණ හැටන් නගර මධ්‍යයට පැමිණි ලංකා කම්කරු කොංග‍්‍රසය නියෝජනය කරන මධ්‍යම පළාත් හින්දු සංස්කෘතික අමාත්‍ය එස්. රාමේෂ්වරන්, පළාත්සභා මන්ත්‍රීවරුන් වන එස්. ශත්තිවේල්, කනපති කනගරාජ්, එස්.පිලිප් යන මහතුන් සහ ආධාරකරුවන් හැටන් නගර මධ්‍යයේ පිහිටි ඔරොලෝසු කණුව ඉදිරිපිට මාර්ගයේ වාඩි වී සිදුකළ උද්ඝෝෂණය හේතුවෙන්ප‍්‍රධාන මාර්ගයේ ගමනා ගමන කටයුතු සම්පූර්ණයෙන්ම ඇණ හිටීම නිසා විකල්ප මාර්ග ඔස්සේ රථ වාහන ධාවනය කිරීමට හැටන් පොලිසියට සිදුවුණි.එම උද්ඝෝෂණය අතරතුර හැටන් නගර මධ්‍යයේ පිහිටි අමාත්‍ය පලනි දිගමිබරම් මහතාගේ අධාර කරුවෙකුගේ වෙළදසැලකට ගල් ප‍්‍රහාරයක් එල්ල කිරීමෙන් සුලු අලාභ හානි සිදුවී ඇති අතර එම ප‍්‍රහාරය සම්බන්ධයෙන් එම වෙළදසැල් හිමියා විසින් හැටන් පොලිසියට පැමිණිල්ලක්ද කර තිබේ.ලංකා කම්කරු කොංග‍්‍රසයේ නිර්මාතෘ හිටපු අමාත්‍ය දිවංගත සෞම්‍ය මුර්ති තොන්ඩමන් මහතාවිසින් 1992 වසරේ නොර්වේ ආධාර යටතේ මෙම වෘත්තිය පුහුණු මධ්‍යස්ථානය වතුකරයේ තරුණ තරුණියන්ට ස්වයං රැකියා පුහුණූව ලබා දීම සඳහා ඉදි කළ අතර එදා සිට වත්මන් රජය බලයට පත්වන තෙක් නොර්වුඩි තොන්ඩමන් ක්‍රීඩාංගණය, රම්බොඩ පිහිටි තොන්ඩමන් සංස්කෘතික මධ්‍යස්ථානය තොන්ඩමන් පදනම යටතේ ලංකා කම්කරු කොංග‍්‍රසයේ වත්මන් මහා ලේකම් නුවරඑළිය දිස්ත්‍රික් පාර්ලිමේන්තු මන්ත්‍රී ආරුමුගම් තොන්ඩමන් මහතා යටතේය. වත්මන් රජය බලයට පත් වීමත් සමග එම තොන්ඩමන් පදනම කඳුරට නව ගමිමාන වතුයටිතල පහසුකම් හා ප‍්‍රජා සංවර්ධන අමාත්‍ය පලනි දිගම්බරම් මහතාගේ විෂය පතයට පත් වීමෙන් පසු තොන්ඩමන් මධ්‍යස්ථාන තුනෙහිම නාමය වෙනස් කිරීමට කැබිනට් අනුමැතිය අමාත්‍ය පලනි දිගම්බරම් මහතා විසින් ලබාගෙනෙ මේ වන විට නොර්වුඩි ක්‍රීඩාංගණය සහ හැටන් වෘත්තිය පුහුණු මධ්‍යස්ථානය තොන්ඩමන් නාමය ඉවත් කර ඇති බවයි ලංකා කම්කරු කොංග‍්‍රසයේ උප සභාපති හා මධ්‍යම පළාත් හින්දු සංස්කෘතික අමාත්‍ය එමි.රාමේෂ්වරන් මහතා කියා සිටියේ.", "URL": "https://sinhala.adaderana.lk/news.php?nid=79152", "Category": null, "Parent URL": null}