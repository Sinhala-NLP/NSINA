{"Source": "Adaderana", "Timestamp": "May 16, 2010 05:11 pm", "Headline": "කළුතර පවුල් දහසක් අවතැන්", "News Content": "අයහපත් කාලගුණය හේතුවෙන් කළුතර දිස්ත්‍රික්කයේ පවුල් දහසක් පමණ අවතැන් වී ඇති බව දිස්ත්‍රික් ලේකම් සිරිසෝම ලොකුවිතාන මහතා පවසයි. හීනටියංගල , වස්කඩුව , විලේගොඩ , කටුකුරුන්ද , මහවත්ත ඇතුළු ග්‍රාමසේවා වසම් 12 ක පමණ පිරිස මීට අයත් බව ප්‍රාදේශීය ලේකම්වරයා පැවසුවේය. මීට අමතරව ගල්අස්ස , විලේගොඩ දකුණ සහ වස්කඩුව යන ප්‍රදේශවල නිවාස තුනක් ගංවතුර හේතුවෙන් විනාශ වී තිබේ.. අවතැන් වූවන්ට අවශ්‍ය පිසු ආහාර ලබාදීමට පියවර ගෙන ඇති බව ද දිස්ත්‍රික් ලේකම්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8438", "Category": null, "Parent URL": null}