{"Source": "Adaderana", "Timestamp": "October 11, 2010 08:19 am", "Headline": "ජනපති ආර්යා සමුළුව වෙනුවෙන් ශිරන්ති මැලේසියා යයි", "News Content": "මැලේසියාවේ ක්වාලාලම්පූර්හිදී පැවැත්වෙන ජනාධිපති ආර්යාවන්ගේ සමුළුවට සහභාගී වීම සඳහා ජනාධිපති ආර්යා ශිරන්ති රාජපක්ෂ මැතිනිය මැලේසියාවට ගොස් තිබේ. ඊයේ(10) පස්වරු 1.30ට පමණ ක්වාලාලම්පූර් ගුවන් තොටුපළ වෙත ළඟා වු ජනාධිපති ආර්යාව මැලේසියානු රජයේ සෞඛ්‍ය නියෝජ්‍ය අමාත්‍යවරිය විසින් පිළිගෙන ඇත. මැලේසියානු අග්‍රාමාත්‍ය ශ්‍රි මොහොමඩ් නජීඩ් තුන් අබ්දුල් රසාක් මහතා‍ගේ ප්‍රධානත්වයෙන් ජනාධිපති ආර්යාවන්ගේ සමුළුව පැවැත්වෙන අතර ඒ සඳහා රටවල් 22ක් නියෝජනය කරයි. \"අද ළමයා - හෙට නායකයාය\"යන තේමාව යටතේ සමුළුව පැවැත්වේ.", "URL": "https://sinhala.adaderana.lk/news.php?nid=11410", "Category": null, "Parent URL": null}