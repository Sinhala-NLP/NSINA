{"Source": "Adaderana", "Timestamp": "September 25, 2011 06:00 pm", "Headline": "මහනුවර එජනිස ලැයිස්තුව ඉවත්කිරීමට පියවර ගන්නවා", "News Content": "මහනුවර මහ නගර සභාව සඳහා එක්සත් ජනතා නිදහස් සන්ධානය ඉදිරිපත් කර ඇති නාම යෝජනා ලැයිස්තුව ඉවත්කිරීමට ඉදිරියේදී කටයුතු කරන බව එක්සත් ජාතික පක්ෂය පවසයි. ‍ ඉදිරියේදී අධිකරණ ක්‍රියාමාර්ගයක් ඔස්සේ මෙම නාම යෝජනා ලැයිස්තුව ඉවත්කිරීමට පියවර ගන්නා බව එම පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා සඳහන් කරයි. ‍ අධිකරණයෙන් වරදකරුවකු වූ පුද්ගලයෙකුගේ නම අදාළ නාම යෝජනා ලැයිස්තුවට ඇතුළත්ව තිබීම මෙම පියවර ගැනීමට හේතුවූ බව අද(24) මහනුවර පැවති ජන හමුවකදී අදහස් දක්වමින් මන්ත්‍රීවරයා සඳහන් කළේය. ‍ එක්සත් ජාතික පක්ෂය මැතිවරණය සඳහා ඉදිරිපත් කර ඇත්තේ නායකත්වය සඳහා උචිත පුද්ගලයින් පමණක් බව ද කිරිඇල්ල මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=18963", "Category": null, "Parent URL": null}