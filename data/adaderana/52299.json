{"Source": "Adaderana", "Timestamp": "June 28, 2015 11:27 am", "Headline": "වගාබිමක තිබී පුද්ගල මළ සිරුරක් හමුවෙයි", "News Content": "අම්පාර, හිඟුරාණ ප්‍රදේශයේ උක් වගා බිමක තිබී පුද්ගල මළ සිරුරක් සොයාගෙන තිබේ. දමන පොලීසියට ලද තොරතුරක් අනුව සිදුකළ විමර්ශනයකදී මළ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අදාළ මළ සිරුර පසුගිය 24 වැනිදා සිට අතුරුදන්ව සිටි බව කියන හිඟුරාණ ප්‍රදේශයේ 78 හැවිරිදි පුද්ගලයෙකුගේ බව සඳහන්ය. පශ්චාත් මරණ පරික්ෂණය අද සිදුකිරීමට නියමිත අතර දමන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52299", "Category": null, "Parent URL": null}