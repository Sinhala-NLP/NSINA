{"Source": "Adaderana", "Timestamp": "January 2, 2011 04:18 pm", "Headline": "ජාතික ගැටලුව ගැන යෝජනා අප්‍රේල් මස මුලදී ජනපතිට බාරදෙනවා", "News Content": "ජාතික ගැටලුව සම්බන්ධයෙන් වු දෙමළ ජනතාවගේ පොදු යෝජනා මාලාව අප්‍රේල් මස මුල් සතියේදී ජනාධිපතිවරයාට සහ ආණ්ඩුවට ඉදිරිපත් කරන බව දෙමළ ජාතික විමුක්ති පෙරමුණේ ප්‍රධාන ලේකම් එම්. කේ. ශීවාජිලිංගම් මහතා පවසයි. ඒ සම්බන්ධයෙන් ‍යෝජනා සකස් කිරීම සඳහා හය දෙනෙකුගෙන් සමන්විත කමිටුවක් දැනටමත් පත් කර ඇති බව අද දෙරණ කළ විමසීමකදී ඔහු සඳහන් කළේය. එම කමිටුව මේ සතියේ දී පළමු වරට රැස්වන බව ද, මාස 3 ක කාලයක් ඇතුළත අදාළ කමිටුවේ යෝජනාවලිය කමිටුව විසින් ඉදිරිපත් කරනු ඇති බව ශිවාජිලිංගම් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13220", "Category": null, "Parent URL": null}