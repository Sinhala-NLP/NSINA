{"Source": "Adaderana", "Timestamp": "April 12, 2019 08:47 pm", "Headline": "කසිප්පු වැටලීමකට ගිය පොලිස් නිලධාරීන්ට සද්දෙ දැම්ම 2ක් අල්ලයි", "News Content": "කසිප්පු සහ ගංජා වැටලිමකට ගිය නවගත්තේගම පොලිසියේ ස්ථානාධිපතිවරයා ඇතුළු නිලධාරින්ට අසභ්‍ය වචනවලින් බැන වැඳී පහර දිමට සුදානම් වු සැකකරුවන් දෙදෙනෙකු අත්අඩංගුවට ගත් බව පොලීසිය පවසයි. මෙසේ අත්අඩංගුවට ගෙන ඇත්තේ නවගත්තේගම ගංජා සහ කසිප්පු අලෙවි කිරීමේ ජාවාරම සිදුකරමින් සිටි සැකකරුවන් දෙදෙනෙකී. ඊයේ(11) දහවල් අත්අඩංගුවට ගත් එක් සැකකරුවකු සන්තකයේ තිබි ගංජා කුඩා පැකට් දෙකක් තිබි සොයා ගෙන තිබු අතර එම සැකකරු පොලීසියට රැගෙන ගොස් සිටියදී ලැබුණ තවත් තොරතුරක් මත නැවත නගරයේ රජයේ අරක්කු බලපතු නොමැතිව තවත් ස්ථානයක් වැටලිමට යාමේදි එම ස්ථානයේ සිටි පිරිසක් එයට බාධා කරමින් ඉදල් කොසු අතැතිව අසභ්‍ය වචනවලින් පොලීසියට බැන වැදි තිබුණි. එම අවස්ථාවේ දි එම ස්ථානයේ සිටි පුද්ගලයින් කිප දෙනෙකු පොලිස් නිලධාරින්ට පහර දිමට සුදානමක් තිබු බවද කියයි. කෙසේ වෙතත් එම ස්ථානයට පැමිණි නවගත්තේගම පොලිස්ථානාධිපති පොලිස් පරික්ෂක නවින් ඉන්ද්‍රජීත් දයානන්ද මහතා ඇතුළු කණ්ඩායම පොලිස් නිලධාරින්ට සාපරාධි බලහත්කාර කම්පැමේ චෝදනාවට එක් සැකකරුවකු අත්අඩංගුවට ගෙන තිබු අතර තවත් සැකකරුවකු හා සැකකාරියක් අත්අඩංගුවට ගැනිමට නියමිත බවද පැවසෙයි. සිද්ධිය වන අවස්ථාවේදි නගරයේ විශාල පිරිසක් රැස්වි සිටි බවද කියයි. අත්අඩංගුවට ගත් සැකකරුවන් ආණමඩුව අධිකරණයට ඉදිරිපත් කිරීමට නියමිත බවද පොලීසිය පවසයි.", "URL": "https://sinhala.adaderana.lk/news.php?nid=107897", "Category": null, "Parent URL": null}