{"Source": "Adaderana", "Timestamp": "August 31, 2017 10:46 pm", "Headline": "ඉන්දියාවට ලකුණු 168 ක ජයක්", "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර පැවති සිව්වන එක්දින තරගයෙන් ලකුණු 168 ක ජයක් ලබා ගැනීමට ඉන්දීය කණ්ඩායම සමත්ව තිබේ. කාසියේ වාසිය දිනා ගැනීමෙන් අනතුරුව පළමුවෙන් පන්දුවට පහර දුන් ඉන්දීය කණ්ඩායම කඩුලු 5 ක් දැවී ලකුණු 375 ක් ලබා ගත්තේය. ඒ අනුව අසීරු ඉලක්කයක් හඹා ගිය ශ‍්‍රී ලංකා පිතිකරුවන් පන්දුවාර 42යි බෝල 4 ක් අවසානයේ සියලු දෙනා දැවී ලබා ගත හැකි වුයේ ලකුණු 207 ක් පමණි. ඇන්ජලෝ මැතිව්ස් ලකුණු 70 ක් හා මිලින්ද සිරිවර්ධන ලකුණු 39 ක් ලබා ගත්තේය.", "URL": "https://sinhala.adaderana.lk/news.php?nid=76963", "Category": null, "Parent URL": null}