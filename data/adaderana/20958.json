{"Source": "Adaderana", "Timestamp": "December 26, 2011 06:03 pm", "Headline": " ජනවාරි 1 දා සිට අධිවේගයට බස්", "News Content": "ජනවාරි පළමු වැනිදා සිට දක්ෂිණ අධිවේගී මාර්ගයේ මගී බස්රථ ධාවනය ආරම්භ කරන බව වරාය හා මහාමාර්ග අමාත්‍යාංශය පවසයි. බස් රථ යෙදවීම සඳහා ලංකා ගමනාගමන මණ්ඩලයට අවසර ලබාදී ඇති බව අමාත්‍යංශ ලේකම් ආර්.ඩබ්ලිව්.ආර්.ප්‍රේමසිරි මහතා සඳහන් කළේය. මේ යටතේ ආනයනය කරන ලද විශේෂ බස් රථ දෙකක් ධාවනයට යෙදවීමට නියමිතය. එසේම ජාතික ගමනාගමන කොමිසන් සභාව මඟින් ද පෞද්ගලික බස් රථ දෙකක් ධාවනය සඳහා යෙදවීමට සැලසුම් කර තිබේ. ජාතික ගමනාගමන කොමිසන් සභාවේ අධ්‍යක්ෂ එච්.ඒ.එස්. ගනේපොල මහතා කියා සිටියේ ජනවාරි පළමු වැනිදා සිට එම බස් රථ ධාවනය ද ආරම්භ කරන බවයි. දක්ෂිණ අධිවේගී මාර්ගය ජනතාව සඳහා විවෘත කරනු ලැබුවේ පසුගිය නොවැම්බර් මස 27 වනදාය.", "URL": "https://sinhala.adaderana.lk/news.php?nid=20958", "Category": null, "Parent URL": null}