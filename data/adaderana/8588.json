{"Source": "Adaderana", "Timestamp": "May 24, 2010 08:43 am", "Headline": "බෝම්බයට හේතුව පුද්ගලික ආරවුලක් ", "News Content": "රක්වාන, හැදරලිය වත්ත, ඩෙල්වින් බී කොටසේ ලයින් කාමරයක‍ට අත්බෝම්බ ප්‍රහාරයක් එල්ල කිරීමට හේතුව පෞද්ගලික ආරවුලක් බව පොලිසිය පවසයි. ප්‍රහාරය එල්ල කළ සැකකරුවන්ගේ සහෝදරියක් සමග එම ලයින් කාමරයේ පුද්ගලයෙකු අනියම් ප්‍රේම සබඳතාවක් පවත්වාගෙන යාම ‍මීට හේතුව බවට පොලිස් පර‍ීක්ෂණවලදී අනාවරණය වී තිබේ. ඊයේ එල්ල වූ එම බෝම්බ ප්‍රහාරයෙන් පුද්ගලයින් 11 දෙනෙකු තුවාල ලැබූ අතර ඔවුන් රක්වාන රෝහලට ඇතුළත් කිරීමෙන් අනතුරුව තිදෙනෙකු වැඩිදුර ප්‍රතිකාර සඳහා රත්නපුර රෝහලට මාරු කර යැවුණි. ප්‍රහාරය සම්බන්ධ‍යෙන් අත්අඩංගුවට ගත් එකම පවුලේ සහෝදරයින් දෙදෙනා අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8588", "Category": null, "Parent URL": null}