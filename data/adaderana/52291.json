{"Source": "Adaderana", "Timestamp": "June 27, 2015 04:42 pm", "Headline": "රණවිරුවන්ට එදා මෙන්ම අදත් ජාතියේ උත්තමාචාරය හිමිවෙනවා ", "News Content": "ජාතියේ නිදහස උදාකර දුන් විරෝධාර රණවිරුවන්ට එදා මෙන්ම අදත් හෙටත් ජාතියේ උත්තමාචාරය හිමිවන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා අවධාරණය කළේ සටන් බිමේදී ඔවුන් කළ කැපවීම කිසිදා අවතක්සේරු කළ නොහැකි බවත්, ඒ වෙනුවෙන් ඔවුන්ට හිමිවිය යුතු ගෞරවය සහ වරප්‍රසාද නොඅඩුව ලබාදිමට සේනාධිනායකයා ලෙස මෙන්ම රාජ්‍ය නායකයා ලෙසද තමන් කටයුතු කරන බවත්ය. දියතලාව විද්‍යා පීඨයේ කැඩෙට් නිලධාරීන් විසිරයාමේ උත්සවයකට ජනාධිපති මෛත්‍රීපාල සිරිසේන මහතා සහභාගී වෙමින් මෙම අදහස් පළ කළේය. ජනාධිපතිවරයා සඳහන් කළේ ත්‍රස්තවාදයට එරෙහි සටනේදී විටින්විට අපේකෂා බිඳ වැටුනද ඒ සෑම අවස්ථාවකම විරෝධාර රණවිරුවන්ගේ කැපවීම සහ දැඩි අධිෂ්ඨානය හේතුවෙන් මෙරට භෞමික අඛණ්ඩතාවය සහ ස්වාධීනත්වය ආරක්ෂා කර ගැනිමට හැකිවු බවයි.සාම සාධක හමුදාවන් සඳහා යම් රටක හමුදා සාමාජිකයින් බඳවා ගන්නේ එම රට සහ හමුදාව පිළිබඳ යහපත් පිළිගැනිමක් තිබේනම් පමණක් බව පැවසු ජනාධිපතිවරයා මෙරට රණවිරුවන් සාමසාධක හමුදාවන් සඳහා යොමු කිරිමට හැකිවිම අපරට සහ හමුදාව ලද ගෞරවයක් බව එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52291", "Category": null, "Parent URL": null}