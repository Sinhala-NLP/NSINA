{"Source": "Adaderana", "Timestamp": "February 9, 2018 06:22 pm", "Headline": "ඡන්ද මධ්‍යස්ථානවලට ප්‍රමාණවත් ආරක්ෂාවක් ", "News Content": "පළාත් පාලන ආයතන ඡන්ද විමසීම පැවැත්වෙන ඡන්ද මධ්‍යස්ථානවලට සහ ගණන් කිරිමේ මධ්‍යස්ථානවලට ප්‍රමාණවත් ආරක්ෂාවක් යෙදවිමට පියවර ගෙන ඇති බව පොලීසිය පවසයි. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ ආරක්ෂක කටයුතු සඳහා අවශ්‍යව මත පොලිස් විශේෂ කාර්යය බලකාය ද යොදා ගන්නා බවයි. පොලිස් ජංගම සංචාර ක්‍රියාත්මක කිරිම ද අද උදෑසන ආරම්භ වූ අතර එම ජංගම සංචාරවලින් සෑම ඡන්ද මධ්‍යස්ථානයක්ම ආවරණය වන බව මාධ්‍ය ප්‍රකාශකවරයා කියා සිටියේය. ඡන්ද මධ්‍යස්ථාන හෝ ගණන් කිරිමේ මධ්‍යස්ථානවල සිට මීටර් 400ක වපසරියක් තුළ පුද්ගලයින් කණ්ඩායම් වශයෙන් එක්රැස්ව සිටිම මෙන්ම ඡන්ද මධ්‍යස්ථාන අවට බීමත්ව සිටීම හෝ කලහකාරි ලෙස හැසිරිම වරදක් බව රුවන් ගුණසේකර මහතා පැවසුවේය.", "URL": "https://sinhala.adaderana.lk/news.php?nid=84160", "Category": null, "Parent URL": null}