{"Source": "Adaderana", "Timestamp": "December 5, 2010 04:28 pm", "Headline": "බ්‍රිතාන්‍ය මන්ත්‍රී ඇලිස්ටෙයාර් බර්ට් එන්නේ නෑ", "News Content": "බ්‍රිතාන්‍ය විදේශීය සහ පොදුරාජ්‍ය මණ්ඩලයීය පාර්ලිමේන්තු කටයුතු පිළිබඳ කාර්යාලයේ ලේකම් සහ බ්‍රිතාන්‍ය පාර්ලිමේන්තු මන්ත්‍රී ඇලිස්ටෙයාර් බර්ට්, සිය ශ්‍රි ලංකා සංචාරය අවලංගු කර තිබේ. දින තුනකට සැලසුම් කර තිබු ඔහුගේ සංචාරය හෙට සිට ආරම්භ වීමට නියමිතව තිබුණි. මාලදිවයි‍න සහ බංග්ලාදේශය යන රටවල සංචාරය කිරීමට ද මීට සමගාමීව සැලසුම් කර තිබු බව විදෙස් මාධ්‍ය උපුටා දක්වයි. කෙසේ වුව ද අදාළ සංචාරය අවලංගු කිරීමට හේතුව මෙතෙක් අනාවරණය කර නැත. මේ පිළිබඳ ශ්‍රි ලංකා විදේශ කටයුතු අමාත්‍යාංශයෙන් අද දෙරණ කළ විමසීමකදී එහි ප්‍රකාශකයෙකු කියා සිටියේ ඇලිස්ටෙයාර් බර්ට්ගේ සංචාරය පිළිබඳ තමන් වෙත දන්වා නොමැති බවයි.", "URL": "https://sinhala.adaderana.lk/news.php?nid=12622", "Category": null, "Parent URL": null}