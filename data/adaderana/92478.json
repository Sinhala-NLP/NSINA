{"Source": "Adaderana", "Timestamp": "July 13, 2018 11:09 am", "Headline": "ජන්ම දින සැමරුමක්", "News Content": "රංගිරි දඹුලු රජමහා විහාරස්ථ ඖෂධ උයන තුළ මහා සංඝරත්නය ඖෂධ පැළ වර්ග සියයක් සිටුවීමේ වැඩසටහනක් අද(13) උදේ සිදුකර තිබේ. රංගිරි දඹුලු රජමහ විහාර හා ශ්‍රී විෂ්ණු දේවාලයේ භාරකාර සියම් මහා නිකායේ අස්ගිරි පාර්ශවයේ මාතලේ උප ප්‍රධාන සංඝනායක පූජ්‍ය අඹගස්වැවේ රාහුල නාහිමියන්ගේ 58 වන ජන්ම දිනය නිමිතිකොටගෙන මෙම උත්සවය උන්වහන්සේගේ ශිෂ්‍ය භික්ෂුන් වහන්සේලා සහ දායක සභාව විසින් සංවිධානය කර තිබිණි. ප්‍රාදේශීය භික්ෂු මහා සංඝයා වහන්සේලා දෙසිය නමක් පමණ මෙම අවස්ථාවට එක්ව රන්ගිරි දඹුලු රජමහා විහාරස්ථ ඖෂධ උයනේ ඖෂධ පැළෑටි වර්ග 100 ඇතුළු පැල වර්ග දහසක් රෝපණය කිරීම සිදුකෙරිණි. මිට අමතරව නාහිමියන්ගේ ජන්ම දිනය වෙනුවෙන් කිරි ආහාර පුජාව ,සියක් විෂයෙහි ගිලන්පස දානය ජය පිරිත් දේශනය ආනන්ද බෝධීන් වහන්සේ රෝපණය, දාන ශාලාව සගසතු කිරීම ආදී දවස පුරා පින්කම් පැවැත්විණි.", "URL": "https://sinhala.adaderana.lk/news.php?nid=92478", "Category": null, "Parent URL": null}