{"Source": "Adaderana", "Timestamp": "January 26, 2017 03:33 pm", "Headline": " පරවි හොරා අල්ලයි", "News Content": "රුපියල් 2,88,000 ක් වටිනා පරවියන් 38 දෙනෙකු සොරකම් කරන ලද බව කියන පුද්ගලයෙකු අත්අඩංගුවට ගෙන ඇති බව වනාතවිල්ලුව පොලීසිය පවසයි.තම ගෙවත්තේ ඇති කූඩුවක සිටි පරවියන් 38 දෙනෙකු කිසියම් අයෙකු විසින් සොරකම් කර ඇති බව කරතිව් ප්‍රදේශයේ පදිංචි පාසල් ගුරුවරයෙකු වනාතවිල්ලුව පොලීසියට පැමිණිල්ලක් කර තිබේ.ඒ අනුව ක්‍රියාත්මක වී ඇති වනාතවිල්ලුව පොලීසියේ නිලධාරීන් කල්පිටිය ප්‍රදේශයේ පදිංචි 22 හැවිරිදි තරුණයෙකු අත්අඩංගුවට ගෙන ප්‍රශ්න කිරීමේදී පරවියන් සොරකම් කිරීමේ සිද්ධිය සම්බන්ධයෙන් තොරතුරු අනාවරණය වී තිබේ.සැකකරු සතුව තිබී සොරකම් කරන ලද පරවියන්ගෙන් කොටසක්ද පොලීසිය විසින් සොයා ගෙන ඇත.වනාතවිල්ලුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=68622", "Category": null, "Parent URL": null}