{"Source": "Adaderana", "Timestamp": "December 30, 2013 05:14 pm", "Headline": "දුම්රිය හරස් මාර්ගයේදී දුම්රියට බිල්ලක්", "News Content": "මහනුවර ගැටඹේ දුම්රිය හරස් මාර්ගයේ දී දුම්රියක ගැටීමෙන් පුද්ගලයෙකු මියගොස් තිබේ. අද දෙරණ වාර්තාකරු සඳහන් කළේ මහනුවර සිට කොළඹ බලා ධාවනය වු සීඝ්‍රගාමී දුම්රියක ගැටීමෙන් අද පස්වරුවේ අනතුර සිදුව ඇති බවයි. මේ අතර හික්කඩුව වව්ලගොඩ ප්‍රදේශයේ දී වෑන් රථයක් දුම්රියක ගැටීමෙන් සිදුවු අනතුරකින් පුද්ගලයෙකු තුවාල ලබා කරාපිටිය ශික්ෂණ රෝහලට ඇතුළත් කර තිබේ. දුම්රිය මාර්ගය ආසන්නයේ ඇති පෞද්ගලික ඉඩමක සිට දුම්රිය මාර්ගය හරහා අද පස්වරුවේ වෑන් රථය ධාවනය කිරීමට උත්සාහ කරන අවස්ථාවේ දි අනතුර සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=39971", "Category": null, "Parent URL": null}