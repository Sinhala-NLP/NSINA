{"Source": "Adaderana", "Timestamp": "November 8, 2015 05:37 pm", "Headline": "අත්අඩංගුවේ සිටි ඉන්දීය ධීවරයින්ට හෙට නිදහස!", "News Content": "මෙරට අත්අඩංගුවේ පසුවන ඉන්දීය ධීවරයින් හෙට(09) දිනයේ නිදහස් කරන බව ධීවර අමාත්‍ය මහින්ද අමරවීර මහතා පවසයි.ලබන අඟහරුවාදාට යෙදෙන දීපවාලී උත්සවය නිමිත්තෙන් මෙම ධීවරයින් නිදහස් කරන බව අමාත්‍යවරයා සඳහන් කළේය.මීට අමතරව ඉන්දීය අත්අඩංගුවේ පසුවන ශ්‍රී ලාංකික ධීවරයින් සියලු දෙනා ද හෙට දිනයේ නිදහස් කිරීමට නියමිත බව ද මහින්ද අමරවීර අමාත්‍යවරයා කියා සිටියේය.ඉන්දීය ධීවරයින් 126 දෙනෙකු මේ වන විට මෙරට අත්අඩංගුවේ පසුවන අතර ශ්‍රී ලාංකික ධීවරයින් 36 දෙනෙකු ඉන්දීය අත්අඩංගුවේ පසුවෙයි.", "URL": "https://sinhala.adaderana.lk/news.php?nid=54961", "Category": null, "Parent URL": null}