{"Source": "Adaderana", "Timestamp": "December 6, 2017 10:03 am", "Headline": " ගාල්ලේ සුපිරි නිමි ඇඳුම් වෙළෙඳසැලක ගින්නක්", "News Content": "අද(06) උදෑසන 6.30ට පමණ ගාල්ල නගරයේ තෙමහල් නිමි ඇඳුම් වෙළෙඳසැළක ගින්නක් හටගෙන තිබේ. පළමු මහලේ ගින්න ඇති වී බවත්, එය දුටු වෙළෙඳසැලේ ආරක්ෂක නිලධාරීයා විසින් නගර සභා ගිනි නිවීමේ ඒකකය දැනුවත් කර ඇති බවත් සඳහන්ය. නමුත් ඔවුන් පැමිණෙන විටත් ගින්න අදාළ වෙළෙඳසැලේ දෙවැනි තට්ටුව දක්වා ව්‍යාප්ත වී ඇති බවත්, ගින්නේන් සිදු වූ හානිය මෙතෙක් තක්සේරු කර නොමැති බවත් වාර්තා වෙයි. ගින්නට හේතුවද මෙතෙක් අනාවරණය වී නොමැති අතර, සිද්ධිය සම්බන්ධයෙන් ගාල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81112", "Category": null, "Parent URL": null}