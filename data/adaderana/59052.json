{"Source": "Adaderana", "Timestamp": "April 10, 2016 10:41 am", "Headline": "අනුරපුරෙන් පුද්ගල මළ සිරුරක් හමුවෙයි", "News Content": "ඝාතනයට ලක්ව ඇති බවට සැකකෙරෙන පුද්ගලයෙකුගේ මළ සිරුරක් අනුරාධපුරය නගරයේ අතුරු මාර්ගයක තිබී සොයාගෙන තිබේ.ප්‍රදේශවාසීන්ගෙන් ලැබුණු තොරතුරකට අනුව අනුරාධපුර පොලිස් ස්ථානයේ නිලධාරීන් විසින් මෙම මළ සිරුර සොයාගෙන ඇති බව සඳහන්ය.හිසේ සහ එක් අතක තුවාල සහිතව අදාළ පුද්ගලයා මියගොස් සිටි බව පොලීසිය පවසයි. වයස අවුරුදු 55ත් 60ත් අතර වන ඔහුගේ අනන්‍යතාවය තහවුරු කරගැනීමට මෙතෙක් හැකිවී නොමැති බව සඳහන්ය. මළ සිරුර අනුරාධපුර ශික්ෂණ රෝහලේ තබා ඇති අතර පශ්චාත් මරණ පරීක්ෂණය අද(10) සිදුකිරීමට නියමිතය.", "URL": "https://sinhala.adaderana.lk/news.php?nid=59052", "Category": null, "Parent URL": null}