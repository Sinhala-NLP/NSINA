{"Source": "Adaderana", "Timestamp": "October 3, 2012 07:41 pm", "Headline": "සරසවි ඇදුරන් හා රජය හෙට සාකච්ඡාවක", "News Content": "හෙට (04) දිනයේ දී විශ්ව විද්‍යාල ආචාර්යවරුන්ගේ සමිති සම්මේලනය සමඟ විශේෂ සාකච්ඡාවක් පවත්වන බව රජය පවසයි. සරසවි ඇදුරන්ගේ වැඩ වර්ජනයත් සමඟ පවත්නා වූ අර්බුධකාරී තත්ත්වයට කඩිනමින් විසඳුමක් ලබාගැනීම එහි අරමුණයි. ඒ අනුව මෙම සාකච්ඡාව වඩා තීරණාත්මක වනු ඇති. අද පස්වරුවේ කොළඹ දී පැවැත්වූ මාධ්‍ය හමුවකට එක්වෙමින් උසස් අධ්‍යාපන අමාත්‍ය එස්.බී.දිසානායක මහතා මේ බව සඳහන් කළේය.", "URL": "https://sinhala.adaderana.lk/news.php?nid=27983", "Category": null, "Parent URL": null}