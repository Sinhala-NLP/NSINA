{"Source": "Adaderana", "Timestamp": "November 23, 2016 10:11 am", "Headline": "  සිරියානු සරණාගතයින්ට ආධාර දීම අරඹයි", "News Content": "ජෝර්දාන දේශසීමාවේ අවතැන් වී සිටින සිරියානු සරණාගතයින්ට ආධාර ලබාදීම නැවත ආරම්භ කළ බව එක්සත් ජාතීන්ගේ සංවිධානය නිවේදනය කර තිබේ.ඒ අනුව ආහාර, ඇදුම් පැලදුම්, ඖෂධ හා සනීපාරක්ෂක පහසුකම් සිරියානු සරණාගතයින් වෙත ලබාදෙන බව එම සංවිධානය පවසා ඇත.යුද ගැටුම් හේතුවෙන් ජෝර්දාන දේශසීමාවේ සිරියානු වැසියන් 85,000ක් පමණ අවතැන් වී සිටින බව සඳහන්ය.අයි.එස් සටන්කාමීන් එල්ල කළ බෝම්බ ප්‍රහාරයකින් ජෝර්දානයේ හමුදා සෙබලුන් 07 දෙනෙකු පසුගිය ජුනි මාසයේ ජීවිතක්ෂයට පත්වීමත් සමඟ සිරියාවේ ජෝර්දාන දේශසීමා වසා දැමීමට ජොර්දානය කටයුතු කළේය.මේ හේතුවෙන් පසුගිය ජුනි මාසයේ සිට සිරියානු සරණාගතයින්ට ආධාර ලබාදීම අඩාල වී තිබූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=66326", "Category": null, "Parent URL": null}