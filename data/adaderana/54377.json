{"Source": "Adaderana", "Timestamp": "October 11, 2015 04:04 pm", "Headline": "නව හැවිරිදි සිසුවා ගසක එල්ලී දිවිනසාගනියි ", "News Content": "හොරණ, අගුරුවාතොට ගල්පාත ප්‍රදේශයේ දී පාසල් සිසුවෙක් ගෙල වැලලාගෙන සියදිවි හානිකරගෙන තිබේ. අද පෙරවරුවේ ඔහු තම නිවස පිටුපස ගසක එල්ලී මෙලෙස සියදිවි හානිකරගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.මියගොස් ඇත්තේ වයස අවුරුදු 9ක පිරිමි දරුවෙකි. හොරණ වැඩබලන මහේස්ත්‍රාත්වරිය එම ස්ථානයට පැමිණ මහේස්ත්‍රාත් පරීක්ෂණය සිදුකිරීමෙන් අනතුරුව මෘත ශරීරය පශ්චාත් මරණ පරීක්ෂණය සිදුකිරීම සඳහා පානදුර මූලික රෝහලට ගෙන ගොස් තිබේ. මේ සම්බන්ධයෙන් අගුරුවාතොට පොලීසිය වැඩිදුර විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54377", "Category": null, "Parent URL": null}