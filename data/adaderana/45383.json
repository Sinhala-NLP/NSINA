{"Source": "Adaderana", "Timestamp": "August 15, 2014 03:58 pm", "Headline": "ලක්ෂ හතරහමාරක දුම්වැටි මාට්ටු", "News Content": "නීති විරෝධීව මෙරටට ගෙන්වන ලද රුපියල් 448,000ක් පමණ වටිනා දුම්වැටි 16,000ක් සමග පුද්ගලයෙකු කෙසෙල්වත්ත, බැස්ටියන් මාවත ප්‍රදේශයේදී අත්අඩංගුවට ගෙන තිබේ. ගෝනහේන පොලිස් විශේෂ කාර්ය බලකා නිලධාරින්ට ලැබුණු තොරතුරකට අනුව සිදුකළ වැටලිමකදී සැකකරු අත්අඩංගුවට ගෙන ඇති බව සඳහන්ය. සැකකරු වැඩිදුර විමර්ශන සඳහා කෙසෙල්වත්ත පොලිස් ස්ථානය වෙත බාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=45383", "Category": null, "Parent URL": null}