{"Source": "Adaderana", "Timestamp": "April 29, 2013 05:45 pm", "Headline": "ආගමික සහජීවනය පෑදෙන මගක් ජනපති කියයි", "News Content": "සියලු ආගමික උත්සව උත්කර්ෂවත් අයුරින් සැමරීම තුළින් රටේ ආගමික සහජීවනය සුරක්ෂිත කළ හැකි බව ජනාධිපති මහින්ද රාජපක්ෂ මහතා පවසයි. සියලු ජාතීන් සහ සියලු ආගමිකයින් එක්ව කටයුතු කළ යුතු බව ජනාධිපතිවරයා පෙන්වාදෙයි. ජනාධිපති කාර්යාලය සහ හුණුපිටිය ගංඟාරාමය විහාරස්ථානය වාර්ෂිකව සංවිධානය කරන බුද්ධරශ්මි ජාතික වෙසක් කලාපය සම්බන්ධයෙන් අරලියගහ මන්දිරයේදී අද (29) පැවති සාකච්ජාවක දී ජනාධිපතිවරයා මේ බව පැවසීය.", "URL": "https://sinhala.adaderana.lk/news.php?nid=33681", "Category": null, "Parent URL": null}