{"Source": "Adaderana", "Timestamp": "May 9, 2017 01:35 pm", "Headline": "සයිටම් වෙනුවෙන් ජනතාව බිළි නොගත යුතුයි", "News Content": "සයිටම් සම්බන්ධයෙන් යම් ගැටළුකාරී තත්ත්වයක් පවතින බව සැබෑවක් නමුත් එය විසඳා ගැනීමට අවශ්‍ය නම් ඒ සඳහා අධිකරණ ක්‍රියාමාර්ගයකට යොමු වීය යුතු බවත් කිසි විටකත් ඒ වෙනුවෙන් අහිංසක ජනතාව බිල්ලක් ලෙස යොදා නොගත යුතු බවත් පාර්ලිමේන්තු මන්ත්‍රී හෙක්ටර් අප්පුහාමි මහතා පවසයි. අද (09) උදෑසන සිරිකොත, පක්ෂ මුලස්ථානයේ පැවති මාධ්‍ය හමුවකට එක් වෙමින් මන්ත්‍රීවරයා මේ අදහස් පළ කළේය. ජාත්‍යන්තර වෙසක් උත්සවය නිමිත්තෙන් අද වන විට ජනතාව තුළ ප්‍රබෝධයක් ඇති වී තිබෙන බවත් එවන් අවස්ථාවක වෛද්‍ය පාදෙණිය මහතා ඇතුළු කණ්ඩායමක් විසින් සයිටම් ගැටළුව තමන්ගේ පෞද්ගලික අවශ්‍යතාවයන් අනුව ක්‍රියාත්මක කරන බවටත් චෝදනා කර සිටියේය. යම් ලෙසකින් වෛද්‍ය නිලධාරින් විසින් සිදුකරනු ලබන වැඩවර්ජන හේතුවෙන් පුද්ගලයෙක් මිය ගියහොත් ඒ සම්බන්ධයෙන් වගකීම ඔවුන් බාරගත යුතු බවත් එවිට අවශ්‍ය නීතිමය ක්‍රියාමාර්ග ගන්නා ලෙස තමා රජයට බල කරන ලෙස සිටින බවද මන්ත්‍රීවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=72997", "Category": null, "Parent URL": null}