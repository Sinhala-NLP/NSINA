{"Source": "Adaderana", "Timestamp": "October 5, 2012 08:50 am", "Headline": "බොරු වෙදාගේ වැඩ වරදියි", "News Content": "ව්‍යාජ ලෙස වෛද්‍යවරයෙකු ලෙස පෙනී සිටි පුද්ගලයෙකු රක්ෂිත බන්ධනාගාර ගතකර තිබේ. නාරම්මල පොලීසිය මගින් සැකකරු අත්අඩංගුවට ගෙන කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් පසු ලබන 17 වන දින දක්වා රක්ෂිත බන්ධනාගාර ගත කෙරිණි. අදාළ සැකකරු ව්‍යාජ ලිපි ලේඛන සකස්කර වසර 12 පමණ කාලයක් වෛද්‍යවරයෙකු ලෙස පෙනී සිට ඇති බව පොලීසිය පවසයි. ඔහු නාරම්මල නගරය සහ තිලිගපොල යන ප්‍රදේශවල වෛද්‍ය ප්‍රතිකාර මධ්‍යස්ථාන දෙකක් පවත්වාගෙන ගොස් ඇත. සැකකරු තලවකැලේ වතුයාය ප්‍රදේශයේ පදිංචි අයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=28022", "Category": null, "Parent URL": null}