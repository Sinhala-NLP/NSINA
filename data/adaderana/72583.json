{"Source": "Adaderana", "Timestamp": "April 28, 2017 12:59 pm", "Headline": " ආපදා කළමනාකරණ අමාත්‍යංශයට නිසි සැලසුමක් නෑ", "News Content": "ආපදා අවස්ථාවකට මුහුණදීමට ආපදා කළමනාකරණ අමාත්‍යංශයට නිසි සැලසුමක් නොමැති බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි.කසළ බැහැර කිරීම පිළිබඳ සහ මීතොටමුල්ල කසළ කන්ද පිළිබඳ පාර්ලිමේන්තු කල්තැබීමේ විවාදය අද(28) පෙරවරුවේ එක් වෙමින් ඒ මහතා මෙම අදහස් පළ කළේය.කසළ බැහැර කිරීම සම්බන්ධයෙන් මහජන ආරක්ෂක පනත යටතේ ජනාධිපතිවරයා විසින් නිකුත් කළ නියෝගය පාර්ලිමේන්තුවේ අනුමැතිය සඳහා ඉදිරිපත් කිරීමද අද සිදු වූ බව අද දෙරණ පාර්ලිමේන්තු වාර්තාකරු අනුශංක රත්නායක ප්‍රකාශ කළේය.විවාදයට එක්වෙමින් අදහස් දැක් වූ අමාත්‍ය පාඨලී චම්පික රණවක මහතා කසළ කළමනාකරණය සඳහා බලගතු ආයතනයක අවශ්‍යතාවය පෙන්වා දුන් අතර රෝහල්වල සායනික අපද්‍රව්‍ය බැහැර කිරීම සම්බන්ධයෙන් ද කරුණු පැහැදිලි කර තිබේ.එමෙන්ම ජනතා විමුක්ති පෙරමුණේ පාර්ලිමේන්තු මන්ත්රීල විජිත හේරත් මහතා විවාදයට එක්වෙමින් ප්‍රකාශ කළේ කසළ බැහැර කිරීමේ ක්‍රියාවලිය දේශපාලනීකරණය වී ඇති බවයි", "URL": "https://sinhala.adaderana.lk/news.php?nid=72583", "Category": null, "Parent URL": null}