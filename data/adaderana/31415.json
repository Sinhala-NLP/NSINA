{"Source": "Adaderana", "Timestamp": "February 7, 2013 08:10 am", "Headline": "දෝශ හඳුනාගැනීමේ වැඩසටහනක්", "News Content": "අධික දුම් පිටවන වාහනවල දෝශ හඳුනාගැනීම සඳහා වාහන කාර්මිකයින් දැනුවත් කිරීමේ වැඩසටහනක් ක්‍රියාත්මක කිරීමට මෝටර් රථ ප්‍රවාහන දෙපාර්තමේන්තුව පියවර ගෙන තිබේ. දුම් සහතිකය ලබාගැනීමේ දී ඇතැම් වාහන හිමියන් මුහුණ දෙන ගැටලුවලට පිළියමක් වශයෙන් මෙම වැඩපිළිවෙළ ක්‍රියාත්මක කර ඇති බව මෝටර් රථ ප්‍රවාහන කොමසාරිස් එස්.එච් හරිස්චන්ද්‍ර මහතා සඳහන් කළේය. දිවයින පුරා සිටින වාහන කාර්මිකයින් පුහුණු කිරීමට මෙමගින් බලාපොරොත්තුවන බව හරිස්චන්ද්‍ර මහතා සඳහන් කළේය. මෙම වැඩසටහන යටතේ පුහුණුව ලැබූ පළමු කාර්මිකයින් 15 දෙනා ඊයේ (06) දිනයේ දී සිය පුහුණුව අවසන් කර තිබේ.", "URL": "https://sinhala.adaderana.lk/news.php?nid=31415", "Category": null, "Parent URL": null}