{"Source": "Adaderana", "Timestamp": "October 16, 2018 03:23 pm", "Headline": " තවත් ක්ෂණික දුරකථන අංකයක්-1926", "News Content": "ජාතික මානසික සෞඛ්‍ය උපකාර සේවාව අංගොඩ ජාතික සෞඛ්‍ය විද්‍යායතනයේ දී ආරම්භ කර ඇත. එහි අංකය 1926 වේ. මෙම උපකාරක සේවාව නොමිලේ ක්‍රියාත්මක කිරීමට කටයුතු කර ඇත. සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් එම රෝහලේ පැවැති උත්සවයක දී උපකාරක සේවාව ආරම්භ විය. මෙම රෝහල ඉදිකර ඇත්තේ 1926 වසරේදීය. එම වර්ෂයම උපකාරක සේවාවේ දුරකථන අංකය ලෙස යොදාගෙන ඇත. දිවයිනේ ඕනෑම ප්‍රදේශයක සිට සම්බන්ධ වෙමින් මානසික සෞඛ්‍ය ගැටලු පිළිබද වෛද්‍යවරුන්ගෙන් වෛද්‍ය උපදෙස් ලබාගත හැකි වේ. ඉන්පසු ප්‍රතිකාර සේවාව සඳහා යෙදවීමට පියවර ගනු ලැබේ.", "URL": "https://sinhala.adaderana.lk/news.php?nid=97775", "Category": null, "Parent URL": null}