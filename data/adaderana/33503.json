{"Source": "Adaderana", "Timestamp": "April 23, 2013 12:36 pm", "Headline": "විදුලි බිලට එරෙහිව පළාත් පාලන ආයතනවල පන්දම්", "News Content": "විදුලි බිල ඉහළ නැංවීමට විරෝධය පළ කරමින් මේ වන විට දිවයින පුරා විරෝධතා ක්‍රියාමාර්ග ක්‍රියාත්මක වේ. ඒ අනුව අද (23) දිනයේ දී හොරණ ප්‍රාදේශීය සභාවේ විපක්ෂයේ මන්ත්‍රීවරුන් පන්දම් පත්තුකරමින් ප්‍රාදේශීය සභාවට පැමිණි අතර අනුරාධපුර ප්‍රාදේශීය සභාවේ විපක්ෂයේ මන්ත්‍රීවරුන් ද පන්දම් පත්තුකරමින් ප්‍රාදේශීය සභාවට පැමිණ විරෝධතාවයේ නිරත විණි. මේ අතර මධ්‍යම පළාත් සභාවේ විපක්ෂයේ මන්ත්‍රීවරු අද පන්දම් පත්තු කරමින් මධ්‍යම පළාත් සභාව වෙත පැමිණ විරෝධතාවේ නිරත වූහ.", "URL": "https://sinhala.adaderana.lk/news.php?nid=33503", "Category": null, "Parent URL": null}