{"Source": "Adaderana", "Timestamp": "July 31, 2018 01:47 pm", "Headline": "අපිව පාර්ලිමේන්තුවට යවන්නේ ජනතාවට සේවය ලබා ගන්න", "News Content": "හඬක් නොමැති අසරණ ජනතාවගේ බලාපොරොත්තුව වන්නේ, තමන් පාර්ලිමේන්තුවට පත්කරන මහජන නියෝජිතයින් හරහා තම ජීවිත නගාසිටුවාගැනීම බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. අනුරාධපුර, නුවරගම්පලාතේ ඉදිකළ තවත් උදාගම්මානයක් ජනතා අයිතියට පත්කිරීමේ අවස්ථාවට එක්වෙමින් අමාත්‍යවරයා මේ අදහස් පළ කළේය. සැමට සෙවණ - යළි පිබිදෙන උදාගම්මාන වැඩසටහන යටතේ රුපියල් ලක්ෂ 300ක වියදමින් අනුරාධපුර,නුවරගම්පලාතේ පහළගම ඉදිවූ 98වන උදාගම්මානය වන අභයරාජගම උදාගම්මානය නිවාස හා ඉදිකරීම් අමාත්‍ය සජිත් ප්‍රේමදාස මහතාගේ සුරතින් ජනතා අයිතියට පත් කෙරුණි.", "URL": "https://sinhala.adaderana.lk/news.php?nid=93535", "Category": null, "Parent URL": null}