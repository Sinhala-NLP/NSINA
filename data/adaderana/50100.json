{"Source": "Adaderana", "Timestamp": "March 20, 2015 09:36 am", "Headline": "දුම්රිය ස්ථානාධිපතිට බේබද්දන්ගෙන් ප්‍රහාරයක්", "News Content": "බණ්ඩාරවෙල දුම්රිය ස්ථානාධිපතිවරයාට සිදුවූ පහරදීමක් හේතුවෙන් රෝහල් ගතකර තිබේ.ඊයේ රාත්‍රියේ දුම්රිය ස්ථානයට පැමිණි බීමත් පිරිසක් විසින් පහරදීම සිදු කර ඇත.අදාළ පිරිස ප්‍රවේශපත්‍ර නොමැතිව දුම්රිය ස්ථානයට ඇතුළුවීම පිළිබඳ විමසීමේදී පහරදීම සිදුකළ බවට දුම්රිය ස්ථානාධිපතිවරයා විසින් බණ්ඩාරවෙල පොලීසිය වෙත පැමිණිලි කර ඇත.ඒ අනුව සිද්ධියට සම්බන්ධ සැකකරුවන් තිදෙනෙකු අත්අඩංගුවට ගත් බව බණ්ඩාරවෙල පොලීසිය සඳහන් කළේය.තුවාල ලැබූ දුම්රිය ස්ථානාධිපතිවරයා බණඩාරවෙල රෝහලේ නේවාසිකව ප්‍රතිකාර ලබයි.", "URL": "https://sinhala.adaderana.lk/news.php?nid=50100", "Category": null, "Parent URL": null}