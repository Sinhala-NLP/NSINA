{"Source": "Adaderana", "Timestamp": "December 31, 2017 09:05 am", "Headline": " ජනපති ඇතුළු 20ක් අවුරුදු 3ක් මහ උළුගෙට යයි ", "News Content": "ඊජිප්තුවේ හිටපු ජනාධිපති මොහොමඩ් මොර්සි සහ තවත් පුද්ගලයන් 19 දෙනෙකුට වසර තුනක සිරදඞුවම් නියම කර තිබේ. කයිරෝ අපරාධ අධිකරණයක් විසින් මොර්සි ඇතුළු පිරිසට මෙම දඞුවම නියම කර ඇත්තේ පසුගිය මැතිවරණයේ දී මුල්‍ය වංචාවක් සිදුකළ බවට චෝදනාවක් ඔප්පු වීමෙන් පසුවයි. මොහොමඩ් මොර්සි හට රජයට ඊජිප්තු පවුම් මිලියනයක මුදලක් ගෙවන ලෙස ද අධිකරණය නියෝග කර තිබේ. 2011 වසරේ පැවති විරෝධතාවලින් පසු මැතිවරණයෙන් ජයගත් මොහොමඩ් මොර්සි වසරක පමණ ධූර කාලයෙන් අනතුරුව හමුදා කුමන්ත්‍රණයකින් බලයෙන් පහ කෙරුණි.", "URL": "https://sinhala.adaderana.lk/news.php?nid=82279", "Category": null, "Parent URL": null}