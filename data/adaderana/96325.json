{"Source": "Adaderana", "Timestamp": "September 19, 2018 11:37 am", "Headline": "උතුරු කොරියාවේ මිසයිල අත්හදාබැලීමේ මධ්‍යස්ථානයක් වසා දෑමීමට එකඟතාව", "News Content": "උතුරු කොරියාවේ මිසයිල අත්හදාබැලීමේ සහ මිසයිල දියත් කිරීමේ ප්‍රධාන ස්ථානයක් වසා දැමීමට උතුරු කොරියානු නායකයා එකඟතාව පල කල බව දකුණු කොරියානු ජනාධිපති මූන් ජේ ඉන් පවසයි. උතුරු කොරියානු නායක කිම් ජොං අන් සමඟ පැවති සාකච්ඡාවේදී එම එකඟතාව පල වූ බව දකුණු කොරියානු ජනාධිපතිවරයා ප්‍රකාශ කර ඇත. තමා නුදුරු අනාගතයේදී දකුණු කොරියාවේ සංචාරයක නිරත වන බව ද කිම් ජොං අන් එහිදී ප්‍රකාශ කර තිබේ. දකුණු කොරියානු ජනාධිපති මූන් ජේ ඉන් මේ දිනවල උතුරු කොරියාවේ නිල සංචාරයක නිරතව සිටින අතර රාජ්‍ය නායකයින් දෙපල අතර පැවති සාකච්ඡාවේදී කරුණු රැසක් සම්බන්ධයෙන් අවධානය යොමු වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=96325", "Category": null, "Parent URL": null}