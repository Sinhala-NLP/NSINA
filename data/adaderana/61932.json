{"Source": "Adaderana", "Timestamp": "July 10, 2016 10:01 am", "Headline": "නිධන් සෙවූ 5ක් දැලේ", "News Content": "රක්ෂිත ප්‍රදේශයක පුරාවස්තු ගැනීමේ අරමුණින් කැනීම් කරමින් සිටි පුද්ගලයින් 05 දෙනෙකු ඇතිමලේ ප්‍රදේශයේදී අත්අඩංගුවට ගෙන තිබේ.ප්‍රදේශවාසීන්ගේ සහය ඇතිව ඇතිමලේ පොලිසිය සිදු කළ වැටලිමකදී සැකකරුවන් අත්අඩංගුවට ගෙන ඇති බව සඳහන්ය.සැකකරුවන් සතුව තිබු කැණීම් උපකරණ සහ පූජා භාණ්ඩ ද එහිදී පොලිසිය භාරයට ගෙන ඇත.අත්අඩංගුවට ගත් පුද්ගලයින් මොණරාගල, නක්කල සහ ඇතිමලේ ප්‍රදේශවල පදිංචිකරුවන් බව පොලිසිය පැවසුවේය.ඔවුන් සියඹලාණ්ඩුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ඇතිමලේ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61932", "Category": null, "Parent URL": null}