{"Source": "Adaderana", "Timestamp": "January 25, 2013 09:54 pm", "Headline": "මෙත්සිරි පොල් ගසයි - ශත 5ක් වංචා නොකළැයි දිවුරයි", "News Content": "තමා ශත 5ක්වත් වංචා කර නැති බවත් එසේ වංචාකර ඇතැයි ඔප්පු කළහොත් තමන්ට අයත් ඉඩකඩම් විකුණා ඒ මෙන් සිය ගුණයක් වුවත් ගෙවීමට සුදානම් යැයි බලයෙන් පහ කළ ගාල්ල හිටපු පුරපති මෙත්සිරි ද සිල්වා මහතා පවසයි. තමාට සිදුවු අසාධාරණයට සාධාරණයක් ඉටුකරන ලෙස ඉල්ලා හිතවතුන් පිරිසක් සමග සීනිගම දෙවොල් දේවාලයට අද සවස 5.30ට පමණ පැමිණ පොල්ගසා මාධ්‍යයවේදීන් අමතමින් ඔහු මේ බව පැවසු බව අප වාර්තාකරු කියයි. තමාව ධූරයෙන් පහ කළ බවට මේ දක්වා ලිඛිතව දැනුම්දීමක් ද කර නැතැයි කී මෙත්සිරි ද සිල්වා මහතා එකී අසාධාරණය ගැන ජනාධිපතිවරයාගෙන් සාධාරණයක් බලාපොරොත්තු වන බව ද පවසන ලදී.", "URL": "https://sinhala.adaderana.lk/news.php?nid=31073", "Category": null, "Parent URL": null}