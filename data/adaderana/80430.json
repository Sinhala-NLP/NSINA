{"Source": "Adaderana", "Timestamp": "November 23, 2017 06:27 pm", "Headline": "වියානා ඇළට ගිය මොටර් රථයේ දෙදෙනෙක් අවසන් ගමන් යයි- අයෙක් අතුරුදන්", "News Content": "මහියංගණය, වියානා ඇලට මෝටර් රථයක් පෙරලීමෙන් කාන්තාවක් ඇතුළු පුද්ගලයින් දෙදෙනෙකු මියගොස් තවත් අයෙකු අතුරුදන්ව ඇත.එකම පවුලේ මව, පියා සහ ඔවුන්ගේ නිවුන් දරුවන් දෙදෙනා මෙම මෝටර් රථයේ ගමන් කර ඇති බව වාර්තා වේ.මව සහ පියාගේ මළ සිරුරු මොටර් රථය තුළම තිබී ඇති අතර පිරිමි දරුවන් දෙදෙනාගෙන් අයකු දිවි ගලවාගෙන ඇති අතර අනෙකා දියේ ගිලී අතුරුදන්ව ඇති බව සඳහන්.මියගොස් ඇත්තේ මහනුවර, දිගන ප්‍රදේශයේ පදිංචිව සිටි 43 හැවිරිදි පිරිමි පුද්ගලයෙකු සහ 40 හැවිරිදි කාන්තාවකි.17 හැවිරිදි ඔවුන්ගේ පුත්‍රයා සෙවීමේ සෝදිසි මෙහෙයුම් මේ වන විට සිදුකෙරෙන බව අද දෙරණ වාර්තාකරු සඳන් කළේය.", "URL": "https://sinhala.adaderana.lk/news.php?nid=80430", "Category": null, "Parent URL": null}