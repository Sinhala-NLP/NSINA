{"Source": "Adaderana", "Timestamp": "October 8, 2016 12:33 pm", "Headline": " ඊළඟ ආණ්ඩුව හදන්නේ අපි මහින්දගේ නායකත්වයෙන්", "News Content": "අලුතින් පක්ෂයක් හදනවාදැයි නැද්දැයි තීරණය වන්නේ ජනතාවගේ තීරණය මත බව පා.ම ප්‍රසන්න රණතුංග මහතා පවසයි.රත්නපුරේ අද පැවැත්වෙන රැළිය අලුතින් පක්ෂයක් හැදීම සඳහා පවත්වන්නේදැයි මාධ්‍යවේදියෙකු ඇසූ ප්‍රශ්නයකට පිළිතුරු ලෙස ඒ මහතා මේ බව පැවසීය.අපිට පක්ෂයක් හදන්න කියන්නේ ජනතාව බවත්, එසේ වුවද දැන්ම එය සිදුනොකරන බවත්, මැතිවරණයක් ආ සැණින් එම පක්ෂය හදා මහින්ද රාජපක්ෂගේ නායකත්වයෙන් ආණ්ඩුවක් පිහිටුවන බවත්, හෙතෙම කීවේය.රණතුංග පවුලේ සාමාජිකයින් එක් එක් පක්ෂ නියෝජනය කිරීම ගැන මාධ්‍යවේදියෙකු ප්‍රශ්න කළ අවස්ථාවේ ඔහු පැවසුවේ බණ්ඩාරනායක පවුලේ අයද එසේ සිටි බවයි.අතේ ඇඟිලි 5 එක සමාන නැත්තා සේ තමන් සිටගෙන මහින්ද සමග බවත්, එදත් අදත් හෙටත් එය එසේම බවත්, ‍ඔහු පැවසීය.", "URL": "https://sinhala.adaderana.lk/news.php?nid=64827", "Category": null, "Parent URL": null}