{"Source": "Adaderana", "Timestamp": "March 2, 2016 10:19 am", "Headline": "අනතුරකින් 1ක් මරුට", "News Content": "තිරික්කොවිල්, නේරුපුරම් ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.පොතුවිල් දෙසට ධාවනය වූ ලොරි රථයක් හා පාපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පාපැදිකරු අක්කරේපත්තුව රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ තිරික්කෝවිල් ප්‍රදේශයේ පදිංචිව සිටි 35 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57801", "Category": null, "Parent URL": null}