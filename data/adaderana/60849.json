{"Source": "Adaderana", "Timestamp": "June 7, 2016 08:41 am", "Headline": "ජනතාව බර වැඩියි", "News Content": "ජනතාවගේ අධිබර හා තරබාරුකම ශීඝ්‍රයෙන් ඉහළයමින් පවතින බව සෞඛ්‍ය අමාත්‍යශය පවසයි. ඔවුන් පෙන්වා දෙන්නේ පසුගිය දශක දෙක සැලකීමේ දී ජනතාව බෝ නොවන රෝග සඳහා ගොදුරුවීමේ අවදානම ඉහළ ගොස් ඇති බවයි.ජනතාව ක්ෂණික ආහාරපානවලට නතු වීම මෙම තත්ත්වයට හේතුව බව සෞඛ්‍ය අමාත්‍යංශය පෙන්වා දෙයි. ජාතික පෝෂණ මාසය ප්‍රකාශයට පත් කරමින් පැවති උත්සවයේ දී මෙම කරුණු අනාවරණය කර තිබේ. ජාතික පෝෂණ මාසය ප්‍රකාශයට පත් කිරීමේ ජාතික උත්සවය ඊයේ පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ශ්‍රී ලංකා පදනම් ආයතනයේ දී පැවැත්විණි. මෙම පෝෂණ මාසය තුළ ජනතාවගේ පෝෂණ තත්ත්වය ඉහළ නැංවීම සඳහා වැඩසටහන් රැසක් ක්‍රියාත්මක කිරීමට සැලසුම් කර ඇති බව සෞඛ්‍ය අමාත්‍යංශය සඳහන් කරයි.ආහාර පිඟානක තිබිය යුතු නිවැරදි ආහාර ප්‍රමාණයන් හා ආහාර විවිධත්වය පිළිබඳ ජනතාවට අවබෝධයක් ලබාදීම මෙවර ජාතික පෝෂණ මාසයේ ප්‍රධාන අරමුණ වී තිබේ.", "URL": "https://sinhala.adaderana.lk/news.php?nid=60849", "Category": null, "Parent URL": null}