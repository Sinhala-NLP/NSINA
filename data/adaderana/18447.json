{"Source": "Adaderana", "Timestamp": "September 1, 2011 11:10 am", "Headline": "කොල්ලකරුවන්ගේ වෙඩිල්ලකින් ගෙහිමියා මරුට", "News Content": "ඇඹිලිපිටිය, කැටගල්ආර ප්‍රදේශයේ දී අවිගත් පිරිසක් විසින් සිදු කළ වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. නිවසක් කොල්ලකෑමට පැමිණි කොල්ලකරුවන් තිදෙනෙකු විසින් එම ඝාතනය සිදු කර ඇති බව පොලිසිය සඳහන් කරයි. ඊයේ(31) රාත්‍රී නිවසට පැමිණි අදාළ කොල්ලකරුවන් නිවැසියන් බැඳ දමා රන් ආභරණ හා මුදල් කොල්ල කා ඇත. කෙසේ වුවත් එම අවස්ථාවේ දී යතුරු පැදියෙන් නිවසට පැමිණි ගෙහිමියාට කොල්ලකරුවන් විසින් වෙඩි තබා පලා ගොස් ඇති බව පොලිසිය සඳහන් කරයි. මෙසේ ජීවිතක්ෂයට පත්ව ඇත්තේ ඇඹිලිපිටිය, කැටගල්ආර ප්‍රදේශයේ පදිංචි 45 හැවිරිදි පුද්ගලයෙකු වන අතර සැකකරුවන් මේ වන තෙක් අනාවරණය වී නැත.", "URL": "https://sinhala.adaderana.lk/news.php?nid=18447", "Category": null, "Parent URL": null}