{"Source": "Adaderana", "Timestamp": "September 5, 2012 01:08 pm", "Headline": "මැතිවරණ ප්‍රචාරක කටයුතු අද මධ්‍යම රැයෙන් අහවරයි!", "News Content": "උතුරුමැද, නැගෙනහිර සහ සබරගමුව පළාත් සභා ඡන්ද විමසීමට අදාළ මැතිවරණ ප‍්‍රචාරක කටයුතු අද (05) මධ්‍යම රාත‍්‍රියෙන් අවසන් වේ. මැතිවරණයේ අවසන් දින කිහිපය තුළ දේශපාලන පක්ෂ ඔවුන්ගේ ජය තහවුරු කිරීම වෙනුවෙන් විවිධ ප‍්‍රදේශවල ජන හමු සංවිධානය කොට තිබිණි. මැතිවරණ අපේක්ෂකයින් අද මධ්‍යම රාත‍්‍රියෙන් පසුව වක‍්‍රාකාරව සිදුවන මැතිවරණ ප‍්‍රචාරක කටයුතුවලින් ද ඉවත් විය යුතු බව පැෆරල් සංවිධානය පවසයි. ඒ සඳහා තම අපේක්ෂකයින් මෙහෙයවීමට පක්ෂ නායකයින් ද පියවර ගත යුතු බව පැෆරල් සංවිධානයේ විධායක අධ්‍යක්ෂක රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=27152", "Category": null, "Parent URL": null}