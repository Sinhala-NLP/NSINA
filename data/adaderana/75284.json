{"Source": "Adaderana", "Timestamp": "July 15, 2017 04:51 pm", "Headline": " මාවිල්ආරු අමුණේ බෝට්ටුවක් පෙරළී පාසල් ළමුන් 2ක් මිය යයි", "News Content": "සේරුනුවර ,මාවිල්ආරු අමුණේ බෝට්ටුවක් පෙරළීමෙන් පාසල් ළමුන් දෙදෙනෙකු ජීවිතක්ෂයට පත්ව තිබේ. අද(15) උදෑසන 10.15 ට පමණ අනතුර සිදුව ඇති බව පොලීසිය කියාසිටියේය.මාවිල් ආරු අමුණ නැරඹීමට කුරුණෑගල ප්‍රදේශයේ පාසලක ගුරුවරුන් සහ ළමුන් 80 ක පමණ පිරිසක් පැමිණ ඇති අතරම එහි සිටි ළමුන් 6 දෙනෙකු අමුණ අසල තිබු බෝට්ටුවක් පදවාගෙන ගොස් ඇත. බෝට්ටුව පෙරළීමෙන් අනතුරුව සිසුන් 6 දෙනා අනෙක් ළමුන් විසින් බේරාගෙන ඇති අතර දෙදෙනෙකුට පියවි සිහිය නොතිබීම හේතුවෙන් සේරුනුවර රෝහලට ඇතුළත් කර ඇති අතර එහිදී ඔවුන් දෙදෙනා මිය ගොස් ඇති බව රෝහල් වෛද්‍යවරයා දන්වා ඇති බව වාර්තාවේ . මෙලෙස මරණයට පත්වී ඇත්තේ අවුරුදු 11 ක් සහ 18 ක් වයස කැකුණගොල්ල සහ කුරුවීකොටුව ප්‍රදේශවල පදිංචි සිසුන් දෙදෙනෙකි. මෘත ශරීර සේරුනුවර රෝහලේ තැන්පත් කර තිබෙන අතර පශ්චාත් මරණ පරීක්ෂණ අද(15) පැවැත්වීමට නියමිතය. සේරුනුවර පොලීසිය සිද්ධිය පිළිබඳ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=75284", "Category": null, "Parent URL": null}