{"Source": "Adaderana", "Timestamp": "July 4, 2018 11:58 am", "Headline": "අස්ගිරි මහනාහිමියන්ගෙන් පොලිස්පතිට උපදෙසක්", "News Content": "අන්තර් ජාලය හරහා සිදුවන අපරාධ වැලැක්වීමට සහ ඒ සම්බන්ධයෙන් නීතිමය පියවර ගැනිම සඳහා සෑම ප්‍රදේශයක්ම ආවරණය වන පරිදි වෙනමම පොලිස් එකක පිහිටු වන බව පොලිස්පති පුජිත ජයසුන්ද මහතා පැවසීය. ශ්‍රී දළදා මාලිගාව වැද පුදා ගැනිම සඳහා අද උදැසන (04) පොලිස්පතිවරයා පැමිනි අතර ඉන් අනතුරු මල්වතු සහ අස්ගිරි මහනායක හිමිවරුන් බැහැ දැක රටේ වත්මන් තත්ත්වයන් පිලිබඳ සාකච්ඡා කළ බව අද දෙරණ වාර්තාකරු සඳහන් කළේය. එම අවස්තාවේදියි පොලිස්පති පුජිත ජයසුන්දර මහතා මේ බව පවසා ඇත්තේ. අන්තර්ජාලය භාවිතා කරමින් විවිධ අයුරින් සිදුවන අපරාධ සහ දුෂණ වර්තමානයේ ඉහළ යමින් පවතින බැවින් මෙම සයිබර් අපරාධ පොලිස් විමර්ශන එකක පිහිටුවිමට කටයුතු කල බව පොලිස්පතිවරයා වැඩිදුරටත් පවසා ඇත. පළමු සයිබර් අපරාධ පොලිස් විමර්ශන එකක පසුගිය දා කොළඹ ප්‍රධාන පොලිස් මුලස්තානයේ ස්ථාපිත කල බව සහ දෙවනුව අද සවස මහනුවර පොලිස් මුලස්ථානයේ එම එකකය පිහිටුවිමට කටයුතු කරන බව මල්වතු මහානායක අතිපුජ්‍ය තිබ්බටුවාවේ ශ්‍රි සුමංගල මහානාමිහියන් ඉදිරියේ ඒ මහතා ප්‍රකාශ කළේය. පසුව මේ සම්බන්ධයෙන් අස්ගිරි මහානායක අතිපුජ්‍ය වරකාගොඩ ඥානරතන හිමියන් සමඟද සාකච්ඡා කර ඇති අතර එම අවස්ථාවෙදි අස්ගිරි මහානායක හිමියන් පවසා ඇත්තේ වර්තමානයේ පිරීත් දේශනාවේ ඇති අර්ථයද වෙස්කරමින් යම් පුද්ගලයන් විවිධ ප්‍රචාරනයන් සිදු කරන බවයි. එ් සම්බන්ධයෙන් සොයා බැලිමක් සිදු කරන ලෙසටද අස්ගිරි මහානායක හිමියන් පොලිස්පතිවරයාට එහිදි උපදෙස් ලබා දි තිබේ.", "URL": "https://sinhala.adaderana.lk/news.php?nid=91963", "Category": null, "Parent URL": null}