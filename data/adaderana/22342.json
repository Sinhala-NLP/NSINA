{"Source": "Adaderana", "Timestamp": "February 23, 2012 03:54 pm", "Headline": "උසස් තාක්ෂණ අධ්‍යාපන ආයතනය ජ්‍යෙෂ්ඨ සිසුන්ට තහනම්", "News Content": "ගාල්ල,ලබුදූව උසස් තාක්ෂණ අධ්‍යාපන ආයතනය එහි ජ්‍යෙෂ්ඨ සිසුන්ට අද සිට තහනම් ප්‍රදේශයක් බවට ප්‍රකාශයට පත්කර තිබේ. එම උසස් අධ්‍යාපන ආයතනයේ ජ්‍යෙෂ්ඨ සිසුන් විසින් නවක සිසුන්ට නවකවදය ලබාදීමත්,කතිකාචාර්යවරයකුට පහරදීමත් නිසා මෙම තීරණය ‍ගත් බව උසස් අධ්‍යාපන අමාත්‍යංශයේ ශිෂ්‍ය කටයුතු පිළිබඳ අධ්‍යක්ෂ ජනරාල් කීර්ති මාවැල්ලගේ මහතා අද දෙරණට කියා සිටියේය. නවකවදය ලබාදීමේ සිදුවීමක් සම්බන්ධයෙන් අවවාද කිරීම හේතුවෙන් ජ්‍යෙෂ්ඨ සිසුන් විසින් කතිකාචාර්යවරයාට පහරදී ඇතැයි හෙතෙම සඳහන් කළේය.", "URL": "https://sinhala.adaderana.lk/news.php?nid=22342", "Category": null, "Parent URL": null}