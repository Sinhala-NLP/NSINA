{"Source": "Adaderana", "Timestamp": "June 14, 2016 09:07 am", "Headline": "බලපත්‍ර නැති බස් රථ රියදුරන්ට නඩු ", "News Content": "මගී ප්‍රවාහන බස් රථ රියදුරන් සඳහා ලබාදෙන විශේෂ බලපත්‍රය ලබන මස පළමු වැනි දින සිට අනිවාර්යය කරන බව රථ වාහන අංශය භාර නියෝජ්‍ය පොලිස්පති අමරසිරි සේනාරත්න මහතා පවසයි. ඔහු පෙන්වා දෙන්නේ එම බලපත්‍රය නොමැති බස් රථ රියදුරන් සඳහා ජුලි මස පළමු වැනි දින සිට නඩු පැවරීමට පියවර ගන්නා බවයි. කොළඹ පැවති මාධ්‍ය හමුවකට එක්වෙමින් අමරසිරි සේනාරත්න මහතා පැවසුවේ මගී ප්‍රවාහන කටයුතුවල නිරත වන සියලුම රථ වාහන රියදුරන් අදාළ බලපත්‍රය ලබාගැනීම අනිවාර්යය බවයි. මේ අතර යතුරුපැදි හේතුවෙන් සිදුවන අනතුරු දිනෙන් දින වැඩිවෙමින් පවතින බව නියෝජ්‍ය පොලිස්පති අමරසිරි සේනාරත්න මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61069", "Category": null, "Parent URL": null}