{"Source": "Adaderana", "Timestamp": "November 25, 2012 08:10 am", "Headline": "හලෝ විකුණු චීන කතක් අල්ලයි", "News Content": "සංචාරක වීසා ලබාගෙන මෙරටට පැමිණ වෙළදාම් කටයුතු සිදුකළ චීන ජාතික කාන්තාවක් මහනුවර ප‍්‍රදේශයේ දී අත්අඩංගුවට ගෙන තිබේ. මහනුවර සංචාරක පොලීසියේ නිලධාරීන් කණ්ඩායමක් විසින් සිදුකළ වැටලීමක දී මෙම කාන්තාව අත්අඩංගුවට ගෙන ඇති බව වාර්තා වේ. ඇය මහනුවර නගරයේ ජංගම දුරකථන අලෙවිකරමින් සිටි බව පොලීසිය පවසයි. අත්අඩංගුවට ගත් චීන ජාතික කාන්තාව වැඩිදුර පරීක්ෂණ කටයුතු සඳහා මහනුවර පොලීසියට භාර දී ඇති අතර ඇය අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29457", "Category": null, "Parent URL": null}