{"Source": "Adaderana", "Timestamp": "April 12, 2014 10:17 am", "Headline": "නරේන්ද්‍ර මෝඩිට කලාකරුවන්ගෙන් රතු එළියක්", "News Content": "ඉන්දීය මැතිවරණයට ඉදිරිපත්ව සිටින භාරතීය ජනතා පක්ෂ අපේක්ෂක නරේන්ද්‍ර මෝඩිට එරෙහිව එරට කලාකරුවන් පිරිසක් විවෘත අනතුරු ඇගවීමේ ලිපියක් යොමුකර තිබේ. 2002 වසරේ ගුජරාට් ප්‍රාන්තයේ සිදුවු ප්‍රහාරයක් සම්බන්ධයෙන් චෝදනා එල්ල කරමින් මෙම ලිපිය යොමු කර ඇති බව සඳහන්ය. නරේන්ද්‍ර මෝඩි ගුජරාට් ප්‍රාන්තයේ මහඇමතිව සිටින අවදියේ මෙම ප්‍රහාරය එල්ලවී ඇති අතර එහිදී පුද්ගලයින් දහසකට අධික පිරිසක් ජීවිතක්ෂයට පත්ව ඇත. ඔවුන් බහුතරය මුස්ලිම්වරු බව සඳහන්ය. නරේන්ද්‍ර මෝඩි දැඩි හින්දු මතධාරියෙකු ලෙස එය වැළැක්වීමට පියවර නොගැනීම මගින් ඊට වක්‍රාකාරයෙන් ඊට අනුබලදීමක් සිදුව ඇති බවට කලා කරුවන් පිරිස අදාළ ලිපියෙන් චෝදනා එල්ල කර ඇත. ප්‍රකට ලේඛක සලමන් රුෂ්ඩි සහ අනීෂ් කපුර් ද අදාළ ලිපියට අත්සන් තබා ඇති බව සඳහන්ය.", "URL": "https://sinhala.adaderana.lk/news.php?nid=42486", "Category": null, "Parent URL": null}