{"Source": "Adaderana", "Timestamp": "July 10, 2010 05:28 pm", "Headline": "ශ‍්‍රී ලංකා ගමනාගමනයේ දැවැන්ත පෙරළියකට\"සාලා ප්‍රෝ සැට්\"  ", "News Content": "සාලා එන්ටර්ප‍්‍රයිසස්හි අනුසමාගමක් වන සීමාසහිත සාලා ජියෝ ඉන්ෆොමේෂන් සිස්ටම්ස් පෞද්ගලික සමාගම (සාලාGIS) \"සාලා ප්‍රෝ සැට්\" එළිදැක්වීය.\"සාලා ප්‍රෝ සැට්\" යනු නවතම GPS ගවේෂණ පද්ධතියක් වන අතර එය පොදු මහජනතාවට විවෘත වූවකි. ගෝලීය ස්ථාපන පද්ධතිය(GPS) යනු ඇමෙරිකානු අභ්‍යවකාශ තාක්ෂණය මත පදනම් වූ රේඩියෝ තොරතුරු ගවේෂණ පද්ධතියකි. ලොව පුරා වෙසෙන සිවිල් ජනතාවට නොකඩවා නිවැරැඳී ස්ථාන පෙන්වා දීම, ස්ථාන ගවේෂණය කිරීමේ අවස්ථා සැලසීම සහ කාල නිර්ණය කිරීම ආදිය මෙම පද්ධතියෙන් ලැබෙන පහසුකම් අතර වේ. ලෝකයේ ඕනෑම ස්ථානයක සිටින ඕනෑ තරම් මිනිසුන් පිරිසකට දිවා රාත‍්‍රී කාලවල දී ඕනෑම කාලගුණ තත්ත්වයක දී නිවැරැදි ස්ථානය හා කාලය පිළිබඳ තොරතුරු ලබා දීමට GPS පද්ධතියෙන් හැකිවේ. පෘථිවියට ඉහළින් පිහිටි GPS චන්ද්‍රිකාවෙන් ලැබෙන සංඥා උපකාරී කර ගනිමින් GPS රිසීවරය මඟින් එහි පිහිටි ස්ථානය නිවැරැදි ව නිර්ණය කරනු ලැබේ. සාලා GIS සමාගමේ කළමනාකරණ අධ්‍යක්ෂ චින්තක විජේවික‍්‍රම මහතා මෙසේ කියා සිටී. \"සංචාරක ක්ෂේත‍්‍රයේ ඇති කිරීමට සැලසුම් කර ඇති දැවැන්ත සංවර්ධන වැඩපිළිවෙළ ඇතුළු පශ්චාත් යුද තත්ත්වය යටතේ ශ‍්‍රී ලංකාවේ ඇති වන ආර්ථික වර්ධනයෙන් ප‍්‍රතිලාභ ලබා ගැනීම අපගේ ප‍්‍රධානතම අරමුණයි. අප තදින් ම විශ්වාස කරන කරුණක් නම් GPS ගවේෂණ පද්ධතිය හඳුන්වා දීමෙන් ප‍්‍රබල වාසි සැලසෙන්නේ අතිවිශාල පාරිභෝගික පිරිසට පමණක් නොවන බවයි. GPS ගවේෂණ පද්ධතිය යනු සැබැවින් ම ජාතික වස්තුවක් වනු ඇත. රට පිිළිබඳ ප‍්‍රතිරූපය කළාපීය වශයෙන් ඉහළ නැංවීමට එය ඉවහල් වනු ඇති බව අපගේ විශ්වාසයයි\" \"සාලා ප්‍රෝ සැට්\"GPS ගවේෂණ පද්ධතිය භාවිත කිරීමෙන් ලැබෙන මූලික වාසි හා ප‍්‍රතිලාභ පිළිබඳ කරුණු දක්වමින් විජේවික‍්‍රම මහතා පෙන්වා දුන්නේ එම පද්ධතිය භාවිත කිරීමෙන් ශ‍්‍රී ලංකාවේ ඕනෑම ලිපිනයක් සොයා බැලීමට හා ගවේෂණය කිරීමට ඉඩ සැලසෙන බවයි. ඕනෑම ස්ථානයකට ගමන් කළ හැකි කෙටි ම හා වේගවත් ම මාර්ගය පිළිබඳ විස්තරාත්මක ලෙස උපදෙස් GPS ගවේෂණ පද්ධතියෙන් ලැබේ. එබැවින් මෙම පද්ධතිය භාවිත කරන පිරිසට ඉන්ධන හා කාලය විශාල වශයෙන් ඉතිරි කර ගැනීමට ද ඉඩ සැලසේ. සමස්තයක් වශයෙන් ජාතික සම්පත් ඉතිරි කර ගැනීමට ද එය ඉවහල් වේ. එහි 100,000 කට වැඩි මංසලකුණු හා වැදගත් ස්ථාන අන්තර්ගත වේ. ඒවා අතර ඉන්ධන පිරවුම්හල්, ATM යන්ත‍්‍ර, බැංකු, රෝහල්, හෝටල්, උද්‍යාන, පොලිස් ස්ථාන ආදිය වේ. ඔබට අවශ්‍ය වඩාත් නිවැරැඳි ම ස්ථානය සොයා ගැනීමට එය නිතැතින් ඉවහල් වනු ඇත. එසේ ම වෙනත් කිසිවකුගේ සහායක් නොමැති ව ඔබට අවශ්‍ය ස්ථානයට ගමන් කිරීම මාර්ගය පහසුවෙන් සොයා ගැනීමට ද එය උපකාර වේ. \"අප මීට සමාගමී වශයෙන් අරමුණ කරන කරුණක් නම් සංචාරක ක්ෂේත‍්‍රයේ අපේක්ෂිත දැවැන්ත සංවර්ධනයයි. ලොව පුරා වෙසෙන බොහෝ විදේශ සංචාරකයන් දැනටමත් GPS ගවේෂණ පද්ධතිය භාවිත කරන බැවින් ශ‍්‍රී ලංකාවේ සංචාරය කරන ලක්ෂ සංඛ්‍යාත විදෙස් සංචාරකයන් මෙම හඳුන්වා දීම සැබැවින් ම මහත් වරප‍්‍රසාදයක් වනු ඇත. දශක තුනක් පුරා පැවති සිවිල් යුද්ධයට පසු ශ‍්‍රී ලංකාව සමෘද්ධිමත් සංචාරක කේන්ද්‍රස්ථානයක් ලෙස ප‍්‍රචලිත කිරීමේ දී මෙම ඨඡුී පද්ධතිය ඉතා වැදගත් භූමිකාවක් ඉටු කරනු ඇත.ö ඔහු කියා සිටියේය. ශ‍්‍රී ලංකාවේ මාර්ග නීති හා මහා මාර්ගවල තත්ත්වය පිළිබඳ කරුණු සැලකීමට ගනිමින් සාලා ප්‍රෝසැට් සිතියම් සියල්ල සකස් කොට තිබේ. අනපේක්ෂිත අයුරින් මාර්ග තදබදයක් හෝ ගමනාගමනයට බාධාවක් එල්ල වූ විට GPS පද්ධතිය මඟින් එය සැනෙකින් සොයා බලා වඩාත් සුදුසු ම විකල්ප මාර්ගය ඉදිරිපත් කරනු ලැබේ. එබැවින් ධාවනයේ විනය ද සෑම විට ම ඉහළ නැංවේ. කලින් නිර්ණය කරන ලද ස්ථානයකට ළඟා වීමට ගත වන කාලය හා දුර නිවැරැඳි ලෙස ගණනය කිරීමට හැකි වීම විශේෂයෙන් රියැදුරන්, සංචාරකයන් වැනි දුරගමන්වල නිරත වන අයට බෙහෙවින් වාසි දායක වේ. තනි මාර්ගයක් ඔස්සේ ස්ථානය කීපයකට කිසියම් අයෙකුට යෑමට අවශ්‍ය වූ විට GPS ගවේෂණ පද්ධතිය විසින් වඩාත් සුදුසු ම මාර්ගය යෑමට අවශ්‍ය සියලූම ස්ථාන ආවරණය කොට සැනෙකින් ගණනය කර ඉදිරිපත් කරයි. වර්තමාන වේගය, මුළු ගමනේ සාමාන්‍ය වේගය, නැවතී සිටීමේ කාලය, ගමන් කරන දිශාව, මුහුදු මට්ටමේ සිට උස වැනි දුර ගමනක දී වැදගත් වන තවත් බොහෝ තොරතුරු ලබා දීමට ද මෙම පද්ධතියට හැකිය. \"චන්ද්‍රිකා තාක්ෂණය මත පදනම් වූ මෙම විප්ලවීය ගවේෂණ පද්ධතිය හඳුන්වා දීමත් සමඟ ශ‍්‍රී ලංකාව නව මාවතකට එළඹෙන බව මම සාඩම්බරයෙන් ප‍්‍රකාශ කරමි. එසේ ම ගවේෂණාත්මක චාරිකාවල නව මායිමක් අත් පත් කර ගැනීමට ද හැකි වනු ඇති බව මගේ විශ්වාසයයි.\" විජේවක‍්‍රම අවසන් වශයෙන් ප‍්‍රකාශ කළේය. GPS පිළිබඳ වැදගත් තොරතුරු කීපයක් - ලෝකය පුරා ගවේෂණාත්මක ලෙස ගමන් බිමන් සිදු කිරීමේ දී GPS පද්ධතිය බෙහෙවින් උපකාරී වේ. එසේ ම සිතියම් සකස් කිරීමේ දී , ඉඩම් මැනීමේ දී, වාණිජ්‍යයේ දී, විද්‍යාත්මක භාවිතයන්ගේ දී, සෙවීම් හා මුර වැඩසටහන්වලදී ද මෙන් ම ජියෝ කෑෂිං, වේ මාර්කින් ආදී විනෝදාංශවල දී ද GPS යනු බෙහෙවින් වැදගත් මෙවලමකි. භූ කම්පා ආදී විද්‍යාත්මක අධ්‍යයනය සඳහා භාවිත කෙරෙන යෙදුම් ආදීයේ ද වඩාත් නිවැරැදි කාල විමර්ශනයක් ලෙස GPS පද්ධතිය ක‍්‍රියා කරයි. එසේ ම සෙලියුලර් ජාල ප්‍රෝටොකෝල සඳහා සමකාලන මූලාශ‍්‍රයක් වශයෙන් ද ක‍්‍රියාත්මක වේ. ගුවනින්, ගොඩබිමින් හා මුහුදෙන් කෙරෙන ගමන් සඳහා තොරතුරු සැපයීමෙන්, ලොව පුරා ක‍්‍රියාත්මක ප‍්‍රවාහන පද්ධති සඳහා ඉතා වැදගත් මෙහෙවරක් ඉටු කරන පද්ධතියක් බවට GPS පත් ව සිටී. විශේෂයෙන් ආපදාවල දී සහන සැලසීම හා හදිසි අවස්ථාවල දී සේවා සැපයීම් සඳහා මේ වන විට GPS පද්ධතියෙන් සුවිශාල මෙහෙයක් ඉටු කෙරේ. එම සේවාවල දී ජීවිත බේරා ගැනීම සඳහා සිදු කරන මෙහෙයුම්වල දී ස්ථාන නිර්ණය කිරීම හා කාලය නිශ්චය කර ගැනීමටGPS පද්ධතියෙන් ඉටුවනුයේ පුළුල් සේවාවකි. GPS මඟින් සැපයෙන නිවැරැදි කාල නිර්ණයන් නිසා බැංකුකරණය, ජංගම දුරකථන මෙහෙයුම් බදු එදිනෙදා ක‍්‍රියාකාරකම් සහ ඇතැම් විට විදුලි බල පද්ධති පාලනය ආදිය පවා පහසු කර ගැනීමට හැකිවේ. නිදහස් හා විවෘත GPS සංඥා නිසා ගොවීන්, මිනින්දෝරුවන්, භූ විද්‍යාඥයන් පමණක් නොව තවත් නම් කළ නොහැකි තරම් පිරිසකට සිය කාර්යයන් වඩාත් කාර්යක්ෂ්ම, ආරක්ෂිත, ආර්ථික වශයෙන් වාසි දායක හා නිවැරැදි ලෙස ඉටු කර ගැනීමේ ඉඩ සැලසේ.", "URL": "https://sinhala.adaderana.lk/news.php?nid=9522", "Category": null, "Parent URL": null}