{"Source": "Adaderana", "Timestamp": "October 28, 2011 04:33 pm", "Headline": "ජනපති බංග්ලාදේශ අගමැතිනිය හමුවෙයි", "News Content": "පොදු රාජ්‍ය මණ්ඩලයීය රාජ්‍ය නායක සමුළුවට සහභාගී වීම සඳහා ඕස්ට්‍රේලියාව බලා පිටත්ව ගොස් සිටින ජනාධිපති මහින්ද රාජපක්ෂ මහතා බංග්ලාදේශ අගමැතිනිය හමුවී තිබේ. ෂීක් හසීනා මහත්මිය හමුවූ ජනාධිපතිවරයා සුහද පිළිසඳරක යෙදුණු බව වාර්තා වේ. 2013 වසරේ දී පොදු රාජ්‍ය මණ්ඩලයීය රාජ්‍ය නායක සමුළුව ශ්‍රී ලංකාවේ පැවැත්වීම සඳහා සෑම සහයෝගයක්ම ලබාදෙන බව බංග්ලාදේශ අගමැතිනිය මෙහිදි ප්‍රකාශ කර තිබේ. දෙරට අතර පවතින මිත්‍රත්වය තවදුරටත් වර්ධනය කරගැනීම පිළිබඳව ද රාජ්‍ය නායකයින්ගේ අවධානය මෙහිදි යොමු වූ බව සඳහන්ය.", "URL": "https://sinhala.adaderana.lk/news.php?nid=19643", "Category": null, "Parent URL": null}