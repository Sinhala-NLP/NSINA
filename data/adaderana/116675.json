{"Source": "Adaderana", "Timestamp": "August 16, 2019 09:59 am", "Headline": "වන අලි පහරින් අහිමි වුණු ජීවිතයක්", "News Content": "වැලිකන්ද, නාමල්ගම ප්‍රදේශයේ දී වන අලියෙකු පහරදී පුද්ගලයෙකු මියගොස් ඇත. ඊයේ රාත්‍රි 09.45ට පමණ එම පුද්ගලයා වන අලි ප්‍රහාරයට ලක්ව ඇති බව පොලීසිය පැවසුවේය. බරපතළ තුවාල ලැබු ඔහු වැලිකන්ද රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ 52 හැවිරිදි නාමල්ගම ප්‍රදේශයේ පදිංචිකරුවෙකු බව සඳහන්.", "URL": "https://sinhala.adaderana.lk/news.php?nid=116675", "Category": null, "Parent URL": null}