{"Source": "Adaderana", "Timestamp": "May 29, 2019 01:05 pm", "Headline": "රණකාමීන්ගේ පාගමන මැදවච්චියෙන් අරඹයි", "News Content": "යුද හමුදා ගුවන් සංග්‍රාමික බළසේනාව ආරම්භකර වසර 25 ක් සපිරිම නිමිතෙන් හා යුද්ධය නිමකොට දස වසරක් සැමරීම නිමිතිකොටගෙන රණකාමින්ගේ පාගමන මැදවච්චිය නගරයෙන් 29 දින ආරම්භ කළ බව අද දණෙර වාර්තාකරු පවසයි. පාගමන දිවයිනේ ප්‍රධාන මාර්ග රැසක් ඔස්සේ රට හරහා ගමන් කරමින් එළැඹෙන 08 වැනිදා කොළඹ නිදහස් චතුරශ්‍රය අසලින් අවසන් කිරිමට නියමිතය. මැදවච්චියෙන් ආරම්භ වූ පාගමන සඳහා ගුවන් සංග්‍රාමික බළසේනාවට අයත් නිලධාරින් 31 සහ සෙසුනිළයින් 600 ක් සහභාගී වූ අතර, මැදවච්චිය, අනුරාධපුර, තිරප්පනේ, මරදන්කඩවල, හඹරණ, දඹුල්ල, නාවුල, මාතලේ, අකුරණ, කටුගස්තොට, මහනුවර, පේරාදෙණිය, කඩුගන්නාව, මාවනැල්ල, කෑගල්ල, වරකාපොළ, නිට්ටඹුව, යක්කල, කඩවත, කිරිබත්ගොඩ, කැළණිය, ග්‍රෑන්ඩ්පාස්, කුරුදුවත්ත, දෙමටගොඩ සහ බොරැල්ල යන ප්‍රදේශ හරහා ගමන් කරමින් පාගමන නිදහස් චතුරශ්‍රයෙන් නිමා කිරීමට නියමිත බව යුද හමුදා නිළධාරීන් පැවසීය. රණකාමීන්ගේ පාගමනේ ආරම්භක අවස්ථාවට යුද හමුදාපති ලුතිතන් ජෙනරාල් මහේෂ් සේනානායක, වන්නි ආරක්ෂක සේනා ආඥාපති මේජර් ජෙනරාල් කුමුදු පෙරේරා යන මහත්වරුන් ඇතුළු වන්නි ආරක්ෂක සේනා මුලස්ථානයේ ජ්‍යෙෂ්ඨ හමුදා නිලධාරින් රැසක් සහභාගී වූහ.", "URL": "https://sinhala.adaderana.lk/news.php?nid=110905", "Category": null, "Parent URL": null}