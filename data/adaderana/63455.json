{"Source": "Adaderana", "Timestamp": "August 26, 2016 10:13 am", "Headline": "ජංගම දුරකථනයෙන් සොරුන් 5ක් මාට්ටු", "News Content": "කොල්ලකෑම් රැසකට සම්බන්ධ පුද්ගලයින් පස්දෙනෙකු පෑලියගොඩ අපරාධ විමර්ශන අංශය විසින් අත්අඩංගුවට ගෙන තිබේ.ජංගම දුරකථනයක් කොල්ලකෑමේ සිද්ධියකට අදාළව සැකකරුවන් තිදෙනෙකු අත්අඩංගුවට ගත් අවස්ථාවේ ඔවුන් විසින් සිදු කළ සොරකම් රැසක් සම්බන්ධයෙන් තොරතුරු අනාවරණය වූ බව පොලිසිය පැවසුවේය.ඒ අනුව එම සොරකම සඳහා ආධාර අනුබල ලබාදුන් තවත් පුද්ගලයින් දෙදෙනෙකු ද පොලිසිය විසින් අත්අඩංගුවට ගෙන ඇත.සැකකරුවන් විසින් පෑලියගොඩ, කැළණිය, කෙසෙල්වත්ත, මාලිගාවත්ත, කිරිබත්ගොඩ, වත්තල, වැල්ලම්පිටිය, මට්ටක්කුලිය, මරදාන, මෝදර සහ ග්‍රෑන්ඩ්පාස් යන ප්‍රදේශවලින් සොරකම් කරන ලද ත්‍රීරෝද රථ 31ක අමතර කොටස් එහිදී සොයාගෙන ඇති බව සඳහන්ය.සැකකරුවන් 05 දෙනා අද අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63455", "Category": null, "Parent URL": null}