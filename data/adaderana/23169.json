{"Source": "Adaderana", "Timestamp": "March 30, 2012 08:20 am", "Headline": "නීති විරෝධීව ගෙනා චන්ද්‍රිකා ග්‍රාහක හා දුරස්ථ පාලක රාජසන්තකයි", "News Content": "නීති විරෝධී ලෙස මෙරටට ගෙනඒමට උත්සහ දැරූ චන්ද්‍රිකා ග්‍රාහක හා දුරස්ථ පාලක තොගයක් ගුවන්තොටුපළ රේගුව විසින් සිය භාරයට ගෙන තිබේ. ඉන්දියාවේ චෙන්නායි නුවර සිට ඉන්දීය ජාතිකයින් කිහිපදෙනෙකු විසින් මෙම උපකරණ මෙරටට ගෙනඒමට උත්සහ දරා ඇති බව සඳහන්ය. චන්ද්‍රිකා ග්‍රාහක හා දුරස්ථ පාලක 240 ක් මෙහිදී සිය භාරයට ගැනීමට ගුවන්තොටුපළ රේගු නිලධාරීන් සමත්ව ඇති අතර එම උපකරණවල වටිනාකම රුපියල් ලක්ෂ 10 ට ආසන්නය. අදාළ උපකරණ තොගය සිය භාරයට ගැනිමෙන් අනතුරුව රාජසන්තක කිරීමට රේගු නිලධාරීන් කටයුතු කර තිබේ.", "URL": "https://sinhala.adaderana.lk/news.php?nid=23169", "Category": null, "Parent URL": null}