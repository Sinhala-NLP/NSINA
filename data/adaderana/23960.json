{"Source": "Adaderana", "Timestamp": "May 2, 2012 10:57 am", "Headline": " මුන්දලම කැලයකින් මළ සිරුරක්", "News Content": "මුන්දලම පොලිස් බල ප්‍රදේශයේ නවන්දකුලම ප‍්‍රදේශයේ කැලයක් තුළ තිබී පිරිමි මළ සිරුරක් සොයා ගෙන ඇති බව පොලීසිය පවසයි. මුන්දලම පොලීසියට ලද තොරතුරක් අනුව ඒ පිළිබඳ විමර්ශන ආරම්භ කර ඇති බවත්, මෘත ශරීරය ඉදිමී ඇති බවත් සඳහන් වේ. මරණයට පත්ව ඇත්තේ වයස අවුරුදු 29 ක් වූ කඩුපිටිගේ දිලීප චන්දන ප‍්‍රියනාත් සිල්වා නැමැති\" අංක 45,මිරිස්වත්ත- දෙමන්හන්දිය, මීගමුව\" ලිපිනයේ පදිංචිකරුවකු බවට හඳුනාගෙන ඇති බව පොලීසිය සඳහන් කරයි. පශ්චාත් මරණ පරීක්ෂණය මෙතෙක් අවසන් නැති බවත්,අදාළ මෘත ශරීරය හලාවත රෝහලේ මෘත ශරීරාගාරයේ තබා ඇති බවත් පොලීසිය කියා සිටියි. මුන්දලම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23960", "Category": null, "Parent URL": null}