{"Source": "Adaderana", "Timestamp": "September 21, 2013 10:43 am", "Headline": "රේල්ලුවට බෙල්ල තියලා - පොලීසිය පරීක්ෂණ අරඹයි", "News Content": "වේයන්ගොඩ, පල්ලේවෙල දුම්රිය මාර්ගයේ 23 වැනි සැතපුම් කණුව අසළ දී පුද්ගලයෙකු දුම්රියට පැන සිය දිවි හානිකර ගැනීමක් සම්බන්ධයෙන් පොලිසිය පරීක්ෂණ ආරම්භ කර තිබේ. මෙලෙස සියදිවි හානිකර ගෙන ඇත්තේ 29 හැවිරිදි වේයන්ගොඩ, තල්ගස්මොටේ ප්‍රදේශයේ පදිංචිකරුවෙකු බව පොලිසිය කියා සිටියි. මරණකරුට ඇතිවූ දැඩි සිත් වේදනාවක් මත සියදිවි හානිකර ගන්නට ඇති බවට පොලිස් පරීක්ෂණ වල දී අනාවරණය වී තිබේ. පශ්චාත් මරණ පරීක්ෂණයෙන් පසු මළ සිරුර ඥාතීන්ට භාර දී ඇති අතර සිද්ධිය සම්බන්ධයෙන් වේයන්ගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37565", "Category": null, "Parent URL": null}