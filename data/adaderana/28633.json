{"Source": "Adaderana", "Timestamp": "October 26, 2012 11:26 am", "Headline": "දුන් පොරොන්දු 01 වැනිදා සිට ක්‍රියාත්මක කරනවාලු", "News Content": "විශ්ව විද්‍යාල ආචාර්යවරුන්ගේ ගැටලු සම්බන්ධයෙන් වු එකඟතා ලබන මස 01 වැනිදා සිට ක්‍රියාත්මක කිරීමට හැකි වනු ඇති බව උසස් අධ්‍යාපන අමාත්‍යාංශය පවසයි. අදාළ එකඟතා ක්‍රියාත්මක කිරීම මග හරිමින් සිටින බවට විශ්ව විද්‍යාල ආචාර්යවරුන්ගේ සමිති සම්මේලනය සිදුකරන ප්‍රකාශ අසත්‍ය බව එම අමාත්‍යාංශය ප්‍රකාශ කළේය. ඊයේ (25) පැවති සම්මේලනයේ කාරක සභා රැස්වීමේදී මේ පිළිබඳ දැඩි අවධානය යොමු වු බව විශ්ව විද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා පැවසුවේය. කෙසේ වුවද පසුගිය 24 වැනිදා සහ අද ආචාර්යවරුන් සමඟ පැවැත්වීමට නියමිතව තිබු සාකච්ඡා හේතු කිහිපයක් මත කල්දැමු බව උසස් අධ්‍යාපන අමාත්‍යාංශය කියා සිටියේය. කෙසේ වුවද ලබන 30 වන දින ආචාර්යවරුන් සමඟ ඊට අදාළ සාකච්ඡා පවත්වන බව උසස් අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=28633", "Category": null, "Parent URL": null}