{"Source": "Adaderana", "Timestamp": "January 30, 2019 11:27 am", "Headline": "කැලණිය අධ්‍යාපන කලාපයට දෙමළ ජාතික පාසලක්", "News Content": "කැලණිය අධ්‍යාපන කලාපයෙහි දෙමළ මාධ්‍ය ජාතික පාලසක් ස්ථාපනය කිරීම සඳහා කැබිනට් අනුමැතයි හිමිව තිබේ. ගම්පහ, වත්තල ප්‍රදේශයේ ජීවත් වන දෙමළ මාධ්‍යයෙන් අධ්‍යාපනය ලබන දරුවන්ගේ අධ්‍යාපන තත්ත්වය නඟ සිටුවීම උදෙසා මෙම තීරණය ගෙන තිබේ. මේ සඳහා අරුන් ප්‍රසාන්ත් පදනම විසින් අධ්‍යාපන අමාත්‍යාංශය වෙත තෑගි ඔප්පුවක් මඟින් පවරා දීමට නියමිත දේපළ භාවිතා කරමින් අරුන් මානික්කවාසගම් හින්දු විද්‍යාලය නමින් දෙමළ මාධ්‍ය හින්දු ජාතික පාසලක් මෙලෙස පිහිටු වීමට අනුමැතිය හිමිවි තිබේ. ජාතික ඒකාබද්ධතා, රාජ්‍ය භාෂා, සමාජ ප්‍රගති සහ හින්දු ආගමික කටයුතු අමාත්‍ය මනෝ ගනේෂන් මහතා විසින් ඉදිරිපත් කරන ලද යෝජනාවකට කැබිනට් මණ්ඩලය මෙලෙස අනුමැතිය ලබා දී ඇත.", "URL": "https://sinhala.adaderana.lk/news.php?nid=103334", "Category": null, "Parent URL": null}