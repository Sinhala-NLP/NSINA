{"Source": "Adaderana", "Timestamp": "October 18, 2015 09:00 am", "Headline": "මනුසත් දෙරණට ජනපතිගෙන් පැසසුම්! ", "News Content": "වකුගඩු රෝගයෙන් පීඩාවට පත්වන ජනතාවට හවුහරණක් වීම සඳහා මාධ්‍ය ජාලයක් ලෙස දෙරණ මාධ්‍ය ජාලය කටයුතු කිරීම තමා බෙහෙවින් අගය කරන බව ජනාධිපති මෛත්‍රීපාල සිරිසේන මහතා පවසයි.නිවේදනයක් නිකුත් කිරමින් ඒ මහතා මේ බව සඳහන් කළේය.එම නිවේදනය පහත පරිදි වෙයි.වකුගඩු රෝගයෙන් මෙරට ජනතාව ගලවා ගැනීම සඳහා රජයක් ලෙස අප දැඩි අවධානයක් යොමුකර තිබෙනවා. එවැනි මොහොතක වකුගඩු රෝගයෙන් පීඩාවට පත්වන ජනතාවට හවුහරණක් වීම සඳහා මාධ්‍ය ජාලයක් ලෙස දෙරණ මාධ්‍ය ජාලය කටයුතු කිරීම මම බෙහෙවින් අගය කර සිටිනවා.මනුසත් දෙරණ ක්‍රියාන්විතය හරහා වකුගඩු රෝගය ව්‍යාප්ත වී ඇති ප්‍ර දේශ රැසක සායන පවත්වමින් එම රෝගයට ගොදුරු වූ පුද්ගලයින් හඳුනාගැනීම සහ පසුගිය කාලය පුරාවට සුවිශේෂී කාර්යභාර්යයක් දෙරණ මාධ්‍ය ජාලය ඉටුකළා. ‍ඉන් නොනැවතී වගුකඩු රෝගයෙන් පීඩාවට පත්ව සිටින පවුල්වල පාසල් යන දු දරුවන්ට ගීෂ්‍යත්ව පිරිනමමින් ඔවුනගේ ජන ජීවිතය නගා සිටුවන්නට මැදිහත්වීම සැබැවින්ම අගය කළ යුතු කරුණක් ලෙස මම සඳහන් කරනවා.අද දවසේ දෙරණ රූපවාහීනි නාලිකාව ඔස්සේ විකාශය වන මනුසත් දෙරණ විශේෂ රූපවාහීනි වැඩසටහන හරහා තවදුරටත් වකුගඩු රෝගයෙන් පීඩාවට පත්වන ජනතාවට සහ පවුල්වල දූදරුවන්ට මහඟු සේවයක් ඉටුකිරීමට ශක්තිය ධෛර්ය ලැබේවා කියා මම ප්‍රාර්ථනා කරනවා.", "URL": "https://sinhala.adaderana.lk/news.php?nid=54509", "Category": null, "Parent URL": null}