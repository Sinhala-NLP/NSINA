{"Source": "Adaderana", "Timestamp": "March 31, 2018 10:07 am", "Headline": " නේපාල ජාතිකයාගේ ගුලි 40ක් මීගමුවේදී එළියට එයි", "News Content": "හෙරොයින් මත්ද්‍රව්‍ය උදරයේ සඟවාගෙන මෙරටට පැමිණි නේපාල ජාතිකයාගේ උදරයේ තීබී හෙරොයින් මත්ද්‍රව්‍ය අඩංගු කරල් 40ක් සෙයාගෙන තිබේ. සොයාගෙන ඇති හෙරොයින් මත්ද්‍රව්‍ය වල වටිනාකම රුපියල් ලක්ෂ 45ක් පමණ වන බව පොලිස් මත්ද්‍රව්‍ය නාශක කාර්යංශය සඳහන් කළේය. ඩුබායි හි සිට පැමිණි අදාළ නේපාල ජාතිකයා පොලිස් මත්ද්‍රව්‍ය නාශක කාර්යංශයේ ගුවන් තොටුපල ඒකකයේ නිලධාරීන් විසින් කටුනායක ජාත්‍යන්තර ගුවන් තොටුපලේ දී ඊයේ (30) උදෑසන අත්අඩංගුවට ගෙන තිබුණි. සැකකරුගෙන් සිදු කරන ලද ප්‍රශ්න කිරීම්වලදී හෙරොයින් මත්ද්‍රව්‍ය අඩංගු කරල් ගිළ ඇති බවට අනාවරණය වීමෙන් අනතුරුව ඔහු මීගමුව රෝහලට ඇතුළත් කළේය. සැකකරු සම්බන්ධයෙන් මිනුවන්ගොඩ මහේස්ත්‍රාත් අධිකරණය මඟින් සතියක රැඳවුම් නියෝග ලබාගෙන ඇති අතර ඔහු මීගමුව රෝහලේ මේ වන විට රඳවා තබාගෙන ඇති බව සඳහන්ය. අදාළ නේපාල ජාතිකයා සම්බන්ධයෙන් වැඩිදුර විමර්ශන සිදුකරන බව පොලිස් මත්ද්‍රව්‍ය නාශක කාර්යංශය සඳහන් කළේය.", "URL": "https://sinhala.adaderana.lk/news.php?nid=86646", "Category": null, "Parent URL": null}