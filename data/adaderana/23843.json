{"Source": "Adaderana", "Timestamp": "April 27, 2012 11:37 am", "Headline": "ලොරියක් හා ත්‍රිරෝද රියක් ගැටෙයි - දෙදෙනෙකු මරුට", "News Content": "පුස්සැල්ලාව - නුවරඑළිය ප්‍රධාන මාර්ගයේ පුස්සැල්ලාව ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. එකිනෙකට විරුද්ධ දිශාවන්ට ධාවනය වූ ලොරි රථයක් සහ ත්‍රිරෝද රථයක් ගැටීමෙන් අනතුර සිදුව ඇති බව සඳහන්ය. අනතුරින් ත්‍රිරෝද රථයේ ගමන් කළ පුද්ගලයින් දෙදෙනෙකු ජීවිතක්ෂයට පත්ව ඇති බව පොලිසිය පැවසීය. එහිදී ත්‍රිරෝද රථයේ රියදුරු සහ එහි ගමන් ගත් තවත් අයෙකු තුවාල ලබා ඇති අතර ඔවුන් ප්‍රතිකාර සඳහා ගම්පොළ රෝහලට ඇතුළත් කර තිබේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(27) ගම්පොළ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23843", "Category": null, "Parent URL": null}