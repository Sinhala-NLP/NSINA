{"Source": "Adaderana", "Timestamp": "August 26, 2012 10:19 am", "Headline": "වැලිමඩ අපරාධකරුවෙකු දැලේ", "News Content": "පුද්ගල ඝාතන, ස්ත්‍රී දූෂණ ඇතුළු අපරාධ රැසකට සම්බන්ධ සැකකරුවෙකු වැලිමඩ පොලිසිය විසින් අත්අඩංගුවට ගෙන තිබේ. වැලිමඩ, ගුරුතලාව හෙලකන්ද ප්‍රදේශයේ පදිංචිකරුවෙකු වන සැකකරු අත්අඩංගුවට ගන්නා අවස්ථාවේ දී ව්‍යාජ හැඳුනුම්පතක් ඉදිරිපත් කර ඇති බව සඳහන්ය. සැකකරුගෙන් ප්‍රශ්න කි‍රීමේ දී අපරාධ රැසක් සම්බන්ධ තොරතුරු අනාවරණය වී තිබේ. මීට අමතරව ඔහු වැලිමඩ මහේස්ත්‍රාත් අධිකරණයෙන් විවෘත වරෙන්තු ලැබු අයෙකු බව ද ‍පොලිසිය පැවසුවේය.", "URL": "https://sinhala.adaderana.lk/news.php?nid=26892", "Category": null, "Parent URL": null}