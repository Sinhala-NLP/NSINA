{"Source": "Adaderana", "Timestamp": "September 20, 2018 11:29 am", "Headline": "ශ්‍රී ලංකා තරග සංචාරයේ එංගලන්ත සංචිතය නම් කරයි ", "News Content": "ශ්‍රී ලංකාව සමග පැවැත්වෙන එක්දින ක්‍රිකට් තරඟාවලිය සඳහා සහභාගී වන එංගලන්ත සංචිතය නම් කර තිබේ. 16 දෙනෙකුගෙන් සමන්විත සංචිතයක් ශ්‍රී ලංකා තරඟ සංචාරය සඳහා නම් කර ඇති බව වාර්තා වේ. ඉයම් මෝගන්ගේ නායකත්වයෙන් යුතු සංචිතයට නවක ක්‍රිඩක ඔලී ස්ටෝන් ද ඇතුළත් කර තිබේ. මීට අමතරව බෙන් ස්ටෝක්ස් සහ ඇලෙක්ස් හේල්ස් ද එංගලන්ත එක්දින සංචිතයට කැඳවා ඇති බව සඳහන්ය. ශ්‍රී ලංකා - එංගලන්ත එක්දින තරගාවලිය ලබන ඔක්තෝබර් මස දහ වනදා ආරම්භවීමට නියමිතය.", "URL": "https://sinhala.adaderana.lk/news.php?nid=96393", "Category": null, "Parent URL": null}