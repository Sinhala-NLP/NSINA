{"Source": "Adaderana", "Timestamp": "October 2, 2012 09:10 am", "Headline": "කිඹුලෙක් ගොඩගනියි", "News Content": "සීගිරිය, පලුකාව ප‍්‍රදේශයේ ළිඳකට වැටී සිටි කිඹුලෙකුගේ දිවි බේරාගැනීමට වන ජීවී නිලධාරීන් සමත් වී තිබේ. කිඹුලා ගොඩගැනීම සඳහා පැය හයක පමණ මෙහෙයුමක නිරතවීමට වන ජීවී නිලධාරීන්ට සහ ප‍්‍රදේශවාසීන්ට සිදුවු බව අද දෙරණ වාර්තාකරු සඳහන් කළේය. අඩි 13ක් පමණ දිග එම කිඹුලා මින්නේරිය ජාතික වනෝද්‍යානයේ ගිරිඔය ප‍්‍රදේශයට ඊයේ (01) පස්වරුවේ මුදාහැර ඇත. රජරට ප‍්‍රදේශයට මාස කිහිපයක සිට පවතින නියං කාලගුණ තත්ත්වය හේතුවෙන් වන සතුන්ට ද ජලය සොයා ගැනීම දුෂ්කර වී ඇති බව වන ජීවී නිලධාරීන් පවසයි.", "URL": "https://sinhala.adaderana.lk/news.php?nid=27933", "Category": null, "Parent URL": null}