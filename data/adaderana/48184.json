{"Source": "Adaderana", "Timestamp": "December 23, 2014 09:27 am", "Headline": "ඉස්සරහට තවත් අය මා ළඟට එනවා", "News Content": "ඉදිරි දින කිහිපය තුළ ආණ්ඩු පක්ෂයේ තවත් පිරිස් තමන්ට සහය පළ කිරීමට එක්වන බව නව ප්‍රජාතන්ත්‍රවාදී පක්ෂයේ ජනාධිපති ධුර අපේක්ෂක මෛත්‍රීපාල සිරිසේන මහතා පවසයි. ඔහු පෙන්වා දෙන්නේ දැනටමත් ආණ්ඩු පක්ෂයේ විශාල පිරිසක් තමාට සහය පළ කිරීමට එක්ව සිටින බවයි. බණ්ඩාරගම ප්‍රදේශයේ පැවති ජනරැලියකට එක්වෙමින් මෛත්‍රීපාල සිරිසේන මහතා මේ බව පැවසීය. මේ අතර බැංකුවලින් ණය ලබාගත් පුද්ගලයින් සඳහා තම රජයක් යටතේ සහන ලබාදෙන බව ජා ඇල ප්‍රදේශයේ පැවති ජනහමුවකදී එක්සත් ජාතික පක්ෂයේ ජාතික නායක රනිල් වික්‍රමසිංහ මහතා පැවසීය.", "URL": "https://sinhala.adaderana.lk/news.php?nid=48184", "Category": null, "Parent URL": null}