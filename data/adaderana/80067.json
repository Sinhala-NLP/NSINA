{"Source": "Adaderana", "Timestamp": "November 17, 2017 11:09 pm", "Headline": "සීමාව ඉක්මවු ධීවරයින් 10ක් කොටු වෙයි", "News Content": "ඉන්දීය ධීවරයින් 10 දෙනෙකු සහ ඔවුන්ට අයත් ට්‍රෝලර් යාත්‍රාවක් නාවික හමුදාව විසින් අත්අඩංගුවට ගෙන ඇත. ශ්‍රී ලංකාවට අයත් උතුරු මුහුදු සීමාවේ මුර සංචාරක රාජකාරීන්හි නියුතු ගැඹුරු මුහුදු නිරීක්ෂණ නෞකාවක් වන ශ්‍රී ලංනානෞ සාගර මඟින් ඊයේ(16) පෙරවරුවේ පේදුරුතුඩුව ප්‍රදීපාගාරයට ඊසාන දෙසින් වු ශ්‍රී ලංකාවට අයත් මුහුදු ප්‍රදේශයේ නීති විරෝධී ලෙස ධීවර කටයුතුවල නිරත වූ මෙම පිරිස අත්අඩංගුවට ගෙන තිබේ. අත්අඩංගුවට ගත් ඉන්දීය ධීවරයින්ල ට්‍රෝලර් යාත්‍රාව සහ අනෙකුත් ධීවර ආම්පන්න කන්කසන්තුරේ ශ්‍රී ලංකා නාවික නෞකා උත්තර ආයතනය වෙත රැගෙන ඒමෙන් අනතුරුව ඉදිරි නීතිමය කටයුතු සඳහා යාපනය, සහකාර ධීවර අධ්‍යක්ෂක වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=80067", "Category": null, "Parent URL": null}