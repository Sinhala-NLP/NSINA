{"Source": "Adaderana", "Timestamp": "March 14, 2019 01:51 pm", "Headline": "නීති විරෝධි ලෙස ධීවර කටයුතුවල නිරත වූ 7ක් අත්අඩංගුවට", "News Content": "නීති විරෝධි ලෙස ධීවර කටයුතුවල නිරත වූ ධීවරයින් 07 දෙනෙකු නාවික හමුදාව විසින් අත්අඩංගුවට ගෙන තිබේ. වයඹ නාවික විධානයට අනුයුක්තව රාජකාරි කළ නාවිකයින් පිරිසක් සින්නපාඩු ප්‍රදේශයේදී සිදු කළ මුර සංචාරයක් අතරතුර අදාළ ධිවරයින් පිරිස අත්අඩංගුවට ගෙන ඇති බව වාර්තා වෙයි. එහිදී ඩිංගි යාත්‍රා 04ක් ද නාවික හමුදාව බාරයට ගෙන තිබේ. මෙලෙස අත්අඩංගුවට ගෙන ඇත්තේ සින්නපාඩුව, මදුරන්කුලිය සහපල්ලියවාසලපාඩුව යන ප්‍රදේශයේ පදිංචි ධීවරයින් පිරිසක් බව නාවික හමුදාව සඳහන් කළේය. එම ධීවරයින් පිරිස වැඩිදුර විමර්ශන සඳහා පුත්තලම සහකාර ධීවර අධ්‍යක්ෂ කාර්යාලයට බාරදී තිබේ.", "URL": "https://sinhala.adaderana.lk/news.php?nid=106050", "Category": null, "Parent URL": null}