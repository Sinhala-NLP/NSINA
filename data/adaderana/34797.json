{"Source": "Adaderana", "Timestamp": "June 10, 2013 02:10 pm", "Headline": "ඉරාකයේ බෝම්බ පිපිරීමක්", "News Content": "ඉරාකයේ බැග්ඩෑඩ් අගනුවර වෙළඳසලක් තුළ සිදුවූ බෝම්බ පිපිරීමකින් පුද්ගලයින් 12 දෙනෙක් මියගොස් තිබේ. මෝටර් රථ බෝම්බ ප්‍රහාර දෙකක් එල්ල වී ඇති අතර ප්‍රහාරවලින් පුද්ගලයින් රැසක් තුවාල ලබා ඇති බව වාර්තා වේ. 2008 වසරින් පසු ඉරාකයේ සිදුවන බෝම්බ ප්‍රහාර ඉහළ ගොස් ඇත. එක්සත් ජාතීන්ගේ සංවිධානයේ වාර්තා වලට අනුව පසුගිය මාසය තුළ ආරක්ෂක අංශ සාමාජිකයින් ඇතුළු ඉරාක වැසියන් 1045 දෙනෙකු මියගොස් ඇති බව වාර්තා වේ.", "URL": "https://sinhala.adaderana.lk/news.php?nid=34797", "Category": null, "Parent URL": null}