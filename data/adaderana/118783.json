{"Source": "Adaderana", "Timestamp": "September 10, 2019 05:04 pm", "Headline": "නාවිකයන් බේරා ගත් වෙරළාරක්ෂකයන්", "News Content": "අමෙරිකාව සමීපයේදී අනතුරට පත් නෞකාවක සිටි නාවිකයන් මුදාගැනීමට අමෙරිකානු වෙරළා රක්ෂකයන් සමත්විය. කෙසේ නමුත් එහි සිට තවත් එක් නාවිකයෙක් මුදාගැනීමට හැකිව ඇත්තේ සිදුකළ දැවැන්ත මෙහෙයුමකින් අනතුරුවයි. අමෙරිකාවේ ජොර්ජියා ප්‍රාන්තය සමීපයේ දී පෙරළී ගිය දකුණු කොරියානු නෞකාවේ සිට අතුරුදන් වූ කාර්ය මණ්ඩල සාමාජිකයන් මුදාගැනීමට සහන සේවකයන් සමත්ව තිබේ. එහිදී නාවිකයන් සිවුදෙනෙක් අතුරුන්වූ අතර ඔවුන් මුදාගැනීමට පැය 35ක පමණ කාලයක් වෙහෙසීමට සිදුවූ බවට සඳහන් වෙයි. අදාළ මෙහෙයුම ක්‍රියාත්මක කර ඇත්තේ අමෙරිකානු වෙරළාරක්ෂකයන් විසින්. මෙහෙයුමේ පළමු පියවර යටතේ නිලධාරීන් තිදෙනෙක් මුදාගැණිනි. යාත්‍රාවේ සිටි ඉතිරි නිලධාරියා එහි නැවේ අභ්‍යන්තර ස්ථානයක සිරවීම හේතුවෙන් ඔහු මුදාගැනීම ඉතාමත් අසීරු වූ බවට සඳහන් වෙයි. කෙසේ නමුත් පසුව හදුනාගැණුනේ අදාළ නාවිකයා යහපත් සෞඛ්‍යය තත්ත්වයකින් පසුවූ බවයි. පසුව ඔහු සිටින ස්ථානය ආශ්‍රිතව සිදුරක් සාදා ඒ වෙත ආහාර ඇතුලු අත්‍යවශ්‍ය ද්‍රව්‍ය ලබාදීමට කටයුතු යොදා තිබුණි. අදාළ නාවිකයා මුදාගැනුණේ ඉන් අනතුරුව කළ මෙහෙයුමකින් පසුවයි. අඩි 656ක් දිගින් යුතු ගෝල්ඩ් රේ, නෞකාවේ සිටි තවත් නාවිකයන් විසිදෙනෙක් හෙලිකොප්ටර් යානාවක් මඟින් මුදාගැනීමට ‍මීට පෙර කටයුතු කෙරුණි. 2017 දී නිපදවූ නෞකාව අනතුරට පත්වන අවස්ථාවේදී බැල්ටිමෝර් වරාය වෙත යාත්‍රා කරමින් පැවැති බවයි විදෙස් වාර්තා වැඩිදුරටත් පැවසුවේය.", "URL": "https://sinhala.adaderana.lk/news.php?nid=118783", "Category": null, "Parent URL": null}