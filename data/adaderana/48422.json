{"Source": "Adaderana", "Timestamp": "January 2, 2015 03:32 pm", "Headline": "ආහාර විෂ වී ඇඟළුම් සේවිකාවන් 45ක් රෝහලේ", "News Content": "ආහාර විෂ වීමක් හේතුවෙන් පොතුහැර, දංගස්පිටිය ප්‍රදේශයේ පිහිටි ඇගළුම් කර්මාන්ත ශාලාවක සේවිකාවන් පිරිසක් රෝහල් ගත කර තිබේ. අද පෙරවරු 10.30ට පමණ අදාළ කර්මාන්ත ශාලාවේ සේවිකාවන් 45 දෙනෙකු මෙලෙස රෝහල් ගත කර ඇත. ඔවුන් වමනය, ක්ලාන්තය වැනි සුළු රෝග තත්ත්වයන්ගෙන් පෙළෙන බව පොලීසිය පැවසුවේය. කෙසේ වෙතත් ආහාර විෂ වීමට හේතුව මෙතෙක් අනාවරණ වී නොමැති අතර මේ සම්බන්ධයෙන් පොතුහැර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=48422", "Category": null, "Parent URL": null}