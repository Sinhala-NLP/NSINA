{"Source": "Adaderana", "Timestamp": "July 19, 2012 01:15 pm", "Headline": "සංග‍්‍රහ කළමනාකරණ ජාත්‍යන්තර උපාධි පාඨමාලාවක් ශ්‍රී ලංකාවට", "News Content": "ජායාරූපය - කලම්බු ඇකඩමි ඔෆ් හොස්පිටැලටි මැනේජ්මන්ට් (CHAM) ආයතනය ආරම්භ කිරීමේ ප‍්‍රවෘත්ති සාකච්ජාවට සහභාගි වු නව ආයතනයේ සභාපති එරල් වීරසිංහ, (SLIT) ආයතනයේ ප‍්‍රධාන විධායක නිළධාරි මහාචාර්ය ලලිත් ගමගේ, විලියම් ඇන්ග්ලිස් ආයතනයේ උපාය මාර්ගික ව්‍යාපෘති සංවර්ධන කළමනාකරු ජිම් එර්වින් යන මහත්වරු වේ. ශ‍්‍රී ලංකා තොරතුරු තාක්‍ෂණ ආයතන (SLIT)පරිශ‍්‍රයේ පිහිටා ඇති කලම්බු ඇකඩමි ඔෆ් හොස්පිටැලටි මැනේජ්මන්ට් (CHAM) විසින් ජාත්‍යන්තර වශයෙන් පිළිගැනෙන සංග‍්‍රහ කළමනාකරණ, ශ‍්‍රී ලංකාවේ ප‍්‍රථම පාසල ආරම්භ කරයි. ඕස්ටේ‍්‍රලියාවේ සුප‍්‍රකට විලියම් ඇන්ග්ලිස් ආයතනය (William Angliss)සමග ඒකාබද්ධව ආරම්භ කර ඇති මෙම පාසලේ අධ්‍යාපන කටයුතු සඳහා මාලඹේ (SLIT) පරිශ‍්‍රයේ සියලූම පහසුකම්වලින් සමන්විත වර්ග අඩි 22,000 ක ගොඩනැගිල්ලක්ද ඉදිකර ඇත. ඔස්ටේ‍්‍රලියාවේ අංක එකේ සංග‍්‍රහ කළමණාකරණ (Hospitality Management ) අධ්‍යාපන ආයතනය විලියම් ඇන්ග්ලිස් වන අතර සංචාරක, සංග‍්‍රහ හා ඉවුම් -පිහුම් කලාව පිළිබඳ අධ්‍යාපන හා පුහුණුවට ජාත්‍යන්තර පිළිගැනීමක් පවතියි. ඒ අනුව විලියම් ඇනග්ලිස් ආයතනයේ විෂය නිර්දේශයට අනුව ශ‍්‍රී ලංකාවේ සංග‍්‍රහ කළමනාකරණ පාඨමාලා පැවැත්වීමට (CHAM) ආයතනය සියලූ කටයුතු සුදානම්කර තිබේ. විලියම් ඇන්ග්ලිස් ආයතනයට අනුබද්ධ ජාත්‍යන්තර ජාලයට සම්බන්ධ වෘත්තීය පුහුණුකරුවන් හා දේශකයින් මෙන්ම ශ‍්‍රී ලංකාවේ ප‍්‍රමුඛ දේශකයන් විසින් මෙම පාඨමාලාවල දේශන හා පුහුණු කිරීම් සිදුකිරීමට නියමිතය. උපාධි, ඩිප්ලෝමා සහ සහතිකපත් පාඨමාලා මෙම අධ්‍යාපන වැඩසටහන්වලට අයත් වන අතර උසස් තත්ත්වයේ ප‍්‍රායෝගික පුහුණුවක් අදාළ ක්ෂේත්‍ර සමග එක්වෙමින් සිසුන්ට ලබාදීමට සැලසුම් කර තිබේ. අදාළ ක්ෂේත්‍රවලට සිසුන් යොමුකර ප‍්‍රායෝගික පුහුණුව සහිත අධ්‍යාපනයක් ලබාදීමට කලාපීය හා ජාත්‍යන්තර වශයෙන් ප‍්‍රසිද්ධ විලියම් ඇන්ග්ලිස් ආයතනයට අනුබද්ධ සියලූ ජාත්‍යන්තර අධ්‍යාපන ආයතනවල උපාධිධාරින්ගෙන් සියයට 95 කට රැකියා හිමිවී තිබීම විශේෂත්වයකි. දැනට චීනය, තායිලන්තය සහ මලයාසියාවේ විලියම් ඇන්ග්ලිස් ආයතනයට අනුබද්ධ අධ්‍යාපන ආයතන ක‍්‍රියාත්මක වේ. පසුගියදා ආයතනය විසින් අංග සම්පූර්ණ පුහුණු පාසලක් සිංගප්පූරුවේ ආරම්භ කළ අතර සංචාරක අධ්‍යාපනය පිළිබඳ සිංගප්පූරු ආණ්ඩුවේ ප‍්‍රියතම පුහුණුකරු වන්නේද මෙම ආයතනයයි. “යුද්ධය නිමාවීමෙන් පසු ශ‍්‍රී ලංකාවේ සිඝ‍්‍රයෙන් වර්ධනය වන සංචාරක කර්මාන්තයට නිසි පුහුණුව, සුදුසුකම් හා දක්‍ෂතා සහිත සංග‍්‍රහ සේවකයින් සිඝ‍්‍රයෙන් වැඩිවෙමින් පවතින බව කලම්බු ඇකඩමි ඔෆ් හොස්පිටැලටි මැනේජ්මන්ට් හි සභාපති එරල් වීරසිංහ මහතා පවසයි. කලාපයේ ජාත්‍යන්තර හෝටල් වැඩි වශයෙන් ඉදිකෙරෙන නිසා සිඝ‍්‍රයෙන් ව්‍යාප්ත වන මෙම ක්ෂේත්‍රයට කුසලතා පූර්ණ හා නිසි පුහුණුව සහිත සේවකයන් අවශ්‍ය වනවා. විශ්ව විද්‍යාල පරිසරයක අති නවීන පුහුණු පහසුකම්වලින් සමන්විත ජාත්‍යන්තර තත්ත්වයේ පාඨමාලා සඳහා (CHAM) සිසුන් ඇතුලත් කෙරෙන අතර මෙවැනි පාසලක් මෙරටට හඳුන්වා දෙන ප‍්‍රථම අවස්ථාව මෙයයි. න්‍යායික දැනුමට අමතරව අදාළ කර්මාන්ත ක්‍ෂෙත‍්‍රය සමග සමීප සම්බන්ධතා පවත්වමින් සිසුන්ට අවශ්‍ය නියම ජාත්‍යන්තර තත්ත්වයේ වෘත්තීය අත්දැකීම් ලබා දෙන නිසා සිය සමකාලීන සිසුන්ට වඩා (CHAM) සිසුන්ට වැඩි රැකියා අවස්ථා හිමි වනවා.” එරල් විරසිංහ මහතා පෙන්වා දුන්නේය. “නව පාඨමාලා සම්බන්ධයෙන් අදහස් දැක්වු (SLIT) ආයතනයේ ප‍්‍රධාන විධායක නිළධාරි මහාචාර්ය ලලිත් ගමගේ මහතා ප‍්‍රකාශ කළේ විලියම් ඇන්ග්ලිස් ආයතනය සමග එක්වෙමින් සංග‍්‍රහ කළමණාකරණ ක්‍ෂෙත‍්‍රයේ වර්ධනයට දායකවීමට ලැබීම සතුටට කරුණක් බවයි.” උසස් හා ගුණාත්මක තත්ත්වයේ අධ්‍යාපනයක් සැපයීමේ දශකයකට අධික අත්දැකීම් ඇති (SLIT) ආයතනයේ සියලූ පහසුකම් නව පාඨමාලාවලට එක්වන සිසුන්ටද ලබාගත හැකි බවත්, විශ්ව විද්‍යාලයකින් හිමි වන සියලූ පහසුකම් හා වරප‍්‍රසාද ඔවුන්ට හිමි වන බවත්, මහාචාර්ය ගමගේ මහතා පෙන්වා දෙයි. සිසුන්ට හිමි වන උසස් තත්ත්වයේ පුහුණුව නිසා සංචාරක ක්‍ෂෙත‍්‍රයේ වෘත්තිකයින් ලෙස උසස් රැකියා අවසථා හිමිකරගැනීමට අවස්ථාව හිමි වන බවත්, දේශීය හා විදේශීය වෙළඳපොළ සඳහා උසස් සංග‍්‍රහ හා හෝටල් ක්‍ෂෙත‍්‍රයේ පුහුණුව ලබාදෙන හොඳම ආයතනය බවට පත්වන බවද, හෙතෙම අනාවරණය කළේය.” (SLIT) ආයතනය විසින් සිසුන්ට අවශ්‍ය ජාතික හා ජාත්‍යන්තර සේවාස්ථ පුහුණුව, රැකියා අවස්ථා හා ශිෂ්‍යත්ව සඳහා මග පෙන්වීම් සිදුකරනු ලබයි. ජාත්‍යන්තර තත්ත්වයේ සංග‍්‍රහ ක්ෂේත්‍රයේ මෙම අධ්‍යාපන පාඨමාලා දිවයින පුරා ව්‍යාප්ත කිරීමටද (CHAM) ආයතනය බලාපොරොත්තුවේ. 2013 ජනවාරි මාසයේ පාඨමාලා සඳහා සිසුන් බදවා ගැනීම ආරම්භ කර ඇති අතර මාලඹේ (SLIT) පරිශ‍්‍රයේ අංග සම්පූර්ණ පහසුකම්වලින් සමන්විත මහල් 5 කින් යුත් ගොඩනැගිල්ලක පාඨමාලා පැවැත්වේ. ජාත්‍යන්තර තත්ත්වයේ බහු කාර්යය පුහුණු කිරීමේ මුඵතැන්ගෙයක්, අංග සම්පූර්ණ භෝජනාගාරයක්, පුහුණු කිරීමේ ආපන ශාලාවක්, ආදර්ශ නිදන කාමර, තොරතුරු තාක්‍ෂණ පුහුණු මධ්‍යස්ථානයක් හා පරිපාලන කාර්යාලයක් සිසුන්ගේ ප‍්‍රායෝගික පුහුණුව සඳහා ඉදිකර ඇති අතර න්‍යායාත්මක දේශන (SLIT) පංති කාමරවල පැවැත්වේ.", "URL": "https://sinhala.adaderana.lk/news.php?nid=25904", "Category": null, "Parent URL": null}