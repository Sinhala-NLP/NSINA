{"Source": "Adaderana", "Timestamp": "April 19, 2011 04:30 pm", "Headline": "මූන්ගේ කමිටු වාර්තාව සකසා ඇත්තේ බටහිර රටවල වුවමනාවටයි", "News Content": "එක්සත් ජාතීන්ගේ සංවිධානයේ මහලේකම්වරයාගේ උපදේශන කමිටු වාර්තාවේ අඩංගු කරුණු එකහෙළා ප්‍රතික්ෂේප කිරීමට රජය ගත් තීරණය සම්බන්ධයෙන් ප්‍රසාදය පළ කරන බව දේශ ‍හිතෛශී ජාතික ව්‍යාපාරය පවසයි. ඇතැම් බටහිර රටවල වුවමනාවන්ට අනුව මෙම උපදේශණ කමිටු වාර්තාව සකස් කර ඇති බව එම ව්‍යපාරයේ සභාපති ආචාර්ය ගුණදාස අමර‍සේකර මහතා සඳහන් කළේය. කොළඹ දී අද(19) පැවති මාධ්‍ය හමුවකට එක්වෙමින් ඔහු මේ අදහස් පළ කළේය. එල්.ටී.ටී.ඊ සංවිධානය අතීතයේ දී සිදුකළ අපරාධ සම්බන්ධයෙන් කිසිදු වග විභාගයකින් තොරව ශ්‍රී ලංකා රජය මත පමණක් මෙසේ වරද පැටවීම කිසිසේත් අනුමත කළ නොහැකි බව ඔහු එහිදී අවධාරණය කර සිටියේය.", "URL": "https://sinhala.adaderana.lk/news.php?nid=15573", "Category": null, "Parent URL": null}