{"Source": "Adaderana", "Timestamp": "September 28, 2017 07:02 am", "Headline": "අත්‍යවශ්‍ය භාණ්ඩ මිල පාලනයට ජනපති මැදිහත් වෙයි", "News Content": "වෙළෙඳපොලේ පවතින අතය්‍යවශ්‍ය ආහාර ද්‍රව්‍යවල මිල පාලනය කිරීම සදහා අවශ්‍ය ක්‍රියාමාර්ග කඩිනමින් ගන්නා ලෙස ජනාධිපති මෛත්‍රීපාල සිරිසේන බලධාරීන්ට උපදෙස් ලබා දී ඇත. අත්‍යවශ්‍ය ආහාර ද්‍රව්‍ය වල මිල ගණන් පිළිබදව ඊයේ (27)පස්වරුවේ ජනාධිපති කාර්යාලයේ පැවති විශේෂ සාකච්ඡාවකදී ජනාධිපතිවරයා මෙම උපදෙස් ලබා දී ඇති බව ජනාධිපති මධ්‍ය අංශය සදහන් කළේය. සහල් ආනයනය කරන පෞද්ගලික අංශයේ වෙළෙදුන් අධික ලාභයක් ලබාගනිමින් මිල ගණනන් නියම කරන බව ත් එම වෙළෙඳුන් සමග සාකච්ඡා කර මිල ගණන් පහත දැමීමට කටයුතු කරන ලෙස ත් ජනාධිපතිවරයා අමාත්‍ය රිෂාද් බදියුදීන්ට උපදෙස් ලබා දී ඇත.එමෙන්ම ඉදිරි මාස කිහිපය තුළ විදේශයන්හි පවතින මිල ගණන් නොසලකා සහල් මෙට්‍රික් ටොන් ලක්ෂ 5ක් ආනයනය කිරීමට ජනාධිපතිවරයා බලධාරීන්ට උපදෙස් ලබා දී ඇති බව ජනාධිපති මාධ්‍ය අංශය සදහන් කළේය.සතොස මගින් අලෙවිකරන සියලු සහල් වර්ගවල මිල ගණන් අද දිනයේ සිට පහත දැමීමටත් එම මිළ ගනන් අද දිනය තුළ ප්‍රකාශයට පත් කිරිමටත් ජනාධිපතිවරයා උපදෙස් ලබා දී ඇත. ලොකු ළූණු සහ අර්තාපල් මිල ගණන්වල ඉහළ යාම පිළිබදව ද මෙම සාකච්ඡාවේ දී අවධානය යොමුව ඇති බව වාර්තා විය. ලොකු ළූණු සහ අර්තාපල් කිලෝග්‍රෑම් එකක් රුපියල් 65කට අඩු මිලකට ආනයනය කළ ද ඉතා අධික ලාභ මත පාරිභෝගිකයාට අලෙවි කිරීම සිදුවන බැවින් ඒ පිළිබදව අවධානය යොමුකර මිල ගණන් පාලනයට වහාම පියවර ගන්නා ලෙස ද ජනාධිපතිවරයා පාරිභෝගික සේවා අධිකාරියට උපදෙස් ලබා දී ඇත.එමෙන්ම සතොස මගින් අලෙවි කරන ලොකු ළූණු සහ අර්තාපල් දැනට පවතින මිලට වඩා අඩු මිලට අද දිනයේ සිට අලෙවි කිරීමට කටයුතු කරන ලෙස ද ජනාධිපතිවරයා උපදෙස් ලබා දී ඇති බව සදහන්. වෙළෙදපලේ පොල් මිල අධික ලෙස ඉහළ යාම සම්බන්ධයෙන් වහාම ක්රි යාත්මක වන ලෙස පොල් වගා කිරීමේ මණ්ඩලයට උපදෙස් ලබාදුන් ජනාධිපති මෛත්රීාපාල සිරිසේන මහතා ලබන සදුදා දිනයේ සිට ජංගම රථ යොදා ගනිමින් සෘජුවම පාරිභෝගිකයන් වෙත පොල් අලෙවි කිරීමට කටයුතු කරන ලෙස උපදෙස් ලබා දී තිබෙනවා.අතවශ්ය ආහාර ද්රලව්යෙවල මිල ගණන් ඉහළ යාමට කිසිසේත් ඉඩ තැබිය නොහැකි බැවින් ඒ සම්බන්ධයෙන් තීන්දු තීරණ සෘජුව ක්රිනයාත්මක කළ යුතු බවයි ජනාධිපතිවරයා මෙහිදි වැඩිදුරටත් සදහන් කළේ.", "URL": "https://sinhala.adaderana.lk/news.php?nid=78090", "Category": null, "Parent URL": null}