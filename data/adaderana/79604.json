{"Source": "Adaderana", "Timestamp": "November 7, 2017 01:02 pm", "Headline": "මොරවක ත්‍රි රෝද රියක් පරීක්ෂා කිරීමේදී කොලොන්නේ සිදු වූ අපරාධයක සුල මුල හෙළි වේ", "News Content": "අද (07) අලුයම මොරවක ඉන්ධන පිරවුම්හල අසළ දී ත්‍රී රෝද රථයක් පරීක්ෂා කිරීමේදී උල් පිහියක්, ලන්චක්කුවක් සහ ව්‍යාජ පිස්තෝලයක් සමගින් පුද්ගලයින් තිදෙනෙකු අත්අඩංගුවට ගෙන ඇත.මෙසේ අත්අඩංගුවට පත් වුයේ අකුරැස්ස ප්‍රදේශයේ පදිංචි වයස 18,24,39 පසුවූ තරුණයින් තිදෙනෙකි.මුලික විමර්ශනයන්හිදී මෙම සැකකරුවන් අතරින් වයස 18 ක් වන සැකකරු විසින් කොලොන්න පොලිස් වසමේ නිවසකට ඇතුළු වී සිදු කළ මුදල් හා රන් භාණ්ඩ සොරකමක් ගැන ද අනාවරණය වී ඇත.සැකකරුවන් අද මොරවක මහේස්ත්‍රාත් අධිකරණයට ඉදිරිපත් කිරීමට නියමිත අතර මොරවක පොලිසිය වැඩිදුර විමර්ශන පවත්වයි.හම්බන්තොට,මාතර දිසාව භාර නියෝජ්‍ය පොලිස්පති කිත්සිරි වසන්ත ජයලත් මහතාගේ අපරාධ නිවාරණ විශේෂ රාජකාරි සැලැස්ම මත මෙම වැටලීම කර ඇත.", "URL": "https://sinhala.adaderana.lk/news.php?nid=79604", "Category": null, "Parent URL": null}