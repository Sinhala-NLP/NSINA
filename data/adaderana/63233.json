{"Source": "Adaderana", "Timestamp": "August 19, 2016 03:33 pm", "Headline": "  ආයෝජනය සඳහා ඉදිරිපත්වෙන්න පකිස්ථානය කැමැත්තෙන්", "News Content": "ශ්‍රී ලංකාවේ කෘෂිකාර්මික, තොරතුරු තාක්ෂණ සහ ඉදිකිරීම් ක්ෂේත්‍රවල ආයෝජන කටයුතු සඳහා ඉදිරිපත්වීමට පකිස්ථානය කැමැත්ත පළ කර තිබේ.ශ්‍රී ලංකාවේ පකිස්ථාන මහ කොමසාරිස් ෂකිල් හුසේන් මහතා සහ මුදල් අමාත්‍ය රවී කරුණානායක මහතා සමග මුදල් අමාත්‍යංශයේ පැවති සාකච්ඡාවකදී මේ පිළිබඳව කියා සිටි බව මුදල් අමාත්‍යංශය සඳහන් කළේය.ආයෝජනය සඳහා ශ්‍රී ලංකාව මේ වන විට සුදුසු මට්ටමක පවතින බැවින් තම රටේ ප්‍රධාන පෙළේ ව්‍යාපාරිකයන් ශ්‍රී ලංකාවේ ආයෝජන අවස්ථාවන්ට යොමු කරවන බව ඔහු ප්‍රකාශ කර ඇත.ශ්‍රී ලංකාව සහ පකිස්ථානය අතර දැනට පවතින සෘජු ගුවන් ගමන් සේවා තවදුරටත් පුළුල් කිරීම සහ ජාතික ගුවන් සේවාවේ දායකත්වය ද ඊට ලබාගැනීම පිළිබදව මුදල් අමාත්‍ය රවී කරුණානායක මහතා මෙහිදී කොමසාරිස්වරයාගේ අවධානය යොමු කළ බව වැඩිදුරටත් සඳහන්ය.", "URL": "https://sinhala.adaderana.lk/news.php?nid=63233", "Category": null, "Parent URL": null}