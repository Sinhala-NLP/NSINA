{"Source": "Adaderana", "Timestamp": "February 14, 2019 03:00 pm", "Headline": "වී මිලදී ගැනීම සඳහා හර්ෂගෙන් තවත් වැඩපිළිවෙලක්", "News Content": "මෙවර මහ කන්නයේදී වී අළෙවි මණ්ඩලයට අමතරව එම සහතික මිල යටතේම ගොවීන්ගෙන් වී මිලදී ගැනීමේ වැඩපිළිවලක් ආරම්භ කරන බව පොදු සැපයීම් හා ආර්ථික ප්‍රතිසංස්කරණ කැබිනට් නොවන අමාත්‍ය ආචාර්ය හර්ෂද සිල්වා මහතා පවසයි. සුළු හා මධ්‍යම පරිමාණ වී මෝල් හිමියන් පිරිසක් සමඟ ඊයේ(13) කොළඹදී ප්‍රවෘත්ති සාකච්ඡාවක් කැඳවමින් අමාත්‍යවරයා මේබව සඳහන් කළේය. මෙවර මහකන්නයේදී පෙර වසර වලට වඩා වැඩි වී අස්වැන්නක් ලැබෙනු ඇති බවට අපේක්ෂා කරයි කෘෂිකර්ම, වාරිමාර්ග සහ ග්‍රාමිය ආර්ථික කටයුතු රාජ්‍ය අමාත්‍ය වසන්ත අළුවිහාරේ මහතා පැවසුවේ මෙවර පෙර වසරවලට වඩා වැඩි වී අස්වැන්නක් ලැබුනද රජය සහතික මිල යටතේ වී මිලදි ගැනීම අඛණ්ඩව සිදුකරන බවයි. මේ අතර කොළඹදී ප්‍රවෘත්ති සාකච්ඡාවක් පවත්වමින් පොදු සැපයීම් හා ආර්ථික ප්‍රතිසංස්කරණ කැබිනට් නොවන අමාත්‍ය ආචාර්ය හර්ෂද සිල්වා මහතා පැවසුවේ රජය විසින් නියම කර ඇති, වී අළෙවි මණ්ඩලය මිලදී ගැනීම් සිදුකරනු ලබන සහතික මිල යටතේම සියළුම වී මෝල් හිමියන් ගොවීන්ගෙන් වී තොග මිලදී ගැනීමට එකඟතාව පළකර ඇති බවයි. මෙම අවස්ථාවට සුළු හා මධ්‍යම පරිමාන වී මෝල් හිමියන් පිරිසක්ද එක්ව සිටි බව වාර්තා වෙයි.", "URL": "https://sinhala.adaderana.lk/news.php?nid=104313", "Category": null, "Parent URL": null}