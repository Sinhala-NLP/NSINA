{"Source": "Adaderana", "Timestamp": "December 15, 2017 06:51 am", "Headline": "විශ්වවිද්‍යාල අධ්‍යාපනයේ ගුණාත්මකභාවය ඉහළ නැංවීමට අගමැති උපකුළපතිවරුන්ට උපදෙස් දෙයි", "News Content": "විශ්වවිද්‍යාල ගොඩනැගිලි ඉදිකිරිම සඳහා ප්‍රමුඛත්වය ලබාදීම වෙනුවට උසස් අධ්‍යාපනයේ ගුණාත්මකභාවය ඉහළ නැංවීම සඳහා අවශ්‍ය පියවර ගන්නා ලෙස අග්‍රාමාත්‍ය රනිල් වික්‍රමසිංහ මහතා උපකුළපතිවරුන්ට උපදෙස් ලබාදී තිබේ. අග්‍රාමාත්‍යවරයා පෙන්වා දෙන්නේ මෙරට විශ්වවිද්‍යාලවලට පසුගිය කාලය තුළ ජාත්‍යන්තරයේ හිමි වී තිබූ තත්ත්වය මේ වන විට පහත වැටී ඇති බවයි. එය නැවත ජාත්‍යන්තරයට ගෙන ඒම උපකුලපතිවරුන්ගේ වගකීමක් බව අග්‍රාමාත්‍යවරයා අවධාරණය කළේය. අරලියගහ මන්දිරයේ පැවැති සාකච්ඡාවකට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කර තිබේ. විශ්වවිද්‍යාල තුළ ක්‍රියාත්මක නවක වදය පිළිබඳ අවධානය යොමු කළ අග්‍රාමාත්‍යවරයා වැඩිදුරටත් සදහන් කළේ විශ්වවිද්‍යාල සදහා අලුතින් සේවකයින් බඳවාගෙන හෝ නවකවදය තුරන් කිරිමට අවශ්‍ය පියවර ගත යුතු බවයි.", "URL": "https://sinhala.adaderana.lk/news.php?nid=81538", "Category": null, "Parent URL": null}