{"Source": "Adaderana", "Timestamp": "March 6, 2016 03:21 pm", "Headline": "ඔචර්ට් වත්ත ප්‍රදේශයෙන් පුද්ගල මළ සිරුරක් හමුවෙයි", "News Content": "ඝාතනයට ලක්ව ඇති බවට සැක කෙරෙන පුද්ගලයෙකුගේ මළ සිරුරක් නිට්ටඹුව පොලීසිය විසින් සොයාගෙන තිබේ.නිට්ටඹුව, ඔචර්ට් වත්ත ප්‍රදේශයේ අදාළ පුද්ගලයා පදිංචිව සිටි නිවස තුළ තිබී ඔහුගේ මළ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය.ලේ ගැලීම් සහිතව එම පුද්ගලයා මියගොස් සිටි බව පොලීසිය සඳහන් කළේය.මෙලෙස මියගොස් ඇත්තේ 37 හැවිරිදි පුද්ගලයෙකි.මළ සිරුර සම්බන්ධයෙන් මහේස්ත්‍රාත් පරික්ෂණයක් සිදු කිරීමට නියමිත අතර නිට්ටඹුව පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57941", "Category": null, "Parent URL": null}