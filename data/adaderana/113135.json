{"Source": "Adaderana", "Timestamp": "July 1, 2019 02:32 pm", "Headline": "රයිස් කුකර් උස්සන හොරෙක්", "News Content": "තංගල්ල, වජිරගිරි මහ විහාරස්ථානයේ තිබූ විදුලි උඳුනක් කිසියම් පුද්ගයෙකු විසින් සොරා ගෙන තිබේ. පසුගිය 28දා මෙම සොරකම සිදුව ඇති බව අද දෙරණ වාර්තාකරු පවසයි. මෙම සැකකරු විසින් තංගල්ල, වජිරගිරි මහ විහාරස්ථානය වෙත පැමිණ දාන ශාලාව තුළ තිබූ මෙම විදුලි උඳුන සොරා ගෙන යන ආකාරය විහාරස්ථානයේ ආරක්ෂිත කැමරාවකද සටහන්ව තිබුණි. මීට පෙරද මෙම විහරස්ථානයේ දාන ශාලාවේ තිබූ විදුලි උපකරණ කිහිපයක් සොරා ගෙන ගොස් තිබූ බව විහාරාධිපති හිමියන් පැවසීය. මෙම සිද්ධියට සම්බන්ධ සැකකරු මෙතෙක් අත්අඩංගුවට ගෙන නොමැති අතර සිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113135", "Category": null, "Parent URL": null}