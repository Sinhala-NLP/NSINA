{"Source": "Adaderana", "Timestamp": "April 7, 2013 02:43 pm", "Headline": "“රට නගන නිල් රැල්ල” හිතුවටත් වඩා ජයයි", "News Content": "“රට නගන නිල් රැල්ල” වැඩසටහනේ අපේක්ෂාව සාමාජිකයින් දස ලක්ෂයක් වුව ද එය දෙගුණය ඉක්මවා ගොස් ඇති බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ශ්‍රී ලංකා නිදහස් පාක්ෂ සාමාජිකයින්ගේ ගුණාත්මක සංවර්ධනය ඇති කිරීම මෙම වැඩසටහනේ අරමුණ බව අමාත්‍යවරයා පෙන්වාදෙයි. ඇහැළියගොඩ ආසනයේ ශ්‍රී ලංකා නිදහස් පක්ෂ ක්‍රියාකාරීන් වෙනුවෙන් පවත්වනු ලැබු දෙදින නේවාසික වැඩමුළුවේ සමාරම්භක උත්සවයට එක්වෙමින් බැසිල් රාජපක්ෂ මහතා මේ බව පැවසීය. මෙම වැඩසටහන යටතේ ඉදිරියේ දී ශාඛා සමිති කාන්තා සහ තරුණ ප්‍රාදේශීය බලමණ්ඩල, මැතිවරණ බලමණ්ඩල සහ දිස්ත්‍රික් සංවිධාන පිහිටුවීමේ කටයුතු සිදුකිරීමට ද නියමිතය.", "URL": "https://sinhala.adaderana.lk/news.php?nid=33081", "Category": null, "Parent URL": null}