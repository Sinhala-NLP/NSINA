{"Source": "Adaderana", "Timestamp": "August 5, 2018 04:24 pm", "Headline": "අද රාත්‍රියේ සිට සුළඟේ වේගය වැඩි විය හැකියි", "News Content": "අද (05) රාත්‍රියේ සිට ඉදිරි දින කිහිපය තුල දිවයින හරහා සහ දිවයින අවට මුහුදු ප්‍රදේශවවල විශේෂයෙන් දිවයිනට වයඹ සහ ගිනි කොණ ‍දෙසින් වන මුහුදු ප්‍රදේශවවල සුළඟේ වේගය තරමක් දුරට වැඩිවීමේ හැකියාවක් පවතින බව කාලගුණ විද්‍යා දෙපාර්තමේන්තුව නිවේදනය කළේය. මධ්‍යම කඳුකර ප්‍රදේශවවලත් ඌව, සබරගමුව, උතුරුමැද සහ දකුණු පළාත්වලත් අම්පාර, මඩකලපුව, සහ කුරුණෑගල දිස්ත්‍රික්කවලත් විටින් විට හමන පැයට කිලෝ මීටර් 50 දක්වා තරමක් තද සුළං (Gusty winds) ඇතිවිය හැකි බව එම නිවේදනයේ සඳහන් විය. සබරගමුව සහ මධ්‍යම පළාත්වල වැසි වාර කිහිපයක් ඇති විය හැකි අතර ගාල්ල, මාතර සහ කළුතර දිස්ත්‍රික්කවල සිහින් වැසි ඇති විය හැකි බවද කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=93875", "Category": null, "Parent URL": null}