{"Source": "Adaderana", "Timestamp": "September 10, 2011 04:01 pm", "Headline": "නැ‍ගෙනහිර ප්‍රධාන ඇමති, ජර්මන් තානාපති හමුවෙයි", "News Content": "නැ‍ගෙනහිර පළාත් ප්‍රධාන අමාත්‍ය සිවනේෂතුරෙයි චන්ද්‍රකාන්තන් මහතා සහ ජර්මනියේ මෙරට තානාපතිවරයා අතර විශේෂ සාකච්ඡාවක් අද(10) පැවැත්වුණි. මෙම සාකච්ඡාවේ දී ජර්මානු රජය නැගෙනහිර පළාතේ කාර්මික පුහුණු මධ්‍යස්ථාන ඉදිකිරීම පිළිබඳ වැඩි අවධානයක් යොමු වූ බව අද දෙරණ වාර්තාකරු සඳහන් කළේය. ඒ යටතේ ප්‍රදේශයේ තරුණ තරුණියන්ට අත්වන ප්‍රතිලාභ සම්බන්ධයෙන් ද සාකච්ඡා වී තිබේ. නැගෙනහිර පළාතේ පවතින සාමකාමී වාතාවරණය සම්බන්ධයෙන් එම සාකච්ඡාවේ දී තානාපතිවරයාගේ ප්‍රසාදය පළ වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=18635", "Category": null, "Parent URL": null}