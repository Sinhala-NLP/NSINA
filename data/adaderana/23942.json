{"Source": "Adaderana", "Timestamp": "May 1, 2012 10:19 am", "Headline": "මගී  යාත්‍රාවක් පෙරළී ඉන්දියාවේ 103 ක් මරුට", "News Content": "මගී ප්‍රවාහන යාත්‍රාවක් පෙරළීමෙන් සිදුවු අනතුරකින් ඉන්දියාවේ ඊසාන දිග ප්‍රදේශයේ දී පුද්ගලයින් සිය‍ දෙනෙකුට අධික පිරිසක් ජිවිතක්ෂයට පත්වී තිබේ. පවතින අයහපත් කාලගුණය හේතුවෙන් අදාළ යාත්‍රාව පෙරළීගොස් මෙලෙස අනතුරට පත්ව ඇති බව ඉන්දීය මාධ්‍ය වාර්තා කරයි. ඉන්දියාවේ ඇසෑම් ප්‍රාන්තයේ බ්‍රග්ම්මපුත්‍ර ගංගාවේ මගී ප්‍රවාහන යාත්‍රාවක් මෙලෙස අනතුරට පත්ව ඇත. අනතුර සිදුවන අවස්ථාවේ යාත්‍රාව තුළ මගීන් තුන්සිය දෙනෙකු පමණ සිට ඇති බව වාර්තා වෙයි. මෙහිදි පුද්ගලයින් 103 දෙනෙකු ජිවිතක්ෂයට පත්වී ඇති අතර තවත් සිය දෙනෙකු පමණ අතුරුදහන්ව ඇති බව එරට පොලිසිය ප්‍රකාශ කරයි. ප්‍රදේශයේ පවතින අධික වර්ෂාව හා තද සුළං තත්ත්වය හේතුවෙන් මෙම අනතුර සිදුවී ඇති අතර අනතුරත් සමඟ යාත්‍රාව කොටස් දෙකකට වෙන්වී ගොස් ඇත.", "URL": "https://sinhala.adaderana.lk/news.php?nid=23942", "Category": null, "Parent URL": null}