{"Source": "Adaderana", "Timestamp": "July 7, 2010 09:15 am", "Headline": "වකුගඩු ආසාදනයට හේතුව ෆ්ලෝරයිඩ්", "News Content": "උතුරු මැද පළාතේ බහුලව පවතින වකුගඩු ආසාදනයට ෆ්ලෝරයිඩ් වලින් බලපෑමක් ඇති බව තහවුරු වී තිබේ. තාක්ෂණ හා පර්යේෂණ අමාත්‍යාංශයේ උපදෙස් අනුව මහනුවර මූලික අධ්‍යයන ආයතනය විසින් සිදු කළ පර්යේෂණයකින් මේ බව ආනාවරණ වී ඇති බව සඳහන් වේ. වියළි කලා‍පයේ , විශේෂයෙන් උතුරු මැද පළාතේ ළිං ජලය තුළ පවතින ෆ්ලෝරයිඩ් සංයුතිය ඉහළ අගයක් ගන්නා බව පරීක්ෂකයන් තහවුරු වී තිබේ. ඒ අනුව මෙම ජලය පානය කිරීමෙන් අස්ථි ෆ්ලෝරෝඩියාව වැනි රෝගී තත්ත්වයන් හට ගැනීමේ අවදානමක් ද පවතින බව සඳහන් වේ. එබැවින් ෆ්ලෝරයිඩ් වැඩි ළිං ජලය භාවිත කරන පුද්ගලයන්ට සුදුසු ළිං භාවිත කිරීමට උපදෙස් දී ඇතැයි තාක්ෂණ හා පර්යේෂණ ආයතනය පවසයි. මීට අමතරව ගඩොල් යොදා ෆ්ලෝරයිඩ් අඩු කර ගැනීමේ පෙරණයක් ද හඳුන්වා දී තිබේ.", "URL": "https://sinhala.adaderana.lk/news.php?nid=9448", "Category": null, "Parent URL": null}