{"Source": "Adaderana", "Timestamp": "June 19, 2012 08:50 am", "Headline": "ත්‍රීරෝද රථයක තම දරුවා දමා ගිය පියා අත්අඩංගුවට ", "News Content": "ත්‍රීරෝද රථයක් තුළ කුඩා දරුවෙකු අතහැර දමා යාමේ සිදුවීමක් සම්බන්ධයෙන් යටියන්තොට ප්‍රදේශයේ පුද්ගලයෙකු අත්අඩංගුවට ගෙන තිබේ. අවුරුදු එකයි මාස දෙකක් වයසැති පිරිමි දරුවෙකු මෙලෙස ත්‍රීරෝද රථයක් තුළ දමාගොස් සිටියදී ඊයේ (18) දහවල් හමුවී ඇති බව වාර්තා වේ. ඒ අනුව යටියන්තොට පොලිසිය සිදුකළ විමර්ශනවලින් අනතුරුව විසි දෙහැවිරිදි එම දරුවාගේ පියා අත්අඩංගුවට ගෙන ඇත. මෙම දරුවාගේ මව රැකියාවක් සඳහා විදේශගතව සිටින බව පොලිසිය සිදුකළ පරීක්ෂණවලින් අනාවරණය වී තිබේ. සැකකරු අද (19) රුවන්වැල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25146", "Category": null, "Parent URL": null}