{"Source": "Adaderana", "Timestamp": "May 29, 2018 02:30 pm", "Headline": "ආයුර්වේද වෛද්‍යවරයෙක් හෙරොයින් සමඟ පොලිස් අත්අඩංගුවට", "News Content": "හොරොයින් මිලි ග්‍රෑම් 250 ක් සන්තකයේ තබාගෙන සිටි ආයුර්වේද වෛද්‍යවරයෙක් සැකපිට අද(29) අත්අඩංගුවට ගත් බව ගිනිගත්හේන පොලීසිය කියයි. කොළඹ සිට පැමිණි මෙම ආයුර්වේද වෛද්‍යවරයා ගිනිගත්හේන පේරගහමුල ප්‍රදේශයේ පිහිටි තම නිවසට යන අතරතුර ඔහුව පරීක්ෂා කිරීමේදී ඔහු සන්තකයේ තිබී මෙම මත් කුඩු සොයා ගත් බව ගිනිගත්හේන පොලීසිය කියා සිටියේය. මෙම ආයුර්වේද වෛද්‍යවරයා මත්ද්‍රව්‍යවලට ඇබ්බහි වුවෙකු බවත් මොහු හෙරොයින් මත්ද්‍රව්‍යය රැගෙන එන බවට ලද තොරතුරක් මත ගිනිගත්හේන පොලීසියේ නිලධාරීන් රැක සිට මෙම සැකකරු අත්අඩංගුවට ගැනීම සිදු කර ඇත. අත්අඩංගුවට ගත් සැකකරු හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=90017", "Category": null, "Parent URL": null}