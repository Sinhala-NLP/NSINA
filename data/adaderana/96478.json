{"Source": "Adaderana", "Timestamp": "September 21, 2018 02:46 pm", "Headline": "ඉන්දීය ක්‍රීඩකයෙක් පන්දුයැවීමේ අංශයෙන් ලෝක වාර්තාවක් තබයි", "News Content": "පළමු පෙළ ක්‍රිකට් තරගයක පන්දුයැවීමේ අංශයෙන් නව ලෝක වාර්තාවක් තැබීමට ඉන්දීය ක්‍රීඩක ශබාස් නදීම් සමත්ව තිබේ. ඒ ප්‍රාන්ත ක්‍රිකට් තරගයක දී ලකුණු 10කට කඩුළු 8ක් දවාගනිමින්. ජාර්කන්ද් සහ රාජස්ථාන් කණ්ඩායම් අතර ඊයේ (20) පැවති තරගයකදී ජාර්කන්ද් කණ්ඩායම නියෝජනය කළ 29 හැවිරිදි නදීම් මෙම දස්කම දක්වා තිබේ. ඔහු විසින් මෙම නව වාර්තාව තබා ඇත්තේ පළමු පෙළ තරගයකදී ඉන්දීය ක්‍රීඩකයෙකු විසින්ම තැබූ වාර්තාවක් බිඳ දමමිනි. 1997 වසරේ දී රාහුල් සැන්ග්වි විසින් ලකුනු 15කට කඩුළු 8ක් බිඳහෙළමින් එම වාර්තාව තබා තිබිණි.", "URL": "https://sinhala.adaderana.lk/news.php?nid=96478", "Category": null, "Parent URL": null}