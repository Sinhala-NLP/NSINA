{"Source": "Adaderana", "Timestamp": "September 18, 2015 05:36 pm", "Headline": " බඹර ප්‍රහාරයකින් 26ක් රෝහලේ ", "News Content": "මහියංගණය රජමහා විහාරස්ථානය පිටුපස මහවැලි ගඟ ආසන්නයේදී බඹර ප්‍රහාරකින් පුද්ගලයින් 26 දෙනෙකු තුවාල ලබා තිබේ.අද පෙරවරුවේ මහවැලි ගඟ අසළ තිබූ බඹර කූඩුවක් ඇවිස්සීමෙන් ඔවුන් මෙම අනතුරට මුහුණදී ඇති බව වාර්තා වෙයි.බඹර ප්‍රහාරයට ලක්වූවන් ප්‍රතිකාර සඳහා මහියංගණය මූලික රෝහලට ඇතුළත් කර තිබේ.ළමුන් 05 දෙනෙකු, සහ කාන්තාවන් 10 දෙනෙකු බඹර ප්‍රහාරයට ලක් වූවන් අතර වන බව සඳහන්ය.මොවුන් පිළියන්දල ප්‍රදේශයේ සිට වන්දනාවේ පැමිණි පිරිසක් බව පොලිසිය පැවසුවේය.", "URL": "https://sinhala.adaderana.lk/news.php?nid=53948", "Category": null, "Parent URL": null}