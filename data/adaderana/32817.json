{"Source": "Adaderana", "Timestamp": "March 28, 2013 06:59 pm", "Headline": " මුළු දිවයිනටම සාම විනිසුරු 28 තෙක් රිමාන්ඩ්", "News Content": "රුපියල් 28,18,164 ක මුදලක් වංචා කළ බව කියන දිවයිනටම සාම විනිසුරුවරයෙකු ලබන අප්‍රේල් මස 02 දින දක්වා රක්ෂිත බන්ධනාගාර ගත කරන ලෙස හලාවත දිසා විනිසුරු ජගත් කහඳගම මහතා අද (28 ) නියෝග කර තිබේ. මෙසේ රක්ෂිත බන්ධනාගාර ගත කරන ලද්දේ හලාවත - ඊබට් සිල්වා වත්ත පදිංචි පුද්ගලයෙකි. සැකකරු වසර 1 ½ ක ක කාලයක් තිස්සේ තමන්ගෙන් කුකුළු ගොවිපළ වලට අවශ්‍ය ආහාර ද්‍රව්‍ය ලබා ගෙන ඒ සඳහා චෙක් පත් ලබා දුන් නමුත් එම චෙක්පත් සියල්ල අගරු වු බවට පම්බල - කාක්කපල්ලිය පදිංචි එච්.එම්.සී.කේ.හේරත් යන අය හලාවත කොට්ඨාස බාර පොලිස් අධිකාරීවරයා වෙත පැමිණිලි කර තිබිණි. ඒ අනුව හලාවත පොලිස් අධිකාරී කාර්යාලයේ වාංචා විමර්ශන අංශය විසින් සැකකරු අත්අඩංගුවට ගෙන අධිකරණය වෙත ඉදිරිපත් කර තිබුණි. සැකකරු වෙනුවෙන් නීතිඥ ස්විනි පෙරේරා මහතා පෙනී සිටි අතර,පැමිණිල්ල වෙනුවෙන් නීතිඥ හිලරි ප්‍රසන්න මහතා පෙනී සිටියේය.", "URL": "https://sinhala.adaderana.lk/news.php?nid=32817", "Category": null, "Parent URL": null}