{"Source": "Adaderana", "Timestamp": "November 5, 2012 08:43 am", "Headline": "වෙහෙරගල විහාරය පිටුපසින් නාදුනන මළ සිරුරක්", "News Content": "පදවිය, වෙහෙරගල විහාරස්ථානය පිටුපස පැරණි වැව් සොරොව්ව ආසන්නයේ ගල් දෙබොක්කාවක සිරවී තිබූ නාදුනන පිරිමි මළ සිරුරක් සොයාගෙන තිබේ. පදවිය පොලීසිය ලද තොරතුරකට අනුව සිදු කළ විමර්ශනයක දී මෙම මළ සිරුර සොයාගෙන ඇති බව සඳහන්ය. මළ සිරුර දැඩිලෙස නරක් වී ඇති අතර හිස කඳින් වෙන් වී ඇති බවද පොලීසිය සඳහන් කරයි. මේ වන විට මෘත ශරීරය අනුරාධපුර මහ රෝහලේ මෘත ශරීරාගාරයේ තැන්පත් කර ඇත. පදවිය පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28905", "Category": null, "Parent URL": null}