{"Source": "Adaderana", "Timestamp": "December 8, 2018 07:07 am", "Headline": "මාස 11ක් තුලදී විදේශ රැකියාවට ගිය  222ක් ජිවිතයෙන් සමු ගනී", "News Content": "වසරේ ගතවූ මාස 11ක කාලය තුළ විදේශ රැකියා සදහා මෙරටින් පිටත්ව ගිය ශ්‍රමිකයින් 222කු මියගොස් ඇති බව විදේශ සේවා නියුක්ති කාර්යංශය පවසයි. මියගිය පිරිස අතරින් 74 දෙනෙකු සෞදි අරාබියෙන් වාර්තා වන අතර කුවේට් රාජ්‍යයේදී පුද්ගලයින් 46 දෙනෙකු මියගොස් ඇති බව සඳහන්. මියගිය අයගෙන් වැඩිම පිරිසක් මැදපෙරදිග රටවල් වලදී මියගොස් ඇති බව විදේශ සේවා නියුක්ති කාර්යංශය නිකුත් කළ වාර්තාවක දැක්වේ. මියගිය 222ක පිරිස අතුරින් පුද්ගලයින් 25 දෙනෙකු සිය දිවි හානිකරගෙන ඇති අතර ඒ අතර කාන්තාවන් 06 දෙනෙකු ද වාර්තා වේ. සෙසු මරණ, ස්වභාවික හා රිය අනතුරු මෙන්ම වෙනත් රෝගාදිය හේතුවෙන් වාර්තාවන ඒවා බවයි එම කාර්යංශය පෙන්වා දෙයි. එමෙන්ම ශ්‍රි ලාංකික ශ්‍රමිකයන් 18 දෙනෙකු විදේශයන් හීදී අතුරුදන්ව ඇති බවට තොරතුරු ලැබී තිබෙන බව ද සඳහන්.", "URL": "https://sinhala.adaderana.lk/news.php?nid=100431", "Category": null, "Parent URL": null}