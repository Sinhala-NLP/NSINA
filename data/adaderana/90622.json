{"Source": "Adaderana", "Timestamp": "June 9, 2018 04:03 pm", "Headline": "රජයේ පාසල් සංවර්ධනයට වැඩපිළිවෙළක් ", "News Content": "වත්මන් රජය යටතේ පාසල් සංවර්ධනය සඳහා විශාල වැඩපිළිවෙළක් ක්‍රියාත්මක කර ඇති බව අධ්‍යාපන අමාත්‍ය අකිල විරාජ් කාරියවසම් මහතා පවසයි. මැල්සිරිපුර, නාමල්අංග මහා විද්‍යාලයේ නව දෙමහල් ගොඩනැගිල්ල විවෘත කිරීම වෙනුවෙන් පැවැති උත්සවයකදී අමාත්‍යවරයා මේ බව ප්‍රකාශ කළේය. මේ අතර ආණ්ඩුව සිදු කරන සොරකම් හේතුවෙන් ජනතාවට බදු මුදල් ගෙවීමට සිදුව ඇති බව එක්සත් ජාතික නිදහස් පෙරමුණේ ලේකම් නීතිඥ මෛත්‍රී ගුණරත්න මහතා පවසයි. මේ අතර ‍වර්තමානයේ සියලු පළාත් සභා අකර්මණ්‍ය වී ඇති බව උතුරුමැද පළාත් ප්‍රධාන අමාත්‍ය එස්.එම් රංජිත් මහතා පවසයි. අනුරාධපුරයේ පැවැති ජන හමුවකදී එස්.එම් රංජිත් මහතා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=90622", "Category": null, "Parent URL": null}