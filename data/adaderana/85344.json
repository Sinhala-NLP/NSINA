{"Source": "Adaderana", "Timestamp": "March 8, 2018 08:28 am", "Headline": "දියේ ගිලී එංගලන්ත ජාතිකයෙකු මැරිලා", "News Content": "අහුංගල්ල ප්‍රදේශයේ මුහුදේ දිය නෑමට ගිය විදේශිකයෙකු දියේ ගිලීමෙන් මියගොස් තිබේ. 76 හැවිරිදි එංගලන්ත ජාතිකයෙකු මෙලෙස මියගොස් ඇති බව පොලීසිය සඳහන් කළේය. ඊයේ පෙරවරුවේ මෙම විදේශිකයා අහුංගල්ල ප්‍රදේශයේ මුහුදේ දිය නෑමට ගොස් ඇති අතර පසුව ඔහු දියේ ගිලී අතුරුදන්ව ඇති බවට තොරතුරු වාර්තා වී තිබේ. අහුංගල්ල පොලීසිය විසින් සිදුකළ සෝදිසිකිරීම් වලදී ඊයේ (07) පස්වරුවේ මළ සිරුර සොයාගෙන ඇත. මෘත ශරීරය ඇල්පිටිය රෝහලේ තබා ඇති අතර පශ්චාත් මරණ පරීක්ෂණය අද (08) සිදුකිරීමට නියමිතය.", "URL": "https://sinhala.adaderana.lk/news.php?nid=85344", "Category": null, "Parent URL": null}