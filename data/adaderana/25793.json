{"Source": "Adaderana", "Timestamp": "July 15, 2012 10:20 am", "Headline": "දොඩංගොඩ රෝහලේ වෙද වෘත්තීය සමිති ක්‍රියාමාර්ගයක්", "News Content": "කළුතර, දොඩංගොඩ රෝහලේ වෛද්‍යවරුන් වෘත්තීය සමිති ක්‍රියාමාර්ගයක් ආරම්භ කර තිබේ. වෛද්‍යවරුන්ගේ ආරක්ෂාව සම්බන්ධයෙන් මතුව ඇති ගැටලුවක් හේතුවෙන් මෙම වෘත්තීය සමිති ක්‍රියාමාර්ගය ආරම්භ කර ඇති බව රජයේ වෛද්‍ය නිලධාරීන්ගේ සංගමය සඳහන් කරයි. රෝහලට නිසි ආරක්ෂාවක් සපයන තුරු මෙම වැඩ වර්ජනයේ නිරත වන බව රජයේ වෛද්‍ය නිලධාරීන්ගේ සංගමය පවසයි. රඹුටන් ඇටයක් සිරවීමෙන් කුඩා දරුවෙකු මියයාමේ සිද්ධියක් සම්බන්ධයෙන් ප්‍රදේශවාසීන් විසින් දොඩංගොඩ රෝහලේ වෛද්‍යවරුන්ට චෝදනා එල්ල කර තිබිණි. මෙසේ චෝදනා කරමින් ප්‍රදේශවාසීන් වෛද්‍යවරුන්ට තර්ජනය කිරීම් ද සිදුකර ඇති බව රජයේ වෛද්‍ය නිලධාරීන්ගේ සංගමය පෙන්වාදෙයි.", "URL": "https://sinhala.adaderana.lk/news.php?nid=25793", "Category": null, "Parent URL": null}