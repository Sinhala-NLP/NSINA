{"Source": "Adaderana", "Timestamp": "July 4, 2019 10:30 am", "Headline": "රටේ දේශපාලන නායකත්ව අර්බුදයක් තියෙනවා-ඩිව්", "News Content": "ලොව ඇති නව ප්‍රවණතා හඳුනා ගනිමින්,නව වෙළඳපොළවල් කරා ගමන් කිරීමට වත්මන් නායකයින්ට දැක්මක් නොමැති බව ශ්‍රී ලංකා කොමියුනිස්ට් පක්ෂයේ නායක හිටපු අමාත්‍ය ඩිව් ගුණසේකර මහතා පවසයි. කොළඹ ඊයේ (03) පස්වරුවේ පැවති වැඩසටහනකට එක් වෙමින් ඒ මහතා මේබව සඳහන් කළේය. දකුණු ආසීයාවේ සංවර්ධන වන රටවල් අතර අවසානයටම ඇත්තේ ශ්‍රී ලංකාව බව පැවසු ඒ මහතා ඇෆ්ගනිස්තානය මෙන්ම නේපාලයට සංවර්ධන රේඛාවේ අප රට පසු කරමින් ඉදිරියට යන බව පැහැදිලි කළේය. මෙම තත්ත්වය නොසලකා හැර එටක් පාලනය කිරීමට නොහැකි බවද ඒ මහතා පවසයි. සෑම විටම එක් ‍වෙළඳපලක් ඉල්ල කර නොගෙන විවිධ වු අවස්තා ඇති වෙළඳපල කරා යොමු විය යුතු බවද ඒ මහතා පෙන්වා දෙයි. දේශපාලන නායකත්ව අර්බුදයක් මෙන්ම නිසි දැක්මක් ඇති මිනිසුන් නොමැති බවද ඒ මහතා චෝදනා කළේය. ආර්ථීක උපාය මර්ගයක් සකස් කිරීමට ශක්තියක් ඇති පිරිසක් නොමැති බවද ඒ මහතා පැවසීය", "URL": "https://sinhala.adaderana.lk/news.php?nid=113333", "Category": null, "Parent URL": null}