{"Source": "Adaderana", "Timestamp": "July 31, 2010 09:40 am", "Headline": "ජංගම දුරකථන කොල්ලකෑ තිදෙනා අද අධිකරණයට", "News Content": "ජංගම දුරකතන ‍කොල්ලකෑමේ සිදුවීම් කිහිපයකට සම්බන්ධ පුද්ගලයින් තිදෙනෙකු කොහුවල පොලිසිය විසින් අත්අඩංගුවට ගෙන තිබේ. ඊයේ දිනයේ දී අත්අඩංගුවට ගත් අදාළ පුද්ගලයින් තිදෙනාගෙන් සිදුකරන ලද ප්‍රශ්න කිරීම්වලදී කොහුවල ප්‍රදේශයේ සිදුකරන ලද ජංගම දුරකතන සම්බන්ධ කොල්ලකෑම් 3ක් පිළිබඳ තොරතුරු අනාවරණය කරගැනීමට හැකිවූ බව පොලිසිය පවසයි. සැකකරුවන් සතුව තිබී සොරාගන්නා ලද ජංගම දුරකතන කිහිපයක් ද සොයාගෙන තිබේ.. අත්අඩංගුවට ගත් සැකකරුවන් තිදෙනා හෝමාගම ප්‍රදේශයේ පදිංචිකරුවන් වන අතර ඔවුන් අද(31) නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9937", "Category": null, "Parent URL": null}