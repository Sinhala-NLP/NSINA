{"Source": "Adaderana", "Timestamp": "February 16, 2013 09:53 am", "Headline": "‍අසභ්‍ය සංයුක්ත තැටි සමග 3ක් දැලේ", "News Content": "පිටකොටුව ප්‍රදේශයේ පවත්වාගෙන ගිය අසභ්‍ය වීඩියෝ ප්‍රදර්ශනය කරන ස්ථානයක් පොලීසිය විසින් වටලා තිබේ. පිටකොටුව, කදිරේෂන් මාවතේ මහල් නිවාසයක මෙම ස්ථානය පවත්වාගෙන ගොස් ඇත. එම ස්ථානයේ තිබී රූපවාහිනී යන්ත්‍රයක්, ඩී.වී.ඩී යන්ත්‍රයක් සහ අසභ්‍ය දර්ශන ඇතුළත් සංයුක්ත තැටි කිහිපයක් ද සොයාගෙන තිබේ. එම ස්ථානය පවත්වාගෙන ගිය පුද්ගලයින් තිදෙනෙකු ද අත්අඩංගුවට ගත් බව පොලීසිය පවසයි. සැකකරුවන් අද (16) මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31677", "Category": null, "Parent URL": null}