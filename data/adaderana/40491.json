{"Source": "Adaderana", "Timestamp": "January 20, 2014 02:12 pm", "Headline": "පකිස්ථානයට 302ක ඉලක්කයක්", "News Content": "පකිස්ථානයට ලකුණු 302ක ඉලක්කයක් ලබාදෙමින් ශ්‍රී ලංකා - පකිස්ථාන් ‍තෙවැනි ටෙස්ට් තරඟයේ ශ්‍රී ලංකා දෙවන ඉනිම මීට ටික වේලාවකට පෙර අවසන් විය. ශ්‍රී ලංකාව දෙවන ඉනිම සඳහා සියලුදෙනා දැවී ලකුණු 241ක් ලබා ගැනීමට සමත් වූ අතර ඔවුන් පළමු ඉනිමේදී ලකුණු 87ක් ඉදිරියෙන් සිටියේය. ඒ අනූව පකිස්ථානය මෙම තරඟය ජය ගැනීම සඳහා ලකුණු 302ක් ලබා ගත යුතුවේ. ශ්‍රී ලංකා දෙවන ඉනිම වෙනුවෙන් ප්‍රසන්න ජයවර්ධන ලකුණු 49ක් ලබා ගැනීමට සමත් විය. මෙම තරඟයේ පළමු ඉනිම ක්‍රීඩා කළ ශ්‍රී ලංකා කණ්ඩායම කඩුලු 9ක් දැවී ලකුණු 428ක් ලබා පන්දුවට පහරදීමේ අවස්ථාව පකිස්ථානයට ලබාදුන් අතර ඊට පිළිතුරු ලෙස පකිස්ථානය ලබාගත්තේ ලකුණු 341කි.", "URL": "https://sinhala.adaderana.lk/news.php?nid=40491", "Category": null, "Parent URL": null}