{"Source": "Adaderana", "Timestamp": "January 10, 2014 07:34 am", "Headline": " ජෝන්ගේ විශේෂ ප්‍රකාශය අදයි", "News Content": "එක්සත් ජාතික පක්ෂ පාර්ලිමේන්තු මන්ත්‍රී විපක්ෂයේ ප්‍රධාන සංවිධායක ජෝන් අමරතුංග මහතා අද දිනයේ විශේෂ ප්‍රකාශයක් කිරීමට සුදානම්ව සිටියි. ජනාධිපති මහින්ද රාජපක්ෂ මහතා සමඟ මේ දිනවල මැදපෙරදිග සංචාරයක නිරතව සිටින ජෝන් අමරතුංග මහතා දිවයිනට පැමිණීමෙන් පසු අද දිනයේ අදාළ ප්‍රකාශය සිදුකිරීමට නියමිතය. මන්ත්‍රීවරයා ආණ්ඩු පක්ෂයට එක්වන බවට පසුගිය දින කිහිපය තුළ මාධ්‍ය වාර්තා පළ කර තිබුණි. කෙසේ වුවද මේ සම්බන්ධයෙන් විපක්ෂ නායක රනිල් වික්‍රමසිංහ මහතා සමඟ දුරකථනය ඔස්සේ සාකච්ජා කර ඇති බවද වාර්තා වේ. තමන් ජනාධිපතිවරයා සමඟ සිදුකළ සංචාරය පක්ෂයේ අවසරයක් සහිතව සිදුකරන එකක් බව ජෝන් අමරතුංග මහතා එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=40232", "Category": null, "Parent URL": null}