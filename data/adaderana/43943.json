{"Source": "Adaderana", "Timestamp": "June 13, 2014 12:28 pm", "Headline": "පාර්ලිමේන්තුවේ විශේෂ පක්ෂ නායක රැස්වීමක් ", "News Content": "විශේෂ පක්ෂ නායක රැස්වීමක් මේ වනවිට පාර්ලිමේන්තු සංකීර්ණයේ දී පැවැත්වෙයි. ශ්‍රී ලංකාවට එරෙහි ජාත්‍යන්තර පරීක්ෂණයක් සිදු නොකළ යුතු බවට පාර්ලිමේන්තුවට ඉදිරිපත් කර ඇති යෝජනාව සම්බන්ධයෙන් සාකච්ජා කිරීම මෙම පක්ෂ නායක රැස්වීමේ අරමුණ බව වාර්තා වෙයි. මෙම රැස්වීම සඳහා ආණ්ඩු පක්ෂයේ මෙන්ම විපක්ෂයේ පක්ෂ නායකවරුන් පැමිණි බව අද දෙරණ පාර්ලිමේන්තු වාර්තාකරු සඳහන් කළේය. අද(13) උදෑසන 11 .30 ට පමණ මෙම රැස්වීම ආරම්භ වු බව වාර්තා වෙයි.", "URL": "https://sinhala.adaderana.lk/news.php?nid=43943", "Category": null, "Parent URL": null}