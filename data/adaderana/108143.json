{"Source": "Adaderana", "Timestamp": "April 18, 2019 09:41 am", "Headline": "ග්‍රෑන්ඩ්පාස් පොදු වැසිකිලියක් අසල දී හෙරොයින් සමඟ සැකකරුවෙක් මාට්ටු", "News Content": "හොරොයින් ග්‍රෑම් 5යි මිලි ග්‍රෑම් 300ක් සමඟ සැකකරුවෙක් ග්‍රෑන්ඩ්පාස් පොලිස් වසමේ දී අත්අඩංගුවට ගෙන තිබේ. ඊයේ(17) දහවල් 12.30ට පමණ මෙම වැටලීම සිදු කර ඇත්තේ, ග්‍රෑන්ඩ්පාස් පොලිස් වසමේ මැදපාර පොදු වැසිකිලිය අසල දී කොළඹ අපරාධ කොට්ඨාසයේ නිලධාරීන්ට ලද තොරතුරක් මතයි. එම අවස්ථාවේ දී වයස අවුරුදු 48 ක් වු අවිස්සාවේල්ල පාර, ඔරුගොඩවත්ත ලිපිනයේ පදිංචි නූර්මරියන් ජෝසප් ඇන්ටනී යන අය අත්අඩංගුවට පත්ව තිබේ. සැකකරු අද(18) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි. කොළඹ අපරාධ කොට්ඨාශය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=108143", "Category": null, "Parent URL": null}