{"Source": "Adaderana", "Timestamp": "September 1, 2017 10:01 am", "Headline": "නීති විරෝධි මත්පෙති සමඟ 3ක් මාට්ටු", "News Content": "නීති විරෝධි මත්පෙති හා ගබ්සා පෙති 39,700 ක් සමඟ පුද්ගලයින් තිදෙනෙකු අත්අඩංගුවට ගෙන තිබේ. පසුගිය අගෝස්තු 30 වනදා පස්වරු 10.30 ට පමණ වනාතවිල්ලුව කලපු ප්‍රදේශයේ දී වනාතවිල්ලුව පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදු කර ඇත. ඒ අනුව අදාළ පෙති බෝට්ටුවක් රැගෙන විත් වෑන් රථයකින් ප්‍රවාහනයට සුදානම් කරමින් සිටි සැකකරුවන් මෙලෙස අත්අඩංගුවට පත්ව තිබේ. මත් පෙති 24,700ක් සහ ගබ්සා පෙති 15,000ක් මේ අතර තිබී ඇත. සැකකරුවන් තිදෙනා 41, 38 හා 35 යන වයස් සීමාවල පසුවන බවත් ඔවුන් මීගමුව ප්‍රදේශයේ පදිංචිකරුවන් වන බවත් පොලීසිය අනාවරණය කර ගෙන ඇත. අද(01) දින පුත්තලස මහේස්ත්‍රාත් අධිකරණයට සැකකරුවන් ඉදිරිපත් කිරීමට නියමිත අතර වනාතවිල්ලුව පොලීසිය වැඩි දුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76976", "Category": null, "Parent URL": null}