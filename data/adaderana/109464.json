{"Source": "Adaderana", "Timestamp": "May 7, 2019 04:40 pm", "Headline": "ටයිගර් වුඩ්ස්ට විශේෂ ගෞරව නාමයක්", "News Content": "ලොව මෙතෙක් බිහි වූ විශිෂ්ඨතම ගොල්ෆ් ක්‍රීඩකයෙකු ලෙස සැලකෙන අමෙරිකා එක්සත් ජනපදයේ ටයිගර් වුඩ්ස්ට විශේෂ ගෞරව නාමයක් එරට ජනාධිපති ඩොනල්ඩ් ට්‍රම්ප් විසින් ලබා දී තිබේ. ඒ ඔහු ගොල්ෆ් ක්‍රීඩාව වෙනුවෙන් කළ සේවය උදෙසායි. 43 හැවිරිදි ටයිගර් වුඩ්ස් පසුගියදා ඔගස්ටා ගොල්ෆ් තරඟාවලිය ජය ගැනීමට සමත් වූ අතර ඔහු එළෙස ප්‍රධාන පෙලේ ගොල්ෆ් තරගාවලියක් ජය ගත්තේ වසර 11කට පසුවයි. එම අවස්ථාවේ දී අමෙරිකාවේ ජනාධිපති ඩොනල්ඩ් ට්‍රම්ප් විසින් ටයිගර් වුඩ්ස්ට අමෙරිකාවේ සිවිල් පුරවැසියෙකුට පිරිනැමෙන ඉහළම ගෞරව නාමය ලබා දීමට තීරණය කළේය. ඒ අනුව ඊයේ (06) දිනයේ අමෙරිකා ධවල මන්දිරයේ දී ටයිගර් වුඩ්ස්ට මෙම ගෞරව නාමය පිරිනැමුණි. ටයිගර් වුඩ්ස් මේ වන විට ප්‍රධාන පෙලේ ගොල්ෆ් ශූරතා 15 ක් දිනගෙන තිබේ. මෙම ගෞරව නාමය දිනා ගත් අනෙකුත් ක්‍රීඩකයන් වන්නේ බොක්සිං ක්‍රීඩක මොහොමඩ් අලී,හිටපු ලොව අංක එකේ ටෙනිස් ක්‍රීඩිකාවක් වන බිලි ජීන් කිංග් සහ පැසිපන්දු ක්‍රීඩකයෙක් වන මයිකල් ජෝඩින්.", "URL": "https://sinhala.adaderana.lk/news.php?nid=109464", "Category": null, "Parent URL": null}