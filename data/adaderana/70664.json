{"Source": "Adaderana", "Timestamp": "March 10, 2017 09:44 am", "Headline": "අර්ජුන් මහේන්ද්‍රන් ජනපති කොමිසමට එයි ", "News Content": "2015 වසරේ සිදු වූ මහ බැංකු බැඳුම්කර ගනුදෙනුව සම්බන්ධයෙන් සාක්ෂි ලබාදීම සඳහා හිටපු මහ බැංකු අධිපති අර්ජුන් මහේන්ද්‍රන් මහතා ජනාධිපති පරීක්ෂණ කොමිසම වෙත පැමිණ තිබේ.මහ බැංකු බැඳුම්කර ගනුදෙනුව සම්බන්ධයෙන් පත් කළ ජනාධිපති පරීක්ෂණ කොමිසම හමුවේ පෙනී සිටින ලෙස හිටපු මහ බැංකු අධිපති අර්ජුන් මහේන්ද්‍රන් මහතාට කොමිසමේ ලේකම්වරයා විසින් සිදු කළ දැනුම්දීමකට අනුව ඒ මහතා එහි පැමිණි බව වාර්තා වෙයි.අද(10) පෙරවරු 10.00ට කොමිසම රැස්වීමට නියමිතය.හිටපු මුදල් අමාත්‍ය බන්දුල ගුණවර්ධන මහතා සහ මහ බැංකුවේ නිලධාරීන් දෙදෙනෙකු ඊයේ දිනයේ කොමිසම හමුවේ සාක්ෂි ලබා දුනි.අදාළ බැදුම්කර සිද්ධිය සම්බන්ධයෙන් විමර්ශනය කිරීමට පත් කළ ජනාධිපති පරීක්ෂණ කොමිසන් සභාව පසුගිය 21 වනදා සිට සාක්ෂි ලබා ගැනීම සිදු කරයි.", "URL": "https://sinhala.adaderana.lk/news.php?nid=70664", "Category": null, "Parent URL": null}