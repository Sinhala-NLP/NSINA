{"Source": "Adaderana", "Timestamp": "June 13, 2015 02:52 pm", "Headline": "අසභ්‍ය වීඩියෝ තැටි තොගයක් කොටුවෙන් ‍කොටුවෙයි", "News Content": "පිටකොටුව සහ කොටුව ප්‍රදේශ වලදී අසභ්‍ය සංයුක්ත තැටි තොගයක් සමඟ සැකකරුවන් දෙදෙනෙකු අත්අඩංගුවට ගෙන තිබේ. සංවිධානාත්මක අපරාධ හා දූෂණ මර්දන කොට්ඨාශය විසින් එම ප්‍රදේශවල සංයුක්ත තැටි අලෙවිසැල් දෙකක සිදුකරන ලද සෝදිසි මෙහෙයුමයකදී මෙම අසභ්‍ය සංයුක්ත තැටි සොයාගෙන ඇති බව සඳහන්ය. එහිදි සංයුක්ත තැටි 202 ක් පොලිස් බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා කොටුව පොලිස් ස්ථානයට බාරදී ඇති අතර ඔවුන් කොටුව මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=51975", "Category": null, "Parent URL": null}