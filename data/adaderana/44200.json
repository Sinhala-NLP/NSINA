{"Source": "Adaderana", "Timestamp": "June 24, 2014 03:43 pm", "Headline": "මස් පිණිස ඉබ්බන් ළඟ තබාගත් විදේශිකයා දැලේ ", "News Content": "ඉබ්බන් මස් පිණිස ළඟ තබාගෙන සිටි විදේශිකයෙකු මාතර, වේලේවත්ත ප්‍රදේශයේ දී අත්අඩංගුවට ගෙන තිබේ. හම්බන්තොට වනජීවි කාර්යාලයේ නිලධාරීන්ට ලද තොරතුරක් මත චීන ජාතිකයින් සිටින වැඩබිමක් පරීක්ෂා කිරීමේ දී මෙම ඉබ්බන් සොයාගෙන ඇති බව සඳහන් වෙයි. මෙරට අධි ආරක්ෂිත සත්ත්වයෙකු වන කිරි ඉබ්බෙකු සහ ගල් ඉබ්බෙකු මෙලෙස වන ජීවි නිලධාරින් විසින් සොයාගෙන තිබේ. අත්අඩංගුවට ගත් චීන ජාතිකයා මාතර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රුපියල් 65, 000ක ඇප මත මුදාහැර ඇති අතර හම්බන්තොට වන ජීවි කාර්යාලය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44200", "Category": null, "Parent URL": null}