{"Source": "Adaderana", "Timestamp": "March 1, 2010 07:53 am", "Headline": "එල්.ටි.ටි.ඊ. සැකකරුවන්ගෙන් ප්‍රශ්න කිරිමට අවසර", "News Content": "වව්නියාවේ සහන ගම්මාන වල සැඟවී සිටියදි අත්අඩංගුවට ගත් ප්‍රබල එල්.ටි.ටි.ඊ. සැකකරුවන් 14 දෙනෙකු රඳවාගෙන ප්‍රශ්න කිරිමට රහස් පොලිසියට අවසර හිමිව තිබේ. කොළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය හමුවට මෙම සැකකරුවන් ඉදිරිපත් කිරීමෙන් අනතුරුව ඔවුන් දින 90 ක කාලයක් රඳවාගෙන ප්‍රශ්න කිරීමට මහේස්‍ත්‍රාත්වරිය අවසර ලබාදුන්නේය. වන්නි යුද මෙහෙයුමෙන් පසුව මැණික් ෆාම් සහන ගම්මානයේ සැඟවි සිටියදී ත්‍රස්ත මර්දන ඒකකය විසින් මෙම පිරිස අත්අඩංගුවට ගෙන තිබුණි. එම සැකකරුවන් පසුගිය කාලය තුළ කොළඹ සහ තදාසන්න ප්‍රදේශවල ත්‍රස්ත ක්‍රියා වලට සම්බන්ධ බවට තොරතුරු ලැබී ඇතැයි ‍රහස් පොලිසිය අධිකරණයට දැනුම් දුන්නේය.", "URL": "https://sinhala.adaderana.lk/news.php?nid=6994", "Category": null, "Parent URL": null}