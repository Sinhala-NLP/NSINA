{"Source": "Adaderana", "Timestamp": "October 2, 2016 12:46 pm", "Headline": "  විදුලි සැපයුමට බාධාවක් නෑ", "News Content": "පවතින වියළි කාලගුණික තත්ත්වය ලබන 10 වනදායින් පසුව පහව යනු ඇති බව කාලගුණ විද්‍යා දෙපාර්තමේන්තුව පවසයි.එම දෙපාර්තමේන්තුවේ අධ්‍යක්ෂ ජනරාල් ලලිත් චන්ද්‍රපාල මහතා සඳහන් කළේ අන්තර් මෝසම් තත්ත්වය සක්‍රීයවීමත් සමග දිවයිනට වැසි අපේක්ෂා කළ හැකි බවයි.දිවයිනට බලපා ඇති වියළි කාලගුණික තත්ත්වයෙන් විදුලි සැපයුමට බාධා එල්ල වී ඇද්ද යන්න පිළිබඳව අද දෙරණ විදුලිබල හා පුනර්ජනනිය බලශක්ති අමාත්‍යාංශයෙන් විමසීමක් කළේය.එහිදී එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ මේ වන විට බලාගාර ආශ්‍රිත ජල මට්ටම සියයට 53ක මට්ටමේ පවතින බවයි. මේ හේතුවෙන් විදුලි සැපයුමට බාධාවක් නොමැති බවද ඔහු සඳහන් කළේය.", "URL": "https://sinhala.adaderana.lk/news.php?nid=64643", "Category": null, "Parent URL": null}