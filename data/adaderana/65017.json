{"Source": "Adaderana", "Timestamp": "October 13, 2016 02:22 pm", "Headline": "  ජාතික ආර්ථිකය ගොඩනැගීම රජයේ ප්‍රමුඛ වගකීමයි", "News Content": "දැනුම මුල් කරගත් නවෝත්පාදන ආර්ථිකයක් සමඟ රටේ ජාතික ආර්ථිකය ගොඩනැගීම රජයේ ප්‍රමුඛ වගකීමක් ලෙස හඳුනාගෙන කටයුතු කරමින් සිටින බව ජනාධිපති මෛත්‍රීපාල සිරිසේන මහතා පවසයි. ඒ සඳහා වේගවත් ගමනක් යා නොහැකි අතර ඉතා සැළසුම් සහගත සහ ක්‍රමාණුකූල වැඩපිළිවෙළක් ඔස්සේ රජය කටයුතු කරමින් සිටින බව ජනාධිපතිවරයා පෙන්වා දී තිබේ.අනුරාධපුර, ගල්නෑව මහවැලි ක්‍රීඩාංගණයේ පැවති කාන්තා ගොවි සම්මේලනය අමතමින් ජනාධිපති මෛත්‍රීපාල සිරිසේන මහතා එම අදහස් පළ කළේය. කෘෂි කර්මාන්තය ජීවනෝපාය කරගත් ජනතාවගේ ජීවන තත්වය උසස් කිරීම හා සියළු කෘෂිකාර්මික ඉඩම් තිරසර සංවර්ධනයට අදාළ ගම්මාන මට්ටමින් මනා ලෙස සංවර්ධනය කොට පවත්වාගෙන යාම සඳහා කාන්තා දායකත්වය ලබාගැනීමේ අරමුණින් මෙම ගොවි සම්මේලනය සංවිධානය කෙරුණු බව සඳහන්ය.එහිදී වැඩිදුරටත් අදහස් දැක්වූ ජනාධිපති මෛත්‍රිපාල සිරිසේන මහතා සඳහන් කළේ රටේ ජාතික ආර්ථිකයේ පදනම වී ඇත්තේ දිරිය දියණියන්ගේ සහ කාන්තාවන්ගේ ශක්තිය බවයි.", "URL": "https://sinhala.adaderana.lk/news.php?nid=65017", "Category": null, "Parent URL": null}