{"Source": "Adaderana", "Timestamp": "March 21, 2013 09:09 am", "Headline": "කරුණානිධි පුතුගේ නිවස හදීසියේ පරික්ෂා කරයි", "News Content": "ඉන්දීය ඩී.එම්.කේ. පක්ෂයේ නායක එම්. කරුණානිධිගේ පුතා වන එම්.කේ. ස්ටාලින්ගේ නිවස ඉන්දීය අපරාධ පරීක්ෂණ නිලධාරීන් අද (21) උදෑසන 7.15 සිට 8.10 වන තුරු පරික්ෂා කර තිබේ. ශ්‍රී ලංකාවට එරෙහිව ජිනීවා කවුන්සිලයේදී ඉන්දියාව ඡන්දය දිය යුතු බව කීමෙන් පසු ඉන්දීය මධ්‍යම රජයෙන් ඩී.එම්.කේ. පක්ෂය ඉවත් විය. එම පක්ෂය එලෙස ඉවත් වීමෙන් පසු මේ ආකාරයට කරුණානිධිගේ පුතුගේ නිවස පරික්ෂා කිරීම එරට උණුසුම් තත්ත්වයක් නිර්මාණය කර ඇතැයි ඉන්දීය මාධ්‍ය වාර්තාකරයි. කරුණානිධිගේ පුතු පියාගේ පක්ෂයේ භාණ්ඩාගාරිකවරයා ද වන අතර ඔහු‍ෙග් රැකියාව පිටරටින් මෝටර් රථ ආනයනය කර විකිණීම බව කියැවෙයි.", "URL": "https://sinhala.adaderana.lk/news.php?nid=32599", "Category": null, "Parent URL": null}