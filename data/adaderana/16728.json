{"Source": "Adaderana", "Timestamp": "June 13, 2011 10:44 am", "Headline": "මෙරට බ්‍රිතාන්‍ය ජාතිකයින් දෙදෙනෙකුට රැජිණගෙන් ඇගයීමක්", "News Content": "බ්‍රිතාන්‍ය රැජිණ විසින් සිය උපන්දිනය වෙනුවෙන් නම්කරන සම්භාවනීය පුද්ගලයින්ගේ ලැයිස්තුවට ශ්‍රී ලංකාවේ ජීවත්වන බ්‍රිතාන්‍ය ජාතිකයින් දෙදෙනෙකු වන මාර්ක් ගූඩිං මහතා සහ කැතරින් මෝල් මහත්මිය නම් කර තිබේ. ශ්‍රී ලංකාවේ සහ මාලදිවයිනේ බ්‍රිතාන්‍ය නියෝජ්‍ය මහ කොමසාරිස් ධූරය හොබවන මාර්ක් ගූඩිං මහතා, විදේශ කටයුතු සම්බන්ධව ඉටුකළ සේවය වෙනුවෙන් \"ඔෆිසර් ඔෆ් ද ඕඩර් ඔෆ් ද බ්‍රිටිෂ් එම්පයර්\" යන ගෞරව නාමයෙන්ද පුද ලබා ඇත. ගූඩිං මහතා 2008 වසරේ සිට ශ්‍රී ලංකාවේ සේවය කරන අතර ඔහුගේ මීළඟ රාජ්‍යතාන්ත්‍රික ධුරය ලෙස කම්බොඩියා රාජ්‍යයේ තානාපති ධුරයට පත්වීමට නියමිත බව ද සඳහන්ය. කැතරින් මෝල් මහත්මිය ගාල්ලේ පිහිටි අබාධිත පුද්ගලයින් සඳහා වූ පුණ්‍ය ආයතනයක් වන ECSAT ආයතනයේ නිර්මාතෘවරිය වේ. එමෙන්ම ආබාධිත පුද්ගලයින් සමාජගත කිරීම සඳහා ඇය ලබාදුන් දායකත්වය වෙනුවෙන් \"මෙම්බර් ඔෆ් ද ඕඩර් ඔෆ් ද බ්‍රිටිෂ් එම්පයර්\" යන ගෞරව නාමයෙන් පිදුම් ලබා තිබේ.", "URL": "https://sinhala.adaderana.lk/news.php?nid=16728", "Category": null, "Parent URL": null}