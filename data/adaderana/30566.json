{"Source": "Adaderana", "Timestamp": "January 7, 2013 04:32 pm", "Headline": "යාපනය සරසවිය හෙට යළි ඇරෙයි", "News Content": "මාස එක හමාරකට ආසන්න කාලයක් වසා දමා ඇති යාපනය විශ්ව විද්‍යාලය අධ්‍යයන කටයුතු සඳහා හෙට (08) සිට විවෘත කිරීමට තීරණය කර තිබේ. නොවැම්බර් මස 26 හා 27වන දිනවල පැවැති මහවිරු දින වැඩසටහන් අතරවාරයේදී එකී විශ්ව විද්‍යාලයේ සිසුන් හා ආරක්ෂක අංශ අතර ඇති වු මතබේදකාරී තත්ත්වයකින් පසු එය එම මස 30 දින වසා දැමිණ. සිසුන් සිව්දෙනෙකු අත්අඩංගුවට ගැනීමට විරෝධය පළ කර යාපනය සරසවි‍ෙය් සෙසු සිසුන් උද්ඝෝෂණ පැවැත්වු අතර ඔවුන් නිදහස් කරන තුරු අධ්‍යයන කටයුතුවලට සහභාගි නොවන බව සිසුන් අවධාරණය කරන ලදී. කෙසේ වෙතත් එම සිසුන් තවමත් නිදහස් කර නැති අතර විශ්ව විද්‍යාලය තවදුරටත් වසා දැමීමට නොහැකි බැවින් එය හෙට විවෘත කිරීමට පියවර ගන්නා බව එහි බලධාරින් දැනුම් දී තිබේ.", "URL": "https://sinhala.adaderana.lk/news.php?nid=30566", "Category": null, "Parent URL": null}