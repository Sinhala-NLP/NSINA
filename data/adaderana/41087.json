{"Source": "Adaderana", "Timestamp": "February 12, 2014 08:36 pm", "Headline": " හොර පාරෙන් පනින්න ගිය 75 ක් මාට්ටු - හිටපු කොටි සාමාජිකයෙකුත් ඒ අතරේ", "News Content": "නීති විරෝධී ලෙස විදේශ ගතවීමට උත්සාහ කළ 75 දෙනෙකු අද (12) බේරුවල ප්‍රදේශයේදී පොලීසිය විසින් අත්අඩංගුවට ගෙන තිබේ. ඔවුන් අතර පුනරුත්ථාපනයවූ මුහුදු කොටි සාමාජිකයෙකුද සිටින බවට අනාවරණයවී ඇති බව පොලිස් මාධ්‍ය ප්‍රකාශක කාර්යාලය පවසයි. එම තැනැත්තා කිලිනොච්චි පලෙයි ප‍්‍රදේශයේ පදිංචි කනපති නිමලදාස (එල්.ටී.ටී.ඊ නාමය අම්බි) ලෙස හඳුනාගෙන ඇති බව සඳහන්ය. ත‍්‍රස්තවාදී විමර්ශන කොට්ඨාසය මොහු සම්බන්ධව වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=41087", "Category": null, "Parent URL": null}