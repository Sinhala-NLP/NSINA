{"Source": "Adaderana", "Timestamp": "July 1, 2016 08:53 am", "Headline": "සෑම අයෙකුටම නිදහසේ තම ආගම ඇදහීමට ඇති අයිතිය තහවුරු කළ යුතුයි", "News Content": "රටේ ජාතික සමගිය සහ ජාතික සංහිදියාව ශක්තිමක් කිරීමට නම් සෑම ආගමිකයෙකුටම නිදහසේ තම ආගම ඇදහිමට ඇති අයිතිය තහවුරු කළ යුතු බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ එම වැඩපිළිවෙළේදි සියලු දෙනා එක්ව ආගමික උත්සව සංවිධානය කිරීම ඉතා වැදගත් බවයි.ඉස්ලාමිය බැතිමතුන් වෙනුවෙන් ඊයේ පස්වරුවේ අරලියගහ මන්දිරයේදී සංවිධාන කර තිබූ ඉෆ්තාර් උත්සවයට එක්වෙමින් ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය.අග්‍රාමාත්‍ය රනිල් වික්‍රමසිංහ මහතාගේ උපදෙස් පරිදි උත්සවය පැවැත්වුණු බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=61649", "Category": null, "Parent URL": null}