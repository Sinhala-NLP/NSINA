{"Source": "Adaderana", "Timestamp": "September 28, 2015 03:04 pm", "Headline": "අමතර පංති ගැන ඉදිරියේදී තීරණයක් ගන්නවා  ", "News Content": "පාසල් කාල සීමාව තුළ අමතර පංති පැවැත්වීම සම්බන්ධයෙන් ඉදිරියේදී තීරණයක් ගැනීමට බලාපොරොත්තු වන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අද කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කර සිටියේය.එසේම මෙරට පාසල්වල සනීපාරක්ෂක කටයුතු දියුණු කිරිම සඳහා විශේෂ වැඩපිළිවෙළක් ක්‍රියාත්මක කිරිමට අධ්‍යාපන අමාත්‍යාංශය තීරණය කර තිබේ.අධ්‍යාපන අමාත්‍ය අකිල විරාජ් කාරියවසම් මහතා ප්‍රකාශ කළේ ලෝක ළමා දිනයට සමගාමිව ඔක්තෝබර් මස 01 වනදා සිට එය ක්‍රියාත්මක කරන බවයි.ඒ අනුව තෝරාගත් පාසල් 1200 ක් සඳහා එදිනට සනීපාරක්ෂක කටයුතු නැංවිම සඳහා මුදල් ප්‍රදානය කිරිමට නියමිතයි.වැසිකිලි හා පානීය ජල පහසුකම් නොමැති පාසල් 500 ක් පමණ ඇති බවට පසුගිය කාලයේ හදුනාගත් බව අධ්‍යාපන අමාත්‍ය කාරියවසම් මහතා සඳහන් කළේය.එමෙන්ම එම අවස්ථාව අමතමින් ඒ මහතා කියා සිටියේ ජනප්‍රිය පාසල් හඹායෑම වැලකීම සඳහා නව සංකල්පයක් ගෙන එව බවයි.තවද ළඟම ඇති පාසල හොඳම පාසල බවට පත්කරන බවත්, ඉදිරි අවුරුදු පහ තුළ අවුරුදු 10ක වැඩ කිරීමට බලාපොරොත්තු වන බවත් ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54132", "Category": null, "Parent URL": null}