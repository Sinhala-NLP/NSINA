{"Source": "Adaderana", "Timestamp": "March 12, 2013 09:22 am", "Headline": "කතුන්ගේ රන්දම් සොරකම් කළ දෙදෙනෙක් අත්අඩංගුවට", "News Content": "කාන්තාවන්ගේ ගෙල බැඳි රන් මාල සොරා ගැනීම සම්බන්ධයෙන් පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. බස්නාහිර පළාත් උතුර අපරාධ කොට්ඨාසයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. ඔවුන්ගෙන් සිදුකළ ප්‍රශ්න කිරීම්වල දී වත්තල, හුණුපිටිය සහ දළුගම ඇතුළු ප්‍රදේශ කිහිපයක රන්මාල සොරා ගැනීමේ සිද්ධීන් කිහිපයක් පිළිබඳ තොරතුරු අනාවරණය කර ගැනීමට හැකි වු බව පොලීසිය පවසයි. සැකකරුවන් අද (12) දින වත්තල මහේස්ත්‍රාත් අධිකරණයට ඉදිරිපත් කිරීමට නියමිත අතර වත්තල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32333", "Category": null, "Parent URL": null}