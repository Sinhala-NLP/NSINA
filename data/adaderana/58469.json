{"Source": "Adaderana", "Timestamp": "March 21, 2016 03:33 pm", "Headline": " එජාපයට එරෙහිව සිංහල රාවය පොලීසි යයි", "News Content": "එක්සත් ජාතික පක්ෂයට එරෙහිව සිංහල රාවය ජාතික සංවිධානය පොලිස් මූලස්ථානය වෙත පැමිණිල්ලක් ඉදිරිපත් කර තිබේ.එක්සත් ජාතික පක්ෂය පසුගියදා කොලඹ ලිප්ටන් වටරවුමේදී පැවැත් වූ රැළිය හේතුවෙන් මාර්ග අවහිරවීමට එරෙහිව නීතිමය ක්‍රියාමාර්ග ගන්නා ලෙස ඉල්ලමින් අද(21) පෙරවරුවේ එම පැමිණිල්ල ඉදිරිපත් කළ බව වාර්තා වෙයි.කළුතර බෝධිය අසළදී හිමිවරුන් පැවැත් වූ පා ගමනට එරෙහිව නීතිමය පියවර ගැනීමට කටයුතු කිරීමත්, එක්සත් ජාතික පක්ෂ රැළියට එරෙහිව නීතිමය පියවර නොගැනීමත් පිළිබඳ සිංහල රාවය සංවිධානය විරෝධය පළ කර තිබේ.එම සංවිධානයේ සභාපති පූජ්‍ය අක්මීමන දයාරතන හිමි සහ ලේකම් පූජ්‍ය මාගල්කන්දේ සුදත්ත හිමි ඇතුළු පිරිසක් පැමිණිල්ල ඉදිරිපත් කළ අවස්ථාවට සහභාගී වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=58469", "Category": null, "Parent URL": null}