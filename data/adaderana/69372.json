{"Source": "Adaderana", "Timestamp": "February 9, 2017 12:20 pm", "Headline": "යාල් දේවියට සෙබලා බිලි ", "News Content": "යාපනය - අරියාලේ ප්‍රදේශයේ සිදු වූ දුම්රිය අනතුරකින් හමුදා සෙබලුන් දෙදෙනෙකු මියගොස් තිබේ.අරියාලේ හමුදා කදවුරේ සේවය කරමින් සිටි සෙබලුන් දෙදෙනෙකු මෙලෙස අනතුරට ලක්ව ඇති බව අද දෙරණ වාර්තාකරු පවසයි.අද(09) උදෑසන 10ට පමණ ඔවුන් ගමන් ගත් කැබ් රථය යාපනේ සිට කොළඹ කොටුව බලා ධාවන වූ යාල් දේවී දුම්රියේ ගැටීමෙන් මෙම අනතුර සිදුව තිබේ.දුම්රිය සංඥා ක්‍රියාත්මක වී තිබෙන විට දුම්රිය හරස් මාර්ගයෙන් අදාළ කැබ් රථය ධාවනය කිරීමේදී මෙම අනතුර සිදුව ඇති බව ද වාර්තාවේ.අනතුර සිදු වූ අවස්ථාවේදීම එක් සෙබලෙකු මිය ගොස් සිටි අතර අනෙක් සෙබලා ප්‍රතිකාර සඳහා රෝහල් ගත කිරීමෙන් අනතුරුව මිය‍ ගොස් ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=69372", "Category": null, "Parent URL": null}