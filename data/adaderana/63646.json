{"Source": "Adaderana", "Timestamp": "August 31, 2016 04:53 pm", "Headline": "හැකර් සිසුවාට අධ්‍යක්ෂ තනතුරක් දිය යුතුයි-පොලිස්පති වෑල්ඩින් බාස් කෙනෙක්", "News Content": "ජනාධිපතිවරයාගේ නිල වෙබ් අඩවිය හැක්කරනු ලැබූ 17 හැවිරිදි සිසුවාට ජනාධිපති ලේකම් කාර්යාලයේ තොරතුරු තාක්ෂණ අධ්‍යක්ෂ තනතුර ලබාදිය යුතු බව පාර්ලිමේන්තු මන්ත්‍රී උදය ගම්මන්පිල මහතා පවසයි.මොහු විසින් දත්ත සොරකම් කිරීමක් හෝ විකෘති කිරීමක් සිදුකර නැති බවත්, කළ ඇත්තේ ජනාධිපතිවරයාගේ අවධානය යොමුකරවීම පමණක් බවත් මන්ත්‍රීවරයා කියා සිටියේ අද(31)කොළඹ පැවති මාධ්‍ය හමුවකදීය.මෙම සිසුවා විභාග හොඳින් සමත්වූ සැබෑ දක්ෂයෙකු බව අධ්‍යාපන දෙපාර්තමේන්තුවද තහවුරු කර ඇති බවත්,අමෙරිකාව වැනි රටක නම් මෙවැනි සිසුන්ට ශිෂ්‍යත්ව ලබාදී හොඳින් උගන්වා සේවයට යොදවා ගන්නා බව ඔහු පෙන්වා දුන්නේය.ජනාධිපතිවරයා ඝාතනය කිරීමට පැමිණි එල්.ටී.ටී.ඊ සැකකරුට සමාව ලබාදීමට ක්‍රියා කළ බවත්,සීගිරියේ කැටපත් පවුරේ කුරුටු ගා දඬුවම් විඳි තරුණියටද සමාව ලබාදුන් බවත් සිහිපත් කළ ගම්මන්පිල මහතා මොහුට සමාව නොදෙන්නේ මන්දැයි ගැටළු සහගත බව කියා සිටියේය.එහෙත් මෙවන් වැරදිවලට නොව 'හූ\"කීව වරදට පුද්ගලයින් අත්අඩංගුවට ගෙන රක්ෂිත බන්ධනාගාරගත කරන බවත්, ලංකාවේ නොව ලෝකයේ කොහේවත්'හූ'කීව පළියට මිනිසුන් බන්ධනාගාර ගතනොකරන බවත් මන්ත්‍රීවරයා අවධාරණය කළේය.අනෙක් අතට ලංකාවේ පොලිස්පති ධූරය දරන්නේ වෑල්ඩින් බාස් කෙනෙකු බැවින් නීතිය නවන බැව් අමතක කළ යුතු නැති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=63646", "Category": null, "Parent URL": null}