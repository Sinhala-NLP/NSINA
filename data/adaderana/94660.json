{"Source": "Adaderana", "Timestamp": "August 19, 2018 09:09 am", "Headline": "ෆීජී දූපත් ආසන්නයේ භූ කම්පනයක් - ලංකාවට බලපෑමක් නෑ", "News Content": "පැසිෆික් සාගරයේ ෆීජී දූපත් ආසන්නයේ අද උදෑසන භූමි කම්පාවක් සිදුව තිබේ. රිච්ටර් මාපකයේ 8.2 ක ප්‍රභලත්වයකින් යුතු භූ චලනයක් මෙලෙස සිදුව ඇති අතර කිලෝමීටර් 560 පමණ ගැඹුරින් සිදුව තිබේ. කෙසේ නමුත් මේ සම්බන්ධයෙන් අද දෙරණ කාලගුණ විද්‍යා දෙපාර්තමේන්තුවෙන් කළ විමසීමකදී එහි ප්‍රකාශයෙක් සඳහන් කළේ භූ චලනයෙන් ලංකාවට කිසිඳු බලපෑමක් නොමැති බවයි. ආපදා හෝ අපදාවට පත් වූවන් සම්බන්ධයෙන් මෙතෙක් තොරතුරු අනාවරණය වී නොමැති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=94660", "Category": null, "Parent URL": null}