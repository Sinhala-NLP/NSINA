{"Source": "Adaderana", "Timestamp": "April 2, 2017 11:24 am", "Headline": "කොළොම්බියාවේ නාය යාමේන් 206 එලොව යයි", "News Content": "කොළොම්බියාවේ පුතුමායෝ පළාතේ සිදුවු නායයෑමකින් පුද්ගලයින් 206 දෙනෙකු පමණ මියගොස් තිබේ.නායයෑමෙන් තවත් පුද්ගලයින් 200කට අධික පිරිසක් තුවාල ලබා ඇති අතර පුද්ගලයන් 220 දෙනෙකු පමණ අතුරුදන්ව ඇති බව රතු කුරුස සංවිධානය පවසයි.මේ වන විට හමුදාව ඇතුළු සහන සේවා කණ්ඩායම් විසින් පුද්ගලයින් මුදාගැනීමේ කටයුතුවල ද නිරතව සිටින බව විදෙස් වාර්තා සඳහන් කළේය.ජනාධිපති ජෝන් මැනුවල් සැන්ටෝස් විසින් හදිසි තත්ත්වයක් ප්‍රකාශයට පත් කර ඇති අතර ඔහු නායයෑමට ලක්වු ප්‍රදේශයේ නිරීක්ෂණ චාරිකාවකට ද එක්ව ඇති බව වාර්තා වේ.", "URL": "https://sinhala.adaderana.lk/news.php?nid=71629", "Category": null, "Parent URL": null}