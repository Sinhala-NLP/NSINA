{"Source": "Adaderana", "Timestamp": "August 19, 2015 08:52 am", "Headline": "රනිල් අද දිවුරයි? - මෝඩිගෙන් සුබපැතුම්", "News Content": "පැවති මැතිවරණයෙන් ජයග්‍රහණ කළ එක්සත් ජාතික පක්ෂ නායක රනිල් වික්‍රමසිංහ මහතා අද අග්‍රාමාත්‍ය ධූරයේ දිවුරුම් දීමට නියමිත බව වාර්තා වේ.ජනාධිපති මෛත්‍රීපාල සිරිසේන මහතා ඉදිරියේ රනිල් වික්‍රමසිංහ මහතා අග්‍රාමාත්‍යවරයා ලෙස දිවුරුම් දෙනු ඇති බව පක්ෂ ආරංචිමාර්ග පවසයි.පසුගිය ජනවාරි 08වනදා පැවති ජනාධිපතිවරණයෙන් මෛත්‍රීපාල සිරිසේන මහතා ජනාධිපති ධූරයට පත්වුණි.දින සීයේ වැඩපිළිවෙළ ක්‍රියාත්මක කරමින් පාර්ලිමේන්තුවේ සුළුතර බලය හොබවමින් මාස 06කට අධික කාලයක් රටේ පාලන බලය ගෙනයාමට රනිල් වික්‍රමසිංහ මහතා පියවර ගත්තේය.මේ අතර ඉන්දීය අග්‍රාමාත්‍ය නරේන්ද්‍ර මෝදි මහතා රනිල් වික්‍රමසිංහ මහතාගේ ජයග්‍රහණයට සුභ පැතුම් එක්කර ඇත.සිය ට්විටර් ගිණුම හරහා පණිවිඩයක් නිකුත් කරමින් ඉන්දීය අග්‍රාමාත්‍යවරයා ප්‍රකාශ කර ඇත්තේ රනිල් වික්‍රමසිංහ පාලනය යටතේ ඉන්දියාව හා ශ්‍රී ලංකාව අතර ද්වී පාර්ශ්වික සබඳතා තවදුරටත් ශක්තිමත් කරගැනීමට හැකිවනු ඇති බවයි.", "URL": "https://sinhala.adaderana.lk/news.php?nid=53327", "Category": null, "Parent URL": null}