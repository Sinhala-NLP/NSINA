{"Source": "Adaderana", "Timestamp": "September 1, 2017 04:53 pm", "Headline": "රිචඩ් හැඩ්ලි ඉල්ලා අස්වෙයි", "News Content": "නවසීලන්ත ක්‍රිකට් ආයතනයේ අධ්‍යක්ෂ ධූරයේ කටයුතු කළ හිටපු ප්‍රවීන ක්‍රිඩකයෙකු වන ශ්‍රීමත් රිචඩ් හැඩ්ලි සිය ධූරයෙන් ඉල්ලා අස්වී ඇත.66 හැවිරිදි රිචඩ් හැඩ්ලි වසර 04කට අධික කාලයක් එම ධුරයේ කටයුතු කළේය.ක්‍රිකට් ක්‍රිඩාවෙන් සමු ගැනිමෙන් අනතුරුව නවසීලන්ත ක්‍රිකට් තේරිම් කමිටුවේ සභාපති ධුරයේ ද කටයුතු කළ රිචඩ් හැඩ්ලි 2013 වසරේ පළමු වරට නවසීලන්තයේ ක්‍රිකට් ආයතනයේ අධ්‍යක්ෂ ධූරයට පත් විය.අනතුරුව යළිත් වරක් 2014 වසරේදී ද එම ධුරයට පත් වූ ඔහු මේ දක්වා අධ්‍යක්ෂ ධූරයේ කටයුතු කරනු ලැබීය.දක්ෂ තුන් ඉරියව් ක්‍රිඩකයෙකු ලෙස ක්‍රිකට් ඉතිහාසයට එක් වූ ශ්‍රීමත් රිචඩ් හැඩ්ලි නවසීලන්ත කණ්ඩායම වෙනුවෙන් 1973 වසරේ සිට 1990 වසර දක්වා ටෙස්ට් තරඟ 86කට සහභාගීවි තිබෙනවා.", "URL": "https://sinhala.adaderana.lk/news.php?nid=76998", "Category": null, "Parent URL": null}