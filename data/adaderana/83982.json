{"Source": "Adaderana", "Timestamp": "February 5, 2018 09:28 am", "Headline": " හෙරොයින් එක්ක පොලීසියේ 2ක් අත්අඩංගුවට", "News Content": "හෙරොයින් ළඟ තබාගෙන සිටි පොලිස් නිලධාරීන් දෙදෙනෙක් කටුගස්තොට ප්‍රදේශයේදී අත්අඩංගුවට ගෙන තිබේ. කටුගස්තොට පොලීසියට ලද තොරතුරක් මත සිදු කළ වැටලීමකදී ත්‍රීරෝද රථයකින් ගමන් කරන අවස්ථාවේ ඔවුන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ඔවුන් සතුව තිබී හෙරොයින් ග්‍රෑම් එකක් පොලීසිය බාරයට ගෙන තිබේ. මෙලෙස අත්අඩංගුවට ගෙන ඇත්තේ ගම්පොල පොලිස් ස්ථානයට අනුයුක්තව සේවය කරන නිලධාරීන් දෙදෙනෙකි. ඔවුන් අධිකරණයට ඉදිරිපත් කිරීමෙන් අනතුරුව සතියක කාලයක් රැඳවුම් නියෝග මත ප්‍රශ්න කිරීමට නියමිත බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=83982", "Category": null, "Parent URL": null}