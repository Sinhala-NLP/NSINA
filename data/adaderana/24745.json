{"Source": "Adaderana", "Timestamp": "June 4, 2012 09:05 am", "Headline": "සංවර්ධනයේ ප්‍රතිලාභ  සෑම පුරවැසියෙකුටම සමසේ ලැබිය යුතුයි", "News Content": "රටේ සිදු කරන සෑම සංවර්ධන කාර්යයකම ප්‍රතිලාභ රටේ සෑම පුරවැසියෙකුටම සමසේ ලබා දීම රජයේ ප්‍රතිපත්තිය බව විදුලි බල හා බලශක්ති අමාත්‍ය පාඨලී චම්පික රණවක මහතා පවසයි. ත්‍රස්තවාදයෙන් මුදා ගත් උතුරු නැගෙනහිර ජනතාව මේ වන විට එම සංවර්ධන ප්‍රතිලාභ ඉතා හොඳින් භුක්ති විඳිමින් සිටින බව අමාත්‍යවරයා සඳහන් ‍කරයි. ජාත්‍යන්තරය පවසන අන්දමට කිසිඳු මානව හිමිකම් කඩ කිරීමක් උතුරු නැගෙනහිර ජනතාවට කිසිඳු ලෙසකින් සිදුව නොමැති බව ද විදුලි බල හා බලශක්ති අමත්‍යවරයා සඳහන් කලේය. ගිරිහඩු සෑය විදුලියෙන් ඒකාලෝක කිරීමේ අවස්ථාවට එක්වෙමින් අමාත්‍යවරයා මෙම අදහස් පළකර තිබේ.", "URL": "https://sinhala.adaderana.lk/news.php?nid=24745", "Category": null, "Parent URL": null}