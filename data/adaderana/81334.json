{"Source": "Adaderana", "Timestamp": "December 11, 2017 10:43 am", "Headline": " මිසයිල ආරක්ෂණ පද්ධතියක් ස්ථාපිත කරන්න යයි", "News Content": "මිසයිල ආරක්ෂණ පද්ධතියක් ස්ථාපිත කිරීම සඳහා අමතර ඩොලර් මිලියන 6.4ක් වැය කිරීම සඳහා ජපානය සූදානම් වෙයි. 2018 වසරේ අයවැයෙන් අදාළ මුදල් වෙන් කරන ලෙස ජපාන ආරක්ෂක අමාත්‍යංශය එරට රජයෙන් ඉල්ලා ඇත. උතුරු කොරියාව විසින් දිගින් දිගටම සිදුකරන න්‍යෂ්ටික හා බැලැස්ටික් මිසයිල අත්හදා බැලීම්වලට ප්‍රතිචාර වශයෙන් මෙම පියවර ගන්නා බව ජපාන ආරක්ෂක අමාත්‍යංශය සඳහන් කර තිබේ. එරට ලබන වසර සඳහා වන අයවැයෙන් ඩොලර් බිලියන 47.6ක මුදලක් ආරක්ෂක කටයුතු සඳහා පසුගිය අගෝස්තු මාසයේ වෙන් කර තිබූ අතර එය ජපානය විසින් ආරක්ෂක කටයුතු සඳහා ඉතිහාසයේ වෙන් කළ ඉහළම මුදල බවය විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=81334", "Category": null, "Parent URL": null}