{"Source": "Adaderana", "Timestamp": "February 15, 2013 03:20 pm", "Headline": "රතු කුරුසෙට 150යි - සහයෙන් අඩුවක් නෑ", "News Content": "ශ්‍රී ලංකාවේ ගැටුම්වලින් පසුව මානුෂිය කටයුතු සඳහා තවදුරටත් සහය දක්වන බව ජාත්‍යන්තර රතු කුරුස සංවිධානය පවසයි. ඒ සඳහා ශ්‍රී ලංකාවේ පොලීසිය සහ සෙසු ආරක්ෂක අංශ සමඟ සහයෝගීතාවයෙන් කටයුතු කරන බව එම සංවිධානය පෙන්වාදෙයි. යුධ ගැටුම්වලින් පසු මෙරට මානුෂීය අවශ්‍යතා හඳුනා ගනිමින් ඊට පිළියම් යෙදීම සඳහා සහයෝගය දැක්වීම ද ප්‍රමුඛ අරමුණක් බව ජාත්‍යන්තර රතු කුරුස සංවිධානය පවසයි. 150 වෙනි සංවත්සරය වෙනුවෙන් නිවේදනයක් නිකුත් කරමින් එම සංවිධානය මේ බව සඳහන් කරයි. මේවන විට ලෝකයේ රටවල් 90 ක සිය මෙහෙයුම් ක්‍රියාත්මක කර ඇති අතර ඒ සඳහා 13000 කට අධික සේවක පිරිසක් දායකත්වය දී ඇති බව එම සංවිධානය පවසයි. 1989 වසරේ සිට ජාත්‍යන්තර රතු කුරුස සංවිධානය ලංකාවේ ක්‍රියාත්මක බව සඳහන්ය.", "URL": "https://sinhala.adaderana.lk/news.php?nid=31659", "Category": null, "Parent URL": null}