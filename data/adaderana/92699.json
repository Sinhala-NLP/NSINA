{"Source": "Adaderana", "Timestamp": "July 17, 2018 12:43 pm", "Headline": "යතුරුපැදිය ලොරියේ ගැටී තරුණයෙක් මරුට -1කට තුවාලයි", "News Content": "මහනුවර, මහියංගන මාර්ගයේ තෙල්දෙණිය-වෑගල ප්‍රදේශයේ දී යතුරු පැදියක් ලොරියක ගැටීමෙන් එක් පුද්ගලයෙක් එම ස්ථානයේදී මියගොස් ඇති යතුරුපැදිය පැදවූ පුද්ගලයා තුවාල ලබා රෝහල් ගත කළ බව අද දෙරණ වාර්තාකරු පවසයි. අද (17) උදැසන 7.00 ට පමණ මෙම අනතුර සිදුව ඇති බව අප වාර්තාකරු සඳහන් කළේය. මහියංගනය සිට තෙල්දෙණිය දෙසට යතුරු පැදිය ගමන්කර ඇති අතර ලොරිය තෙල්දෙණිය සිට මහියංගන දෙසට ගමන්කර ඇති බව පොලීසිය පවසයි. මෙම අනතුරින් මියගොස් ඇත්තේ කොලොන්ගොඩ ප්‍රදේශයේ පදිංචි වයස අවුරුදු 28ක පුද්ගලයෙක්ය. මේ අතර යතුරු පැදිය පැදවූ පුද්ගලයා තුවාල ලබා තෙල්දෙණිය රෝහලට ඇතුළත් කිරීමෙන් පසු මහනුවර මහා රෝහල වෙත මාරුකර යවා අති බව වාර්තා වෙයි. ලොරියේ රියදුරු තෙල්දෙණිය පොලීසිය මඟින් අත්අඩංගුවට ගෙන තිබේ. සිද්ධිය සම්බන්ධයෙන් වැඩිදුර පරීක්ෂණ තෙල්දෙණිය පොලීසිය මඟින් සිදු කරයි.", "URL": "https://sinhala.adaderana.lk/news.php?nid=92699", "Category": null, "Parent URL": null}