{"Source": "Adaderana", "Timestamp": "April 2, 2019 09:21 am", "Headline": "සූදු ක්‍රීඩාවේ නිරතව සිටි පුද්ගලයින් 11කට වැඩ වරදී", "News Content": "ඉගිනියාගල, පොල්වගා ජනපදයේ අටේ ඇළ ප්‍රදේශයේ දී සූදු ක්‍රීඩාවේ නිරතව සිටි පුද්ගලයින් 11 දෙනෙකු අත්අඩංගුවට ගෙන ඇත. අම්පාර පොලිස් විශේෂ කාර්යය බලකා නිලධාරීන් විසින් සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වන්නේය. එහිදි රුපියල් 31,000ක මුදලක් සහ යතුරුපැදි පහක් ද පොලිස් විශේෂ කාර්යය බලකා භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සදහා ඉගිනියාගල පොලීසිය වෙත භාරදුන් බව පොලිස් විශේෂ කාර්යය බලකාය සදහන් කළේය.", "URL": "https://sinhala.adaderana.lk/news.php?nid=107187", "Category": null, "Parent URL": null}