{"Source": "Adaderana", "Timestamp": "March 25, 2010 08:33 am", "Headline": "තංගල්ලේ රිය අනතුරක්", "News Content": "තංගල්ල, මාතර ප්‍රධාන මාර්ගයේ උණාකූරුව ප්‍රදේ‍ශයේ දී සිදුවූ රිය අනතුරකින් එක් පුද්ගලයෙකු ජීවිතක්ෂයට පත්ව තවත් අයෙකු තුවාල ලබා තිබේ. ලොරි රථයක් මාර්ගයෙන් ඉවතට පැන අසල තිබූ ගසක හැපීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අනතුරින් ලොරි රථයේ රියදුරු තුවාල ලබා ඇති අතර ලොරි රථයේ ගමන් කළ අනෙක් පුද්ගලයා තංගල්ල රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. මේ අතර තිස්ස කතරගම ප්‍රධාන මාර්ගයේ මහසෙන්පුර ප්‍රදේශයේ දී ලොරි රථයක් හා යතුරු පැදියක් ගැටීමෙන් එක් පුද්ගලයෙක් මියගොස් තවත් අයෙකු තුවාල ලබා තිබේ. ඊයේ පස්වරුවේ සිදුවූ මෙම අනතුරින් තුවාල ලැබූ යතුරු පැදිකරු සහ එහි පිටුපස ගමන් ගත් කාන්තාවක් දෙබරවැව රෝහලට ඇතුළත් කර ඇත. රෝහල් ගතකිරීමෙන් අනතුරුව යතුරු පැදිකරු ජීවිතක්ෂයට පත්ව ඇති බව පොලිස් මාධ්‍ය ප්‍රකාශකවරයා සඳහන් කළේය. තිස්සමහාරාම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=7494", "Category": null, "Parent URL": null}