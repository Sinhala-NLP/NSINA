{"Source": "Adaderana", "Timestamp": "March 20, 2014 03:36 pm", "Headline": "දියණියට අතවර කළැයි කී පියා උසාවියේදී බෙල්ල කපාගනී!", "News Content": "සිය 15 හැවිරිදි දියණිය කෙළෙසී යැයි කියන 36 හැවිරිදි පියෙකු අද (20) පොලීසිය විසින් ගල්ගමුව මහේස්ත්‍රාත්වරයා හමුවට ඉදිරිපත් කළ අවස්ථාවේදී කිසියම් තියුණු උපකරණයකින් ඔහු සිය ගෙල කපාගෙන තිබේ. ගල්ගමුව මහේස්ත්‍රාත් අධිකරණය තුළදී මෙසේ ගෙල කපාගෙන ඇත්තේ ගල්ගමුව, යක්දෙස්සාව ප්‍රදේශයේ පදිංචිකරුවෙකු බව අප වාර්තාකරු පැවසීය. සැකකරු ගල්ගමුව මූලික රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කුරුණෑගල ශික්ෂණ රෝහලට මාරු කර යවා තිබේ. සිද්ධියට අදාළ ඡායා රූ ඉහත වේ. (ඡායා රූ - සංජීව රත්නායක)", "URL": "https://sinhala.adaderana.lk/news.php?nid=41943", "Category": null, "Parent URL": null}