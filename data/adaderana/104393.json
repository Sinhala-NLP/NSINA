{"Source": "Adaderana", "Timestamp": "February 15, 2019 03:17 pm", "Headline": "ළිඳකට වැටී සත් හැවිරිදි දරුවෙක් මරුට", "News Content": "වව්නියාව, නෙඩුන්කේනි, මුදිරම්පිට්ටි ප්‍රදේශයේ ළිඳක තිබි පිරිමි දරුවෙකුගේ මළ සිරුරක් සොයාගත් බව නෙඩුන්කේනි පොලීසිය පවසයි. අදාළ මළ සිරුර ඊයේ(14) සවස සොයා ගත් බව අද දෙරණ වාර්කතාකරු පැවසීය. පොලීසිය පැවසුවේ නිවසේ දෙමාපියන් නොමැති අවස්ථාවක් සිය සහෝදරයා සමඟ ළිඳ බැලීමට ගිය අවස්ථාවේ දරුවා ළිඳට වැටී ඇති බවයි. දරුවා ළිඳෙන් ගොඩගෙන නෙඩුන්කේනි රෝහලට ඇතුළත් කොට තිබු නමුත් අදාළ අවස්ථාව වනවිට දරුවා ජිවිතක්ෂයට පත්ව සිටි බවද පොලීසිය පැවසීය. වව්නියාව‍ නෙඩුන්කේනි මහා විද්‍යාලයේ දෙවැනි ශ්‍රේණියේ අධ්‍යාපනය ලද 07 හැවිරිදි දරුවෙකු එලෙස ජිවිතක්ෂයට පත්ව ඇති බව ප්‍රදේශවාසීන් පැවසීය. සිද්ධිය සම්බන්ධයෙන් නෙඩුන්කේනි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=104393", "Category": null, "Parent URL": null}