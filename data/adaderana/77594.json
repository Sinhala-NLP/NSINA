{"Source": "Adaderana", "Timestamp": "September 15, 2017 06:12 pm", "Headline": "කොස්වත්තේ සුවිසල් නිවසක මහා පරිමාණ කසිප්පු ස්කාගාරයක්", "News Content": "ඕකිඩ් වගා කරන මුවාවෙන් සුවිසල් නිවසක් තුළ මහා පරිමාණයෙන් නීති විරෝධී මත්පැන් නිෂ්පාදනය කරන ලද පුද්ගලයෙකු කොස්වත්ත පොලිසිය විසින් අද(15) දහවල් අත්අඩංගුවට ගෙන ඇත .කොස්වත්ත පොලිස් වසමට අයත් හාල්දඩුවන ප්‍රදේශයේ ඉතා පැරණි සුවිසල් නිවසක මේ මත්පැන් නිෂ්පාදනාගාරය මසකට අසන්න කාලයක සිට පවත්වාගෙන ගොස් ඇත.සැකකරු කලක් විදේශගතව සිට පැමිණ කුලී පදනම මත මේ නිවස ගෙන මේ ජාවාරම කර ඇත . සැකකරු තම බිරිය සහ දරුවාද මේ නිවසේ ම තබා ගනිමින් ජාවාරම සිදුකර ඇති අතර පොලිසිය වැටලීම සිදුකරන අවස්ථාවේ ඔවුන් ද නිවසේ සිට ඇත . එම ස්ථානයේ තිබී පෙරුම් උපකරණ , ගෝඩා හා නීතිවිරෝධී මත්පැන් බෝතල් පන්සීය හැටක් පොලිස් අත්අඩංගුවට ගෙන ඇත .", "URL": "https://sinhala.adaderana.lk/news.php?nid=77594", "Category": null, "Parent URL": null}