{"Source": "Adaderana", "Timestamp": "March 30, 2014 06:52 pm", "Headline": "ජනතාව අපිට මෙවර සුවිශේෂී ජයක් අත්කර දුන්නා", "News Content": "ජනතා විමුක්ති පෙරමුණට මෙවර මැතිවරණයේදී ජනතාව සුවිශේෂී ජයක් අත්කර දී තිබෙන බව ජ.වි.පෙ. නායක අනුර කුමාර දිසානායක මහතා පවසයි. ඒ මහතා මේ බව සඳහන් කර සිටියේ අද(30) කොළඹ පැවති මාධ්‍ය හමුවකදීය. එම මාධ්‍ය හමුවේදී ඒ මහතා පහත පරිදි අදහස් දැක්විය. අපි ජනතාවගෙන් ඉල්ලා සිටියා මෙම මැතිවරණය රටේ දේශපාලනයේ හැරවුම් ලක්‍ෂයක් බවට පත්කරන්න කියලා. එම සංඥාව මෙම මැතිවරණයේදී ලැබී තිබෙනවා. ආණ්ඩුවේ ජනතා විරෝධී කි‍්‍රයාමාර්ගවලට එරෙහිව ප‍්‍රබල හඬක් නැගීමට අපව ඔසවා තැබීමට දායකත්වය ලබාදෙන ලෙස අපි ජනතාවගෙන් ඉල්ලා සිටියා. එම දායකත්වය ජනතාව අපිට ලබාදී තිබෙනවා. ජනතා විමුක්ති පෙරමුණට මෙම මැතිවරණයේදී ජනතාව සුවිශේෂී ජයක් අත්කර දී තිබෙනවා. පසුගිය වසර හතරක පහක කාලය තුළ අපේ පක්‍ෂයේ තිබූ මැතිවරණ පෙරමුණේ පසුබෑම යටපත් කොට විපක්‍ෂයේ කාර්යභාරය සඳහා අපට ශක්තිය ලබාදී තිබෙනවා. 2009 පැවති දකුණු පළාත් සභා මැතිවරණයේදී අපට තිබුණු 72,379ක ඡන්ද ප‍්‍රමාණය මෙවර 109,032 දක්වා වැඩිවී තිබෙනවා. ඡන්ද ප‍්‍රතිශතය 9% දක්වාත් මන්තී‍්‍රධූර සංඛ්‍යාව 3 සිට 5 දක්වාත් වැඩිවී තිබෙනවා. විශේෂයෙන් හම්බන්තොට දිස්ති‍්‍රක්කයේ මන්තී‍්‍රධූරයක් වැඩිවී තිබෙන අතර ඡන්ද ප‍්‍රතිශතය 13% දක්වා වැඩිකර ගැනීමට සමත් වෙලා තිබෙනවා. ජනාධිපතිවරයාගේ බල කඳවුර වූත් සිය පවුලේ බල මෙහෙයුම දියත් කළ දිස්ති‍්‍රක්කය වූත් හම්බන්තොට මෙවැනි ඡන්ද ප‍්‍රතිශයක් ලබාගැනීමට අපි සමත්වෙලා තිබෙනවා. බස්නාහිර 2009 තිබූ 56,384ක ඡන්ද ප‍්‍රමාණය 156,208ක් දක්වා වැඩිවී තිබෙන අතර මන්තී‍්‍රධූර 3සිට 6 දක්වා වැඩිවී තිබෙනවා. මෙම මැතිවරණය ජනතා විමුක්ති පෙරමුණේ දේශපාලන ගමනේ හැරවුමක් සනිටුහන් කළා. මෙයත් සමඟ ඉදිරියේදී ජනතාව සමඟ ඉදිරි දේශපාලන උපාය උපක‍්‍රම සමඟ අපේ කි‍්‍රයාමාර්ග ඉදිරියට ගෙනියනවා. මෙම මැතිවරණය ආණ්ඩුව නියමිත දිනට කැඳවපු එකක් නෙවෙයි. තමන්ගේ මැතිවරණ ජයග‍්‍රහණය වෙනුවෙන් නියමිත දිනට පෙර විසුරුවා හළ අස්වාභාවික එකක්. බස්නාහිරට මාස 6ක පමණ කාලයකුත්, දකුණ මැතිවරණයට මාස 3ක පමණ කාලයකුත් තිබුණා. තමන්ට 2/3 කට ආසන්න බලයක් තිබියදී පළාත් සභා විසුරුවා හැරියේ ආණ්ඩුවේ දේශපාලන සැලැස්මට අනුවයි. ජිනීවා රැස්වීම තමන්ගේ වාසිය බවට පත්කරගන්න ආණ්ඩුව උත්සාහ කළා. මේ ආකාරයෙන් ජනාධිපතිවරයාගේ බලය වසර හයකින් දික්කර ගැනීමේ බල සැලැස්ම මේ වන විට අසාර්ථක වෙලා තිබෙනවා. විශේෂයෙන් බස්නාහිර දේශපාලන චලනය ජාතික දේශපාලනයට ඉතාම වැදගත්. බස්නාහිරදී ආණ්ඩුවේ ඡන්ද ප‍්‍රමාණය පසුගිය මැතිවරණයට වඩා 142,000කට අධික ප‍්‍රමාණයකින් පහළ වැටී තිබෙනවා. මන්තී‍්‍ර ධූර 12ක් අඩුවී තිබෙනවා. ඒ අනුව ආණ්ඩුවට බස්නාහිරදී විශාල පරාජයක් අත්කරදී තිබෙනවා. විශේෂයෙන් කොළඹ දිස්ති‍්‍රක්කයේදී 2009දී තිබුණු 57%ක ඡන්ද ප‍්‍රතිශතය 45% දක්වා අඩුවී තිබෙනවා. කොළඹ දිස්ති‍්‍රක්කයේ පමණක් මන්තී‍්‍රධූර 7ක් අඩුවී තිබෙනවා. ඒ අනුව කොළඹ දිස්ති‍්‍රක්කයේ ජනතාව මේ ආණ්ඩුව ප‍්‍රතික්‍ෂෙප කොට තිබෙනවා. මෙහි ඉතාම හාස්‍යජනක කාරණය වන්නේ ආණ්ඩුව ජනතාවට කියා සිටියේ ජිනීවා යෝජනාවට විරුද්ධව ආණ්ඩුවට ඡන්දය පාවිච්චි කරන්න කියලයි. නමුත් කොළඹ ජනතාව 55%ක් මේ ආණ්ඩුවට විරුද්ධව ඡන්දය පාවිච්චි කරලා තිබෙනවා. ඒ අනුව කොළඹ ජනතාව ජිනීවා යෝජනා අනුමත කොට තිබෙනවා කියලා අ‍මෙරිකාව ප‍්‍රමුඛ බටහිර රටවල්වලට යෝජනා කරන්න පුළුවන්. රටත් ජනතාවත් ගැන නොහිතා ආණ්ඩුව ගොඩනැගූ පුහු තර්ක දැන් ආණ්ඩුවටම පාරා වලල්ලක් වෙලා තිබෙනවා. දකුණු පළාත් සභාවේදී 2009දී ආණ්ඩුවට 67%ක ඡන්ද ප‍්‍රතිශතයක් තිබුණු අතර මෙවර එය 58%දක්වා අඩුවී තිබෙන අතර මන්තී‍්‍රධූර 5කින් අඩුවී තිබෙනවා. ආණ්ඩුවේ ඡන්ද ප‍්‍රතිශතය බරපතළ ලෙස කඩාවැටී තිබෙනවා. ජනාධිපතිවරයා පසුගිය කාලය පුරාම රැස්වීම් පවත්වමින් ගතකළේ හම්බන්තොට දිස්ති‍්‍රක්කයේ. ඒ අනුව මෙය ජනතාව විසින් ජනාධිපතිවරයාට එරෙහිව එල්ල කළ ප‍්‍රහාරයක් ලෙස සලකන්න පුළුවන්. ආණ්ඩුව හම්බන්තොටදී මන්තී‍්‍රධූර ප‍්‍රමාණය ආරක්‍ෂා කරගැනීමට සමත් වුවත් ඡුන්ද ප‍්‍රමාණය 18,274ක් හෙවත් 10%කින් අඩුවෙලා තිබෙනවා. මෙම ඡන්ද ප‍්‍රමාණය ලබාගන්නේ ආණ්ඩුව ප‍්‍රජාතන්ත‍්‍රවාදීව ජනතාවගේ සැබෑ මතය උරගා බැලීමෙන් නොවේ. ආණ්ඩුව දිගින් දිගටම උත්සාහ කළේ ජනතාවගේ මතය විකෘති කරමින් විකෘති ජයග‍්‍රහණයක් ලබාගන්නයි. මේ ආණ්ඩුවට ජනතාවගේ සැබෑ මතය පිළිබිඹු වන ප‍්‍රජාතන්ත‍්‍රවාදී ඡන්ද පැවැත්වීමට වුවමණාවක් නැහැ. ආණ්ඩුව දිගින් දිගටම මානව හිමිකම් කොමිසමේ යෝජනා පිළිබඳව විවිධාකාරයේ සාකච්ඡා‍ මැතිවරණයට යොදා ගත්තා. ජනාධිපතිවරයා අන්තිමට පවසා සිටියා ජිනීවා පැරදුනත් මට මෙහෙ ඡන්දය දිනන්න ඕනෑ කියලා. මෙය තමයි ආණ්ඩුව මැතිවරණයට භාවිතා කළ විකෘතිම කි‍්‍රයාමාර්ගය. ජනතාව තුළ තිබෙන රට ගැන හැඟීම බුලත් කොළය වෙත යොමුකිරීමට ආණ්ඩුව විවිධ දේ යොදාගත්තා. මැතිවරණයේදී බරපතළ ආකාරයෙන් නීති උල්ලංඝණය කළේ ජනාධිපතිවරයායි. මැතිවරණ කොමසාරිස් බී.බී.සී. පුවත් සේවයට පවසා සිටියේ ජනපති ජනහමුව ගැන කණගාටු වනබවයි. මැතිවරණ කොමසාරිස්වරයාටත් ජනාධිපතිවරයාගේ කි‍්‍රයාමාර්ග විවේචනාත්මකව දැකීමට සිදුවූණා. පහළ සාමාජිකයින්ට ආදර්ශය ලබාදිය යුතු ජනාධිපතිවරයා මැතිවරණ නීති බරපතළ ආකාරයෙන් උල්ලංඝණය කළා. පිරිවෙන් වහලා, පිරිවෙන් ගුරුවරු රැස්වීම්වලට කැඳෙව්වා. මාර්තු 08 වැනිදා ප‍්‍රාදේශීය සංවර්ධන බැංකුවලින් ණය ලබාගැනීමට බලාපොරොත්තුවන අපේක්‍ෂකයින්ගේ හිතවතුන් කොළඹට කැඳවලා රැස්වීම් කළා. මැතිවරණවලදී ග‍්‍රාමීය මට්ටමේ සකී‍්‍රය දායකත්වයක් සපයන ග‍්‍රාම නිළධාරී පත්වීම් 2,000කට ආසන්න ප‍්‍රමාණයක් ලබාදුන්නා. ගොවිජන සේවා දෙපාර්තමේන්තුවට අනුයුක්ත ඩී. ඕ. නිළධාරීන් පිරිසක් බඳවා ගත්තා. එමෙන්ම දුම්රිය දෙපාර්තමේන්තුවේ පත්වීම් ලබාදීම සම්බන්ධයෙන් ආන්දෝලනයක් මතුවුණා. එමෙන්ම ජනාධිපතිවරයා දිගින් දිගටම ආණ්ඩුවේ ව්‍යාපෘති විවෘත කළා. දේශපාලන උත්සව පැවැත්වුවා. සාමාන්‍යයෙන් පන්සල්වල දායක සභාවේ සභාපතිවරුන් විවෘත කරන මට්ටමේ තොරණ් පවා ජනාධිපතිවරයා විවෘත කළා. මෙම මැතිවරණය සම්පූර්ණයෙන්ම නීති විරෝධී මැතිවරණ ව්‍යාපාරයක් බවට පත් කළේ රටේ ජනාධිපතිවරයා. ඒ හා සමාන ලෙස ඇමතිවරුන් මැතිවරණ නීතිය උල්ලංඝණය කරමින් කටයුතු කළා. මහින්ද යාපා මාර්තු 28 වන දින පිරිවෙන් සිසුන්ට ඉංග‍්‍රීසි සිංහල ශබ්ද කෝෂ බෙදා දුන්නා. දුම්රියවල පති‍්‍රකා බෙදුවා. මෙම ඇමතිවරුන් තමන්ගේ ඥාතීන් වෙනුවෙන් අමාත්‍යාංශවල සියලූ බලය මැතිවරණ ව්‍යාපාරයට යෙදෙව්වා. වෙල්ගම ඇමතිවරයා පුතා වෙනුවෙන් දුම්රිය දෙපාර්තමේන්තුවේ වාහන, සේවකයින් යොදාගත්තා. කෘෂිකර්ම ඇමති මහින්ද යාපා තමන්ගේ මල්ලී වෙනුවෙන් අමාත්‍යාංශයේ දේපළ යොදා ගත්තා. ලක්‍ෂ්මන් යාපා පුතා වෙනුවෙන් ආයෝජන මණ්ඩලයේ වාහන, භාවිත කළා. නාමල්ගේ මිත‍්‍රයා වෙනුවෙන් ජනාධිපති ආරක්‍ෂක අංශයේ වාහන, නිලධාරීන් යොදාගත්තා. ගම්පහදී සරණ ගුණවර්ධන තෙල් සංස්ථාවේ වාහන, නිලධාරීන් මැතිවරණ ව්‍යාපාරයේ යොදවා ගත්තා. මේ ආකාරයෙන් රාජ්‍ය නිලධාරීන් රාජ්‍ය දේපොළ ජාතික රූපවාහිනිය අයි.ටී.එන්. වැනි රාජ්‍ය මාධ්‍ය අනෙක් පක්‍ෂවලට එරෙහිව මැතිවරණ ව්‍යාපාරයේ යොදවා ගත්තා. රාජ්‍ය මාධ්‍ය මැතිවරණ කොමාසාරිස්වරයාගේ උපමාන පවා උල්ලංඝණය කළා. මේ ආකාරයෙන් මේ සියල්ල යොදාගනිමින් ජනතා මතය විකෘති කරන්න ආණ්ඩුව උත්සාහ කළා. ආණ්ඩුවට මේ ප‍්‍රමාණයෙන් හෝ ඡන්ද ප‍්‍රමාණයක් ආරක්‍ෂා කරන්න හැකිවුණේ ඉතා බරපතළ ආකාරයේ නීති විරෝධී මැතිවරණ කි‍්‍රයාදාමයක් තුළයි. මැතිවරණ නිරීක්‍ෂණ කණ්ඩායම් පෙන්වා දුන්නේ ඉතිහාසයේ කවරදාටත් වඩා වැඩිම රාජ්‍ය නිලධාරීන්, රාජ්‍ය දේපළ යොදාගත් මැතිවරණයක් ලෙසටයි. ජනතාව ආණ්ඩුවේ මෙම ජනතා විරෝධී කි‍්‍රයාමාර්ගවලට ප‍්‍රහාරයක් එල්ල කරලා තිබෙනවා. ඔබ දන්නවා ජනතා විමුක්ති පෙරමුණ මැතිවරන ව්‍යාපාරය දියත් කරන්නේ ඉතාම විනයානුකූලව වැඩපිළිවෙළක් සහිතවයි. මැතිවරණ ප‍්‍රචණ්ඩ කි‍්‍රයා අවම කිරීමටත් ප‍්‍රජාතන්ත‍්‍රවාදීව නිදහස් හා සාධාරණ මැතිවරණයක් පැවැත්වීමටත් ජනතාවගේ සැබෑ මතය පිළිබිඹු කිරීමටත් උත්සාහ කරනවා. ජනතාවගේ සැබෑ මතය උරගා බැලීමට වැඩිම රැස්වීම් ගණනාවක් වැඩිම නිවාස ප‍්‍රමාණයක කැන්වසින් ව්‍යාපාරත්, විශාල ප‍්‍රමාණයේ ගෘහස්ථ සාකච්ඡාත් සිදුකළා. ජනතාව දැනුවත් කළා. ඒ අනුව රටේ විශාල ජනතාවක් අපට ඇහුම්කන් දෙන්න ආරම්භ කරලා තිබෙනවා. අපට ඇහුම්කන් දෙන්න පැමිණි ජනතාව භාණ්ඩ බෙදාදීම් හරහා නිවාස ණය ඉල්ලූම්පත්, රැකියා ඉල්ලූම්පත් ලබාදීම් හරහා රැස්කරපු ජනතාවක් නෙවෙයි. ඔවුන්ට පෞද්ගලික වරප‍්‍රසාද ලබාගැනීමේ වුවමනාව තිබුණේ නැහැ. අපට ඡන්දය ප‍්‍රකාශ කළ 265,000කට ආසන්න ජනතාවකට අවශ්‍යවී තිබුණේ මේ රටේ අලූත් දේශපාලන වෙනසක් ඇතිකිරීමයි. ඒ වෙනුවෙන් ඡන්දය ලබාදුන් ජනතාවගේ පොදු අරමුණු වෙනුවෙන් ඡන්දය ප‍්‍රකාශ කළ සියලූම ජනතාවට ස්තුතිවන්ත වෙනවා. ඒ වගේම අපට ඡන්ද ලබානොදුන්න, අපිට සවන් දුන්න, අපේ වැඩපිළිවෙළ සමඟ සම්බන්ධ වුණු සියලූම ජනතාවට ස්තුතිය පළකරන්න කැමතියි. ජනතා විමුක්ති පෙරමුණ ලෙස අපි සහතික කරනවා ජනතාව අප ගැන තිබූ විශ්වාසය අඹමල් රේණුවකින්වත් අඩු නොවන විදියට කටයුතු කරනවා කියලා. එය අපේ වගකීමක් ලෙස අප බාරගන්නවා. මේ රටේ ජනතාව අප කෙරෙහි තැබූ විශ්වාසය තවත් ශක්තිමත් කරනවා. මේ රටේ බහුතරයකගේ පොදු වුවමනාවක් තිබුණා මේ රටට යහපත් සමාජයක්, දරුවන්ට හොඳ අනාගතයක් ඕන කියලා. එම බලාපොරොත්තුව ඉටු කිරීම සඳහා අප ඉදිරියේදී කටයුතු කරනවා. මේ ආණ්ඩුව පළවා හැරලා ජනතාවාදී පාලනයක්, හොඳ සමාජයක් ගොඩනගනවා. මෙම පාලනය පළවා හැරීමේ ආරම්භය අපි සනිටුහන් කරලා තිබෙනවා. ඒ සඳහා අපි ජනතා විමුක්ති පෙරමුණේ නායකත්වයෙන් ප‍්‍රබල ජනතා ව්‍යාපාරයක් ගොඩනගනවා. එමෙන්ම ජනතා විමුක්ති පෙරමුණේ මැතිවරණ ව්‍යාපාරයට පිටින් සිටි විශාල පිරිසක් උදව් උපකාර කළා. අනෙක් සියලූ පක්‍ෂවල අයථා මුදල් උපයා ගත්තු පිරිස් සිටියා. අපි කිසිවෙක් ජනතාවගේ මුදල් අයථා ලෙස උපයාගෙන නැහැ. ඒ නිසා අපේ ඡන්ද ව්‍යාපාරයට මූල්‍යම ආධාර කළ විශාල පිරිසක් හිටියා. විදෙස්ගත හිතවතුන්, අපේ ආධාර පත‍්‍රයට මුදලක් පරිත්‍යාග කළ පිරිස් ඇතුළු සියලූ දෙනාට අපගේ ස්තුතිය පිරිනමනවා. එමෙන්ම තමන්ට පෞද්ගලික මන්තී‍්‍රධූරයක් හෝ අපේක්‍ෂා නොකර මැතිවරණ කි‍්‍රයාවලියේ කැපවීමෙන් කටයුතු කළ අපේ සියලූම අපේක්‍ෂකයින්ට, පක්‍ෂ සාමාජිකයින්ට, අපේ හිතවතුන්ටත් ස්තුතිය පිරිනමනවා. ඒ වගේම අපිට කවදාවත් කථා කරලා නැති, හමුවෙලා නැති අඳුරන්නේ නැති පිරිසක් අපගේ මැතිවරණ ව්‍යාපාරය තුළ සකී‍්‍රය දායකත්වයක් දැක්වූවා. එමෙන්ම මාධ්‍යවෙදීන්, විශාල පිරිසක් විශාල බාධා මධ්‍යයේ අපි සමඟ කතාබහ කරමින් අපිව දිරිමත් කරමින් අපිට සහාය දුන්නා. එමෙන්ම මාධ්‍ය ආයතන ප‍්‍රධානීන්, හිමිකරුවන් අපිට විවිධ ආකාරයෙන් උදව් උපකාර කළා. ඔවුන් කටයුතු කළේ අපේ රට මීට වඩා පිම්මක් ඉදිරියට ගත යුතුයි කියලා. ඒ සියලූ දෙනාටත් අප අපගේ ස්තූතිය පිරිනමනවා.", "URL": "https://sinhala.adaderana.lk/news.php?nid=42181", "Category": null, "Parent URL": null}