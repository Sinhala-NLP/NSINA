{"Source": "Adaderana", "Timestamp": "October 14, 2015 08:57 am", "Headline": "අන්තර් පාර්ලිමේන්තු සංගමයේ ශ්‍රී ලංකා නායකත්වය තිලංගට", "News Content": "අන්තර් පාර්ලිමේන්තු සංගමයේ 133 වන සම්මේලනයට සහභාගී වන ශ්‍රී ලංකා දූත පිරිසේ නායකත්වය නියෝජ්‍ය කථානායක තිලංග සුමතිපාල මහතාට හිමිව තිබේ.මෙවර අන්තර් පාර්ලිමේන්තු සංගමයේ සම්මේලනය ලබන 16 වන දින සිට 21 වන දින දක්වා ස්විට්සර්ලන්තයේ ජිනීවා නුවර දී පැවැත්වීමට නියමිතය.මෙම දූත පිරිසේ නියෝජ්‍ය නායකත්වය පාර්ලිමේන්න්තු මන්ත්‍රී රංජිත් අළුවිහාරේ මහතාට හිමිව ඇත.ඊට අමතරව මෙම සම්මේලනය සඳහා නියෝජ්‍ය අමාත්‍ය අනෝමා ගමගේ, පාර්ලිමේන්තු මන්ත්‍රී බිමල් රත්නායක සහ ශාන්ති ස්කන්දරාජා යන මහත්ම මහත්මීන් සහභාගී වීමට නියමිතය.පාර්ලිමේන්තු මහලේකම් ධම්මික දසනායක මහතාද මෙම දූත පිරිසේ ලේකම්වරයා වශයෙන් සහභාගී වීමට නියමිතව ඇත.", "URL": "https://sinhala.adaderana.lk/news.php?nid=54432", "Category": null, "Parent URL": null}