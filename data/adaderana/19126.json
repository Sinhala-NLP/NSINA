{"Source": "Adaderana", "Timestamp": "October 4, 2011 09:16 am", "Headline": "ප්‍රසිද්ධ ස්ථානයක දුම්පානය කළ හයදෙනෙකුට දඩ", "News Content": "ප්‍රසිද්ධ ස්ථානයක දුම්පානය කිරීමේ චෝදනාවකට වරදකරුවන් වූ පුද්ගලයින් හයදෙනෙකුට කොළඹ මහේස්ත්‍රාත් අධිකරණය රුපියල් 12,000 ක දඩයක් නියම කර තිබේ. පෑලියගොඩ පොලිසිය සිදුකළ වැටලීමකදී මොවුන් අත්අඩංගුවට ගෙන අධිකරණයට ඉදිරිපත් කර තිබුණි. මෙම සැකකරුවන් පෑලියගොඩ පොලිස් වසම තුළ දුම්පානය සඳහා වෙන්කර නොමැති ස්ථානවල දුම්පානය කරමින් සිටියදී අත්අඩංගුවට ගත් බව පොලිසිය අධිකරණයට වාර්තාවක් ඉදිරිපත් කරමින් සඳහන් කර ඇත. සැකකරුවන් විසින් වරද පිළිගත් අතර ඒ අනුව එක් සැකකරුවෙකුට රුපියල් 2000 බැගින් දඩයක් නියම කිරීමට කොළඹ අතිරේක මහේස්ත්‍රාත් ටිකිරි ජයතිලක මහතා නියෝග කරනු ලැබීය.", "URL": "https://sinhala.adaderana.lk/news.php?nid=19126", "Category": null, "Parent URL": null}