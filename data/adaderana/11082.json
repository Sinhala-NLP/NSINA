{"Source": "Adaderana", "Timestamp": "September 25, 2010 01:02 pm", "Headline": "ලොරි රියදුරෙක් හරහට-පොලිස් සැරයන් මරුට", "News Content": "මිද්දෙණිය, වීරකැටිය මාර්ගයේ මිද්දෙණිය පොලිසිය ඉදිරිපිට සිදුවූ රිය අනතුරකින් පොලිස් සැරයන්වරයෙකු ජීවිතක්ෂයට පත්ව තිබේ. මිද්දෙණිය පොලිසියට අනුයුක්තව මාර්ග සෝදිසියේ නිරතව සිටි සැරයන්වරයෙකු මෙසේ ජීවිතක්ෂයට පත්ව ඇති බව පොලිසිය සඳහන් කරයි. අණ නොතකා‍ ධාවනය වූ ලොරි රථයක ගැටීමෙන් අදාළ පොලිස් සැරයන්වරයා ජීවිතක්ෂයට පත්ව තිබේ. ලොරි රථය සැරයන්වරයා ද යටකරමින් ‍ඉදිරියට ධාවනය වී විදුලි කණුවක ගැටී නැවතී ඇති අතර එහිදී ලොරි රථයේ රියදුරු සහ තවත් පුද්ගලයෙකු එම ස්ථානයෙන් පලාගොස් ඇති බව පොලිසිය පවසයි. කෙසේවෙතත් සිද්ධියට සම්බන්ධ සැකකරුවන් මේ වන තෙක් අත්අඩංගුවට ගැනීමට හැකි වී නැත. අනතුරින් ජීවිතක්ෂයට පත්ව ඇත්තේ වීරකැටිය, ගෝනදෙනිය ප්‍රදේශයේ පදිංචි 48 හැවිරිදි විලියම් සිල්වාගේ චන්ද්‍රසිරි නැමැති පොලිස් සැරයන්වරයායි.", "URL": "https://sinhala.adaderana.lk/news.php?nid=11082", "Category": null, "Parent URL": null}