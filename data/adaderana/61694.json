{"Source": "Adaderana", "Timestamp": "July 2, 2016 11:00 pm", "Headline": "ශ්‍රී ලංකාව යළිත් අසරණ වෙයි", "News Content": "එංගලන්තය සමග ටෙස්ට් තරගාවලිය 2ට 0ක් ලෙස පරාජයට පත්වීමෙන් පසු ඇරඹි එක්දින තරගාවලියද 3ට0ක් ලෙස පරාජයට පත්වෙමින් ශ්‍රී ලංකා කණ්ඩායමට අවමානයෙන් ගැලවීමට නොහැකිව අදත් අසාර්ථක විය.ඒ දෙරට අතර පැවැති පස්වැනි එක්දින තරගයෙන් එංගලන්තයට ලකුණු 122ක විශිෂ්ට ජයක් අත්කර දෙමිනි.ඒ අනූව තරග 5කින් සමන්විත එක්දින තරගාවලියද 3ට0ක් ලෙස ජය ගැනීමට එංගලන්තය සමත් විය.තරගාවලියේ එක් තරගයක් ජය පරාජයෙන් තොරවද තවත් තරගයෙක් වර්ෂාව හේතුවෙන්ද අතහැරීමට සිදුවිණ.කෙසේ වුවද අද තරගයේදී කාසියේ වාසිය දිනා පළමුව පන්දු යැවීම තෝරාගත් ශ්‍රී ලංකා කණ්ඩායමට අභියෝගාත්මක ලකුණු ඉලක්කයක් ලබාදුන් එංගලන්තය කඩුළු 7ට ලකුණු 324ක් ලබා ගැනීමට සමත්විය. පිළිතුරු ලෙස ශ්‍රී ලංකා කණ්ඩායමට පන්දුවාර 42.4ක් අවසානයේ සියලුදෙනා දැවී ලබාගත හැකිවූයේ ලකුණු පමණි.202ක් පමණි.ශ්‍රී ලංකා ඉනිම වෙනුවෙන් දිනේෂ් චන්දිමාල් ලබාගත් ලකුණු 53ක ධනුෂ්ක ගුණතිලක ලබාගත් ලකුණු 48ත් හැරුණු විට සෙසු පිතිකරුවන්ට සාර්ථක වීමට එංගලන්ත පන්දු යවන්නෝ ඉඩ නොදුන්හ.ධනුෂ්ක ගුණතිලක පන්දුවෙන් දස්කම් පාමින් එංගලන්ත ඉනිමේ කඩුලු 3ක්ද දවා ගත්තේ ප්‍රතිවාදීන්ට ලකුණු 48ක් දෙමිනි.කෙසේ වුවද ශ්‍රී ලංකා ඉනිමේ වැඩි කඩුළු සංඛ්‍යාවක් දවාගත් පන්දු යවන්නා වෙමින් එංගලන්ත පිලේ දස්කම් ප්‍රදර්ශනය කළේය.ඒ අනූව ටෙස්ට් තරගාවලිය පරාජය වීමෙන් පසු ශ්‍රී ලංකාවට එක්දින තරගාවලියේදී හෝ සාර්ථකත්වයක් පෙන්නුම් කිරීමට නොහැකිවූ අතර නවක ක්‍රීඩකයින් යොදාගනිමින් මෙම තරගාවලිය තුළ සිදුකළ අත්හදා බැලීම් හි ගුණ අගුණ ක්‍රීඩා බලධාරීන්ට විචාරීමට අවස්ථාව මේ තත්ත්වය හමුවේ ලැබී ඇති බවද සඳහන් කළ යුතුය.", "URL": "https://sinhala.adaderana.lk/news.php?nid=61694", "Category": null, "Parent URL": null}