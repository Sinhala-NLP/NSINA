{"Source": "Adaderana", "Timestamp": "April 23, 2017 09:23 pm", "Headline": "පළාත් පාලන ආයතන සංස්ථාපනය කිරීමේ ගැසට් නිවේදනය මුද්‍රණයට බාර දෙයි", "News Content": "පළාත් පාලන ආයතන සංස්ථාපනය කිරීම සඳහා වන ගැසට් නිවේදනය මුද්‍රණය සඳහා රජයේ මුද්‍රණාලය වෙත බාර දී ඇති බව පළාත් සභා හා පළාත් පාලන ‍අමාත්‍යාංශය පවසයි. එම අමාත්‍යාංශ ලේකම් කමල් පද්මසිරි මහතා සඳහන් කළේ මුද්‍රණ දෙපාර්තමේන්තුව මඟින් අදාළ ගැසට් නිවේදනය කඩිනමින් නිකුත් කරනු ඇති බවය.පළාත් පාලන ආයතන සංස්ථාපනය කිරීම සඳහා වන ගැසට් පත්‍රට එක් ප්‍රාදේශීය සභාවකට හෝ නගර සභාවකට අදාළ මන්ත්‍රීධුර සංඛ්‍යාව ඇතුළත් බව ලේකම්වරයා පවසයි.", "URL": "https://sinhala.adaderana.lk/news.php?nid=72396", "Category": null, "Parent URL": null}