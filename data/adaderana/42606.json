{"Source": "Adaderana", "Timestamp": "April 17, 2014 01:16 pm", "Headline": "සූර් රියදුරන් 1315ක් මාට්ටු ", "News Content": "බීමත් රියදුරන් අත්අඩංගුවට ගැනීම සඳහා පොලීසිය ආරම්භ කළ විශේෂ මෙහෙයුමේ දී මේ වන විට පුද්ගලයින් 1315දෙනෙකු අත්අඩංගුවට ගෙන තිබේ. ඊයේ(16) පෙරවරු 6.00 සිට ගත වු පැය 24ක කාලය තුළ පමණක් පුද්ගලයින් 185 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඒ අනුව මේ වනවිට බීමත්ව රිය ධාවනය කළ යතුරුපැදිකරුවන් 718 දෙනෙකු, ත්‍රිරෝද රථ රියදුරන් 462 දෙනෙකු, බස් රථ රියදුරන් 12 දෙනෙකු සහ වෙනත් වාහන රියදුරන් 123 දෙනෙකු අත්අඩංගුවට ගෙන තිබේ. උත්සවය සමය නිමිත්තෙන් දිවයින පුරා සියලු පොලිස් ස්ථාන ආවරණය වන පරිදි මෙම වැටලීම ක්‍රියාත්මක කරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=42606", "Category": null, "Parent URL": null}