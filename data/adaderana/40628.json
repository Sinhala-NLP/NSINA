{"Source": "Adaderana", "Timestamp": "January 25, 2014 09:14 am", "Headline": "කැස්බෑ මස් ළඟ තබාගත් 3ට දඩ", "News Content": "කල්පිටිය රෝසපාඩුව ප්‍රදේශයේ දී නීති විරෝධී ලෙස කැස්බෑ මස් ළඟ තබා ගත් පුද්ගලයින් තිදෙනෙකු රුපියල් එක්ලක්ෂ 20,000 ක දඩයකට යටත්ව මුදාහැර තිබේ. කල්පිටිය නාවික හමුදා කදවුරේ නිලධාරීන්ට ලැබුණු තොරතුරකට අනුව සිදුකළ වැටලීමකදී සැකකරුවන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී ඔවුන් සතුව තිබී කැස්බෑ මස් කිලෝ ග්‍රෑම් 11 යි ග්‍රෑම් 500 ක් පොලිසිය විසින් සොයාගෙන තිබේ. සැකකරුවන් එම ප්‍රදේශයේම පදිංචිකරුවන් පිරිසක් වන අතර සිද්ධිය සම්බන්ධයෙන් කල්පිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40628", "Category": null, "Parent URL": null}