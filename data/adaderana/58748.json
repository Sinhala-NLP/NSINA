{"Source": "Adaderana", "Timestamp": "March 30, 2016 01:40 pm", "Headline": "ASP යළි රිමාන්ඩ් ", "News Content": "ඇඹිලිපිටියේ සුමිත් ප්‍රසන්න ජයවර්ධන එක්දරු පියාගේ මරණය සම්බන්ධයෙන් සැකපිට අත්අඩංගුවට ගෙන රිමාන්ඩ් කර සිටි ඇඹිලිපිටියේ හිටපු සහකාර පොලිස් අධිකාරී චමිල් ධර්මරත්න මහතා ලබන මස 08 තෙක් යළි රිමාන්ඩ් කිරීමට ඇඹිලිපිටිය අතිරේක මහේස්ත්‍රාත් ප්‍රසන්න ප්‍රනාන්දු මහතා අද නියෝග කර තිබේ.සැකකරු අද කුරුවිට බන්ධනාගාරයේ සිට අද නැවත උසාවියට ඉදිරිපත් කළ බව අප වාර්තාකරු පැවසීය.මියගිය සුමිත් ප්‍රසන්න ජයවර්ධනගේ මරණ පරීක්ෂණයේ දෙවන වාර්තාව අද අධිකරණයට ඉදිරිපත් කර නොතිබූ අතර එය ඉදිරිපත් කරන ලෙසට ද එහිදී නියෝග කර තිබේ.එසේම සැකකරු කොන්දේ අමාරුවකින් පෙළෙන බව ඔහු වෙනුවෙන් පෙනී සිටි නීතිඥයින් අධිකරණයට දන්වනු ලදුව ඒ සම්බන්ධ වෛද්‍ය වාර්තා ද ඉදිරිපත් කරන ලෙසට අධිකරණය නියෝග කළ බව අප වාර්තාකරු පැවසීය.ඇඹිලිපිටිය නව නගරාසන්නයේ නිවසක සාදයකදී පොලීසිය සමග ඇති වූ ගැටුමක් අතරතුර සුමිත් ප්‍රසන්න ජයවර්ධන නැමැති එක්දරු පියා මියගිය අතර ඔහුගේ මරණයට සැකපිට ඇඹිලිපිටිය සහකාර පොලිස් අධිකාරි ලෙස කටයුතු කළ චමිල් ධර්මරත්න නැමැත්තා අත්අඩංගුවට පත්විය.මේ අතර ඇප ලබාදෙන ලෙස ඉල්ලා ඉදිරිපත් කර තිබූ පෙත්සමක් සලකා බැලීම ද කල්දමා ඇත.", "URL": "https://sinhala.adaderana.lk/news.php?nid=58748", "Category": null, "Parent URL": null}