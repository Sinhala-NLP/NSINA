{"Source": "Adaderana", "Timestamp": "August 29, 2017 12:21 pm", "Headline": " ඡන්ද විමසීමේ පනත් කෙටුම්පතට කථානායක අත්සන් තැබීම 31දා ", "News Content": "පළාත් පාලන ආයතන ඡන්ද විමසීමේ සංශෝධිත පනත් කෙටුම්පතට කථානායකවරයා ලබන 31 වනදා අත්සන් තබන බව කථානායක කාර්යාලය පවසයි.නිවේදනයක් නිකුත් කරමින් කථානායක කාර්යාලය සඳහන් කළේ ලබන 31 වනදා කෙටුම්පත සඳහා අත්සන් තැබීමට බලාපොරොත්තු වන බවට අද(29) පෙරවරුවේ කථානායක කරූ ජයසූරිය මහතා ප්‍රකාශ කළ බවයි.පනත් කෙටුම්පතට අත්සන් තැබීම සඳහා අවශ්‍ය කටයුතු කඩිනම් කරන ලෙස කරූ ජයසූරිය මහතා මේ වන විටත් අදාළ අංශවලට උපදෙස් දී ඇති බව සඳහන්ය.පළාත් පාලන ආයතන ඡන්ද වීමසීම් සංශෝධන පනත් කෙටුම්පත සංශෝධන සහිතව පසුගිය 25 වනදා පාර්ලිමේන්තුවේදී සම්මත වුණි.", "URL": "https://sinhala.adaderana.lk/news.php?nid=76849", "Category": null, "Parent URL": null}