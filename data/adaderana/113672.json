{"Source": "Adaderana", "Timestamp": "July 8, 2019 07:21 pm", "Headline": "කැබිනට් මණ්ඩලයේ සිටිනවා නම් නපුන්සකයෙකු ලෙස සිටිය යුතුයි-විජේදාස", "News Content": "පාස්කු ඉරුදින ප්‍රහාරය එල්ල වීමට හේතුව හම්බන්තොට වරාය චීනයට ලබාදීම බව එක්සත් ජාතික පක්ෂ පාර්ලිමේන්තු මන්ත්‍රි ආචාර්ය විජේදාස රාජපක්ෂ මහතා පවසයි. ජාතික වීර එඩ්වඩ් හෙන්රි පේද්‍රිස් 104 වැනි ගුණසැමරුමට ඊයේ (07) එක්වෙමින් මන්ත්‍රිවරයා මේ බව කියා සිටියේය. ලංකාවේ ඉඩම් විදේශිකරණය කිරීම සම්බන්ධයෙන් වන පනතක් සම්මත කර ගෙන ඇති බවත් එයට අමාත්‍ය ගයන්ත කරුණාරත්නගේ අනුමැති ලබා ගත්තේ බිය වද්දා බවත් මන්ත්‍රීවරයා පවසයි. ඔහු පැවසුවේ තමන් කැබිනට් මණ්ඩලයේ සිටින කාලයේදි ද මෙම පනත සම්මත කර ගැනීමට උත්සහ කළද තමන් එයට ඉඩ නොදුන් බවයි. වර්තමානයේ කැබිනට් මණ්ඩලයේ සිටිනම් නපුන්සකයෙක් ලෙස සිටිය යුතු බවද මන්ත්‍රීවරයා එහිදි වැඩිදුරටත් පැවසීය. කිසිදු නායකයෙක් රටට ආදරය කරන්නේ නොහැති බවත් එවැන්නක් සිදු වුයේ හිටපු ජනාධිති මහින්ද රාජපක්ෂ මහතාගේ ප්‍රධානත්වයෙන් යුද්ධය ජයග්‍රහනය කිරීම පමනක් බවත් මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=113672", "Category": null, "Parent URL": null}