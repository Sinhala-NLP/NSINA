{"Source": "Adaderana", "Timestamp": "July 31, 2019 03:58 pm", "Headline": "රංජන්ගේ වැඩ ගැන අගමැතිගෙන් විශේෂ නිවේදනයක්", "News Content": "රංජන් රාමනායක රාජ්‍ය අමාත්‍යවරයා විසින් කැළණිය රජමහා විහාරාධිපති ස්වාමීන් වහන්සේ පිළිබඳව සමාජ මාධ්‍ය ජාල වෙත නිකුත් කර ඇති වීඩියෝව බොහෝ පිරිස් විසින් තමන්ගේ අවධානයට යොමු කර ඇති බව අග්‍රාමාත්‍ය රනිල් වික්‍රමසිංහ මහතා විශේෂ නිවේදනයක් නිකුත් කරමින් පවසයි. කැලණි රජමහා විහාරයේ දායක සභාවේ සභාපතිවරයා ලෙස ඒ වීඩියෝවේ සඳහන් කරුණු තමන් ප්‍රතික්ෂේප කරන බව අග්‍රාමාත්‍යවරයා කළ විශේෂ නිවේදනයේ සඳහන් වෙයි. රාජ්‍ය අමාත්‍යවරයාගේ ක්‍රියා කලාපය සම්බන්ධව තමන් විසින් පත් කරන ලද කමිටුවේ අවධානයට මෙම වීඩියෝව ද යොමු කර බව අග්‍රාමාත්‍යවරයා කල නිවේදනයේ වැඩිදුරටත් සඳහන් විය.", "URL": "https://sinhala.adaderana.lk/news.php?nid=115447", "Category": null, "Parent URL": null}