{"Source": "Adaderana", "Timestamp": "February 3, 2017 12:08 pm", "Headline": " නාවික හමුදාපති නිල සංචාරයක", "News Content": "නාවික හමුදාපති වයිස් අද්මිරාල් රවින්ද්‍ර විජේගුණරත්න මහතා ඉන්දියාවේ කොචින් හි පිහිටි දකුණු නාවික විධානයේ නිල සංචාරයක නිරත වී තිබේ. සිය පස් දින ඉන්දීය නිල සංචාරය අවසන් කරමින් නාවික හමුදාපතිවරයා මෙම සංචාරයට එක් වූ බව නාවික හමුදාව සඳහන් කළේය.කොචින් දකුණු නාවික විධානයේ සංචාරය අතරතුරදී එහි උසස් නිලධාරීන් කිහිප දෙනෙකු සමඟ හමුදාපතිවරයා සාකච්ඡා පවත්වා තිබේ.ශ්‍රි ලංකා නාවික හමුදාව වර්තමානයේ වේග ප්‍රහාරක යාත්‍රා මෙහෙයුම්වලින් නිරීක්ෂණ මුර යාත්‍රා වලට පරිවර්ථනය වෙමින් සිටින බැවින් ඒ සඳහා අවශ්‍ය නිරන්තර පුහුණුව ශ්‍රී ලංකා නාවික හමුදාවට ලබා දෙන ලෙස නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා එහිදී එම නිලධාරීන්ගෙන් ඉල්ලීමක් කර ඇති බව ද සඳහන්ය.", "URL": "https://sinhala.adaderana.lk/news.php?nid=69057", "Category": null, "Parent URL": null}