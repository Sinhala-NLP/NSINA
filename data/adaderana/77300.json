{"Source": "Adaderana", "Timestamp": "September 8, 2017 03:25 pm", "Headline": "උතුරේ අධ්‍යාපනය පසුගාමි තත්ත්වයක ", "News Content": "වර්ත‍මානයේදී සියලු පහසුකම් පැවතියද උතුරේ දරුවන්ගේ අධ්‍යාපනය පසුගාමි තත්වයක තිබෙන බව උතුරු පළාත් ආණ්ඩුකාර රෙජිනෝල්ඩ් කුරේ මහතා පැවැසීය.යාපනය, චුන්නාකම් ස්කන්දරෝදය විදුහලේ හිටපු කීර්තිමත් විදුහල්පතිවරයෙකුවන වි. ශිවසුබ්‍රමනියම් මහතාගේ පිළිරුවක් විද්‍යාල භූමියේදි නිරාවරණය කිරීමේ වැඩසටහනකට ඊයේ (7) එක්වෙමින් උතුරු පළාත් ආණ්ඩුකාරවරයා එලෙස පැවසීය.පාසල් ආදිශිෂ්‍ය සංගමය විසින් ශිවසුබ්‍රමනියම් මහතාගේ ප්‍රතිමාව ඉදිකොට තිබිණ.මෙහිදී වැඩි දුරටත් අදහස් දැක් වූ ආණ්ඩුකාරවරයා කියා සිටියේ වසර ගණනාවකට පෙර විවිධ ආයතනවල උසස් පුටුවල වැඩි ප්‍රමාණයක් දමිළ අය සිටි නමුත් වර්තමානයේදී උතුරේ දරුවන්ට සෑම පහසුකමක්ම පෙරටත් වඩා ලැබිලත් උතුරු පළාතේ අධ්‍යාපන මට්ටම එතරම් ශුභදායි තත්වයක නොමැති බවය.\"සුද්දෝ වතුකරය හැදුවා. සංවර්ධනය කළා. ඒ අතීත කාලේදීත් උතුරේ සංවර්ධනයක් කරලා නෑ. නමුත් වර්තමානයේ උතුරු පළාත තුළ සෑම අතකින්ම සංවර්ධනය වෙලා දියුණුවෙලා තිබෙනවා\". යැයිද හෙතෙම පැවැසීය.", "URL": "https://sinhala.adaderana.lk/news.php?nid=77300", "Category": null, "Parent URL": null}