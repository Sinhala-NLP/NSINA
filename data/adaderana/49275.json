{"Source": "Adaderana", "Timestamp": "February 11, 2015 12:42 pm", "Headline": "රුපියල් 50ට  වී මිලදී ගන්න කැබිනට් පත්‍රිකාවක්  ඉදිරිපත් කළා ", "News Content": "රුපියල් 50 සහතික මිලට ගොවීන්ගෙන් වී මිලදී ගැනීම සඳහා කැබිනට් පත්‍රිකාවක් ඉදිරිපත් කර ඇති බව ආහාර සුරක්ෂිතතා අමාත්‍ය ගාමිණි ජයවික්‍රම මහතා පවසයි.රුපියල් 50 සහතික මිලට වී මිලදීගත් විට හාල් මිල ඉහළ යන බවට සමාජය තුළ ඇතැම් පිරිස් පවසන බවද අද (11) කොළඹ පැවති මාධ්‍ය හමුවකදී ඔහු සඳහන් කර සිටියේය.එසේම ගොවීන් දැඩි ලෙස දුෂ්කරතා වලට මුහුණ පාමින් ඔවුගේ සේවය රටට ඉටුකරන බවත්, එසේ හෙයින් ගොවීන්ට සාධාරණයක් ඉටුකළ යුතු බවත්, එහිදී ඔහු පැවසුවේය.මේ වන මෙරටින් විට 50% පමණ වී කර්මාන්තශාලා වැසිගොස් ඇති බවත්, එයට හේතුව පසුගිය සමයේ රාජ්‍ය අනුදැනුම මත හාල් ඒකාධිකාරයක් ඇති වී තිබීම බවත් හෙතෙම පෙන්වා දුන්නේය.කෙසේ වෙතත් පෞද්ගලික අංශය රුපියල් 30 ට ගොවීන්ගෙන් වී මිලදීගෙන ඒවා රුපියල් 50 සහතික මිලට විකිණීමට ඉඩ ප්‍රස්ථාව ඇති බවත්, එවැනි දේවල් ඉදිරියේදී නැති කරන බවත් ඒ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49275", "Category": null, "Parent URL": null}