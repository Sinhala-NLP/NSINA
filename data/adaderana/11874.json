{"Source": "Adaderana", "Timestamp": "November 1, 2010 02:54 pm", "Headline": "තිබෙන සරසවි වල පහසුකම් නෑ -පුද්ගලික සරසවි ඇරඹීම අනුමත කරන්න බෑ", "News Content": "පවතින විශ්ව විද්‍යාල තුළ පහසුකම් වර්ධනය නොකර පෞද්ගලික විශ්ව විද්‍යාල ආරම්භ කිරීම අනුමත ‍කළ නොහැකි යැයි එක්සත් ජාතික පක්ෂය පවසයි. එක්සත් ජාතික පක්ෂ රජයන් තුළ දී පෞද්ගලික පාසල් සහ පෞද්ගලික රෝහල් ආරම්භ කළේ පවත්නා රෝහල් සියල්ලෙහි පහසුකම් වර්ධනය කිරීමෙන් පසුව බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා ප්‍රකාශ කළේය. කොළඹ දී අද(01) පැවති මාධ්‍ය හමුවකට සහභාගී වෙමින් ඔහු මෙම අදහස් පළ කළේය. වත්මන් රජය නිදහස් අධ්‍යාපනය මෙන්ම නිදහස් සෞඛ්‍ය සේවය ද කප්පාදු කිරීමේ ක්‍රියාමාර්ගයක නිරත වෙමින් සිටින බව එහි දී වැඩිදුරටත් අදහස් දක්වමින් ගයන්ත කරුණාතිලක මහතා පැවසුවේය.", "URL": "https://sinhala.adaderana.lk/news.php?nid=11874", "Category": null, "Parent URL": null}