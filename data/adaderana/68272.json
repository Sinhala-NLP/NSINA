{"Source": "Adaderana", "Timestamp": "January 19, 2017 07:30 am", "Headline": "රන්මාල කොල්ලකරුවෙක් දැලේ ", "News Content": "විවිධ ප්‍රදේශ වලදී රන් මාල කොල්ලකෑම් හා ගෙවල් බිඳීම් රැසකට සම්බන්ධ පුද්ගලයෙකු ජාඇල ප්‍රදේශයේදී අත්අඩංගුවට ගෙන තිබේ.අදාළ පුද්ගලයා විසින් ජාඇල, කඳාන, රාගම හා ගණේමුල්ල යන ප්‍රදේශ වලදී සොරාගෙන ඇති රන් මාල සංඛ්‍යාව 17ක් බව පොලිසිය පවසයි.මේ අතර අත්අඩංගුවට ගන්නා අවස්ථාවේදී සැකකරු සතුව තිබී හෙරොයින් ග්‍රෑම් 02යි මිලි ග්‍රෑම් 200ක් ද සොයාගත් බව සඳහන්ය.අත්අඩංගුවට ගෙන ඇත්තේ ජා ඇල ඒකල ප්‍රදේශයේ පදිංචි 34 හැවිරිදි පුද්ගලයෙකි.ඔහු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68272", "Category": null, "Parent URL": null}