{"Source": "Adaderana", "Timestamp": "June 4, 2014 08:05 am", "Headline": "ආපදා තත්ත්වය පහව යන ලකුණු ", "News Content": "දිවයිනේ ප්‍රදේශ කිහිපයකට බලපෑ ආපදා තත්ත්වය ක්‍රමයෙන් පහව යමින් පවතින බව ආපදා කළමනාකරණ මධ්‍යස්ථානය පවසයි. පැවති ආපදා තත්ත්වයෙන් පුද්ගලයින් 2700 කට අධික පිරිසක් පීඩාව ඇති බවත්, මරණ 22 ක් ද වාර්තා වන බවත් එම ධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කරයි. කෙසේ වෙතත් හිනිදුම, නාගොඩ ආදී ප්‍රදේශවල මාර්ග රැසක් මේ වනවිටත් ජලයෙන් යටවී ඇති බව අද දෙරණ ප්‍රාදේශීය වාර්තාකරු පවසයි. අකුරැස්ස ප්‍රදේශයේ ජලයෙන් යටවී තිබු මන්මාවත් බොහොමයක ජලය මේ වනවිට බැසයමින් පවතින බව අද දෙරණ අකුරැස්ස ප්‍රාදේශීය වාර්තාකරු සඳහන් කරයි. මේ අතර අද දිනය තුළ දිවයිනට බලපා ඇති වැසි සහිත කාලගුණයේ අඩුවීමක් දක්නට ලැබෙන බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=43719", "Category": null, "Parent URL": null}