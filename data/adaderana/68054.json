{"Source": "Adaderana", "Timestamp": "January 13, 2017 09:22 am", "Headline": "  මංගල බ්‍රිතාන්‍ය ඉහළ පෙළේ නිලධාරීන් හමුවෙයි", "News Content": "බ්‍රිතාන්‍යයේ සංචාරයක නිරත විදේශ අමාත්‍ය මංගල සමරවීර මහතා එරට ඉහළ පෙළේ නිලධාරීන් පිරිසක් සමග සාකච්ඡාවල නිරතවී තිබේ.ශ්‍රී ලංකා විදේශ අමාත්‍යවරයා බ්‍රිතාන්‍ය අග්‍රාමාත්‍ය තෙරේසා මේ මහත්මියද හමුවී සාකච්ඡා කිරීමට නියමිතය.බ්‍රිතාන්‍ය විදේශ ලේකම් බොරිස් ජොන්සන් මහතා සමග සාකච්ඡාවක නිරත වුණූ අමාත්‍ය මංගල සමරවීර මහතා එක්සත් ජාතීන්ගේ මානව හිමිකම් කවුන්සිලයේ ප්‍රතිඥා ඉටු කිරීමේ ප්‍රගතිය ඇතුළු කරුණු රැසක් පිළිබඳ සාකච්ඡා පවත්වා තිබේ.ඊට අමතරව විදේශ අමාත්‍යවරයා චැතම් හවුස් බුද්ධි මණ්ඩපයේදී විශේෂ දේශනයකටද සහභාගී වුණි.විදේශ අමාත්‍ය මංගල සමරවීර මහතාගේ පස්දින බ්‍රිතාන්‍ය සංචාරය හෙටින් අවසන්වීමට නියමිතය.", "URL": "https://sinhala.adaderana.lk/news.php?nid=68054", "Category": null, "Parent URL": null}