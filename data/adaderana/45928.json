{"Source": "Adaderana", "Timestamp": "September 9, 2014 07:56 am", "Headline": "ලංකාවට එරෙහිව වයිකෝ විරෝධතාවයක", "News Content": "ශ්‍රී ලංකාවේ සිදුවු බව කියන මානව හිමිකම් උල්ලංඝණයවීමේ සිද්ධීන් වලට විරෝධය පළ කරමින් එම්.ඩි.එම්.කේ.පක්ෂය අද(09) දිනයේ විරෝධතාවක නිරත වීමට තීරණය කර තිබේ. එම්.ඩි.එම්.කේ.පක්ෂයේ මහලේකම් වී.ගෝපාල ස්වාමි හෙවත් වයිකෝ විසින් මෙම විරෝධතා ව්‍යාපාරය සංවිධානය කර ඇති බව ඉන්දීය මාධ්‍ය වාර්තා කරන්නේ. ශ්‍රී ලංකාව සම්බන්ධයෙන් පරීක්ෂණ පවත්වන එක්සත් ජාතීන්ගේ මානව හිමිකම් කමිටුවට ඉන්දියාවට පැමිණීමට අවස්ථාව ලබාදෙන ලෙස ඉන්දීය රජයට බල කිරීම මෙම විරෝධතාවේ අරමුණ වී තිබේ. ඊට අමතරව මේ මස අග පැවැත්වීමට නියමිත එක්සත් ජාතීන්ගේ සංවිධානයේ මහා සම්මේලනය ඇමතීමට ජනාධිපති මහින්ද රාජපක්ෂ මහතාට අවස්ථාව ලබා නොදෙන ලෙස බලකිරීම සඳහා ද මෙම විරෝධතාව පවත්වන බව වයිකෝ මහතා පෙන්වා දෙයි.", "URL": "https://sinhala.adaderana.lk/news.php?nid=45928", "Category": null, "Parent URL": null}