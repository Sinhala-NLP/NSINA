{"Source": "Adaderana", "Timestamp": "December 13, 2014 12:27 pm", "Headline": "ක්‍රෙඩිට් කාඩ්  වලින් ගේම් දුන්න 5ක් ඉන්දියාවේදී මාට්ටු ", "News Content": "ක්‍රෙඩිට් කාඩ්පත් භාවිතා කරමින් මුදල් වංචා කළ ශ්‍රි ලාංකිකයින් සිව් දෙනෙකු ඇතුළු පුද්ගලයින් 05 දෙනෙකු ඉන්දිය මධ්‍යම අපරාධ පරීක්ෂණ ඒකකය විසින් අත්අඩංගුවට ගෙන තිබේ. ඉන්දියාවේ මඩිපක්කම් ප්‍රදේශයේ දි සැකකරුවන් අත්අඩංගුවට ගෙන ඇති බව සඳහන් වෙයි. එහිදි ඔවුන් සතුව තිබි ලැප්ටොප් පරිගණක යන්ත්‍ර, විද්‍යුත් දත්ත ගබඩා කරන යන්ත්‍ර කිහිපයක් සහ ක්‍රෙඩිට් කාඩ්පත් සියයකට අධික ප්‍රමාණයක් පොලිස් බාරයට ගෙන තිබේ. සැකකරුවන් විසින් ක්‍රෙඩිට් කාඩ්පත් භාවිතයෙන් විදේශිය රටවල ගිණුම් පවත්වාගෙන ගිය පුද්ගලයින්ගේ මුදල් සොරකම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=47983", "Category": null, "Parent URL": null}