{"Source": "Adaderana", "Timestamp": "February 2, 2017 01:12 pm", "Headline": " විශේෂඥ දැනුමක් ඇති වෛද්‍යවරුන්ට ස්ථාන මාරුවීම් නෑ ", "News Content": "විවිධ රෝග සම්බන්ධයෙන් විශේෂඥ දැනුමක් ඇති වෛද්‍යවරුන්ට ස්ථාන මාරුවීම් ලබා නොදෙන ලෙසට සෞඛ්‍ය අමාත්‍ය රාජිත සේනාරත්න මහතා අමාත්‍යංශ ලේකම්වරයාට උපදෙස් ලබාදී තිබේ.ඩෙංගු, මැලේරියා වැනි රෝග සම්බන්ධයෙන් විශේෂඥ දැනුමක් සහිත වෛද්‍යවරුන්ට ස්ථානමාරුවීම් ලබාදීම හේතුවෙන් ගැටළු රැසක් මතුවන බව අමාත්‍යවරයා පෙන්වා දෙයි.ඒ අනුව පවතින ස්ථාන මාරුවීම් ක්‍රමවේදය සංශෝධනය කිරීමට අවශ්‍ය පියවර ගන්නා ලෙස රාජිත සේනාරත්න අමාත්‍යවරයා සෞඛ්‍ය අමාත්‍යංශ ලේකම් අනුර ජයවික්‍රම මහතාට උපදෙස් ලබාදී තිබේ.ඉහළ තනතුරු වලට පත්විය හැකි ආකාරයට වෛද්‍යවරුන්ට අවස්ථාව සළසා දෙන ලෙසත්, සියලු වැඩබලන තනතුරු අහෝසි කරන ලෙසත් අමාත්‍යවරයා උපදෙස් ලබාදී ඇති බව සෞඛ්‍ය අමාත්‍යංශය සඳහන් කළේය.පසුගිය කාල පරිච්ඡේදය තුළ එක් එක් පුද්ගලයාට අවශ්‍ය වන පරිදි ස්ථානමාරුවීම් ලබාදුන් බව ප්‍රකාශ කර ඇති රාජිත සේනාරත්න අමාත්‍යවරයා ඉදිරියේදි එම වැඩපිළිවෙළ ක්‍රියාත්මක නොකරන ලෙස නිලධාරීන්ට දැනුම් දී ඇති බව සඳහන්ය.", "URL": "https://sinhala.adaderana.lk/news.php?nid=68990", "Category": null, "Parent URL": null}