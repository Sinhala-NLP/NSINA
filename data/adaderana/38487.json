{"Source": "Adaderana", "Timestamp": "October 30, 2013 03:20 pm", "Headline": "ගංජා මිශ්‍ර මෝදක ගුලි නිෂ්පාදනය කළ 3ක් මාට්ටු ", "News Content": "ගම්පොළ නගරයේදි ගංජා මිශ්‍ර මෝදක ගුලි නිෂ්පාදනය කළ පුද්ගලයින් තිදෙනෙකු ගම්පොළ විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබේ. ගම්පොළ ප්‍රදේශයේ ආයුර්වේද වෙළඳසැලක් වටලා මෙම සැකකරුවන් තිදෙනා අත්අංගුවට ගත් බව වාර්තා වෙයි. සැකකරුවන් සතුව තිබී ගංජා මිශ්‍ර මෝදක ගුලි 225ක් සිය භාරයට ගත් බව විශේෂ කාර්ය බලකාය සඳහන් කරයි. මේ පිළිබඳ වැඩිදුර විමර්ශන ගම්පොළ පොලිස් ස්ථානය විසින් සිදු කරයි.", "URL": "https://sinhala.adaderana.lk/news.php?nid=38487", "Category": null, "Parent URL": null}