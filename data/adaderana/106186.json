{"Source": "Adaderana", "Timestamp": "March 16, 2019 07:54 pm", "Headline": "මුහුණු පොතේ සටහන් තබා ජීවිතයට සමුදුන් තරුණයෙක්   ", "News Content": "ඉහළ කොත්මලේ ජලාශයේ තිබී තරුණ මළ සිරුරක් තලවාකැලේ පොලීසිය මඟින් අද (16) සොයාගෙන ඇත. මෙම මළ සිරුර නානුඔය ප්‍රදේශයේ පදිංචි 24 හැවිරිදි අයෙකුගේ බවට මියගිය අයගේ ඥාතීන් විසින් හඳුනාගෙන ඇත. මිය ගොස් ඇති තරුණයා අද පස්වරු 03.30 ට පමණ ඉහළ කොත්මලේ සුමනවිද්‍යාලය අසළට පැමිණ ඔහුගේ ජංගම දුරකතනයෙන් සෙල්ෆි ඡායාරූපයක් රැගෙන මුහුණු පොතේ ගිණුමටද එම ඡායාරූපය ඇතුළත් කර ඇත. එහි ඉංග්‍රීසි භාෂාවෙන් “END OF MY LIFE. GOOD BYE GOD” ලෙස සඳහන් කර පැයකට පමණ පසුව ඉහළ කොත්මලේ ජලාශයට පැන ඇති බව තලවාකැලේ පොලීසිය සඳහන් කර ඇත. මෙම තරුණයා ජලාශයට පනින අයුරු අවට පදංචි කරුවන් විසින් දැක ඇති බවත් තලවාකැලේ පොලීසියට දන්වා ඇත. තලවාකැලේ පොලීසිය නාවුක හමුදාවේ කිමිඳුම්කරුවන් යොදා මළ සිරුර අද ප.ව. 05.00ට පමණ ගොඩ ගෙන තිබේ. පශ්චාත් මරණ පරීක්ෂණය පැවැත්වීම සඳහා මළ සිරුර නුවරඑළිය මහ රෝහල වෙත යවා ඇති බවත් අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=106186", "Category": null, "Parent URL": null}