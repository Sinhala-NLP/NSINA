{"Source": "Adaderana", "Timestamp": "April 27, 2016 10:04 am", "Headline": "හෙරොයින් සමග කත මාට්ටු", "News Content": "හෙරොයින් ලඟ තබාගත් පුද්ගලයෙකු සහ කාන්තාවක අඟුලාන සහ ග්‍රෑන්පාස් යන ප්‍රදේශ වලදී අත්අඩංගුවට ගෙන තිබේ.ග්‍රෑන්පාස් ප්‍රදේශයේ, ඔරුගොඩවත්ත පාලම අසළදී හෙරොයින් ග්‍රෑම් 22යි මිලි ග්‍රෑම් 700ක් සමඟ 42 හැවිරිදි පුද්ගලයෙකු අත්අඩංගුවට ගෙන ඇති බව සඳහන්ය.සැකකරු අද(27) දින මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර අඟුලාන, නුගසෙවන ප්‍රදේශයේදී හෙරොයින් ග්‍රෑම් 18යි මිලි ග්‍රෑම් 160ක් ලඟ තබාගත් කාන්තාවක අත්අඩංගුවට ගෙන තිබේ.සැකකාරිය එම ප්‍රදේශයේම පදිංචි 37 හැවිරිදි කාන්තාවක වන අතර ඇය අද දින මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59549", "Category": null, "Parent URL": null}