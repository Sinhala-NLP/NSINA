{"Source": "Adaderana", "Timestamp": "December 20, 2017 01:03 pm", "Headline": "ආගමික සහජීවනයේ අගය ජනපති පෙන්වා දෙයි ", "News Content": "ජාතික සංහිඳියාව පිළිබඳ වගකීම් ඉටු කිරීමට කැපවීම නත්තල් උදාවක් සමඟ සියළු දෙනාගේ අධිෂ්ඨානය විය යුතු බව ජනාධිපති මෛත්‍රීපාල සිරිසේන මහතා පවසයි. කිතුනු දහමෙන් පමණක් නොව සියළු ආගම්වලින් මග පෙන්වන්නේ ආගමික සහජීවනයෙන් මෙන්ම සාමයෙන් පිරි සමාජයක් බවයි ජනාධිපතිවරයා පෙන්වා දෙන්නේ. කොටුව ජනාධිපති මන්දිරයේ පැවති විශේෂ නත්තල් උත්සවයකට සහභාගීවෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය. ජනාධිපති කාර්යාලය විසින් සංවිධානය කර තිබූ මෙම නත්තල් උත්සවය සඳහා කොළඹ අගරදගුරු අති උතුම් මැල්කම් කාදිනල් රංජත් හිමිපාණන් වහන්සේ ප්‍රමුඛ රදගුරු හිමිපාණන් වහන්සේලා, පූජකපියවරුන් සහ කන්‍යා සොහොයුරියන් සහභාගී වී සිටි බවයි ජනාධිපති මාධ්‍ය අංශය සඳහන් කළේය. එහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන මහතා කියා සිටියේ ක්‍රියාකාරී ජාතික පරිසර සැලැස්මක් සම්පාදනය කරමින් පරිසරය රැක ගැනීම සඳහා වූ වගකීම් ඉටු කිරීමට රජය කටයුතු කරමින් සිටින බවයි.", "URL": "https://sinhala.adaderana.lk/news.php?nid=81824", "Category": null, "Parent URL": null}