{"Source": "Adaderana", "Timestamp": "November 8, 2015 04:24 pm", "Headline": "නෞකාවලට ඉන්ධන සැපයීමේදී මහා පරිමාණ අක්‍රමිකතාවයක් සිදුවෙලා! ", "News Content": "හම්බන්තොට වරායේ නෞකාවලට ඉන්ධන සැපයීමේ ව්‍යාපාරයේ දී මහා පරිමාණයේ අක්‍රමිකතාවක් සිදුව ඇති බව වරාය හා නාවික කටයුතු අමාත්‍ය අර්ජුණ රණතුංග මහතා පවසයි.පසුගිය ආණ්ඩුව සමයේ සිදුකළ මෙම අක්‍රමිකතාව හේතුවෙන් ඩොලර් මිලියන 19. 9ක පාඩුවක් සිදුව ඇති බව අමාත්‍යවරයා සඳහන් කළේය. අද පෙරවරුවේ හම්බන්තොට වරායේ ඉන්ධන ගබඩා සංකීර්ණයේ නිරීක්ෂණ චාරිකාවක නිරතවීමෙන් අනතුරුව මාධ්‍ය වෙත අදහස් දක්වමින් අර්ජුණ රණතුංග අමාත්‍යවරයා මේ බව කියා සිටියේය. මෙහිදි වැඩිදුරටත් අදහස් දැක්වු අමාත්‍යවරයා සඳහන් කළේ මෙම අක්‍රමිකතාවට වගකිව යුත්තන් හඳුනාගැනීම සඳහා මේ වන විටත් විමර්ශනයක් ආරම්භ කර ඇති බවයි.", "URL": "https://sinhala.adaderana.lk/news.php?nid=54960", "Category": null, "Parent URL": null}