{"Source": "Adaderana", "Timestamp": "January 10, 2017 10:44 am", "Headline": "පකිස්ථානය මිසයිලයක් අත්හදා බලයි ", "News Content": "පකිස්ථානය පළමු වරට සාර්ථක ලෙස කෘස් මිසයිලයක් අත්හදා බලා තිබේ.සබ්මැරිනයක් තුළ දී ගුවන්ගත කළ හැකි අදාළ මිසයිලය බාබුර් ත්‍රිස ලෙස නම් කර ඇති අතර න්‍යාෂ්ටික ශීර්ෂයක් සහිතව එයට කිලෝමීටර් 450ක පමණ දුරක් ගමන් කළ හැකි බව වාර්තා වේ.පකිස්ථාන අග්‍රාමාත්‍ය නවාස් ෂරීෆ් ප්‍රකාශ කර ඇත්තේ මෙමගින් තාක්ෂණය සම්බන්ධයෙන් පකිස්ථානයට ඇති ස්වයං විශ්වාසය පෙනී යන බවය.කෙසේවුව ද මෙම ක්‍රියාමාර්ගය හරහා අසල්වැසි ඉන්දියාව සමග උණුසුම් තත්ත්වයක් හටගනු ඇති බව විචාරකයින්ගේ මතය වී තිබේ.ඉන්දියාව ද පසුගියදා සාර්ථක ලෙස අන්තර් මහද්වීපික මිසයිලයක් අත්හදා බලනු ලැබීය.ඉන්දියාව සහ පකිස්ථානය අතර මීට පෙර ද න්‍යාෂ්ටික අත්හදා බැලීම් කිහිපයක් සිදු කර තිබේ.", "URL": "https://sinhala.adaderana.lk/news.php?nid=67931", "Category": null, "Parent URL": null}