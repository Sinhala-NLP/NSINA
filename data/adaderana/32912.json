{"Source": "Adaderana", "Timestamp": "April 1, 2013 02:24 pm", "Headline": "යුනිස් ඛාන්ට දොර වැහෙයි", "News Content": "පකිස්තානු ක්‍රිකට් කණ්ඩායමේ ප්‍රබල පිතිකරුවෙකු වන යුනිස් ඛාන් එළඹෙන අයි.සී.සී ශූරයින්ගේ කුසලානය සඳහා නම් කළ සංචිතයෙන් ඉවත් කර තිබේ. 30දෙනෙකුගෙන් යුත් පකිස්තානු සංචිතයෙන් ඔහු ඉවත් කර ඇති බව පකිස්තානු ක්‍රිකට් පාලක මණ්ඩලය සඳහන් කළේය. අයි.සී.සී ශූරයින්ගේ කුසලාන තරගාවලිය එළඹෙන ජූනි මාසයේ එංගලන්තයේ දී පැවැත්වීමට නියමිතය. මෙම තරගාවලියට කණ්ඩායම් 08ක් සහභාගි වන අතර පකිස්තානය බී කාණ්ඩය යටතේ තරග කරනු ඇත. ශ්‍රී ලංකා කණ්ඩායම මෙම තරගාවලියේ ඒ කාණ්ඩය යටතේ තරග කිරීමට නියමිතය.", "URL": "https://sinhala.adaderana.lk/news.php?nid=32912", "Category": null, "Parent URL": null}