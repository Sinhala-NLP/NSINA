{"Source": "Adaderana", "Timestamp": "May 2, 2014 09:27 pm", "Headline": "හෙට සිට දිවයිනපුරා රෝහල්වල හෙද සේවකයින් වර්ජනයේ!", "News Content": "දිවයිනපුරා රෝහල්වල හෙද නිලධාරීන් හෙට සිට වැඩ වර්ජනය කරන බව රජයේ හෙද නිලධාරීන්ගේ සංගමය අවධාරණය කරයි. වින්නඹු පුහුණුව සම්බන්ධයෙන් මතුව ඇති ගැටලුකාරී තත්ත්වයට විසඳුමක් ලබා ගැනීම සඳහා සෞඛ්‍ය අමාත්‍යංශ බලධාරීන් සමග අද පස්වරුවේ පැවැති සාකච්ඡා විසඳුමකින් තොරව අවසන් වීම මීට හේතුව බව එම සංගමයේ සභාපති සමන් රත්නප්‍රිය මහතා පැවසීය. රජයේ හෙද නිලධාරීන්ගේ සංගමය දිවයිනපුරා රෝහල්වල හෙට සිට වැඩවර්ජන තීන්දුව ගැනීමට පෙර, ඉකුත් දින කිහිපයේදී කුරුණෑගල, කාසල්, කොළඹ, රත්නපුර අද(02) රෝහල්වල හෙද සේවකයින් සේවයෙන් ඉවත්ව තිබුණි. වැඩවර්ජන ක්‍රියාමාර්ගය එසේ යද්දී අද පැවැති සාකච්ඡා විසඳුමකින් තොරව අවසන් වීම දිවයිනපුරා වැඩවර්ජන තීරණයට බලපෑ බව සමන් රත්නප්‍රිය මහතා පැවසීය. හෙදියන්ට වින්නඹූ පුහුණුව ලබාදීමට පවුල් සෞඛ්‍ය සේවිකා නිලධාරීන් මෙන්ම රජයේ වෛද්‍ය නිලධාරීන්ගේ සංගමය විරෝධය පළ කිරීම මෙම වැඩවර්ජනය ක්‍රියාමාර්ගයට මුල්වී ඇත.", "URL": "https://sinhala.adaderana.lk/news.php?nid=42940", "Category": null, "Parent URL": null}