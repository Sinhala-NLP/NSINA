{"Source": "Adaderana", "Timestamp": "August 8, 2018 04:11 pm", "Headline": "සම්බා සහල්-කුකුල් මස්-බිත්තර සඳහා පාලන මිලක්", "News Content": "වෙළෙඳපොළේ සම්බා සහල් මිල දිගින් දිගටම ඉහළ යාම නිසා ඉදිරියේ දී සම්බා සහල් සඳහා පාලන මිලක් නියම කිරීම කෙරෙහි අවධානය යොමු කර තිබේ. මලික් සමරවික‍්‍රම හා රිෂාඩ් බදියුදීන් අමාත්‍යවරුන්ගේ ප‍්‍රධානත්වයෙන් ඊයේ(07) රැස්වූ ජීවන වියදම් කමිටුව මෙම තීරණය ගෙන ඇත. එසේම කුකුල් මස් හා බිත්තර මිලද කිසිදු සාධාරණ හේතුවක් නොමැතිව ඉහළ යමින් පවතින අතර ඉදිරි සති 02 ඇතුළත කුකුල් මස් හා බිත්තර මිල අඩු නොවුවහොත් ඒ සඳහා ද පාලන මිලක් නියම කිරීමට කටයුතු කරන බව ද ජීවන වියදම් කමිටුව පවසා තිබේ.", "URL": "https://sinhala.adaderana.lk/news.php?nid=94065", "Category": null, "Parent URL": null}