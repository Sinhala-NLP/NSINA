{"Source": "Adaderana", "Timestamp": "March 10, 2017 11:22 pm", "Headline": " රහස් ප්‍රදේශයේ සඟවා අධිකරණයට හෙරොයින් ගෙනා කත රිමාන්ඩ්", "News Content": "වටිනා ජංගම දුරකථනයක් සහ හෙරොයින් මිලි ග්‍රෑම් 60ක් සිය ශරීරයේ රහස් ප්‍රදේශයේ සඟවාගෙන කොළඹ ප්‍රධාන මහේස්ත්‍රාත් අධිකරණ භූමියට ඇතුළුවීමට උත්සහ කිරීමේදී අත්අඩංගුවට ගැනුණු කාන්තාව ලබන 24දා දක්වා රක්ෂිත බන්ධනාගාර ගත කර තිබේ.ඇය කොළඹ ප්‍රධාන මහේස්ත්‍රාත් අධිකරණයට ඉදිරපත් කිරීමෙන් අනතුරුව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා විසින් මෙම නියෝගය ලබා දුන් බව අද දෙරණ අධිකරණ වාර්තාකරු කියා සිටියේය.සිය යට ඇඳුම්වල සගවා ජංගම දුරකථන සහ මත්ද්‍රව්‍ය කොළඹ ප්‍රධාන මහේස්ත්‍රාත් අධිකරණයට රැගෙන ආ කාන්තාවන් දෙදෙනෙකු අද(10) පෙරවරුවේ පොලිස් අත්අඩංගුවට ගෙන තිබුණි.පසුව සැකකාර කාන්තාවන් මහේස්ත්‍රාත්වරයා වෙත ඉදිරිපත් කිරීමෙන් පසු හොරොයින් මිලිග්‍රෑම් 60 ක් ගෙන ගිය කාන්තාව ලබන 24 වෙනිදා දක්වා රක්ෂිත බන්ධානාගාර ගත කිරීමට නියම කළ අතර දුම්කොළ රැගෙන ගිය කාන්තාවන් දෙදෙනෙකු ප්‍රකාශ සටහන් කර මුදා හැර තිබේ.මේ අතර ඊයේ සහ පෙරේදා දිනයන්හි අධිකරණ භූමියට ගංජා සහ හෙරොයින් ගෙනයාමට උත්සාහ කළ කාන්තාවන් 2 ක් ලබන 23 සහ 24 දින දක්වා රක්ෂිත බන්ධානාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=70704", "Category": null, "Parent URL": null}