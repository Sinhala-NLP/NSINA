{"Source": "Adaderana", "Timestamp": "October 28, 2016 08:40 am", "Headline": "  ලොව විශාලතම නාවික ආරක්ෂක ප්‍රදේශය  නම් කරයි", "News Content": "ලොව විශාලතම නාවික ආරක්ෂක ප්‍රදේශය ලෙස ඇන්ටාක්ටිකාවේ රෝස මුහුද ආශ්‍රිත ප්‍රදේශය නම් කර තිබේ.රටවල් 24ක නියෝජිතයින් සහ යුරෝපා සංගමයේ එකඟතාව මත මෙම තීරණය ප්‍රකාශයට පත් කර ඇති බව විදෙස් මාධ්‍ය වාර්තා පවසයි.ඒ අනුව වර්ග කිලෝමීටර් මිලියන 1.57ක් පමණ වූ දකුණු සාගර ප්‍රදේශය වසර 35ක කාලයක් සඳහා ධීවර කටයුතු වලට තහනම් කෙරෙයි.වසරක පමණ කාලයක් පැවති සාකච්ඡාවලින් පසුව ඔස්ට්‍රේලියාවේ හෝර්බාට් නුවරදී පැවති සම්මේලනයකදී ගත් මෙම තීරණය පරිසර වේදීන්ගේ ඇගයීමට ලක්ව තිබෙ.රෝස මුහුද ආශ්‍රිත ප්‍රදේශය පෙන්ගුයින් සත්වයින්ගේ වාසස්ථානයක් වන අතර ලොව ජෛව විවිධත්වය පෙන්නුම් කරන ශාක හා සත්ව ප්‍රභේද රැසකින් සමන්විතය.", "URL": "https://sinhala.adaderana.lk/news.php?nid=65465", "Category": null, "Parent URL": null}