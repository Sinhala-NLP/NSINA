{"Source": "Adaderana", "Timestamp": "August 15, 2012 11:24 am", "Headline": "වසර 3 ක හොර වැඩ මාට්ටු වී සීල් තබයි", "News Content": "ගලේවෙළ, මකුළුගස්වැව ඉන්ධන පිරවුම්හලේ ඩීසල් හා භූම්තෙල් පොම්ප සීල් තැබීමට මාතලේ මිල පාලන හා කිරුම් මිනුම් ඒකකය පියවර ගෙන ඇත. මෙම ඉන්ධන පිරවුම්හලෙන් ඩීසල් හා භුමිතෙල් නිකුත් කිරීමේ දී සිදුව ඇති වංචාවක් හේතුවෙන් මෙම පියවර ගෙන ඇති බව සඳහන්ය. අදාළ ඉන්ධන පිරවුම්හලෙන් ඩීසල් හා භුමිතෙල් ඉන්ධන ලීටරයක් නිකුත් කිරීමේ දී ඒකක 1.5 ක ප්‍රමාණයක් ඉතිරිවන සේ පොම්පය වෙනස් කර ඇති බව මාතලේ මිලපාලන හා කිරුම් මිණුම් ඒකකය නිලධාරීන් පවසයි. මෙම ජාවාරම වසර තුනක පමණ කාලයක් සිදුකර ගෙන ගොස් ඇති බවට ද අනාවරණය වී ඇත. සිද්ධය සම්බන්ධයෙන් මාතලේ මිලපාලන හා කිරුම් මිනුම් ඒකකය වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=26602", "Category": null, "Parent URL": null}