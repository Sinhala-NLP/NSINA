{"Source": "Adaderana", "Timestamp": "November 12, 2010 10:40 am", "Headline": "විභාග ඒකාබද්ධ කිරීමේ ක්‍රියාවලිය මුළුමනින්ම නතර කරලා", "News Content": "අධ්‍යාපන අමාත්‍යාංශයේ මෙහෙයවීමෙන් පාසල් වල වාර විභාග සඳහා එකම ප්‍රශ්න පත්‍රයක් ලබාදෙමින් විභාග ඒකාබද්ධ කිරීමේ ක්‍රියාවලිය මේ වන විට සම්පූර්ණයෙන්ම නතර කර ඇති බවට ලංකා ගුරු සංගමය චෝදනා කරයි. 2009 වසරේ දී මෙම වැඩපිළිවෙළ ආරම්භ කෙරුණේ අධ්‍යාපනය එකම මට්ටමකට ගෙනඒමේ අරමුණින් බව එම සංගමයේ සභාපති ජෝශප් ස්ටාලින් මහතා සඳහන් කළේය. නමුත් වර්තමානයේ අධ්‍යාපන අමාත්‍යවරයා අධ්‍යාපන සංවර්ධනය පිළිබදව විවිධ ප්‍රකාශ නිකුත් කළ ද වාර විභාග ක්‍රියාවලියට අදාළව කිසිදු සාධනීය වැඩපිළිවෙළක් ඉදිරිපත් කර නොමැති බව ඔහු පෙන්වාදෙයි. 2010 / 16 චක්‍රලේඛය මගින් විභාග සඳහා ළමුන්ගෙන් මුදල් එකතු කිරීමක් සිදුනොකළ යුතු බවට දන්වා තිබියදීත් මේ වන විට මුදල් එකතු කරමින් පාසල්වල විභාග කටයුතු සංවිධානය කිරීම ගැටලු සහගත බව ජෝසප් ස්ටාලින් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=12096", "Category": null, "Parent URL": null}