{"Source": "Adaderana", "Timestamp": "August 13, 2018 04:03 pm", "Headline": "සිටින විපක්ෂය ආණ්ඩුවේ කොටසක්-වාසු කියයි", "News Content": "වර්තමාන පාර්ලිමේන්තුව තුළ පවතින විපක්ෂය යැයි කියන පුද්ගලයින් විපක්ෂයේ නොව ආණ්ඩු පක්ෂය තුළ සිටන පුද්ගලයින් බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. මන්ත්‍රීවරයා මෙම අදහස් පළ කළේ අද (13) පෙරවරුවේ කොළඹ පැවති මාධ්‍ය හමුවකට එක් වෙමින්ය. මේ අතර විපක්ෂ නායකවරයා කවුරුන් විය යුතුද යන්න පාර්ලිමේන්තුව තුළ විවාදය අවස්ථාවවේදී විපක්ෂයේ හිමිකම වෙනුවෙන් ඉතා ප්‍රභලව ඉදිරිපත් වන්නේ ආණ්ඩුව බව මන්ත්‍රීවරයා පෙන්වා දෙයි. එයින් පෙනී යන්නේ ආණ්ඩුවේ වුවමනාවන් සඳහා ආණ්ඩුව විසින් පත් කරගත් විපක්ෂයක් ලෙස, පවතිවන විපක්ෂය හැදින්විය හැකි බව මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=94342", "Category": null, "Parent URL": null}