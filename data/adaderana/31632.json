{"Source": "Adaderana", "Timestamp": "February 14, 2013 05:33 pm", "Headline": " කාදිනල් මැල්කම් රංජිත් හිමිපාණන් \"පාප්වහන්සේ\" ධුරයට තරගකරන්නේ නෑ  ", "News Content": "කාදිනල් මැල්කම් රංජිත් හිමිපාණන් මීළඟ පාප්වහන්සේ ධුරය සඳහා තරග කරන බවට පළ වන වාර්තා පදනම් විරහිත බව කොළඹ අගරදගුරු පදවිය පවසයි. එහි මාධ්‍ය ප‍්‍රකාශක බෙනඩික් ජෝශප් පියතුමා පවසා සිටින්නේ පාප් වහන්සේ කෙනෙකු පත්කිරීම , පෙර නාමයෝජනා ඉදිරිපත් කිරිමකින් සිදු නොවන බවයි. පාප්වහන්සේ කෙනෙකු තෝරාගැනීමට අදාළ සියලු කටයුතු කාදිනල්වරුන්ගේ සංසදය මගින් සිදුකෙරෙන බව බෙනඩික් ජෝශප් පියතුමා පවසයි. මේ සම්බන්ධයෙන් පූර්ව ප‍්‍රකාශ දැක්වීම කතෝලික සභාවේ පිළිවෙත නොවන බව බෙනඩික් ජෝශප් පියතුමා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=31632", "Category": null, "Parent URL": null}