{"Source": "Adaderana", "Timestamp": "April 12, 2013 11:10 am", "Headline": "පොදු වෙළඳසැල අසල නාඳුනන මළ සිරුරක්", "News Content": "මහරගම පොදු වෙළඳසැල අසල තිබී නාඳුනන පිරිමි මළ සිරුරක් සොයාගෙන තිබේ. මහරගම පොලීසියට ලද තොරතුරක් අනුව සිදුකළ විමර්ශනයක දී මෙම මළ සිරුර සොයාගෙන ඇති බව සඳහන්ය. මියගොස් ඇත්තේ වයස අවුරුදු 50 ත් 60 ත් අතර වයසේ පසුවන පුද්ගලයෙක් බව පොලීසිය සඳහන් කළේය. මෘත ශරීරය කළුබෝවිල රෝහලේ මෘත ශරීරාගාරයේ තබා තිබේ. මහරගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33214", "Category": null, "Parent URL": null}