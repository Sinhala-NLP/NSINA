{"Source": "Adaderana", "Timestamp": "February 6, 2017 04:00 pm", "Headline": "රජය හිතාමතා මැතිවරණ කල් දානවා ", "News Content": "පළාත් පාලන මැතිවරණය පැවත්වීමට අදාළ කටයුතු අඩිනමින් රජය විසින් සම්පාදනය කළ යුතු යැයි සමාජවාදී ජනතා පෙරමුණේ ප‍්‍රධාන ලේකම් රාජා කොල්ලුරේ මහතා පවසයි. මැතිවරණ කොමසාරිස් ඉදිරිපත් කර ඇති ඇතැම් සංශෝධන රජය විසින් පාර්ලිමේන්තුවට ඉදිරිපත් කර නොමැති බවත් මැතිවරණයක් කරා ගමන් කිරීමේ යම් යම් ගැටළුන් ආණ්ඩුවේ සමහර පක්‍ෂවලට ඇති බවත් අද (06) පැවති මාධ්‍ය හමුවකට සහභාගී වෙමින් කොල්ලුරේ මහතා කියා සිටියේ ය. කෙසේ වෙතත් මෙලෙස මැතිවරණ කල් දැමීම ජනතාවගේ මුලික අයිතිවාසිකම් උල්ලංඝනය කිරීමක් වන බව ද කොල්ලුරේ මහතා තව දුරටත් පැවසීය. මේ අතර ජාත්‍යන්තර මූල්‍ය අරමුදල දේශීය ආදායම් නීතිය අලුතින් සකස් කරමින් ඇති බවත් ශ‍්‍රී ලංකාවේ ආදායම් බදු නීතිය ඒ අනුව කටයුතු සකස් වෙමින් පවතින බවත් ලංකා සමසමාජ පක්‍ෂයේ ප‍්‍රධාන ලේකම් මහාචාර්ය තිස්ස විතාරණ මහතා චෝදනා කරයි. පුවත්පත් වාර්තාවක් උපුටා දක්වමින් තිස්ස විතාරණ මහතා පවසා සිටියේ එළඹෙන අපේ‍්‍රල් 01 වන දින සිට මෙම නව නීතිය ආදායම් බදු සම්බන්ධයෙන් ක‍්‍රියාත්මක වනු ඇති බවයි.", "URL": "https://sinhala.adaderana.lk/news.php?nid=69221", "Category": null, "Parent URL": null}