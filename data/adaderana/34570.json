{"Source": "Adaderana", "Timestamp": "June 2, 2013 12:01 pm", "Headline": "අලි බියෙන් මරණයක්", "News Content": "ගලෙන්බිඳුනුවැව ප්‍රදේශයේ නිවසකට මෘත දේහයක් භාරදී නැවත පැමිණෙමින් සිටියදී මාර්ගයේ සිටි වනඅලියෙකු නිසා අවමංගල රථයක රියදුරුට එය පාලනය කරගත නොහැකිව මාර්ගයෙන් ඉවතට පැන පෙරළී පුද්ගලයෙකු මියගොස් තිබේ‍. මහකනදරාව පොතාන - ඉහළගම මාර්ගයේ ගල්මඩුව ප්‍රදේශයේ අද (02) අලුයම ‍සිදුවු එකී අනතුරින් මියගොස් ඇත්තේ අනුරාධපුර ප්‍රදේශයේ පදිංචි 48 හැවිරිදි පුද්ගලයෙකු බව පොලීසිය පවසයි. අවමංගල්‍ය රථයේ රියදුරු ද තුවාල ලබා අනුරාධපුර ශික්ෂණ රෝහලට ඇතුළත් කළ බව පොලීසිය ප්‍රකාශ කළේය.", "URL": "https://sinhala.adaderana.lk/news.php?nid=34570", "Category": null, "Parent URL": null}