{"Source": "Adaderana", "Timestamp": "July 20, 2012 08:56 am", "Headline": "දකුණු අප්‍රිකා එංගලන්ත පළමු ටෙස්ට් තරගයේ දෙවන දිනය අදයි", "News Content": "සංචාරක දකුණු අප්‍රිකානු කණ්ඩායම සහ එංගලන්ත කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ දෙවන දිනය අදය. කාසියේ වාසිය දිනා ප්‍රථමයෙන් පන්දුවට පහරදෙමින් සිටි එංගලන්ත කණ්ඩායම පළමු දිනය නිමාවන විට කඩුළු 3 ක් දැවී ලකුණු 267 ක් ලබා සිටියේය. දිනය නිමාවන විට නොදැවී පන්දුවට පහරදෙමින් සිටි ඇලෙස්ටයාර් කුක් ලකුණු 114 ක් ලබා ගෙන තිබුණේය. ජො‍නතන් ට්‍රොට් ලකුණු 71 ක් ලබා ගෙන සිටියේය. පන්දුයැවීමේ දී දකුණු අප්‍රිකානු කණ්ඩායම වෙනුවෙන් මෝනි මෝකල් කඩුළු 2 ක් දවාගන්නා ලදි.", "URL": "https://sinhala.adaderana.lk/news.php?nid=25917", "Category": null, "Parent URL": null}