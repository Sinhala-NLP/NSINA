{"Source": "Adaderana", "Timestamp": "July 7, 2019 04:27 pm", "Headline": "සෙරීනා විම්බල්ඩන් ටෙනිස් තරගාවලියේ සිව්වන වටයට", "News Content": "විම්බල්ඩන් ටෙනිස් තරගාවලියේ සිව්වන වටය සඳහා සුදුසුකම් ලබා ගැනීමට ඇමෙරිකාවේ සෙරීනා විලියම්ස් සමත් වුණි. ඒ ජර්මනියේ ජූලියා ග්‍රොගෙස් පරාජයට පත් කරමින්. විම්බල්ඩන් ටෙනිස් තරගාවලියේ කාන්තා අංශයේ තුන්වන වටයේ තරගයක් පැවැත් වුණේ ඇමෙරිකාවේ සෙරීනා විලියම්ස් සහ ජර්මනියේ ජූලියා ග්‍රොගෙස් අතරයි. ඒ අනුව ආරම්භ වු තරගයේ පළමු වටය ලකුණු 6ට 3ක් ලෙස සෙරිනා විලියම්ස් ජය ගත්තේය. දෙවන සහ අවසන් වටය ප්‍රබල සටනකින් පසු ලකුණු 6ට 4ක් ලෙස ජය ගැනීමට සමත්වුණේද සෙරීනා විලියම්ස් විසිනි. ඒ අනුව තරගය තරග වට 2ට 0ක් ලෙස ජය ගත් සෙරිනා විලියම්ස් සිව්වන වටයේ තම ස්ථානය තහවුරු කර ගත්තේය. සෙරීනා විලියම්ස් ලෝක ටෙනිස් ශ්‍රේණිගත කිරීමේ සටහනේ 10 වන ස්ථානයේ පසුවන අතර ඇය හමුවේ පරාජය වු ජූලියා ග්‍රොගෙස් එම ශ්‍රේණිගත කිරීමේ පසු වන්නේ 17 වන ස්ථානයේයි.", "URL": "https://sinhala.adaderana.lk/news.php?nid=113581", "Category": null, "Parent URL": null}