{"Source": "Adaderana", "Timestamp": "May 2, 2016 01:58 pm", "Headline": "ප්‍රිමියර් ලීග් ක්‍රිකට් තරගාවලියේ තවත් තරගයක් අද", "News Content": "ඉන්දිය ප්‍රිමියර් ලීග් ක්‍රිකට් තරගාවලියේ රෝයල් චැලෙන්ජස් බැංගලෝර් සහ කොල්කටා නයිට්රයිඩස් කණ්ඩායම් අතර තවත් තරගයක් අද(02) පැවත්වෙයි.බැංගලෝර් හිදී එම තරගය පැවැත්වීමට නියමිතය.විරාත් කෝලිගේ නායකත්වයෙන් යුත් රෝයල් චැලෙන්ජස් බැංගලෝර් කණ්ඩායම මේ දක්වා තර 06කට සහභාගී වී ඇති අතර ඉන් තරග දෙකක් පමණක් ජයගෙන තිබේ.ප්‍රසාද ලකුණු සටහනේ ඔවුන්ට හිමිව ඇත්තේ 07 වන ස්ථානයයි.ගෞතම් ගාම්බීර්ගේ නායකත්වයෙන් යුත් කොල්කටා නයිට්රයිඩස් කණ්ඩායම තරග 07කට සහභාගී වී ඉන් තරග 04 ක් ජය ගනිමින් ප්‍රසාද ලකුණු සටහනේ සිව් වන ස්ථානයේ පසුවෙයි.", "URL": "https://sinhala.adaderana.lk/news.php?nid=59744", "Category": null, "Parent URL": null}