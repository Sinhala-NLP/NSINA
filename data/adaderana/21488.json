{"Source": "Adaderana", "Timestamp": "January 19, 2012 09:49 am", "Headline": "ක්‍රිකට් නායකත්වය යළි මහේලට.?", "News Content": "ඉදිරියේදී ඕස්ට්‍රේලියානු එක්දින තරග සංචාරයට සහභාගීවීමට නියමිත ශ්‍රී ලංකා ක්‍රිකට් කණ්ඩායමේ නායකත්වය මහේල ජයවර්ධනට හිමිවනු ඇති බවට ක්‍රිකට් ආයතන ආරංචි මාර්ග සඳහන් කරයි. ඕස්ට්‍රේලියාව,ඉන්දියාව හා ශ්‍රී ලංකාව සහභාගීවන තුන්කොන් එක්දින තරගාවලිය පෙබරවාරි 12 වන දින ඇඩලේඩ්හි ඕවල් ක්‍රීඩාංගණයේදී ආරම්භවීමට නියමිතය. එබැවින් ශ්‍රී ලංකා කණ්ඩායමේ දකුණු අප්‍රිකානු සංචාරයෙන් පසු ක්‍රිකට් කණ්ඩායමේ වෙනසක් මෙන්ම ක්‍රිකට් ක්‍රීඩාවට අදාළ වැදගත් තීන්දු කිහිපයක් ගනු ඇති බවට එකි ආරංචි මාර්ග තහවුරු කරයි. මීට ප්‍රථම 2006-2009 වකවානුවේ ශ්‍රී ලංකා කණ්ඩායමේ නායකත්වය ගෙන කටයුතු කරනු ලැබුවේද මහේල ජයවර්ධනයි.", "URL": "https://sinhala.adaderana.lk/news.php?nid=21488", "Category": null, "Parent URL": null}