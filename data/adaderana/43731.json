{"Source": "Adaderana", "Timestamp": "June 4, 2014 01:01 pm", "Headline": "රියදුරා මහ විපතක් වළකයි", "News Content": "මධ්‍යම කඳුකරයට ඇද හැළෙන ධාරාණිපාත වර්ෂාවත් සමඟ හැටන් ෆොර්ඩයිස් සිට දික්ඔය මුලික රෝහල දක්වා ධාවනය වූ පෞද්ගලික බස්රථයක් අනතුරට පත්වීමෙන් එහි ගමන්ගත් තිදෙනෙකු තුවාල ලබා දික්ඔය මුලික රෝහලට ඇතුළත් කර තිබේ. හැටන් - බගවන්තලාව ප‍්‍රධාන මාර්ගයේ වනරාජා ප‍්‍රදේශයේදී අද උදෑසන 7.30ට පමණ මෙම අනතුර සිදු වී ඇත. අධික වර්ෂාවත් සමඟ බස්රථය ලිස්සා යෑමෙන් මෙම අනතුර සිදුවී ඇති අතර, හැටන් පොලීසිය පවසන්නේ අධික වර්ෂාව පවතින කාලයේදී වාහන ධාවනය කිරීමේ ඉතා සුපරික්‍ෂාකාරීව වාහන ධාවනය කරන ලෙසයි. මෙම බස්රථය පාරෙන් ඉවතට පැන නතර වී ඇති අතර, සිදුවීමට ගිය විශාල අනතුරක් වළක්වා ගැනීමට රියදුරා සමත් වී ඇත. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=43731", "Category": null, "Parent URL": null}