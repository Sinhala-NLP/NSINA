{"Source": "Adaderana", "Timestamp": "April 26, 2014 01:55 pm", "Headline": "ගබ්සාව දෙදරු මවට මරු කැඳවයි", "News Content": "නීති විරෝධි අයුරින් සිදුකරන ලද ගබ්සාවක් හේතුවෙන් හැටන්, දික්ඔය, අලුත්ගම ප්‍රදේශයේ පදිංචි 22 හැවිරිදි දෙදරු මවක් මියගොස් තිබේ. හැටන්, කොටගල ප්‍රදේශයේ ගබ්සා මධ්‍යස්ථානයකදී ඇය ඉකුත් දිනක ගබ්සාවක් කර ගෙන ඇති අතර ඇති වූ අසනීප තත්ත්වයක් හේතුවෙන් දික්ඔය රෝහලට ඇතුළත්වී ඇත‍. අනතුරුව ඇයගේ තත්ත්වය බරපතළ බැවින් නාවලපිටිය දිස්ත්‍රීක් රෝහලට මාරුකර යවා එහි දැඩි සත්කාර ඒකකයේ ප්‍රතිකාර ගනිමින් සිටියදී අද අලුයම මියගොස් ඇති බව පොලීසිය කියයි. නීති විරෝධී ගබ්සා මධ්‍යස්ථානයට එරෙහිව නීතිමය පියවර ගන්නා බවද පොලීසිය පවසයි.", "URL": "https://sinhala.adaderana.lk/news.php?nid=42802", "Category": null, "Parent URL": null}