{"Source": "Adaderana", "Timestamp": "July 23, 2016 09:30 am", "Headline": "  යාපනය සිදුවීම ජාතිවාදී පදනම මත සිදු වූවක් නෙමෙයි", "News Content": "යාපනය විශ්වවිද්‍යාලයේ පසුගියදා ඇතිවූ සිදුවීම ජාතිවාදී පදනම මත සිදු නොවූවක් බව යාපනය විශ්වවිද්‍යාලයේ උපකුලපතිනිය ඇතුළු එහි පීඨාධිපතිවරුන් අවධාරණය කර තිබේ.යාපනය විශ්වවිද්‍යාලය වෙත ගිය විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වා මහතා විසින් ඊයේ(22) යාපනයේදී පැවති මාධ්‍ය හමුවකදී මේ බව අනාවරණය කළේය.මෙම ගැටුම සම්බන්ධයෙන් යාපනය විශ්වවිද්‍යාලය මගින් පරීක්ෂණ කටයුතු ආරම්භ කර ඇති බව මොහාන් ද සිල්වා මහතා පැවසුවේය. කෙසේවෙතත් මෙවැනි ගැටුම් යළි ඇති නොවීම සඳහා වග බලාගැනීම සියලු පාර්ශවයන්ගේ වගකීමක් බව අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ලහිරු වීරසේකර මහතා පෙන්වා දෙයි.", "URL": "https://sinhala.adaderana.lk/news.php?nid=62339", "Category": null, "Parent URL": null}