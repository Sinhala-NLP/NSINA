{"Source": "Adaderana", "Timestamp": "March 31, 2015 11:08 pm", "Headline": " කඳුළුගෑස් ප්‍රහාරයෙන් සරසවි සිසුන් 10ක් රෝහලේ ", "News Content": "සිසු අයිතිවාසිකම් ඉල්ලා අන්තර් විශ්වවිද්‍යාල ශිෂ්‍යබල මණ්ඩලය විසින් දියත් කරන ලද විරෝධතා පාගමනට එල්ලවූ පොලිස් ප්‍රහාරයෙන් සිසුන් 10 දෙනෙකු තුවාල ලබා රෝහල් ගත කර ඇති බව අන්තර් විශ්වවිද්‍යාල ශිෂ්‍යබලමණ්ඩලය පවසයි.ඒ අනුව කොළඹ ජාතික රෝහලේ සිසුන් 8 දෙනෙකුද,කළුබෝවිල ශික්ෂණ රෝහලේ සිසුන් 2දෙනෙකුද නේවාසිකව ප්‍රතිකාර ලබන බව අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු නජිත් ඉන්දික මහතා අද දෙරණ‍‍ට කියා සිටියේය.තුවාල ලැබූවන් කිහිපදෙනෙකුගේ හිසට සෘජුවම බැට්න් ප්‍රහාර එල්ලවී ඇති බවත්,තවත් අයට සෘජුවම කඳුළුගෑස් ප්‍රහාර එල්ලවීම නිසාත් තුවල සිදුව ඇති බව හෙතෙම සඳහන් කළේය.විරෝධතාවය අතරතුරදී පොලීසිය විසින් ජල ප්‍රහාර හා කඳුළුගෑස් ප්‍රහාර එල්ලකිරීම නිසා දෙපාර්ශවය අතර නොසන්සුන්තාවක් ඇතිවූ අතර එම ස්ථානයේ සිටි පොලිස් නිලධාරීන් 7දෙනෙකු තුවාල ලබා රෝහල්ගත කළ බව පොලිස් මාධ්‍ය ප්‍රකාශක කාර්යාලය නිවේදනය කරන ලදී.එහෙත් අන්තර් විශ්වවිද්‍යාල ශිෂ්‍යබල මණ්ඩලයේ කැඳවුම්කරු කියා සිටියේ පොලිස් නිලධාරීන්ට සිසුන් විසින් ප්‍රහාර එල්ල කළ බව හා පොලිස් නිලධාරීන්ට තුවාල සිදුවූ බවට කරන චෝදනා අසත්‍යය බවයි.සරසවි සිසුන් විසින් අද දහවල් මෙම විරෝධතා පා ගමන ජයවර්ධනපුර සරසවිය අසළින් ආරම්භ කරන ලද අතර එතැන් සිට ඔවුන් පා ගමනින් හයිලෙවල් මාර්ගය ඔස්සේ කොළඹ දෙසට පැමිණීම නිසා එම මාර්ගයේ තිඹිරිගස්යාය, තුම්මුල්ල ප්‍රදේශවල දැඩි රථවාහන තදබදයක් ඇති වු බව වාර්තා වුණි.අනතුරුව ඔවුන් ජනතාවට පීඩාවන අයුරින් කොල්ලුපිටියේ සිට අරලියගහ මන්දිරය දෙසට යාමට උත්සාහ කිරීම නිසා කඳුළු ගෑස් හා ජල ප්‍රහාරයක් එල්ල කළ අතර එහිදී අදාළ නොසන්සුන්තාවය ඇතිවිය.", "URL": "https://sinhala.adaderana.lk/news.php?nid=50353", "Category": null, "Parent URL": null}