{"Source": "Adaderana", "Timestamp": "December 2, 2017 08:13 am", "Headline": "  න්‍යෂ්ටික ප්‍රහාර කලින් හඳුනාගන්න උපකරණයක්", "News Content": "න්‍යෂ්ටික ප්‍රහාර කලින් හඳුනාගැනීමේ උපකරණයක් අමෙරිකාවේ හවායි ප්‍රදේශයේ සවි කර තිබේ. එම උපකරණය මඟින් න්‍යෂ්ටික ප්‍රහාර සම්බන්ධ සංඥා කලින් හඳුනාගෙන සයිරන් නලා ශබ්දයක් නිකුත් කරන අතර එමඟින් ජනතාවට නිවෙස් තුළට හෝ ආරක්ෂිත ස්ථාන කරා ගමන් කළ හැකි බව සඳහන්ය. 1945 වර්ෂයේදී අමෙරිකාව හා සෝවියට් දේශය අතර පැවති සීතල යුද්ධයෙන් පසුව ප්‍රථම වතාවට අමෙරිකාව තුළ න්‍යෂ්ටික අනතුරු ඇඟවීම් සංඥා කලින් හඳුනාගැනීමේ උපකරණයක් භාවිත වන බව විදෙස් මාධ්‍ය සඳහන් කළේය. පසුගියදා උතුරු කොරියාව විසින් අමෙරිකාවට ළඟා විය හැකි අන්දමේ අන්තර් මහද්වීපික බැලැස්ටික් මිසයිලයක් සාර්ථකව අත්හදා බැලීම හේතුවෙන් අමෙරිකාව මෙම පියවර ගෙන ඇති බව සඳහන්ය. එවැනි මිසයිලයකට උතුරු කොරියාවේ සිට අමෙරිකාවේ හවායි දක්වා පැමිණීමට ගතවන්නේ මිනිත්තු 20ක් වැනි කෙටි කාලයක් බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80875", "Category": null, "Parent URL": null}