{"Source": "Adaderana", "Timestamp": "November 15, 2018 09:54 am", "Headline": "සිම්බාබ්වේ පිල ලකුණු 366ක් පිටුපසින්", "News Content": "බංගලාදේශ කණ්ඩායම සහ සිම්බාබ්වේ කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ අවසන් දිනය අදයි. ඊයේ දිනයේ තරගය නතර කරන විට සිය දෙවන ඉනිම ක්‍රීඩා කරමින් සිටි සිම්බාබ්වේ කණ්ඩායම කඩුලු 02ක් දැවී ලකුණු 76ක් ලබා සිටියේය. තරගයේ පළමුවෙන් පන්දුවට පහරදුන් බංගලාදේශ කණ්ඩායම පළමු ඉනිම සඳහා කඩුලු 07ක් දැවී ලකුණු 522ක් ලබා සිටියදී පන්දුවට පහරදීමේ අවස්ථාව සිම්බාබ්වේ කණ්ඩායමට ලබා දුන්නේය. ඒ අනුව සිම්බාබ්වේ කණ්ඩායම පළමු ඉනිම සඳහා සියලු ක්‍රීඩකයින් දැවී ලකුණු 304ක් ලබා ගත්තේය. බංගලාදේශ කණ්ඩායම දෙවන ඉනිම සඳහා කඩුලු 06ක් දැවී ලකුණු 224ක් ලබා සිටියදී ඉනිම අත්හිටුවා පන්දුවට පහරදීමේ අවස්ථාව සිම්බාබ්වේ කණ්ඩායමට ලබා දුන්නේය. ඒ අනුව සිම්බාබ්වේ කණ්ඩායම කඩුලු 08ක් අතැතිව තවත් ලකුණු 366ක් පිටුපසින් සිටියි.", "URL": "https://sinhala.adaderana.lk/news.php?nid=99229", "Category": null, "Parent URL": null}