{"Source": "Adaderana", "Timestamp": "February 19, 2017 03:50 pm", "Headline": "බදු අඩු කිරීමෙන් ගොවි ජනතාවට බලපෑමක් වෙන්න දෙන්නේ නෑ", "News Content": "ආනයනික සහල් සඳහා පනවා තිබු බදු අඩු කිරීම හේතුවෙන් මෙරට ගොවි ජනතාවට අනිසි බලපෑමක් සිදුවීමට ඉඩ නොදෙන බව මුදල් අමාත්‍ය රවී කරුණානායක මහතා පවසයි. පාරිභෝගික ජනතාව ආරක්ෂා කරන අතර තුර රටේ ගොවි ජනතාව ද ආරක්ෂා කරගැනීම රජයේ වගකීම බව අමාත්‍යවරයා පවසයි.මට්ටක්කුලිය ශ්‍රී කල්්‍යානි ගංගාරාම විහාරස්ථානයේ නව ධර්මශාලාව සඳහා මුල්ගල් තැබීමේ අවස්ථාවට එක්වෙමින් රවී කරුණානායක අමාත්‍යවරයා මේ බව කියා සිටියේය.සහල් ආනයන බදු ඉවත් කිරීමට රජය කටයුතු කිරීම හේතුවෙන් මේ වන විට සහල් සම්බන්ධයෙන් පැන නැගී තිබු ගැටළුකාරී තත්ත්වය අවම මට්ටමකට පත්ව ඇති බව අමාත්‍යවරයා සඳහන් කළේය.වෙළෙදුන් තවදුරටත් පැරණි මිල ගණන් යටතේ සහල් අලෙවි කරන්නේ නම් ඔවුන්ට එරෙහිව නීතිමය ක්‍රියාමාර්ග ගැනීමට කටයුතු කරන බව ද රවී කරුණානායක අමාත්‍යවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=69845", "Category": null, "Parent URL": null}