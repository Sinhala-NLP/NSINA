{"Source": "Adaderana", "Timestamp": "July 13, 2012 02:08 pm", "Headline": "පෙරේරා ඇන්ඞ් සන්ස් (P&S) 110 වන සංවත්සරය අභිමානයෙන් සමරයි", "News Content": "දකුණු පළාතේ කෝදාගොඩ නම් වූ ගමේ සිට කොළඹට පැමිණි කේ. ඒ. චාල්ස් පෙරේරා 1902 දී කොල්ලූපිටියේ දී තමන්ගේම කියා බේකරියක් ඇරඹුවේය.ඒ පෙරේරා ඇන්ඞ් සන්ස්ය (P&S). පසුව ඔහුගේ පුත් ඇල්බට් පෙරේරා මහතා ව්‍යාපාරය බාර ගත්තේය. ශ්‍රී ලංකාවට පළමු විදුලි උදුන ගෙන්වීමත් එය භාවිතා කිරීමේ ගෞරවයත් හිමිවන්නේත් ඇල්බට් පෙරේරා මහතාටත් පෙරේරා ඇන්ඞ් සන්ස් ආයතනයටත්ය. ඇල්බට් පෙරේරා මහතාගෙන් පසුව පෙරේරා ඇන්ඞ් සන්ස් ආයතනය බාරවූයේ ඔහුගේ පුත් සරත් කෝදාගොඩ මහතාටත් රුක්මිණි කෝදාගොඩ මහත්මියටත්ය. ඔවුන් The Curry Bowl නම් අවන්හල හඳුන්වාදෙමින් පෙරේරා ඇන්ඞ් සන්ස් තවදුරටත් පුළුල් කළෝය. ඉන්පසුව හතරවෙනි පරම්පරාව හෙවත් වත්මනෙහි පෙරේරා ඇන්ඞ් සන්ස් (P&S)ආයතනය රසගන්වන්නේ ගිහාන් පෙරේරා මහතාය. ඔහුගේ සංකල්පයක් අනුව නාගරික සුපිරි පන්තියේ තරුණ තරුණියන්ගේ සිතුම් පැතුම් හඳුනාගනිමින් Bars Cafe අවන්හල බිහිවිය. ශ්‍රී ලංකාව පුරා විහිද පැතිරුණු ශාඛා ජාලයේ 110 වන ශාඛාව කළුබෝවිලදී විවෘත කෙරුණේ පෙරේරා ඇන්ඞ් සන්ස් 110 වන සංවත්සරයට සමගාමීවය. පෙරේරා ඇන්ඞ් සන්ස් (P&S) ආයතනයෙහි වත්මන් කළමනාකාර අධ්‍යක්‍ෂ ගිහාන් පෙරේරා මහතා පවසා සිටියේ තම ආයතනය කාලයත් සමග වෙනස් වන තම පාරිභෝගිකයන්ගේ රුචි අරුචිකම් හඳුනාගෙන ඒ අනුව ගැලපෙන ආකාරයේ ආහාර සැපයීමට නිරතුරුවම උත්සාහ ගන්නා බවය. පෙරේරා ඇන්ඞ් සන්ස් (P&S)නිෂ්පාදනවල රස නිසා ඉල්ලූම එන්න එන්නම වැඩිවෙද්දී ඊට සරිලන පරිදි කුරුණෑගල, මාතර, දඹුල්ල සහ මහනුවර නිෂ්පාදනාගාර ඉදිකෙරුණි. වැඩි දුරටත් අදහස් දැක්වු හෙතෙම මෙලෙස පැවසුවේ ය.\"110 වසරකට පෙර මෙම ව්‍යාපාරය අරභද්දී එය පරම්පරා පහක් පුරා විහිදි යන දැවැන්ත ව්‍යාපාරයක් වේ යැයි මගේ මීමුත්තා නොසිතන්නයත් ඇති. කෙසේනමුත් ඔහුගෙන් ලැබුණු ශක්තිමත් පදනම නිසා (P&S) පරම්පරා 5ක් පුරා දියුණුවෙන් දියුණුව කරා පැමිණ තිබිම අපි හැමොටම සතුටු විය හැකි කරුණක්\". 110 වසරක රස සම්ප‍්‍රද්‍රයක් සහිත ශී‍්‍ර ලංකාවේ ප‍්‍රමුඛතම බේකරි නාමය වන පෙරේරා ඇන්ඞ් සන්ස් (P&S) තම නිෂ්පාදනවල ගුණාත්මකබව හා ඒ පිළිබඳ වගකීම පිළිබඳවත් කිසිදු ආහාරයක් සඳහා ආහාර කල් තබා ගැනීමේ ද්‍රව්‍ය භාවිතා නොකරන බවත් ප‍්‍රකාශ කරන්නේ මහත් අභිමානයෙනි. බේකරි කර්මාන්තයේ පුරෝගාමියා වීම පිළිබඳව ඔවුන් ආඩම්බර වෙනවාත් සමගම එය අද තිබෙන තත්ත්වය කරා රැගෙන ඒමට නව සොයා ගැනීම් සහ මෙහෙයුම් කි‍්‍රයාවලිය ඔවුනට ශක්තියක් විය. මෙම ව්‍යාපාරය නිෂ්පාදන රැසක ආවරණය වන පරිදි ආහාරපාන සැපයීම තුළින් ක්ෂේත්‍රයේ ප‍්‍රමුඛස්ථානය අත්කර ගෙන ඇත. ඔවුන්ගේ සේවක මණ්ඩලයද කාලයත් සමග නවීකරණයට ලක්වෙමින් පවතී. ජාතික මට්ටමේ සම්මාන උළෙලවල් වලදී ප‍්‍රමුඛපෙළේලේ දෙස් විදෙස් ආයතන පරදවමින් ඔවුන් ලැබූ විශිෂ්ට ජයග‍්‍රහණ මගින් ඔවුන්ගේ කුසලතාවන් මනාව පැහැදිලි කරයි. මෙම ව්‍යාපාරය මෑතකදී පැවති Chef s Guild 2011 සම්මාන උළෙලදීත් රන් හා රිදී පදක්කම් දිනාගත් අතර මේ වසර අගදී පැවැත්වෙන සූපවේදී ඔලිම්පික් Culinary Olympic 2012 තරගාවලියේදී ශී‍්‍ර ලංකාව නියෝජනය කිරීමට ද නියමිතයි. පෙරේරා ඇන්ඞ් සන්ස් (P&S) අවුරුද්දේ විශේෂ උත්සව සමයන් වල දී ඊට අනුකූලව ආහාර පාන සපයන අතර\"කැවිලිගම\" හරහා සාම්ප‍්‍රදායික රස කැවිලි වර්ගත් Christmes Fair හරහා නත්තල් කේක් වර්ගත් පාරිභෝගිකයන්ට ලබාගැනීමේ අවස්ථාව උදාකර දේ. \"අපේ සන්නාමය අපිව ආරක්‍ෂා කරනවා වාගේම බොහෝ දුෂ්කර කාලවලදී ඒ මග යන්නට අපිට උපකාරවෙලා තියෙනවා. ඒ විතරක් නොවෙයි තරගකාරී වටපිටාවක් තුළ වෙළදපොළේ ව්‍යාපාර ලකුණ පෙරේරා ඇන්ඞ් සන්ස් (P&S) බවට පත්වෙලා තියෙනවා.\" යයි ගිහාන් මහතා තවදුරටත් ප‍්‍රකාශ කළේය. කාලයත් සමග ඉදිරියට ගමන් ගත් සන්නාමයක් ලෙස (P&S) අද ප‍්‍රචලිත ව ඇත. පසුගිය වසරේ දී ඩිජීටල් තාක්ෂණය ශ‍්‍රී ලංකාවේ බේකරි කර්මාන්තයට ගෙන ඒමට ඔවුන් සමත්විය. ප‍්‍රියකරන්නන් 52,000ක ගෙන් පමණ සමන්විත පෙරේරා ඇන්ඞ් සන්ස් (P&S) ශ‍්‍රී ලංකාවේ වඩාත් ආකර්ශනීයම ෆේස්ස්බුක් ගිණුම පවත්වාගෙන යන අතර මේ වන විට එය දේශීය වශයෙන් මිලියන 3.3 පමණ හිතවතුන්ගෙන් සමන්විත වේ. ජාත්‍යන්තර වශයෙන් 50% ක් පමණ දිනපතා මේ සමග ගණුදෙනු කරන බව හෙළිව ඇත. ෆේස් බුක් (Facebook) ගිණුමට අමතරව මෙම ව්‍යාපාරය සතුව ට්විටර් (Twitter) ගිණුමක් ද පවතී. \"අප මෙතුවක් කල් පවත්වාගෙන ආ සහ පවත්වාගෙන යන ගුණාත්මකභාවය දිගටම පවත්වාගෙන යන්නට අප වෙහෙසී කටයුතු කරනවා. ආහාර නිපදවන නව ක‍්‍රමවේද සහිත උපකරණ හා අති නවීන පහසුකම් නිසා තරගකාරීත්වයේ හිණිපෙත්තට ගමන් කරන්නත් ගුණාත්මක බවේ ප‍්‍රගතිය රැකගැනීමටත් අපිට හැකියාව සලසලා තියෙනවා. ඒ පමණක් නෙවෙයි, පාරිභෝගිකයා වියදම්කරන මුදලට වටිනාකමක් ලබාදෙන්නත් මේ හරහා අපට පුළුවන්කම තියෙනවා. බොහෝ සෙයින්ම ගෙවන මුදලට වටිනාකමක් අපගේ පාරිභෝගිකයන්ට අත්කර දීමට අපේ සේවක මඩුල්ලෙන් අපට විශාල සහයෝගයක් ලැබෙනවා.\"යයි ගිහාන් මහතා වැඩිදුරටත් ප‍්‍රකාශ කළේය. 110 වන සංවත්සරය පිළිබඳ සඳහන් කිරීමේදී ගිහාන් මහතා පැවසුවේ\"අපි සැමවිට නිවැරදි දේ කළ යුතුයි\" යන්නයි.", "URL": "https://sinhala.adaderana.lk/news.php?nid=25755", "Category": null, "Parent URL": null}