{"Source": "Adaderana", "Timestamp": "October 22, 2018 07:11 pm", "Headline": "ශ‍්‍රී ලංකා නිදහස් පක්ෂයට නව ආසන සංවිධායකවරු දෙදෙනෙක්", "News Content": "ශ‍්‍රී ලංකා නිදහස් පක්ෂය සඳහා පත් කෙරුණු නව ආසන සංවිධායකවරු දෙදෙනෙකුට පත්වීම් ලිපි ලබාදීම ජනාධිපති මෛතී‍්‍රපාල සිරිසේන මහතා අතින් අද (22) පස්වරුවේ ජනාධිපති කාර්යාලයේ දී සිදු විය. ඒ අනුව කටුගම්පොළ ආසනයේ ශ‍්‍රී ලංකා නිදහස් පක්ෂ සංවිධායකවරයා ලෙස පන්නල ප‍්‍රාදේශීය සභා මන්ති‍්‍ර සම්පත් වීරවර්ධන මහතා සහ ගල්ගමුව ආසනයේ ශ‍්‍රී ලංකා නිදහස් පක්ෂ සංවිධායකවරයා ලෙස ගිරිබාව ප‍්‍රාදේශීය සභාවේ හිටපු සභාපති ආර්.ඞී. ගුණරත්න මහතා ජනාධිපතිවරයා අතින් පත්වීම් ලිපි ලබා ගත්හ. හිටපු නියෝජ්‍ය අමාත්‍ය ශාන්ත බණ්ඩාර මහතා ද මෙම අවස්ථාවට එක්ව සිටියේ ය.", "URL": "https://sinhala.adaderana.lk/news.php?nid=98067", "Category": null, "Parent URL": null}