{"Source": "Adaderana", "Timestamp": "October 20, 2012 04:50 pm", "Headline": "  ඉරානයේ බසයක් පෙරළි 26ක් මරුට", "News Content": "නිරිතදිග ඉරානයේ සිදුවූ බස් රථ අනතුරකින් පුද්ගලයින් 26 දෙනෙකු ජීවිතකෂයට පත්ව තිබේ. මෙම අනතුරින් තවත් 12 දෙනෙකු තුවාල ලබා ඇති බව විදෙස් මාධ්‍ය වාර්තා කළේය. අධික වේගයෙන් ධාවනය වූ මෙම බස්රථය රියදුරුට පාලනය කර ගත නොහැකි වීමෙන් පෙරළීගොස් ඇති බව සඳහන්ය. අනතුර සිදුවන අවස්ථාවේදී මාර්ගය තෙත ස්වභාවයක් තිබූ බවද එරට මාධ්‍ය වාර්තා කර තිබේ. මේ අතර ඉරානයේ සිදුවන රථ වාහන අනතුරුවලින් වසරකට පුද්ගලයින් 20,000 ක් පමණ ජීවිතක්ෂයට පත් වන බවද එම වාර්තා අනාවරණය කරයි.", "URL": "https://sinhala.adaderana.lk/news.php?nid=28465", "Category": null, "Parent URL": null}