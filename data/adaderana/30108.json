{"Source": "Adaderana", "Timestamp": "December 20, 2012 04:06 pm", "Headline": "කැබ් රථයක් පෙරළී අයෙක් මරුට 6 ට තුවාලයි", "News Content": "සියඹලාණ්ඩුව, හුළංනුගේ ප්‍රදේශයේ කැබ් රථයක් පෙරළීමෙන් සිදුවූ අනතුරකින් එක් අයෙකු මියගොස් තවත් 6 දෙනෙකු තුවාල ලබා තිබේ. ලාහුගල සිට සියඹලාණ්ඩුව දෙසට ධාවනය වූ කැබ් රථය රියදුරුට පාලනය කර ගත නොහැකිව පෙරළීමෙන් අනතුර සිදුව ඇති බව පොලීසිය සඳහන් කළේය. අනතුරින් කැබ් රථයේ ගමන් ගත් පුද්ගලයින් 7 දෙනෙකු තුවාල ලබා ඇති අතර සියඹලාණ්ඩුව රෝහලට ඇතුළත් කිරීමෙන් අනතුරුව ඉන් එක් අයෙකු ජීවිතක්ෂයට පත්ව ඇති බව පොලීසිය පැවසීය. අනතුරින් ජීවිතක්ෂයට පත්ව ඇත්තේ 29 හැවිරිදි කෑගල්ල, නෙළුම්දෙණිය ප්‍රදේශයේ පදිංචිකරුවෙකි. සිද්ධිය සම්බන්ධයෙන් කැබ් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=30108", "Category": null, "Parent URL": null}