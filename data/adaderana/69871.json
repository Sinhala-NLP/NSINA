{"Source": "Adaderana", "Timestamp": "February 20, 2017 01:27 pm", "Headline": " ජාතික සමඟිය වෙනුවෙන් ඩිලාන් හැඟුම්බර වෙයි!", "News Content": "“ නව මහාමාර්ග ඉදිකරනවා මෙන් සිංහල,දෙමළ,මුස්ලිම් සියලු දෙනා එකතු කරගෙන හදන අලුත් දේශපාලන පාරෙත් යන්න සුදානම් විය යුතු බව “ රාජ්‍ය අමාත්‍ය ඩිලාන් පෙරේරා මහතා පවසයි.\"නව මගක ඇරඹුම\" ව්‍යාපෘතිය යටතේ බදුල්ල චෙන්කලාඩි මාර්ගයේ ඉදිකිරීම් ආරම්භ කිරීමේ උත්සව සභාව අමතමින් ඒ මහතා මේ අදහස් පළ කළේය.එම නව දේශපාලන සංස්කෘතිය පිළිගැනීමට සුදානම් නොවේනම් සිදුකෙරෙන සංවර්ධනයෙන්ද පළක් නොවන බව අමාත්‍යවරයා ප්‍රකාශ කළේය.නැවත වරක් ආගම්වාදීන්ට,ජාතිවාදීන්ට,වර්ගවාදීන්ට අවශ්‍ය ආකාරයට ක්‍රියා කිරීමට ඉඩ තැබුව හොත් ගොඩනගන නව මං මාවත්වලටද බෝම්බ දමන යුගය වැඩි ඈතක නොවන බව හෙතෙම අවධාරණය කළේය.එම නිසා මෙම වසර තුළ කුමන ප්‍රශ්න තිබුනද අලුත් හෝ සංශෝධිත ව්‍යවස්ථාවක් මඟින් ජනමත විචාරණයෙන් හෝ නොමැතිව ජාතික සහජීවනයෙන් නව මඟකට යා හැකි වසරක් නිර්මාණය කළ යුතු බව පැවසු අමාත්‍යවරයා අවධාරණය කළේ බලය බෙදන ව්‍යවස්ථාවක් ඇතිකර ගත යුතු බවයි.", "URL": "https://sinhala.adaderana.lk/news.php?nid=69871", "Category": null, "Parent URL": null}