{"Source": "Adaderana", "Timestamp": "February 3, 2010 09:41 am", "Headline": "තවත් 1200 ක් යළි පදිංචි කෙරෙයි", "News Content": "කිලිනොච්චි දිස්ත්‍රික්කයේ අවතැන්වුවන් 1200 ක පිරිසක් යළි පදිංචි කිරීම ආරම්භ කර තිබේ. නැවත පදිංචි කරන පුද්ගලයින්ට අවශ්‍ය යටිතළ පහසුකම් සහ ‍අනෙකුත් මුල්‍ය පහසුකම් ලබාදීමට රජය පියවරගෙන ඇති බවද සඳහන් වේ. මීට අමතරව එම ප්‍රදේශවල ජිවත් වන ධීවරයින්ට අවශ්‍ය ආම්පන්න ලබාදීමට ද රජය පියවරගෙන තිබේ. මාස 6 ක කාලයක් සදහා නැවත පදිංචි කරන පුද්ගලයින් සඳහා මුල්‍යාධාර පහසුකම් සැපයෙන බව වාර්තා වේ. මීට අමතරව එක්සත් ජාතීන්ගේ ආහාර වැඩසටහන ය‍ටතේ අමෙරිකානු ඩොලර් මිලියන 28 කට අධික සහනාධාර ප්‍රමාණයක් ද මෙම ජනතාවගේ සුභ සාධන කටයුතු සදහා ලබාදී ඇති බව සඳහන් වේ..", "URL": "https://sinhala.adaderana.lk/news.php?nid=6437", "Category": null, "Parent URL": null}