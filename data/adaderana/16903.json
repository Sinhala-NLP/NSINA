{"Source": "Adaderana", "Timestamp": "June 21, 2011 11:30 am", "Headline": "පුපුරණ ද්‍රව්‍ය පිරවූ යකඩ බට 54 ක් අල්ලයි", "News Content": "උතුරේ සිට දකුණට ලොරියකින් ප්‍රවාහනය කළ පුපුරණ ද්‍රව්‍ය පිරවූ යකඩ බට 54 ක් වව්නියාව පොලිසිය විසින් සිය භාරයට ගෙන තිබේ. බලපත්‍ර රහිතව ප්‍රවාහනය කරමින් තිබූ අබලි යකඩ තොගයක් අතර තිබී මෙම පුපුරණ ද්‍රව්‍ය අඩංගු යකඩ බට සොයා ගැනීමට හැකි වූ බව පොලිසිය සඳහන් කරනු ලැබීය. ටී.එන්.ටී වර්ගයේ පුපුරණ ද්‍රව්‍ය ග්‍රෑම් 50 බැගින් අදාළ බට තුළ පුරවා තිබූ බව ද පොලිසිය පැවසීය. සැකකරුවන් අද(21) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16903", "Category": null, "Parent URL": null}