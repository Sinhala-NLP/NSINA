{"Source": "Adaderana", "Timestamp": "March 18, 2019 10:50 am", "Headline": "ICC නවතම එක්දින පිතිකරු ශ්‍රේණිගත කිරීම්වලින් ක්වින්ටන් ඉදිරියට", "News Content": "අයි.සී.සී නවතම එක්දින පිතිකරු ශ්‍රේණිගත කිරීම්හි සිව්වැනි ස්ථානය දක්වා ඉදිරියට පැමිණීමට දකුණු අප්‍රිකානු ආරම්භක පිතිකරු ක්වින්ටන් ඩිකොක් සමත්ව තිබේ. ශ්‍රී ලංකාව සමඟ පැවති තරඟ 5කින් යුත් තරඟාවලියේ දැක්වු දක්ෂතා හේතුවෙන් ඔහු ශ්‍රේණිගත කිරීම්වල ඉදිරියට පැමිණීමට සමත්ව ඇති බව සඳහන් වෙයි. එම තරඟාවලියේ වීරයා ලෙස සම්මානයට පාත්‍ර වු 26 හැවිරිදි ඩිකොක් රැස් කළ මුලු ලකුණු සංඛ්‍යාව 353ක් වෙයි. ඉන්දීය කණ්ඩායමේ නායක විරාත් කෝලි එක්දින පිතිකරු ශ්‍රේණිගත කිරීම්හි තවදුරටත් පළමු ස්ථානයේ පසුවන අතර ඉන්දීය ක්‍රීඩක රෝහිත් ශර්මා දෙවන ස්ථානයේත් නවසීලන්ත ක්‍රීඩක රොස් ටේලර් තෙවන ස්ථානයේත් පසුවෙයි.", "URL": "https://sinhala.adaderana.lk/news.php?nid=106263", "Category": null, "Parent URL": null}