{"Source": "Adaderana", "Timestamp": "January 18, 2017 12:54 pm", "Headline": " අමෙරිකානු හිටපු දේශපාලන-හමුදා නායකයින් පිරිසකට ජීවිතාන්තය දක්වා සිරදඩුවම්", "News Content": "හෑත්තෑව අසූව දශකයේ ඉතාලි ජාතිකයින් 23 දෙනෙකු අතුරුදන්වීමේ සිද්ධියක් සම්බන්ධයෙන් දකුණු අමෙරිකානු හිටපු දේශපාලන සහ හමුදා නායකයින් පිරිසකට ජීවිතාන්තය දක්වා සිරදඩුවම් ලබාදී තිබේ.අදාළ නඩුවේ තීන්දුව ලබා දෙමින් ඉතාලි අධිකරණයක් විසින් මෙම නියෝගය ලබාදී ඇති බව විදෙස් මාධ්‍ය වාර්තා කළේය.මෙලෙස ජීවිතාන්තය දක්වා සිරදඩුවම් නියම වූ පිරිසක් අතර බොලිවියා සහ පේරු රාජ්‍යයන්වල හිටපු ජනාධිපතිවරුන්ද ඇතුළත් වන බව සඳහන්ය.එමෙන්ම උරුගුවේ රාජ්‍යයේ හිටපු විදේශ අමාත්‍යවරයා ද මෙම පිරිස අතර සිටින බව විදෙස් මාධ්‍ය වාර්තා කළේය.අදාළ නඩු විභාගය වසර 02ක් පුරා පැවති අතර මෙම සිද්ධිය සම්බන්ධයෙන් චෝදනා එල්ල වී සිටි තවත් පුද්ගලයින් 19 දෙනෙකු නිදෝස් කොට නිදහස් කිරීමට ද ඉතාලි අධිකරණය නියෝග කර තිබේ.", "URL": "https://sinhala.adaderana.lk/news.php?nid=68249", "Category": null, "Parent URL": null}