{"Source": "Adaderana", "Timestamp": "December 9, 2018 07:29 am", "Headline": "ජනපතිට සියලු සංඝ රත්නයේ ආශිර්වාදය හිමි වන බව දිඹුලාගල හිමි කියයි", "News Content": "නිරතුරුව මාතෘ භූමිය වෙනුවෙන් තීන්දු තීරණ ගනිමින් නිර්භීතව කටයුතු කරන ජනාධිපති මෛත්‍රීපාල සිරිසේන මහතාට සියලු සංඝ රත්නයේ ආශිර්වාදය හිමි වන බව පූජ්‍ය දිඹුලාගල දේවලංකාර හිමි පැවසීය. මනම්පිටිය පාලම අසල ශ්‍රී වාලුකානදී බෞද්ධ මධ්‍යස්ථානයේ අභිනවයෙන් ඉදිකළ සම්බුද්ධ ප්‍රතිමා වහන්සේ නිරාවරණය කිරීමේ උත්සවයේ දී විශේෂ අනුශාසනාවක් කරමින් උන්වහන්සේ මේ බව ප්‍රකාශ කර තිබේ. ජනාධිපති මෛත්‍රීපාල සිරිසේන මහතා විසින් ප්‍රතිමා වහන්සේ නිරාවරණය කිරීම සිදුකළ බවයි ජනාධිපති මාධ්‍ය අංශය සදහන් කළේ. මේ අතර පිබිදෙමු පොළොන්නරුව දිස්ත්‍රික් සංවර්ධන වැඩසටහන යටතේ පොළොන්නරුව රාජකීය විද්‍යාලයේ සිසුවෙකු වෙනුවෙන් ඉදිකෙරුණු නව නිවස ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ විවෘත කෙරුණි. අඩක් ඉදිකර තිබු එම නිවස අංග සම්පූර්ණ නිවසක් බවට පත් කිරීමට ජනාධිපතිවරයා පසුගියදා එම නිවසට ගොඩවැදීමෙන් පසු නිලධාරීන්ට උපදෙස් ලබා දී තිබුණි.", "URL": "https://sinhala.adaderana.lk/news.php?nid=100474", "Category": null, "Parent URL": null}