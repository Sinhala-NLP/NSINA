{"Source": "Adaderana", "Timestamp": "February 27, 2019 12:55 pm", "Headline": "කුරුණෑගල දී පෞද්ගලික බස් රථයකට යට වී තරුණියක් මරුට", "News Content": "අද(27) උදෑසන 8ට පමණ කුරුණෑගල පොලිස් වසමේ මීගමුව යන්තම්පලාව මාර්ගයේ දී රිය අනතුරක් සිදුව තිබේ. පුවක්ගස් හංදිය අසල දී යන්තම්පලාව දෙසට ධාවනය වු පෞද්ගලික බස් රථයක ගමන් ගත් මගී කාන්තාවක් එම බස් රථයෙන් බැස බස් රථය ඉදිරියෙන් මාර්ගය හරහා මාරුවීමේ දී එම බස් රථයටම යට වී තිබේ. අනතුරින් බරපතළ තුවාල ලැබු තරුණිය පසුව කුරුණෑගල රෝහලට ඇතුළත් කර ඇත. අනතුරින් මිය ගොස් ඇත්තේ වයස අවුරුදු 23 ක් වු වාරියපොල ප්‍රදේශයේ පදිංචි මහේෂි පුර්ණිමා පතිරාජ නැමති තරුණියකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ. කුරුණෑගල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=105139", "Category": null, "Parent URL": null}