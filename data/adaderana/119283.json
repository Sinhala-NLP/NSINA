{"Source": "Adaderana", "Timestamp": "September 17, 2019 09:36 am", "Headline": "පොලිතින් වලින් තොර මැතිවරණ ව්‍යාපරයක් සිදු කරන්න-පැෆ්රල්", "News Content": "මෙවර ජනාධිපතිවරණයේදී පොලිතින් වලින් තොර මැතිවරණ ව්‍යාපරයක් සිදු කරන ලෙස සියලු දේශපාලන පක්ෂ වලින් ඉල්ලීමක් කරන බව පැෆ්රල් සංවිධානයේ විධායක අධ්‍යක්ෂ රෝහන හෙට්ටිආරච්චි මහතා පවසයි. කොළඹදී මාධ්‍යහමුවක් පවත්වමින් ඒ මහතා මේ බව සඳහන් කළේය. ඕනෑම අවස්ථාවක මැතිවරණය ප්‍රකාශයට පත් කිරීමට මැතිවරණ කොමිෂන් සභාවට හැකියාව පවතින බවත් , එය වැලැක්වීමට විධායකයට හො විධායකටය හැකියාවක් නොමැති බවද ඒ මහතා පවසයි. එම නිසා ඉදිරි සති දෙක තුල මැතිවරණ කොමිෂන් සභාව මැතිවරණය පැවැත්වීමේ දිනය ප්‍රකාශයට පත් කරනු ඇති බවට තමන් විශ්වාස කරන බවද ඒ මහතා ප්‍රකාශ කළේය. ප්‍රධාන අපේක්ෂකයන් දෙදෙනා අතර සම ඡන්ද ප්‍රතිපලක් ඇත්නම් දෙවෙනි සහ තුන්වැනි මානපයන් ගනන් කිරීමට සිදු වන බවද ඒ මහතා අවධාරනය කළේය. එමෙන්ම ජයග්‍රාහනය කිරීම සඳහා සියයට 50ක් සහ තවත් එක් ඡන්දයක් ලබා ගත යුතු බවද ඒ මහතා පෙන්වා දෙයි.", "URL": "https://sinhala.adaderana.lk/news.php?nid=119283", "Category": null, "Parent URL": null}