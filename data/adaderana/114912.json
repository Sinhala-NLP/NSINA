{"Source": "Adaderana", "Timestamp": "July 24, 2019 04:39 pm", "Headline": "දික්ඕවිට-පුත්තලම නාවික මෙහෙයුම්-5ක් අත්අඩංගුවට", "News Content": "නාවික හමුදා පිරිසක් විසින් අද(24) දික්ඕවිට සහ පුත්තලම යන ප්‍රදේශයන්හී සිදු කළ සෝදිසි කිරීම්වලදි මත්ද්‍රව්‍ය ළඟ තබා ගත් පුද්ගලයින් පස්දෙනෙකු (05) නාවික හමුදා බාරයට ගෙන ඇත. ඒ අනුව, බටහිර නාවික විධානයට අනුයුක්ත නාවික පුද්ගලයින් විසින් ඊයේ(23) වන දින වත්තල, දික්ඕවිට සිදු කළ සෝදිසි කිරීමකදී සැක කටයුතු පුද්ගලයින් සිව්දෙනෙකු (04) පරික්‍ෂා කර ඇති අතර, එහිදී ඔවුන් සතුව තිබි කේරළ ගංජා මිලිග්‍රෑම් 10 ක් සොයා ගැනීමට සමත්ව ඇත. නාවික හමුදා බාරයට ගත් පුද්ගලයින් හලාවත සහ මිගමුව ප්‍රදේශයන්හි පදිංචි වයස අවුරුදු 20 ත් 38 ත් අතර වියෙහි පසුවන පුද්ගලයින් බව හඳුනාගෙන ඇත. තවද, වයඹ නාවික විධානයට අනුයුක්ත නාවික පුද්ගලයින් විසින් ඊයේ පුත්තලම, කරඹ ප්‍රදේශයේ සිදු කළ සෝදිසි කිරීමකදි ද සැක කටයුතු පුද්ගලයෙකු පරික්‍ෂා කර ඇති අතර, එහිදී ඔහු සතුව තිබි කේරළ ගංජා මිලිග්‍රෑම් 305 ක් සහ අයිස් මත්ද්‍රව්‍ය මිලිග්‍රෑම් 34 ක් සොයා ගෙන තිබේ. නාවික හමුදා බාරයට ගත් පුද්ගලයා වයස අවුරුදු 36 වන වියෙහි පසුවන මාම්පුරි ප්‍රදේශයේ පදිංචිකරුවෙකු බව හඳුනාගෙන ඇත. නාවික හමුදා බාරයට ගත් පුද්ගලයින් සහ මත්ද්‍රව්‍ය ඉදිරි පරික්‍ෂණ කටයුතු සඳහා පිළිවෙලින් වත්තල පොලීසිය සහ නොරොච්චොල පොලීසිය වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=114912", "Category": null, "Parent URL": null}