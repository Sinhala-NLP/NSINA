{"Source": "Adaderana", "Timestamp": "March 23, 2017 04:51 pm", "Headline": "රාජ්‍ය ප්‍රතිපත්ති නිසා බොහෝ රටවල සහයෝගය ලංකාවට හිමිවෙලා", "News Content": "අද වන විට ශ්‍රී ලංකාව නැගෙනහිර හෝ බටහිර රටවල් කියා සීමා නොවු රාජ්‍ය ප්‍රතිපත්තියක් අනුගමනය කිරීම හේතුවෙන් ලෝකය පුරා බොහෝ රටවල සහයෝගය හිමි කර ඇති බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි. අද ‍(23) පැවති ශ්‍රී ලංකා නිදහස් පක්ෂ මාධ්‍ය හමුවට එක්වෙමින් අමාත්‍යවරයා මේ බව කියා සිටියේ ය. අතීතයේ අනුගමනය කරන ලද විදේශ ප්‍රතිපත්තිය තුළින් ලංකාව ළිඳේ සිටි ගෙම්බෙකු බවට පත්ව කොන් වී සිට ඇති බවත් එම තත්ත්වය දීර්ඝ වශයෙන් පැවතියේ නම් රට ආර්ථික හා සමාජීය අංශයන් විශාල බිඳ වැටීමකට ලක්වීමට ඉඩ දිබු බවත් මෛත්‍රීපාල සිරිසේන මහතාගේ වත්මන් දේශපාලන ප්‍රතිපත්ති තුළින් එම තත්ත්වය වෙනස් වී ඇති බවත් අමාත්‍යවරයා මෙහිදී වැඩි දුරටත් පැවසීය. එමෙන්ම පළාත් පාලන ඡන්දය කඩිනමින් පැවැත්වීමට තමා බලාපොරොත්තු වන බවත් සීමා නීර්ණ කටයුතු සිදු කරමින් පවතින බවත් ෆයිසර් මුස්තාෆා මහතා කියා සිටියේ ය.", "URL": "https://sinhala.adaderana.lk/news.php?nid=71263", "Category": null, "Parent URL": null}