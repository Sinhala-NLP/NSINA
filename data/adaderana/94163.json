{"Source": "Adaderana", "Timestamp": "August 10, 2018 07:53 am", "Headline": "බීමතින් රිය පදවා අනතුරක් කර පලා ගිය රියදුරුට වැඩ වරදියි", "News Content": "අධික ලෙස බීමතින් අනතුරක්ද සිදු කර පොලිස් අණ නොතකා පලා ගිය සුඛෝපභෝගී මෝටර් රථයක රියදුරෙකුව ලබන 21 වැනිදා දක්වා රක්ෂිත බන්ධනාගාර ගත කරන ලෙස හලාවත අතිරේ ක දිසා විනිසුරු හා මහේස්ත්‍රාත් රඛිත පී.අබේසිංහ මහතා නියෝග කළේය. මෙසේ රක්ෂිත බන්ධනාගාර ගත ගකන ලද්දේ ආරච්චිකට්ටුවේ පදිංචිකරුවෙකුවය. 09 වැනිදා දහවල් ඉරණවිල - හලාවත මාර්ගයේ පැමිණ ඇති මෝටර් රථය හලාවත පොලීසිය ආසන්යේදී පොලිස් නිලධාරියෙකු පැදවූ යතුරු පැදියක ගැටී ඇත. නමුත් රියදුරා නොනවත්වා රිය ධාවනය කර ඇති අතර ඒ සමඟම ක්‍රියාත්මක වී ඇති හලාවත පොලීසියේ රථ වාහන අංශයේ නිලධාරීන් පලා යමින් තිබූ මෝටර් රථය ලුහු බැද ගොස් නවත්වන ලෙස නියෝග කර ඇතත් එම නියෝගද නොතකා ඔහු තව දුරටත් පලා ගොස් තිබේ. හලාවත නගරයේ අතුරු මාර්ගයක පලා යමින් සිටියදී මෝටර් රථය නවත්වා ගැනීමට රථවාහන අංශයේ නිලධාරීන් සමත්වී ඇති අතර අත්අඩංගුවට ගන්නා අවස්ථාවේ රියදුරා අධික ලෙස මත්පැන් පානය කර සිට ඇති බව හෙලිවී ඇත. පසුව රියදුරුව එම අවස්ථාවේදීම අධිකරණයට ඉදිරිපත් කිරීමට පොලිස් නිලධාරීන් කටයුතු කර ඇත. හලාවත පොලීසියේ රථ වාහන අංශයේ පොලිස් සැරයන් 33493 චමින්ද සහ පොලිස් කොස්තාපල් 84285 මධුසංඛ යන නිලධාරීන් විසින් සැකකරු අත්අඩංගුවට ගෙන තිබූ අතර,පොලිස් සැරයන් 10024 රාජපක්ෂ මහතා විසින් ඔහුව අධිකරණය වෙත ඉදිරිපත් කර තිබුණි.", "URL": "https://sinhala.adaderana.lk/news.php?nid=94163", "Category": null, "Parent URL": null}