{"Source": "Adaderana", "Timestamp": "January 10, 2017 09:01 am", "Headline": " මංගල බ්‍රිතාන්‍ය බලා යයි ", "News Content": "විදේශ අමාත්‍ය මංගල සමරවීර මහතා පස්දින නිල සංචාරයක් සඳහා බ්‍රිතාන්‍ය වෙත පිටත්ව ගොස් තිබේ.පසුගිය ජුලී මාසයේදී තෙරේසා මේ මහත්මිය අග්‍රාමාත්‍ය ධුරයට පත්වීමෙන් පසු බ්‍රිතාන්‍යය සහ ශ්‍රී ලංකාව අතර ඉහළ පෙළේ හමුවක් පැවැත්වෙන පළමු අවස්ථාව මෙය බව විදේශ කටයුතු අමාත්‍යාංශය පවසයි.අමාත්‍යවරයාගේ මෙම සංචාරයේදී විදේශ කටයුතු සහ පොදුරාජ්‍ය මණ්ඩලයීය කටයුතු පිළිබඳ බ්‍රිතාන්‍ය රාජ්‍ය ලේකම් බොරිස් ජොන්සන්, පොදුරාජ්‍ය මණ්ඩලයීය මහලේකම් පැට්‍රීෂියා ස්කොට්ලන්ඩ් මහත්මිය ඇතුළු නිලධාරීන් සමග සාකච්ඡා කිරීමට නියමිතය. දෙරට අතර තානාපති සබඳතා, වෙළෙදාම, පුනරුත්තාපනය, ඇතුළු කරුණු කිහිපයක් පිළිබඳව එහිදී සාකච්ඡා කිරීමට නියමිත බව විදේශ කටයුතු අමාත්‍යාංශය සඳහන් කළේය.මේ අතර ජාතික ඒකාබද්ධතා සහ ප්‍රතිසන්ධාන සතිය පසුගිය අට වැනිදා සිට ලබන 14 වැනිදා දක්වා ක්‍රියාත්මක වෙයි.ශ්‍රී ලංකාව තුළ ජාතික ඒකාබද්ධතා සංකල්පය යථාර්තයක් කරගැනීමේ පරම අභිලාෂයෙන් ජාති ආගම් ප්‍රාදේශීය සහ භාෂා ආදී විවිධත්වයනේ පැවතිය ද සැවොම ශ්‍රී ලාංකිකයින් විසින් ප්‍රතිඥා ලබාදීම මේ යටතේ සිදුවෙයි.", "URL": "https://sinhala.adaderana.lk/news.php?nid=67918", "Category": null, "Parent URL": null}