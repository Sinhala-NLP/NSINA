{"Source": "Adaderana", "Timestamp": "June 7, 2010 03:27 pm", "Headline": "රෙදි ප්‍රවාහනය කළ ලොරියක ගින්නක් ", "News Content": "අද උදෑසන රත්මලාන ඇඟළුම් කර්මාන්ත ශාලාවකට රෙදි පිළි ප්‍රවාහනය කරමින් තිබූ ලොරි රථයක පාදුක්ක මීගොඩ ප්‍රදේශයේදී හදිසි ගින්නක් හටගෙන ඇති බව පොලීසිය පවසයි. රථයේ ඇතිවූ කාර්මික දෝෂයක් මෙම ගින්නට හේතු වන්නට ඇති බවට සැක පළ කරයි. රථයේ තිබූ රෙදි පිළි තොගයෙන් කොටසක් මෙම ගින්නෙන් විනාශ වී ඇති අතර සිදුවූ අලාභය කොපමණ දැයි තවමත් නිශ්චිතව ගණනය කර නොමැති බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=8866", "Category": null, "Parent URL": null}