{"Source": "Adaderana", "Timestamp": "June 10, 2012 04:09 pm", "Headline": "ඩුබායි සිට පැමිණි ගුවන් යානයේදී සූර් වී යකා නටලා-සැකකරු අත්අඩංගුවේ ", "News Content": "ඩුබායි සිට ශ්‍රී ලංකාවට පැමිණි ගුවන් යානයක් තුළ බීමත්ව කලහකාරී ලෙස හැසිරුණු පුද්ගලයෙකු අත්අඩංගුවට ගෙන තිබේ. ගුවන් යානය තුළ දී මෙම පුද්ගලයා කලහකාරී ලෙස හැසිරී ඇති අතර එහිදී අසුනකට සවි කර තිබූ වීඩියෝ යන්ත්‍රයකට ද හානි සිදුකර ඇති බව සඳහන්ය. එම පුද්ගලයා ගුවන් යානයේ කාර්යය මණ්ඩලය විසින් කටුනායක ගුවන්තොටුපළ පොලිසියට භාරදී තිබේ. සැකකරු අධිකරණයට ඉදිරිපත් කිරීමට නියමිත බව ගුවන්තොටුපළ පොලිසිය සඳහන් කරයි.", "URL": "https://sinhala.adaderana.lk/news.php?nid=24912", "Category": null, "Parent URL": null}