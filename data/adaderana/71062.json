{"Source": "Adaderana", "Timestamp": "March 18, 2017 09:54 pm", "Headline": " පළාත් පාලන මැතිවරණය වහා පවත්වන්න-ඒකාබද්ධ විපක්ෂයේ උද්ඝෝෂණයක් ", "News Content": "පළාත් පාලන මැතිවරණය වහා පවත්වන්නැයි ආණ්ඩුවට බල කරමින් ඒකාබද්ධ විපක්ෂය අද (18) රත්නපුරයේදී උද්ඝෝෂණයක නිරත වුණි. පළාත් පාලන මැතිවරණය වහා පවත්වන ලෙස සහ ජීවන වියදම අඩුකර ජනතාවට සහන දෙන්නැයි බලකරමින් ඒකාබද්ධ විපක්ෂය දිවයින පුරා සෑම පළාත් පාලන බල ප්‍රදේශයක්ම ඉලක්ක කරගනිමින් උද්ඝෝෂණ මාලාවක් සංවිධාන කර තිබේ. ඒ අනුව රත්නපුර දිස්ත්‍රික්කයේ පළමු උද්ඝෝෂණය අද කුරුවිට ප්‍රාදේශීය සභාව නියෝජනය කරමින් එම නගර මධ්‍යයේදී පැවැත්වුණි. මේ සඳහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරු සහ එක්සත් ජනතා නිදහස් සන්ධාන පාක්ෂිකයන් පිරිසක් එක්ව සිටියේය.", "URL": "https://sinhala.adaderana.lk/news.php?nid=71062", "Category": null, "Parent URL": null}