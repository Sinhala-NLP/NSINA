{"Source": "Adaderana", "Timestamp": "February 10, 2018 03:50 pm", "Headline": "සවස 2 ට ඡන්දය ප්‍රකාශ කිරීම සීයයට 60 ඉක්මවයි", "News Content": "පළාත් පාලන ආයතන ඡන්ද විමසීමේදී දිස්ත්‍රික්ක කිහිපයක අද (10) සවස 2.00 වන විට 65% ක් පමණ ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කරයි. ඒ අනුව ගම්පහ දිස්ත්‍රික්කයේ 65 % ක් , මාතලේ දිස්ත්‍රික්කයේ 65 % ක් , හම්බන්තොට දිස්ත්‍රික්කයේ 65% ක් , නුවර එළිය දිස්ත්‍රික්කයේ 60% ක්, පොලොන්නරුව දිස්ත්‍රික්කයේ 63% ක් වශයෙන් මේ වන විට ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් අද දෙරණ ප්‍රකාශ කළේය. එසේම කළුතර දිස්ත්‍රික්කයේ 55% ක් , ගාල්ල දිස්ක්කයේ 41% ක් , මාතර දිස්ත්‍රික්කයේ 55% ක් කුරුණෑගල දිස්ත්‍රික්කයේ 65% ක් , රත්නපුර දිස්ත්‍රික්කයේ 60% ක් , කෑගල්ල 40% ක් , අනුරාධපුර දිස්ත්‍රික්කයේ 60% ක් මහනුවර දිස්ත්‍රික්කයේ 52% ක් , යාපනය දිස්ත්‍රික්කයේ 47% ක් , කිලිනොච්චි දිස්ත්‍රික්කයේ 60% ක් , ත්‍රිකුණාමලය දිස්ත්‍රික්කයේ 65% ක් හා මුලතිව් දිස්ත්‍රික්කයේ 62% ක් වශයෙන්ද ඡන්දය ප්‍රකාශ කර තිබුණි. මේ අතර අද පස්වරු 2.00 වන විට මොනරාගල දිස්ත්‍රික්කය හා බදුල්ල දිස්ත්‍රික්කය 65 % ක් ඉක්මවා ඡන්දය ප්‍රකාශ කර ඇති අතර පුත්තලම දිස්ත්‍රික්කය 69% ක් , මන්නාරම දිස්ත්‍රික්කය 70% ක් හා අම්පාර දිස්ත්‍රික්කයේ 65% - 70% ක් අතර ප්‍රමාණයක් ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කරයි.", "URL": "https://sinhala.adaderana.lk/news.php?nid=84184", "Category": null, "Parent URL": null}