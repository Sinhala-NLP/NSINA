{"Source": "Adaderana", "Timestamp": "April 7, 2012 10:03 am", "Headline": "ප්‍රදේශ කිහිපයකට අද හිරු ඍජුව ස්ථානගත වෙයි", "News Content": "අද(07) දිනය තුළ ශ්‍රී ලංකාවේ ප්‍රදේශ කිහිපයකට සූර්යයා ඍජුවම ඉහළින් ස්ථානගත වන බව කාලගුණ විද්‍යා දෙපාර්තමේන්තුව පවසයි. රාගම, කොත්මලේ, යටියන්තොට සහ කරවනැල්ල යන ප්‍රදේශවල‍ මෙලෙස හිරු මුදුන් වන බව එම දෙපාර්තමේන්තුව සඳහන් කරයි. අද දහවල් 12.13 ට සූර්යයා අදාළ ප්‍රදේශවලට ඉහළින් ඍජුව ස්ථානගත වන බව සඳහන්ය. දෘශ්‍ය ලෙස සූර්යයා උතුරට ගමන් කිරීමේ දී අප්‍රේල් මස 5 වැනි දින සිට 14 වැනිදා දක්වා කාලය තුළ ශ්‍රී ලංකාව ආශ්‍රිත අක්ශාංශවලට ඍජුවම ඉහළින් සූර්යයා ස්ථානගත වන බව කාලගුණ විද්‍යා දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=23337", "Category": null, "Parent URL": null}