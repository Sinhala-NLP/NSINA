{"Source": "Adaderana", "Timestamp": "June 18, 2016 10:39 am", "Headline": "ශ්‍රේණිධාරීන් නැතිනම් නවකයින් පත්කරනවා", "News Content": "ශ්‍රේණිධාරී විදුහල්පතිවරුන් නොමැති සියලු පාසල්වල විදුහල්පති පුරප්පාඩු සඳහා ශ්‍රේණිධාරී නවක විදුහල්පතිවරුන් පත් කිරීමට පියවර ගන්නා බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා සදහන් කළේ ඒ සඳහා සියළුම පළාත් සභා, පළාත් රාජ්‍ය සේවා කොමිෂන් සභාවල සහයෝගය ලබාගනිමින් කැබිනට් අනුමැතිය කඩිනමින් ලබාගැනීමට කටයුතු කරන බවයි.කොළඹ ඩී.එස් සේනානායක විද්‍යාලයේ පැවති විදුහල්පති පත්වීම් ප්‍රධානෝත්සවයකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මේ බව ප්‍රකාශ කළේය.විදුහල්පතිවරුන්ගේ වැටුප් ගැටලු සම්බන්ධයෙන් තමන් අවධානය යොමු කල බවත්, සියළු විදුහල්පතිවරුන්ට ඔවුන්ගේ වෘත්තීමය තත්ත්වයට ගැලපෙන වැටුප් ලබාදීමට කටයුතු කරන බවත්, අමාත්‍යවරයා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=61215", "Category": null, "Parent URL": null}