{"Source": "Adaderana", "Timestamp": "July 15, 2019 07:57 am", "Headline": "බහින් බස් වීමක් දුර දිග ගිහින් පුද්ගලයෙක් ඝාතනය කරයි", "News Content": "බේරුවල, අළුත්හේන මාගල්කන්ද ප්‍රදේශයේ දී පුද්ගලයෙකුට තියුණු ආයුධයකින් පහර දී ඝාතනය කර තිබේ. ඊයේ(14) රාත්‍රි 10.00ට පමණ මෙම ඝාතනය සිදුකර ඇති බව පොලීසිය සඳහන් කළේය. පුද්ගලයින් දෙදෙනකු අතර ඇතිවු බහින් බස් වීමක් දුරදිග යාමහේතුවෙන් එක් පුද්ගලයෙකු අනෙක් පුද්ගලයාට තියුණු ආයුධයකින් පහර දී තිබේ. එහිදී බරපතළ තුවාල ලැබු එක් පුද්ගලයෙකු නාගොඩ රෝහලට ඇතුළත් කිරීමේදි මියගොස් ඇති බව පොලීසිය සඳහන් කළේය. මෙලෙස මියගොස් ඇත්තේ 37 හැවිරිදි මග්ගොන ප්‍රදේශයේ පදිංචිකරුවෙකු බව වාර්තා වෙයි. ඝාතනය සිදුකළ සැකකරු ප්‍රදේශයෙන් පළාගොස් ඇති අතර ඔහු අත්අඩංගුවට ගැනිම සඳහා බේරුවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=114147", "Category": null, "Parent URL": null}