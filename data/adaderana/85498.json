{"Source": "Adaderana", "Timestamp": "March 11, 2018 04:29 pm", "Headline": "දේවස්ථානයේ  ආහාර විෂ වීමකින් 98 ක් රෝහලේ ", "News Content": "යාපනය මලෙන්චිමුනෙයි ධීවර ගම්මානයේ පිහිටි ශාන්ත අන්තෝනි දේවස්ථානයේ පැවති උත්සවයකදී ලබා දුන් ආහාර විෂ වීමකින් අද (11) උදෑසන 98 දෙනෙකු පමණ ප්‍රතිකාර ලබා දී ඇති බවට කයිට්ස් පොලීසිය පවසයි. පොලිසිය පැවසූවේ කයිට්ස්, මලෙන්චි‍මුනෙයි ශාන්ත අන්තොනි දේවස්ථානයේ මලෙන්චිමුනෙයි ගම්වාසීන් 700 ක් පමණ දෙනා එක්ව ඊයේ (10) රාත්‍රියේ දේව මෙහෙයක් පවත්වා ඇති අතර, ‍දේව මෙහෙයෙන් අනතුරුව සියලු දෙනාටම ආහාර ලබා දී ඇති අතර එහිදී ආහාර ගැනීමෙන් පසුව වැඩිහිටියන් 53 දෙනෙකුට හා ළමුන් 45 දෙනෙකුට වමනේ යාම සහ බඩ රිදීම ඇතුළු රෝගයන්ට මුහුණ දී ඇති අතර අද උදෑසන එම පිරිස් ප්‍රතිකාර සඳහා කයිට්ස් ප්‍රදේශීය රෝහල වෙත ඇතුළත් කර ඇති බවයි.‍ අදාළ රෝග ලක්ෂණ මත කෑම විෂ වූවේ නම් සියලු දෙනාටම අදාළ රෝග ලක්ෂණයන් පහල වීමට ඉඩඇති බවටත්, කොටසකට පමණක් මෙවැනි රෝග ලක්ෂණයන් පහළ වීම සම්බන්ධයෙන් දේවස්ථානයේ පියතුමන්ලා ඇතුලු ප්‍රදේශය භාර මහජන සෞඛ්‍ය පරීක්ෂකවරුන් විසින් පරික්ෂණයක් ආරම්භ කර ඇත. ප්‍රදේශවාසීන් පැවසූවේ කිසියම් ආහාර ආසාත්මිකතාවයක් අදාළ උදරාබාධ වෙනුවෙන් හේතු වන්නට ඇති බවට සැක පළ කරන බවයි.", "URL": "https://sinhala.adaderana.lk/news.php?nid=85498", "Category": null, "Parent URL": null}