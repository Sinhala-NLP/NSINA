{"Source": "Adaderana", "Timestamp": "December 18, 2015 07:53 am", "Headline": "අ.පො.ස(උ/පෙ) ප්‍රතිඵල 31 ට පෙර ලැබෙයි", "News Content": "අධ්‍යයන පොදු සහතික පත්‍ර උසස් පෙළ විභාග ප්‍රතිඵල මේ මස 31 වන දිනට පෙර ලබාදීමට හැකිවනු ඇති බව විභාග දෙපාර්තමේන්තුව පවසයි.මේ වන විට පිළිතුරු පත්‍ර ඇගයීම් කටයුතු අවසන් අදියරට පැමිණ ඇති බව වාර්තා වේ.මේ අතර සාමාන්‍ය පෙළ පිළිතුරු පත්‍ර ඇගයීමේ කටයුතු ලබන 28 වනදා සිට ආරම්භ කිරිමට ද විභාග දෙපාර්තමේන්තුව සැලසුම් කර තිබේ.මෙවර පිළිතුරු පත්‍ර ඇගයිම් කටයුතු අදියර දෙකක් යටතේ පැවැත්වෙන අතර පළමු අදියර ජනවාරි 05 දක්වා පැවැත්වෙයි.දෙවන අදියර ජනවාරි 16 වනදා සිට 25 වනදා දක්වා මධ්‍යස්ථාන 87 කදී සිදු කිරිමට නියමිතය.පිළිතුරු පත්‍ර ඇගයීම සඳහා 38,000 ක පමණ ගුරුවරුන් පිරිසක් සහභාගි කර ගැනිමට අපේක්ෂිතය.සාමාන්‍ය පෙළ විභාගය ඊයේ අවසන් වූ අතර ඉතිහාසයේ වැඩිම පිළිතුරු පත්‍ර ප්‍රමාණය මෙවර සාමාන්‍ය පෙළ විභාගයේ දී ලැබී ඇති බව විභාග කොමසාරිස් ජනරාල් ඩබ්ලිව්.එම්.එන්. ජේ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=55792", "Category": null, "Parent URL": null}