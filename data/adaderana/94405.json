{"Source": "Adaderana", "Timestamp": "August 14, 2018 05:54 pm", "Headline": "ඉතාලියේ පාලමක් කඩා වැටෙයි", "News Content": "ඉතාලියේ ජෙනෝවා නුවර පිහිටි පාලමක් කඩා වැටී තිබේ. පෘතුගාලය සහ නැගෙනහිර තුර්කිය සම්බන්ධ කෙරෙන ප්‍රමුඛතම පාලමක් වන මෙය උසින් මීටර් 100 ක් පමණ වන බව විදෙස් මාධ්‍ය වාර්තා කළේය. අදාල පාලම 1960 වර්ෂයේදී ඉදිකර ඇති අතර 2016 වර්ෂයේ දී එය තවත් පුළුල් කරමින් අළුත්වැඩියා කටයුතු සිදුකර තිබුණි. පාලම කඩා වැටීමට හේතුව මෙතෙක් අනාවරණය වී නොමැති අතර පාලමේ කොටසක් පමණක් මේ වන විට ඉතිරි වී ඇති බව වාර්තා වෙයි. එහි ගමනාගමන කටයුතු මේ වන විට සම්පූර්ණයෙන්ම නවතා දැමීමට ඉතාලි බලධාරීන් කටයුතු කර ඇති අතර සිදුවූ ජීවිත හෝ දේපල හානි පිළිබඳව ද ඔවුන් මෙතෙක් අනාවරණය කර නොමැති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=94405", "Category": null, "Parent URL": null}