{"Source": "Adaderana", "Timestamp": "September 29, 2018 03:08 pm", "Headline": "  ගංජා හේනක් වටලයි", "News Content": "උඩවලව රක්ෂිතයේ සූක්ෂ්ම ලෙස පවත්වාගෙන ගිය ගංජා හේනක් පසුගියදා වලාන දූෂණ මර්දන ප්‍රහාරක ඒකකය විසින් වටලනු ඇත. එහිදී රුපියල් ලක්ෂ 30ක් පමණ වටිනා ගංජා තොගයක් සොයාගත් බව පොලීසිය පවසයි. එක්තරා පුද්ගලයෙකු විසින් තවත් පුද්ගලයින් කිහිප දෙනෙකු යොදාගෙන උඩවලව රක්ෂිතයේ සූක්ෂ්ම ලෙස ගංජා හේනක් පවත්වාගෙන යන බවට වලාන දුෂණ මර්ධන ප්‍රහාරක ඒකකයේ නිලධාරීන්ට පසුගියදා තොරතුරු අනාවරණ වී තිබේ. ඒ අනුව ඒ පිළිබඳව සොයා බැලූ එම ඒකකයේ නිළධාරීන් විසින් එම ස්ථානය වටලා ඇත. එහිදී මාස 07 ත් 08ත් අතර කාලයක ගංජා ගස් රැසක් සොයා ගෙන ඇත. මෙහිදී රුපියල් ලක්ෂ 30ක පමණ වටිනා වියලි ගංජා තොගයක් පොලිස් භාරයට ගත් අතර ඒවා එහිදී විනාශ කර ඇත. අක්කර තුනක පමණ භූමි ප්‍රමාණයක මෙම ගංජා හේන පවත්වාගෙන ගිය අතර මෙහිදී සැකකරුවන් දෙදෙනෙකු අත්අඩංගුවට ගෙන හම්බේගමුව පොලීසිය වෙත භාර දී ඇත.", "URL": "https://sinhala.adaderana.lk/news.php?nid=96904", "Category": null, "Parent URL": null}