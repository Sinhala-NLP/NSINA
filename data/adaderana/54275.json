{"Source": "Adaderana", "Timestamp": "October 6, 2015 12:36 pm", "Headline": "රාජකාරිය අවසන්කළ කොස්තාපල් යන්නම යයි ", "News Content": "යාපනය - පේදුරුතුඩුව මාර්ගයේ පුදර්මඩම් ප්‍රදේශයේ දී සිදුවු රිය අනතුරකින් පොලිස් කොස්තාපල්වරයෙකු මියගොස් තිබේ.සිය රාජකාරී කටයුතු නිමකර යතුරුපැදියකින් නිවස බලා ගමන් කරමින් සිටියදී මාර්ගය අසළ වු තාප්පයක ගැටීමෙන් කොස්තාපල්වරයා අනතුරට ලක්ව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු ඔහු යාපනය රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කෝපායි පොලීසියට අනුයුක්තව සේවය කළ 32 හැවිරිදි පොලිස් කොස්තාපල්වරයෙකි.අනතුර සම්බන්ධයෙන් කෝපායි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54275", "Category": null, "Parent URL": null}