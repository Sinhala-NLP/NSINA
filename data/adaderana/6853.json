{"Source": "Adaderana", "Timestamp": "February 21, 2010 05:01 pm", "Headline": "දේශීය ආදායම් වෘත්තීය ක්‍රියාමාර්ගයකට අරඅඳියි", "News Content": "ගැටලු කිහිපයක් මුල් කරගනිමින් දේශීය ආදායම් දෙපාර්තමේන්තුවේ වෘත්තීය සමිති කිහිපයක් වෘත්තීය ක්‍රියා මාර්ගයකට අවතීර්ණ වීමට තීරණය කර තිබේ. දේශීය ආදායම් සේවා සංගමය , විධායක නිලධාරී සංගමය සහ පොදු සේවක සංගමය මෙම තීරණය ගෙන ඇති බව සඳහන් වේ. නිවේදනයක් නිකුත් කරමින් දේශීය ආදායම් සේවා සංගමය පවසන්නේ ශ්‍රි ලංකා දේශීය ආදායම් සේවා ව්‍යවස්ථාවේ සහ දෙපාර්තමේන්තුවේ සංවිධාන ව්‍යුහයේ ගැටලු හේතුවෙන් අර්බුද රැසක් පැන නැඟී ඇති බවයි. එබැවින් අදාල ගැටලු සම්බන්ධයෙන් කඩිනමින් සොයා බලා විසදුම් ලබා දෙන ලෙස දේශීය ආදායම් සේවා සංගමය බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=6853", "Category": null, "Parent URL": null}