{"Source": "Adaderana", "Timestamp": "July 12, 2010 03:56 pm", "Headline": "උතුර නැංවීමට රජයේ මුල්තැන ", "News Content": "උතුරේ සංවර්ධන කටයුතු සඳහා සිය රජය මේ වන විට ප්‍රමුඛත්වය ලබා දී ඇතැයි අග්‍රාමාත්‍ය දී.මු ජයරත්න මහතා පවසයි. එම ප්‍රදේශ වල ජනතාවට ආර්ථිකමය වශයෙන් ඉදිරියට යාමට අවශ්‍ය සහය ලබා දීම සදහා වැඩසටහන් රැසක් ක්‍රියාත්මක කර ඇති බව ඔහු සඳහන් කළේය. උතුරු පළාත් සංවර්ධන කටයුතු සම්බන්ධීකරණය සඳහා කර්මාන්ත සේවා මධ්‍යස්ථානයක් වව්නියාවේ දී විවෘත කිරීමේ උත්සවයකට සහභාගී වෙමින් දී. මු ජයරත්න මහතා මේ බව ප්‍රකාශ කළේය. උතුරේ සිදු කරන යළි පදිංචි කිරීමේ කටයුතු මේ වස‍ර තුළ දී අවසන් කිරීමට රජය කටයුතු කරන බව ඔහු එහි දී වැඩිදුරටත් පැවසුවේය. අනතුරුව එම ජනතාවගේ ජීවන තත්ත්වය ඉහළ නැංවීම සඳහා අවශ්‍ය පියවර ගන්නා බව දි. මු ජයරත්න මහතා අවධාරණය කළේය.", "URL": "https://sinhala.adaderana.lk/news.php?nid=9562", "Category": null, "Parent URL": null}