{"Source": "Adaderana", "Timestamp": "July 4, 2016 11:21 am", "Headline": "  ඉන්දීය ධීවරයින් 5ක් රිමාන්ඩ්", "News Content": "නීති විරෝධී ලෙස යාපනය ඩෙල්ෆ් මුහුදු සීමාවේ මසුන් අල්ලමින් සිටියදී අත්අඩංගුවට ගත් ඉන්දීය ධීවරයින් 05 දෙනා රක්ෂිත බන්ධනාගාර ගත කර තිබේ.අත්අඩංගුවට ගත් ධීවරයින් ඊයේ(03) කයිට්ස් මහේස්ත්‍රාත් අධිකරණයට ඉදිරිපත් කිරීමෙන් අනතුරව ලබන 15 වනදා දක්වා රක්ෂිත බන්ධනාගාර ගත කරන ලෙස කයිට්ස් අතිරේක මහේස්ත්‍රාත් ආර්. සබේෂන් මහතා නියෝග කර ඇත.ඉන්දීයාවේ රාමේෂ්වරන් ප්‍රදේශයේ සිට ධීවර බෝට්ටුවකින් පැමිණි ධීවරයින් 05 දෙනෙකු උතුරු නාවික හමුදා නිලධාරීන් විසින් අත්අඩංගුවට ගෙන යාපනය ධීවර පරීක්ෂක කාර්යාලය වෙත භාරදී තිබුණි.", "URL": "https://sinhala.adaderana.lk/news.php?nid=61748", "Category": null, "Parent URL": null}