{"Source": "Adaderana", "Timestamp": "March 12, 2011 10:49 am", "Headline": "මිහින්තලේ රක්ෂිතයේ ගින්නෙන් අක්කර සියයක තේක්ක පැළ විනාශයි", "News Content": "මිහින්තලේ රජයේ තේක්ක රක්ෂිතයේ හටගත් ගින්න හේතුවෙන් අක්කර සියයක පමණ තේක්ක පැළ වගාවට හානි සිදුව තිබේ. ඊයේ(11) දහවල් මෙම ගින්න හටගෙන ඇති බව සඳහන්ය. ප්‍රදේශයේ දැඩි වියළි කාලගුණික තත්ත්වයක් පවතින අතර තණකොළවලට ඇවිළුණු ගින්න පසුව තේක්ක වගාවට ව්‍යාප්ත වූ බව වන සංරක්ෂණ දෙපාර්තමේන්තු නිලධාරීන් පවසයි. ගින්න නිවීම සඳහා පොලිසිය හා සිවිල් ආරක්ෂක පුහුණු බලකා මධ්‍යස්ථානයේ නිලධාරීන් දැඩි පරිශ්‍රමයක් දරා ඇති අතර එය ව්‍යර්ථ වූ බව වන සංරක්ෂණ දෙපාර්තමේන්තුව පවසයි.", "URL": "https://sinhala.adaderana.lk/news.php?nid=14795", "Category": null, "Parent URL": null}