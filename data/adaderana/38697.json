{"Source": "Adaderana", "Timestamp": "November 9, 2013 06:54 am", "Headline": "ගුද මාර්ගයෙන් රත්‍රං මතුවූ ඉන්දීය ජාතිකයින් දෙදෙනා අත්අඩංගුවේ ", "News Content": "නීති විරෝධී ලෙස රත්ත්‍රං තොගයක් මෙරටින් රැගෙන යාමට උත්සාහ දැරූ ඉන්දීය ජාතිකයින් දෙදෙනෙකු ගුවන් තොටුපළ රේගුව විසින් අත්අඩංගුවට ගෙන තිබේ. මොවුන් දෙදෙනා ඊයේ රාත්‍රීයේ ඉන්දියාවේ චෙන්නායි සිට දිවයිනට පැමිණ ඇති බව සඳහන්වේ. අනතුරුව ඔවුන් ගුවන්තොටුපලේදී ලබාගත් රත්ත්‍රං තොගයක් එහි දීම ශරීරය තුළ සඟවා ගෙන ඇති බවට සැකකරන බව රේගු මාධ්‍ය ප්‍රකාශක රේගු අධිකාරී ලෙස්ලි ගාමිනී මහතා පවසයි. ඒ අනුව ඔවුන්ගෙන් එක් අයෙකුගේ ගුද මාර්ගයේ තිබී රන් කැබලි 06ක් සහ යටිපතුලේ තිබී රන් කැබලි 03ක් සො‍යාගෙන තිබේ. එම රත්ත්‍රං තොගයේ බර ග්රෑම් 900 ක් වන බව සඳහන්වේ. අනෙක් පුද්ගලයාගේ ගුද මාර්ගයේ රන් කැබලි 06ක් සහ යටිපතුලේ රන් කැබලි 02ක් සඟවා තිබිය දී සොයාගෙන ඇති අතර ඒවායේ බර ග්රෑම් 800 ක් වන බව ලෙස්ලි ගාමීනී මහතා පවසයි. මෙම රත්ත්‍රං තොගයේ මුළු වටිනාකම රුපියල් ලක්ෂ 85කට අධික බවට ගණන් බලා තිබේ. මොවුන් සිංගප්පුරුව බලා යාමට සුදානම්ව සිටිය දී අද අළුයම 01 ට පමණ අත්අඩංගුවට ගත් බව රේගු මාධ්‍ය ප්‍රකාශක රේගු අධිකාරී ලෙස්ලි ගාමිනී මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=38697", "Category": null, "Parent URL": null}