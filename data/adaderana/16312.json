{"Source": "Adaderana", "Timestamp": "May 25, 2011 09:03 am", "Headline": "පෙර මෝසම් තත්ත්වයක් ඇවිත්", "News Content": "බස්නාහිර හා සබරගමු පළාත් වල අද දිනය තුළ වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි. ගාල්ල සහ මාතර දිස්ත්‍රික්ක වල ද අද දිනය පුරාම වැසි ඇතිවන බවද එම දෙපාර්තමේන්තුව කියා සිටියි. කෙසේ වෙතත් රට අභ්‍යන්තරයේ දිවා කාලය තුළ වැසි බලාපොරොත්තු විය නොහැකි බව කලගුණ විද්‍යා දෙපාර්තමේන්තුව සඳහන් කරයි. පහත වායුගෝලයේ ඇතිවූ කැළඹිලි ස්වාභාවය පවතින වර්ෂාපතනයට හේතු වී තිබේ. මෙය පෙර මෝසම් තත්ත්වයක ලක්ෂණ බව එම දෙපාර්තමේන්තු‍ව වැඩිදුරටත් කියා සිටියි.", "URL": "https://sinhala.adaderana.lk/news.php?nid=16312", "Category": null, "Parent URL": null}