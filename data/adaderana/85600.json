{"Source": "Adaderana", "Timestamp": "March 13, 2018 11:24 am", "Headline": "තද සුළග නිසා ප්‍රදේශ කිහිපයකට හානි", "News Content": "වවුනියාව ඇතුළු උතුරේ ප්‍රදේශ කිහිපයකට දැඩි සුළගක් සමඟ ඇති වූ වර්ෂාවෙන් හානි රැසක් සිදුව තිබේ. මාර්ගසංවර්ධන අධිකාරියේ වවුනියාව කාර්යාලයේ ගොඩනැගිලි දෙකක් මතට ගස් කඩාගෙන වැටීමෙන් එම ගොඩනැගිලි වලට හානි සිදුව තිබේ. වවුනියාව නගරයේ ප්‍රධාන මාර්ගය මතට විශාල ගසක් පෙරළී වැටී තිබුණු අතර එම තත්ත්වය නිසා ගමනා ගමන කටයුතු වලටද බාධා එල්ල වී තිබේ. වවුනියාවේ, ඕමන්ත ප්‍රදේශයේ කුඩා නිවසක් මතට ගසක් පෙරළී තිබුණද ඉන් කිසිවෙකුටත් හානි සිදු වී නොමැත. ඊයේ (12) සවස සුළග නිසා ගස් කඩා වැටීමෙන් බොහෝ ප්‍රදේශ වල විදුලි හා දුරකතන රැහැන් වලට සිදුවූ හානි නිසා ඇතැම් ප්‍රදේශ වල එම සේවාවන් බිද වැටී ඇත.", "URL": "https://sinhala.adaderana.lk/news.php?nid=85600", "Category": null, "Parent URL": null}