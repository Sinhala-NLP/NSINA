{"Source": "Adaderana", "Timestamp": "May 16, 2016 11:11 am", "Headline": " කොළොම්බියා ඉතිහාසයේ විශාලතම මත්ද්‍රව්‍ය වැටලීමක්", "News Content": "කොළොම්බියා ඉතිහාසයේ සිදු කළ විශාලතම මත්ද්‍රව්‍ය වැටලීමෙන් ටොන් 08කට ආසන්න කොකේන් තොගයක් සොයාගෙන තිබේ.වයඹ දිග නගරයක් වූ ටර්බෝ නගරයේ කෙසෙල් වගාවක් තුළ එම මත්ද්‍රව්‍ය තොගය සඟවා තිබී ඇති බව වාර්තා වෙයි.අදාළ වැටලීම සම්බන්ධයෙන් කොළොම්බියා ජනාධිපති ජුවාන් මැනුවෙල් සන්තෝස් ද අදාළ නිළධාරීන්ට සුභපතා ඇති බව විදෙස් වාර්තා සඳහන් කරයි.එරට පොලීසිය පවසන්නේ අදාළ කොකේන් තොගය සමග සැකකරුවන් තිදෙනෙකු අත්අඩංගුවට ගෙන ඇති අතර තවත් තිදෙනෙකු පළාගොස් ඇති බවයි.එරට ප්‍රධාන පෙළේ අපරාධ කල්ලියක් විසින් මෙම මත්ද්‍රව්‍ය ජාවාරම සිදු කරන අතර පොලීසිය පවසන්නේ එම කල්ලියට සම්බන්ධ සාමාජිකයින් 2000ක් පමණ සිටින බවයි.", "URL": "https://sinhala.adaderana.lk/news.php?nid=60185", "Category": null, "Parent URL": null}