{"Source": "Adaderana", "Timestamp": "July 9, 2011 05:00 pm", "Headline": "ආසියානු මලල ක්‍රීඩා ශූරතාවලියෙන් මෙරටට තවත් පදක්කමක්", "News Content": "ජපානයේ කෝබේ නුවර පැවැත්වෙන 19 වන ආසියානු මලල ක්‍රීඩා ශූරතාවලියේ දී ශ්‍රී ලංකාව වෙනුවෙන් තවත් ලෝකඩ පදක්කමක් දිනාගැනීමට ක්‍රිස්ටිනා මෙරිල් ක්‍රීඩිකාව සමත්ව තිබේ. ඒ මීටර් 400 කඩුලු මතින් දිවීමේ ධාවන ඉසව්වෙනි. එහිදී ක්‍රිස්ටිනා මෙරිල් වාර්තා කළ කාලය තත්ත්පර 57.30කි. එම ධාවන ඉසව්වේ රන් පදක්කම ජපාන‍යේ සටෝමි කුබොකුරා හට හිමිවූ අතර රිදී පදක්කම චීනයේ කී යැන්ග් හට හිමිවිය. 19 වන ආසියානු මලල ක්‍රීඩා ශූරතාවලියේ දී මීටර 1500 ධාවන ඉසව්වෙන් ලෝකඩ පදක්කමක් දිනාගැනීමට චමින්ද විජේකෝන් ඊයේ(08) සමත් විය.", "URL": "https://sinhala.adaderana.lk/news.php?nid=17292", "Category": null, "Parent URL": null}