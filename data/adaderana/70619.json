{"Source": "Adaderana", "Timestamp": "March 9, 2017 11:43 am", "Headline": " ඔසුසැල් ලියාපදිංචිය තාවකාලිකව අත්හිටුවන්න තීන්දුයි!", "News Content": "ඔසුසැල් ලියාපදිංචිය තාවකාලිකව අත්හිටුවීමට තීරණය කර ඇති බව සෞඛ්‍ය අමාත්‍ය රාජිත සේනාරත්න මහතා පවසයි. දිවයින පුරා පිහිටි ඔසුසැල් පිළිබඳ ජාතික ඖෂධ නියාමන අධිකාරිය හරහා සංගණනයක් සිදුකිරීමෙන් පසු ලියාපදිංචිය පිළිබඳ තීරණයක් ගන්නා බව අමාත්‍යවරයා පෙන්වා දෙයි. සමස්ත ලංකා ඔසුසැල් හිමියන්ගේ සංගමය සංවිධානය කළ ඖෂධ ශාලා හිමියන් සහ ඖෂධවේදීන් දැනුවත් කිරීම වෙනුවෙන් පැවති රැස්වීමකට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කළ බව සෞඛ්‍ය අමාත්‍යංය සඳහන් කළේය. එහිදී ඖෂධ ශාලා හිමියන් ප්‍රකාශ කර ඇත්තේ සෑම නගරයකම නව ඔසුසැල් විවෘත කිරීම හේතුවෙන් වෙළෙඳ ව්‍යාපාරවලට බාධා පැමිණ ඇති බවයි. ඇතැම් ඔසුසැල්වල ඖෂධවේදීන් නොමැති බවද ඔවුන් පෙන්වාදී තිබේ. කරුණු සැලකිල්ලට ගත් රාජිත සේනාරත්න අමාත්‍යවරයා ප්‍රකාශ කර ඇත්තේ සෑම ඔසුසැලකම එක් ඖෂධවේදියෙකු හෝ සිටිය යුතු අතර ඔසුසැල් කළමනාකරණය ද ඉතා වැදගත් කරුණක් බවයි.", "URL": "https://sinhala.adaderana.lk/news.php?nid=70619", "Category": null, "Parent URL": null}