{"Source": "Adaderana", "Timestamp": "August 26, 2011 07:53 am", "Headline": "හදිසිය ඉවත් කිරීම ගැන අමෙරිකාවේ ප්‍රසාදය", "News Content": "හදිසි නීතිය ඉවත් කිරීමට ගත් ක්‍රියාමාර්ගය පිළිබඳ අමෙරිකානු රජය සිය ප්‍රසාදය පළ කර තිබේ. එය සිවිල් ජනතාවට නිදහසේ ජීවත් වීම සඳහා වූ වැදගත් තීරණයක් වනු ඇති බව ශ්‍රී ලංකාවේ අමෙරිකානු තානාපති කාර්යාලය නිවේදනයක් නිකුත් කරමින් සඳහන් ක‍රයි. මේ අතර දකුණු හා මධ්‍යම ආසියානු කටයුතු භාර අමෙරිකානු සහකාර රාජ්‍ය‍ ‍ලේකම් රොබට් ඕ බ්ලේක් මහතා තෙදින නිල සංචාරයක් සඳහා දිවයිනට පැමිණීමට නියමිතව ඇත. ලබන 29 වන දින ඔහු දිවයිනට ළඟා වනු ඇති බව අමෙරිකානු රාජ්‍ය දෙපාර්තමේන්තුව පවසයි. මෙම සංචාරයේ දී රජයේ නිලධාරීන්, සිවිල් සමාජ නියෝජිතයින්, විශ්ව විද්‍යාල සිසුන් හා දේශපාලන නායකයින් රැසක් සමග බ්ලේක් මහතා සාකච්ඡා පවත්වනු ඇත.", "URL": "https://sinhala.adaderana.lk/news.php?nid=18309", "Category": null, "Parent URL": null}