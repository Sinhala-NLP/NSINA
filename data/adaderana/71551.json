{"Source": "Adaderana", "Timestamp": "March 30, 2017 10:22 pm", "Headline": "ඌව පළාතේ අධ්‍යාපන මට්ටම ඉහළ ගිහින්", "News Content": "ඌව පළාතේ සිසුන්ගේ අධ්‍යාපන මට්ටම සැලකිය යුතු ලෙස ඉහළ ගොස් ඇති බව පළාත් මහ ඇමති චාමර සම්පත් දසනායක මහතා පවසයි. ඔහු පවසන්නේ පළාත් සභාවට ලබාදෙන මුදල් ප්‍රතිපාදන යටතේ උපරිම පළ නෙලාගැනීමට පළාත් සභාවට හැකි වී ඇති බවයි. මොණරාගල ප්‍රදේශයේ පැවති ජන හමුවකට සහභාගීවෙමින් චාමර සම්පත් දසනායක මහතා මේ බව කියා සිටියේය. එම අවස්ථාවට සහභාගී වී සිටි රංජිත් මද්දුමබණ්ඩාර මහතා පළාත් සභාවෙන් සිදුකරන කාර්යන් සම්බන්ධයෙන් මධ්‍යම ආණ්ඩුවට ඇගයීමක් ලැබිය යුතු බව පැවසුවේය.", "URL": "https://sinhala.adaderana.lk/news.php?nid=71551", "Category": null, "Parent URL": null}