{"Source": "Adaderana", "Timestamp": "June 2, 2014 02:34 pm", "Headline": "පොසොන් පෝයට විශේෂ දුම්රිය සේවාවක් ", "News Content": "එළඹෙන පොසොන් පොහොය නිමිත්තෙන් විශේෂ දුම්රිය සේවාවක් ආරම්භ කිරිමට දුම්රිය දෙපාර්තමේන්තුව තිරණය කර තිබේ. ඒ අනුව මෙම විශේෂ දුම්රිය සේවාව ලබන 10 වන දින සිට 14 වන දින දක්වා ක්‍රියාත්මක වන බව දුම්රිය ගමනාගමන අධිකාරි එල්.ඒ.ආර් රත්නායක මහතා පැවසුවේය. කොළඹ කොටුවේ සිට අනුරාධපුර දුම්රිය ස්ථානය දක්වා මෙම දුම්රිය සේවාව ක්‍රියාත්මක වන අතර අනුරාධපුර දුම්රිය ස්ථානයේ සිට මිහින්තලේ දුම්රිය ස්ථානය දක්වා ද විශේෂ දුම්රියක් ධාවනය කිරිමට කටයුතු යොදා තිබේ. අනුරාධපුර දුම්රිය ස්ථානයේ සිට මිහින්තලේ දුම්රිය ස්ථානය දක්වා ගමන් ගන්නා දුම්රියෙහි ජනතාවට නොමිලේ ගමන් කිරිමේ පහසුකම් සලසා ඇති බව එල්.ඒ.ආර් රත්නායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=43670", "Category": null, "Parent URL": null}