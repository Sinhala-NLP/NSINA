{"Source": "Adaderana", "Timestamp": "July 18, 2019 10:51 am", "Headline": "දුන්හිඳ වංගුවේ දී අනතුරක්-අයෙක්ට බරපතළයි", "News Content": "බදුල්ල-මහියංගණය මාර්ගයේ දුන්හිඳ වංගුවේදී ලොරි රථයක් හා ත්‍රිරෝද රථයක් එකිනෙක ගැටී අනතුරට ලක්ව තිබේ. ඊයේ (17) රාත්‍රී ත්‍රිරෝද රථය එම ස්ථානයේ නවතා තිබී ඇති අතර අනතුර සිදුවන අවස්ථාවේ එහි කිසිවෙක් නොසිටි නමුත් ලොරි රථයේ ගමන් කළ තිදෙනාගෙන් රියදුරාට පමණක් බරපතළ තුවාල සිදුව ඇති බව වාර්තා වෙයි. ඔහු බදුල්ල මහ රෝහලට ඇතුලත් කර ඇත. මෙම අනතුරේදි ලොරි රථය ගැටීමෙන් එම ස්ථානයේ තිබු දුකරථන රැහැන් කණුවකට ද හානි සිදුව තිබේ. බදුල්ල පොලීසිය සිද්ධිය සම්බන්ධ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=114407", "Category": null, "Parent URL": null}