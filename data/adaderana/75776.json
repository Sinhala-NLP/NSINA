{"Source": "Adaderana", "Timestamp": "July 30, 2017 03:58 pm", "Headline": "දීපව්‍යාප්ත පාසල් ඩෙංගු මර්දන වැඩසටහනේ තෙවැනි දිනය අදයි", "News Content": "දිවයිනේ සියලුම පාසල් ඩෙංගුවලින් තොර කලාපයන් බවට පත්කිරීම අරමුණු කරගනිමින් ජුලි මස 28 දින ආරම්භ කළ ඩෙංගු මර්දන වැඩසටහනේ තෙවැනි දින විශේෂ ඩෙංගු මර්දන වැඩසටහන අද (30) ක්‍රියාත්මක කෙරේ. විශේෂ ඩෙංගු රෝග මර්දන වැඩසටහනක් සෑම පාසලකම ක්‍රියාත්මක කිරීමට අධ්‍යාපන අමාත්‍යාංශය තීරණය කර තිබේ. ඒ අනුව, පාසල් දරුවන්, ආදි ශිෂ්‍යයින්, දෙමව්පියන් ඇතුළු පාසල් ප්‍රජාවගේ සහභාගීත්වයද ඇතිව ප්‍රාදේශීය සෞඛ්‍ය වෛද්‍ය නිලධාරීන්ගේ සහයෝගය ද ලබාගනිමින් මෙම වැඩසටහන් සියලු පාසල් තුළ සක්‍රීයව ක්‍රියාවට නැංවීමට අපේක්ෂිතය. මීට අමතරව මෙම විශේෂ වැඩසටහන සඳහා පාසල් ප්‍රජාව සමඟ ත්‍රිවිධ හමුදාව, පොලීසිය සහ ‍සිවිල් ආරක්ෂක බළකාය ද අත්වැල් බැඳගනු ඇත. හෙට දිනයේ සුපුරුදු පරිදි පාසල් පැවැත්වෙන අතර, අධ්‍යයන කටයුතු වෙනුවට පාසල් කාලය පුරා පාසල් දරුවන් ද සම්බන්ධ කරගනිමින් මෙම පවිත්‍රතා ශ්‍රමදාන වැඩසටහන ක්‍රියාවට නැංවෙයි.", "URL": "https://sinhala.adaderana.lk/news.php?nid=75776", "Category": null, "Parent URL": null}