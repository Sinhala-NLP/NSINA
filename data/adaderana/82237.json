{"Source": "Adaderana", "Timestamp": "December 30, 2017 09:37 am", "Headline": "යාපනයේ දස්කම් දැක්වූ පොලිස් නිලධාරීන්ට උපහාර ", "News Content": "2017 වර්ෂය තුල යාපනය දිස්ත්‍රික්කය තුල විශිෂ්ඨ දස්කම් දක්වන ලද පොලිස් නිලධාරීන්ට ත්‍යාග,සිහිවටන හා සේවා සහතික පිරිනැමීමේ උළෙලක් පසුගියදා යාපනය පොලිස් සංකීර්ණයෙදී සිදු කෙරිණි.යාපනයේ ක්‍රියාතමක වූ ''ආවා ගෲප්'' කල්ලිය මර්දනය කිරීමට පෙරමුණ ගෙන ක්‍රියා කල පොලිස් නිලධාරීන් විශාල පිරිසකට මෙහිදී ත්‍යාග හා සේවා සහතික ලැබුණු අතර ඔවුන්ගේ සේවාව ඇගයීමක්ද සිදුවිණි.යාපනයේ වෙනත් අපරාධ මර්දනය කිරීම,අත් අඩංගුවට ගැනීමට නොහැකිව සිටි පුද්ගලයින් අත් අඩංගුවට ගැනීම ඇතුළු අංශ රැසකින් දස්කම් දැක්වූ පොලිස් නිලධාරීන්ට මේ උත්සවයේදී සම්මාන ලැබුණු අතර යාපනය මහධිකරණ විනිසුරු එම්.ඉලංචෙලියන් මහතාගේ ආරක්ෂාවට සිටියදී පිස්තෝලකරුවකු අතින් ඝාතනය වූ පොලිස් සැරයන් හේමචන්ද්‍ර මහතා සිහි කරමින් ඔහු වෙණුවෙන් විශේෂ ප්‍රණාමයක් පුද කිරීමද මෙහිදී සිදු වුණි.උතුරු පළාතේ මහජන සම්බන්ධතා කටයුතු බාර ජෙයෂ්ඨ පොලිස් අධිකාරී ටී.ගණේෂනාදන් මහතාගේ හා තවත් ජෙයෂ්ඨ පොලිස් නිලධාරීන් පිරිසකගේ සහභාගිත්වයෙන් මෙම උත්සවය පැවැත්විණි.", "URL": "https://sinhala.adaderana.lk/news.php?nid=82237", "Category": null, "Parent URL": null}