{"Source": "Adaderana", "Timestamp": "August 2, 2014 02:36 pm", "Headline": "හැටන්, නෝටන්රිච් මාර්ගයේ ගමනා ගමනයට බාධා", "News Content": "පස්කන්දක් කඩාවැටීම හේතුවෙන් හැටන් නෝටන්රිච් ප්‍රධාන මාර්ගයේ වාහන ගමනාගමන කටයුතු වලට බාධා එල්ලවී තිබේ. හැටන් නෝටන්රිච් ප්‍රධාන මාර්ගයේ කාපෙක්ස් ප්‍ර දේශයේ දී අදාළ පස් කන්ද කඩා වැටී ඇති බව වර්තා වෙයි. මේ අතර මධ්‍යම කඳුකරයට ඇදහැලෙන අධික වර්ෂාපතනය හේතුවෙන් රිය ධාවනය පිළිබඳ සැලකිලිමත් වනලෙස පොලිසිය රියදුරන්ගෙන් ඉල්ලීමක් කරයි. මේ අතර හැටන්, මල්ලිඅප්පුව ප්‍රදේශයේ දී මාර්ගය ලිස්සායාම හේතුවෙන් ලොරියක් අනතුරට ලක්ව ඇති අතර හැටන් දියගල ප්‍රදේශයේ දීද මෝටර් රථයක් අනතුරට ලක්ව තිබේ.", "URL": "https://sinhala.adaderana.lk/news.php?nid=45079", "Category": null, "Parent URL": null}