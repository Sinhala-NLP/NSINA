{"Source": "Adaderana", "Timestamp": "January 31, 2019 05:00 pm", "Headline": "රතු මුහුදේ බෝට්ටු අනතුරින් මියගිය පනස් දෙදෙනෙකුගේ සිරුරු සොයා ගැනේ", "News Content": "නැගෙනහිර අප්‍රිකානු රටක් වන ජිබූටි රාජ්‍ය ආශ්‍රිත රතු මුහුදේදී සිදු වූ බෝට්ටු අනතුරින් මියගිය පුද්ගලයින් 52 දෙනෙකුගේ මළ සිරුරු මේ වන විට සොයාගෙන ඇති බව එක්සත් ජාතීන්ගේ සරණාගතයින් පිළිබඳ ආයතනය පවසා ඇත. සරණාගතයින් සිය ගණනක පිරිසක් රැගත් යාත්‍රා දෙකක් ගැඹුරු මුහුදේදී මෙම අනතුරට ලක්ව තිබුණි. අනතුරට ලක්වූ පුද්ගලයින්ගෙන් 16 දෙනෙකුගේ දිවි බේරාගැනිමට සහන සේවකයින්ට හැකි වී ඇති බවයි එක්සත් ජාතීන්ගේ සරණාගතයින් පිළිබඳ ආයතනය පවසා ඇත. සරණාගතයින් ගමන් කරන ප්‍රධාන මාර්ගයක් ලෙස ජිබූටි රාජ්‍ය ආශ්‍රිත මුහුදු මාර්ගය හදුනාගෙන ඇති අතර අනාරක්ෂිතව ගමන් කිරිම හේතුවෙන් වාර්ෂිකව මරණ රැසක් වාර්තා වන බව එක්සත් ජාතීන්ගේ සංවිධානය පෙන්වා දෙයි.", "URL": "https://sinhala.adaderana.lk/news.php?nid=103452", "Category": null, "Parent URL": null}