{"Source": "Adaderana", "Timestamp": "May 31, 2018 10:16 am", "Headline": "කාලයක් පුරා රන් මාල මංකොල්ලකෑම් සිදුකළ 3ක් පොලීසියට කොටු", "News Content": "රන් මාල කොල්ලකෑම් ගණනාවකට සම්බන්ධ පුද්ගලයින් තිදෙනෙකු මීගමුව කොට්ඨාශ අපරාධ විමර්ශන අංශය මඟින් අත්අඩංගුවට ගෙන තිබේ. මීගමුව, කටාන, කටුනායක හා කොච්චිකඩේ යන ප්‍රදේශ වල සිදුවූ රන් මාල කොල්ලකෑම් 12කට මොවුන් සම්බන්ධ බවට තොරතුරු අනාවරණය වී ඇත. මීගමුව කොට්ඨාශ අපරාධ විමර්ශන අංශයට ලද තොරතුරක් මත දඹුල්ල සහ කොච්චිකඩේ යන ප්‍රදේශ වලදී අදාළ සැකකරුවන් තිදෙනා අත්අඩංගුවට ගෙන තිබේ. සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=90114", "Category": null, "Parent URL": null}