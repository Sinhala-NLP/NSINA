{"Source": "Adaderana", "Timestamp": "April 18, 2011 11:06 am", "Headline": "චෝදනා පැහැදිලිනම් පිළිතුරු දෙන්න සූදානම් ", "News Content": "එක්සත් ජාතීන්ගේ සංවිධානයේ මහලේකම් බැන්කීමූන් මහතා විසින් පත් කළ ත්‍රිපුද්ගල කමිටු වාර්තාවෙහි කරුණු 4ක් සඳහන් වන බව පාර්ලිමේන්තු මන්ත්‍රී මහාචාර්ය රජිව් විජේසිංහ මහතා පවසයි. එහි අඩංගු මෙරටට එරෙහි චෝදනා විස්තරාත්මක නොවන පොදුවේ පවතින චෝදනා බවත්, මෙවැනි චෝදනා මීට ඉහතදී ද එල්ල වූ බව අද දෙරණ සමඟ විශේෂ සාකච්ඡාවකට එක් වෙමින් ඔහු පෙන්වා දුන්නේය. එමෙන්ම එහි දේශපාලන අදහස්ද දක්නට ලැබෙන බව හෙතෙම සඳහන් කරයි. අදාළ කමිටුව පත්කරනු ලැබුවේ ඒ සඳහා නොවන බවත්, එය බැංකි මූන් වෙත උපදෙස් ලබාගැනීම සඳහා පත්කළ කමිටුවක් බවත් රජිව් විජේසිංහ මහතා ප්‍රකාශ කළේය. චෝදනා විස්තරාත්මක නම් ඒවාට පිළිතුරු ලබාදෙන බව ද, වැරදි ක්‍රියා සිදුවුණි නම් ඒ සම්බන්ධව පියවර ගතයුතු බව ද හෙතෙම අවධාරණය කර සිටියේය. නමුත් සාක්ෂි විමසීමේදී ත්‍රස්තවාදයට විරුද්ධව කටයුතු කිරීමේ දී ඉතා හොඳින්ම හැසිරී ඇත්තේ ශ්‍රී ලංකා රජයේ හමුදා බව පැහැදිලි වන්නේ යැයි ද රජිව් විජේසිංහ මහතා සඳහන් කළේය.", "URL": "https://sinhala.adaderana.lk/news.php?nid=15539", "Category": null, "Parent URL": null}