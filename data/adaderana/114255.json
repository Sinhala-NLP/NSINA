{"Source": "Adaderana", "Timestamp": "July 16, 2019 12:47 pm", "Headline": "ඕමන්ත පැරණි මුරපොළ පැවති ඉඩමකින් බෝම්බ මතුවෙයි", "News Content": "වවුනියාව,ඕමන්ත,පැරණි මුරපොළ පැවති ස්ථානයේ ඉඩමක තිබි බිම් ‍බෝම්බ තොගයක් අද(16) සොයාගත් බව වවුනියාව ඕමන්ත පොලිසිය පවසයි. අදාළ ඉඩමේ පොළොව, වගාවන් වෙනුවෙන් සකස් කරමින් සිටියදී බිම් බෝම්බ මතුව ඇති අතර, ගෙහිමියා මේ බව පොලිසියට දන්වා ඇත. බිම් බෝම්බ හතක් අදාළ ඉඩමේ තිබි සොයාගෙන ඇති අතර,තවත් බෝම්බ පවතින්නේද යන්න සොයා පරීක්ෂණ පවත්වන බවද පොලිසිය සදහන් කළේය. සොයාගත් බෝම්බ සම්බන්ධයෙන් වවුනියාව මහේස්ත්‍රාත් අධිකරණය දැනුවත් කොට අධිකරණ නියෝග යටතේ බෝම්බ නිශ්ක්‍රීය කිරීමට නියමිත බවයි. සිද්ධිය සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114255", "Category": null, "Parent URL": null}