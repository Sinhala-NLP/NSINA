{"Source": "Adaderana", "Timestamp": "April 15, 2011 10:04 am", "Headline": "ඇල්ලක දියනෑමට ගිය එක් අයෙක් මරුට -තිදෙනෙක් අතුරුදන් ", "News Content": "දෙහිඕවිට, කහනවිට ඇල්ලේ දියනෑමට යාමෙන් තරුණයෙකු මියගොස් තවත් තිදෙනෙකු අතුරුදන්ව තිබේ. ඊයේ(14) පස්වරුවේ තරුණයින් හය දෙනෙකු මෙසේ දියනෑමට ගොස් ඇති බව අවිස්සාවේල්ල පොලිසිය සඳහන් කරනු ලැබීය. සැඩ පහරට හසුවීමෙන් මොවුන් අනතුරට ලක්ව ඇති අතර දෙදෙනෙක් සිය දිවි බේරාගෙන ඇත. අනික් සිව්දෙනා අතුරුදන්ව සිටි අතර එක් තරුණයෙකුගේ සිරුරක් පසුව එම දිය ඇල්ල ආසන්නයේ තිබී සොයාගැනීමට හැකිවිය. සෙසු තරුණයින් තිදෙ‍නා සෙවීම සඳහා අවශ්‍ය මෙහෙයුම් ක්‍රියාත්මක කර ඇති බව පොලිසිය පවසයි. අදාළ තරුණයින් කොළඹ අලුත්කඩේ ප්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=15479", "Category": null, "Parent URL": null}