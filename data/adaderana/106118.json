{"Source": "Adaderana", "Timestamp": "March 15, 2019 02:48 pm", "Headline": "ලොරි රථයක ගැටී සිදුවූ අනතුරකින් කාන්තාවක් මියයයි", "News Content": "අතුරුගිරිය පොලිස් වසමේ කඩුවෙල මාළඹේ මාර්ගයේ අතුරු මාර්ගයකදී සිදු වූ අනතුරකින් පදික කාන්තාවක් මියගොස් ඇත. ඩීමේ බට්ටා වර්ගයේ ලොරි රථයක් මාර්ගය අසළ නවතා එහි රියදුරු රථයෙන් බැස සිටියදී ලොරි රථය පිටුපසට ධාවනය වී ඇති අතර එය මාර්ගයේ ගමන් ගත් පදික කාන්තාවකගේ ගැටී ඇත. අනතුරින් බරපතල තුවාල ලැබූ කාන්තාව කොළඹ ජාතික රෝහලට ඇතුලත් කිරීමේ දී මියගොස් ඇත. ඊයේ (14) සිදුවූ මෙම අනතුරින් ජීවිතක්ෂයට පත්ව ඇත්තේ වයස අවුරුදු 65ක් වූ මාලිගා ගොඩැල්ල පාර, මුල්ලේරියාව ලිපිනයේ පදිංචි කාන්තාවකි. අනතුර සම්බන්ධව ලොරි රථයේ රියදුරු අත්අඩංගුවට ගෙන ඇති අතර අතුරුගිරිය පොලීසිය වැඩිදුර පරීක්ෂණ කටයුතු සිදු කරනු ලබයි.", "URL": "https://sinhala.adaderana.lk/news.php?nid=106118", "Category": null, "Parent URL": null}