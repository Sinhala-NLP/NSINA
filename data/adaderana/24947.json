{"Source": "Adaderana", "Timestamp": "June 11, 2012 06:35 pm", "Headline": " ශ්‍රී ලාංකික ධීවරයින් පිරිසක් ඉන්දීය අත්අඩංගුවේ", "News Content": "ශ්‍රී ලාංකික ධීවරයින් පස් දෙනෙකු ඉන්දීය වෙරළාරක්ෂක බලකායේ අත්අඩංගුවට පත්ව තිබේ. තූත්තුකුඩිය වෙරළ ආසන්න මුහුදේ දී අත්අඩංගුවට ගෙන ඇති මෙම පිරිස වැඩිදුර පරීක්ෂණ සඳහා එරට පොලිසියට භාර දී ඇත. මීගමු ප්‍රදේශයෙන් මුහුදු ගිය තෝමස් ඇක්වයිනාස් , තුෂාර පෙරේරා , සූරියතිරන් ප්‍රනාන්දු , සූරියතිරන් මධුසංක ප්‍රනාන්දු සහ ඇන්තනි නිකලස් යන අය අත්අඩංගුවට ගත් පිරිස අතර වන බව \"ද හින්දු පුවත්පත\" වාර්තා කරයි. පසුගිය 7 වැනිදා මුහුදු ගිය එම පිරිස යාත්‍රාවේ කාර්මික දෝෂයක් හේතුවෙන් ඉන්දීය මුහුදු සීමාව උල්ලංඝණය කර ඇති බව වාර්තා වේ.", "URL": "https://sinhala.adaderana.lk/news.php?nid=24947", "Category": null, "Parent URL": null}