{"Source": "Adaderana", "Timestamp": "March 14, 2013 02:05 pm", "Headline": "රට යටත් කරගන්න ඇතැම් රටවල් උත්සහ කරනවා", "News Content": "රට යළි යටත්විජිතකරණයට ලක් කිරීමට ඇතැම් බටහිර රටවල් සහ රාජ්‍ය නොවන සංවිධාන උත්සහ දරමින් සිටින බව අග්‍රාමාත්‍ය දි.මු ජයරත්න මහතා පවසයි. ඔවුන් අනුගමනය කරන ක්‍රමවේදය හේතුවෙන් මෙරට ඒකීයභාවයට හා ස්වෛරීත්වයට හානි සිදුවන බව අග්‍රාමාත්‍යවරයා පෙන්වාදෙයි. මේ වන විට ජිනීවා මානව හිමිකම් කවුන්සිල සැසිවාරයේ දී ද විවිධ කුමන්ත්‍රණකරුවන්ගේ න්‍යායපත්‍ර ක්‍රියාත්මක කිරීමට උත්සහ දරන බව දි.මු ජයරත්න මහතා පවසයි. අගවිනිසුරු මොහාන් පීරිස් මහතා සමග අග්‍රාමාත්‍ය නිල නිවසේ පැවති සාකච්ඡාවක දී අග්‍රාමාත්‍ය දි.මු ජයරත්න මහතා මේ අදහස් පළ කළේය. රජය සැමවිමට අධිකරණයේ ස්වාධීනත්වයට ගරුකරන අතර ඒ සඳහා ක්‍රියාමාර්ග රැසක් ගෙන ඇති බව එහිදී වැඩිදුරටත් අදහස් දැක්වූ අග්‍රාමාත්‍යවරයා පැවසීය.", "URL": "https://sinhala.adaderana.lk/news.php?nid=32411", "Category": null, "Parent URL": null}