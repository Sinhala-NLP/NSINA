{"Source": "Adaderana", "Timestamp": "November 27, 2018 10:47 am", "Headline": "පාර හරහා යන්න ගිය පදිකයා යතුරු පැදියේ ගැටෙයි", "News Content": "තිස්ස මාතර ප්‍රධාන මාර්ගයේ අම්බලන්තොට ලයිම හන්දිය ප්‍රදේශයේ අද (27) උදෑසන 8.00 ට පමණ යතුරු පැදියක් මාර්ගයේ ගමන්ගත් පුද්ගලයෙකුගේ ගැටීමෙන් දෙදෙනාම බරපතළ තුවාල ලබා හම්බන්තොට මහ රෝහලට ඇතුලත් කර තිබේ. අනතුරින් තුවාල ලබා ඇත්තේ අම්බලන්තොට මැඩිල්ල ප්‍රදේශයේ පදිංචි යතුරු පැදිකරු හා මාර්ගය හරහා ගමන් කරමින් සිටි කුඩාවැල්ල ප්‍රදේශයේ පදිංචි වටස අවුරුදු 40 ක පමණ පුද්ගලයෙකු වේ. අනතුර සම්බන්ධයෙන් අම්බලන්තොට පොලීසිය පරීක්ෂණ සිදුකරන අතර එහිදී අනාවරණය වී ඇත්තේ අපරික්ෂාකාරී ලෙස මාර්ගය හරහා ගමන් කිරීමට යාමේදී අදාළ පදිකයා යතුරු පැදියේ ගැටී ඇති බවයි.", "URL": "https://sinhala.adaderana.lk/news.php?nid=99861", "Category": null, "Parent URL": null}