{"Source": "Adaderana", "Timestamp": "June 4, 2012 09:20 am", "Headline": "හබරණ - මඩකළපුව ප්‍රධාන මාර්ගය පැය 4 ක් වසා දමයි", "News Content": "හබරණ - මඩකළපුව ප්‍රධාන මාර්ගය අද රාත්‍රී 7.30 සිට පැය 4 ක කාලයක් වසා දැමීමට කටයුතු කරන බව පොලිසිය පවසයි. මේ හේතුවෙන් මඩකළපුව - හබරණ මාර්ගයේ ගමන් ගන්නා වාහන විකල්ප මාර්ග භාවිතා කරන ලෙස පොලිසිය රියදුරන්ගෙන් ඉල්ලීමක් කරයි. පොළොන්නරුව පූජා භූමියෙන් ආරම්භ කරන දළඳා පෙරහැර හබරණ - මඩකළපුව ප්‍රධාන මාර්ගය හරහා ගමන් කිරීමට නියමිත බැවින් මෙම මාර්ගය වාහන ධාවනය සඳහා වසා තැබෙන බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24746", "Category": null, "Parent URL": null}