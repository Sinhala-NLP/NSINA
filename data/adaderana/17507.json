{"Source": "Adaderana", "Timestamp": "July 19, 2011 04:28 pm", "Headline": "මොණරාගල ඡන්ද දැන්වීම් පුවරු හා පෝස්ටර් ඉවතට", "News Content": "මෙවර පළාත් පාලන මැතිවරණය පැවැත්වෙන මොණරාගල දිස්ත්‍රික්කයේ මැතිවරණය සඳහා යොදා ගත් දැන්වීම් පුවරු සහ පෝස්ටර් ඉවත් කිරීමට පියවර ගෙන තිබේ. මොණරාගල මූලස්ථාන පොලිසිය සහ සියඹලාණ්ඩුව පොලිස් ස්ථාන ඒකාබද්ධව ඒ සදහා විශේෂ වැඩපිළිවෙළක් ක්‍රියාත්මක කර තිබූ බව අද දෙරණ වාර්තාකරු සඳහන් කළේය. මොණරාගල සහ සියඹලාණ්ඩුව යන බල ප්‍රදේශ වල මැතිවරණය පැවැත්වීමට නියමිත අතර අද(19) දිනය අවසන් වීමට ප්‍රථම සියලු කටවුට්, බැනර් සහ පෝස්ටර් ඉවත් කරන බව මොණරාගල මූලස්ථාන ප්‍රධාන පොලිස් පරීක්ෂක එච්.එම් කළණසිරි මහතා ප්‍රකාශ කළේය. ඉදිරි පළාත් පලාන මැතිවරණයට අදාළව සියලු ආකාරයේ ප්‍රචාරක කටයුතු හෙට(20) මධ්‍යම රාත්‍රියෙන් අවසන් වීමට නියමිතය.", "URL": "https://sinhala.adaderana.lk/news.php?nid=17507", "Category": null, "Parent URL": null}