{"Source": "Adaderana", "Timestamp": "August 16, 2010 08:36 am", "Headline": "ජාතික ඩෙංගු මර්දන සතිය අද සිට ඇරඹෙයි", "News Content": "ජාතික ඩෙංගු මර්දන සතිය අද සිට ක්‍රියාත්මක වන බව සෞඛ්‍ය අමාත්‍යාංශය පවසයි. ඒ යටතේ අද සිට ලබන 22 වන දින දක්වා ඩෙංගු මර්දන වැඩසටහන් රැසක් ක්‍රියාත්මක කිරීමට නියමිතය. එක් එක් දිනයන් සඳහා විවිධ තේමාවන් ය‍ටතේ අමාත්‍යාංශ රැසක් ඩෙංගු මර්දන ව්‍යාපාරයේ ප්‍රමුඛතාව ගෙන කටයුතු කිරීමට නියමිතය. පළමු දිනය වන අද‍\"සූදානම් දා\"යන තේමා පාඨය ‍යටතේ සෞඛ්‍ය අමාත්‍යාංශය විසින් වැඩසටහන් ක්‍රියාත්මක කරන බව සඳහන්ය. ජනාධිපති ඩෙංගු කාර්යය සාධක බලකායේ සහය ඇතිව ඩෙංගු මර්දන වැඩසටහන් සතිපතා අඛණ්ඩව සිදුකිරීමට පියවර ගන්නා බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=10252", "Category": null, "Parent URL": null}