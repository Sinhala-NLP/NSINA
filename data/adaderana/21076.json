{"Source": "Adaderana", "Timestamp": "January 1, 2012 08:23 am", "Headline": "නව විභාග කොමසාරිස් වැඩ අල්ලන්නේ අදයි", "News Content": "නව විභාග කොමසාරිස් ජනරාල්වරයා වශයෙන් ඩබ්ලිව්.එම්.එන්.ජේ.පුෂ්පකුමාර මහතා අද වැඩ භාරගනියි. විභාග කොමසාරිස්වරයා වශයෙන් කටයුතු කළ අනුර එදිරිසිංහ මහතා ඊයේ නිල වශයෙන් සිය ධුරයෙන් සමුගත්තේය. ඔහු දෙවසරක සේවා දිගුවක් ද ලබමින් අදාළ තනතුරේ රැඳී සිටියේය. 2011 වසරේ උසස් පෙළ ප්‍රතිඵල නිකුත් කිරීමේ දී ගැටලුකාරී තත්ත්වයක් මතුව තිබියදීම අනුර එදිරිසිංහ මහතා ධු‍රයෙන් විශ්‍රාම යාම විශේෂත්වයකි. නව විභාග කොමසාරිස්වරයා ලෙස අද වැඩ භාරගන්නා පුෂ්පකුමාර මහතා මීට පෙර ග්‍රන්ථ ප්‍රකාශන කොමසාරිස් ලෙස කටයුතු කරමින් සිටියේය.", "URL": "https://sinhala.adaderana.lk/news.php?nid=21076", "Category": null, "Parent URL": null}