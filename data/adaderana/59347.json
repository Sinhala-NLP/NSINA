{"Source": "Adaderana", "Timestamp": "April 20, 2016 12:20 pm", "Headline": "විදුලියට වැට් නෑ", "News Content": "ඉදිරියේදී ක්‍රියාත්මක වීමට නියමිත වැට් බදු සංශෝධනයට අනූව විදුලිගාස්තුවලට එය අදාළ නොවන බව විදුලිබල ඇමති රංජිත් සියඹලාපිටිය මහතා පවසයි.ඒ මහතා ද අද පැවැති මාධ්‍ය හමුවකදී මේ බව කියා සිටියේය.එසේම ජාතිය ගොඩනැඟීමේ බද්ද ද විදුලිගාස්තුවට එක් නොකරන බව හෙතෙම කීවේය.තවද සේවය ස්ථීර කර නැති මෑන් පවර් සේවකයින් ස්ථීර කිරීමේ කටයුතු ආරම්භ කර ඇති බවත්, ඇතැම් සේවකයින් සාමාන්‍ය පෙළ අවම සුදුසුකමවත් සපුරා නැතිවීම ගැටලුවක් බවත් හෙතෙම පැවසීය.", "URL": "https://sinhala.adaderana.lk/news.php?nid=59347", "Category": null, "Parent URL": null}