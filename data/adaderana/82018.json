{"Source": "Adaderana", "Timestamp": "December 24, 2017 01:41 pm", "Headline": " පුරාවස්තු විනාශ කළොත් ලක්ෂ 20ක් දඩ කන්න වෙයි", "News Content": "පුරාවස්තු විනාශ කරනු ලබන පුද්ගලයින්ගෙන් අයකරනු ලබන දඩය රුපියල් ලක්ෂ 20 දක්වා ඉහළ නංවන ලෙස පුරාවිද්‍යා දෙපාර්තමේන්තුව විෂය භාර අමාත්‍ය අකිල විරාජ් කාරියවසම් මහතාගෙන් ඉල්ලීමක් කර තිබේ. වැඩබලන පුරා විද්‍යා අධ්‍යක්ෂ ජනරාල් මහාචාර්ය පී.බී.මණ්ඩාවල මහතා සඳහන් කළේ ඒ සඳහා දැනට පවතින්නේ රුපියල් 50,000ක දඩයක් හෝ වසර දෙකක සිරදඞුවමක් බවයි. කෙසේවෙතත් පුරාවස්තු විනාශ කරනු ලබන පුද්ගලයින්ට එරෙහිව රුපියල් ලක්ෂ 20ක දඩයක් සහ වසර දෙකක සිරදඞුවමක් ලබාදෙන ලෙස තම දෙපාර්තමේන්තුව යෝජනා කර ඇති බව මණ්ඩාල මහතා සඳහන් කළේය.", "URL": "https://sinhala.adaderana.lk/news.php?nid=82018", "Category": null, "Parent URL": null}