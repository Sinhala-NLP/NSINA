{"Source": "Adaderana", "Timestamp": "July 31, 2011 05:03 pm", "Headline": " සිමෙන්ති මිල වැඩිකරන්න හැදුවොත් පාලන මිලක් ගේනවා", "News Content": "මෙරට පවතින සිමෙන්ති හිඟය මඟහැරවීම සඳහා කඩිනමින් පියවර ගන්නා බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. ලෝක වෙළඳපොලේ පවතින සිමෙන්ති හිඟය හේතුවෙන් මේ වන විට මෙරට ද සුළු සිමෙන්ති ‍හිඟයක් හට ගෙන ඇති බව අමාත්‍යවරයා පෙන්වා දෙයි. එහෙත් ඉදිරි සතිය ඇතුළත සිමෙන්ති තොගයක් මෙරටට ආනයනය කිරීමට මේ වන විටත් පියවර ගෙන ඇති බවද අමාත්‍යවරයා ප්‍රකාශ කළේය. කෙසේ වෙතත් සිමෙන්ති හිඟය මූලික කර ගනිමින් සිමෙන්ති මිලෙහි වැඩි කිරීමක් සිදු කිරීමට අවස්ථාව ලබා නොදෙන බව ජොන්ස්ටන් ප්‍රනාන්දු අමාත්‍යවරයා අවධාරණය කළේය. සිමෙන්ති මිල වැඩි කිරීමට වෙළඳුන් උත්සහ කළහොත් සිමෙන්ති සඳහා පාලන මිලක් ගෙන ඒමට ද කටයුතු කරන බවද අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17766", "Category": null, "Parent URL": null}