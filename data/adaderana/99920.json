{"Source": "Adaderana", "Timestamp": "November 28, 2018 10:39 am", "Headline": "පිපිරීමකින් 22ක් මිය යයි", "News Content": "උතුරුදිග චීනයේ රසායන කර්මාන්ත ශාලාවක් ආසන්නයේ සිදුවූ පිපිරීමකින් පුද්ගලයින් 22දෙනෙකු පමණ මියගොස් ඇත. සිදුවීමෙන් තවත් 20කට අධික පිරිසක් තුවාල ලබා ඇති බව ද සඳහන්ය. චීනයේ උතුරුදිග ජැන්ජියාකෝ නගරයේ පිහිටි රසායන කර්මාන්තශාලාවක් අසල සිදුවූ පිපිරීමක් හේතුවෙන් ගින්නක් හටගෙන ඇත. සිදුවීමෙන් පුද්ගලයින් 20කට අධික පිරිසක් මියගොස් තවත් 20කට අධික පිරිසක් තුවාල ලබා තිබේ. තුවාල ලැබූ පිරිස ප්‍රතිකාර සඳහා රෝහල්ගත කිරීමට බලධාරීන් පියවර ගෙන ඇති බව ද සඳහන්ය. ට්‍රක් රථ 38ක් සහ මෝටර් රථ 12ක් ඇතුළුව රථ වාහන රැසක්ද පිපිරීමෙන් විනාශවී ඇත. පිපිරීමට හේතුව මෙතෙක් අනාවරණය වී නොමැති අතර ඒ සම්බන්ධයෙන් වැඩිදුර පරීක්ෂණ ක්‍රියාත්මක බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=99920", "Category": null, "Parent URL": null}