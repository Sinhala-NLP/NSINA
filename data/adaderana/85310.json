{"Source": "Adaderana", "Timestamp": "March 7, 2018 03:51 pm", "Headline": "මාළු වෙළඳ සංකීර්ණයේ වැසිකිළියෙන් බිළිඳු මළ සිරුරක් හමුවෙයි", "News Content": "යාපනය,චාවකච්චේරි පැරණි මාළු වෙළඳ සංකීර්ණයේ පැරණි වැසිකිළියක තිබි බිළිදු මළ සිරුරක් අද (07) සොයාගත් බව යාපනය,චාවකච්චේරි පොලිසිය පවසයි. චාවකච්චේරි පොලිසිය පැවසූවේ නගර සභා කසල එක් රැස් කරන පුද්ගලයින් වැසිකිළිය තුළින් හැමු දැඩි දුර්ගන්ධයක් සම්බන්ධයෙන් විමසා බැලීමේදී වැසිකිළිය තුළ තිබි කළලය දැක පොලිසිය දැනුවත් කළ බවයි. කිසියම් පුද්ගලයෙකු හෝ කාන්තාවක් අදාළ මළ සිරුර වැසිකිළිය වෙත ගෙනැවිත් දමා යන්නට ඇති බවට පොලිසිය සැක පළ කරයි. අදාළ මළ සිරුර පශ්චාත් මරණ පරීක්ෂණ වෙනුවෙන් චාවකච්චේරි රෝහල වෙත යොමු කළ බවද පොලිසිය පැවසීය. සිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=85310", "Category": null, "Parent URL": null}