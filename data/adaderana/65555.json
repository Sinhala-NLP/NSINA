{"Source": "Adaderana", "Timestamp": "October 30, 2016 03:33 pm", "Headline": " කසළින් නොකිළිටි නිකසල නුවරක් ගොඩනැගීම සියලුදෙනාගේ යුතුකමයි", "News Content": "මහ නගර සැලැස්ම යටතේ කසළ කළමනාකරණය කිරීම සඳහා විධිමත් වැඩපිළිවෙළක් සකස් කරන බව මහ නගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.කැළි කසළ කළමනාකරණය කිරීම සඳහා විධිමත් ක්‍රියාමාර්ගයක් නොගතහොත් ජනතාවට මෙන්ම පරිසරයට ද විශාල හානියක් සිදුවන බව අමාත්‍යවරයා පෙන්වා දෙයි. ලෝක නගර දිනයට සමගාමීව නිකසල නුවර නගර පවිත්‍රකරණ වැඩසටහනේ සමාරම්භක අවස්ථාවට එක්වෙමින් පාඨලී චම්පික රණවක අමාත්‍යවරයා මේ බව කියා සිටියේය.එහිදී වැඩිදුරටත් අදහස් දැක්වූ අමාත්‍යවරයා සඳහන් කළේ කසළින් නොකිළිටි නිකසල නුවරක් ගොඩනැගීම සියලුදෙනාගේ යුතුකම බවයි.", "URL": "https://sinhala.adaderana.lk/news.php?nid=65555", "Category": null, "Parent URL": null}