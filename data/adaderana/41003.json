{"Source": "Adaderana", "Timestamp": "February 10, 2014 09:06 am", "Headline": "හවුලියෑන් සූ හා ඉහළ පෙළේ නිලධාරීන් අතර හමුවක්", "News Content": "දිවයිනට පැමිණ සිටින එක්සත් ජාතීන්ගේ සහකාර මහ ලේකම් සහ එක්සත් ජාතීන්ගේ සංවර්ධන වැඩ සටහනනේ ආසීයා පැසෆික් කලාපීය අධ්‍යක්ෂ හවුලියෑන් සු මහතා මෙරට අමාත්‍යවරුන් සහ ඉහළ පෙළේ නියෝජිතයින් හමු වී අද සාකච්ඡා කිරිමට නියමිතව තිබේ. ඒ අනුව සහකාර මහ ලේකම්වරයා අමාත්‍ය බැසිල් රාජපක්ෂ, ආරක්ෂක හා නාගරික සංවර්ධන අමාත්‍යංශ ලේකම් ගෝඨාභය රාජපක්ෂ, මුදල් අමාත්‍යංශ ලේකම් ආචාර්ය පී.බී ජයසුන්දර යන මහත්වරුන් සමඟ සාකච්ඡා පවත්වනු ඇත. තෙදින නිල සංචාරයක් සඳහා හවුලියෑන් සූ මහතා පසුගිය සෙනසුරාදා දිවයිනට පැමිණියේය. මේ අතර දිවයිනට පැමිණීමෙන් අනතුරුව ඔහු සඳහන් කළේ ශ්‍රි ලංකාව මෙතෙක් අත්කරගෙන ඇති ප්‍රගතිය අවබෝධ කර ගැනීමට මෙන්ම රටේ මානව සංවර්ධන ප්‍රමුඛතා පිළිබඳ වඩාත් හොද අවබෝධයක් ලබා ගැනීමට තමන් මෙම සංචාරායේ දී අපේක්ෂා කරන බවයි. මීට අමතරව ඔහු සිවිල් සමාජ ක්‍රියාකාරීන් ඇතුළු පාර්ශව කිහිපයක් සමඟ සාකච්ඡා කිරීමට ද නියමිතය.", "URL": "https://sinhala.adaderana.lk/news.php?nid=41003", "Category": null, "Parent URL": null}