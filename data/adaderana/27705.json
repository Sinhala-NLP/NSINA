{"Source": "Adaderana", "Timestamp": "September 24, 2012 03:06 pm", "Headline": "අලවංගු පහරින් එලොව ගිය කත", "News Content": "ගිරාඳුරුකෝට්ටේ, තෙල්දෙණියාය ප‍්‍රදේශයේ දී අලවංගුවකින් පහර දී කාන්තාවක් ඝාතනය කර තිබේ. පහරකෑමෙන් බරපතල තුවාල ලැබූ කාන්තාව ගිරාඳුරුකෝට්ටේ රෝහලට ඇතුළත් කිරීමෙන් අනතුරුව මිය ගොස් ඇති බව වාර්තා වේ. මිය ගොස් ඇත්තේ වයස අවුරුදු 40 ක් වන කාන්තාවකි. පහරදීමෙන් අනතුරුව සැකකරු තම ඥාති නිවසකට ගොස් ගෙල වැලලා ගැනීමට උත්සාහ දරා ඇත. කෙසේ වෙතත් ඔහු මේ වන විට ගිරාඳුරුකෝට්ටේ රෝහලේ නේවාසිකව ප‍්‍රතිකාර ලබයි. සිද්ධිය සම්බන්ධයෙන් ගිරාඳුරුකෝට්ටේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27705", "Category": null, "Parent URL": null}