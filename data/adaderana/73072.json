{"Source": "Adaderana", "Timestamp": "May 11, 2017 08:46 pm", "Headline": "  නුවරඵළිය-හැටන් අධ්‍යාපන කලාපවල සියලු පාසල් හෙට නිවාඩුයි ", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ සංචාරයට අදාළ කටයුතු හේතුවෙන් නුවරඵළිය සහ හැටන් අධ්‍යාපන කලාපවල සියලු පාසල්වලට හෙට(12) දිනයේ නිවාඩු ලබාදීමට තීරණය වී ඇති බව වාර්තා වෙයි. ඉන්දීය අග්‍රාමාත්‍ය නරේන්ද්‍ර මෝදි මහතා විසින් ඉන්දීය රජයේ වියදමින් ඉදි කළ දික්ඔය මුලික රෝහලේ නව රෝහල් සංකීර්ණය හෙට දිනයේ විවෘත කිරීමට නියමිතව තිබේ. එමෙන්ම මෝදි මහතා හෙට නෝර්වුඩ් ප්‍රදේශයේ ජනතාව ඇමතීමට ද නියමිතව තිබේ.ඒ හේතුවෙන් හෙට දිනයේ නුවරඵළිය සහ හැටන් අධ්‍යාපන කලාපවල සියලු පාසල්වලට නිවාඩු ලබාදී ඇති බව ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=73072", "Category": null, "Parent URL": null}