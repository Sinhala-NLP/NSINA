{"Source": "Adaderana", "Timestamp": "March 29, 2017 09:09 am", "Headline": " ගංජා  ප්‍රවාහනය කළ 4ක් මාට්ටු", "News Content": "කේරළ ගංජා තොගයක් ප්‍රවාහනය කරමින් සිටි සැකකරුවන් සිව් දෙනෙකු ආනමඩුව, නවගත්තේගම ප්‍රදේශයේදී අත්අඩංගුවට ගෙන තිබේ. නාවික හමුදාවට ලද බුද්ධි තොරතුරක් මත පොලිස් විශේෂ කාර්ය බලකායේ සහය ඇතිව සිදුකළ වැටලීමකදී සැකකරුවන් අත්අඩංගුවට ගත් බව නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා ප්‍රකාශ කළේය. වෑන් රථයකින් ප්‍රවාහනය කරමින් තිබූ කේරල ගංජා කිලෝ ග්‍රෑම් 05ක් එහිදී නාවික හමුදා බාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා පුත්තලම පොලීසිය වෙත බාරදීමට පියවර ගන්නා බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=71489", "Category": null, "Parent URL": null}