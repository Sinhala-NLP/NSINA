{"Source": "Adaderana", "Timestamp": "June 30, 2011 12:37 pm", "Headline": "පෙරහැර නැරඹීමට පා ගමනින් කතරගමට ", "News Content": "රුහුණු කතරගම මහ දේවාලයේ ඇසළ පෙරහැර නැරඹීම සඳහා පා ගමනින් පැමිණි දහසකට අධික පිරිසක් අද(30) උදෑසන කතරගම පූජා භූමියට ළඟා වී තිබේ. උතුරු, නැගෙනහිර ප්‍රදේශ ඔස්සේ මෙම පිරිස කතරගමට පැමිණ ඇති බව සඳහන්ය. මඩකළපුව, පොතුවිල්, අක්කරෙයිපත්තුව, පානම, කුමන, ආදී ප්‍රදේශ පසුකරමින් යාල වනෝද්‍යානය හරහා මොවුන් කතරගමට පැමිණ ඇත. කතරගම ඇසළ පෙරහැර හෙට(01) ආරම්භ වීමට නියමිතව තිබේ.", "URL": "https://sinhala.adaderana.lk/news.php?nid=17097", "Category": null, "Parent URL": null}