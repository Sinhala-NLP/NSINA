{"Source": "Adaderana", "Timestamp": "March 15, 2019 03:39 pm", "Headline": " ඩුමිනි ජාත්‍යන්තර ක්‍රිකට් පිටියෙන් සමුගනියි?", "News Content": "එළඹෙන 2019 ලෝක කුසලාන ක්‍රිකට් තරගාවලියෙන් පසු ජාත්‍යන්තර එක්දින ක්‍රිකට් පිටියෙන් සමුගැනීමට දකුණු අප්‍රිකානු ක්‍රීඩක ජේ.පී.ඩුමිනි තීරණය කර ඇත. තුන් ඉරියව් ක්‍රීඩක ඩුමිනි එළඹෙන 2019 ලෝක කුසලාන ක්‍රිකට් තරගාවලියෙන් අනතුරුව එක්දින ක්‍රිකට් පිටියෙන් සමුගැනීමට තීරණය කර ඇති බව වාර්තා වෙයි. ඉදිරියේදී පැවැත්වීමට නියමිත දකුණු අප්‍රිකානු විස්සයි විස්ස තරගාවලියේ සංචිතය සඳහා ද ඩුමිනි ඇතුළත් කර ඇත. 34 හැවිරිදි ඔහු 2017 වසරේදී ජාත්‍යන්තර ටෙස්ට් පිටියෙන් සමු ගත්තේය. දකුණු අප්‍රිකානු කණ්ඩායම වෙනුවෙන් එක්දින ජාත්‍යන්තර තරග 193 කට සහභාගී වී ඇති ඔහු ලකුණු 5047ක් රැස් කරගෙන ඇති අතර බිඳ හෙලා ඇති කඩුලු සංඛ්‍යාව 68 කි.", "URL": "https://sinhala.adaderana.lk/news.php?nid=106121", "Category": null, "Parent URL": null}