{"Source": "Adaderana", "Timestamp": "November 28, 2017 10:03 am", "Headline": " ධීවර පන්න ක්‍රමය වහාම ක්‍රියාත්මක වන පරිදි තහනම්", "News Content": "ලයිට්කෝස් ධීවර පන්න ක්‍රමය වහාම ක්‍රියාත්මක වන පරිදි තහනම් කර තිබේ. අදාළ පන්න ක්‍රමය තහනම් කරන ලෙස දන්වමින් අමාත්‍ය මහින්ද අමරවීර මහතා විසින් ධීවර දෙපාර්තමේන්තු නිලධාරීන්ට උපදෙස් ලබා දී ඇති බව ධීවර අමාත්‍යංශ සඳහන් කළේය. ලයිට් කෝස් පන්න ක්‍රමය හේතුවෙන් මෙරට මත්ස්‍ය සම්පත බරපතළ ලෙස විනාශයට පත් වන බව වාර්තා වෙයි. ඒ අනුව එම පන්න ක්‍රමය තහනම් කිරීමේ ගැසට් නිවේදනය වහාම පළ කරන ලෙස අමාත්‍යවරයා විසින් ධීවර අධ්‍යක්ෂ ජනරාල්වරයාට උපදෙස් ලබා දී ඇති බව සඳහන්ය. අදාළ පන්න ක්‍රමය ක්‍රියාත්මක කරන ධීවරයින් අත්අඩංගුවට ගන්නා ලෙස ද මහින්ද අමරවීර අමාත්‍යවරයා නාවික හමුදාව වෙත උපදෙස් ලබා දී ඇති බව ධීවර අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=80662", "Category": null, "Parent URL": null}