{"Source": "Adaderana", "Timestamp": "May 9, 2018 04:20 pm", "Headline": "වසර විස්සක් තිස්සේ මුල්ගලකට පමණක් සීමාවු පාලම නිසා ගමිවැසියන් පීඩාවට", "News Content": "වසර විස්සක් තිස්සේ ඉදි නොවූ පාලමක් හේතුවෙන් පීඩාවට පත් ගමිවැසියන් පිරිසක් ගැන වාරියපොල ප්‍රදේශයෙන් අද දෙරණට වාර්තා විය. වාරියපොල ප්‍රාදේශීය ලේකම් කොට්ඨාශයට අයත් තල්ගමුව හා ගොකටුව ගම්මානවල ජනතාවට සිය පහසුකම් සපයා ගැනීමට ඇති ආසන්නම නගරය වන්නේ වාරියපොල නගරයයි. ගම්වාසීන්ගේ ඉල්ලීම පරදි මෙම ගම්මාන හා නගරයට ප්‍රවිෂ්ට වන මාර්ගය යාකරමින් 1996 වසරේදී පාලමක් ඉදිකිරීමට සැලසුම් කළත් එය මුල්ගලකට පමණක් සීමා වී තිබේ. මුල්ගල තබා අඩක් ආරම්භ කළ පාලමේ ප්‍රමිතිය පිළිබඳ ගැටළුවක් ඇතිවීම හේතු වෙන් පාලමේ නවතා දැමීමට සිදුවු ප්‍රදේශවාසීන් පවසයි. කෙසේ වෙතත් මෙම ගම්මාන හරහා ගලා බසින මගුරු ඔය හේතුවෙන් ඔවුන්ට නගරයට යාමට සිදුව තිබෙන්නේ වෙනත් ගම්මාන පසුකරමින් සැතපුම් 12ක පමණ අතිරේක දුරක් ගමන් කිරීමෙන් පසුවයි.", "URL": "https://sinhala.adaderana.lk/news.php?nid=88797", "Category": null, "Parent URL": null}