{"Source": "Adaderana", "Timestamp": "August 6, 2011 02:54 pm", "Headline": "හොර රන්කාසි විකිණීමට තැත් කළ යුවලකට මාංචු ", "News Content": "ව්‍යාජ ලෙස සකස් කළ රන් කාසි තොගයක් නිධානයකින් ගත් බව පවසමින් අ‍ලෙවි කිරීමට උත්සහ දැරූ කාන්තාවක් සහ තවත් පුද්ගලයෙකු අරලගංවිල ප්‍රදේශයේ දී අත්අඩංගුවට ගෙන තිබේ. ව්‍යාජ ලෙස සකස් කළ රන් කාසි 81ක් වෙනුවෙන් රුපියල් ලක්ෂ 6 ක මුදලක් අදාළ සැකකරුවන් වංචා කිරීමට උත්සාහ දරා ඇති බව පොලිසිය සඳහන් කළේය. අරලගංවිල පොලිසිය සිදුකළ මෙහෙයුමක දී නුවරගල පදිංචිකරුවන් දෙදෙනෙකු මෙලෙස අත්අඩංගුවට ගෙන ඇති අතර ඔවුන් අද(06) පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17887", "Category": null, "Parent URL": null}