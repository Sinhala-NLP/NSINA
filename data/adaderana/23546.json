{"Source": "Adaderana", "Timestamp": "April 16, 2012 01:00 pm", "Headline": "දඬුගම් ඔයේ ඔරු පැදීමට ගිය දෙදෙනෙකු දියේ ගිලී අතුරුදහන්", "News Content": "සීදුව, කිඳගොඩ ප්‍රදේශයේ දඬුගම් ඔයේ ඔරු පැදීමට ගිය පුද්ගලයින් දෙදෙනෙකු දියේ ගිලී අතුරුදහන් වී තිබේ. ඊයේ(15) පස්වරු 5 . 45ට පමණ පස්දෙනෙකුගෙන් යුත් කණ්ඩායමක් දඩුගම් ඔයේ ඔරු පැදීමට ගොස් තිබුණි. එහි දී ඔවුන් ගමන් කළ ඔරුව පෙරළී ඇති අතර තිදෙනෙකු දිවි බේරා ගෙන තිබේ. අනෙක් පුද්ගලයින් දෙදෙනා අතුරුදහන්ව ඇති බව සීදුව පොලිසිය සඳහන් කරයි. අතුරුදහන්වූවන් සොයා මේ වන විට නාවික හමුදාව සහ ප්‍රදේශවාසීන් එක්ව මෙහෙයුම් ක්‍රියාත්මක කර තිබේ. මේ අතර දඩුගම් ඔයේ දිය නෑමට යාමේ දී වඩාත් සැලකිලිමත්විය යුතු බව ජා- ඇල ප්‍රාදේශීය සභාවේ සභාපති ලලිත් නිශාන්ත මහතා සඳහන් කළේය.", "URL": "https://sinhala.adaderana.lk/news.php?nid=23546", "Category": null, "Parent URL": null}