{"Source": "Adaderana", "Timestamp": "December 17, 2016 03:48 pm", "Headline": "තේක්ක දැව සමග 2ක් මාට්ටු", "News Content": "ගොවිදුපුර, 08 කණුව ප්‍රදේශයේදී බලපත්‍ර නොමැතිව ඉරණ ලද තේක්ක දැව තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ ධනගිරිය කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී දැව ඉරීම සඳහා යොදාගන්නා ලද උපකරණ කිහිපයක් ද පොලිස් විශේෂ කාර්යය බලකාය බාරයට ගෙන ඇත.අත්අඩංගුවට ගත් සැකකරුවන් වැඩිදුර විමර්ශන සඳහා ගොවිදුපුර පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67115", "Category": null, "Parent URL": null}