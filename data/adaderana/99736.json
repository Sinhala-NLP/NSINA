{"Source": "Adaderana", "Timestamp": "November 24, 2018 10:28 pm", "Headline": "ඉතිහාසයේ ප්‍රථම වරට ඉස්සන් පැටව් ලක්ෂ 13ක් මුදා හරියි", "News Content": "මුන්දලම කලපුවට ඉස්සන් පැටව් ලක්ෂ 13 ක සංඛ්‍යාවක් මුදා හැරීම අද(24) දින සවස ධීවර දෙපාර්තමේන්තුවේ පුත්තලම සහකාර අධ්‍යක්ෂ එයි.එම්.ජී. සරත් චන්ද්‍රරත්න මහතාගේ ප්‍රධානත්වයෙන් සිදුවිය. ඉතිහාසයේ ප්‍රථම වරට ධීවර දෙපාර්තමේන්තුව විසින් ඉස්සන් පැටව් මුදා හැරිය ප්‍රථම අවස්ථාව මෙය වන බව ධීවරයින් පැවසීය. ධීවර දෙපාර්තමේන්තුව 2018 කලපු සංවර්ධන වැඩසටහන යටතේ කලපු තුළ මත්ස්‍ය ධාරිතාව ඉහල නැන්වීමේ අරමුණින් මෙම ඉස්සන් පැටව් මුදා හැරීම සිදුව තිබුනි. ‍ මුන්දලම කලපුව තෝරා ගැනීමට කටයුතු කර තිබුනේ දශකයක සිට මුන්දලම කලපුවේ මත්ස්‍ය ගනත්වය විවිධ පාරිසරික හේතුන් මත අඩුවී යාම නිසා බව කියයි. මුන්දලම කලපුවට අයත් කුඩිරිප්පුව, සමිදුගම, කට්ටකඩුව, පනිච්චිවිල්ලුව, පුනපිටිය, වම්බට්ටාන, ආඩිමුනේ, උඩප්පුව යන ප්‍රදේශවල ධීවර සමිතිවල සාමාජීකයින්ගේ මැදිහත් වීමෙන් කලපුවට ඉස්සන් පැටව් මුදා හැරීම සිදුවිය. ඉස්සන් පැටව්න් සඳහා ලක්ෂ 12කට අධික මුදලක් ධීවර දෙපාර්තුමේන්තුව වැය කර තිබේ.", "URL": "https://sinhala.adaderana.lk/news.php?nid=99736", "Category": null, "Parent URL": null}