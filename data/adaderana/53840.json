{"Source": "Adaderana", "Timestamp": "September 14, 2015 03:02 pm", "Headline": "දැරියන් සිව්දෙනෙක් යළි පරිවාසයට!", "News Content": "ළමා නිවාසයකින් පැන යාමට තැත් කිරීමේදී අත්අඩංගුවට ගෙන රක්ෂිත බන්ධනාගාර ගත කර සිටි ගැහැණු ළමුන් 05 දෙනාගෙන් සිව්දෙනෙකු ළමා නිවාසයක රැඳවීමට අනුරාධපුර ප්‍රධාන මහේස්ත්‍රාත්වරයා නියෝග කර තිබේ.අනුරාධපුර පොලිසිය මගින් අත්අඩංගුවට ගෙන තිබූ අදාළ ළමුන් පිරිස අද අධිකරණයට ඉදිරිපත් කෙරුණුඅ අතර එහිදී එක් ගැහැණු ළමයෙකු ඇයගේ ඥාතින් වෙත භාරදීමට නියෝග කර ඇත.ළමා නිවාසයක පරිවාස භාරයට පත් කළ ගැහැණු ළමුන් පිරිස අවුරුදු 15 සහ 17 වයස්වල පසුවන්නන් බව පොලිසිය පැවසුවේය.", "URL": "https://sinhala.adaderana.lk/news.php?nid=53840", "Category": null, "Parent URL": null}