{"Source": "Adaderana", "Timestamp": "August 1, 2019 08:42 pm", "Headline": "දේශපාලන වාසි ගන්න මට විරුද්ධව විශ්වාසභංගයක් ගේන්න උත්සහ කරනවා-බදියුදීන්", "News Content": "දේශපාලන වාසි ලබා ගැනීමට උත්සහ කරන පිරිසක් නැවත තමාට විරුද්ධව විශ්වාසභංග යෝජනාවක් ගෙන ඒමට උත්සහ කරන බව කර්මාන්ත හා වාණිජ කටයුතු අමාත්‍ය රිෂාද් බදියුදීන් මහතා පවසයි. වවුනියාව දිස්ත්‍රික් සංවර්ධන කමිටු රැස්වීමට අද(01) සවස එක්වීමේ අවස්ථාවෙන් අනතුරුව මාධ්‍ය වෙත අදහස් පළ කරමින් ඒ මහතා මේ බව සඳහන් කළේය. අමාත්‍යවරයා වැඩිදුරටත් පැවසූවේ අපරාධ පරීක්ෂණ දෙපාර්තමේන්තුව හා පොලීසිය ඇතුළු ආරක්ෂක අංශ තමන් වෙත එල්ල වු චෝදනාවන්ට කිසිදු ආකාරයක සම්බන්ධයක් නොමැති බව තහවුරු කොට ඇති බවයි. තම පක්ෂය ඉදිරි මැතිවරණ වෙනුවෙන් කටයුතු කිරීම සම්බන්ධයෙන් එළැඹෙන 03 වැනිදා තීරණයක් ගන්නා බවද අමාත්‍යවරයා එහිදි පැවසුවේය.", "URL": "https://sinhala.adaderana.lk/news.php?nid=115539", "Category": null, "Parent URL": null}