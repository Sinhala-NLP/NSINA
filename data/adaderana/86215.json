{"Source": "Adaderana", "Timestamp": "March 23, 2018 04:05 pm", "Headline": "සෞදි අරාබියට ඇ.ඩො කෝටි 100ක් වටින කොන්ත්‍රාත්තුවක් දෙන්න අවසර හිමිවෙයි", "News Content": "සෞදි අරාබියට අමෙරිකානු ඩොලර් කෝටි 100ක් වටිනා යුධෝපකරණ ලබාදීමේ කොන්ත්‍රාත්තුව අමෙරිකාව පසුගියදා නිල වශයෙන් අනුමත කළේය. ඩොලර් මිලියන 670ක් වටිනා යුද ටැංකි නාශක මිසයිල ඩොලර් මිලියන 106ක් වටිනා හෙලිකොප්‍ටර් සහ ඩොලර් මිලියන 300ක ගොඩබිම් යුද රථ අමතර කොටස් සෞදි අරාබියට ලබාදීමටයි අමෙරිකාව එකඟ වී ඇත. සෞදි අරාබියේ මොහොමඩ් බින් සල්මන් කුමරු මේ දිනවල අමෙරිකාවේ සංචාරයක නිරතව සිටින අතර ඔහු සමඟ පැවති සාකච්චාවලදී අමෙරිකානු රාජ්‍ය දෙපාර්තමේන්තුව මෙම ගනුදෙනුවට එකඟත්වය පළකර තිබේ.", "URL": "https://sinhala.adaderana.lk/news.php?nid=86215", "Category": null, "Parent URL": null}