{"Source": "Adaderana", "Timestamp": "February 24, 2014 10:48 am", "Headline": "යුරෝපා සංගමය සමග සබඳතා ඇතිකර ගන්නවා", "News Content": "යුරෝපා සංගමය සමග සමීප සබඳතාවක් ඇතිකරගැනීමට පියවර ගන්නා බව යුක්‍රේනයේ නව අන්තර්වාර ජනාධිපති ඔලෙක්ස්සැන්ඩර් ටචිනොවු පවසයි. හිටපු ජනාධිපති වික්තර් යනුකොවිච් බලයෙන් පහකිරිමෙන් පසු නව ජනාධිපතිවරයා ලෙස ටචිනොවු පත් කරගැනීමට එරට පාර්ලිමේන්තුව තීරණය කර තිබුණි. යුරෝපා සංගමය සමග සබඳතා ඇති කරගැනීම ප්‍රතික්ෂේප කිරීම හේතුවෙන් යනුකොවිච්ට එරෙහිව රට පුරා විරෝධතා එල්ල වු අතර ඔහුට බලයෙන් ඉවත් වීමට ද සිදුවිය. මේ අතර යුක්‍රේනයේ රුසියානු තානාපතිවරයා යළි කැදවීමට ද තීරණය කර තිබේ.", "URL": "https://sinhala.adaderana.lk/news.php?nid=41345", "Category": null, "Parent URL": null}