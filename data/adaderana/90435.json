{"Source": "Adaderana", "Timestamp": "June 6, 2018 11:15 am", "Headline": "ලංකාවේ හොරට හිටපු නයිජීරියානු ජාතිකයාට වැඩ වැරදුන හැටි", "News Content": "නීති විරෝධීව මෙරට රැඳී සිටි විදෙස් ජාතිකයෙකු ගාල්ල, කටුගොඩ ප්‍රදේශයේදී අත්අඩංගුවට ගෙන තිබේ. ගාල්ල වරාය පොලසියේ නිලධාරීන් කණ්ඩායමක් විසින් අත්අඩංගුවට ගත් සැකකරු නයිජීරියානු ජාතිකයෙකු බව පොලීසිය සඳහන් කළේය. වලංගු වීසා බලපත්‍රයක් නොමැතිව ආගමන විගමන නීති උල්ලංඝනය කරමින් මෙරට රැඳී සිටීමේ චෝදනා මත ඔහු අත්අඩංගුවට ගෙන තිබේ. සැකකාර නයිජීරියානු ජාතිකයා ගාල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර ගාල්ල වරාය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90435", "Category": null, "Parent URL": null}