{"Source": "Adaderana", "Timestamp": "August 30, 2018 11:07 pm", "Headline": "වයඹ උපාධි ප්‍රධානෝත්සවය උණුසුම්", "News Content": "වයඹ විශ්වවිද්‍යාලයේ වාර්ෂික උපාධි ප්‍රධානෝත්සවය සඳහා ආරාධනා කර තිබු උපාධිලාභීන්ගේ දෙමාපියන් ශාලාව තුළට නොගැනීම හේතුවෙන් උපාධි ප්‍රදානොත්සවය පැවති අමරදේව ශාලාව අසළද උණුසුම් තත්ත්වයක් අති වු බව අද දෙරණ වාර්තාකරු සඳහන් කළේය. මෙම උපාධි ප්‍රධානෝත්සවය අද(30) පැවති බව අප වාර්තාකරු සඳහන් කළේය. විධිමත් ආරාධනා පත්‍රයක් හා අවසරපත්‍රක් නිතුත් කර තිබුණත් බලධාරින් විසින් ඒ පිළිබඳව කිසිදු තැකීමක් නොමැතිව තම දුවා දරුවන් උපාධි ලබාගන්නා අයුරු දැකගැනීමේ අවස්ථාව අහිමිකළ බව දෙමාපියන් බලධාරින්ට චෝදනා කරයි. මේ හේතුවෙන් විශාල දෙමාපියන් පිරිසක් ඇතුළතට යා ගත නොහැකිව සිටියදී පරිපාල නිලධාරීන් පැමිණ එම පිරිසෙන් 15කට පමණ ඇතුළතට යාම සඳහා අවසර ලබාදෙන බව පැවසීමත් සමඟ තත්ත්වය තවත් උණුසුම් මුහුණුවරක් ගත් බව වාර්තා වෙයි.", "URL": "https://sinhala.adaderana.lk/news.php?nid=95269", "Category": null, "Parent URL": null}