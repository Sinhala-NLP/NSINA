{"Source": "Adaderana", "Timestamp": "December 5, 2017 07:46 am", "Headline": " මුහුදෙදී අකුණක් ගහලා ධීවරයා අවසන් ගමන් යයි", "News Content": "ගන්දර, දෙව්නුවර ධීවර වරායෙන් ධීවර කටයුතු සඳහා මුහුදු ගිය ධීවරයෙකු අකුණු සැරවැදී මියගොස් තිබේ. ඊයේ(04) පස්වරුවේ ධීවර කටයුතුවල නිරතව සිටියදී අදාළ ධීවරයාට අකුණු සැරවැදී ඇති බව පොලීසිය පැවසුවේය. එහිදී බෝට්ටුවේ සිටි අනෙක් ධීවරයා අනතුරට පත් ධීවරයා රැගෙනවිත් මාතර රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ හුම්මානය පාර, දෙව්නුවර ප්‍රදේශයේ පදිංචිව සිටි 68 හැවිරිදි පුද්ගලයෙකි. පශ්චාත් මරණ පරීක්ෂණය අද සිදු කිරීමට නියමිත අතර ගන්දර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81037", "Category": null, "Parent URL": null}