{"Source": "Adaderana", "Timestamp": "June 14, 2017 11:19 am", "Headline": "හබරණ රිය අනතුරකින් තරුණයෙක් මරුට", "News Content": "හබරණ, ත්‍රිකුණාමලය ප්‍රධාන මාර්ගයේ හතරැස්කොටුව ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ. කන්තලේ දෙස සිට හබරණ දෙසට ධාවනය වූ ලොරි රථයක රියදුරුට නින්ද යාම හේතුවෙන් එය මාර්ගයෙන් ඉවතට පැන ගසක ගැටී අනතුර සිදුව ඇති බව පොලීසිය සඳහන් කළේය. අනතුරින් ලොරි රථයේ රියදුරු සහ සහයක බරපතළ තුවාල ලබා ඇති අතර හබරණ රෝහලට ඇතුළත් කිරීමෙන් අනතුරුව රියදුරු මියගොස් තිබේ. මියගොස් ඇත්තේ හෙට්ටිපොළ ප්‍රදේශයේ පදිංචිව සිටි 23 හැවිරිදි තරුණයෙක් බව අනාවරණය වී ඇත. අනතුර සම්බන්ධයෙන් හබරණ පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=74204", "Category": null, "Parent URL": null}