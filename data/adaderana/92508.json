{"Source": "Adaderana", "Timestamp": "July 13, 2018 05:52 pm", "Headline": "රැඳවියකගේ බිරිඳක් ඝාතනය කිරීමට තැත්කළ  5ක් මාට්ටු", "News Content": "වැලිකඩ බන්ධනාගාරයේ රැඳවියකගේ බිරිඳක් ඝාතනය කිරීමට උත්සහ කළ සිද්ධියක් සම්බන්ධයෙන් පුද්ගලයින් 5ක් පොලිස් විශේෂකාර්ය බලකායට ලැබුණු තොරතුරක් මත අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය පවසයි. අද දහවල් බන්ධනාගාරයට පැමිණි ඇය ආපසු යමින් සිටියදී ඝාතනය කිරීමේ උත්සහයක් පවතින බවට පොලීසියට තොරතුරු ලැබී තිබිණි. ඒ අනුව පොලිස් විශේෂ කාර්ය බලකායේ නිලධාරීන් ඝාතනය සඳහා පැමිණි දෙදෙනෙකු වැලිකඩ ප්‍රදේශයේදීත්, තවත් තුන් දෙනෙකු රාජගිරිය ප්‍රදේශයේදීත් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ කඩුවෙල ප්‍රදේශයේ පදිංචි 22 හැවරිදි ළහිරු ප්‍රමෝද්‍ය, මල්වාන ප්‍රදේශයේ පදිංචි 23 හැවිරිදි සජිත් විදුරංග හා මට්ටක්කුලිය ප්‍රදේශයේ පදිංචි 25හැවිරිදි ජොන්සන් අමිල හා එම ප්‍රදේශයේම පදිංචි24 හැවිරිදි කැලුම් කුමාර හා 27 හැවිරිදි වේළුපානි රවී යන පුද්ගලයන්ය. ඔවුන් සතුව තිබූ යතුරුපැදියක්, ත්‍රිරෝද රථයක්, අත්බෝම්බයක්, මන්නා පිහියක් මෙන්ම හෙරොයින් ග්‍රෑම් 2යි මිලිග්‍රෑම් 610ක් ද පොලිස් විශේෂ කාර්ය බලකා නිලධාරීන් සොයා ගත් බව පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේය.", "URL": "https://sinhala.adaderana.lk/news.php?nid=92508", "Category": null, "Parent URL": null}