{"Source": "Adaderana", "Timestamp": "June 2, 2013 10:18 am", "Headline": "රිය අනතුරුවලින් 2ක් මරුට- 2ට තුවාලයි", "News Content": "අනුරාධපුර, පුවරසන්කුලම ප්‍රදේශයේදී ත්‍රිරෝද රථයක් මාර්ගයෙන් ඉවතට පැන පෙරළීමෙන් පුද්ගලයෙකු මියගොස් තිබේ. අනතුරෙන් බරපතළ තුවාල ලැබු ත්‍රිරෝද රථ රියදුරු අනුරාධපුර රෝහලට ඇතුළත් කිරිමේ දී මියගොස් ඇත. අනතුර සම්බන්ධයෙන් අනුරාධපුර පොලිසිය වැඩිදුර විමර්ශන සිදුකරයි. මේ අතර මතුගම - කළුතර ප්‍රධාන මාර්ගයේ පුවක්දෝල දේවාලය ආසන්නයේදී ටිපර් රථයක් සහ ලොරියක් මුහුණට මුහුණ ගැටීමෙන් සිදුවු රිය අනතුරකින් පුද්ගලයෙකු ජීවිතක්ෂයට පත්ව ඇත. අනතුරෙන් බරපතළ තුවාල ලැබු ලොරි රථයේ රියදුරු නාගොඩ රෝහලට ඇතුළත් කිරීමේ දී මියගොස් තිබේ. ලොරි රථයේ ගමන් ගත් තවත් පුද්ගලයෙකු සහ ටිපර් රථ රියදුරු ද තුවාල ලබා නාගොඩ රෝහලට ඇතුළත් කර ඇති බව පොලීසිය පැවසුවේය. අනතුර සම්බන්ධයෙන් දොඩංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34568", "Category": null, "Parent URL": null}