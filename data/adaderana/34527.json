{"Source": "Adaderana", "Timestamp": "June 1, 2013 08:05 am", "Headline": "ඡන්ද හිමියන්ගේ දිනය අදයි - නොපමාව ලියාපදිංචි වෙන්න", "News Content": "ඡන්ද හිමියන්ගේ දිනය අදට (01) යෙදී තිබේ. මැතිවරණ දෙපාර්තමේන්තුව විසින් ප්‍රථමවතාවට ජුනි පළමු වැනිදා වන අද ඡන්ද හිමියන්ගේ දිනය ලෙස නම් කර ඇත. ජනතාව ඡන්ද හිමියන් ලෙස ලියාපදිංචි කරවීමට උනන්දු කිරිමේ අරමුණින් මෙම දිනය ප්‍රකාශයට පත් කර ඇති බව මැතිවරණ දෙපාර්තමේන්තුව පවසයි. අද දිනය තුළ ඡන්ද හිමියන් ලියාපදිංචි වීම පිළිබඳ දැනුවත් කිරීමේ වැඩසටහන් දිවයින පුරා ක්‍රියාත්මක වන බව මැතිවරණ දෙපාර්තමේන්තුව කියයි. තට්ටු නිවාස, වතුක‍රයේ, කුලී කාමරවල වෙසෙන බොහෝ පිරිසක් ඡන්ද හිමිනාම ලේඛනයේ ලියාපදිංචි වී නැති බව අනාවරණය වී ඇති අතර ඡන්ද හිමිනාම ලේඛනයට ඇතුළත් කර ගැනීමේ වැදගත්කම ගැන ඔවුන් දැනුවත් කිරීම මෙහි අපේක්ෂාවයි. මේ අතර ඡන්ද හිමිනාම ලේඛනයේ නෙපමාව ලියාපදිංචි වන ලෙසට මැතිවරණ කොමසාරිස් මහින්ද දේශප්‍රිය මහතා ඡන්ද දායකයින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=34527", "Category": null, "Parent URL": null}