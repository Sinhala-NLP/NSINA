{"Source": "Adaderana", "Timestamp": "January 9, 2011 10:39 am", "Headline": "අද අහස වැහිබරයි", "News Content": "අද දිනය තුළ දිවයිනේ බොහෝ ප්‍රදේශ අහස වලාකුළින් බරව පවතින බව කාලගුණ විද්‍යා දෙපාර්තමේන්තුව පවසයි. ඉහළ වායු ගෝලයේ පවතින කැළඹිලි ස්වභාවයන් මීට හේතුවී ඇති බව එම දෙපාර්තමේන්තුව පෙන්වා දෙයි. මේ අතර දිවයිනේ බොහෝ ප්‍රදේශවල වැසි සහිත කාලගුණික තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව කියා සිටියි. උතුරු නැගෙනහිර , උතුරු මැද , මධ්‍යම සහ ඌව පළාත් වලත් හම්බන්තොට සහ මාතලේ දිස්ත්‍රික්කවලත් තද වැසි බලාපොරොත්තු විය හැකි බව එම දෙපාර්තමේන්තුව පවසයි.", "URL": "https://sinhala.adaderana.lk/news.php?nid=13369", "Category": null, "Parent URL": null}