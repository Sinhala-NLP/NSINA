{"Source": "Adaderana", "Timestamp": "August 24, 2018 04:50 pm", "Headline": "ලක්ෂ 33ක් වටින ගංජා සමඟ 2ක් අත්අඩංගුවට", "News Content": "ලක්ෂ 33 කට අධික ගංජා තොගයක් සමඟ සැකකරුවන් දෙදෙනෙකු අත්අඩංගුවට ගැනීමට විශේෂ කාර්ය බලකාය සමත්ව තිබේ. අද(24) උදෑසන තණමල් පොලිස් වසමේ සූරියආර ප්‍රදේශයේ දී හම්බන්තොට විශේෂ කාර්ය බලකා නිලධාරීන්ට නිලධාරීන්ට ලද තොරතුරක් මත මෙම වැටලීම සිදු කර තිබුණි. එහිදී ගංජා කිලෝ ග්‍රෑම් 110.5ක් හා විදුලියෙන් ක්‍රියා කරන ගංජා කුඩු කිරීම සඳහා භාවිතා කරන ඇඹරුම් යන්ත්‍රයක් ද සමඟ සැකකරුවන් දෙදෙනෙකු අත්අඩංගුවට ගෙන තිබේ. එක් සැකකරුවෙකු වයස අවුරුදු 24 ක සූරියආර, තණමල්විල ප්‍රදේශයේ පදිංචිකරුවෙක් වන අතර, අනෙක් සැකකරු වයස අවුරුදු 40 ක් වන එම ප්‍රදේශයේ ම පදිංචිකරුවෙකු බව පොලීසිය පවසයි. පළමු සැකකරුගේ තිබී ගංජා කිලෝ 57 ක් හා දෙවන සැකකරුගේ නිවසේ තිබී කිලෝ ග්‍රෑම් 53.5 ක් ද සොයා ගෙන තිබේ. මෙහි මුළු වටිනාකම රුපියල් ලක්ෂ 33 කට අධික බව පොලීසිය පවසයි. සැකකරුවන් වැඩිදුර පරීක්ෂණ සඳහා තණමල්විල පොලීසියට බාර දී ඇති අතර, හෙට(25) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. තණමල්විල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94962", "Category": null, "Parent URL": null}