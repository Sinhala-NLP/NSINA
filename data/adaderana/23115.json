{"Source": "Adaderana", "Timestamp": "March 28, 2012 07:54 am", "Headline": "ඉන්දියාවේ බෝම්බ පිපුරුමෙන් පොලිස් නිලධාරීන් 15 ක් මරුට", "News Content": "ඉන්දියාවේ සිදු වූ බෝම්බ පිපිරීමකින් පොලිස් නිලධාරීන් 15 දෙනෙකු ජීවිතක්ෂයට පත්ව තිබේ. බටහිර ඉන්දියා‍වේ මහාරාෂ්ඨ ප්‍රාන්තයේ මෙම පිපිරීම සිදුව ඇති බව සඳහන්වේ. මාවෝවාදී කැරලිකරුවන් විසින් මෙම ප්‍රහාරය එල්ල කරන්නට ඇති බව ඉන්දිය ආරක්ෂක අංශ විශ්වාස කරයි. පොලිස් නිලධාරීන් පිරිසක් ඉලක්ක කර ගනිමින් වසර දෙකකට පසුව සිදු වූ දරුණුතම ප්‍රහාරය මෙය බව එරට ආරක්ෂක අංශ පවසයි. පොලිස් නිලධාරීන් කණ්ඩාය‍මක් ගමන් කරමින් සිටි ට්‍රක් රථයක් පීඩන බෝම්බයකට හසු වීමෙන් මෙම පිරිස ජීවිතක්ෂයට පත්ව ඇති බව වාර්තා වේ. ප්‍රහාරයෙන් තවත් පොලිස් නිලධාරීන් 15 දෙනෙකු තුවාල ලබා ඇති බව ද සඳහන්වේ.", "URL": "https://sinhala.adaderana.lk/news.php?nid=23115", "Category": null, "Parent URL": null}