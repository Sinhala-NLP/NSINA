{"Source": "Adaderana", "Timestamp": "September 28, 2018 10:29 pm", "Headline": "මෙගා වොට 300ක විදුලි ධාරිතාවක් ජාතික පද්ධතියට", "News Content": "ශ්‍රී ලංකාව සහ චීන ජන රජය සමඟ ඇති කරගන්නා ලද අවබෝධතා ගිවිසුමකට අනුව ශ්‍රී ලංකාවේ ප්‍රථම ද්‍රවකෘත වායු (LNG) විදුලි බලාගාරයේ ඉදිකිරීම් කටයුතු ලබන මසදී හම්බන්තොටදී ආරම්භ කිරීමට නියමිත බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පැවසයි. ඒ මහතා මේ බව ප්‍රකාශ කලේ අදාල ව්‍යාපෘතිය ආරම්භ කිරීමට නියමිත ස්ථානයේ නිරීක්ෂණ චාරිකාවකට සහභාගී වෙමිනි. හම්බන්තොට ඉදිවන මෙම බලාගාරය මගින් මෙගා වොට 300ක විදුලි ධාරිතාවක් ජාතික පද්ධතියට එක් කිරීමට නියමිතයි. රටේ විදුලියට තිරසාර විසදුමක් ලෙස පරිසර දූෂණය ඉතා අවම මට්ටමේ පවතින LNG විදුලි බලාගාරය පරිසර හිතකාමී ව්‍යාපෘතියක් ලෙස ක්‍රියාත්මක වේ.", "URL": "https://sinhala.adaderana.lk/news.php?nid=96877", "Category": null, "Parent URL": null}