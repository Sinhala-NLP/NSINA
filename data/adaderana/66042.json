{"Source": "Adaderana", "Timestamp": "November 15, 2016 07:43 am", "Headline": "දෙමළ සිසුන්ට සිංහලත් සිංහල සිසුන්ට දෙමළත් අනිවාර්ය කරන්න සූදානම්", "News Content": "දෙමළ සිසුන්ට සිංහල භාෂාව ද සිංහළ සිසුන්ට දෙමළ භාෂාව ද ඉගෙනීම අනිවාර්ය කෙරෙන පනතක් පළාත් සභාවට ගෙන ඒමට බලාපොරොත්තු වන බව උතුරු පළාත් ප්‍රධාන අමාත්‍ය සි.වි.විග්නේෂ්වරන් මහතා පවසයි. ඔහු පෙන්වා දෙන්නේ නැගෙනහිර පළාත් සභාව සමග ද සාකච්ඡා කොට අදාළ පනත ගෙන ඒමට බලාපොරොත්තු වන බවයි.නල්ලූර් හින්දු විද්‍යාලයේ පැවති උත්සවයකට එක්වෙමින් උතුරු පළාත් ප්‍රධාන අමාත්‍ය සි.වී.විග්නේෂ්වරන් මහතා මේ බව ප්‍රකාශ කර තිබේ.සිංහල හා දෙමළ රාජ්‍ය භාෂා වන බැවින් දෙපළාතේ රජයේ සේවකයින්ට ද එම භාෂා ඉගෙනීම අනිවාර්යය කළ යුතු බව ඔහු පෙන්වා දෙයි.සිංහළ හා දෙමළ භාෂා දැන සිටීම සංහිදියාව වර්ධනයට මෙන්ම සිංහල හා දෙමළ වැසියන් අතර පවතින සැකය සහ අවිශ්වාසය නැති කිරීමට ද හේතු වන බව උතුරු පළාත් ප්‍රධාන අමාත්‍ය සි.වී.විග්නේෂ්වරන් මහතා පවසයි.", "URL": "https://sinhala.adaderana.lk/news.php?nid=66042", "Category": null, "Parent URL": null}