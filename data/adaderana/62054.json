{"Source": "Adaderana", "Timestamp": "July 14, 2016 03:11 pm", "Headline": " ගල්අඟුරු ටෙන්ඩරයෙන් රු.මි. 1803ක් ගසා කෑ අයට නීතිය ක්‍රියාත්මක විය යුතුයි", "News Content": "2015දී විදුලිබල මණ්ඩලයට ගල්අඟුරු සැපයීමේදී රුපියල් මිලියන 1803ක මුදලක් වංචාකර ඇති බවත්, ඊට දින 100 ඇමති මණ්ඩලයේ සිටි හිටපු විදුලිබල ඇමතිවරයා ඇතුළු පිරිසට නීතිය ක්‍රියාත්මක විය යුතු බවත්, දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා කියයි.විදුලි බල මණ්ඩලයට ගල් අඟුරු ගෙන්වීමේදී සිදුකරන ලද ටෙන්ඩර් මගඩිය සම්බන්ධයෙන් දූෂණ විරෝධී හඬ සංවිධානය අද දූෂණ මර්දන කමිටු ලේකම් කාර්යාලයට පැමිණිල්ලක් බාරදුන්නේය. එහිදී මාධ්‍යට අදහස් පලකළ කැඳවුම්කරු වසන්ත සමරසිංහ කියා සිටියේ සිදුවූ පාඩුව වගකිව යුත්තන්ගෙන් අයකර ගැනීමට කටයුතු කළ යුතු බවයි. මේ අතර නාමල් රාජපක්ෂ මන්ත්‍රීවරයාට එරෙහි පැමිණිල්ල සිදුකළේ තම සංවිධානය බවත්, ඒ ගැන ඒකාබද්ධ විපක්ෂය උරණ වී ඇති බවත්, හෙතෙම එහිදී කීවේය.ක්‍රිෂ් සමාගමට ලබාදුන් ඉඩම්වලට අනූව ලැබුණු කොමිස් මුදල මෙසේ නාමල් අයථා ලෙස භාවිතාකර ඇති බවත්, අදාළ ඉඩම් මැදමු‍ලනට අයිති ඉඩම් නොව මේ රටේ මහජනතාවට අයිති ඒවා බවත්, ජවිපෙ කඩේ යන්නේ ආණ්ඩුවට ජනතාවට බවත්, හෙතෙම එහිදී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=62054", "Category": null, "Parent URL": null}