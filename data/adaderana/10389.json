{"Source": "Adaderana", "Timestamp": "August 23, 2010 08:56 am", "Headline": "කුකීස් රස තුනකින් මෙරටට ", "News Content": "ශ්‍රී ලංකාවේ විශාලතම බේකරි නිෂ්පාදන සමාගම වන ෆිනෙගල් පංකා සමාගම රස තුනකින් යුත් කුකීස් ^Cookies& මෙරට වෙළඳපොළට හඳුන්වා දී තිබේ. පසුගියදා බණ්ඩාරනායක සම්මන්ත්‍රණ ශාලාවේදී පැවති Propack -2010 ප්‍රදර්ශන භූමියේදී මෙරට පාරිභෝගිකයන්ට හඳුන්වා දුන් මෙම කුකීස් නිෂ්පාදන ත්‍රිත්වය, ෆිනේගල් කුකීස්, ජින්ජර් කුකීස් හා කොකනට් කුකීස් යන ඇසුරුම් වලින් වෙළඳපොළට එක්වේ. මෙම කුකීස් නිපදවෙන්නේ ලොව වඩාත් ප්‍රණීත කුකීස් ලෙස සැලකෙන ඩෙන්මාර්කයේ සම්ප්‍රදායික කුකීස් වට්ටෝරුවකට අනුව ඩෙන්මාර්කයෙන්ම ආනයනය කරන අමුද්‍රව්‍ය උපයෝගී කරගනිමිනි. ඊට අමතරව ග්‍රෑම් 125 ඇසුරුමකින් ලබාගත හැකි මෙම ෆිනගල් කුකීස් සඳහා ඉතා රසවත් බෙල්ජියම් ජෑම් භාවිත කිරීමෙන් එය මෙරට වෙළඳපොළෙන් මිලදී ගත හැකි වඩාත්ම රසවත්ම කුකීස් වනු නොඅනුමානය. පෝෂණයෙන් උසස් හා ගුණාත්මක බේකරි නිෂ්පාදන මෙරට වෙළඳපොළට නිකුත්කිරීමට සැමවිටම උනන්දුවක් දක්වන ෆිනෙගල් ලංකා සමාගම, රතු සහල්, කුරක්කන්, සුදු ලූණූ, කරපිංචා හා අති නැවුම් පොල්තෙල් අන්තර්ගතව ෆිනෙගල් නිව්ට්‍රී බ්‍රෙඩ් නිපද වේ. පාන්, බනිස්, හොට්ඩෝග්, බටර් කේක්, බටර් බිස්කට් හා බටර් රස්ක් ආදී නිෂ්පාදන රැසක්ම නිපදවන ෆිනෙගල් ලංකා සමාගම, උතුරු නැගෙනහිර හැර දිවයිනේ අන් සියලුම පළාත් ආවරණය වන ලෙසින් බෙදාහැරීමේ නියෝජිතයින් 38 ක් මගින් අලෙවි සැල් 4000 ට පමණ තම නිෂ්පාදන බෙදාහැරීම සිදුකරයි. තවද අගනුවර ප්‍රකට අවන්හල්, පෞද්ගලික රෝහල්, සුපිරි වෙළඳසැල් හා තරු හෝටල් සඳහාද තම නිෂ්පාදන සපයන ෆිනෙගල් ලංකා සමාගමේ නිෂ්පාදන ඇතැම් ප්‍රමුඛතම සුපිරි වෙළඳසැල් වල වැඩිපුර අලෙවි වන නිෂෟපාදන 50 අතරට ද අයත්වීම විශේෂත්වයකි.", "URL": "https://sinhala.adaderana.lk/news.php?nid=10389", "Category": null, "Parent URL": null}