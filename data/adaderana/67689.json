{"Source": "Adaderana", "Timestamp": "January 4, 2017 11:00 am", "Headline": "ගල් අඟුරු ටෙන්ඩර් දැන් විධිමත්ලු?", "News Content": "ගල් අඟුරු මිලදී ගැනීමේ ටෙන්ඩර් පටිපාටිය මේ වන විට විධිමත් කර ඇති බව විදුලිබල හා පුනර්ජනනීය බලශක්ති අමාත්‍යාංශය පවසයි.ඒ අනුව ගල් අඟුරු මිලදී ගැනීම සඳහා සුදුසු සැපයුම්කරුවන් ලියාපදිංචි කිරීමට අවශ්‍ය පියවර ගෙන ඇති බව අමාත්‍යාංශ ලේකම් ආචාර්ය බි.එම්.එස්.බටගොඩ මහතා සඳහන් කළේය.මේ වන විටත් සැපයුම්කරුවන් 17 දෙනෙකු ලියාපදිංචි වී ඇති අතර ඔවුන්ගෙන් පමණක් ගල් අඟුරු මිලදී ගැනීමට මිල යෝජනා කැඳවන බව ලේකම්වරයා කියා සිටියේය.පසුගිය වසර පහක පමණ කාලයක් ගල් අඟුරු මිලදී ගෙන ඇත්තේ ටෙන්ඩර් කැඳවීමකින් තොරව බව සඳහන්ය.2015,2016 වසරවල ටෙන්ඩර් කැඳවීම නැවත ආරම්භ කළ බව පවසන විදුලිබල අමාත්‍යාංශ ලේකම් බි.එම්.එස්.බටගොඩ මහතා වැඩිදුරටත් කියා සිටියේ මේ දක්වා ගල් අඟුරු මිලදී ගැනීමට අදාළව ටෙන්ඩර් 8ක් කැඳවා ඇති බවයි.මෙම මාසයේ නොරොච්චෝලේ බලාගාරය සඳහා අවශ්‍ය ගල් අඟුරු මිලදී ගැනීම සඳහා ටෙන්ඩර් කැඳවීමක් සිදුකරන බව ද විදුලිබල අමාත්‍යාංශ ලේකම් බි.එම්.එස්.බටගොඩ මහතා තවදුරටත් සඳහන් කළේය.", "URL": "https://sinhala.adaderana.lk/news.php?nid=67689", "Category": null, "Parent URL": null}