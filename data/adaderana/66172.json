{"Source": "Adaderana", "Timestamp": "November 19, 2016 08:40 am", "Headline": "අද පැය 12ක ජල කප්පාදුවක් ", "News Content": "කොළඹ අවට ප්‍රදේශ රැසකට අද(19) දිනයේ පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.කොළඹ, දෙහිවල ගල්කිස්ස, කෝට්ටේ, කඩුවෙල මහනගර සභා බල ප්‍රදේශ, මහරගම, බොරලැස්ගමුව, කොලොන්නාව නගරසභා බල ප්‍රදේශ, කොටිකාවත්ත, මුල්ලේරියාව ප්‍රදේශීය සභා බල ප්‍රදේශ හා රත්මලාන යන ප්‍රදේශ වල ජල සැපයුම අත්හිටුවීමට නියමිතය.ඒ අනුව අද උදෑසන 9.00 සිට එදින රාත්‍රි 9.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කරයි. අඹතලේ ජල පවිත්‍රාගාරය වෙත විදුලි බලය සපයන විදුලි සම්ප්‍රේෂණ පද්ධතියේ අත්‍යවශ්‍ය නඩත්තු කටයුත්තක් හේතුවෙන් ජල සැපයුම අත්හිටුවීමට සිදුවන බවයි එම මණ්ඩලය සඳහන් කළේය.", "URL": "https://sinhala.adaderana.lk/news.php?nid=66172", "Category": null, "Parent URL": null}