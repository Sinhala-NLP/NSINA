{"Source": "Adaderana", "Timestamp": "July 25, 2012 11:32 am", "Headline": "හෙරොයින් සමග 3 ක් දැලේ", "News Content": "හෙරොයින් ජාවාරමේ නිරතව සිටි පුද්ගලයින් තිදෙනෙකු හොරණ, ගුරු‍‍ගොඩ, ඇත්ගාල කන්ද ප්‍රදේශ‍යේ දී අත්අඩංගුවට ගෙන තිබේ. හොරණ පොලිස් ස්ථානයේ නිලධාරීන්ට ලැබුණු තොරතුරකට අනුව ඔවුන් විසින් ත්‍රිරෝද රථයක් පරීක්ෂා කළ අවස්ථාවේ මොවුන් අත්අඩංගුවට ගෙන ඇත. සැකකරුවන් සතුව තිබී හෙරොයින් මිලිග්‍රෑම් 5,100 ක් සොයා‍ගෙන ඇතැයි ද සඳහන්ය. එහි වටිනාකම රුපියල් ලක්ෂ 7 කට අධික බව පොලිසිය පවසයි. සැකකරුවන් රත්නපුර ප්‍රදේශයේ පදිංචිකරුවන් වන අතර අද (25) දින හොරණ මහේස්ත්‍රාත් අධිකරණයට ඉදිරිපත් කිරීමට නියමිතය. හොරණ පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=26051", "Category": null, "Parent URL": null}