{"Source": "Adaderana", "Timestamp": "February 9, 2017 05:00 pm", "Headline": "  මහේස්ත්‍රාත්ගේ පෙත්සම සලකා බලන්න තීන්දුයි! ", "News Content": "අල්ලස් කොමිසම විසින් තමන්ට එරෙහිව සිදු කරන පරීක්ෂණයක් කඩිනම් කිරීමේ නියෝගයක් නිකුත් කරන ලෙස ඉල්ලා හිටපු මහේස්ත්‍රාත්වරයෙකු වන වී.ඒ.ආර්. සෝමසිංහ මහතා විසින් ඉදිරිපත් කළ මූලික අයිතිවාසිකම් පෙත්සම සලකා බැලීමට ශ්‍රේෂ්ඨාධිකරණය තීරණය කර තිබේ.පෙත්සමේ වගඋත්තරකරුවන් ලෙස අල්ලස් කොමිසමේ කොමසාරිස්වරුන් අධිකරණ සේවා කොමිසමේ ලේකම්වරයා සහ නීතිපතිවරයා නම් කර ඇති බව සඳහන්ය. පෙක්සම්කරු පවසන්නේ තමන්ට එරෙහිව අල්ලස් කොමිසම විසින් පරීක්ෂණයක් ආරම්භ කර ඇති බවයි.එම පරීක්ෂණය ප්‍රමාදවීම හේතුවෙන් තමන්ට විශ්‍රාම වැටුප් හිමිකම ලබා ගැනීමට පවා නොහැති තත්ත්වයක් උද්ගතව ඇති බව හිටපු මහේස්ත්‍රාත්වරයෙකු වන වී.ඒ.ආර්. සෝමසිංහ මහතා සිය පෙත්සමෙන් පෙන්වා දී තිබේ.පෙත්සම අද(09) කැඳවූ අවස්ථාවේ මේ සම්බන්ධයෙන් කරුණු දක්වන ලෙස නීතිපතිවරයාට දැනුම් දුන් ශ්‍රේෂ්ඨාධිකරණය පෙත්සම ලබන 23දා කැඳවීමට නියෝග කර තිබේ.", "URL": "https://sinhala.adaderana.lk/news.php?nid=69390", "Category": null, "Parent URL": null}