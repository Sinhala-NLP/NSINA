{"Source": "Adaderana", "Timestamp": "November 16, 2015 05:18 pm", "Headline": "තවත් කොමිෂන් සභා කිහිපයක සාමාජිකයින් පත්කරයි ", "News Content": "තවත් කොමිෂන් සභා කිහිපයකට සාමාජිකයින් පත් කර තිබේ.ඒ අනුව ස්වාධීන මැතිවරණ කොමිසමේ සභාපති ධුරයට මැතිවරණ කොමසාරිස් මහින්ද දේශප්‍රිය මහතා පත් කර ඇති බව සඳහන්ය.එහි සෙසු සාමාජිකයින් ලෙස නලින් අබේසේකර, මහචාර්ය රත්නජිවන් හූල් යන මහත්වරුන් පත් කර තිබේ.එමෙන්ම සීමා නිර්ණ කොමිෂන් සභාවේ සභාපතිවරයා ලෙස ටී. කණගරත්නම් මහතා පත් කර ඇත.එහි සෙසු සාමාජිකයින් වන්නේ ආචාර්ය අනිල් ඩයස් බණ්ඩාරනායක හා මහාචාර්ය එස්.එච් හිස්බුල්ලා යන අයයි.එසේම මූල්‍ය කොමිසම සඳහා ද සාමාජිකයින් පත් කර ඇති අතර එහි සභාපති ලෙස යූ.පලිහක්කාර මහතා පත් කර ඇත.එහි සෙසු සාමාජිකයින් ලෙස වී. කනගසබාපති, එම්.එම් සෆුල්ලා, අර්ජුන් මහේන්ද්‍රන් හා ආචාර්ය ආර්.එච්.එස් සමරතුංග පත් කර තිබේ.තවද ප්‍රසම්පාදන කොමිසමේ සභාපතිවරයා ලෙස ඒ.එම් ෆොන්සේකා මහතා පත් කර ඇත.", "URL": "https://sinhala.adaderana.lk/news.php?nid=55130", "Category": null, "Parent URL": null}