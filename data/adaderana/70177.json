{"Source": "Adaderana", "Timestamp": "February 27, 2017 01:00 pm", "Headline": " දේශිය මල් වගාකරුවන් දිරිමත් කිරීමේ විශේෂ වැඩසටහනක්", "News Content": "දේශිය මල් වගාකරුවන් දිරිමත් කිරීමේ විශේෂ වැඩසටහනක් තිරසර සංවර්ධන හා වනජීවී නියෝජ්‍ය අමාත්‍ය සුමේධා ජී. ජයසේන මහත්මියගේ ප්‍රධානත්වයෙන් හෙට (28) දින පෙ.ව 9.30 ට මොණරාගල ප්‍රාදේශිය ලේකම් කාර්යාලීය ශ්‍රවනාගාරයේදී ආරම්භ කිරීමට නියමිතය.දේශිය මල් වගාකරුවන් දිරිමත් කිරීමේ අරමුණින් ගාමිණි ජයවික්‍රම පෙරේරා අමාත්‍යවරයාගේ සහ සුමේධා ජී. ජයසේන නියෝජ්‍ය අමාත්‍යවරියගේ උපදෙස් පරිදි මෙම වැඩසටහන ක්‍රියාත්මක කරනු ලබන්නේ ජාතික උද්භිද උද්‍යාන දෙපාර්තමේන්තුව විසින්ය.දේශීය මල්වගාකරුවන් දිරිමත් කිරීමේ මෙම වැඩසටහන ජාතික උද්භිද උද්‍යාන දෙපාර්තමේන්තුව මඟින් දිවයින පුරා ක්‍රියාත්මක කිරීමට නියමිතය.දේශිය මල්වගා කිරීම තුළින් ආදායම් විශාල වශයෙන් ඉපයීමට හැකිවන අතර ඒ සඳහා අළුතින් මල්වගාකරුවන් සම්බන්ධ කරගැනීම, දැනට මල් වගාව සිදුකරන පිරිස්වලට ආධාර ලබාදීම, මෙම පිරිස්වලට ජාතික උද්භිද උද්‍යාන දෙපාර්තමේනතුව මඟින් ප්‍රායෝගික පුහුණුව ලබාදීම ඇතුළු වැඩසටහන් රැසක් ඇතුළත්වේ.හෙටදින මොණරාගල දිස්ත්‍රීක්කයේ මල්වගාකරුවන්ට නියෝජ්‍ය අමාත්‍යවරියගේ ප්‍රධානත්වයෙන් සෙවනදැල්, මල්පෝච්චි ලබාදීමට ද නියමිතය.", "URL": "https://sinhala.adaderana.lk/news.php?nid=70177", "Category": null, "Parent URL": null}