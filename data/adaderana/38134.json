{"Source": "Adaderana", "Timestamp": "October 14, 2013 01:00 pm", "Headline": "එල්.ටී.ටී.ඊ. සංවිධානය විසින් සඟවා තිබූ අවි ආයුධ තොගයක් හමුවෙයි", "News Content": "පොලිස් විශේෂ කාර්යය බලකා නිලධාරීන් විසින් සමන්තුරෙයි වීරචෝල ප්‍රදේශයේ සිදුකළ සෝදිසි මෙහෙයුමකදී අවි ආයුධ තොගයක් සොයාගෙන තිබේ. ටි - 56 වර්ගයේ ගිනි අවි 16ක්, ටි - 56 වර්ගයේ මැගසින් දෙකක් සහ ටි - 56 වර්ගයේ උණ්ඩ 60ක් සොයාගත් ආයුධ අතර වෙයි. පසුගිය යුද කාලයේ දී එල්.ටි.ටි.ඊ.ත්‍රස්තවාදීන් විසින් සඟවා තබා තිබු ආයුධ තොගයක් මෙසේ සොයාගත් බව පොලීසිය පවසයි. පොලිස් විශේෂ කාර්යය බලකා නිලධාරින් භාරයට ගත් ආයුධ තොගය සම්බන්ධයෙන් වැඩිදුර විමර්ශන සිදුකිරීම සඳහා සමන්තුරෙයි පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=38134", "Category": null, "Parent URL": null}