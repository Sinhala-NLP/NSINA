{"Source": "Adaderana", "Timestamp": "August 13, 2012 06:51 pm", "Headline": "දැන් වෙස්සන්තරලා මතුවෙනවා", "News Content": "වත්මන් ආණ්ඩුව ජනතාව නොමඟ යවමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී ගයන්ත කරුණාතිලක මහතා පවසයි. වෙස්සන්තර ජාතකය මෙන් පළාත් සභා මැතිවරණය පැවැත්වෙන ප්‍රදේශවලින් පුද්ගලයින් මතුවන බව ඔහු පෙන්වාදෙයි. කොළඹදි අද (13) පැවැති මාධ්‍ය හමුවකදි ඔහු මේ බව පැවසුවේය. ආණ්ඩුව සැමවිටම උත්සහ කරන්නේ ජනතාව ‍මුලාවට පත් කිරීමට බවත් දැන් එය කලාවක් බවට පත් කර ගෙන ඇති බවත් මන්ත්‍රීවරයා පෙන්වාදෙයි. මැතිවරණයට රාජ්‍ය දේපළ යොදා ගැනීම වු කලී සිය මවගේ පිය‍ාගේ බූදලය මෙන් යැයි සිතා ඇතැමුන් කටයුතු කරන බවට ඔහු චෝදනා කරයි. ඒ අනුව සන්ධාන ආණ්ඩුවට ලබන සැප්තැම්බර් 8 පැවැත්වෙන මැතිවරණයේදි ජනතාව කදිම පාඩමක් උගන්වනු ඇතැයි ද ඔහු කියා සිටියේය.", "URL": "https://sinhala.adaderana.lk/news.php?nid=26562", "Category": null, "Parent URL": null}