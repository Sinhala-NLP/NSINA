{"Source": "Adaderana", "Timestamp": "September 4, 2016 11:30 am", "Headline": " පිලිපීනයේ මින්දනාඕ දූපතේ ප්‍රබල භූ කම්පනයක්", "News Content": "පිලිපීනයේ මින්දනාඕ දූපතේ ප්‍රබල භූ කම්පනයක් හටගෙන තිබේ.එහි ප්‍රබලත්වය රිච්ටර් මාපකයේ ඒකක 5යි, දශම 9ක් ලෙස සටහන්ව ඇති බව අමෙරිකානු භූ විද්‍යා සමීක්ෂණ මධ්‍යස්ථානය සඳහන් කළේය.පිලිපීනයේ මින්දනාඕ දූපතේ හිනාටිවේන් නගරයේ සිට කිලෝමීටර් 12ක් වයඹ දෙසට වන්නට පොළොව අභ්‍යන්තරයේ භූ කම්පනය හටගෙන ඇති බව සඳහන්ය.එහි බලපෑම පිලිපීනයේ ඩවාවෝ, බියුටුආන්, මාටි, ටෑගම් ආදී ප්‍රදේශ කිහිපයකට දැනී ඇති බව වාර්තා වෙයි.කෙසේ වෙතත් භූ කම්පනයෙන් සිදු වූ ජීවිත හෝ දේපල හානි පිළිබඳ මෙතෙක් වාර්තා නොවන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=63765", "Category": null, "Parent URL": null}