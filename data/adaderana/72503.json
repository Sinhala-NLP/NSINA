{"Source": "Adaderana", "Timestamp": "April 26, 2017 01:49 pm", "Headline": " එස්.එෆ් ලොක්කා අත්අඩංගුවට", "News Content": "වෑන් රථයක් කොල්ලකෑමේ සිද්ධියක් සම්බන්ධයෙන් චෝදනා ලැබ සිටි එස්.එෆ්.ලොක්කා නොහොත් රණසිංහ ආරච්චිගේ ඉරෝෂන් රණසිංහ නමැති පුද්ගලයා අත්අඩංගුවට ගෙන තිබේ.අනුරාධපුර දහයියාගම ප්‍රදේශයේ දී සැකකරු අත්අඩංගුවට ගත් බව අනුරාධපුර පොලීසිය සඳහන් කළේය.පසුගිය 21 වැනිදා අනුරාධපුර දහයියාගම ප්‍රදේශයේ දී සැකකරු විසින් වෑන් රථයක් කොල්ලකා පළාගොස් තිබුණි.ඒ අනුව සිදුකළ විමර්ශනවලදී සැකකරු අද(26) අත්අඩංගුවට ගත් අතර එහිදී ඔහු සතුව තිබී ජීව අත්බෝම්බයක් ද පොලීසිය බාරයට ගෙන තිබේ. අත්අඩංගුව ගත් සැකකරු හෙට අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.අනුරාධපුර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72503", "Category": null, "Parent URL": null}