{"Source": "Adaderana", "Timestamp": "April 16, 2010 09:22 am", "Headline": "මියගිය සංඛ්‍යාව 707 දක්වා ඉහළට", "News Content": "රික්ටර් පරිමාණ ඒකක 6.9 ක ප්‍රබලත්වයෙන් යුතුව චීනයට බලපෑ භූකම්පනයෙන් මියගිය පුද්ගලයින්ගේ සංඛ්‍යාව 707 දක්වා ඉහළ ගොස් තිබේ. පුද්ගලයින් 11,000 ක් පමණ සිද්ධියෙන් තුවාල ලබා රෝහල් ගතකළ අතර ඉන් 4,000 කට වැඩි පිරිසක් ප්‍රතිකාර ලබා පිටව ගොස් ඇති බව ෂින්හුවා ගුවන්සේවය වාර්තා කරයි. තවත් පුද්ගලයින් 234 දෙනෙකු පමණ අතුරුදන්ව ඇති අතර සුන්බුන් අතර සිරවී සිටි පුද්ගලයින් දහසක් පමණ බේරාගැනීමට සහන කණ්ඩායම් සමත්ව තිබේ. භූකම්පනයෙන් නිවාස 15,000 ක් පමණ විනාශ වී ඇති බව පවසන චීන වාර්තා පෙන්වා දෙන්නේ පුද්ගලයින් ලක්ෂයකට පමණ මේ හේතුවෙන් උන්හිටි තැන් අහිමි වී ඇති බවය. මෙම භූකම්පනයෙන් විපතට පත් ප්‍රදේශ වෙත සැපයුම්වලට බාධා එල්ල වී ඇති බව ද වාර්තා වේ. මේ අතර චීන ජනාධිපති හූ ජින්තාඕ සහ අග්‍රාමාත්‍ය වෙන්ජියබා‍ඕ සැලසුම් කර තිබූ විදෙස් සංචාර මේ හේතුවෙන් අවලංගු කර ඇති බව වාර්තා වේ.", "URL": "https://sinhala.adaderana.lk/news.php?nid=7827", "Category": null, "Parent URL": null}