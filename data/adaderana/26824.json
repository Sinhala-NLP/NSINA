{"Source": "Adaderana", "Timestamp": "August 23, 2012 11:55 am", "Headline": "ගුරු සහයක දීමනාව 3000 න් ඉහළට", "News Content": "ගුරු සහයකයින්ගේ දීමනාව තවත් රුපියල් 3000කින් ඉහළ නැංවීමට කැබිනට් අනුමැතිය ලැබී ඇතැයි රජයේ ප්‍රවෘත්ති දෙපාර්තමේන්තුව පවසයි. ඒ අනුව දැනට රුපියල් 3000 ක වැටුපක් ලබන ගුරු සහයකයින්ගේ වැටුප රුපියල් 6000 දක්වා ඉහළ යනු ඇත. කෙසේ වෙතත් එම දීමනාව කිසිසේත් ප්‍රමාණවත් නොවන බව ගුරු සංගම් පවසයි. දැනට දිවයිනේ පාසල්වල ගුරු සහයකයින් 5000 ක් පමණ සේවය කරමින් සිටියි.", "URL": "https://sinhala.adaderana.lk/news.php?nid=26824", "Category": null, "Parent URL": null}