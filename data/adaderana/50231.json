{"Source": "Adaderana", "Timestamp": "March 26, 2015 08:52 am", "Headline": "කාසියේ වාසිය ඔස්ට්‍රේලියාවට - පළමුව පහරදෙයි", "News Content": "ලෝක කුසලාන ක්‍රිකට් තරඟාවලියේ දෙවන අවසන් පූර්ව තරඟය අද පැවැත්වෙයි.ඕස්ට්‍රේලියාවේ සිඩ්නි ක්‍රීඩාංගණයේදී එම තරඟය පැවැත්වෙන්නේ ඕස්ට්‍රේලියාව සහ ඉන්දියාව අතරයි.කාසියේ වාසිය දිනූ ඔස්ට්‍රේලියාව පළමුව පන්දුවට පහරදීමට තීරණය කර ඇති අතර ඒ අනූව මෙම තරඟය ශ්‍රී ලංකා වේලාවෙන් පෙරවරු 9.00 ට ආරම්භ වීමට නියමිතය.ගිය වර ලෝක ශුරයින් වූ ඉන්දියාව අවසන් පූර්ව තරඟයට සහභාගි වන්නේ මෙවර තරඟාවලියේ අපරාජිත කණ්ඩායමක් ලෙසයි.ඕස්ට්‍රේලියාව පළමු වටයේ තරඟ දෙකක් පරාජයට පත් වුණි.පිතිකරුවන්ට යෝග්‍ය තණ තීරුවක් වන සිඩ්නි තණ තීරුවේ ප්‍රථමයෙන් පන්දුවට පහර දෙන කණ්ඩායමට ජයග්‍රහණය සඳහා වැඩි අවස්ථාවක් ඇති බව ක්‍රීඩා විචාරකයින් සඳහන් කරයි.", "URL": "https://sinhala.adaderana.lk/news.php?nid=50231", "Category": null, "Parent URL": null}