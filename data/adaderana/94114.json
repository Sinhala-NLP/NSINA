{"Source": "Adaderana", "Timestamp": "August 9, 2018 12:42 pm", "Headline": " ආණ්ඩුවෙන් ඉවත් වූ දයාසිරිගෙන් ශ්‍රීලනිපය ශක්තිමත් කරන්න ඉදිරිපත් කිරීමක්", "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමේදී පක්ෂ සංවත්සරය හා පක්ෂයේ ප්‍රතිසංවිධාන කටයුතු පිළිබඳ සකච්ඡා කළ බව වරාය හා නාවික කටයුතු අමාත්‍ය මහින්ද සමරසිංහ මහතා පවසයි. අද (09) කොළඹ පැවති මාධ්‍ය හමුවකට එක් වෙමින් අමාත්‍යවරයා මේ බව ප්‍රකාශ කළේය. ඊයේ(08) මධ්‍යම කාරක සභා රැස්වීමේදී පක්ෂ සංවත්සර සැමරුමේ සංවිධාන කටුයුතු සිදු කිරීමට නිමල් සිරිපාල ද සිල්වා මහතාගේ ප්‍රධානත්වයෙන් කමිටුවක් පත් කළ බවත් එම කමිටුව අද සවස 6.00 ට ජනාධිපතිවරයාගේ නිල නිවසේදී රැස් වීමට නියමිත බවත් අමාත්‍යවරයා මෙහිදී ප්‍රකාශ කළේය. එම කමිටු රැස්වීමෙන් අනතුරුව ආණ්ඩු පක්ෂයේ කණ්ඩායම් රැස්වීම ජනාධිපතිවරයාගේ ප්‍රධානත්වයෙන් රැස්වීමට නියමිත බවද අමාත්‍යවරයා පැවසීය. පක්ෂ සංවත්සර සැමරුමේ සංවිධාන කටුයුතු සිදු කිරීම සඳහා පත් කළ කමිටුව අද රැස්වීමෙන් අනතුරුව පක්ෂ සංවත්සරය පත්වන්නේ කවදාද සහ පක්ෂ සංවත්සරය පවත්වන ස්ථානය තීරණය කිරීමට නියමිත බවද අමාත්‍යවරයා ප්‍රකාශ කළේය. ඊයේ පැවති මධ්‍යම කාරක සභා රැස්වීමේදී පක්ෂයේ ප්‍රතිසංවිධාන ව්‍යුහය සැකසිය යුත්තේ කෙසේද යන්න සම්බන්ධයෙන් ආණ්ඩුවෙන් ඉවත් වූ ශ්‍රී ලංකා නිදහස් පක්ෂය නියෝජනය කරන පාර්ලිමේන්තු මන්ත්‍රී දයාසිරි ජයසේකර මහතා දීර්ඝ ඉදිරිපත් කිරීමක් සිදුකළ බවත් ඒ අනුව එම ඉදිරිපත් කිරීම ගැන සාකච්ඡා කිරීමෙන් අනතුරුව සංශෝධන සිදුකරනවා නම් එය සිදුකොට නැවත වරක් මධ්‍යම කාරක සභා රැස්වීමට ඉදිරිපත් කරන්න තීරණය කළ බවද අමාත්‍යවරයා ප්‍රකාශ කළේය. ව්‍යවස්ථා මෙහෙයුම් කමිටුව ඊයේ දිනයේ රැස් වූ බවත් එහිදී වාර්තා 5 ක් සකස් කොට ඉදිරිපත් කිරීමට තීරණය කර තිබේ. ඩිලාන් පෙරේරා සහ නිමල් සිරිපාල ද සිල්වා යන මහත්වරු ඒ බව දැනුම් දුන් බවත් ඒ අනුව වර්තා 5 ලැබුණු පසු අධ්‍යනයක් සිදු කොට මධ්‍යම කාරක සභාවට ඉදිරිපත් කර පක්ෂයේ මතය ඉදිරිපත් කරන බවද ඒ අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=94114", "Category": null, "Parent URL": null}