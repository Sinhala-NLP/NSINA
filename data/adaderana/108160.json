{"Source": "Adaderana", "Timestamp": "April 18, 2019 12:43 pm", "Headline": "සුළඟ නිසා අසරණ වු ජීවිත", "News Content": "වර්ෂාව සමඟ ආ තද සුළගින් නිවසේ වහලය ගැලවී ගොස් අන්ත අසරණතාවයට පත් දරු පවුලක් පිලිබද දිඹුලාගල මනම්පිටිය මාගම්තොට ගම්මානයෙන් අපට වාර්තා විය. ඊයේ (17) සවස 3.45 ට පමණ ඇති දැඩි වර්ෂා සමඟ හමා ආ සුළඟින් තම කුඩා නිවසේ වහළ ගැලවී යාමෙන් දියණියන් තිදෙනාගේ පාසල් පොත් සපත්තු ඇඳුම් පැළඳුම් සම්පූර්ණයෙන්ම හානි වී ඇති බව අසරණතාවයට පත් මාගම්තොට අංක 77 ලිපිනය පදිංචි එල් ඒ මරිස්ටෙලා මහත්මිය හැඬූ කඳුළින් පවසයි. අවුරුදු නවය ,හත සහ අවුරුදු හතර වයසේ පසුවන දියණියන් තිදෙනෙකු තමන්ට සිටින බවත් ඉන් දියණියන් දෙදෙනෙකු 4 වසර සහ 2 වසර යන පංතිවල අධ්‍යාපනය ලබන අතර සිදු වූ හානිය තම දරුවන්ගේ පොත් පත් ඇඳුම් පැළඳුම් මෙන්ම තම සේසතම විනාශයට පත් වූ බව මාරිස්ටලා මහත්මය ප්‍රකාශ කළේය. තම ස්වාමීපුරුෂයා රැකියාව ලෙස සිදු කරන්නේ කුලී වැඩ බවත් වසර කිපයක් පුරා එයින් ලැබෙන මුදලින් තම නිවස තනා ගත් බවත් ඇය පවසයි. එලෙස දුක් මහන්සියෙන් තනා ගත් නිවස සුළඟ නිසා මුළුමනින්ම විනාශ වු බවද ඇය පැවසීය. මේ වන විට තම ස්වාමීපුරුෂයාගේ එක් අතකට අනතුරක් සිදු වී ඇති බැවින් ඔහුට රැකියාවට යාමට නොහැති ඇති බැවින් තම පවුල අන්ත අසරණ තත්ත්වයකට මුහුණ දීඇති බව අය පවසයි. එළඹේන පාසල් වාරය සදුදා දිනයේ ආරම්භ වීමට නියමිත බවත් තම දියණියන්ට පාසලට යාමට කිසිවක් නොමැති බවත් තම පවුලට සහයක් විය හැකි කෙනෙකු සිටිනම් තමන් එය මහත් සේ අගයන බවද මරිස්ටෙලා මහත්මිය පවසයි.", "URL": "https://sinhala.adaderana.lk/news.php?nid=108160", "Category": null, "Parent URL": null}