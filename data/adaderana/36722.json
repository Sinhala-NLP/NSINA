{"Source": "Adaderana", "Timestamp": "August 18, 2013 02:06 pm", "Headline": "දෙන්නෙක් මරුට- කෝප්‍රල්ට අසාධ්‍යයි", "News Content": "ත්‍රීකුණාමලය, මාබල් බීච්, වෙරළ තීරයේ පිහිටි නිවාඩු නිකේතනයේ අද දහවල් සිදුවූ වෙඩි තැබීමෙන් ගුවන් හමුදා සාමාජිකයින් දෙදෙනෙකු ජීවිතක්ෂයට පත්ව තිබේ. ගුවන් හමුදා කාන්තා සෙබළියක් සහ සෙබළෙකු මෙලෙස ජීවිතක්ෂයට පත්ව ඇත. ශ්‍රී ලංකා ගුවන් හමුදාව විසින් පවත්වාගෙන යන මෙම නිවාඩු නිකේතනයක මෙම වෙඩි තැබීම සිදුව තිබේ. ගුවන් හමුදා කොප්‍රල් වරයෙකු විසින් එම නිවාඩු නිකේතනයේ පිළිගැනීමේ නිලධාරිණියට සහ නිලධාරියාට මෙලෙස වෙඩි තබා ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩි විජේසූරිය මහතා සදහන් කළේය. අනතුරුව කෝප්‍රල්වරයා ද වෙඩිතබාගෙන ඇත. ප්‍රේම සබදතාවයක් මෙම වෙඩි තැබීමට හේතුවී ඇති බව ගුවන් හමුදා මාධ්‍ය ප්‍රකාශක වරයා සඳහන් කළේය. වෙඩි තැබීම සිදුකළ කෝප්‍රල්වරයා බරපතළ තුවාල ලබා මේ වන විට ත්‍රිකුණාමලය රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=36722", "Category": null, "Parent URL": null}