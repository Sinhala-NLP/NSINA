{"Source": "Adaderana", "Timestamp": "March 1, 2011 01:10 pm", "Headline": "උතුරු නැගෙනහිර වංචා, දූෂණ ගැන කියන්න දුරකථන අංක කිහිපයක්", "News Content": "උතුරු සහ නැගෙනහිර ප්‍රදේශ වල සිදුවන වංචා, දූෂණ, පැහැරගැනීම් සහ කප්පම් ගැනීම් ආදී ක්‍රියා පිළිබඳ දැනුම් දීම සඳහා නව දුරකථන අංක කිහිපයක් හඳුන්වා දී තිබේ. හදිසි අවස්ථාවක ක්ෂණිකව දැනුම් දිය හැකි අංක ලෙස මෙම දුරකථන අංක හඳුන්වා දී ඇති බව ජාතික ආරක්ෂාව පිළිබඳ මාධ්‍ය මධ්‍යස්ථානය නිවේදනය කරයි. ඒ අනුව ඕනෑම දැනුම් දීමක් අපරාධ පරීක්ෂණ දෙපාර්තමේන්තුවේ කොළඹ මෙහෙයුම් මැදිරිය සඳහා දුරකතන අංක 0112 422 176 , අපරාධ පරීක්ෂණ දෙපාර්තමේන්තුවේ කන්කසන්තුරේ ඒකකය සඳහා 011 3 188 824 සහ අපරාධ පරීක්ෂණ දෙපාර්තමේන්තුවේ යාපනය ඒකකය සඳහා 021 222 83 55 යන දුරකථන අංක වෙත දැනුම් දිය හැකිය. උතුරු හා නැගෙනහිර ප්‍රදේශවල හදිසි අවස්ථා සඳහා මෙම දුරකථන අංක වලට දැනුම් දී ජාතික ආරක්ෂාව සුරක්ෂිත කරන්නට ආරක්ෂක අංශ වලට සහය ලබා දෙන ලෙස ජාතික ආරක්ෂාව පිළිබද මාධ්‍ය මධ්‍යස්ථානය නිවේදනය කරයි.", "URL": "https://sinhala.adaderana.lk/news.php?nid=14546", "Category": null, "Parent URL": null}