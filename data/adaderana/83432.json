{"Source": "Adaderana", "Timestamp": "January 24, 2018 10:06 am", "Headline": "බංග්ලාදේශයට ලකුණු 91ක ජයක්", "News Content": "තුන්කොන් ක්‍රිකට් තරඟාවලියේ සිම්බාබ්වේ කණ්ඩායම සමඟ පැවති තරඟයෙන් ලකුනු 91ක ජයක් හිමිකරගැනීමට බංග්ලාදේශ කණ්ඩායම සමත්ව තිබේ. ඩකා හි පැවති මෙම තරගයේ කාසියේ වාසිය දිනූ බංග්ලාදේශ කණ්ඩායම ප්‍රථමයෙන් පනදුවට පහරදීමට තීරණය කළේය. නියමිත පන්දු වාර 50 අවසානයේ බංග්ලාදේශය කඩුලු 09ක් දැවී ලකුණු 216ක් රැස් කළේය. තමිම් ඉක්බාල් ලකුණු 76යි. ශකිබ් අල් හසන් ලකුණූ 51යි. පිළිතුරු ඉනිම සඳහා පන්දුවට පහරදුන් සිම්බාබේවේ කණ්ඩායමට පන්දු වාර 36යි පන්දු 03කදී සියලු දෙනා දැවී ලබාගත හැකි වූයේ ලකුණු 125ක් පමණි. සිකන්දර් රාසා ලකුණු 39යි. බංගලාදේශය වෙනුවෙන් පන්දු යැවූ ශකිබ් අල් හසන් කඩුලු 03ක් දවාගත්තේය. ඒ අනුව තුන්කොන් තරගාවලියේ සහභාගී වූ තරඟ 03ම ජයග්‍රහණය කළ බංග්ලාදේශ කණ්ඩායම ප්‍රසාද ලකුණු 15ක් ලබාගනිමින් පෙරමුණේ පසුවෙයි. සහභාගී වූ තරඟතුනෙන් 01ක් ජයග්‍රහණය කළ ශ්‍රී ලංකා කණ්ඩායම ප්‍රසාද ලකුණු 04ක් ද, තරඟ 04කට සහභාගී වී තරග එකක් ජයග්‍රහණය කළ සිම්බාබ්වේ කණ්ඩායම ප්‍රසාද ලකුණු 01ක් ද ලබා සිටියි. තරඟාවලියේ තවත් තරඟයක් ශ්‍රී ලංකාව සහ බංග්ලාදේශය අතර හෙට පැවැත්වීමට නියමිතය. තරඟවෙලියේ අවසන් තරඟය එළඹෙන 27 වනදා බංග්ලාදේශයේ මීර්පූර් හීදී පැවැත්වෙයි.", "URL": "https://sinhala.adaderana.lk/news.php?nid=83432", "Category": null, "Parent URL": null}