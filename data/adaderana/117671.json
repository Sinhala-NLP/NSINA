{"Source": "Adaderana", "Timestamp": "August 28, 2019 11:53 am", "Headline": "ලැව් ගින්නට විශාල භූමි ප්‍රදේශයක් බිළිවෙයි", "News Content": "බොලිවියාවේ පැතිර යන ලැව්ගිනි මැඩපැවැත්වීම සඳහා එරට ජනාධිපති ඉවෝ මොරාලෙස්ද එක්වී තිබේ. බොලිවියාවේ සැන්ටා ඇමසන් වනාන්තරය ආශ්‍රිතවත් දැවැන්ත ලැව් ගින්නක් පැතිර යමින් තිබේ. හෙක්ටයාර දස ලක්ෂයකට අධික භුමි ප්‍රමාණයක් මේ වන විට ගින්නට ගොදුරු වී ඇති බවයි විදෙස් වාර්තා සඳහන් කළේය. මේ අතර එරට ජනාධිපති ඉවෝ මොරාලේස්ද ලැව් ගිනි පාලනයට එක්වී තිබේ. ජනාධිපතිවරයා ගිනි නිවීමේ නිරතවී සිටින අයුරු දැක්වෙන වීඩියෝ පටයක් විදෙස් මාධ්‍ය වාර්තා කර තිබුණේය. ලැව් ගිනි පාලනය කිරීම සඳහා තම රජය උපරිම උත්සහ දරමින් සිටින බවයි ජනාධිපති මොරාලේස් පවසා තිබුණේය. ලැව්ගිනි සීඝ්‍රයෙන් පැතිර යාමට නියඟය හේතුවී ඇති බවත් ඔහු පෙන්වා දී තිබුණි.", "URL": "https://sinhala.adaderana.lk/news.php?nid=117671", "Category": null, "Parent URL": null}