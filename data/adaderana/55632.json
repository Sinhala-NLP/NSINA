{"Source": "Adaderana", "Timestamp": "December 10, 2015 08:38 am", "Headline": "මහඇමතිවරු අදත් ජනපති හමුවෙති", "News Content": "පළාත් ප්‍රධාන අමාත්‍යවරුන් සහ ජනාධිපති මෛත්‍රීපාල සිරිසේන මහතා අතර විශේෂ සාකච්ඡාවක් අද දිනයේ පැවැත්වීමට නියමිතව තිබේ.අද පෙරවරුවේ පාර්ලිමේන්තු සංකීර්ණයේදී මෙම සාකච්ඡාව පැවැත්වීමට නියමිත බව වාර්තා වෙයි.මෙවර අයවැයෙන් පළාත් සභාව සඳහා මුදල් වෙන්වී ඇති ආකාරය පිළිබඳව පළාත් ප්‍රධාන අමාත්‍යවරුන් විරෝධය පළ කරනු ලැබුවේය.ඒ අනුව පසුගිය සඳුදා දිනයේද මේ සම්බන්ධයෙන් ජනාධිපතිවරයා සහ පළාත් ප්‍රධාන අමාත්‍යවරුන් අතර සාකච්ඡාවක් පැවති අතර ඊට මුදල් අමාත්‍යවරයාද සහභාගි වී සිටියේය.අදාළ ගැටලුවට අද දිනය තුළ විසඳුමක් ලබාදෙන බවට ජනාධිපතිවරයා පොරොන්දු වූ බව මාධ්‍යම පළාත් ප්‍රධාන අමාත්‍ය සරත් ඒකනායක මහතා සඳහන් කළේය.අද දිනයේ පැවැත්වෙන සාකච්ඡාවෙන් අනතුරුව සියලුදෙනාට පිළිගත හැකි විසඳුමක් ජනාධිපතිවරයා විසින් ලබාදෙනු ඇති බව සරත් ඒකනායක මහතා පැවසීය.", "URL": "https://sinhala.adaderana.lk/news.php?nid=55632", "Category": null, "Parent URL": null}