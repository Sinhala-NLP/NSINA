{"Source": "Adaderana", "Timestamp": "September 19, 2019 01:06 pm", "Headline": "දෙවියන්ගෙත් ඇස් වහපු හොරු", "News Content": "බගවන්තලාව සහ නොර්වුඩ් පොලිස් වසම්වලට අයත් තේ වතුයාය හතරක හින්දු කොවිල් කඩා එම කෝවිල් වල තිබු දේව රූපයන්වලට පළදවා තිබු රන් තැලි සහ පඬුරු පෙට්ටිය කඩා මුදල් සොරා ගෙන යාම සම්බන්ධයෙන් බගවන්තලාව සහ නොර්වුඩ් පොලිසියවෙන් වෙන්ව පරික්ෂණ ආරම්භ කර ඇත. ඊයේ (18) රාත්‍රි එම කෝවිල් හතරම කඩා ඇති බව එම කෝවිල් භාරකාර මණ්ඩලය පොලීසිය වෙත පැමිණිලි කර ඇත. බගවන්තලාව පොලිස් වසමට අයත් රොක්ගිල් බොනකොට් කොටසේ ශ්‍රිමුත් තුඅම්මාරියන් කෝවිල කඩා දේව රුපයට පලදවා තිබු කුඩා රන් තැල්ලක් සහ පඩුරුපෙට්ටය කඩා මුදල් රැගෙන ඇති අතර, නොර්වුඩ් පොලිස් වසමට අයත් සාංචිමලේ වතුයායේ කෝවිලද , පොයිස්ටන් වතුයායේ කෝවිල් දෙකක්ද කඩා එම කෝවිල් වල දේවරුපයන් වලට පළඳවා තිබු රන් තැලි සහ පඬුරු පෙට්ටි කඩා මුදල් රැගෙන ගොස් ඇති බව පොලීසියට ලද පැමිණිලිවල සඳහන් කර ඇත. එකම කණ්ඩායමක් විසින් මෙම කෝවිල් කඩන්නට ඇති බව සිද්ධිය පිළිබදව පරික්ෂණ පවත්වන බගවන්තලාව සහ නොර්වුඩ් පොලීසිය සැක කරයි. කෝවිල්වල සිදු වි ඇති සොරකම් සම්බන්ධයෙන් මෙතෙක් තක්සේරුවක් කර නොමැත. කඩා ඇති සැම කෝවිලකටම කිසිදු ආරක්ෂිත වැඩපිළිවෙලක් දියත් කර නොමැති බව සොරකම සම්බන්ධයෙන් පරික්ෂණ පවත්වන බගවන්තලාව සහ නෝර්වුඩ් පොලිසිය පවසයි.", "URL": "https://sinhala.adaderana.lk/news.php?nid=119489", "Category": null, "Parent URL": null}