{"Source": "Adaderana", "Timestamp": "October 15, 2018 03:42 pm", "Headline": " වත්මන් ආණ්ඩුවෙත් හොරු ඉන්නවා", "News Content": "තරග පාවාදීමේ සිද්ධි සම්බන්ධයෙන් ක්‍රීඩකයන් වැරදි නම් ඒවා සොයා බලා පරීක්ෂණ කළ යුතු බව හිටපු ක්‍රිකට් නායක අමාත්‍ය අර්ජුන රණතුංග මහතා පවසයි. ඔහු මේ බව ප්‍රකාශ කළේ ගම්පහ පැවැති වැඩසටහනකින් අනතුරුව මාධ්‍ය වෙත අදහස් පල කරමින්ය. හිටපු ක්‍රීඩා අමාත්‍ය දයාසිරි ජයසේකර මහතා ඔහුගේ ආසනයේ ක්‍රිඩාංගනයක් ඉදිකිරිම සඳහා ශ්‍රී ලංකා ක්‍රිකට් කවුන්සිලයේ රුපියල් බිලියන 42-48ත් අතර මුදලක් යොදවා ඇති බව අමාත්‍ය අර්ජුන රණතුංග මහතා පවසයි. වත්මන් ක්‍රිඩා අමාත්‍යවරයා මේ සම්බන්ධයෙන් යම්කිසි ක්‍රියාමාර්ගයක් ගත යුතු බවත් වත්මන් ආණ්ඩුවේද වංචාකරුවන් සිටින බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=97724", "Category": null, "Parent URL": null}