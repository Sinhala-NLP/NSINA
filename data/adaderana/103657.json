{"Source": "Adaderana", "Timestamp": "February 4, 2019 10:09 am", "Headline": "එක් මන්ත්‍රීවරයෙක් සිටින පක්ෂයක් සමඟ ජාතික ආණ්ඩුවක් සෑදීමේ සංකල්පයට ජනපති විරුද්ධයි", "News Content": "එක් මන්ත්‍රීවරයෙක් සිටින පක්ෂයක් සමඟ ජාතික ආණ්ඩුවක් සෑදීමේ සංකල්පයට තමන් එරෙහිවන බව ජනාධිපති මෛත්‍රීපාල සිරිසේන මහතා පවසයි. අද (04) කොළඹ ගාලු මුවදොර පිටියේ පැවැත්වෙන 71වන නිදහස් දින සැමරුම අමතමින් ජනාධිපතිවරයා මේ බව පැවසීය. යෝජිත ජාතික ආණ්ඩු අදහසට තරයේ විරුද්ධ බව ජනාධිපති මෛත්‍රීපාල සිරිසේන මහතා එහිදි පැවසීය. එමෙන්ම ජාතික ආණ්ඩුවක් පිහිටු වීම කොතරම් දුරට සදාචාරාත්මකද යන්න විමසා බැලිය යුතු බවද ජනාධිපතිවරයා ප්‍රකාශ කළේය. අභිමානවත් ජාතික නිදහස් දින සැමරුම මේ වන විට කොළඹ ගාලු මුවදොර පිටියේදී පැවැත්වේ.", "URL": "https://sinhala.adaderana.lk/news.php?nid=103657", "Category": null, "Parent URL": null}