{"Source": "Adaderana", "Timestamp": "January 29, 2017 02:05 pm", "Headline": "කාටවත් අසාධාරණයක් වෙන්නේ නෑ", "News Content": "යෝජිත පහල මල්වතුඔය ව්‍යාපෘතිය හේතුවෙන් නිවාස අහිමි වන කිසිඳු පුද්ගලයෙකු හට අසාධාරණයක් සිදුවීමට ඉඩ නොතබන බව අග්‍රාමාත්‍ය රනිල් වික්‍රමසිංහ මහතා පවසයි. වික්‍රමසිංහ මහතා අද(29) උදෑසන ඉසුරුමුණි විහාරස්ථානය වෙත ගොස් එහි විහාරාධිපති මතව ශ්‍රී සුමංගල නාහිමිපාණන් බැහැදැක ආශිර්වාද ලබාගත්තේය.ඉන් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින්‍ ඔහු මෙම අදහස් පළ කළේය.වැඩවර්ජන, උද්ඝෝෂණ හා විවිධ තර්ජන කරමින් ආර්ථිකය කඩාකප්පල් කිරීමට විරුද්ධවාදීන් දරන උත්සාහය පරාජය කරන බවද අග්‍රාමාත්‍ය රනිල් වික්‍රමසිංහ මහතා කියා සිටියේය.එහිදී වැඩිදුරටත් අදහස් දැක්වූ ඒ මහතා කියා සිටියේ,“අපි බාර ගත්තේ ආර්ථිකය කඩා කප්පල් කළ රටක්. 2015 ජාතික ආණ්ඩුවක් පිහිටුවන්නට අප ක්‍රියා කළා. ආර්ථිකය පිරිහුන රට ගොඩ නැගීමට රටේ ප්‍රශ්න විසඳීමට වැඩකරගෙන යන විට අන්තවාදීන් ප්‍රශ්න ඇති කරනවා. ඒ අන්තවාදීන්ට ඔලුව උස්සන්න බැරිවෙන විදියට අපේ ව්‍යාපාරය ගෙනි යනවා” “අපට ඕනේ බලය පෙන්වන්නයි. අපේ ගමන කඩා කප්පල් කරන්න දෙන්න බෑ. 2015 ඡන්දයෙන් පසුව අප නිවාඩුවක් ගත්තා දැන් එක්සත් ජාතික පක්ෂය යළි සංවිධානය කර වැඩ පටන් ගන්නවා” යැයිද අගමැතිවරයා කීවේය.", "URL": "https://sinhala.adaderana.lk/news.php?nid=68797", "Category": null, "Parent URL": null}