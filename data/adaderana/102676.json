{"Source": "Adaderana", "Timestamp": "January 19, 2019 09:50 pm", "Headline": " යාපනයේ රන් භාණ්ඩ අලෙවි සැළක හිමිකරුවෙකුට පිරිසක් පහරදීලා", "News Content": "යාපනය, ප්‍රධාන වීදියේ පිහිටි රන් භාණ්ඩ අලෙවි සැළක හිමිකරුවෙකුට පුද්ගල කණ්ඩායමක් පැමිණ අද(19) සවස පහරදී පළාගොස් ඇති බව යාපනය පොලීසිය පවසයි. පොලීසිය පැවසූවේ 20 දෙනෙකුගෙන් පමණ යුතු කණ්ඩායමක් පැමිණ තමන්ට පහරදුන් බව අදාළ රන් භාණ්ඩ අලෙවිසැළේ හිමිකරු පොලීසිය වෙත පවසා ඇති බවයි. රන් භාණ්ඩ ලබා ගැනීම සම්බන්ධයෙන් වන ගැටළුවක් මත අදාළ ආරවුල හටගෙන ඇති බවට මූලික පරීක්ෂණයන්ගෙන් අනාවරණය වී ඇති බවද පොලීසිය පැවසීය. පොලීසිය පැවසූවේ අදාළ පහරදීමෙන් රන් භාණ්ඩ අලෙවි සැළේ භාණ්ඩ වෙතද යම් හානියක් සිදුව ඇති බවයි. පහරදුන් පිරිස සොයා පරීක්ෂණ පවත්වන අතර සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102676", "Category": null, "Parent URL": null}