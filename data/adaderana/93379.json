{"Source": "Adaderana", "Timestamp": "July 29, 2018 08:27 am", "Headline": " රිය අනතුරකින් අඹුසැමි යුවලක් මියයයි", "News Content": "අම්පාර - කල්මුණ ප්‍රධාන මාර්ගයේ වලතාපිටිය ප්‍රදේශයේදි සිදුවු රිය අනතුරකින් අඹුසැමි යුවලක් මියගොස් තිබේ. පස් ප්‍රවාහනය කරමින් තිබු ටිපර් රථයක් සහ වෑන් රථයක් මුහුණට මුහුණ ගැටීමෙන් අනතුර සිදුව ඇති බව පොලිසිය සදහන් කළේය. අනතුරෙන් වෑන් රථයේ රියදුරු, ඔහුගේ බිරිඳ සහ තවත් ඥාතී දරුවෙකු තුවාල ලබා අම්පාර රෝහලට ඇතුළත් කිරීමෙන් පසු රියදුරු සහ කාන්තාව මියගොස් ඇත. මියගොස් ඇත්තේ මහන්බෝග, හත්තිස්ස ප්‍රදේශයේ පදිංචිව සිටි 56 හැවිරිදි පුද්ගලයෙකු සහ 45 හැවිරිදි ඔහුගේ බිරිඳ යි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර සමන්තුර පොලිසීය සිද්ධිය සම්බන්ධයෙන් වැඩිදුර විමර්ශන සිදුකරනු ඇති.", "URL": "https://sinhala.adaderana.lk/news.php?nid=93379", "Category": null, "Parent URL": null}