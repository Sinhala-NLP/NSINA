{"Source": "Adaderana", "Timestamp": "March 16, 2017 08:32 pm", "Headline": " ප්‍රමිතියෙන් තොර වෛද්‍ය විද්‍යාලවලට ඉඩක් නෑ", "News Content": "තැනින් තැන වෙළෙඳසැල් විවෘත කරන ආකාරයෙන් වෛද්‍ය විද්‍යාල ආරම්භ කිරීමට රජය විරුද්ධ බව නියෝජ්‍ය අමාත්‍ය මනුෂ නානායක්කාර මහතා පවසයි. බලපිටිය ප්‍රදේශයේ පාසලක පැවති උත්සවයකට එක්වෙමින් ඔහු සඳහන් කළේ පෞද්ගලික වෛද්‍ය විද්‍යාලවලට ඇතුළත් කරගත යුත්තේ නිසි අධ්‍යාපන සුදුසුකම් සම්පුර්ණ කර ඇති ළමුන් පමණක් බවයි. ‍ ලංකාව තුළ කිසිඳු දිනක නිදහස් අධ්‍යාපනය අහිමි කිරීමට කටයුතු නොකරන බවද නියෝජ්‍ය අමාත්‍යවරයා අවධාරණය කළේය. පෞද්ගලික අධ්‍යාපනයට ඇති නිදහසට බාධා නොකරන අතර පෞද්ගලික විශ්වවිද්‍යාල ඇති වීමට ද අවස්ථාව තිබිය යුතු බව නියෝජ්‍ය අමාත්‍ය මනුෂ නානායක්කාර කියාසිටියේය. එහෙත් ප්‍රමිතියෙන් තොර වෛද්‍ය විද්‍යාලවලට රජය ඉඩ ලබා නොදෙන බව ද ඔහු අවධාරණය කළේය.", "URL": "https://sinhala.adaderana.lk/news.php?nid=70982", "Category": null, "Parent URL": null}