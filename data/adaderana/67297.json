{"Source": "Adaderana", "Timestamp": "December 23, 2016 10:19 pm", "Headline": "ජය ඉන්දියාවට ", "News Content": "ආසියානු කුසලාන වයස අවුරුදු 19න් පහල ක්‍රිකට් ශූරතාව දිනාගැනීමට ඉන්දීය 19න් පහළ කණ්ඩායම සමත්ව තිබේ.අවසන් තරගයේදී ශ්‍රී ලංකා 19න් පහළ කණ්ඩායම ලකුණු 34කින් පරාජය කරමින් ඉන්දීය කණ්ඩායම මෙම ජයග්‍රහණය වාර්තා කළේය.කොළඹ ආර්. ප්‍රේමදාස ක්‍රීඩාංගණයේ පැවති තරගයේ, කාසියේ වාසිය ඉන්දීය 19න් පහළ කණ්ඩායම විසින් දිනාගනු ලැබීය.ඒ අනුව එම කණ්ඩායම නියමිත පන්දුවාර 50 අවසානයේ කඩුලු 8ක් දැවී ලකුණු 273ක් රැස් කළේය.ඉමංෂු රානා ලකුණු 71යි.ෂුබ්මන් ගිල් ලකුණු 70යි.අභිෂේක් ෂර්මා ලකුණු 29යි.පන්දු යැවීමේදී ශ්‍රී ලංකා 19න් පහල කණ්ඩායම වෙනුවෙන් නිපුන් රසික, ප්‍රවීන් ජයවික්‍රම කඩුලු 03 බැගින් දවාගත්තේය.පිළිතුරු ඉනිම සඳහා පන්දුවට පහරදුන් ශ්‍රී ලංකා කණ්ඩායමට පන්දුවාර 48යි පන්දු 04ක දී සියලු දෙනා දැවී ලබාගත හැකි වූයේ ලකුණු 239ක් පමණි.රෙවන් කෙලී ලකුණු 62යි.කමිදු මෙන්ඩිස් ලකුණු 53යි.ඉන්දීය 19න් පහළ කණ්ඩායම වෙනුවෙන් පන්දු යැවීමේදී අභිෂේක් ෂර්මා කඩුලු 04ක් දවාගත්තේය.", "URL": "https://sinhala.adaderana.lk/news.php?nid=67297", "Category": null, "Parent URL": null}