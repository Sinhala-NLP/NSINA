{"Source": "Adaderana", "Timestamp": "January 7, 2019 10:55 am", "Headline": "පාසල පෙනි පෙනී 11 හැවිරිදි දරුවා ජීවිතය හැර යයි", "News Content": "ගම්පහ, අකරගම ගොඩිගමුව මහ විද්‍යාලය අසල පදික මාරුව හරහා ගමන් කරන අවස්ථාවේදී වෑන් රථයක ගැටී වයස අවුරුදු 11ක පාසල් සිසුවෙක් මියගොස් තිබේ. අද(07) උදෑසන 6.40ට පමණ මෙම අනතුර සිදුව ඇති බව අද දෙරණ වාර්තාකරු පැවසීය. උදෑසන තම සියා සමඟ ක්‍රිඩා පුහුණුව සඳහා මිය ගිය සිදුවා පැමිණ ඇති අතර ක්‍රීඩාංගණයේ ගේට්ටුව අසලින් මාර්ගය හරහා ගමන් කරන අවස්ථාවේදී මීගමුව සිට මීරිගම දෙසට ධාවනය වූ වෑන් රථයක ගැටී මෙම අනතුර සිදුව තිබේ. වෑන් රථයේ ගැටීමෙන් පසු අදාළ සිසුවා මීටර් 27ක් පමණ දුර විසිවී කාණුවක ගැටී ඇති බව අප වාර්තාකරු සඳහන් කළේය. හිසට බරපතළ තුවාල ලැබූ සිසුවා ගොඩිගමුව අකරගම රෝහලට ඇතුළත් කරන විටත් මිය ගොස් සිටි බව වාර්තා වෙයි. මෙලෙස මියට ගොස් ඇත්තේ අශාන් මදූෂක නැමති ගම්පහ ගොඩිගමුව මහ විද්‍යාලයේ ක්‍රිඩාවට දක්ෂ කුඩා සිසුවෙකි. මේ හේතුවෙන් රෝහල තුළ දැඩී උණුසුම් තත්වයක් නිර්මාණය වී ඇති බව අද දෙරණ වාර්තාකරු සඳහන් කළේය. සිද්ධිය සම්බන්ධ වෑන් රථ රියදුරු අත්අඩංගුවට ගෙන ඇති අතර කොටදෙනියාව පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=101926", "Category": null, "Parent URL": null}