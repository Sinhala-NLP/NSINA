{"Source": "Adaderana", "Timestamp": "January 7, 2013 10:44 am", "Headline": "තරුණයා දුම්රියට බිලි", "News Content": "පුත්තලමේ සිට හලාවත දක්වා ගමන් කරමින් තිබු දුම්රියක ගැටීමෙන් 27 හැවිරිදි තරුණයෙකු මිය ගොස් තිබේ. අද (07) පෙරවරුවේ පුත්තලම - හලාවත දුම්රිය මාර්ගයේ බත්තුළුඔය ප්‍රදේශයේදී මෙම අනතුර සිදුවී ඇතැයි අප වාර්තාකරු කියයි. මිය ගොස් ඇත්තේ බත්තුළුඔය පදිංචිව සිටි එම්.එම්.ලසන්ත මිලාන් අප්පුහාමි (27) නැමැති අයෙකි. මියගිය පුද්ගලයාගේ මෘත ශරීරය බංගදෙණිය දුම්රිය ස්ථානාධිපතිවරයා මගින් හලාවත මහ රෝහලට භාරදීමට දුම්රිය සේවකයින් කටයුතු කර ඇතැයිද අප වාර්තාකරු කියයි.", "URL": "https://sinhala.adaderana.lk/news.php?nid=30555", "Category": null, "Parent URL": null}