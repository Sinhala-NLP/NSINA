{"Source": "Adaderana", "Timestamp": "March 5, 2017 05:15 pm", "Headline": "ත්‍රස්තවාදීන්ගේ ගිනි අවි  පාතාලයේ අය ළග තියනවා", "News Content": "ත්‍රස්තවාදීන් භාවිත කළ ගිනි අවි මේ වන විට පාතාල සාමාජිකයින් සතුව ඇති බව මහ නගර හා බස්නාහිර සංවර්ධන අමාත්‍ය පාඨලි චම්පික රණවක මහතා පවසයි.අමාත්‍යවරයා පෙන්වා දෙන්නේ පසුගිය දිනවල සිදුවු වෙඩි තැබීම්වලට යොදාගෙන ඇත්තේ එල්.ටි.ටි.ඊ. සාමාජිකයින් භාවිත කළ ගිනි අවි බවට පොලිස් පරීක්ෂණවලින් අනාවරණ වී ඇති බවය.මහරගම ප්‍රදේශයේ පැවති උත්සවයකදී අමාත්‍ය පාඨලි චම්පික රණවක මහතා මේ බව සඳහන් කළේය. පතාලය මැඩ පැවැත්වීම සඳහා ගත හැකි සෑම ක්‍රියාමාර්ගයක්ම ගැනීමට රජය කඩිනමින් පියවර ගත යුතු බව පාඨලි චම්පික රණවක අමාත්‍යවරයා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=70468", "Category": null, "Parent URL": null}