{"Source": "Adaderana", "Timestamp": "July 17, 2018 12:18 am", "Headline": "මුල් ළමාවිය සංවර්ධනය සඳහා ඉදිරිපත් කෙරෙන ජාතික අයවැය යෝජනා විශය භාර ඇමතිට ", "News Content": "මුදල් හා ජනමාධ්‍ය අමාත්‍යවරයා වෙත මුල් ළමාවිය සංවර්ධනය සඳහා ඉදිරිපත් කෙරෙන ජාතික අයවැය යෝජනා අනුමත කර ගැනීමට රජයේ අමාත්‍යාංශ සමඟ එක්සත් ජාතීන්ගේ ළමා අරමුදල එක් වීය. බුද්ධි වර්ධනය තුලින් අනාගතය ගොඩනැගීම මැයෙන් පැවැත්වූ ශ්‍රී ලංකාවේ මුල් ළමාවිය සංවර්ධනය පිළිබඳ ඉහළ මට්ටමේ රැස්වීමේදී, 2019 ජාතික අයවැය ලේඛණයට ඇතුලත් කිරීම සඳහ සලකා බැලීම පිණිස මුල් ළමාවිය කේන්ද්‍රකරගත් අයවැය යෝජනා ගරු මුදල් හා ජනමාධ්‍ය අමාත්‍ය මංගල සමරවීර මහතා වෙත පිලිගන්වන ලදී. සෞඛ්‍යය හා පෝෂණය, ආරක්‍ෂාව සහ මුල් ළමාවිය අධ්‍යාපනය කෙරෙහි අවධානය යොමුකළ වැදගත්, නව හා අතිරේක අයවැය යෝජනා අමාත්‍යවරයා වෙත ලබා දුන්නේ සෞඛ්‍ය, පෝෂණය සහ දේශීය වෛද්‍ය, කාන්තා සහ ළමා කටයුතු සහ අධ්‍යාපන යන අමාත්‍යාංශ එකමුතුවය. මුල් ළමාවිය සංවර්ධනය යනුවෙන් හැඳින්වෙන උපතේ සිට පස්හැවිරිදි විය දක්වා ළමුන්ගේ සෞඛ්‍යය,පෝෂණය, අධ්‍යාපනය සහ ආරක්‍ෂාව සඳහා ආයෝජනය කිරීම මගින් ළමුන්ට ඔවුන්ගේ පූර්ණ ඥණ ශක්තිය සහ හැකියාව ලැබෙන අතර, එය අනාගත ආර්ථික වර්ධනය සඳහා ඉවහල්වන වඩාත්ම ඵලදායී සහ ප‍්‍රත්‍යක්‍ෂ වූ ගාමක බලයක් වන බව එහිදි පෙන්වා දි ඇත.", "URL": "https://sinhala.adaderana.lk/news.php?nid=92672", "Category": null, "Parent URL": null}