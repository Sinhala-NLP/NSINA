{"Source": "Adaderana", "Timestamp": "November 28, 2012 12:28 pm", "Headline": "පාර්ලිමේන්තු ‍තේරීම් කාරක සභාවට එරෙහි පෙත්සම් විභාගය 30 ට කල්යයි", "News Content": "අගවිනිසුරුවරියට අදාළ දෝෂාභියෝග චෝදනා විමසන පාර්ලිමේන්තු තේරීම් කාරක සභාවට එරෙහිව ගොනු කර ඇති පෙත්සම් විභාගය මේ මස 30 වන දිනට කල්තබා තිබේ. ආණ්ඩු පක්ෂය විසින් ඉදිරිපත් කොට ඇති දෝෂාභියෝගයට අදාළ චෝදනා විභාග කිරීමට පාර්ලිමේන්තු තේරීම් කාරක සභාවට ස්වභාවික යුක්තිය අනුව නොහැකියැයි පවසමින් අභියාචනාධිකරණය හමුවට ඉදිරිපත් කොට ඇති පෙත්සම් අද (28) ශ්‍රේෂ්ඨාධිකරණයේ නිමල් ගාමිණි අමරතුංග, කේ.ශ්‍රීපවන් ඇතුළු විනිසුරුවරුන් තිදෙනකු හමුවේ අද කැඳවනු ලැබූ බව අද දෙරණ අධිකරණ වාර්තාකරු පවසයි. අභියාචනාධිකරණයට ඉදිරිපත් කළ එම පෙත්සම්වලින් දැක්වෙන පරිදි ආණ්ඩුක්‍රම ව්‍යවස්ථාවේ 107 ව්‍යවස්ථාවට සම්පූර්ණ අර්ථ නිරූපණයක් අවශ්‍ය බව පවසමින් එකී පෙත්සම් ශ්‍රේෂ්ඨාධිකරණයට යොමු කළ බව අධිකරණයෙන් දන්වා තිබේ. එහෙත් එම පෙත්සම් සහ ලිපි ලේඛණ ශ්‍රේෂ්ඨාධිකරණයට තවම ලැබුණ ද නැද්ද යන්න පිළිබඳව කිසිදු ලකුණක් නැති හෙයින් මෙම පෙත්සම් පිළිබඳ වැඩිදුර විභාගය 30 වන දිනට කල්තැබූ බව අද දෙරණ අධිකරණ වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=29550", "Category": null, "Parent URL": null}