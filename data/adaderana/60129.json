{"Source": "Adaderana", "Timestamp": "May 14, 2016 09:30 am", "Headline": "රෝහිතට යළි කැඳවීමක්", "News Content": "හිටපු අමාත්‍ය රෝහිත අබේගුණවර්ධන මහතාට ලබන 16 වනදා බරපතළ වංචා විමර්ශන ජනාධිපති කොමිසම වෙත පැමිණෙන ලෙස දැනුම් දී තිබේ. බරපතළ වංචා විමර්ශන ජනාධිපති කොමිසම විසින් සිදුකරන විමර්ශනයකට අදාළව ප්‍රකාශයක් සටහන් කරගැනීම සඳහා හිටපු අමාත්‍යවරයාට එහි පැමිණෙන ලෙස දැනුම් දුන් බව කොමිසමේ ප්‍රකාශකයෙකු සඳහන් කළේය.රෝහිත අබේගුණවර්ධන මහතා විෂය භාර අමාත්‍යවරයාව සිටි සමයේ දී සිදු කරන ලද හම්බන්තොට වරායට ජලය පිරවීම සහ වරාය විවෘත කිරීමේ උත්සවය සම්බන්ධයෙන් සිදු කරන විමර්ශනයකට අදාළව ප්‍රකාශයක් සටහන් කරගැනීමට නියමිත බව සඳහන්ය.", "URL": "https://sinhala.adaderana.lk/news.php?nid=60129", "Category": null, "Parent URL": null}