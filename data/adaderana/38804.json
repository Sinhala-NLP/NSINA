{"Source": "Adaderana", "Timestamp": "November 13, 2013 11:45 am", "Headline": " පොදුරද තරුණයින් අද ක්ෂේත්‍ර චාරිකා යයි", "News Content": "පොදු රාජ්‍ය මණ්ඩලයීය තරුණ නායක සමුළුවේ සිව්වන දින වන අද (13) පසුගියදා ඉදිරිපත් කෙරුණු යෝජනා පිළිබඳ තවදුරටත් සාකච්ඡා පැවැත්වෙන බව අද දෙරණ වාර්තාකරු පවසයි. හම්බන්තොට මාගම්පුර , රුහුණු ජාත්‍යන්තර සම්මන්ත්‍රණ මධ්‍යස්ථානයේ පැවැත්වෙන මෙම සාකච්ඡාවලින් අනතුරුව ප්‍රතිපත්ති පිළිබඳ අවසන් එකඟතාවට පැමිණ සකස් කිරීමට නියමිත ප්‍රතිපත්ති ප්‍රකාශනය එළඹෙන 15 වන දින පොදුරාජ්‍ය මණ්ඩලයීය රාජ්‍ය නායක සමුළුවේදී රාජ්‍ය නායකයින්ට පිළිගැන්වීමට නියමිතය. කෙසේ වෙතත් අද දිනයේ තරුණ සමුළුවේ නියෝජිතයින් සිව්දෙනෙකු විදේශීය අමාත්‍යවරුන් කිහිපදෙනෙකු හමුවීමට නියමිත බවත්, සවස උඩවලව,හා බුන්දලම ප්‍රදේශවල ක්ෂේත්‍ර චාරිකාවක නිරතවීමට නියමිත බවත් අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=38804", "Category": null, "Parent URL": null}