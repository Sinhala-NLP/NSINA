{"Source": "Adaderana", "Timestamp": "September 9, 2018 07:23 pm", "Headline": "විස කිරි පැකට් ගැන මාතර පොලීසියට පැමිණිල්ලක්", "News Content": "ඒකාබද්ධ විපක්ෂයේ \"ජනබලය කොළඹට\" විරෝධතාවට සහභාගි වූ පිරිස් අතර බෙදා දී ඇති විස වූ කිරි පැකට් පානය කළ මාතර දිස්ත්‍රික්කයේ පිරිසක් අද ඒ සම්බන්ධයෙන් මාතර පොලීසියට පැමිණිල්ලක් ඉදිරිපත් කළේය. ඒකාබද්ධ විපක්ෂය විසින් ඉකුත් 05 වැනිදා පැවැත්වූ ජනබලය කොළඹට විරෝධතාවය අතරතුරදී කිසියම් පිරිසක් විසින් විරෝධතාකරුවන් වෙත කොළඹ නගරයේ ස්ථාන කිහිපයකදී කිරි පැකට් බෙදා දී තිබුණු අතර ඒවා පානය කිරීමෙන් පසු ඇතිවූ විවිධ රෝගී ලක්ෂණ හේතුවෙන් පුද්ගලයින් 38 දෙනෙකුට කොළඹ ජාතික රෝහලෙන් ප්‍රතිකාර ලබා ගැනීමට ද සිදුවිය. අදාළ කිරි පැකට් පානය කළ මාතර දිස්ත්‍රික්කයේ පිරිසක් අද මාතර පොලිස් ස්ථානය වෙත පැමිණ ඒ සම්බන්ධයෙන් පොලීසියට පැමිණිල්ලක් ඉදිරිපත් කළේය.", "URL": "https://sinhala.adaderana.lk/news.php?nid=95830", "Category": null, "Parent URL": null}