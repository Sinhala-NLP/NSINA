{"Source": "Adaderana", "Timestamp": "August 10, 2014 09:16 am", "Headline": "නීති  විරෝධීව ‍රැඳී සිටි ඉන්දියානුවන් 2ක් දැලේ ", "News Content": "නීති විරෝධීව මෙරට රැඳී සිටි ඉන්දීය ජාතිකයින් දෙදෙනෙකු වැලිකන්ද සහ සමන්තුරය යන ප්‍රදේශවලදී අත්අඩංගුවට ගෙන තිබේ. වැලිකන්ද මුතුගල ප්‍රදේශයේ රෙදි වෙළඳාමේ නිරතව සිටි ඉන්දීය ජාතිකයෙකු ඊයේ(09) පස්වරුවේ අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. වැලිකන්ද පොලිසියට ලද තොරතුරක් මත මොහු අත්අඩංගුවට ගෙන ඇති අතර අදාළ ඉන්දීය ජාතිකයා පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර සමන්තුරය නෙයිනකාඩු ප්‍රදේශයේ දී කුඹුරු වැඩ කරමින් සිටි ඉන්දීය ජාතිකයෙකු සමන්තුරය පොලීසිය විසින් අත්අඩංගුවට ගෙන තිබේ. අදාළ ඉන්දීය ජාතිකයා සමන්තුරය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45247", "Category": null, "Parent URL": null}