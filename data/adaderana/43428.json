{"Source": "Adaderana", "Timestamp": "May 24, 2014 09:13 am", "Headline": "ගුරුවරයාගෙන් සිසුවාට පහරදීමක් - සිසුවා රෝහලේ", "News Content": "නාත්තන්ඩිය නගරයේ විදුහලක පාසැල් ගුරුවරයෙකුගේ පහදීමකට ලක්වු සිසුවෙකු රෝහල් ගත කර තිබේ. ඊයේ(23) පස්වරුවේ එම විදුහලේ 6 ශ්‍රේණියේ ඉගෙනුම ලබන සිසුවෙකු මෙලෙස පහර කෑමට ලක්ව ඇති බව පොලිසිය පවසයි. පහරකෑමට ලක්වු සිසුවා තවත් සිසුවෙකු සමඟ පාසැල තුළ ගැටුමක් ඇති කරගෙන ඇති අතර එහිදී විෂය භාර ගුරුවරයෙකු විසින් සිසුවාට අමානුෂික ලෙස පහදී ඇති බව දරුවාගේ පියා චෝදනා කරයි. රෝහල්ගත කළ සිසුවාගේ තත්ත්වය බරපතළ නොවන බව රෝහල් ආරංචි මාර්ග පවසයි. සිද්ධිය සම්බන්ධයෙන් මාරවිල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43428", "Category": null, "Parent URL": null}