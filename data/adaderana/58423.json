{"Source": "Adaderana", "Timestamp": "March 20, 2016 04:16 pm", "Headline": " දිවිනැගුම වෘත්තිකයන් දේව කන්නලව්වක ", "News Content": "සේවක අර්ථසාධක අරමුදල් ලබාදෙන ලෙස ඉල්ලා දිවිනැගුම ඒකාබද්ධ වෘත්තිකයන්ගේ සංගමය දේව කන්නලව්වක් පවත්වා තිබේ.හික්කඩුව සීනිගම දේවාලයේ දී ඔවුන් මෙම දේව කන්නලව්ව සිදුකළ බව අද දෙරණ වාර්තාකරු සඳහන් කළේය.සමෘද්ධි අධිකාරිය යටතේ සේවය කළ වසර 20ක කාලයට අදාළ තම සේවක අර්ථසාධක අරමුදල් මෙතෙක් ලබා දී නොමැති බව දිවිනැගුම ඒකාබද්ධ වෘත්තිකයන්ගේ සංගමය පවසයි.එම අර්ථසාධක අරමුදල් ලබාදෙන ලෙස ඉල්ලමින් පැවති මෙම දේව කන්නලව්ව සඳහා දිවිනැගුම දෙපාර්තමේන්තුවේ දැනට සේවය කරන සේවකයන් පිරිසක් සහභාගී වු බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=58423", "Category": null, "Parent URL": null}