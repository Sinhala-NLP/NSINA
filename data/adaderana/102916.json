{"Source": "Adaderana", "Timestamp": "January 23, 2019 03:32 pm", "Headline": "කොමිලා වික්ටෝරියන්ස් කණ්ඩායමට ජයක්", "News Content": "බංග්ලාදේශ ප්‍රිමියර් ලීග් ක්‍රිකට් තරගාවලියේ එක් තරගයක ජය කොමිලා වික්ටෝරියන්ස් කණ්ඩායමට හිමිවී ඇත. බංග්ලාදේශ ප්‍රිමියර් ලීග් ක්‍රිකට් තරගාවලියේ ඊයේ (22) පැවැති තරගයකින් ජය ගැනීමට කොමිලා වික්ටෝරියන්ස් කණ්ඩායම සමත් වුණි. ඒ ඩකා ඩයිනමයිට්ස් කණ්ඩායම පරාජයට පත් කරමිනි. තරගයේ කාසිය වාසිය දිනූ ඩකා ඩයිනමයිට්ස් කණ්ඩායම ප්‍රථමයෙන් පන්දුවට පහරදීම සඳහා කොමිලා වික්ටෝරියන්ස් කණ්ඩායමට ආරාධනා කළ අතර ඒ අනුව පිටියට පිවිසි කොමිලා වික්ටෝරියන්ස් කණ්ඩායම නියමිත පන්දුවාර 20 අවසානයේදී කඩුලු 8ක් දැවි රැස් කර ගත් ලකුණූ සංඛ්‍යාව 153කි. කොමිලා වික්ටෝරියන්ස් කණ්ඩායම වෙනුවෙන් ෂම්සූර් රහමන් ලකුණූ 48ක් රැස් කල අතර පන්දු 12කදී හයේ පහර 3ක් සමඟින් ලකුණූ 26ක් රැස් කිරීමට තිසර පෙරේරා සමත් වුණි. පන්දු යැවීමේදී ෂකිබ් අල් හසන් ලකුණූ 24කට කඩුලු 3ක් දවා ගත්තේය. ලකුණූ 154ක ඉලක්කය හඹායාමට පිටියට පිවිසි ඩකා ඩයිනමයිට්ස් කණ්ඩායමට නියමිත පන්දුවාර 20 අවසානයේදී කඩුලු 9ක් දැවී රැස් කිරීමට හැකි වුණේ ලකුණූ 146ක් පමණකි. එහිදී ඇන්ඩෘ රසල් ලකුණු 46ක් රැස් කළේය. පන්දු යැවීමේදී තිසර පෙරේරා ලකුණූ 14කට කඩුලු 3ක් දවා ගැනීමට සමත් වුණි.", "URL": "https://sinhala.adaderana.lk/news.php?nid=102916", "Category": null, "Parent URL": null}