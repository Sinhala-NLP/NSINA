{"Source": "Adaderana", "Timestamp": "August 19, 2019 12:35 pm", "Headline": "බෝලේ තියෙන්නේ එජාපයේ කෝට් එකේ-මනෝ", "News Content": "එක්සත් ජාතික පෙරමුණ ප්‍රමුඛ සන්ධානය පිළිබඳ සාකච්ඡා සිදු කර අවසන් බව අමාත්‍ය මනෝ ගනේෂන් මහතා පවසයි. මෙම සන්ධානයේ මහ ලේකම් ධුරය හා සන්ධානය වෙනුවෙන් ඉදිරිපත් කරන අපේක්ෂකයාගේ නම් පක්ෂයේ වගකිව යුතු පාර්ශව විසින් සාකච්ඡා කර නම් කරන ලෙස දැනුම් දී ඇති බවත් ඒ මහතා වැඩිදුරටත් ප්‍රකාශ කර සිටියි. ඉදිරිපත් කරන අපේක්ෂකයා පිළිබඳව, සන්ධානයේ කුමන හෝ පක්ෂයකට ගැටලුවත් ඇත්නම් ඊට විසඳුම් ලෙස සන්ධානයෙන් ඉවත් වීමට එම පක්ෂයට හැකි බව ද මනෝ ගනේෂන් මහතා ප්‍රකාශ කරයි. එහිදී වැඩිදුරටත් අදහස් දක්වමින් ඒ මහතා, \" සන්ධානය පිළිබඳ බෝලෙ තියෙන්නේ එක්සත් ජාතික පක්ෂයේ කෝට් එකේ. ප්‍රජාතන්ත්‍රවාදී ජාතික පෙරමුණ අපි දැන් හදලා ඉවරයි. දැන් තියෙන්නේ රටට මීළග ජනාධිපතිවරණයට එන අපේෂකයා එ.ජා.පෙ නම් කරලා එවන්න විතරයි. අපේක්ෂකත්වය පිළිබද ගැටලු තියෙනම් සන්ධානයේ අනෙකුත් පක්ෂවලට පුලුවන් නැවත එ.ජා.පයට ඒ බව දැනුම් දෙන්න. එ.ජා.ප එම ගැටලු වලට නිසි පිළිතුරු නොදෙන්නේ නම්, ගහා මරා නොගෙන එක්සත් ජාතික පෙරමුණ නැමැති සන්ධානයට එකතුවෙලා ඉන්න අයට පුලුවන් ඒ ගැන තීන්දුවක් ගන්න. \" යනුවෙන් ද ප්‍රකාශ කළේය.", "URL": "https://sinhala.adaderana.lk/news.php?nid=116906", "Category": null, "Parent URL": null}