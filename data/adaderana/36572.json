{"Source": "Adaderana", "Timestamp": "August 12, 2013 01:47 pm", "Headline": "  ගෝල්ඩන් කී රෝහලෙන් විශේෂ නයනාරක්ෂක පැකේජ දෙකක් ", "News Content": "ඇස් හා උගුර, කන, නාසය පිළිබඳව මෙරට පළමු සුපිරි විශේෂඥ පුද්ගලික රෝහල වන ගෝල්ඩන් කී රෝහල අගෝස්තු 01 වනදාට යෙදෙන සිය හත්වන වසර ආරම්භය සමරමින් අගෝස්තු මාසය තුළදී සහනදායී පූර්ණ නයනාරක්ෂක පැකේජ දෙකක් හඳුන්වා දී ඇත. මෙම පැකේජ දෙකින් එකක් සැලසුම් කර තිබෙන්නේ පෙර හඳුනාගත් අක්‍ෂි රෝගයන් නොමැති අය වෙනුවෙන් වන අතර ඒ සඳහා රුපියල් 1800 ක සහනදායී ගාස්තුවක් අයකරන බව රෝහල පවසයි. මෙම පැකේජය සඳහා වර්තන (Refraction) පරීක්‍ෂාව, වර්ණ පෙනීම (Colour Vision) ති‍්‍රමාන පෙනීම (3D Vision) යන පරීක්ෂාවන් සහ විශේෂඥ අක්ෂි ශල්‍ය වෛද්‍යවරයෙකු විසින් කරනු ලබන ඇසේ පීඩනය මැනීමේ පරීක්ෂාව (pressure test) ඇසේ ස්ලිට් ලෑම්ප් පරීක්ෂාව (slit lamp) සහ මෙම පරීක්ෂාවන් මගින් සොයා ගන්නා කරුණු අඩංගු වෛද්‍ය වාර්තාවක් ඇතුළත් වේ. රුපියල් 2500 ක විශේෂ මිලකට හඳුන්වාදෙන දෙවන පැකේජය දියවැඩියා රෝගීන් වෙනුවෙන් සකස් කර තිබේ. ඒ මගින් ඉහත සඳහන් කළ සියලුම පරීක්‍ෂණ ලබාදෙන අතර මෙම පැකේජය සමඟ ඇසේ අභ්‍යන්තරයේ ඩිජිටල් ඡායාරූපයක් හා වත්මන් තත්ත්වය පිළිබඳව වාර්තාවක් ද ලබාදෙයි. ඇස් කණ්නාඩි භාවිතා කිරීමට අවශ්‍යතාවයක් තිබේදැයි හෝ ඇස් කණ්නාඩි වෙනස් කිරීමට අවශ්‍යදැයි දැන ගැනීමට, ඇසේ කාර්යයන් සාමාන්‍ය දැයි සොයා ගැනීමට, ග්ලූකෝමා තත්ත්වයක සංඥා තිබේදැයි දැන ගැනීමට, කනීණිකා හෝ කාච ආබාධ සොයා ගැනීමට, වයස්ගත වනවිට පෙනීම අඩුවීමට හේතුවන රෝග හෝ දියවැඩියා ඇස් රෝග සංඥා දැන ගැනීමට මෙම පරීක්ෂණයන් බොහෝ ප‍්‍රයෝජනවත් වනබව රෝහල සඳහන් කරයි. එමෙන්ම මේ පැකේජයන් දෙකම සඳහා නොමිලේ රුධිරයේ සීනි මට්ටම (Blood Sugar) හා රුධිරයේ කොලෙස්ටරෝල් ප‍්‍රමාණය (Serum Cholesterol) පරීක්‍ෂා කරනු ලැබේ. රුධිරයේ සීනි ප‍්‍රමාණය හා කොලෙස්ටරෝල් ප‍්‍රමාණයේ වැඩි වීම අක්‍ෂි රෝග විශාල ගණනකට තුඩු දෙන බව ද ඔවුන් පවසයි. අගෝස්තු මාසය තුළදී ලබාදෙන මෙම වට්ටම් කළ පැකේජ දෙකින් එකක් මිලදී ගන්නා අය සඳහා ඔවුන් කැමති නම් ශ‍්‍රවණ පරික්ෂණ දෙකින් එකකට ද සහභාගී විය හැකිබව ගෝල්ඩන් කී රෝහල සඳහන් කරයි. පියෝ ටෝන් ඕඩියෝග‍්‍රම් (pure tone audiogram) සහ ටිම්පනෝග‍්‍රම් (tympanogram) යනුවෙන් හඳුන්වන මෙම ශ‍්‍රවණ පරීක්ෂාවන් දෙකම සඳහා අය කරන්නේ රුපියල් 1000 ක් බවත් ඒ තුළින් රුපියල් 750 ක ඉතිරියක් ලැබෙන බවත් රෝහල පවසයි. රෝහල ආරම්භ කළ 2007 අගෝස්තු 01 වනදා සිට 2013 ජුනි මාසය දක්වා ඇස් ශල්‍යකර්ම 26,000 කට වැඩි සංඛ්‍යාවක් ද උගුර, කන, නාසය පිළිබඳ ශල්‍ය කර්ම 2,800 කට වැඩි සංඛ්‍යාවක් ද සිදුකර ඇත. සාමාන්‍ය අගයක් ලෙස ගත්විට රෝහල විසින් වසරකදී ඇස් සඳහා ප‍්‍රතිකාර 45,000 කට වැඩි සංඛ්‍යාවකුත් උගුර, කන, නාසය සඳහා ප‍්‍රතිකාර 16,000 කට වැඩි සංඛ්‍යාවකුත් 6000 කට වැඩි ඇස් පරීක්ෂාවන් හා ලේසර් ප‍්‍රතිකාරත් සිදු කරයි. මීට අමතරව, රෝහල විසින් වසරකදී සිදුකරන උගුර, කන, නාසය පිළිබඳ පරීක්ෂණ සහ ප‍්‍රතිකාර සංඛ්‍යාව 3,500 ඉක්මවයි. ගෝල්ඩන් කී රෝහල අක්‍ෂි හා උගුරල කනල නාසය ආශ‍්‍රිතව ඇති වන රෝගාබාධ සඳහා සැත්කම් විශාල සංඛ්‍යාවක් සිදු කරමින් විශිෂ්ට සුව සේවාවක් එකම වහලක් යටදී ලබාදෙන ශ්‍රී ලංකාවේ මෙම අංශයට අදාළ එකම සුපිරි විශේෂඥ පුද්ගලික රෝහල ලෙස ඉදිරියෙන්ම සිටියි. රෝහලේ පහසුකම් රාශියක් අතරින් ඔප්ටිකල් කොහෙරෙන්ස් ටොමොග‍්‍රැෆි (OCT) ෆන්ඩස් ෆ්ලූඔරෙසින් ඇන්ජියෝග‍්‍රැෆි (FFA) ෆන්ඩස් ෆොටෝග‍්‍රැෆි(GDX, A&B) ස්කෑන්ස් (Cornea topography) යන පරීක්‍ෂණ විශේෂිත වේ. ලේසර් සහ ෆේකොමල්සිෆිකේෂන් වැනි ශල්‍යකර්ම රෝහල තුළ බහුලව සිදු කරන අතර රෙටිනා පටක නැවත සම්බන්ධ කිරීම හා ඇස අභ්‍යන්තරයේ ආසාදන සඳහා විට්රෙක්ටමි (Vitrectomy) ශල්‍යකර්ම ඉහළම තාක්‍ෂණයට අනුව සිදුකළ හැකි ලංකාවේ ප‍්‍රමුඛ ස්ථානය ගෝල්ඩන් කී රෝහලයි. රෝහල විසින් පූර්ණ කාලීනව ක‍්‍රියාත්මක කරන සායන අතර ග්ලොකෝමාල ඇසේ වපර තත්වයන්, ළමා අක්‍ෂි රෝගල ඔකියුලර් ප්ලාස්ටික්ස් ඇතුළු රෝග තත්වයන් සඳහා විශේෂඥ සායන කිහිපයක්ම පවත්වන අතර දිනකට පැය 24 පුරාම විවෘත වූ මෙම අංශයට අදාළ එකම විශේෂඥ රෝහල මෙය වේ. උගුර, කණ, නාසයට අදාළ රෝගාබාධ සඳහා මෙම රෝහලේදී සිදු කළ ශල්‍යකර්මයන්ගේ ඉහළ සාර්ථකත්වයක් පෙන්නුම් කරන අතර කර්ණ පටහ පටලය නැවත සැකසීමේ ශල්‍යකර්මල කන් පැසවීම නවතාලීමට කරනු ලබන ශල්‍යකර්ම සහ හිස සහ බෙල්ල ප‍්‍රදේශයේ ඇති වන තයිරොයිඞ් ග‍්‍රන්ථි ආශ‍්‍රිත ශල්‍යකර්මද සිදු කරනු ලබයි. තවත් සුවිශේෂී ශල්‍යකර්මයක් වන කර්ණ සංඛ බද්ධ කිරීම මගින් කුඩා ළමුන් ගණනාවකට මේ වනවිට ශ‍්‍රවණය ලබා දීමට රෝහල කටයුතු කර ඇත. මීට අමතරව, නාසයේ මස්දළු සඳහා අතිනවීන කැමරා භාවිතයෙන් සිදු කරන ෆන්ක්ෂනල් එන්ඩෝස්කොපික් සයිනස් ශල්‍යකර්මය (FESS) ද සිදු කරයි. ගෝල්ඩන් කී අක්‍ෂි හා උගුර, කණ, නාසය පිළිබඳ රෝහලෙහි ශල්‍යාගාර 05 ක් මහල් දෙකක පිහිටුවා ඇති අතර ඉන් ශල්‍යාගාර දෙකක් අල්ට‍්‍රා ක්ලීන් මොඩියුලර් ශල්‍යාගාර වේ. මෙම ශල්‍යාගාර ඇසේ සහ උගුර, කණ, නාසය පිළිබඳ සුවිශේෂී ශල්‍යකර්ම සඳහා භාවිතා කෙරේ. ඉතිරි ශල්‍යාගාර තුනෙන් දෙකක් සාමාන්‍ය ශල්‍යකර්ම සඳහාත් ඉතිරි ශල්‍යාගාරය උගුර, කණ, නාසයේ ඇතිවන හදිසි අනතුරුවලට ප‍්‍රතිකාර කිරීම සඳහාත් වෙන්කර ඇත. ශල්‍යාගාරය ඉතා උසස් තත්වයේ කාර්ල් සයිස් අන්වීක්‍ෂ සහ ඉහළම තාක්‍ෂණික උපාංගයන්ගෙන් සමන්විත වේ. රෝහලේ සියලුම උපකරණවලින් සමන්විත දැඩි සත්කාර ඒකකයක් පිහිටුවා ඇත. ඊට අමතරව ඇඳන් දෙකකින් හෝ තුනකින් සමන්විත වාට්ටුවල ඇඳන් 23 ක්ද තනි කාමර 17 ක්දල එක්දින ප‍්‍රතිකාර සඳහා පැමිණෙන්නන් සඳහා ඇඳන් 10 ක්ද ඇතුළුව ඇඳන් 44 ක් මෙම රෝහලෙහි ඇත. ගෝල්ඩන් කී ඇස් සහ උගුර, කන, නාසය පිළිබඳව ප‍්‍රතිකාර කරන රෝහල් උපදේශන කමිටුව කොළඹ විශ්ව විද්‍යාලයේ වෛද්‍ය පීඨයේ ජ්‍යෙෂ්ඨ මහාචාර්ය රොහාන් ඩබ්ලිව්. ජයසේකර මහතා (සභාපති), ජ්‍යෙෂ්ඨ අක්‍ෂි ශල්‍ය විශේෂඥ වෛද්‍ය සාලිය පතිරණ මහතා, අක්‍ෂි ශල්‍ය විශේෂඥ වෛද්‍ය සෞම්‍යා පරණවිතාන මහත්මිය, අක්‍ෂි ශල්‍ය විශේෂඥ වෛද්‍ය දිල්රුවනී ආරියසිංහ මහත්මිය සහ නිරංජන් සිල්වා (ප‍්‍රධාන මෙහෙයුම් නිළධාරී)යන අයගෙන් සමන්විත වී ඇති අතර ඔවුන්ගේ සහයෝගය සහිතව කළමනාකරණය කෙරේ.", "URL": "https://sinhala.adaderana.lk/news.php?nid=36572", "Category": null, "Parent URL": null}