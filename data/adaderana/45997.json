{"Source": "Adaderana", "Timestamp": "September 11, 2014 03:25 pm", "Headline": "මදුරුවන් බෝ කළ 210නඩු  - තවත් 1400ට නොතීසි", "News Content": "ජාතික මදුරු මර්දන සතියේ පළමු දිනය තුළ දිවයින පුරා සිදුකළ පරීක්ෂාවන් වලදී මදුරුවන් බෝවිය හැකි ස්ථාන 7333ක් හඳුනාගෙන තිබේ. ඊයේ දින සිට ලබන 16 වන දින දක්වා මදුරු මර්දන සතිය ප්‍රකාශයට පත් කිරීමට සෞඛ්‍ය අමාත්‍යංශය පියවර ගත්තේය. පළමු දිනය වන ඊයේ දිනය ආයතනික දිනය වශයෙන් නම් කර තිබු අතර දිවයිනේ සියලූම රාජ්‍ය හා පෞද්ගලික ආයතන වල මදුරු මර්දන වැඩසටහන් ක්‍රියාත්මක කෙරුණු බව සෞඛ්‍ය අමාත්‍යංශය සඳහන් කළේය. ආයතන පරිශ්‍ර 17,676 ක් එහිදී පරීක්ෂාවට ලක්කර ඇති බව සඳහන්ය. ඒ අතරින් මදුරුවන් බෝවන පරිදි ස්ථාන පවත්වාගෙන ගිය 210 දෙනෙකුට නඩු පැවරීමටත්, තවත් 1400 දෙනෙකුට නොතීසි නිකුත් කිරීමටත් පියවර ගත් බව සෞඛ්‍ය අමාත්‍යංශය සඳහන් කළේය. ජාතික මදුරු මර්දන සතියේ දෙවන දිනය වන අද දිනය ආයතනික දිනය ලෙස නම් කර ඇත.", "URL": "https://sinhala.adaderana.lk/news.php?nid=45997", "Category": null, "Parent URL": null}