{"Source": "Adaderana", "Timestamp": "July 28, 2012 10:24 am", "Headline": "දකුණු අධිවේගී මාර්ගයේ අනතුරකින් පුද්ගලයෙකු මරුට", "News Content": "දක්ෂිණ අධිවේගී මාර්ගයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ඊයේ(27) රාත්‍රී 10.45 ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. ගාල්ලේ සිට ‍කොට්ටාව බලා ධාවනය වෙමින් තිබූ කැබ් රථයක් දොඩම්ගොඩ පිවිසුමට ආසන්නයේ දී පෙරළීයාමෙන් මෙම අනතුර සිදුව ඇත. රථයේ රියදුරු ඉන් පිටතට විසිවී එම කැබ් රථයටම යටවීමෙන් ජීවිතක්ෂයට පත්ව ඇති බව සඳහන්ය. අනතුර සිදුවන අවස්ථාවේ දී රියදුරු ආරක්ෂක බඳපටි පැළඳ නො‍සිට ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=26128", "Category": null, "Parent URL": null}