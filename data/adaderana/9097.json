{"Source": "Adaderana", "Timestamp": "June 19, 2010 12:04 pm", "Headline": "හෙට අනිවාර්යයෙන්ම අවසන් තීරණයට එනවා ", "News Content": "ජාතික ගමනා ගමන කොමිසන් සභා‍වෙන් බස් ගාස්තු සං‍ශෝධනය පිළිබඳ නිර්දේශ ඉදිරිපත් වුවත් නැතත් හෙට දිනයේ දී සිය සංගමය අවසන් තීරණයකට එළඹෙන බව පෞද්ගලික බස්රථ හිමියන්ගේ සංගමය පවසයි. හෙට රැස්වන පෞද්ගලික බස්රථ හිමියන්ගේ දිස්ත්‍රික් සමුළුවේ දී මේ සම්බන්ධයෙන් අවසන් තීරණයකට එළඹෙන බව එම සංගමයේ සභාපති ගැමුණු විජේරත්න මහතා සඳහන් කළේය. විශේෂයෙන්ම බස්රථ කර්මාන්තය පවත්වාගෙන යාම සඳහා විශාල පිරිවැයක් දැරීමට බස්රථ හිමියන්ට සිදුව ඇති බවත් ඒ හේතුවෙන් බස්ගාස්තු සංශෝධනය ලබන මස පළමුවැනිදා සිට අනිවාර්යෙන් සිදුවිය යුතු බවත් ඔහු පෙන්වා දෙයි.", "URL": "https://sinhala.adaderana.lk/news.php?nid=9097", "Category": null, "Parent URL": null}