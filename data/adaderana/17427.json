{"Source": "Adaderana", "Timestamp": "July 16, 2011 09:51 am", "Headline": "මුම්බායි ප්‍රහාරය -කැමරා දර්ශන ගැන අවධානය  ", "News Content": "ඉන්දියාවේ මුම්බායි ප්‍රහාරය සම්බන්ධයෙන් නගර‍යේ සවිකර ඇති කැමරාවල සටහන්ව ඇති දර්ශන පිළිබඳව අවධානය යොමු කර පරීක්ෂණ පැවැත්වීමට පියවර ගෙන තිබේ. එම කැමරාවල වැදගත් තොරතුරු රැසක් සටහන් වී ඇති බවට විශ්වාසය පළ කළ හැකි බව පරීක්ෂණ කණ්ඩායම් පවසයි. එමෙන්ම අධිකරණ වෛද්‍ය ක්‍රම මගින් ද බෝම්බ පිපිරවීමට සම්බන්ධ පුද්ගලයින් පිළිබඳව අනාවරණය කරගැනීමට අපේක්ෂා කරන බව එම පරීක්ෂණ කණ්ඩායම් සඳහන් කරයි. පසුගියදා මුම්බායි හි සිදුවූ බෝම්බ ප්‍රහාර 3 න් පුද්ගලයින් 18 දෙනෙකු මියගොස් තවත් බොහෝ පිරිසක් තුවාල ලැබීය. 2008 වසරට පසුව ඉන්දියාවේ ප්‍රධාන නගරයක් ඉලක්ක කරගනිමින් එල්ල ප්‍රථම බෝම්බ ප්‍රහාරය මෙය වේ. මෙය කුඩා ත්‍රස්ත කණ්ඩායමක ක්‍රියාවක් වන්නට ඇති බව ඉන්දීය ස්වදේශ කටයුතු අමාත්‍ය පී.චිදම්බරම් පවසයි.", "URL": "https://sinhala.adaderana.lk/news.php?nid=17427", "Category": null, "Parent URL": null}