{"Source": "Adaderana", "Timestamp": "April 2, 2015 10:21 am", "Headline": "රුසියානු මගී යාත්‍රාව ගිළෙයි - 54ක් මරුට", "News Content": "රුසියා‍ෙව් මගී ප්‍රවාහන යාත්‍රාවක් අනතුරකට ලක්වීමෙන් එහි සිටි පුද්ගලයින් 132 දෙනෙකුගෙන් 54 දෙනෙකු මේවන විට මියගොස් ඇති බව විදෙස් වාර්තා පවසයි.රුසියාවේ කම්චත්කා අර්ධද්වීපය ආශ්‍රිතව අනතුර සිදුව ඇත්තේ යාත්‍රාව අයිස් පරයක ගැටීමෙන් බව පැවසේ.අනතුරින් පසු 63 දෙනෙකුගේ දිවිබේරාගෙන ඇති අතර ඔවුන් දැඩි ශීතට ගොදුරු වීම නිසා ශරීර උෂ්ණත්වය පහල වැටී ඉතා අපහසු තත්ත්වයේ පසුවන බව ද විදෙස් වාර්තාවල දැක්වෙයි.යාත්‍රාවේ සිටි අයගෙන් 78 දෙනෙකුම රුසියානු ජාතිකයින් වන අතර සෙසු අය ලැට්වියා, යුක් රේන, මියන්මාර හා වනාතු ජාතිකයින් ලෙස හඳුනාගෙන ඇත.මුහුදේ පාවෙමින් තිබූ අයිස් පරයක ගැටීම නිසා ඇති වූ හිඩැසකින් යාත්‍රාවට ජලය පිරීම නිසා එය මුහුදුබත් වූ බව පැවසෙයි.", "URL": "https://sinhala.adaderana.lk/news.php?nid=50382", "Category": null, "Parent URL": null}