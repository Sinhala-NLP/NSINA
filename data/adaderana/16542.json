{"Source": "Adaderana", "Timestamp": "June 4, 2011 11:23 am", "Headline": "වර්ජනය ක්‍රියාත්මක මාර්ගවලට අතිරේක බස්රථ යොදයි", "News Content": "පෞද්ගලික බස්රථ වර්ජනය ක්‍රියාත්මක වන මාර්ග සඳහා අතිරේක බස්රථ යෙදවීමට කටයුතු කර ඇති බව ශ්‍රී ලංකා ගමනගාමන මණ්ඩලය පවසයි. ඊයේ(03) දිනයේ සිට මෙම අති‍රේක බස්රථ ධාවනයට යොදවා ඇති බව ගමනා ගමන මණ්ඩලයේ සභාපති එම්.ඩී. බන්දුසේන මහතා ප්‍රකාශ කළේය. පානදුර කොළඹ බස්රථ‍ සේවකයෙකුට පහරදීමේ සිදුවීමක් සම්බන්ධයෙන් පෞද්ගලික බස්රථ සේවකයින් මෙම වර්ජනය ආරම්භ කර තිබුණි. පානදුර සිට ආරම්භ වන සියලුම බස්රථ, ගාල්ල - කොළඹ, මාර්ග අංක 154, 155, 176, 120, යන මාර්ගවල ධාවනය පෞද්ගලික බස්රථ සේවකයින් මේ වන විට වර්ජනයේ නිරත වී සිටියි.", "URL": "https://sinhala.adaderana.lk/news.php?nid=16542", "Category": null, "Parent URL": null}