{"Source": "Adaderana", "Timestamp": "December 28, 2011 09:56 pm", "Headline": "දිනය නිමාවෙද්දී ශ්‍රී ලංකාව කඩුලු 7 ට ලකුණු 256 යි", "News Content": "සංචාරක ශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ 3 වන දිනය නිමාවන විට ශ්‍රී ලංකා කණ්ඩායම කඩුලු 7 ක් දැවී ලකුණු 256 ක් ලබා සිටියි. නොදැවී පන්දුවට පහරදෙන කුමාර් සංගක්කාර ලකුණු 108 ක්ද,දිනේශ් චන්දිමාල් ලකුණු 54 ක්ද ලබා සිටියි. අද දවසේ කුමාර් සංගක්කාර සිය 28 වන ටෙස්ට් ශතකය ලබාගැනීමද විශේෂත්වයක් විය. කෙසේ වෙතත් පන්දු යැවීමේදී ඩේල් ස්ටෙයින් ලකුණු 54 ට කඩුලු 3 ක් දවාගැනීමට සමත්විය. මේ අනුව මේ තරගයේ ශ්‍රී ලංකාව මේවන විට කඩුලු 3 ක් අතැතිව දකුණු අප්‍රිකාවට වඩා ලකුණු 426 ක් ඉදිරියෙන් සිටියි. දෙවන ටෙස්ට් තරගයේ හතරවන දිනය හෙටයි.", "URL": "https://sinhala.adaderana.lk/news.php?nid=21013", "Category": null, "Parent URL": null}