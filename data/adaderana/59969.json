{"Source": "Adaderana", "Timestamp": "May 9, 2016 01:09 pm", "Headline": " මහින්දගේ ආරක්ෂාව තිබුණාටත් වැඩියි", "News Content": "හිටපු ජනාධිපති මහින්ද රාජපක්ෂ මහතාගේ ආරක්ෂාව සඳහා යොදවා ඇති විශේෂ කාර්යය බලකා නිලධාරීන් ප්‍රභූ ආරක්ෂාව සඳහා විශේෂ පුහුණුවක් ලැබූ පිරිසක් බව සමාජ සවිබල ගැන්වීම් සහ සුබ සාධන අමාත්‍ය එස්.බී දිසානායක මහතා පවසයි.හමුදා ආරක්ෂාව ඉවත් කර විශේෂ කාර්යය බලකා ආරක්ෂාව ලබාදීම තුළින් සිදු කර ඇත්තේ හිටපු ජනාධිපතිවරයාගේ ආරක්ෂාව තවදුරටත් ශක්තිමත් කිරීම බව අමාත්‍යවරයා පවසයි.මහනුවර දිස්ත්‍රික් ලේකම් කාර්යාලයේ පැවැති දිස්ත්‍රික් සංවර්ධන කමිටු රැස්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබා දෙමින් එස්.බී දිසානායක අමාත්‍යවරයා මේ බව කියා සිටියේය.මහින්ද රාජපක්ෂ මහතා සිය ආරක්ෂාව සඳහා හමුදා සාමාජිකයින් යොදා ගත්ත ද හමුදා සාමාජිකයින් ප්‍රභූ ආරක්ෂාව සඳහා පුහුණු කිරීමේ ක්‍රමවේදයක් ශ්‍රී ලංකාව තුළ නොමැති බව එස්.බී දිසානායක අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=59969", "Category": null, "Parent URL": null}