{"Source": "Adaderana", "Timestamp": "January 9, 2014 05:10 pm", "Headline": "ඇළක තිබී පුද්ගල මළ සිරුරක් හමුවෙයි", "News Content": "තලංගම, කුමාරගෙවත්ත ප්‍රදේශයේ ඇළක තිබි පුද්ගල මළ සිරුරක් සොයාගෙන තිබේ. අදාළ පුද්ගලයා පසුගිය 07 වැනිදා රාත්‍රියේ සිට නිවසට නොපැමිණීම හේතුවෙන් ඔහුගේ බිරිඳ විසින් ඊයේ(08) දිනයේ තලංගම පොලීසියට පැමිණිල්ලක් කර තිබුණි. ඒ අනුව තලංගම පොලීසිය සිදුකළ සෝදිසියක දී එම පුද්ගලයාගේ මළ සිරුර ප්‍රදේශයේ ඇළක තිබී සොයාගත් බව පොලීසිය සඳහන් කළේය. මියගොස් ඇත්තේ 35 හැවිරිදි බත්තරමුල්ල, තලංගම ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් තලංගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40226", "Category": null, "Parent URL": null}