{"Source": "Adaderana", "Timestamp": "September 9, 2018 07:02 am", "Headline": "නිවසකින් අඹුසැමි යුවලකගේ මළ සිරුරු දෙකක් හමුවෙයි", "News Content": "වව්නියාව පුලියන්කුලම ඉන්දියන් විලේජ් නමැති ප්‍රදේශයේ නිවසක තිබී අඹුසැමි යුවලකගේ මළ සිරුරු දෙකක් සොයාගෙන තිබේ. පොලීසිය පැවසුවේ ඔවුන් දෙදෙනා සියදිවි හානිකරගෙන ඇති බවට මූලික විමර්ශනයේ දී අනාවරණය වි ඇති බවයි. පෙරේදා රාත්‍රී සියදිවි හානි කරගැනීම සිදුවන්නට ඇති අතර පොලීසිය එය අනාවරණය කරගෙන ඇත්තේ ඊයේ (08) දිනයේදී යි. පුලියන්කුලම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=95791", "Category": null, "Parent URL": null}