{"Source": "Adaderana", "Timestamp": "August 30, 2019 04:44 pm", "Headline": "සෝපානයක් කඩා වැටී අයෙක් රෝහලට", "News Content": "මාරවිල මුලික රෝහලේ අලුතෙන් ඉදිකරමින් පවතින ගොඩනැඟිල්ලක සවි කර තිබු සෝපානයක් කඩා වැටීමෙන් එක් පුද්ගලයෙකු තුවාල ලබා කොළඹ ජාතික රෝහලට ඇතුලත් කර ඇත. අද (30) දහවල් මේ අනතුර සිදුව ඇත. මෙලෙස තුවාල ලබා ඇත්තේ සෝපානයේ ඒ අවස්ථාවේ සිටි කම්කරුවෙකි. මොහු අලුතින් ඉදිකිරීම් සිදුකරන ගොඩනැඟිල්ලේ කම්කරුවෙකු ලෙස සේවය කර ඇත. අනතුරින් පසු මොහු මාරවිල මුලික රෝහලට ඇතුලත් කළ අතර පසුව කොළඹ ජාතික රෝහල වෙත මාරු කර යවා ඇත. සෝපානයේ කම්බියක් කඩා වැටීම මේ අනතුරට හේතුව වී ඇත. මේ සම්බන්ධයෙන් විධිමත් පරීක්ෂණයක් සිදු කරන තෙක් ඉදිකිරීම් කටයුතු තාවකාලිකව නතර කිරීමට රෝහල් පලනාධිකාරිය අදාල කොන්ත්‍රාත් සමාගමට උපදෙස් ලබා දී ඇත.", "URL": "https://sinhala.adaderana.lk/news.php?nid=117882", "Category": null, "Parent URL": null}