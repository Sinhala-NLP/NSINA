{"Source": "Adaderana", "Timestamp": "February 23, 2016 06:09 pm", "Headline": "තාප්පයක් කඩා වැටී තරුණයෙක් මරුට", "News Content": "තාප්පයක් කඩා වැටීමෙන් වත්තල මාබෝල ප්‍රදේශයේ දී තරුණයෙකු මියගොස් තිබේ.වත්තල, මාබෝල ගුණතිලක මාවතේ කම්කරුවන් දෙදෙනෙකු කාණු පද්ධතියක් සකස් කරමින් සිටියදී අසළ තිබූ තාප්පයක් කඩා වැටී ඇති බව පොලීසිය පැවසුවේය.තුවාල ලැබු කම්කරුවන් දෙදෙනා රාගම රෝහලට ඇතුළත් කර ඇති අතර එහිදී එක් අයෙකු මියගොස් ඇත.මියගොස් ඇත්තේ මාබෝල ප්‍රදේශයේ පදිංචිව සිටි 17 හැවිරිදි තරුණයෙකි.සිද්ධිය සම්බන්ධයෙන් වත්තල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57527", "Category": null, "Parent URL": null}