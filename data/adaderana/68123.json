{"Source": "Adaderana", "Timestamp": "January 14, 2017 03:30 pm", "Headline": "සමෘද්ධිලාභීන්ට නොමිලේ විදුලිය දෙන්න යයි ", "News Content": "ඉදිරියේදී සමෘද්ධිලාභී පවුල්වලට සූර්යකෝෂ මාර්ගයෙන් නොමිලේ විදුලිය ලබාදීමේ වැඩසටහනක් ක්‍රියාත්මක කිරීමට අපේක්ෂා කරන බව සමාජ සවිබල ගැන්වීම් හා සුබසාධන අමාත්‍ය එස්.බී.දිසානායක මහතා පවසයි. අනාගතයේ ඇති විය හැකි විදුලි අර්බුදයට පිළියම් ලෙස මෙම වැඩසටහන ක්‍රියාත්මක් කරන බව හිඟුරක්ගොඩ සමෘද්ධි ආදර්ශ ගම්මානයේ පැවති උත්සවයකට එක්වෙමින් අමාත්‍යවරයා කියා සිටියේය. අදාළ වැඩසටහන ලංකා විදුලිබල මණ්ඩලය සහ සමාජ සවිබල ගැන්වීම් සහ සුබසාධන අමාත්‍යංශය එක්ව සිදු කරන බව හෙතෙම පැවසීය. ඒ යටතේ සෑම නිවසකම සූර්යබලශක්ති උත්පාදනය සඳහා අවශ්‍ය උපකරණ සවි කිරීමට බලාපොරොත්තු වන බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=68123", "Category": null, "Parent URL": null}