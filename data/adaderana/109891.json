{"Source": "Adaderana", "Timestamp": "May 14, 2019 09:45 am", "Headline": "ජාතිවාදයත් සමගින් සෙල්ලම් කිරීම රජයේ දේශපාලන පැවත්ම බවට පත්වෙලා", "News Content": "ජාතිවාදයත් සමගින් සෙල්ලම් කිරීම වර්තමාන රජයේ දේශපාලන පැවත්ම බවට පත් කරගෙන ඇති බව පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව මහතා පවසයි. අන්තවාදය, අධිරාජ්‍යවාදය සහ රාජ්‍ය මර්දනය යන මැයෙන් කොළඹ පැවති දේශනයකට එක්වෙමින් ඔහු මේ බව සඳහන් කළේය. ජාතිවාදය වපුරමින් ඡන්ද ලබා ගැනීම වත්මන් පාලයේ ක්‍රියාකාරිත්වය බවද ඒ මහතා පවසයි. එක නපුරක් නවත්වා ගැනීමට තවත් නපුරක් ගෙන එමේ වත්මන් දෙශපාලනයේ න්‍යාය බවට පත් වී ඇති බවද ඔහු එහිදි ප්‍රකාශ කළේය. යෝජිත ප්‍රතිත්‍රස්ත පනත අනුව සියළුම දෙශපාලනික ක්‍රියාකාරකම්ද ත්‍රස්වාදී ක්‍රියාකාරකමක් ලෙස හැදින්වීමට ආණෟඩුවට හැකියාව ලැබෙන බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=109891", "Category": null, "Parent URL": null}