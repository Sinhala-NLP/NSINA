{"Source": "Adaderana", "Timestamp": "April 4, 2019 12:08 pm", "Headline": "හොංකොංහි උදර්පණ නීතිය වෙනස් වෙයි", "News Content": "දැනට පවතින උදර්පණ නීතිය වෙනස් කිරීමට හොංකොං බලධාරීන් පියවර ගෙන ඇත. කෙසේ නමුත් ඊට ඇතැම් පාර්ශවයන්ගෙන් එල්ලවී තිබෙන්නේ දැඩි විරෝධයකි. වරදකරුවන්ට එරෙහි නඩු විභාග කිරීම සඳහා ඔවුන් චීනයට යැවීමට හැකිවන පරිඳි හොංකොංහි උදර්පණ නීතිය වෙනස් කිරීමට නව කෙටුම්පත මඟින් යෝජනා කර ඇත. එම කෙටුම්පත ඊයේ දිනයේදී පාර්ලිමේන්තුවට ඉදිරිපත්කළ බවද විදෙස් වාර්තා සඳහන් කළේය. කෙසේ නමුත් එමඟින් හොංකොංහි නීතිමය ආරක්ෂාවට තර්ජනයක් ඇතිවන බව විරුද්ධ පාර්ශවයන් පවසා සිටියි. නව කෙටුම්පතට විරෝධය පලකරමින් ඉකුත් සති අන්තයේදී විරෝධතා රැසක්ද පවත්වා තිබුණි. මේ අතර හොංකොංහි නායිකා කැරී ලැම් පැවසුවේ අදාළ නව නීතිය පාර්ලිමේන්තුවට ඉදිරිපත් කිරීමට පෙර පැවති නීතියේ කිසිදු සංශෝධනයක් සිදු නොකරන බවය.", "URL": "https://sinhala.adaderana.lk/news.php?nid=107357", "Category": null, "Parent URL": null}