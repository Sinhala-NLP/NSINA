{"Source": "Adaderana", "Timestamp": "July 22, 2010 10:27 am", "Headline": "පිළිමතලාවේ නිවසකින් මළ සිරුරක් හමුවෙයි", "News Content": "නානුඔය පිළිමතලාව ප්‍රදේශයේ නිවසක අභිරහස් ලෙස මියගොස් සිටි පුද්ගලයෙකුගේ සිරුරක් සොයාගෙන තිබේ. ඊයේ රාත්‍රී පේරාදෙනිය පොලිසියට ලැබුණු තොරතුරකට අනුව සිදුකළ විමර්ෂණයකදී මෙම සිරුර සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. මුහුණ රෙදිකඩකින් ඔතා ඇඳ යට උඩුඅතට මෙම මළ සිරුර තිබු බවයි පොලිසිය පවසයි. මෙසේ මියගොස් ඇත්තේ අවුරුදු 69ක් වයසැති විශ්‍රාමික ගුරුවරයෙකු බව සඳහන්ය. මොහු එම නිවසේ තනිවම ජීවත්ව ඇති බව පොලිසිය සිදුකළ විමර්ෂණ වලදී අනාවරණය වී ඇත. පෙරාදේනිය පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=9769", "Category": null, "Parent URL": null}