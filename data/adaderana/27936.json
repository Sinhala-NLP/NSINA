{"Source": "Adaderana", "Timestamp": "October 2, 2012 10:35 am", "Headline": "2380 ගේ ඔස්ට්‍රේලියානු සිහිනය බොඳවෙලා", "News Content": "ඔස්ට්‍රේලියාවට පලායාමට තැත්කළ තවත් 23 දෙනෙකු ගාල්ල, වැලිගම ප්‍රදේශයේදී නාවික හමුදාව විසින් අද (02) උදෑසන අත්අඩංගුවට ගෙන තිබේ. එසේ අත්අඩංගුවට ගත් 23 දෙනා අතර කාන්තාවන් සිව්දෙනෙකු සිටි බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේය. එම පිරිසෙන් 14 දෙනෙකු ද්‍රවිඩ ජාතිකයින් වන අතර 7 දෙනෙකු සිංහල ජාතිකයින් ද ඉතිරි දෙදෙනා මුස්ලිම් ජාතිකයින් ද වේ. අත්අඩංගුවට ගනු ලැබු පිරිස වව්නියාව, මඩකළපුව, මීගමුව වැනි ප්‍රදේශවල පදිංචිකරුවන් බව ද කෝසල වර්ණකුලසූරිය මහතා කියා සිටියේය. අද අත්අඩංගුවට ගනු ලැබු පිරිසත් සමග මේ වන විට 2380 දෙනෙකු පමණ, වසරේ මේ දක්වා කාලය තුළ ඔස්ට්‍රේලියාවට පලායාමට තැත්කර ඇතැයි ද ඔහු පැවසුවේය.", "URL": "https://sinhala.adaderana.lk/news.php?nid=27936", "Category": null, "Parent URL": null}