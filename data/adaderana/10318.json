{"Source": "Adaderana", "Timestamp": "August 19, 2010 09:10 am", "Headline": "තුන්කොන් එක්දින ක්‍රිකට්- තවත් තරගයක් අද", "News Content": "තුන්කොන් එක්දින ක්‍රිකට් තරගාවලියේ ශ්‍රී ලංකාව සහභාගි වන තවත් තරගයක් අද ආරම්භ වේ. ඒ නවසීලන්ත කණ්ඩායමට එ‍රෙහිවය. දිවා රාත්‍රී තරගයක් ලෙස රංගිරි දඹුලු ජාත්‍යන්තර ක්‍රිකට් ක්‍රීඩාංගණයේදී මෙය ආරම්භ වීමට නියමිතව තිබේ. තරගාවලියේ පැවති තරග වලින් තරග එක බැගින් ජයග්‍රහණය කරමින් කණ්ඩායම් තුනම සම තත්ත්වයේ පසු වුව ද ප්‍රසාද ලකුණු සටහනට අනූව පෙරමුණ ගෙන සිටින්නේ නවසීලන්ත කණ්ඩායම වේ. ප්‍රසාද ලකුණු පහක් හිමි කර ගනිමින් ඉන්දීය කණ්ඩායම එහි දෙවන ස්ථානය හිමිකර ගෙන තිබේ. මේ හේතුවෙන් අද පැවැත්වෙන තරගය ජයග්‍රහණය කිරීම තරගාවලියේ ඉදිරියට යාම සඳහා ශ්‍රී ලංකා කණ්ඩායමට ඉතා වැදගත් වනු ඇත.", "URL": "https://sinhala.adaderana.lk/news.php?nid=10318", "Category": null, "Parent URL": null}