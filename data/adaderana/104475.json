{"Source": "Adaderana", "Timestamp": "February 16, 2019 08:56 pm", "Headline": "ලංකාවේ ක්‍රිකට් හදන්න බෑ", "News Content": "ශ්‍රී ලංකාව ලොව ජයගත් ප්‍රධාන අංශ දෙකම වර්තමානයේ කඩා වැටී ඇති බව හිටපු ශ්‍රී ලංකා ක්‍රිකට් ක්‍රීඩක මුත්තයියා මුරලිදරන් පැවසීය. ටෝක් විත් චතුර වැඩසටහන සමඟ එක්වෙමින් ඔහු මේ බව සඳහන් කළේය. ශ්‍රී ලංකාව ලොව ජයගත් ප්‍රධාන අංශ දෙකක් වූ ක්‍රිකට් සහ තේ අද වන විට කඩාගෙන වැටී ඇති තත්ත්වයකට පත්ව ඇති බව හිටපු ක්‍රිකට් ක්‍රීඩක මුත්තයියා මුරලිදරන් ප්‍රකාශ කලේය. එම කඩාගෙන වැටීම ගොඩගැනීමට ජනාධිපතිවරයාට කළ හැකි බවත් පවසමින් ඔහු සඳහන් කළේ වතු හාම්පුතුන්ට වතු පාඩු ලබන මොහොතක වතු කම්කරුවන් ඉල්ලා සිටින වැටුප අනිවාර්යයෙන් ලබා දීම සිදු කළ හැකි දෙයක් බවයි. මෙම වැටුප් සම්බන්ධ ගැටළුව විශාල වශයෙන් ප්‍රශ්නයක් වී ඇත්තේ විශාල තේ වතුවල බව හිටපු ක්‍රිකට් ක්‍රීඩක මුත්තයියා මුරලිදරන් ප්‍රකාශ කලේය. එසේම ක්‍රිකට් ක්‍රීඩාව ගතහොත් ක්‍රිකට් ක්‍රීඩාව වර්ථමානය වන විට කොළඹට පමණක් සීමා වී ඇති බව හෙතෙම පැවසීය. මුත්තයියා මුරලිදරන් මහතා ප්‍රකාශ කලේ විශාල ක්‍රීඩාංගන සෑදු පමණින් මෙම ගැටළුව නොවිසඳෙන බවයි. ලංකාවේ ක්‍රිකට් ක්‍රීඩාව සෑදීම කළ නොහැකි දෙයක් බවත් එය සිදු කිරීමට කවුරු උත්සහහ කළද සිදු කළ නොහැකි බව තම මතය වන බවද පැවසීය. මෙම ගැටළුවට පිළිතුරක් සෙවූ නමුත් එය ක්‍රියාත්මක කිරීමට නොහැකි වන බවත් වැඩසටහනට අදහස් දක්වමින් හිටපු ක්‍රිකට් ක්‍රීඩක මුත්තයියා මුරලිදරන් ප්‍රකාශ කලේය.", "URL": "https://sinhala.adaderana.lk/news.php?nid=104475", "Category": null, "Parent URL": null}