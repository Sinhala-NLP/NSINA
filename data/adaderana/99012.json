{"Source": "Adaderana", "Timestamp": "November 10, 2018 03:53 pm", "Headline": "අගමැතිතුමා සිංගප්පූරුවේ දෙදින නිළ සංචාරයක", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතා සිංගප්පූරුවේ දෙදින නිළ සංචාරයක නිරත වීමට සැලසුම් කර තිබේ. විදෙස් මාධ්‍ය වාර්තා කලේ නැගෙනහිර ආසියා සමුළුවට සහභාගී වීම සඳහා ඉන්දීය අග්‍රාමාත්‍යවරයා එම සංචාරයේ නිරත වන බවයි. දේශපාලන, ආරක්ෂක හා වෙළඳ ක්ෂේත්‍රයට සම්බන්ධ ගැටලු වලට විසඳුම් ලබාගැනීම එම සමුළුවේ අරමුණ වී තිබේ. ලබන 14 සහ 15 යන දෙදින තුළ එම සමුළුව පැවැත්වෙන අතර සිංගප්පූරු ෆින්ටෙක් සමුළුවේ ප්‍රධාන දේශනය ඉන්දීය අග්‍රාමාත්‍යවරයා විසින් සිදුකිරීමට නියමිත බව සඳහන් වෙයි. නැගෙනහිර ආසියා සමුළුවේ ආසියාතික සාමාජික රටවල් හැරුණු විට ඉන්දියාව, චීනය, ජපානය, කොරියාව, ඕස්ට්‍රේලියාව, නවසීලන්තය, එක්සත් ජනපදය සහ රුසියාව යන රටවල් ඇතුළත් වෙයි.", "URL": "https://sinhala.adaderana.lk/news.php?nid=99012", "Category": null, "Parent URL": null}