{"Source": "Adaderana", "Timestamp": "May 5, 2018 03:50 pm", "Headline": "තියුණු ආයුධයකින් පහරදී  ඝාතනය කරලා", "News Content": "ගල්කිස්ස, රත්මලාන දුම්රියපොළ අසලදී තියුණු ආයුධයකින් පහරදී පුද්ගලයෙකු ඝාතනය කර තිබේ. පවුල් ආරවුලක් හේතුවෙන් ඝාතනය සිදුව ඇති බව පොලීසිය පැවසුවේය. පහරකෑමෙන් බරපතළ තුවාල ලැබූ අදාල පුද්ගලයා කළුබෝවිල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ රත්මලාන ප්‍රදේශයේ පදිංචිව සිටි 40 හැවිරිදි පුද්ගලයෙකි. ඝාතනය සිදු කළ සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා ගල්කිස්ස පොලීසිය විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=88570", "Category": null, "Parent URL": null}