{"Source": "Adaderana", "Timestamp": "January 19, 2011 04:27 pm", "Headline": "නායකයා රනිල්මයි-යොවුන් පෙරමුණ කියයි", "News Content": "පළාත් පාලන මැතිවරණය සඳහා තරුණ අපේක්ෂකයන් තෝරා ගැනීමේ දී එක්සත් ජාතික පක්ෂ සංවිධායකයින් අසරණ වී ඇති බව ජාතික යොවුන් පෙරමුණ පවසයි. එහි සමස්ත ලංකා උප සභාපති ප්‍රසාද් හෙට්ටිආරච්චි මහතා සඳහන් කර සිටියේ එක්සත් ජාතික පක්ෂයේ ජයග්‍රහණය පිළිබඳ විශ්වාසයක් පවතින බැවින් තරුණ පිරිස් වැඩි වශයෙන් මැතිවරණය සඳහා ඉදිරිපත් වීමට ඉල්ලුම් කර ඇති බවයි. අද(19) කොළඹ පැවති මාධ්‍ය හමුවකදී ප්‍රසාද් හෙට්ටිආරච්චි මහතා සඳහන් කර සිටියේ රනිල් වික්‍රමසිංහ මහතාගේ නායකත්වය වෙනස් නොවන බවයි. මේ අතර යොවුන් පෙරමුණ නමින් පසුගිය දිනක කිසියම් කණ්ඩායමක් විසින් මාධ්‍ය සාකච්ඡාවක් පවත්වා පක්ෂ අභ්‍යන්තරයේ ගැටලුවක් පවතින බව පෙන්වීමට උත්සාහ කළ බව ද මෙම මාධ්‍ය හමුවේදී අනාවරණය කෙරිණි.", "URL": "https://sinhala.adaderana.lk/news.php?nid=13609", "Category": null, "Parent URL": null}