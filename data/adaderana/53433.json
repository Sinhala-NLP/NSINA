{"Source": "Adaderana", "Timestamp": "August 24, 2015 05:06 pm", "Headline": "ගෝඨාභයගෙන් ප්‍රශ්න කළේ ඒ ගැනලු!", "News Content": "රක්නා ලංකා සමාගමේ සේවකයින් හා එහි මුදල් ඉකුත් ජනාධිපතිවරණය සමයේ යොදාගැනීම සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතාගෙන් ප්‍රශ්න කළ බව ජනාධිපති පරීක්ෂණ කොමිෂන් සභාව පවසයි.එහි ලේකම් ලැසිල් ද සිල්වා මහතා පැවසුවේ සේවකයින් 500ක් හා රුපියල් ලක්ෂ 60ක මුදලක් ජනාධිපතිවරණයේ කටයුතු සඳහා යොදා ගැනීම සම්බන්ධව හිටපු ආරක්ෂක ලේකම්වරයාගෙන් මෙලෙස ප්‍රශ්න කළ බවයි.අද පෙරවරුවේ ජනාධිපති පරීක්ෂණ කොමිෂන් සභාව වෙත ගිය හිටපු ආරක්ෂක ලේකම්වරයාගෙන් පැය 6ක පමණ කාලයක් ප්‍රශ්න කිරීමෙන් පසු මුදාහැරිණ.එහිදී හිටපු ආරක්ෂක ලේකම්වරයා මාධ්‍ය වෙත අදහස් දක්වමින් කියා සිටියේ රක්නා ලංකා සමාගමට අදාළ කටයුත්තක් ගැන තමාගෙන් ප්‍රශ්න කළ බවයි.නැවත කැඳවීමක් කර ඇතිදැයි ඇසු විට එවැන්නක් දැනුම් නොදුන් බවද ඒ මහතා පැවසීය.", "URL": "https://sinhala.adaderana.lk/news.php?nid=53433", "Category": null, "Parent URL": null}