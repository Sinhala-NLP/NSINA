{"Source": "Adaderana", "Timestamp": "July 15, 2015 08:46 pm", "Headline": "හිටපු මැති ඇමතිවරුන්ගේ ආරක්ෂාව ගැන ක්‍රියාමාර්ගයක් ගතයුතුයි ", "News Content": "මහමැතිවරණය නිමවන තුරු හිටපු අමාත්‍යවරුන්ගේ සහ පාර්ලිමේන්තු මන්ත්‍රීවරුන්ගේ ආරක්ෂිත කටයුතු සම්බන්ධයෙන් විශේෂ ක්‍රියාමාර්ගයක් ගත යුතු බව හිටපු පාර්ලිමේන්තු මන්ත්‍රී බන්දුල ගුණවර්ධන මහතා පවසයි.බන්දුල ගුණවර්ධන මහතා පැවසුවේ මේ වන විට හිටපු අමාත්‍යවරුන්ගේ සහ පාර්ලිමේන්තු මන්ත්‍රීවරුන්ගේ ආරක්ෂාව ඉවත් කර ඇති බවයි.අද පෙරවරුවේ මැතිවරණ කොමසාරිස්වරයා හමුවීමෙන් අනතුරුව මාධ්‍ය හමුවේ අදහස් දැක්වූ හිටපු පාර්ලිමේන්තු මන්ත්‍රී බන්දුල ගුණවර්ධන මහතා මේ බව කියා සිටියේය.", "URL": "https://sinhala.adaderana.lk/news.php?nid=52654", "Category": null, "Parent URL": null}