{"Source": "Adaderana", "Timestamp": "July 29, 2019 09:51 am", "Headline": "ගෝඨාගේ වේදිකාවේ මහින්ද විතරක් නෙවෙයි මෛත්‍රීත් ඉන්නවා-මහින්දානන්ද", "News Content": "ඉදිරි ජනාධිපතිවරණයේදී ගෝඨාභය රාජපක්ෂ මහතා දිනවීමට මහින්ද රාජපක්ෂ මහතාගේ පමණක් නොව ජනාධිපති මෛත්‍රීපාල සිරිසේන මහතාගේද සහය හිමි වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. ඒ ඊයේ ගම්පොල පැවති ජන හමුවකදීයී. මෙහිදී එක්සත් ජනතා නිදහස් සන්ධාන පාර්ලිමේන්තු මන්ත්‍රී අනුරාධ ජයරත්න මහතා ද පවතින දේශපාලන තත්ත්වය පිළිබඳ අදහස් පළ කළේය. අගෝස්තු 11 දින මහින්ද රාජපක්ෂ මහතා පොදුජන පෙරමුණේ සභාපතිවරයා වශයෙන් පත් කිරීම පමණක් නොව එදිනට ඉදිරි ජනාධිපතිවරණ අපේක්ෂකයා ලෙස ගෝඨාභය රාජපක්ෂ මහතාද එදිනට නම් කිරීමට බලාපොරොත්තු වන බවත් ඒ මහතා ප්‍රකාශ කළේය. රටට අවශ්‍ය ජාතික ආරක්ෂාව සහතික කරන නායකයෙක් බවත් එම නායකයා 11වන දින මහින්ද රාජපක්ෂ මහතා විසින් ගෝඨාභය රාජපක්ෂ ලෙස නම් කරනු ඇති බවත් ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=115240", "Category": null, "Parent URL": null}