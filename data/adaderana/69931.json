{"Source": "Adaderana", "Timestamp": "February 21, 2017 05:29 pm", "Headline": "නීති විරෝධීව මුහුදු කූඩැල්ලන් ඇල්ලූ 14ක් මාට්ටු", "News Content": "කීරමුනාල් මුහුදු ප්‍රදේශයේදී නීති විරෝධී ලෙස මුහුදු කූඩැල්ලන් ඇල්ලූ ධීවරයින් 14 දෙනෙකු අත්අඩංගුවට ගෙන තිබේ. නච්චිකුඩා ශ්‍රී ලංකා නාවික නෞකා බුවනෙක ආයතනයට අනුයුක්ත නාවිකයන් පිරිසක් විසින් සිදු කළ වැටලීමක දී ඔවුන් අත්අඩංගුවට ගෙන ඇති බව සඳහන්වේ. එහිදී මුහුදු කූඩැල්ලන් 302 ක් සහ ඩිංගි යාත්‍රාවක් ද නාවික හමුදා බාරයට ගෙන තිබේ. අත්අඩංගුවට ගත් ධීවරයින් ඉදිරි පරීක්ෂණ කටයුතු සඳහා කිලිනොච්චිය ධීවර පරීක්ෂක කාර්යාලය වෙත බාර දුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=69931", "Category": null, "Parent URL": null}