{"Source": "Adaderana", "Timestamp": "October 2, 2017 10:52 pm", "Headline": " නව ව්‍යවස්ථාවෙන් බුදු දහමට මුල් තැනක් ලැබෙන්නේ නෑ", "News Content": "රටේ ඒකීයභාවය සහ බුදු දහමේ ප්‍රමුඛස්ථානයට ලබාදී ඇති ස්ථාවරය වෙනස් නොකරන්නේ නම් යෝජිත නව ආණ්ඩුක්‍රම ව්‍යවස්ථාව මඟින් එම වගන්ති වෙනස් කිරීමට ආණ්ඩුව උත්සහ ගන්නේ ඇයිදැයි පිවිතුරු හෙල උරුමය පක්ෂයේ නායක පාර්ලිමේන්තු මන්ත්‍රී උදය ගම්මන්පිල මහතා ප්‍රශ්න කරයි. අද (02) පැවැති මාධ්‍ය හමුවේදී මන්ත්‍රීවරයා ප්‍රකාශ කළේ යෝජිත නව ව්‍යවස්ථාව මඟින් බුදු දහමට ප්‍රමුඛස්ථානය හිමි නොවන බවයි. මේ අතර අද පැවැති මාධ්‍ය හමුවකදී ජනාධිපති නීතිඥ මනෝහර ද සිල්වා මහතා පෙන්වා දුන්නේ රටේ ඒකීයභාවය දැක්වීම සඳහා ඉදිරිපත් කර ඇති දෙමළ වචනය සම්බන්ධයෙන් ව්‍යාකූලභාවයක් පවතින බවයි. එහිදී වැඩිදුරටත් අදහස් දැක්වූ ජනාධිපති නීතිඥ මනෝහාර ද සිල්වා මහතා ප්‍රකාශ කළේ නව ආණ්ඩුක්‍රම ව්‍යවස්ථාව සම්බන්ධයෙන් ජනමත විචාරණයකට යාම රට විනාශයකට මුල පිරීමක් බවයි.", "URL": "https://sinhala.adaderana.lk/news.php?nid=78273", "Category": null, "Parent URL": null}