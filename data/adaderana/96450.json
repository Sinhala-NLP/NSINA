{"Source": "Adaderana", "Timestamp": "September 21, 2018 09:37 am", "Headline": "අයිස් සමඟ පුද්ගලයෙක් අත්අඩංගුවට", "News Content": "පෑලියගොඩ, මීගහවත්ත, වැලිපාර ප්‍රදේශයේදී අයිස් නමැති මත්ද්‍රව්‍ය සමඟ පුද්ගලයෙකු අත්අඩංගුවට ගෙන තිබේ. පෑලියගොඩ දිසා අපරාධ කොට්ඨාසයේ නිලධාරින් විසින් සිදු කළ වැටලිමකදී අදාළ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී අයිස් නමැති මත්ද්‍රව්‍ය මිලිග්‍රෑම් 300ක් සොයාගෙන තිබේ. සැකකරු 29 හැවිරිදි පෑලියගොඩ ප්‍රදේශයේම පදිංචිකරුවෙකු බව සඳහන්ය. අත්අඩංගුවට ගත් සැකකරු අද (21) අළුත්කඩේ මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=96450", "Category": null, "Parent URL": null}