{"Source": "Adaderana", "Timestamp": "June 25, 2012 02:57 pm", "Headline": "කෑගල්ලේ පවුල් 65,000 ට පානීය ජල පහසුකම් ", "News Content": "කෑගල්ල දිස්ත්‍රික්කයේ පවුල් 65,000 ට පානීය ජල පහසුකම් සැපයීමට රජය පියවර ගෙන තිබේ. පසුගිය දා කෑගල්ල දිස්ත්‍රික් ලේකම් කාර්යාලයේ පැවති ජල සම්පාදන ප්‍රගති සමාලෝචන වැඩසටහනේ දී අමාත්‍ය දිනේෂ් ගුණවර්ධන මහතා මේ බව සඳහන් කළේය. මේ යටතේ ගලිගමුව, යටියන්තොට, ගෝනගල මැදගොඩ, අසුපිණිඇල්ල, වරකාපොළ, රුවන්වැල්ල සහ මාදොළ යන ප්‍රදේශ වල ජල ව්‍යාපෘති 7 ක් ක්‍රියාත්මක කිරීමට නියමිතය. මේ සඳහා රුපියල් මිලියන 7935 ක් වැය කෙරෙයි.", "URL": "https://sinhala.adaderana.lk/news.php?nid=25307", "Category": null, "Parent URL": null}