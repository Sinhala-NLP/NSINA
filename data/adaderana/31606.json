{"Source": "Adaderana", "Timestamp": "February 13, 2013 05:42 pm", "Headline": "ජීවිත හා දේපළ හානි ගැන සංගණනයක්", "News Content": "යුදමය සමයේ සමස්ත රට පුරා සිදුවුණු ජීවිත හා දේපළ භෞතික සම්පත් හානි පිළිබඳව සංගණනයක් ආරම්භ කිරීමට කටයුතු කරන බව රාජ්‍ය පරිපාලන හා ස්වදේශ කටයුතු අමාත්‍යංශය පවසයි. උගත් පාඩම් හා ප්‍රතිසන්ධානය සඳහා වූ ජනාධිපති කොමිසමේ නිර්දේශ අනුව ජන හා සංඛ්‍යාලේඛන දෙපාර්තමේන්තුවේ මැදිහත්වීමෙන් මෙම සංගණනය සිදුකරන බව රාජ්‍ය පරිපාලන හා ස්වදේශ කටයුතු අමාත්‍යංශයේ ලේකම් පී.බී අබේකෝන් මහතා සඳහන් කරයි. කෙසේ වෙතත් මෙම සංගණන කටයුතු එළඹෙන මාර්තු මස ආරම්භ කිරීමට බලාපොරොත්තු වන බව ලේකම්වරයා අද දෙරණට කියා සිටියේය.", "URL": "https://sinhala.adaderana.lk/news.php?nid=31606", "Category": null, "Parent URL": null}