{"Source": "Adaderana", "Timestamp": "August 19, 2012 02:15 pm", "Headline": "රුසියානුවන් ‍2ක් මුහුදේ ගිලෙයි", "News Content": "මීගමුව, ඒත්තුකාල මුහුදු තීරයේ දියනෑමට ගිය රුසියානු ජාතිකයින් දෙදෙනෙකු දියේ ගිලී ජීවිතක්ෂයට පත්වී තිබේ. අද (19) උදෑසන මොවුන් දෙදෙනා තවත් විදේශිකයින් පිරිසක් සමග දියනෑමට ගොස් ඇති බව මීගමුව පොලිසිය සඳහන් කළේය. මෙලෙස දියේ ගිලී ජීවිතක්ෂයට පත්ව ඇත්තේ 54 හැවිරිදි පුද්ගලයෙකු හා 28 හැවිරිදි කාන්තාවකි. මොවුන්ගේ සිරුරු මීගමුව රෝහලේ මෘත ශරීරා‍ගාරයේ තබා ඇති අතර පශ්චාත් මරණ පරීක්ෂණය සිදුකිරීමට නියමිතය. මීගමුව පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26709", "Category": null, "Parent URL": null}