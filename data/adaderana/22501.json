{"Source": "Adaderana", "Timestamp": "March 1, 2012 11:16 am", "Headline": "මධූසමයදා ඝාතනය වූ කාන්තාවගේ මරණයට සැමියා අත්අඩංගුවේ ", "News Content": "පසුගිය 28 වන දින කොල්ලුපිටිය ප්‍රසිද්ධ හෝටලයකදී තියුණු ආයුධයකින් ගෙල කැපීමෙන් ඝාතනයට ලක්වූ කාන්තාවගේ මරණය සම්බන්ධයෙන් ඇගේ ද්‍රවිඩ ජාතික සැමියා බව කියන සැකකරු අද පෙරවරුවේ අත්අඩංගුවට ගෙන තිබේ. මේ අයුරින් මෙම අපරාධයට සම්බන්ධ බව කියන කොල්ලූපිටිය 05 වන පටුමගේ පදිංචි ද්‍රවිඩ ජාතික සැකකරුවකු අත් අඩංගුවට ගත් බවත්,කොල්ලූපිටිය පොලීසිය වැඩිදුර විමර්ශන පවත්වාගෙන යනු ලබන බවත් පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. පසුගිය 28 වන දින මධ්‍යම රාත්‍රීයේ අදාළ කාන්තාව ඝාතනය වී ඇති අතර ඇය දරුවන් දෙදෙනකුගේ මවකි. පළමු විවාහයෙන් නීත්‍යනුකූලව වෙන්වී දෙවන විවාහයක් කරගෙන ඇති 47 හැවිරිදි ඇය සිය නව සැමියා සමග මධුසමය ගත කිරීම සඳහා කොල්ලුපිටියේ,ගාලුපාරේ පිහිටි ප්‍රසිද්ධ හෝටලයකට පැමිණ ඇත. කෙසේ වෙතත් 29 වන දින සිය හෝටල් කාමරය පිරිසිදු කිරීමට හෝ සේවකයින්ට අවසර නොදුන් මෙම සැකකාර සැමියා අතුරුදහන්ව සිටි අතර අද දින අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=22501", "Category": null, "Parent URL": null}