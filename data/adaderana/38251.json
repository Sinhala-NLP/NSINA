{"Source": "Adaderana", "Timestamp": "October 20, 2013 12:41 pm", "Headline": "මලයාසියානු මළල ක්‍රීඩා තරගාවලියෙන් ලංකාවට රන් පදක්කම් 2ක්", "News Content": "89 වැනි මලයාසියානු විවෘත මළල ක්‍රීඩා තරගාවලියේදී මීටර් 400 කාන්තා හා පිරිමි ඉසව්වෙන් රන් පදක්කම් දෙකක් හිමි කර ගැනීමට ශ්‍රී ලාංකික ක්‍රීඩක කසුන් කල්හාර හා ක්‍රීඩිකා චන්ද්‍රිකා සුභාෂිණි සමත්ව තිබේ. එහිදී කසුන් කල්හාර මීටර් 400 ඉසව්ව තත්පර 47.19න් නිමකර ඇති අතර චන්ද්‍රිකා සුභාෂිණි එම ඉසව්ව නිමකර ඇත්තේ තත්පර 52 86කිනි. ඒ අනුව එම ඉසව් දෙකෙන් ශ්‍රී ලංකාවට රන් පදක්කම් දෙකක් හිමිව තිබේ. මෙම තරගාවලිය ඊයේ ඇරඹුණු අතර එය අදින් අවසන් වේ. උස පැනීමේ පිරිමි ඉසව්ව නියෝජනය කරමින් මංජුල කුමාර මෙම තරගාවලියට එක්ව සිටී. ශ‍්‍රී ලංකාව අවසන් වරට මලයාසියානු විවෘත මළල ක‍්‍රීඩා ශූරතාවලිය නියෝජනය කලේ 2011 වසරේදී වන අතර එහිදී රන් පදක්කම් 3ක් සහ එක් රිදී පදක්කමක් හිමි කර ගෙන ඇත.", "URL": "https://sinhala.adaderana.lk/news.php?nid=38251", "Category": null, "Parent URL": null}