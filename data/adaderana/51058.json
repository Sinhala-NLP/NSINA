{"Source": "Adaderana", "Timestamp": "May 2, 2015 10:11 am", "Headline": "ලංගම බස් රථයකට ප්‍රහාරයක්!", "News Content": "කරුවලගස්වැව, 14 කණුව ප්‍රදේශයේ දි ලංකා ගමනාගමන මණ්ඩලයට අයත් බස් රථයකට පහරදීමක් සිදුව තිබේ.ත්‍රිකුණාමලය, එරක්කණ්ඩි සිට කොළඹ බලා ධාවනය වු බස් රථයට අද අළුයම 2.45ට පමණ පහරදිම සිදුව ඇති බව අද දෙරණ වාර්තාකරු පැවසුවේය.ප්‍රහාරයෙන් බස් රථයේ ඉදිරිපස විදුරුවට අලාභ හානි සිදුව ඇති අතර මඟීන් කිසිවෙකුටත් තුවාළ සිදුව නොමැති බව වාර්තා වෙයි.කවුරුන් විසින් කුමන හේතුවක් මත මෙම පහරදීම සිදු කළේද යන්න පිළිබඳ මෙතෙක් අනාවරණය වී නොමැත.සිද්ධිය සම්බන්ධයෙන් කරුවලගස්වැව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51058", "Category": null, "Parent URL": null}