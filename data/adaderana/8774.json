{"Source": "Adaderana", "Timestamp": "June 3, 2010 09:29 am", "Headline": "ධීවර පුරප්පාඩු පිරවීමට උතුරේ තරුණයින්ට අවස්ථාව  ", "News Content": "උතුරු පළාත්වල ධීවර ක්ෂේත්‍රයේ පවතින පුරප්පාඩු පිරවීම සඳහා එම පළාතේ තරුණ තරුණියන්ට අවස්ථාව දෙන ලෙස ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. ජනවාර්ගික ගැටලු වැනි අවාසනාවන්ත සිදුවීම් ඇති නොවීම සඳහා මෙවැනි ක්‍රියාමාර්ග ගත යුතු බව අමාත්‍යවරයා ඊයේ සිය අමාත්‍යාංශයේ පැවති විශේෂ සාකච්ඡාවකදී සඳහන් කළේය. උතුරු නැගෙනහිර පළාතේ ධීවර වරායන් කිහිපයක් අලුතින් ඉදිකිරීමට ද යෝජනා වී ඇති බව රාජිත සේනාරත්න අමාත්‍යවරයා මෙහිදි ප්‍රකාශ කළේය. සාකච්ඡාවට ධීවර අමාත්‍යාංශයට අනුබද්ධිත ආයතන ප්‍රධානීන් රැසක් සහභාගී වී සිටියහ.", "URL": "https://sinhala.adaderana.lk/news.php?nid=8774", "Category": null, "Parent URL": null}