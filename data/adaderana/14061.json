{"Source": "Adaderana", "Timestamp": "February 7, 2011 05:00 pm", "Headline": "හොරණ බස් වර්ජනය කිසිසේත් යුක්ති සහගත නෑ", "News Content": "හොරණ සිට ධාවනය වන පෞද්ගලික බස් රථ වල හිමිකරුවන් ආරම්භ කර ඇති වර්ජනය කිසිසේත් යුක්ති සහගත නොවන බව බස්නාහිර පළාත් මාර්ගස්ථ මගී ප්‍රවාහන අධිකාරිය පවසයි. පෞද්ගලික බස් රථ හිමියන් පවසන ආකාරයේ බලපත්‍ර ලබා දීමක් සිදු කර නොමැති බව එම අධිකාරියේ සභාපති පියසේන දිසානායක මහතා සඳහන් කළේය. අසත්‍ය කරුණක් පදනම් කර ගනිමින් බස් රථ හිමිකරුවන් මෙවැනි වර්ජනයකට පෙළගැස්සවීම අසාධාරණ බව ඔහු වැඩිදුරටත් කියා සිටියේය. හොරණ සිට - බුලත්සිංහල දක්වා අයථා ලෙස බස් රථ බලපත්‍රයක් ලබා දී ඇති බවට චෝදනා කරමින් පෞද්ගලික බස් රථ හිමිකරුවන් ‍අදාළ වර්ජනය ආරම්භ කර ඇත.", "URL": "https://sinhala.adaderana.lk/news.php?nid=14061", "Category": null, "Parent URL": null}