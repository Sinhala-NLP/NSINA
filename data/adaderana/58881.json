{"Source": "Adaderana", "Timestamp": "April 3, 2016 11:00 am", "Headline": "පෑලියගොඩ-බියගම මාර්ගය තාවකාලිකව වසයි", "News Content": "පෑලියගොඩ - බියගම ප්‍රධාන මාර්ගය මේ වන විට තාවකාලිකව වසා දමා ඇති බව පොලීසිය පවසයි.ලොරි රථයක ගැටීමෙන් එම මාර්ගයේ ඇති කළු පාලමේ කොටසක් කඩා වැටී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පාලමේ කඩා වැටුණු කොටස ඉවත් කර එය යථා තත්ත්වයට පත් කිරීමේ කටයුතු මේ වන විටත් ආරම්භ කර තිබේ.එම කටයුතු අවසන් කිරීම සඳහා අවම වශයෙන් පැය තුනක කාලයක්වත් ගත වනු ඇති බව පොලීසිය පවසයි.ඒ අනුව බියගම දෙසට ගමන් කරන රථ වාහන විකල්ප මාර්ග ලෙස පෑලියගොඩ සිට නුවර පාර ඔස්සේ පට්ටිය හංදිය දක්වා ගොස් දුම්රියපොළ මාර්ගය ඔස්සේ කැලණි විහාරය හරහා බියගම දෙසට ධාවනය කළ හැකි බව පොලීසිය සඳහන් කළේය.", "URL": "https://sinhala.adaderana.lk/news.php?nid=58881", "Category": null, "Parent URL": null}