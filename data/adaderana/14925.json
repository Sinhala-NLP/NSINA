{"Source": "Adaderana", "Timestamp": "March 18, 2011 01:06 pm", "Headline": "ප්‍රතිඵල සාමකාමීව භුක්ති විඳින්න ", "News Content": "මැතිවරණ ප්‍රතිඵල සාමකාමීව භුක්ති විඳින ලෙස මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි. සැලකිය යුතු ඝනයේ පශ්චාත් මැතිවරණ ප්‍රචණ්ඩ ක්‍රියා කිසිවක් මෙතෙක් වාර්තා වී නොමැති බව ඔහු සඳහන් කරයි. මැතිවරණ දිනයේ දී යම් යම් සුළු සිදුවීම් කිහිපයක් වාර්තා වුව ද පොලිසිය මැදිහත්ව එම සිදුවීම් පාලනය කළ බව ගාමිණි නවරත්න මහතා ප්‍රකාශ කළේය. ඉදිරි දින කිහිපය තුළ ද පළාත් පාලන මැතිවරණය පැවති ප්‍රදේශවල ආරක්ෂාව සඳහා විශේෂ ආරක්ෂක වැඩපිළිවෙළක් ක්‍රියාත්මක කර ඇති බව ගාමිණි නවරත්න මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14925", "Category": null, "Parent URL": null}