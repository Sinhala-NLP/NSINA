{"Source": "Adaderana", "Timestamp": "November 19, 2011 08:22 am", "Headline": "සීමා දැම්මොත් සියදිවිනසා ගැනීම හැර විකල්පයක් නෑ", "News Content": "ධීවර කටයුතුවල නියැලීම සඳහා සීමා පැනවුවහොත් තමන්ට සියදිවි හානිකර ගැනීම හැර වෙනත් විකල්පයක් නොමැති බව තමිල්නාඩු ධීවරයින් පිරිසක් පවසයි. ධීවර කටයුතුවල නියැලීම සඳහා තමන්ට සීමා නිර්ණයන් නොපැවතිය යුතු බව ඔවුන් සඳහන් කරයි. ඉන්දීය මුහුදු කලාපය සීමිත බැවින් එම ප්‍රදේශයේ මත්ස්‍ය සම්පත ද ඉතා සීමිත බව ඉන්දීය ධීවරයින් පිරිස පෙන්වා දෙයි. ශ්‍රී ලංකාවේ යුද්ධය නිමාවීමට පෙර තමන්ට ධීවර කටයුතුවල යෙදීමේ දී කිසිදු තහංචියක් නොතිබූ අතර යුද්ධය නිමාවීමත් සමග තහංචි වැඩිවීම පිළිබඳ අප්‍රසාදය පළ කරන බව තමිල්නාඩු ධීවරයින් පිරිස පවසයි.", "URL": "https://sinhala.adaderana.lk/news.php?nid=20093", "Category": null, "Parent URL": null}