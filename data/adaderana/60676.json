{"Source": "Adaderana", "Timestamp": "June 1, 2016 12:23 pm", "Headline": "ප්‍රදේශ කිහිපයක තවදුරටත් ජල ගැලීම්", "News Content": "පවතින අයහපත් කාලගුණ තත්ත්වය හේතුවෙන් ප්‍රදේශ කිහිපයකින් ජල ගැලීම් තත්ත්ව වාර්තා වන බව ආපදා කළමනාකරණ මධ්‍යස්ථානය පවසයි.එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ කළු, ගිං සහ නිල්වලා යන ගංගාවල ජල මට්ටම ඉහළයාම හේතුවෙන් මෙම ජලගැලීම් තත්ත්වයන් වාර්තා වන බවයි.මේ අතර දිවයිනේ බස්නාහිර, වයඹ දකුණ, මධ්‍යම සහ සබරමුව පළාත් වලට අද දිනයේ විටින් විට වැසි හෝ ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි.එම දෙපාර්තමේන්තුවේ අනාවැකිකරණ අංශයේ නියෝජ්‍ය අධ්‍යක්ෂ අනූෂා වර්ණසූරිය මහත්මිය සඳහන් කළේ මන්නාරම දිස්ත්‍රික්කයේද තැනින් තැන වැසි හෝ ගිගුරුම් සහිත වැසි ඇතිවිය හැකි බවයි.", "URL": "https://sinhala.adaderana.lk/news.php?nid=60676", "Category": null, "Parent URL": null}