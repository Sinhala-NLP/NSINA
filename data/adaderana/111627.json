{"Source": "Adaderana", "Timestamp": "June 9, 2019 03:42 pm", "Headline": "පක්ෂ ලේකම්වරුන් මැතිවරණ කොමිසමට කැඳවයි", "News Content": "ඉදිරියේදී පැවැත්වීමට නියමිත මැතිවරණ සම්බන්ධයෙන් සාකච්ඡා කිරීම සදහා දේශපාලන පක්ෂවල ලේකම්වරුන් මැතිවරණ කොමිසමට කැදවා තිබේ. ලබන 11 වන දින අදාල සාකච්ඡාව සදහා සියළු පක්ෂවල ලේකම්වරුන්ට ආරාධනා කර ඇති බව වාර්තා වන්නේය. මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙන් 11 වන දින පස්වරු 02.00 ට මැතිවරණ කොමිසමේ දී මෙම සාකච්ඡාව පැවැත්වීමට නියමිතයි. මෙහිදි ඉදිරියේදී පැවැත්වීමට නියමිත ජනාධිපතිවරණය පිළිබඳව හා කල්දමා ඇති පළාත් සභා මැතිවරණය පැවැත්වීම සම්බන්ධයෙන් පවතින නීතිමය තත්ත්වය පිළිබදව දේශපාලන පක්ෂ ලේකම්වරුන් දැනුවත් කිරීමට නියමිත බව මැතිවරණ කොමිසමේ ප්‍රකාශකයෙකු සදහන් කළේය. මේ අතර මෙම සාකච්ඡාවේදී ඡන්දහිමි නාමලේඛනයේ ප්‍රතිශෝධන කටයුතු පිළිබඳව ද පක්ෂ ලේකම්වරුන් දැනුවත් කිරීමට නියමිතයි. පසුගිය පළාත් පාලන ඡන්ද විමසීමේදී ඡන්දය නොපැවැත්වු ඇල්පිටිය ප්‍රාදේශිය සභාවේ ඡන්ද විමසීම පිළිබඳව ද මෙම සාකච්ඡාවේදී අවධානය යොමුවනු ඇති බව මැතිවරණ කොමිසම වැඩිදුරටත් සදහන් කළේය.", "URL": "https://sinhala.adaderana.lk/news.php?nid=111627", "Category": null, "Parent URL": null}