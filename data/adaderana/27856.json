{"Source": "Adaderana", "Timestamp": "September 29, 2012 04:05 pm", "Headline": " වැලි ගොඩට දැමූ 3ක් දැලේ", "News Content": "තෙල්දෙණිය, නාරම්පනාව ප‍්‍රදේශයේ නීති විරෝධී අයුරින් වැලි ගොඩදැමීමේ නිරතව සිටි පුද්ගලයින් තිදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. විශේෂ කාර්යය බලකායේ අඹකොටේ කඳවුරේ නිලධාරීන් කණ්ඩායමක් විසින් සැකකරවන් අත්අඩංගුවට ගෙන ඇති බව සඳහන්ය. වැලි ගොඩ දැමීම සඳහා යොදාගත් උපකරණ කිහිපයක්ද එහිදී විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා තෙල්දෙණිය පොලිස් ස්ථානයට බාර දුන් බව විශේෂ කාර්යය බලකාය වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=27856", "Category": null, "Parent URL": null}