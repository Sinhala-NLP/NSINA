{"Source": "Adaderana", "Timestamp": "November 8, 2017 02:30 pm", "Headline": "මිතුරන් සමග දඩයමේ ගිය තරුණයා දඩයම් කරලා - අභිරහස් මරණය ගැන පරීක්ෂණ ඇරඹේ", "News Content": "වෙඩි වැදි මිය ගිය පුද්ගලයෙකු ගේ මළ සිරුරක් අද (08) උදෑසන විල්ගමුව ජාතික වනෝද්‍යානයේ තිබී සොයාගත් බව විල්ගමුව පොලිසිය කියයි.ඊයේ (07) සවස හයට පමණ පිරිසක් සමග දඩයමේ ගොස් ඇති මියගිය පුද්ගලයා ආපසු නිවසට නොපැමිණිම හේතුවෙන් ඔහුගේ පවුලේ ඥාතීන් සිදුකළ සොයා බැලීමක දී ඔවුන්ට ඔහුගේ මළ සිරුර හමුවී ඇති බව පොලිසිය කියයි.මියගොස් ඇත්තේ හඳුන්ගමුව,හිඹිලියාකඩ ප්‍රදේශයේ පදිංචිව සිටි මැදගෙදර උපාලි හේරත් (19) නැමති තරුණයෙකි.මියගිය පුද්ගලයා වෙඩිතබාගත්තේද නැතහොත් ඝාතනයට ලක්වූයේ ද යන්න පිළිබඳ විල්ගමුව පොලිසියේ ස්ථානාධිපති ප්‍රධාන පොලිස් පරික්ෂක පාලිත ඉලංගන්සේකර මහතාගේ මුලිකත්වයෙන් පරික්ෂණ ආරම්භ කර තිබේ.", "URL": "https://sinhala.adaderana.lk/news.php?nid=79658", "Category": null, "Parent URL": null}