{"Source": "Adaderana", "Timestamp": "October 23, 2013 10:37 am", "Headline": "තියුණු ආයුධයකින් පහර දී අයෙක් ඝාතනය කළ 3ක් අත්අඩංගුවට ", "News Content": "යාපනය - ආරුගල්මඩම් ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කිරීමේ සිද්ධියක් සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. ඊයේ(22) රාත්‍රී මෙම ඝාතනය සිදුව ඇති බව සඳහන් වෙයි. පවුල් ආරවුලක් මත මෙම ඝාතනය සිදුව ඇති බවට තොරතුරු අනාවරණය වී තිබේ. ඝාතනයට ලක්ව ඇත්තේ යාපනය, ආරුගල්මඩම් ප්‍රදේශයේම පදිංචිව සිටි 30 හැවිරිදි අයෙකු බව පොලිසිය සඳහන් කරයි. ඝාතනය සම්බන්ධයෙන් මරණකරුගේ බිරිඳගේ පියා සහ තවත් දෙදෙනෙක් අත්අඩංගුවට ගෙන ඇති අතර ඔවුන් අද(23) යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38325", "Category": null, "Parent URL": null}