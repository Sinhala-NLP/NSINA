{"Source": "Adaderana", "Timestamp": "December 2, 2017 08:37 pm", "Headline": "විපතට පත් ජනතාවට සහන සලසන්න නාවික හමුදා මෙහෙයුම්", "News Content": "අයහපත් කාලගුණයෙන් විපතට පත් ජනතාවට සහන සැලසීමේ නාවික හමුදා මෙහෙයුම් කටයුතු ආරම්භ කර තිබේ. නාවික හමුදා මැරින් බලකාය, නාවික හමුදා ක්ෂණික ප්‍රතිචාර දැක්වීමේ, මුදවාගැනීමේ සහ සහන සැලසීමේ ඒකකයට අනුයුක්ත නිලධාරීන් ඒ සඳහා යොදවා ඇති බව නාවික හමුදා සඳහන් කළේය. ඒ අනුව මතුගම, ගොස්ගහකන්ද හන්දිය, යටදොලපාර, කටුගහහේන හා කළුතර ගෙරකැටිය හන්දිය, ගමගොඩ,මැද්දේගෙදරවත්ත යන ප්‍රදේශවලට සහන සැලසීමේ කටයුතු සඳහා නිලධාරීන් යොදවා ඇති බව සඳහන්ය. එම ප්‍රදේශවල ගස් කඩාවැටීම් ඇතුළු සහන සැලසීමේ මෙහෙයුම් නිලධාරීන් විසින් සිදු කරන අතර ස්වභාවික ව්‍යසනයට ගොදුරු වූ ප්‍රදේශවල පුද්ගලයින්ට සහන සැලසීමෙ කටයුතු අඛන්ඩව සිදු කිරීමට කටයුතු යොදා ඇති බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=80930", "Category": null, "Parent URL": null}