{"Source": "Adaderana", "Timestamp": "April 28, 2013 08:33 pm", "Headline": "බසයක් පෙරළී යුද හමුදා සෙබළුන් 30ට තුවාලයි", "News Content": "අවමංගල උත්සවයකට සහභාගී වි නැවත පැමිණෙමින් සිටි යුද හමුදා සෙබළුන් රැගත් බස් රථයක් මොණරාගල වැලියාය ප්‍රදේශයේදී මාර්ගයෙන් ඉවතට පැන පෙරළීමෙන් එහි සිටි යුද හමුදා නිලධාරීණියක ඇතුළු 30 දෙනෙකු තුවාල ලබා තිබේ. අද (28) පස්වරු 5.10ට පමණ සිදුවු එම අනතුරින් තුවාල ලැබූවන් මොණරාගල සිරිගල රෝහලට ඇතුළත් කර ඇති අතර ඔවුන්ගෙන් දෙදෙනෙකුගේ තත්ත්වය බරපතළ බව පොලීසිය කියයි. එම හමුදා සෙබළුන් දියතලාව යුද හමුදා කඳවුරට අනුයුක්තව සේවය කළ පිරිසක් බවද පොලීසිය පවසයි.", "URL": "https://sinhala.adaderana.lk/news.php?nid=33659", "Category": null, "Parent URL": null}