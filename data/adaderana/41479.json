{"Source": "Adaderana", "Timestamp": "March 2, 2014 09:09 am", "Headline": "ඉන්දීය ජාතිකයා දියේ ගිළී ජීවිතක්ෂයට පත්වෙයි", "News Content": "අළුත්ගම ප්‍රදේශයේ මුහුදේ දිය නාමින් සිටි ඉන්දීය ජාතිකයෙකු දියේ ගිළී මියගොස් තිබේ. ඉන්දීය ජාතිකයා ඊයේ(01) පස්වරුවේ දියනාමින් සිටින අවස්ථාවේ මුහුදු රළට හසුව ගසා ගෙන ගොස් ඇති බව පොලීසිය සඳහන් කළේය.‍ එම අවස්ථාවේ ජීවිත ආරක්ෂක නිලධාරීන් හා ප්‍රදේශවාසීන් එක්ව ඔහු ගොඩබිමට ගෙන ඒමට කටයුතු කර තිබේ. අනතුරුව ඔහු ප්‍රතිකාර සඳහා සීනිවත්ත රෝහලට ඇතුළත් කිරීමේ දි මියගොස් ඇති බව පොලීසිය සඳහන් කළේය. මියගොස් ඇත්තේ 28 හැවිරිදි ඉන්දීය ජාතිකයෙකු වන අතර පශ්චාත් මරණ පරීක්ෂණය අද(03) සිදුකිරීමට නියමිතය. අළුත්ගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41479", "Category": null, "Parent URL": null}