{"Source": "Adaderana", "Timestamp": "May 31, 2015 02:45 pm", "Headline": "බස් රථය ගිනි ගත්තාද? ගිනි තිබ්බාද? ", "News Content": "ඡායා රූ - අමිල මධුෂංක ගාල්ල, පියදිගම ප්‍රදේශයේ බස් හිමියෙකුගේ නිවසක් ඉදිරිපිට නවතා තිබු බස් රථයක් ගිනි ගෙන විනාශ වී තිබේ.ගාල්ල - කොළඹ පෞද්ගලික බස් රථයක් මෙලෙස ගිනිගෙන විනාශ වී ඇති බව අප වාර්තාකරු සඳහන් කළේය.අද අලුයම 12.45 ට පමණ බස් රථය ගිනි ගෙන ඇති බව සඳහන්ය.ගාල්ල ගිනි නිවීමේ ඒකකය එම ස්ථානයට පැමිණ ඇති අතර ඒ වන විට බස් රථය ගිනිගෙන සම්පූර්ණයෙන් විනාශ වී ඇති බව වාර්තාවෙයි. අදාළ ස්ථානයේ තවත් බස් රථ දෙකක් තිබී ඇති අතර එම බස්රථ වලට කිසිදු හානියක් සිදුවී නොමැත.බස් රථය ගිනි ගත්තාද එසේත් නොමැතිනම් ගිනි තිබ්බාද යන්න වග ගාල්ල පොලීසිය විසින් පරීක්ෂණ සිදුකරයි.", "URL": "https://sinhala.adaderana.lk/news.php?nid=51691", "Category": null, "Parent URL": null}