{"Source": "Adaderana", "Timestamp": "March 31, 2014 05:26 pm", "Headline": "හෝමාගම හිටපු සභාපතිගේ පෙත්සම ඉවතට", "News Content": "හෝමාගම ප්‍රාදේශීය සභාවේ හිටපු සභාපති ඒ.ඩී.කුමාරසේන මහතා ඉදිරිපත් කළ මූලික අයිතිවාසිකම් පෙත්සමක් ශ්‍රේෂ්ඨාධිකරණය විසින් ප්‍රතික්ෂේප කර තිබේ. තමන් සභාපති ධුරයෙන් ඉවත් කිරීමෙන් මූලික අයිතිවාසිකම් උල්ලංඝණය වී ඇති බවට ප්‍රකාශ කරන ලෙස ඉල්ලා අදාළ පෙත්සම ගොණු කර තිබුණි. අගවිනිසුරු මොහාන් පීරිස් මහතා ඇතුළු ත්‍රිපුද්ගල විනිසුරු මඩුල්ලක් හමුවේ පෙත්සම විභාගයට ගැනීම පිළිබඳ සලකා බැලීම අද සිදුකෙරුණි. එහිදී එය විභාගයට ගැනීමට තරම් කිසිදු හේතුවක් නොමැති බව පැවසු විනිසුරුමඩුල්ල පෙත්සම නිෂ්ප්‍රභ කර ඇත.", "URL": "https://sinhala.adaderana.lk/news.php?nid=42205", "Category": null, "Parent URL": null}