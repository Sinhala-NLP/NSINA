{"Source": "Adaderana", "Timestamp": "December 17, 2017 12:51 pm", "Headline": " පැෆ්රල් සංවිධානයෙන් ඉල්ලීමක්", "News Content": "නාමයෝජනා ලැයිස්තු සකස් කිරීමේ දී ඒ පිළිබඳ වැඩි අවධානයක් යොමුකර කටයුතු කරන ලෙස මැතිවරණ නිරීක්ෂණයේ නිරත පැෆ්රල් සංවිධානය දේශපාලන පක්ෂවලින් ඉල්ලීමක් කරයි. අඩුපාඩු සහිත නාමයෝජනා ලැයිස්තු හේතුවෙන් ඒවා ප්‍රතික්ෂේප වීම තුළ සුදුසුකම් සහිත සැලකිය යුතු පිරිසකට මැතිවරණයට ඉදිරිපත් වීමේ අවස්ථාව අහිමි වන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පෙන්වා දෙයි. පළාත් පාලන ආයතන ඡන්ද විමසීමේ දෙවන අදියර යටතේ පළාත් පාලන ආයතන 248ක් සඳහා නාමයෝජනා බාරගැනීම හෙටින් ආරම්භ වෙයි. ලබන 21 වැනිදා මධ්‍යහ්න 12.00 දක්වා නාමයෝජනා බාරගැනීම සිදුකිරීමට නියමිතය.", "URL": "https://sinhala.adaderana.lk/news.php?nid=81636", "Category": null, "Parent URL": null}