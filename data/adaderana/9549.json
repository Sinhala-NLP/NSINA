{"Source": "Adaderana", "Timestamp": "July 12, 2010 08:40 am", "Headline": "විරෝධතා ගැන කතාකරන්න ජී. එල් තානාපතිවරුන් හමුවෙයි", "News Content": "එක්සත් ජාතීන්ගේ සංවිධානයේ මෙරට මූලස්ථානය ඉදිරිපිට පැවති විරෝධතා සම්බන්ධයෙන් සාකච්ඡා කිරීම සඳහා විදේශ කටයුතු අමාත්‍ය ජී.එල්.පීරිස් මහතා, තානාපතිවරුන් කිහිපදෙනෙකු හමුවීමට තීරණය කර තිබේ. ඒ අනුව අමෙරිකාවේ හා යුරෝපා සංගම් රටවල මෙරට තානාපතිවරුන් නියෝජනය කරමින් නියෝජිත පිරිසක් අද විදේශ කටයුතු අමාත්‍යාංශයේදී අමාත්‍ය ජී. එල්. පීරිස් මහතා හමුවීමට නියමිතය. මේ අතර එක්සත් ජාතීන්ගේ සංවිධානයේ මෙරට කාර්යාලයේ දෛනික කටයුතු අද සිට සාමාන්‍ය පරිදි සිදුකිරීමට එම කාර්යාල ප්‍රධානීන් පියවර‍ ගෙන තිබේ. එම කාර්යාලයේ ආරක්ෂාව තහවුරු කිරීම හේතුවෙන් මෙම පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=9549", "Category": null, "Parent URL": null}