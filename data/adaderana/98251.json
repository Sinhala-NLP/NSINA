{"Source": "Adaderana", "Timestamp": "October 26, 2018 10:47 am", "Headline": "හොර සල්ලි ළඟ තබාගෙන සිටි විදෙස් ජාතිකයෙක් අල්ලයි ", "News Content": "පිලියන්දල, මඩපාත ප්‍රදේශයේදී ව්‍යාජ මුදල් නෝට්ටු සමඟ විදෙස් ජාතිකයෙකු අත්අඩංගුවට ගෙන තිබේ. වලාන මධ්‍යම දුෂණ මර්දන ප්‍රහාරක ඒකකයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගත් බව පොලීසිය සඳහන් කළේය. ඔහු සතුව තිබී ව්‍යාජ රුපියල් 5000 සේ නෝට්ටු 04ක් සහ අසභ්‍ය ඡායාරූප ඇතුළත් ජංගම දුරකනතයක් පොලීසිය බාරයට ගෙන තිබේ. අත්අඩංගුවට ගත් සැකකරු 28 හැවිරිදි මාලි ජාතිකයෙකු බව පොලීසිය පැවසීය. ඔහු අද(26) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිත අතර පිලියන්දල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98251", "Category": null, "Parent URL": null}