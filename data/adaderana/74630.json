{"Source": "Adaderana", "Timestamp": "June 27, 2017 08:34 pm", "Headline": "ඡන්ද හිමි නාම ලේඛනය ඔක්තෝබර් 31ට පෙර ", "News Content": "මෙවර ඡන්ද හිමි නාම ලේඛනය ඔක්තෝබර් මස 31 වනදා වන විට සහතික කිරීමට තීරණය කර ඇති බව මැතිවරණ කොමිසමේ සභාපති මහින්ද දේශප‍්‍රිය මහතා පවසයි. මේ දිනවල බී.සී. ආකෘති පත‍්‍රය පිරවීම් කටයුතු සිදු කෙරෙන අතර ඒ සඳහා ජනතාවගේ උපරිම සහයෝගය අවශ්‍ය බව සභාපතිවරයා පෙන්වා දෙයි. අද(27) පෙරවරුවේ මැතිවරණ මහලේකම් කාර්යාලයේ පැවති මාධ්‍ය හමුවට එක්වෙමින් මැතිවරණ කොමිසමේ සභාපති මහින්ද දේශප‍්‍රිය මහතා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=74630", "Category": null, "Parent URL": null}