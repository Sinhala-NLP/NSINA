{"Source": "Adaderana", "Timestamp": "March 2, 2019 07:37 pm", "Headline": "ගෝඨාභය ජනපති කරනවාට විරුද්ධ අභ්‍යන්තර සතුරන් පරාජය කරනවා", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා ජනාධිපති කිරීමේ සටනට බාධා කරන අභ්‍යන්තර සතුරන් පරාජය කිරීමට කටයුතු කරන බව ජාතික නිදහස් පෙරමුණේ නායක විමල් වීරවංශ මහතා පවසයි. මොරටුව ප්‍රදේශයේ පැවති ජනහමුවකට එක්වෙමින් ඔහු මේ බව සඳහන් කළේය. එමෙන්ම 20 වැනි සංශෝධනය සම්බන්ධයෙන් තවත් පාර්ශව කිහිපයක්ද තම අදහස් පළ කළේය ජනතාවගේ මූලික ප්‍රශ්නවලට විසඳුම් ලබා දිය හැකි නව ආණ්ඩුවක් බිහිකළ යුතුව පවතින බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. හැටන් වටවල ප්‍රදේශයේ පැවති ජනහමුවකට එක්වෙමින් ජනතා විමුක්ති පෙරමුණු නායක අනුර කුමාර දිසානායක මන්ත්‍රීවරයා මෙම අදහස් පළ කළේය. මේ අතර බදුල්ල ප්‍රදේශයේ පැවති ජනහමුවකට එක්වෙමින් ජනතා විමුක්ති පෙරමුණු ප්‍රධාන ලේකම් ටිල්වින් සිල්වා මහතා ප්‍රකාශ කළේ විධායක ජනාධිපති ක්‍රමය අහෝසි කළ යුතු බවයි. කෙසේවෙත‍ත් ගාල්ල ප්‍රදේශයෙදී මාධ්‍යවේදීන් යොමු කළ ප්‍රශ්න කිහිපයකට පිළිතුරු දෙමින් අමාත්‍ය මනෝ ගනේෂන් මහතා සඳහන් කළේ, අසීමිත බලතල අඩු කර හෝ විධායක ජනධිපති ක්‍රමය මෙරටට අවශ්‍ය බවයි එක්සත් ජනතා නිදහස් සන්ධානයේ පාර්ලමේන්තු මන්ත්‍රී ශෙහාන් සේමසිංහ මහතා පැවසුවේ 20 වැනි ආණ්ඩුක්‍රම ව්‍යවස්තා කෙටුම්පතට ඒකාබද්ධයේ සහය නොලැබේන බවයි. එක්සත් ජනතා නිදහස් සන්ධානයේ පාර්ලමේන්තු මන්ත්‍රී නාමල් රාජපක්ෂ මහතා පැවසුවේ ජනතා විමුක්ති පෙරමුණ ඉදිරිපත් කළ 20වැනි ව්‍යවස්තා සංශෝධන කොටුම්පතට තම පාර්ශවයේ සහය නොලැබෙන බවත් සාකච්ඡා කර එක් යෝජනාවක් ගෙන එනවා නම් එයට එකඟ වන බවත්ය. වැඩිදුරටත් අදහස් දැක්වු විමල් වීර වංශ මහතා පැවසුවේ වත්මන් අග්‍රාමාතඨ රනිල් වික්‍රමසිංහ මහතාට කිසි දිනක ජනාධිපතිවරණයක් ජයග්‍රහණය කිරිමට නොහැකි බවයි.", "URL": "https://sinhala.adaderana.lk/news.php?nid=105361", "Category": null, "Parent URL": null}