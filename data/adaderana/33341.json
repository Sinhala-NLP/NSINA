{"Source": "Adaderana", "Timestamp": "April 17, 2013 02:48 pm", "Headline": "ලංකාවෙත් බංග්ලාදේශයේත් අල්කයිඩා ක්‍රියාකාරීන් ", "News Content": "ශ්‍රී ලංකාව සහ බංග්ලාදේශයේ අල්කයිඩා සංවිධානයේ ක්‍රියාකාරීන් සිටින බව අමෙරිකානු පුවත්පත් ආයතනයක් ප්‍රකාශ කර තිබේ. ඩබ්ලිව්.එන්.ඩී. නම් අමෙරිකාවේ වොෂිංටන්හි ක්‍රියාත්මක ස්වාධීන පුවත් ආයතනය පවසන්නේ ශ්‍රී ලංකාව සහ බංග්ලාදේශය තුළ අල්කයිඩා සංවිධානයට සාමාජිකයින් බඳවාගැනීම සිදුකරන බවයි. ඔවුන් පසුව ත්‍රස්ත ක්‍රියාකාරකම් සඳහා අමෙරිකාවට ඇතුළු වන බව එම පුවත්පත් ආයතනය පෙන්වාදෙයි. එමෙන්ම බොස්ටන් මැරතන් ධාවන තරගය අතර තුර දී සිදුකළ ප්‍රහාරය ඉරානයේ හිස්බුල්ලා සංවිධානය සහ අල්කයිඩා සංවිධානය විසින් කරන ලද්දක් බවටද ඔවුන් චෝදනා කරයි.", "URL": "https://sinhala.adaderana.lk/news.php?nid=33341", "Category": null, "Parent URL": null}