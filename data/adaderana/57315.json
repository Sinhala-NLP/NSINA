{"Source": "Adaderana", "Timestamp": "February 18, 2016 08:45 am", "Headline": " නීතීඥ සංගමයේ නව ලේකම් කවුද?", "News Content": "ශ්‍රී ලංකා නීතීඥ සංගමයේ ලේකම් ධුරය සඳහා පැවති නිලවරණයේදී නීතීඥ අමල් රන්දෙණීය මහතා ප්‍රකාශිත ප්‍රතිඵල අනුව බහුතර ඡන්ද සංඛ්‍යාවක් ලබාගෙන තිබේ.එම සංගමයේ වර්තමාන ලේකම් නීතීඥ අජිත් පතිරණ මහතා සඳහන් කළේ අවසන් ප්‍රතිඵලය මෙතෙක් ප්‍රකාශයට පත් කර නොමැති බවයි.කෙසේවුවද ඊයේ පැවති නිලවරණයෙන් තමා තේරීපත්ව ඇති බව නීතීඥ අමල් රන්දෙණිය මහතා සඳහන් කළේය.මෙවර ලේකම් ධූරය සඳහා නීතීඥ සෙනරත් ජයසුන්දර සහ නීතීඥ ඉරාජ්ද සිල්වා යන මහත්වරුන්ද ඉදිරිපත් වී තිබේ. නීතීඥ සංගමයේ සභාපතිවරයා නිතරගයෙන් පත්වීම හේතුවෙන් එම තනතුර සඳහා නිළවරණයක් පවත්වා නොමැත.නව ලේකම්වරයා ලබන 26 වනදා සිට සිය ධුරයේ කටයුතු කිරීමට නියමිතව ති‍බේ.", "URL": "https://sinhala.adaderana.lk/news.php?nid=57315", "Category": null, "Parent URL": null}