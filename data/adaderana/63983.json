{"Source": "Adaderana", "Timestamp": "September 11, 2016 09:33 am", "Headline": " ඡන්දය ඔබේ අයිතියයි-ජනතාව දැනුම්වත් කරයි", "News Content": "“ඡන්දය ඔබේ අයිතියයි“ යන තේමාව යටතේ සර්ව ජන ඡන්ද බලය පිළිබඳ ජනතාව දැනුම්වත් කිරීමට පියවර ගෙන ඇති බව මැතිවරණ කොමිසමේ සභාපති මහින්ද දේශප්‍රිය මහතා පවසයි. ඔහු පෙන්වා දෙන්නේ ලබන බ්‍රහස්පතින්දාට යෙදෙන ලෝක ප්‍රජාතන්ත්‍රවාදී දිනයට සමගාමීව බණ්ඩාරනායක සම්මන්ත්‍රණ ශාලා පරිශ්‍රයේ දී මේ සම්බන්ධයෙන් විශේෂ වැඩසටහනක් ක්‍රියාත්මක කරන බවයි.ලෝකයේ සර්ව ජන ඡන්ද බලය හිමිවූ මුල් පෙළේ රටක් ලෙස ශ්‍රී ලංකාවේ පුරවැසියන් තම ඡන්ද බලය භාවිත කිරීමේ වැදගත්කම පිළිබඳ මෙහිදි දැනුම්වත් කිරීමට නියමිතය. ආදීවාසීන්ට සහ වීදි ජනතාවට ඡන්ද බලය ලබාදීමට අවශ්‍ය පියවර ගනිමින් සිටින බව ද මහින්ද දේශප්‍රිය මහතා ප්‍රකාශ කරයි.", "URL": "https://sinhala.adaderana.lk/news.php?nid=63983", "Category": null, "Parent URL": null}