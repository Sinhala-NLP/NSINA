{"Source": "Adaderana", "Timestamp": "December 23, 2015 10:29 am", "Headline": "ආරවුල දුරදිග ගිහින් මරණයකින් කෙළවරයි ", "News Content": "කෑගල්ල, ඔලගංකන්ද ප්‍රදේශයේදී පුද්ගලයෙකුට පහරදී ඝාතනය කර තිබේ.දීර්ඝ කාලයක සිට පැවැති ආරවුලක් හේතුවෙන් ඝාතනය සිදු කර ඇති බව පොලිසිය පැවසුවේය.පහරකෑමෙන් තුවාල ලැබූ අදාළ පුද්ගලයා කෑගල්ල රෝහලට ඇතුළත් කර ඇති අතර එහිදී ඔහු මියගොස් තිබේ.මියගොස් ඇත්තේ කෑගල්ල ඔලගංකන්ද පන්සල පාර ප්‍රදේශයේ පදිංචිව සිටි 60 හැවිරිදි පුද්ගලයෙකි.සිද්ධිය සම්බන්ධයෙන් කාන්තාවක ඇතුලු පුද්ගලයින් තිදෙනෙකු අත්අඩංගුවට ගෙන ඇති අතර කෑගල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=55894", "Category": null, "Parent URL": null}