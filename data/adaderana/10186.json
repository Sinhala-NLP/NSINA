{"Source": "Adaderana", "Timestamp": "August 12, 2010 03:34 pm", "Headline": "විනයගරුක සමාජයක් ගොඩනැගීමට පෙරට එන්න ", "News Content": "ත්‍රස්තවාදයෙන් රට නිදහස් කරගත් තරුණ තරුණියන්ට රට ගොඩනැගීම සඳහා ද ශක්තිය ඇති බව ජනාධිපති මහින්ද රාජපක්ෂ මහතා පවසයි. රණවිරු‍වෝ ජීවිත පූජා කර ලබාදුන්නා වූ නිදහස රැකගනිමින් සංවර්ධිත මෙන්ම යහපත් රටක විනයගරුක සමාජයක් ගොඩනැගීමේ වගකීම ඉටු කිරීමට පෙරට එන ලෙස ජනාධිපතිවරයා තරුණ ප්‍රජාවට ඇරයුම් කරයි. ජාත්‍යන්තර තරුණ වර්ෂයේ සමාරම්භක උත්සවය වෙනුවෙන් අද පෙරවරුවේ කොළඹ සුගතදාස ක්‍රීඩාංගණයේ දී පැවති උත්සවයට සහභාගි වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. රටේ තරුණයින්ගේ අපේක්ෂා ඵල දරන යුගයක තරුණ ජාත්‍යන්තර වර්ෂය ප්‍රකාශයට පත්කිරීම කාලෝචිත බව එහිදී වැඩිදුරටත් අදහස් දක්වමින් ජනාධිපති මහින්ද රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=10186", "Category": null, "Parent URL": null}