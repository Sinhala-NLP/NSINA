{"Source": "Adaderana", "Timestamp": "July 16, 2016 07:20 am", "Headline": "ඩෙංගු බෝ කළැයි  6544ට නඩු", "News Content": "මේ වසරේ ගතවූ කාලය තුළ ඩෙංගු මදුරුවන් බෝවන ස්ථාන පවත්වාගෙන ගිය 6544 දෙනෙකුට නඩු පවරා ඇති බව මහජන සෞඛ්‍ය පරීක්ෂකවරුන්ගේ සංගමය පවසයි.එම සංගමයේ සභාපති උපුල් රෝහණ මහතා සඳහන් කළේ රාජ්‍ය ආයතන 107කට එරෙහිව නඩු පවරා ඇති බවයි.ඒ අතර පාසල් දෙකක් සහ අමාත්‍යංශ දෙකක් වන බවද උපුල් රෝහණ මහතා සඳහන් කළේය.ඔහු පැවසුවේ ඩෙංගු මදුරුවන් බෝවන ස්ථාන වැඩිවශයෙන් අනාවරණය වී ඇත්තේ බස්නාහිර පළාතෙන් බවයි.", "URL": "https://sinhala.adaderana.lk/news.php?nid=62098", "Category": null, "Parent URL": null}