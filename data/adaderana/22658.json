{"Source": "Adaderana", "Timestamp": "March 8, 2012 07:44 am", "Headline": "කහවත්ත ඝාතකයින් අත්අඩංගුවේ", "News Content": "මහත් ආන්දෝලනයකට තුඩුදුන් කහවත්ත කොටකෙතන ගම්මානයේ පදිංචිව සිටි මව හා දියණිය ඝාතනය කිරීමේ සිද්ධියට සැකපිට තිදෙනකු අත්අඩංගුවට ගත් බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. ඒ අනුව පිරිමි පුද්ගලයින් දෙදෙනකු සහ කාන්තාවක් අපරාධ පරීක්ෂණ දෙපාර්තමේන්තු නිලධාරීන් විසින් අත්අඩංගුවට ගත් බව හෙතෙම තහවුරු කළේය. කහවත්ත කොටකෙතන සමගි මාවතේ පදිංචිව සිටි 52 හැවිරිදි නයනා නිල්මිණී (මව) සහ 18 හැවිරිදි කාවින්ද්‍යා චතුරංගී දියණිය ඝාතනය කර තිබියදී ඉකුත් පෙබරවාරි මස 01 වැනිදා කහවත්ත පොලිසිය මගින් සොයා ගනු ලැබිණි.", "URL": "https://sinhala.adaderana.lk/news.php?nid=22658", "Category": null, "Parent URL": null}