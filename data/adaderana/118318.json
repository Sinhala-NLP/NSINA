{"Source": "Adaderana", "Timestamp": "September 5, 2019 09:13 am", "Headline": "ඩෝරියන් අමෙරිකාට", "News Content": "ඩෝරියන් සුළි කුණාටුව අමෙරිකාවේ නැගෙනහිර වෙරළ තීරයට කඩා වැදීමේ අවදානමක් පවතින බව වාර්තා වේ. ඒ අනුව ෆොරීඩාවේ සිට වර්ජිනියා දක්වා සියලු පදිංචිකරුවන්ට හදිසි උපදෙස් පිළිබඳ අවධානයෙන් පසුවන ලෙස බලධාරින් දැනුම්දී තිබේ. එම සුළි කුණාටුව මීට පෙර බහමාස් රාජ්‍යයට බලපෑ අතර එරට පුද්ගලයින් 20 දෙනෙකු පමණ ඒ හේතුවෙන් මියගොස් තිබුණි. සුළි කුණාටුවේ බලපෑම පිළිබඳ අදහස් දැක්වූ බහමාස් අග්‍රාමාත්‍යවරයා ප්‍රකාශ කළේ තම රටේ ඉතිහාසයේ විශාලතම ව්‍යසනය මෙම සුළි කුණාටුවේ බලපෑම බවයි.", "URL": "https://sinhala.adaderana.lk/news.php?nid=118318", "Category": null, "Parent URL": null}