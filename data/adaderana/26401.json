{"Source": "Adaderana", "Timestamp": "August 8, 2012 07:33 am", "Headline": "යකඩයාට බිලිවූ යුවළ", "News Content": "ගාල්ල සිට මාතර බලා ධාවනය වූ දුම්රියක ගැටුණු යුවළක් ජීවිතක්ෂයට පත්ව තිබේ. කොටුගොඩ, බිංගෙය අසළ දී අනතුර සිදුව ඇතැයි පොලීසිය පවසයි. තරුණ යුවළක් මෙලෙස දුම්රියට පැන ඇති අතර බරපතල තුවාල ලැබූ මොවුන් දෙදෙනා කරාපිටිය රෝහලට ඇතුළත් කිරීමෙන් අනතුරුව මිය ගොස් ඇතැයි සඳහන්ය. මෙලෙස මිය ගොස් ඇත්තේ මහනුවර, කුළුගම්මන ප්‍රදේශයේ පදිංචි 21 හැවිරිදි වියේ පසුවූ තරුණියකි. තරුණයා මෙතෙක් හඳුනාගෙන නොමැති බව සඳහන්ය.", "URL": "https://sinhala.adaderana.lk/news.php?nid=26401", "Category": null, "Parent URL": null}