{"Source": "Adaderana", "Timestamp": "July 20, 2013 01:15 pm", "Headline": "‍අධිවේගයෙන් ආ මහේස්ත්‍රාත් දුන් නෝට්ටුවත් ව්‍යාජවෙලා!", "News Content": "මහේස්ත්‍රාත්වරයෙකු අධිවේගී මාර්ගයේ කොට්ටාව පිවිසුමෙන් පිටවීමට යාමේදී ලබාදුන් රුපියල් 1000.00 නෝට්ටුව ව්‍යාජ මුදල් නොට්ටුවක් බව හෙළි වී තිබේ. ගාල්ලේ සිට පැමිණි මහේස්ත්‍රාත්වරයා කොට්ටාව පිවිසුමෙන් ඊයේ රාත්‍රී 10.00ට පමණ පිටවීමට යාමේදී ගෙවූ රුපියල් 1000 නෝට්ටුව ව්‍යාජ එකක් බව මුදල් යන්ත්‍රයෙන් හෙළිව ඇත. ඒ අනුව මහේස්ත්‍රාත්වරයා හෝමාගම පොලීසියට ගොස් මේ පිළිබඳ පැමිණිල්ලක් කර තිබේ. අඟුණුකොළ පැලැස්සේ රජයේ බැංකුවකින් චෙක්පතක් මාරු කර ලැබුණු මුදල් අතර තිබු රුපියල් 1000 නෝට්ටුවක් එසේ දුන් බව ඔහු හෝමාගම පොලීසියට පවසා ඇත. ඒ අනුව මහේස්ත්‍රාත්වරයාගෙන් ප්‍රකාශයක් සටහන් කර ගැනීමෙන් පසු පොලීසිය ඔහු මුදා හැර තිබේ.", "URL": "https://sinhala.adaderana.lk/news.php?nid=35946", "Category": null, "Parent URL": null}