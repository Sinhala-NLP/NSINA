{"Source": "Adaderana", "Timestamp": "July 25, 2018 11:42 am", "Headline": "නවගමුව පෙරහැරට කඩුවෙල-කොළඹ වාහන ගමනා ගමනය සීමා වෙයි", "News Content": "නවගමුව කොතලාවල සංඛ පිට්ථි විහාරස්ථානයේ වාර්ෂික පෙරහැර හේතුවෙන් කඩුවෙල-කොළඹ මාර්ගයේ ගමනා ගමනය සීමා කර තිබේ. 2018 ජූලි මස 27 වන දින රාත්‍රී 8 සිට රාත්‍රී 12 දක්වා විහාරස්ථානයේ සිට කොතලාවල කඩුවෙල ප්‍රධාන මාර්ගයේ වීථි සංචාරය කිරීමට නියමිතව ඇත. ඒ අනුව කඩුවෙල නගරයේ සිට කොතලාවල විහාර මාවත දක්වා වු මාර්ගය(කඩුවෙල-කොළඹ මාර්ගය) පෙරහර ගමන් කරන කාල සීමාව තුළ වාහන ගමනා ගමනය සීමා කර තිබේ. පෙරහැර 2018 ජූලි මස 20 වන දින සිට ජූලි මස 26 වන දින දක්වා පැවැත් වෙන අතර අවසන් මහා පෙරහැර 27 වන දින පැවැත්වෙයි. ඒ අනුව කඩුවෙල සිට මාලඹේ දෙසට ගමන් කිරීම සඳහා කඩුවෙල හන්දියෙන් කෙලින්ම හේවාගම දෙසට ගොස් විහාර මාවතෙන් වමට හැරී විහාර මාවත ඔස්සේ කොතලාවල අධිවේගී පිවිසුම අසලට පිවිසිය හැක. එසේත් නොමැති නම්, මාලඹේ දෙස සිට කඩුවෙල දෙසට ගමන් කිරීම සඳහා, කොතලාවල අධිවේගී මාර්ග පිවිසුම පසුකර විහාර මාවතෙන් වමට හැරී විහාර මාවත ඔස්සේ ගොස් කඩුවෙල කොළඹ මාර්ග අංක 143 ප්‍රධාන මාර්ගයට පිවිසිය හැකිය.", "URL": "https://sinhala.adaderana.lk/news.php?nid=93170", "Category": null, "Parent URL": null}