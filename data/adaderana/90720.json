{"Source": "Adaderana", "Timestamp": "June 11, 2018 02:25 pm", "Headline": "හැටන්-නුවරඑළිය මාර්ගයේ වාහන ධාවනය එක් මංතීරුවකට සීමා වෙයි", "News Content": "හැටන් නුවරඑලිය ප්‍රධාන මාර්ගයේ තලවකැලේ සිට නුවරඑලිය දක්වා ස්ථාන කිහිපයකම තව දුරටත් ප්‍රධාන මාර්ගයට පස් කදු කඩා වැටිම නිසා ප්‍රධාන මාර්ගයේ ස්ථාන කිහිපයකම රථ වාහන ගමනා ගමනය එක් මං තිරුවකට සිමා කර ඇත. මධ්‍යම කඳුකරයේ බටහිර බැවුම් ප්‍රදේශවලට තව දුරටත් කඩින් කඩ ඇඳ හැලෙන අධික වර්ෂාව හේතුවෙන් මෙසේ පස් කදු කඩා වැටෙන බව මාර්ග සංවර්ධන අධිකාරිය කියා සිටියි. රථ වාහන ගමනා ගමනය එක් මං තිරුවකට පමණක් සිමා කර ඇති පස් කදු කඩා වැටුණු ස්ථානවල රථවාහන ධාවනය කිරිමේදි සැලකිලිමත් ලෙස ඉවසිමෙන් රිය ධාවනය කරවන ලෙස පොලිසිය රියදුරන්ගෙන් ඉල්ලා සිටියි. ප්‍රධාන මාර්ගයට කඩා වැටුණු පස් කදු ඉවත් කිරිමේ කටයුතු මාර්ග සංවර්ධන අධිකාරිය මඟින් මේ වන විට ආරම්භ කර ඇත. තවදුරටත් මධ්‍යම කදුකරයේ ජල පෝෂක ප්‍රදේශවලට ඇඳ හැලෙන අධික වර්ෂාවත් සමඟ ඉහළ කොත්මලේ ජලාශයේ එක් වාන් දොරටුවක් තවදුරටත් විවෘත කර ඇත.", "URL": "https://sinhala.adaderana.lk/news.php?nid=90720", "Category": null, "Parent URL": null}