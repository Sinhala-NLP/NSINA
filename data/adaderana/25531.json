{"Source": "Adaderana", "Timestamp": "July 5, 2012 09:49 am", "Headline": "දියනාමින් සිටි පුද්ගලයෙකු කිඹුලාට බිලි", "News Content": "මඩකළපුව, කල්අඩි , උප්පොඩේ කළපුවේ දියනාමින් සිටි පුද්ගලයෙකු කිඹුලෙකු ඩැහැගෙන ගොස් තිබේ. ඊයේ පස්වරුවේ මෙම අනතුර සිදුව ඇති අතර ඊයේ රාත්‍රී එම පුද්ගලයාගේ මළ සිරුර සොයාගත් බව මඩකළපුව පොලිසිය සඳහන් කරයි. මෙලෙස මියගොස් ඇත්තේ මෝදර ප්‍රදේශයේ පදිංචිව සිටි 32 හැවිරිදි පුද්ගලයෙකි. මඩකළපුව පොලිසිය සිද්ධිය සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25531", "Category": null, "Parent URL": null}