{"Source": "Adaderana", "Timestamp": "August 31, 2019 10:48 am", "Headline": "එජාපයේ මුදල් අවභාවිතය ගැන බලන්නේ දෙයියෝ ද?-විමලවීර", "News Content": "වත්මන් ආණ්ඩුව මුදල් අවභාවිත කරමින් රට අගාධයකට ගෙන යමින් සිටින බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විමලවීර දිසානායක මහතා පවසයි. අම්පාරේදී මාධ්‍ය අමතමින් මන්ත්‍රීවරයා මේ බව කියා සිටියේය. අද වන විට රජයේ ඉඩම් එක්සත් ජාතික පාක්ෂිකයන්ට කොටස් කර ලබා දී ඇති බවට චෝදනා කරන ඒ මහතා වැඩිදුරටත් කියා සිටියේ පක්ෂයේ අයට පමණක් වාසි ලැබෙන ගෝත්‍රික පාලන ක්‍රමයක් පවත්වාගෙන යන බවයි. රට දරිද්‍රතාවයේ පතුලටම ගොස් තිබියදී එක්සත් ජාතික පාක්ෂිකයන්ගේ සාක්කුවට සල්ලි වැටෙන අවභාවිතය පිළිබඳ වග කිව යුත්තන් කවුරුන්දැයි ඒ මහතා ප්‍රශ්න කර සිටියි.", "URL": "https://sinhala.adaderana.lk/news.php?nid=117919", "Category": null, "Parent URL": null}