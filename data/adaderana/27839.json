{"Source": "Adaderana", "Timestamp": "September 28, 2012 11:03 pm", "Headline": "ඔස්ට්‍රේලියාව ඉන්දියාවත් පකිස්තානය දකුණු අප්‍රිකාවත් පරදවති", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ අද (28) පැවැති තරගවලින් ජය ලබා ගැනීමට ඔස්ට්‍රේලියාව හා පකිස්තානය සමත් වූහ. ඉන්දියාවට එරෙහිව පැවැති තරගයේදී ඔස්ට්‍රේලියානු කණ්ඩායම කඩුලු 9 ක විශිෂ්ට ජයක් ලබා ගන්නා ලදී. එම තරගයේ පළමුවෙන් පන්දුවට පහරදුන් ඉන්දීය කණ්ඩායම පන්දුවාර 20 අවසානයේ කඩුලු 7ක් දැවී ලකුණු 140ක් ලබා ගත් අතර ඔස්ට්‍රේලියානු කණ්ඩායම පන්දුවාර 14.5ක් අවසානයේ එක් කඩුල්ලක් පමණක් දැවී ජය වාර්තා කළේය. මේ අතර දකුණු අප්‍රිකාවට එරෙහි පැවැති තරගයේදී අප්‍රිකානු කණ්ඩායම පන්දුවාර 20 අවසානයේ කඩුලු 6ක් දැවී ලකුණු 133ක් ලබා ගත්තේය. පිළිතුරු වශයෙන් පකිස්තානු කණ්ඩායම පන්දුවාර 19.4කදී කඩුලු 8ක් දැවී ලකුණු 136ක් ලබා ජයග්‍රහණය වාර්තා කිරීමට සමත් විය.", "URL": "https://sinhala.adaderana.lk/news.php?nid=27839", "Category": null, "Parent URL": null}