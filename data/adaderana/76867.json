{"Source": "Adaderana", "Timestamp": "August 29, 2017 08:13 pm", "Headline": " හිටපු අමාත්‍ය ඒ.එච්.එම් අස්වර් අභාවප්‍රාප්ත වෙයි!", "News Content": "හිටපු අමාත්‍යවරයෙකු වූ ඒ.එච්.එම් අස්වර් මහතා අභාවප්‍රාප්ත වී තිබේ. අද(29) පස්වරුවේදී ඒ මහතා අභාවප්‍රාප්ත වී ඇති බව සඳහන්ය. මිය යන විට ඒ මහතා 80 වෙනි වියේ පසුවිය. කොළඹ පෞද්ගලික රෝහලක ප්‍රතිකාර ලබමින් සිටිය අතරතුරදී ඒ මහතා අභාවප්‍රාප්ත වී ඇත. එමෙන්ම පසු ගිය සති දෙකක කාලය තුළදීද ඒ මහතා රෝගී තත්ත්වයක් හේතුවෙන් කොළඹ පෞද්ගලික රෝහලකින් ප්‍රතිකාර ගනිමින් සිට ඇති බව වාර්තා වෙයි. මේ අතර ඒ මහතාගේ දේහය අද රාත්‍රියේ දෙහිවල, අංක 04, බාතිය මාවත, 4 වෙනි පටුමගේ පිහිටි ඒ මහතාගේ නිවසට රැගෙන යාමට නියමිත බව සඳහන්ය.", "URL": "https://sinhala.adaderana.lk/news.php?nid=76867", "Category": null, "Parent URL": null}