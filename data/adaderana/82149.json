{"Source": "Adaderana", "Timestamp": "December 27, 2017 04:22 pm", "Headline": "ජාතික ආණ්ඩුවේ කාල දික් කරන්න චන්ද්‍රිකාගෙන් උපදෙස්", "News Content": "ජාතික ආණ්ඩුවේ කාල සීමාව තවත් වසරකින් දීර්ඝ කර ගන්නා ලෙස හිටපු ජනාධිපතිනිය ශ්‍රී ලංකා නිදහස් පක්ෂයට උපදෙස් ලබා දී ඇතැයි ඒකාබද්ධය පවසයි. අද(27) කොළඹ පැවති එම පක්ෂයේ මාධ්‍ය හමුවට එක්වෙමින් පාර්ලිමේන්තු මන්ත්‍රී ඩලස් අලහප්පෙරුම මහතා මේ බව කියා සිටියේය. මේ අතර මෙම මාධ්‍ය හමුවට එක්වු පාර්ලිමේන්තු මන්ත්‍රි දිනේෂ් ගුණවර්ධන මහතා කියා සිටියේ, රටේ මූල්‍ය අර්බුදය උත්සන්න වී ඇති බැවින් හැකි ඉක්මනින් පාර්ලිමේන්තුව කැඳවන ලෙස කතානායකවරයාගෙන් ඉල්ලා සිටින බවයි. මේ වන විට රටේ මූල්‍ය අර්බුදය උත්සන්න වී ඇති බවත් මූල්‍ය ආයතන ගණනාවක් මේ වන විට ඒ සම්බන්ධයෙන් ප්‍රකාශයන් නිකුත් කිරීමට බලාපොරොත්තුවෙන් සිටින බවත් දිනේෂ් ගුණවර්ධන මහතා පැවසීය.", "URL": "https://sinhala.adaderana.lk/news.php?nid=82149", "Category": null, "Parent URL": null}