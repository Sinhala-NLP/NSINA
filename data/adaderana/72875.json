{"Source": "Adaderana", "Timestamp": "May 6, 2017 10:53 am", "Headline": " ඉදිරියේදි දැඩි ක්‍රියාමාර්ග ගන්න සූදානම්!", "News Content": "ආණ්ඩුව වෘත්තීය සමිති ක්‍රියාමාර්ගය සඳහා නිසි විසඳුම් ලබා නොදෙන්නේනම් ඉදිරියේදි දැඩි ක්‍රියාමාර්ග සඳහා එළඹෙන බව රජයේ වෛද්‍ය නිලධාරීන්ගේ සංගමය පවසයි.එම සංගමයේ ලේකම් වෛද්‍ය නවීන් ද සොයිසා මහතා පවසන්නේ මේ සම්බන්ධයෙන් ගන්නා ඉදිරි ක්‍රියාමාර්ග පිළිබඳ සංගමයේ මධ්‍යම කාරක සභාව රැස්වී තීරණය කරන බවයි.මේ අතර රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙණිය මහතාගෙන් ප්‍රතිකාර ලබා ගැනීම සඳහා කොළඹ පෞද්ගලික රෝහලක චැනල් සේවාවකින් වේලාවක් වෙන් කර ගත් බව රංජන් රාමනායක නියෝජ්‍ය අමාත්‍යවරයා පැවසුවේය.", "URL": "https://sinhala.adaderana.lk/news.php?nid=72875", "Category": null, "Parent URL": null}