{"Source": "Adaderana", "Timestamp": "April 3, 2016 04:28 pm", "Headline": "කාකදූපත වෙරළ උද්‍යානය 9දා විවෘත කෙරෙයි", "News Content": "නවීකරණය කරන ලද මට්ටක්කුලිය කාකදූපත වෙරළ උද්‍යානය දෙස් විදෙස් සංචාරකයින් සඳහා ලබන 09 වැනිදා විවෘත කරන බව මුදල් අමාත්‍යාංශය පවසයි.කිලෝමීටර් 2කට ආසන්න වෙරළ තීරය ආකර්ෂණීය උද්‍යානයක් ලෙස නිර්මාණය කිරීමේ කටයුතු මේ වන විට අවසන් අදියරට පැමිණ ඇති බව එම අමාත්‍යාංශය පෙන්වා දෙයි.එළිමහන් රංග පීඨයක්, ළමා උද්‍යානයක් සහ අවන්හල්වලින් කාකදූපත වෙරළ උද්‍යානය සමන්විත වන බව සඳහන්ය.උද්‍යානයේ නිර්මාණ කටයුතු පිළිබඳ සොයා බැලීම සඳහා මුදල් අමාත්‍ය රවී කරුණානායක මහතා එහි සංචාරයක ද නිරත වී තිබේ.ඉදිරියේ දී ගාලුමුවදොර වෙරළ තීරයේ සිට කාකදූපත වෙත ළඟාවීම සඳහා බෝට්ටු සේවයක් ආරම්භ කිරීමට අපේක්ෂා කරන බව අමාත්‍යවරයා එහිදී සඳහන් කර ඇත.", "URL": "https://sinhala.adaderana.lk/news.php?nid=58895", "Category": null, "Parent URL": null}