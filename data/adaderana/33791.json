{"Source": "Adaderana", "Timestamp": "May 4, 2013 08:38 am", "Headline": "නිට්ටඹුවේ රිය අනතුරකින් 2ක් මරුට - 2 තුවාලයි", "News Content": "නිට්ටඹුව - කිරිඳිවැල මාර්ගයේ ඌරපොළ දිනපමුණුව ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තවත් දෙදෙනෙකු තුවාල ලබා තිබේ. පෞද්ගලික බස් රථයක ත්‍රිරෝද රථයක් ගැටීමෙන් අනතුර සිදුව ඇති බව පොලීසිය පැවසුවේය. අනතුරින් මියගොස් ඇත්තේ ත්‍රිරෝද රථයේ රියදුරු සහ තවත් අයෙකු බව සඳහන්ය. ත්‍රිරෝද රථයේ ගමන්ගත් අනෙක් පුද්ගලයින් දෙදෙනා ද තුවාල ලබා වතුපිටිවල රෝහලට ඇතුළත් කර ඇති බව පොලීසිය පැවසුවේය. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33791", "Category": null, "Parent URL": null}