{"Source": "Adaderana", "Timestamp": "January 25, 2018 09:00 am", "Headline": "ලංගම  බස් රථයකට ගල් ප්‍රහාරයක්", "News Content": "හලාවත - කොළඹ මාර්ගයේ කාක්කපල්ලිය මංසන්ධියට ආසන්නයේදී අද (25) පෙරවරු 6.10 ට පමණ මානලෙම්බුව - කොළඹ බලා ගමන් කරමින් තිබූ ලංකා ගමනා ගමන මණ්ඩලයේ හලාවත ඩිපෝවට අයත් බස් රථයකට ගල් ප්‍රහාරයක් එල්ල කර තිබේ. ත්‍රී රෝද රථයකින් පැමිණි කීප දෙනෙකු ගල් ප්‍රහාරය එල්ල කර පලා ගිය බව බස් රථයේ රියදුරු පොලීසියට පවසා තිබේ. ගල් ප්‍රහාරයෙන් බස් රථයේ ඉදිරි පසට හානි සිදුවී ඇති නමුත් එහි ගමන් කරමින් සිටි මගීන්ට හානියක් සිදුවී නැත. කව්රුන් විසින් කුමන හේතුවකට මෙම ගල් ප්‍රහාරය එල්ල කලාද යන්න මෙතෙක් අනාවරණය වී නැත. හලාවත පොලීසිය වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=83497", "Category": null, "Parent URL": null}