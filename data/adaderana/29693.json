{"Source": "Adaderana", "Timestamp": "December 4, 2012 08:00 am", "Headline": "බිළිඳා 5000ට විකුණලා", "News Content": "රුපියල් 5000ට දින 7 ක් වයසැති බිළිඳෙකු විකිණීමේ සිද්ධියක් සම්බන්ධයෙන් එම බිළිඳාගේ මව ඇතුළු කාන්තාවන් සිව් දෙනෙකු ඌරුබොක්ක ප්‍රදේශ‍යේ දී අත්අඩංගුවට ගෙන තිබේ. අදාළ දරුවා පසුගිය මස 19 වන දින එසේ මුදලට විකුණා ඇති බව ඌරුබොක්ක පොලීසිය සඳහන් කළේය. විකුණු බව කියන බිළිඳා පොලීසිය විසින් සොයාගෙන ඇති අතර මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරුව මවට භාරදී ඇත. ඌරුබොක්ක පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29693", "Category": null, "Parent URL": null}