{"Source": "Adaderana", "Timestamp": "August 26, 2011 10:38 am", "Headline": "පැසිෆික් ගුවන් ප්‍රවාහන රැලිය අදින් අවසන්", "News Content": "පැසිෆික් ගුවන් ප්‍රවාහන රැලිය අද(26) අවසන් වේ. අමෙරිකා එක්සත් ජනපද ගුවන් හමුදාවේ පැසිෆික් කලාපීය මූලස්ථානය මෙහෙයවන මෙම වැඩසටහ‍නේ මෙවර දායකත්වය ශ්‍රී ලංකාව සපයයි. පසුගිය 22 වැනිදා ආරම්භ වූ ගුවන් ප්‍රවාහන රැලිය අංග කිහිපයකින් සමන්විත වූ අතර රත්මලාන සහ අම්පාර ගුවන් හමුදා කඳවුරු අතර ප්‍රදේශයේ දී සංදර්ශන කිහිපයක් ද පැවැත්විය. කලාපීය රටවල් අතර හමුදාමය සහයෝගීතාව වැඩිදියුණු කරගැනීම, මෙහෙයුම් වැඩිදියුණු කරගැනීම, ස්වභාවික ව්‍යසනවලදී ක්ෂණිකව මැදිහත්වීම ඇතුළු කරුණු කිහිපයක් කෙරෙහි මෙමගින් වැඩි අවධානයක් යොමුවන බව ගුවන් හමුදාව ප්‍රකාශ කරයි.", "URL": "https://sinhala.adaderana.lk/news.php?nid=18315", "Category": null, "Parent URL": null}