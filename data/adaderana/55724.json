{"Source": "Adaderana", "Timestamp": "December 15, 2015 08:53 am", "Headline": "ජනාධිපති කොමිසමෙන් ඇවන්ගාඩ් සභාපතිව කැඳවයි  ", "News Content": "ඇවන්ගාඩ් සමාගමේ සභාපති නිශ්ශංක සේනාධිපති මහතා හෙට දිනයේ බරපතළ වංචා දූෂණ විමර්ශන ජනාධිපති කොමිසම වෙත කැඳවා තිබේ.එහි ප්‍රකාශකයෙකු සඳහන් කළේ රක්නා ලංකා සමාගම සම්බන්ධයෙන් සිදුකරන පරීක්ෂණයක් සම්බන්ධයෙන් සාක්ෂි ලබාගැනීම සඳහා නිශ්ශංක සේනාධිපති මහතා කොමිසම වෙත කැඳවා ඇති බවයි. මිට පෙර අවස්ථා තුනක දී කොමිසම හමුවේ පෙනී සිටින ලෙස නිශ්ශංක සේනාධිපති මහතාට දැනුම් දී තිබුණ ද ඔහු විදේශගතව සිටි බැවින් එම අවස්ථාවල දී කොමිසම හමුවේ පෙනී සිටීමට නොහැකි වී තිබුණි.ඒ අනුව යළිත් වරක් හෙට දිනයේ බරපතළ වංචා දූෂණ විමර්ශන ජනාධිපති කොමිසම වෙත පැමිණෙන ලෙස දැනුම් දී ඇති බව වාර්තා වෙයි.මේ අතර හිටපු අමාත්‍ය ජීවන් කුමාරනතුංග මහතාගෙන් පොලිස් මූල්‍ය අපරාධ විමර්ශන කොට්ඨාශය ප්‍රකාශයක් ලබාගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ හෝමාගම දියගම මහින්ද රාජපක්ෂ ක්‍රීඩාංගණය ඉදිකිරීමේ දී සිදුව ඇතැයි කියන මූල්‍ය අක්‍රමිකතාවන් සම්බන්ධයෙන් ජීවන් කුමරනතුංග මහතාගෙන් ප්‍රකාශයක් ලබාගත් බවයි.", "URL": "https://sinhala.adaderana.lk/news.php?nid=55724", "Category": null, "Parent URL": null}