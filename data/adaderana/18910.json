{"Source": "Adaderana", "Timestamp": "September 23, 2011 09:52 am", "Headline": "ඝාතනයකට තැත් කළ තිදෙනෙක් සොයා පරීක්ෂණ ඇරඹෙයි", "News Content": "පුද්ගලයෙකු වෙඩි තබා ඝාතනය කිරීමට උත්සාහ කළ සැකකරුවන් තිදෙනෙකු අත්අඩංගුවට ගැනීම සඳහා හලාවත පොලිසිය පරීක්ෂණ ආරම්භ කර තිබේ. හලාවත, කරවිටාගාරය, යෝධ ඇළ ප්‍රදේශයේ දී යතුරු පැදියකින් පැමිණි පුද්ගලයින් තිදෙනෙකු තමන්ට වෙඩි තැබූ බව එම ප්‍රදේශයේ පදිංචිකරුවෙකු පැමිණිලි කළ බව පොලිසිය පැවසීය. ඊයේ(22) පස්වරුවේ සිදුවූ මෙම වෙඩි තැබීමෙන් අදාළ පුද්ගලයාට කිසිදු හානියක් සිදුව ‍නොමැති අතර ඊට පෙර ගල් ප්‍රහාරයක් එල්ල වීම හේතුවෙන් ඔහු තුවාල ලබා ඇත. වෙඩි තැබීමට පැමිණි පුද්ගලයන් සැකකරු විසින් හඳුනාගෙන ඇති බව හලාවත පොලිසිය පැවසීය.", "URL": "https://sinhala.adaderana.lk/news.php?nid=18910", "Category": null, "Parent URL": null}