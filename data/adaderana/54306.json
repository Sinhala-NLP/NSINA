{"Source": "Adaderana", "Timestamp": "October 7, 2015 05:51 pm", "Headline": "විරෝධතා ඉදිරිපත් කරන්නැයි රජයට නියෝග", "News Content": "විල්පත්තුව රක්ෂිත වනාන්තරය තුළ ඉදිකර ඇති අනවසර ඉදිකිරීම් ඉවත් කිරීමේ නියෝගයක් නිකුත් කරන්නැයි ඉල්ලා ගොනුකර ඇති පෙත්සමට විරෝධතා ඇත්නම් ඉදිරිපත් කරන ලෙස අභියාචනාධිකරණය රජයට නියම කර තිබේ.පරිසර යුක්ති කේන්ද්‍රය විසින් අදාළ පෙත්සම ඉදිරිපත් කර ඇති බව සඳහන්ය. පෙත්සම අද කැදවු අවස්ථාවේ රජයේ නීතීඥවරයා සඳහන් කර සිටියේ අදාළ වනාන්තර ප්‍රදේශවල දැනටමත් ඉදිකිරීම් සිදුකර ඇති බවයි. එම නිසා මෙම පෙත්සම තවදුරටත් පවත්වාගෙන යාමේ පදනමක් නොමැති බව රජයේ නීතීඥවරයා කියා සිටියේය. ඊට විරෝධය පලකළ පෙත්සම්කාර පාර්ශවයේ නීතීඥවරයා එම ඉදිකිරීම් සිදුකර ඇත්තේ නීතියට පටහැනි ආකාරයෙන් බව පැවසුවේය.එහිදී අභියාචනාධිකරණය සඳහන් කර සිටියේ පෙත්සම තවදුරටත් විභාග කිරීමට අවශ්‍ය බවයි.ඒ අනුව නඩුවට අදාළ විරෝධතා ඇත්නම් නොවැම්බර් මස 12 වැනිදාට ඉදිරිපත් කරන ලෙස අභියාචනාධිකරණය වන ජීවි සම්පත් සංරක්ෂණ දෙපාර්තමේන්තුව, මධ්‍යම පරිසර අධිකාරිය, අමාත්‍ය රිෂාද් බදියුදීන් ඇතුළු පිරිසකට නියම කර ඇත.", "URL": "https://sinhala.adaderana.lk/news.php?nid=54306", "Category": null, "Parent URL": null}