{"Source": "Adaderana", "Timestamp": "February 9, 2013 08:32 am", "Headline": "රුහුණු කුමාරිට තරුණයා බිලිවෙයි", "News Content": "මරදාන දුම්රිය ස්ථානයේ දී මාතර බලා ධාවනය වූ රුහුණු කුමාරි දුම්රියට නැගීමට ගිය මගියෙකු පය ලිස්සා වැටී එම දුම්රියටම යටවීමෙන් මියගොස් තිබේ. මියගොස් ඇත්තේ වයස අවුරුදු 20 ක් පමණ වූ දික්වැල්ල ප‍්‍රදේශයේ තරුණයෙකි. මෘත ශරීරය කොළඹ ජාතික රෝහලේ මෘතශරීරාගාරයේ තබා ඇති අතර පශ්චාත් මරණ පරීක්ෂණය අද (09) පැවැත්වීමට නියමිතය. මේ සම්බන්ධයෙන් මරදාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31469", "Category": null, "Parent URL": null}