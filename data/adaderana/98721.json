{"Source": "Adaderana", "Timestamp": "November 5, 2018 11:16 am", "Headline": "රටට තවමත් වැඩිම දේ දෙන්නේ බස්නාහිරෙන්", "News Content": "මෙරට දල ජාතික නිෂ්පාදිතයට තවදුරටත් වැඩිම දායකත්වයක් සපයන්නේ බස්නාහිර පළාතෙන් බව ජන හා සංඛ්‍යා ලේඛන දෙපාර්තමේන්තුව පවසයි. 2016 – 2017 වර්ෂවලට අදාලව ඉදිරිපත් කර ඇති සංඛ්‍යා ලේඛනවලට අනුව බස්නාහිර පළාත දල ජාතික නිෂ්පාදිතයට පිළිවෙලින් සියයට 37.2ක් සහ සියයට 37.8ක් වශයෙන් දායකත්වය සපයා තිබේ. 2017 වසරේදී මධ්‍යම පළාත සියයට 10.7ක් ද වයඹ පළාත සියයට 10.6ක් ද වශයෙන් දායක වී ඇති බව ජන හා සංඛ්‍යා ලේඛන දෙපාර්තමේන්තුව පවසන්නේය. මෙරට දල ජාතික නිෂ්පාදිතයට අඩුම දායකත්වයක් සපයන්නේ නැගෙනහිර, උතුරුමැද සහ උතුරු පළාත් වලිනුයි.", "URL": "https://sinhala.adaderana.lk/news.php?nid=98721", "Category": null, "Parent URL": null}