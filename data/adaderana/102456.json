{"Source": "Adaderana", "Timestamp": "January 16, 2019 04:44 pm", "Headline": "ජර්මනියේ ගුවන් ගමන් වාර රැසක් අවලංගුයි", "News Content": "ජර්මනියේ ගුවන්තොටුපොළ අටක ආරක්ෂක අංශ ආරම්භ කළ වැඩවර්ජනයක් හේතුවෙන් ඒවායේ ගුවන් ගමන්වාර රැසක් අවලංගුකර තිබේ. ජර්මනියේ හැම්බර්ග්, හැනෝවර් සහ බ්‍රේමෙන් ගුවන්තොටුපොළ ආරක්ෂක සේවකයන් වැඩවර්ජනයක් ආරම්භ කළ අතර ඉන් පැය කිහිපයකට පසුව ෆ්‍රැන්ක්ෆට් ප්‍රධාන ගුවන්තොටුපොළේ ආරක්ෂක අංශයද ඊට එක්විය. මෙම අර්බුදය හේතුවෙන් ගුවන්ගමන් වාර රැසක් අවලංගු කර තිබූ අතර මගීන් දෙලක්ෂයකට අධික පිරිසක් අපහසුතාවට පත්වූ බවයි විදෙස් වාර්තා සඳහන් කළේය. පසුගිය සතියේදීද ජර්මනියේ ගුවන්තොටුපොළ රැසකදී මෙවන් වැඩවර්ජන පැවැත්විය. ඉදිරියේදී මෙම වැඩ වර්ජන සෙසු ගුවන්තොටුපොළ වෙත පැතිරයනු ඇති බවටත් ඉඟි පලවී තිබේ. ජර්මනියේ ගුවන්තොටුපොළ ආරක්ෂක අංශ සාමාජිකයන් 23000ක් පමණ සේවයේ නිරතව සිටියි. ඔවුන් මෙසේ වැඩවැරීම්වල නිරතව සිටින්නේ වැටුප් විශමතා සම්බන්ධ ඇති වූ අර්බුදයක් මතයි. මේ අතර ගැටළුව සම්බන්ධයෙන් සාකච්ඡා වාරයක් ලබන සතියේදී පැවැත්වීමට එරට රජය එකඟ වී ඇති බව විදෙස් වාර්තාවල වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=102456", "Category": null, "Parent URL": null}