{"Source": "Adaderana", "Timestamp": "April 15, 2016 03:22 pm", "Headline": " ඉන්දීය නෞකා 3ක් කොළඹ වරායට", "News Content": "ඉන්දීය රජයට අයත් නෞකා තුනක් පුහුණු සංචාරයක් සඳහා කොළඹ වරායට පැමිණ තිබේ. අද(15) පෙරවරුවේ එම නෞකා තුන කොළඹ වරායට පැමිණි බව නාවික හමුදාව සඳහන් කළේය. ඉන්දීය නාවික හමුදාවට අයත් සුජාතා සහ ටිර් යුධ නෞකා දෙක සහ එරට වෙරළාරක්ෂක බලකායට අයත් වරුණ යන නෞකාව මෙලෙස පැමිණ ඇති බව සඳහන්ය. ශ්‍රී ලංකා නාවික හමුදාව විසින් නාවික සම්ප්‍රදායානුකූලව එම නෞකා පිළිගෙන තිබේ.ශ්‍රී ලංකාව සහ ඉන්දියාව අතර ඒකාබද්ධ නාවික අභ්‍යාසයකින් අනතුරුව ලබන 19 වැනිදා ඉන්දීය නාවික බලගන රැගත් නෞකා දිවයිනෙන් පිටත්ව යාමට නියමිතය.", "URL": "https://sinhala.adaderana.lk/news.php?nid=59186", "Category": null, "Parent URL": null}