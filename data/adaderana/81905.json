{"Source": "Adaderana", "Timestamp": "December 21, 2017 04:18 pm", "Headline": "මෙල්බර්න් නුවර පුද්ගලයින් අතරට මෝටර් රථයක් කඩා වදියි", "News Content": "ඔස්ට්‍රේලියාවේ මෙල්බර්න් නුවරදී පුද්ගලයින් පිරිසක් අතරට මෝටර් රථයක් කඩා වැදීමට සැලැස්වීමෙන් සිදුකළ අනතුරෙන් මෙල්බර්න් නුවරට පැමිණ සිටින එංගලන්ත හෝ ඔස්ට්‍රේලියානු ක්‍රිකට් කණ්ඩායමේ කිසිදු ක්‍රීඩකයෙකුට හානියක් සිදුව නොමැති බව ක්‍රිකට් බලධාරීන් පවසයි. සිද්ධිය වු ස්ථානයේ සිට මෙල්බර්න් ක්‍රිකට් ක්‍රීඩාංගණයට ඇත්තේ කිලෝමීටර් 2ක පමණ දුරක් බව වාර්තා වේ. අද පස්වරුවේ හදිසියේ කඩා වැදුනු මෝටර් රථයක් හේතුවෙන් පුද්ගලයින් 14 දෙනෙකු තුවාල ලැබූ අතර ඔස්ට්‍රේලියානු ආරක්ෂක අංශ විසින් මෝටර් රථයේ රියදුරු ඇතුළු පුද්ගලයින් දෙදෙනෙකු මේ වන විට අත්අඩංගුවට ගෙන තිබේ. කෙසේවෙතත් එම සිද්ධිය ත්‍රස්ත ප්‍රහාරයක් ද යන්න පිළිබඳ ඔස්ට්‍රේලියානු බලධාරීන් විසින් මෙතෙක් ප්‍රකාශ කර නැහැ.", "URL": "https://sinhala.adaderana.lk/news.php?nid=81905", "Category": null, "Parent URL": null}