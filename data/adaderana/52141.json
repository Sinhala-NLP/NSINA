{"Source": "Adaderana", "Timestamp": "June 21, 2015 09:23 am", "Headline": "කහවත්තේ වෙඩි තැබීමේ සිද්ධියට තවත් අයෙක් මාට්ටු", "News Content": "පසුගිය ජනාධිපතිවරණය සමයේ කහවත්ත ප්‍රදේශයේ දී එක්සත් ජාතික පක්ෂ ආධාරකරුවන් පිරිසකට වෙඩි තැබීමේ සිද්ධිය සම්බන්ධයෙන් තවත් සැකකරුවෙකු අත්අඩංගුවට ගෙන තිබේ.අපරාධ පරීක්ෂණ දෙපාර්තමේන්තුව මගින් අදාළ පුද්ගලයා පිළියන්දල කහතුඩුව ප්‍ර දේශයේ දී අත්අඩංගුවට ගෙන ඇති බව පොලීසිය සඳහන් කළේය.පසුගිය ජනවාරි මස පස් වැනිදා කහවත්ත නගරයේ දී ජනාධිපති මෛත්‍රීපාල සිරිසේන මහතාගේ දේශපාලන රැළියක් සඳහා සැරසිලි කටයුතු සිදුකරමින් සිටි එක්සත් ජාතික පක්ෂ ආධාරකරුවන් පිරිසකට එල්ල කළ වෙඩි ප්‍රහාරයකින් පුද්ගලයෙකු මිය ගියේය. සිද්ධිය සම්බන්ධයෙන් හිටපු නියෝජ්‍ය අමාත්‍ය ප්‍රේමලාල් ජයසේකර මහතා ද මේ වන විට අත්අඩංගුවට ගෙන රක්ෂිත බන්ධනාගාර ගත කර සිටියි.", "URL": "https://sinhala.adaderana.lk/news.php?nid=52141", "Category": null, "Parent URL": null}