{"Source": "Adaderana", "Timestamp": "November 28, 2017 08:36 am", "Headline": "  ඉස්කෝලේ ළඟදී කපලා කොටලා මරලා ගිහින්", "News Content": "දොඩංගොඩ, මිනුවන්දෙණිය විදුහල අසළ දී තියුණු ආයුධවලින් පහරදී පුද්ගලයෙකු ඝාතනය කර තිබේ. ඊයේ රාත්‍රියේ කැපුම් තුවාල සහිතව පුද්ගලයෙකු ඇද වැටී ඇති බවට ලද තොරතුරක් මත දොඩංගොඩ පොලීසිය විසින් අදාළ පුද්ගලයා රෝහල් ගත කිරීමේ දී මියගොස් ඇති බව වාර්තා වෙයි. ඝාතනයට ලක්ව ඇත්තේ දොඩංගොඩ, මගුරුබොඩ ප්‍රදේශයේ පදිංචිව සිටි 32 හැවිරිදි අයෙකි. ඝාතනය සිදුකළ පුද්ගලයින් හඳුනාගෙන නොමැති අතර ඔවුන් අත්අඩංගුවට ගැනීම සඳහා දොඩංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80655", "Category": null, "Parent URL": null}