{"Source": "Adaderana", "Timestamp": "September 5, 2010 08:52 am", "Headline": "විදුලි සැර වැදී 7 හැවිරිදි දැරියක් මරුට ", "News Content": "විදුලි සැර වැදීමකින් ගිරාදුරුකෝට්ටේ ප්‍රදේශයේ 7 හැවිරිදි කුඩා දැරියක් ජීවිතක්ෂයට පත්ව තිබේ. කුකුළු ගොවිපලකට අනවසරයෙන් විදුලිය ලබා ගෙන තිබූ විදුලි රැහැනක සිදු වූ කාන්දුවීමකින් මෙම දැරියට විදුලි සැර වැදී ඇති බව ගිරාදුරුකෝට්ටේ පොලිසිය පවසයි. විදුලි සැර වැදුනු මෙම දැරිය ඊයේ පස්වරුවේ ගිරාදුරුකෝට්ටේ රෝහලට ඇතුළත් කිරීමෙන් අනතුරුව මිය ගොස් ඇති බව සඳහන්ය. මෙම කුකුළු ගොවිපල මියගිය දැරියගේ සීයාගේ බව පොලිසිය සිදු කළ පරීක්ෂණ වලින් අනාවරණය වී තිබේ. ඒ අනුව ඔහු අත්අඩංගුවට ගෙන ඇති අතර අද දින මහියංගණය අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10645", "Category": null, "Parent URL": null}