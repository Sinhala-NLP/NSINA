{"Source": "Adaderana", "Timestamp": "November 12, 2015 05:01 pm", "Headline": "වැඩබිමට වැඩක් දෙන්න ගිය 7ක් දැලේ", "News Content": "නාවුල ප්‍රදේශයේ ඉදිකිරීම් වැඩබිමක සවිකර තිබූ විදුලිජනක යන්ත්‍රයක් සොරකම් කිරීමට උත්සාහ කළ පුද්ගලයන් 07 දෙනෙකු අත්අඩංගුවට ගෙන තිබේ.නාවුල පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.සැකකරුවන් සමඟ ඔවුන් පැමිණි මෝටර් රථයක් සහ ලොරි රථයක් ද පොලීසිය භාරයට ගෙන තිබේ.අත්අඩංගුවට ගත් සැකකරුවන් හෙට නාවුල මහේස්ත්‍රාත් අධිකරණයට ඉදිරිපත් කිරීමට නියමිත අතර නාවුල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55058", "Category": null, "Parent URL": null}