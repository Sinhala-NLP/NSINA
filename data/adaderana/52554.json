{"Source": "Adaderana", "Timestamp": "July 10, 2015 12:10 pm", "Headline": "නීති කැඩීම ගැන පැමිණිලි 110ක්", "News Content": "මැතිවරණ නීති උල්ලංඝණය කිරීම සම්බන්ධයෙන් පැමිණිලි 110ක් ලැබී ඇති බව මැතිවරණ මහලේකම් කාර්යාලය පවසයි.මහමැතිවරණය ප්‍රකාශයට පත්කළ දින සිට ඊයේ දිනය දක්වා කාලය තුළ මෙම පැමිණිලි ලැබී ඇති බව එම කාර්යාලය සඳහන් කළේය.පැමිණිලි අතරින් වැඩිම සංඛ්‍යාවක් පත්වීම් සහ උසස්වීම් ලබාදීම සම්බන්ධයෙන් වන අතර එම සංඛ්‍යාව 66කි. ඊට අමතරව භාණ්ඩ බෙදාහැරීම්, නීති විරෝධී ආකාරයෙන් පෝස්ටර් කටවුට් ප්‍රදර්ශනය කිරීම්, රජයේ නිලධාරීන් දේශපාලන කටයුතු සඳහා යොදාගැනීම් සහ රජයේ දේපල අවභාවිතය සම්බන්ධයෙන් වන පැමිණිලි ඒ අතර වන බව මැතිවරණ මහලේකම් කාර්යාලය සඳහන් කළේය. මේ අතර මැතිවරණයට අදාළව පොලිස් මූලස්ථානයට ද පැමිණිලි 13ක් ලැබී ඇත.", "URL": "https://sinhala.adaderana.lk/news.php?nid=52554", "Category": null, "Parent URL": null}