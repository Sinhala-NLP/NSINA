{"Source": "Adaderana", "Timestamp": "February 11, 2011 08:34 am", "Headline": "නිල ඡන්ද දැන්වීම පත්‍රිකා බෙදීම පළමුවැනිදා සිට ඇරඹෙයි", "News Content": "පළාත් පාලන මැතිවරණය‍ට අදාළ නිල ඡන්ද දැන්වීම පත්‍රිකා බෙදාහැරීම ලබන මස පළමුවැනිදා සිට ආරම්භ කරන බව තැපැල්පති එම්. කේ. බී. දිසානායක මහතා පවසයි. එදින සිට මාර්තු 10 වැනිදා දක්වා නිවාඩු දින ඇතුළු සෑම දිනකම නිල ඡන්ද දැන්වීම් පත්‍රිකා බෙදාහැරීමට සැලසුම් කර තිබේ. ලබන 28 වැනි දින මැතිවරණ මහලේකම් කාර්යාලය විසින් නිල ඡන්ද දැන්වීම් පත්‍රිකා තැපැල් දෙපාර්තමේන්තුවට භාරදීමට නියමිතය. එම ඡන්ද පත්‍රිකා බෙදාහැරීම සඳහා තැපැල් සේවකයින් 8,400 ක් පමණ යොදාගන්නා බව තැපැල්පති එම්.‍කේ.බී. දිසානායක මහතා සඳහන් කළේය. දිවයින පුරා පිහිටි ප්‍රධාන තැපැල් කාර්යාල 647 ක් සහ උපතැපැල් කාර්යාල 3,500 ක පමණ සංඛ්‍යාවක් හරහා මේවා බෙදා හැරෙයි.", "URL": "https://sinhala.adaderana.lk/news.php?nid=14137", "Category": null, "Parent URL": null}