{"Source": "Adaderana", "Timestamp": "October 22, 2017 02:08 pm", "Headline": "  බැංකු නිලධාරියාට ජීවිතය එපා වෙයි", "News Content": "වව්නියාව, මිල්වීදිය ප‍්‍රදේශයේ බැංකු නිලධාරියෙකු ගෙල වැලලාගෙන ජීවිතක්ෂයට පත්ව ඇති බව වව්නියාව පොලීසිය පවසයි. වව්නියාව පොලීසිය පැවසුවේ මඩකළපුව ප‍්‍රදේශයේ රාජ්‍ය බැංකුවක බැංකු නිලධාරීවරයෙකු ලෙස සේවය කොට ඇති 33 හැවිරිදි කිරුබරාසා ජේසුදාස් නමැති තරුණයකු එලෙස ජීවිතක්ෂයට පත්ව ඇති බවයි. නිවසේ සාමාජිකයින් කෝවිලට ගොස් ඇති අවස්ථාවක ලිපියක් ලියා අදාළ තරුණයා ජීවිතක්ෂයට පත්ව ඇති බවද පොලීසිය තොරතුරු අනාවරණය කොට ගෙන ඇත. ප්‍රේම සබඳතාවයක් මත අදාළ තරුණයා මියගොස් ඇති බවට සැක පළ කරන අතර සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79007", "Category": null, "Parent URL": null}