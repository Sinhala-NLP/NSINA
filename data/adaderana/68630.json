{"Source": "Adaderana", "Timestamp": "January 26, 2017 04:07 pm", "Headline": " අනතුරින් පදිකයා එලොව යයි ", "News Content": "මහියංගණය - පදියතලාව ප්‍රධාන මාර්ගයේ 52 කණුව අසලදී සිදු වූ රිය අනතුරකින් පදිකයෙකු මියගොස් තිබේ.අතුරු මාර්ගයක සිට පැමිණි ත්‍රිරෝද රථයක් එකවරම ප්‍රධාන මාර්ගයට ඇතුල්කිරීමට යාමේදී සිදු වීමට ගිය අනතුරක් වලක්වා ගැනීමට උත්සහ දැරූ ලොරි රථය ප්‍රධාන මාර්ගයේ ගමන් කළ පුද්ගලයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පදිකයා දඹාන රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහියංගණ මූලික රෝහලට ඇතුළත් කර ඇති අතර එහිදී ඔහු මියගොස් තිබේ.මියගොස් ඇත්තේ ගල්කඩ, දඹාන ප්‍රදේශයේ පදිංචිව සිටි 72 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ සහ ත්‍රිරෝද රථයේ රියදුරන් අත්අඩංගුවට ගෙන ඇති අතර සිද්ධිය සම්බන්ධයෙන් මහියංගණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68630", "Category": null, "Parent URL": null}