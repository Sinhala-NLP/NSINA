{"Source": "Adaderana", "Timestamp": "December 26, 2018 04:05 pm", "Headline": "සහෝදරකමින් කළ හොරකම-CCTV දර්ශන සහිතයි", "News Content": "බණ්ඩාරවෙල කුඩල්වෙල ප්‍රදේශයේ දී වෙළඳ සැලක් පසු ගිය දා කොල්ලකා තිබේ. මේ සම්බන්ධයෙන් පොලීසියට ලද තොරතුරක් මත සිදුකල පරීක්ෂණවලදී තරුණයින් දෙදෙනෙක් අත්අඩංගුවට ගැනීමට බණ්ඩාරවෙල පොලීසිය ක්‍රියා කර ඇත. මෙම සොරකම සිදු කර පලා යන තරුණයින්ගේ දර්ශන ඇතුළත් සී.සී.ටීවි දර්ශන පෙළක් ද හමුවී තිබේ. මෙලෙස සැකකරුවන් ලෙස අත්අඩංගුවට ගෙන ඇත්තේ වයස අවුරුදු 16 ක හා 17 ක් වු සහෝදරයින් දෙදෙනෙකි. සොරකම සම්බන්ධයෙන් සිදුකල ප්‍රශ්න කිරීම්වලදී මොවුන් සොරා ගත් භාණ්ඩ ද සොයා ගැනීමට පොලීසියට හැකිව තිබේ. ඒ අනුව සොරකම් කල භාණ්ඩ ළඟ තබා ගෙන සිටි 21 හැවිරිදි තරුණයෙක් ද ඊයේ(25) දින අත්අඩංගුවට ගෙන තිබේ. මොවුන් බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතව තිබු බව ද බණ්ඩාරවෙල පොලීසිය පවසයි.", "URL": "https://sinhala.adaderana.lk/news.php?nid=101319", "Category": null, "Parent URL": null}