{"Source": "Adaderana", "Timestamp": "March 6, 2011 03:43 pm", "Headline": "ටී.එන්.ඒ එකේ හිටියානම් ප්‍රභාකරන් ගලවාගන්න තිබුණා", "News Content": "තමා ප්‍රභාකරන් විරෝධියෙකු ලෙස පෙනී නොසිටි බව ද්‍රවිඩ එක්සත් විමුක්ති පෙරමුණේ නායක වී.ආනන්ද සංගරී මහතා පවසයි. එබැවින් තමාට අවශ්‍ය වූයේ ප්‍රභාකරන් වැරදි මාර්ගයෙන් නිවරදි මාර්ගයට ගැනීම බවත්,ඒ වෙනුවෙන් තමන් බොහෝ උත්සාහයන් ගත් බවත් හෙතෙම ඉන්දීය\"දිනමනි\"වෙබ් අඩවියට පවසා තිබේ. යුදමය වශයෙන් පරාජය වී මියැදෙන්නට පෙරාතුව ලිපි මගින් මේ යුද්ධය කිසිදාක ජයගත නොහැකි එකක් බවත්,ඊලාම් රාජ්‍යයක් වෙනුවෙන් සිහින දකිමින් අකාලයේ මියැදෙන තරුණ ජීවිත රටට වැඩදායක ලෙස යොදා ගත යුතු බවත් පෙන්වාදුන් බව හෙතෙම කියා සිටියි. අතැම්විට තමා ද්‍රවිඩ ජාතික සන්ධානය තුළ දිගින් දිගටම රැඳී සිටියේ නම් ප්‍රභාකරන් වැරදි මාර්ගයෙන් ගලවා ගන්නට වැඩි හැකියාවක් තිබුණේ යයි තමන් දැන් විශ්වාස කරන බව සංගරී මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=14654", "Category": null, "Parent URL": null}