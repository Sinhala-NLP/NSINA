{"Source": "Adaderana", "Timestamp": "February 14, 2010 08:39 am", "Headline": "රාජ්‍ය සේවක අල්ලස් ගැනීම් 135 ක්", "News Content": "පසුගිය වසර තුළ රාජ්‍ය සේවකයින් අල්ලස් ගැනීමේ සිදුවීම් 135 ක් වැටලීමට අල්ලස් හෝ දූෂණ විමර්ශන කොමිෂන් සභාව පියවර ගෙන තිබේ. අල්ලස් කොමිසමේ විමර්ශන අංශයේ නිලධාරීන් දිවයින පුරා මෙම වැටලීමි සිදු කර ඇති බව එහි වැඩ බලන විමර්ශන අධ්‍යක්ෂ සරත් සෝමවීර මහතා ප්‍රකාශ කළේය. මෙහි දී වැඩිම අල්ලස් ගැනීම් ප්‍රමාණයක් වාර්තා වන්නේ කම්කරු දෙපාර්තමේන්තුව, පොලිස් දෙපාර්තමේන්තුව, සෞඛ්‍ය දෙපාර්තමේන්තුව සහ අධිකරණ අමාත්‍යාංශය තුළය. එම වැටලීම් වලින් වැරදිකරුවන් වූ නිලධාරීන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=6676", "Category": null, "Parent URL": null}