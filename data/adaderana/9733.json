{"Source": "Adaderana", "Timestamp": "July 20, 2010 02:25 pm", "Headline": " ශ්‍රී ලංකා රජයේ කියන තරමට වැඩ නෑ", "News Content": "ද්‍රවිඩ ජාතික සන්ධානයේ නායක,පාර්ලිමේන්තු මන්ත්‍රී ආර්.සම්බන්ධන් මහතා අද තමිල්නාඩු ප්‍රධාන අමාත්‍ය එම්.කරුණානිධි මහතා හමුවූ බව ඉන්දිය මාධ්‍ය වාර්තාකරයි. අද පෙරවරුවේ පැවති මෙම හමුවේදී ශ්‍රී ලංකාවේ සිදුවන නැවත පදිංචි කිරීම් හා යුදමය වාතාවරණය පැවති කාලයේ අත්අඩංගුවට පත්වූ පිරිස් පුනරුත්ථාපනය කිරීමේ ක්‍රියාදාමය පිළිබඳ මැදිහත්වන්නැයි ඉන්දියාවෙන් ඉල්ලා තිබේ. පුනරුත්ථාපන හා නැවත පදිංචි කිරිම් පිළිබඳ ශ්‍රී ලංකා රජය පෙරදී ප්‍රකාශයට පත් කළ ක්‍රියාදාමයෙන් මේ වන විටත් ඉටුකර ඇත්තේ ඉතා සුළු කාර්යයක් පමණක් බව ට ආර්.සම්බන්ධන් මහතා චෝදනා කර තිබේ. අද පෙරවරුවේ තමිල්නාඩු ප්‍රධාන අමාත්‍යවරයා හමුවීමෙන් පසු මාධ්‍යයට කරුණු දක්වමින් සම්බන්ධන් මහතා කරුණු දක්වා ඇත. මෙරට යළි පදිංචි කිරිම් හා පුනරුත්ථාපන කටයුතු පිළිබඳ සොයා බැලීම සඳහා තමිල්නාඩු ප්‍රධාන අමාත්‍යවරයා විසින් ශ්‍රී ලංකාවට නියෝජිත පිරිසක් එවීමට තීරණය කර තිබීම සම්බන්ධයෙන් ද්‍රවිඩ සන්ධාන නායකයා සිය ප්‍රසාදය පළ කර ඇති බව ද සඳහන් වේ.", "URL": "https://sinhala.adaderana.lk/news.php?nid=9733", "Category": null, "Parent URL": null}