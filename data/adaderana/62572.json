{"Source": "Adaderana", "Timestamp": "July 30, 2016 11:31 am", "Headline": " වළං කර්මාන්තකරුවන් කබලෙන් ලිපට?", "News Content": "ආරච්චිකට්ටුව සහ පුලිච්චාකුලම් ප්‍රදේශයේ පාරිම්පරික වළං කර්මාන්තකරුවන්ට තම කර්මාන්තය කරගෙන යාමේ දුෂ්කරතාවකට මුහුණ දී තිබේ.කර්මාන්තකරුවන් පවසන්නේ වළං නිෂ්පාදනය සඳහා අවශ්‍ය ප්‍රමිතියෙන් යුත් මැටි සහ පස් ලබා ගැනීමට නොහැකි වීම හේතුවෙන් තමන් දැඩි දුෂ්කරතාවට පත්ව ඇති බවයි.වළං නිෂ්පාදනය සඳහා අවශ්‍ය මැටි හලාවත සහ බිංගිරිය යන ප්‍රදේශවලින්ද, ඒ සඳහා අවශ්‍ය පස් පන්නල සහ දංකොටුව යන ප්‍රදේශවලින් ඔවුන් මීට පෙර ලබා ගෙන ඇත.නමුත් වර්තමානයේදී ඒ සඳහා බලපත්‍ර ලබා නොදීම නිසා ඔවුන් දැඩි දුෂ්කරතාවයන්ට මුහුණදී තිබේ.පුලිච්චාකුලම් ප්‍රදේශයේ පදිංචි පවුල් 35ක් පමණ තම ජිවනෝපාය වශයෙන් සිදු කරනු ලබන්නේ වළං නිෂ්පාදනය වන අතර තම කර්මාන්තය කරගෙන යාමට නොහැකිවීම හේතුවෙන් කර්මාන්තය අතහැර විදෙස් ගතවීමට සිදුව ඇති බව ඔවුන් පවසයි.", "URL": "https://sinhala.adaderana.lk/news.php?nid=62572", "Category": null, "Parent URL": null}