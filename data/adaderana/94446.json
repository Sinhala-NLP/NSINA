{"Source": "Adaderana", "Timestamp": "August 15, 2018 02:59 pm", "Headline": "ළිඳක තිබී මවකගේ හා දරුවෙකුගේ මළ සිරුරු සොයාගනියි", "News Content": "වව්නියාව,කූමාන්කුලම ප්‍රදේශයේ ළිඳක තිබි මවකගේ හා වයස අවුරුදු පහක දරුවෙකුගේ මළ සිරුරු දෙකක් අද(15) දහවල් සොයාගත් බව වව්නියාව පොලීසිය පවසයි. පොලිසිය පැවසූවේ කූමාන්කුලම ප්‍රදේශයේ පදිංචි වයස අවුරුදු 33 ක් වන මයුරන් රාජිනි නමැති මවකගේ ඇයගේ වයස අවුරුදු පහක් වන මයුරන් සෂ්වින් නමැති දරුවෙකුගේ මළ සිරුර එලෙස සොයාගත් බවයි. අදාළ මව හා දරුවා පදිංචිව සිටි නිවසට ඉදිරියෙන් පිහිටි නිවසේ ළිඳ තුළ තිබි අදාළ මළ සිරුරු සොයාගෙන ඇති බවද ‍පොලිසිය සඳහන් කළේය. පොලීසිය පැවසූවේ අදාළ මරණය සම්බන්ධයෙන් සැක සහිත බැවින් සිද්ධිය සම්බන්ධයෙන් ප්‍රශ්න කරමින් සිටින බවයි. මියගිය කාන්තාවගේ පළමු දරුවා පැමිණ මව සොයන අවස්ථාවේ මවගේ මළ සිරුර හා සිය සහෝදරයාගේ මළ සිරුර සොයා ගැනීමට හැකිවි ඇති බවද පොලිසිය පැවසීය. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94446", "Category": null, "Parent URL": null}