{"Source": "Adaderana", "Timestamp": "March 22, 2011 08:58 am", "Headline": "තානාපති කාර්යාලය වසා දමයි-තානාපති මව්බිමට කැඳවයි", "News Content": "ලිබියාවේ පවතින අනාරක්ෂිත තත්ත්වය හේතුවෙන් එරට ට්‍රිපෝලි අගනුවර පිහිටි ශ්‍රී ලංකා තානාපති කාර්යාලය තාවකාලිකව වසා දමා තිබේ. විදේශ කටයුතු අමාත්‍යාංශය ප්‍රකාශ කර සිටියේ තානාපති කාර්යාලයේ තානාපතිවරයාව සිටි සුදන්ත ගනේගම ආරච්චි මහතා මෙරටට ගෙන්වා ගැනීමට කටයුතු කර ඇති බවයි. ඔහු ඊයේ දිනයේ එරටින් පිට වී ඇති බව වාර්තා වේ. අමෙරිකාව ‍ප්‍රමුඛ බටහිර රටවල් ලිබියාවට ‍ගුවනින් ප්‍රහාර එල්ල කිරීම ආරම්භ කිරීමත් සමඟ උද්ගතව ඇති තත්ත්වය හේතුවෙන් මෙම පියවර ගත් බව විදේශ කටයුතු අමාත්‍යාංශය ප්‍රකාශ කරයි. මේ අතර තවදුරටත් මෙරටට පැමිණීමට අවශ්‍ය ශ්‍රී ලාංකිකයින් එරට රැදී සිටී නම් ඔවුන් ද කඩිනමින් ගෙන්වා ගැනීමට අවශ්‍ය පියවර ගෙන ඇති බව විදේශ කටයුතු අමාත්‍යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=14992", "Category": null, "Parent URL": null}