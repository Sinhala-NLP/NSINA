{"Source": "Adaderana", "Timestamp": "May 1, 2017 04:44 pm", "Headline": " වැඩිකල් යන්න කලින් එජාපයට හිමි තැන අරන් දෙනවා", "News Content": "2015 ජනවාරි 08 වැනිදා පැවැති මැතිවරණයෙන් පසුව එජාපයට හිමි තැන නොලැබුණු බව තමන් පිළිගන්නා බව මුදල් අමාත්‍ය රවී කරුණානායක මහතා පවසයි.ඒ හේතුවෙන් වැඩි කලක් යාමට පෙර නිසි තැන එජාපයට ලබා දෙන බවද අමාත්‍ය රවී කරුණානායක මහතා කියා සිටියේය. කොළඹ කැම්බල් පිටියේදී දැන් පැවැත්වෙන එක්සත් ජාතික පක්ෂ මැයි දින රැළියේදී රවී කරුණානායක මහතා මේ බව පැවසීය.එහිදී වැඩිදුරටත් අදහස් දැක්වූ ඒ මහතා මේ බව පැවසීය,“ජේ. ආර්. ජයවර්ධන ජනාධිපතිවරයා ත්‍රිකුණාමලයේ තෙල් ටැංකි ඇමෙරිකාවට දෙන්න හදද්දි මිනිස්සු විරුද්ධ වුණා. එදා කිව්වේ ‘තෙල් ටැංකි ඇමෙරිකාවට දෙන්න එපා ඉන්දියාවට දෙන්න කියලා. දැන් ඉන්දියාවට දෙන්න හදනකොට ඒකටත් එපා කියනවා.එහෙනම් මොකද්ද කරන්න කියන්නේ? තෙල් ටැංකි දිරන්න යනකොට අවුරුදු 20 කට බදු දෙන්න කටයුතු සිදුවෙද්දී ඒකටත් මිනිස්සු විරුද්ධ වෙනවා. ඒ වගේම GMO එක කුහක මානසිකත්ව නිර්මාණය කරගෙන විරෝධතා කරනවා.මේවා විවිධ කණ්ඩායම්වල අවශ්‍යතාවන්“ යැයි මුදල් අමාත්‍ය රවී කරුණානායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=72692", "Category": null, "Parent URL": null}