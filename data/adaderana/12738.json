{"Source": "Adaderana", "Timestamp": "December 10, 2010 08:09 am", "Headline": "ජුවෙල්ස් ශ්‍රී ලංකා 2010 අද ඇරඹෙයි", "News Content": "ජුවෙල්ස් ශ්‍රී ලංකා 2010, ස්වර්ණාභරණ, මැණික් හා ඛණිජ ජාත්‍යන්තර වෙළඳ ප්‍රදර්ශනය ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(10) ආරම්භ වේ. ප්‍රදර්ශනය ලබන 12 වැනිදා දක්වා කොළඹ සිරිමාවෝ බණ්ඩාරනායක සම්මන්ත්‍රණ ශාලාවේ දී පැවැත්වෙන බව ජාතික මැණික් හා ස්වර්ණාභරණ අධිකාරියේ සභාපති අනිල් කොස්වත්ත මහතා පවසයි. ප්‍රදර්ශන කුටි 167 ක් සමන්විත මෙම ප්‍රදර්ශනයේදී නවීන පන්නයේ ස්වර්ණාභරණ ප්‍රදර්ශනය කරන බවත්, අවම මිලකට ස්වර්ණාභරණ මිලදී ගැනීමේ පහසුකම් සලසා ඇති බවත් ඒ මහතා පෙන්වා දුන්නේය. මෙම ප්‍රදර්ශනය නැරඹීමට පැමිණෙන ලෙස ඒ මහතා සියලුම ජනතාව වෙත ආරාධනා කර සිටියි. එමෙන්ම පැමිණෙන සෑම අයෙකුටම සිහිවටනයක් ලෙස අගනා මැණිකක් නොමිලේ ලබාදීමට කටයුතු යොදා ඇති බව ද අනිල් කොස්වත්ත මහතා කියා සිටියේය.", "URL": "https://sinhala.adaderana.lk/news.php?nid=12738", "Category": null, "Parent URL": null}