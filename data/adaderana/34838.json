{"Source": "Adaderana", "Timestamp": "June 11, 2013 04:09 pm", "Headline": "ටී.එන්.ඒ. ඉන්දීයාවට යයි ? ", "News Content": "දෙමළ ජාතික සන්ධානය ඉදිරි දින කිහිපය තුළ ඉන්දියාව බලා යාමට සුදානමින් සිටින බව එම පක්ෂයේ අභ්‍යන්තර ආරංචි මාර්ග පවසයි. ඉන්දීය රජයෙන් කර ඇති ඉල්ලීමක් අනුව ඔවුන් එසේ ඉන්දියාව බලා යාමට සුදානමින් සිටින බව වාර්තා වෙයි. 13 වන ව්‍යවස්ථා සංශෝධන හා ඒ සම්බන්ධයෙන් රටේ මතු වී ඇති තත්ත්වය පිළිබඳව එම පක්ෂය විසින් දැනුම්දීම හේතුවෙන් ඉන්දීය රජය දෙමළ ජාතික සන්ධානයට ආරාධන කර ඇතැයි සඳහන්ය. ඔවුන්ගේ මෙම සංචාරයේදී ඉන්දීය මධ්‍යම රජයේ උසස් නිලධාරීන් හමු වී සාකච්ඡා කිරිමට නියමිත බව වාර්තා වෙයි.", "URL": "https://sinhala.adaderana.lk/news.php?nid=34838", "Category": null, "Parent URL": null}