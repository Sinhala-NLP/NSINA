{"Source": "Adaderana", "Timestamp": "April 24, 2018 06:18 am", "Headline": " යතුරු පැදියක සිව් හැවිරිදි දරුවෙකු ගැටී තුවාල ලැබීම සම්බන්ධයෙන් පොලිස් සැරයන්වරයෙකු අත්අඩංගුවට", "News Content": "යතුරු පැදියක කුඩා දරුවෙකු ගැටී තුවාල ලැබීමේ සිද්ධියක් සම්බන්ධයෙන් පොලිස් සැරයන්වරයෙකුව කරුවලගස්වැව පොලීසිය විසින් අත්අඩංගුවට ගෙන ඇත. පසුගිය 23 වැනිදා පුත්තලම - අනුරාධපුර මාර්ගයේ 8 කණුව ප්‍රදේශයේදී මෙම අනතුර සිදුවී ඇත. අනතුරින් තුවාල ලබා ඇත්තේ කරුවලගස්වැව - 8 කණුව පදිංචිව සිටින ගම්ලත් චාතුල් උපේක්ෂ (අවු:04) නම්වූ පිරිමි දරුවෙකි. අනතුරින් තුවාල ලබා ඇති දරුවා පුත්තලම මූලික රෝහලට ඇතුළත් කිරීමෙන් අනතුරුව ඔහුගේ තත්ත්වය බරපතළ බැවින් වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා ඇත. අනතුර සම්බන්ධයෙන් අත්අඩංගුවට ගෙන ඇත්තේ කරුවලගස්වැව පොලීසියට අනියුක්තව සේවය කරන පොලිස් කොස්තාපල්වරයෙකුයි. තම ආච්චි අම්මා සමඟ මව මග ඇවිද යමින් සිටි දරුවා එක් වරම පුත්තලම - අනුරාධපුර මාර්ගය හරහා දිව ගොස් ඇති බවත්,එම අවස්ථාවේදී අනතුර සිදුවී ඇති බවත් පොලීසිය කියයි. කරුවලගස්වැව පොලීසියේ රථ වාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=87910", "Category": null, "Parent URL": null}