{"Source": "Adaderana", "Timestamp": "December 2, 2018 08:35 pm", "Headline": "දේශපාලනඥයින්ගේ බල තණ්හාව නිසා රට විනාශ වෙනවා", "News Content": "දේශපාලනඥයින් බලතන්හාවෙන් සිදුකරන ඇතැම් ක්‍රියා හේතුවෙන් රට විනාශ වන බව පූජ්‍ය ඇල්ලේ ගුණවංශ හිමියන් පැවසුවේය. උන්වහන්සේ මේ බව කියා සිටියේ මරදාන - ශ්‍රී ලංකා මහපිරිවෙන් විහාරස්ථානයේ අද (02) පැවති උත්සවයකට එක්වෙමින්. විදේශීය මැදිහත්වීමකට ඉඩ නොතබා සියළු පක්ෂ එක්ව පවතින දේශපාලන අර්බුදයට විසඳම් සෙවිය යුතු බව ද උන් වහන්සේ එහිදි ප්‍රකාශ කළේය. වැඩි දුරටත් අදහස් දැක්වු උන් වහන්සේ පැවසුවේ නව ව්‍යවස්ථාව සම්මත කිරීම තුළින් රට තුළට විදේශීය මැදිහත්වීම් ගෙන ඒමට පසුගිය රජය කටයුතු කිරීමට උත්සාහ කළ බවයි.", "URL": "https://sinhala.adaderana.lk/news.php?nid=100160", "Category": null, "Parent URL": null}