{"Source": "Adaderana", "Timestamp": "September 20, 2018 04:03 pm", "Headline": "ආසියානු කුසලානයේ මූලිකවටයේ අවසන් තරඟය අද", "News Content": "ආසියානු කුසලාන ක්‍රිකට් තරගාවලියේ මූලික වටයේ අවසන් තරගය බංග්ලාදේශ සහ ඇෆ්ගනිස්ථාන කණ්ඩායම් අතර අද (20) පැවැත්වේ. අබුඩාබිහිදී පැවැත්වෙන තරගය එරට වේලාවෙන් පස්වරු 3.30ට ආරම්භ වීමට නියමිතය. තරගාවලියේ මේ දක්වා කණ්ඩායම් දෙකම සහභාගී වූ පළමු තරග ජයගෙන ඇති අතර සුපිරි කණ්ඩායම් හතර අතරට ඔවුන් මේ වන විටත් ඇතුළත්ව සිටියි. සුපිරි කණ්ඩායම් හතරට ඇතුළත්වන සෙසු කණ්ඩායම් වන්නේ ඉන්දියාව සහ පාකිස්ථානයයි. එම වටයේ තරග හෙට ආරම්භ වීමට නියමිත අතර බංග්ලාදේශ ඉන්දීය කණ්ඩායම් අතර තරගයත් ඇෆ්ගනිස්ථාන පාකිස්ථාන කණ්ඩායම් අතර තරගයත් හෙට පැවැත්වේ.", "URL": "https://sinhala.adaderana.lk/news.php?nid=96413", "Category": null, "Parent URL": null}