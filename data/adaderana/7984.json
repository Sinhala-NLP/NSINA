{"Source": "Adaderana", "Timestamp": "April 24, 2010 04:16 pm", "Headline": "සැකකරු වරද පිළිගනී", "News Content": "නිව් යෝර්ක් නගරයේ බෝම්බ ප්‍රහාරයක් දියත් කිරීමට සැලසුම් කිරීමේ චෝදනාව මත අත්අඩංගුවට ගත් සැකකරුවෙකු වූ පුද්ගලයෙකු සිය වරද පිළිගෙන තිබේ. සැකකරු නමින් සරීන් අහමඩ්සේ වන අතර, ඔහු 25 හැවිරිදි පසුවන ටැක්සි රියදුරෙකු ලෙස කටයුතු කළ අයෙකි. සැකකරු ඔහුට එරෙහි ‍චෝදනාවට වරද පිළිගෙන ඇත්තේ බෲක්ලින්හි ෆෙඩරල් උසාවියකදීය. විශාල ජන සංහාරයක් සිදු කිරීම සඳහා අවි භාවිතා කිරීමට කුමන්ත්‍රණය කිරීම සැකකරුට එරෙහි ප්‍රධාන චෝදනාව වේ. ඔහු හා නජිබුල්ලා සාසි යන පුද්ගලයා සහ තවත් පුද්ගලයෙකු 2008 වසරේ දී අල්කයිඩා නායකයින් පාකිස්ථානයේ දී මුණ ගැසුණු බව අහමඩ්සි ප්‍රකාශ කළේය. එහි දී තමන්ට තලෙයිබාන් සංවිධානය හා බැඳී ඇෆ්ගනිස්ථානයේ දී අමෙරිකානු හමුදාවන්ට එරෙහිව සටන්වැදීමට හැකියාව ලැබැණු බව ද අහමඩ්‍සි කියා සිටියේය. එහි දී තමන්ව වඩාත් අවශ්‍ය වන්නේ අමෙරිකාවේ නිව් යෝර්ක් නගරයේ මරාගෙන මැරෙන ප්‍රහාරයක් සිදුකිරීම බව අල්කයිඩා නායකයින් අහමඩ්සි ඇතුළු පිරිසට පවසා තිබේ.", "URL": "https://sinhala.adaderana.lk/news.php?nid=7984", "Category": null, "Parent URL": null}