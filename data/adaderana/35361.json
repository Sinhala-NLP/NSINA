{"Source": "Adaderana", "Timestamp": "June 30, 2013 10:07 am", "Headline": "යතුරු පැදිය ටිපර් රථයේ ගැටී කතක් මරුට", "News Content": "කුරුණෑගල - දඹුල්ල ප්‍රධාන මාර්ගයේ තල්ගොඩපිටිය ප්‍රදේශයේ දී යතුරුපැදියක් ටිපර් රථයක ගැටීමෙන් සිදුවූ අනතුරකින් කාන්තාවක් මියගොස් තිබේ. අනතුරින් බරපතළ තුවාල ලැබූ කාන්තාව ගොකරැල්ල රෝහලට ඇතුළත් කිරීමේ දී මියගොස් ඇත. මෙලෙස මියගොස් ඇත්තේ 40 හැවිරිදි කොටියාකුඹුර, ජයගම්පුර ප්‍රදේශයේ පදිංචි කාන්තාවකි. මළ සිරුර ගොකරැල්ල රෝහලේ මෘතශරීරාගාරයේ තැන්පත් කර ඇත. ටිපර් රථයේ රියදුරු අත්අඩංගුවට ගෙන ඇති අතර අද ගොකරැල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35361", "Category": null, "Parent URL": null}