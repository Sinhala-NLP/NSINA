{"Source": "Adaderana", "Timestamp": "September 4, 2018 09:04 pm", "Headline": "ආණ්ඩුව පෙරළන හැටි මංගල කියයි", "News Content": "වත්මන් ආණ්ඩුව පෙරලා දැමිය හැක්කේ ඡන්ද බලයෙන් පමණක් වන බව මුදල් හා ජනමාධ්‍ය අමාත්‍ය මංගල සමරවීර මහතා පවසයි. අද(04) පස්වරුවේ මුදල් අමාත්‍යංශයේ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. විරෝධතා පැවැත්වීමේ යම් ක්‍රමයක් පවතින බවත් මෙම පිරිස කිසිම ක්‍රමවේදයක් නොමැතිව සිදු කරණ බවත් අමාත්‍යවරයා පැවසීය. පියාගේ පින්තුරය පෙන්වමින් අහිංසක මිනිසුන්ව අපසුතාවයට පත් කරන බවද අමාත්‍යවරයා පැවසීය. යම් කිසි විටකදි කළහකාරි ලෙස ක්‍රියා කළහොත් එය මර්ධනය කිරිමටද සිදු වන බව මාධ්‍ය වේදියෙකු කළ ප්‍රශ්න කිරිමකදි අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=95542", "Category": null, "Parent URL": null}