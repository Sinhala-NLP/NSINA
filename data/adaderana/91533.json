{"Source": "Adaderana", "Timestamp": "June 26, 2018 04:04 pm", "Headline": "හොරට හරක් ඇද්ද ලොරියක් සැකකරු එක්ක පොලීසියට කොටුවෙයි", "News Content": "නීති විරෝධී ලෙස එළ ගවයින් හා මීගවයින් ප්‍රවාහනය කළ සැකකරුවෙකු හම්බන්තොට ප්‍රදේශයෙදී පොලිසිය අත්අඩංගුවට ගෙන ඇති බව අද දෙරණ වාර්තාකරු පවසයි. අද(26) උදැසන මෙලෙස නීති විරෝධී ලෙස ගවයන් ලොරි රථයකින් ප්‍රවාහනය කරමින් සිටින බවට පොලීසියට ලද තොරතුරක් මත සිදු කළ සොදෙසි මෙහෙයුමකදි මෙම සැකකරු අත්අඩංගුවට ගෙන ඇත. පොලීසිය අදාළ ලොරි රථය වටලා සොදෙසි කිරීම කරන අවස්ථාවේ ලොරි රථයේ සිටි තවත් සැකකරුවන් දෙදෙනෙකු පළා ගොස් ඇති බවට වාර්තා වෙයි මෙම ගවයින් හම්බන්තොට ප්‍රදේශයේ ගව ඝාතකාගාරයකට ප්‍රවාහනය කරමින් සිටි බව අත්අඩංගුවට ගත් සැකකරු පොලීසියට පාපොච්ඡාරණය කර ඇති අතර අත්අඩංගුවට ගත් සැකකරු අද දින හම්බන්තොට මහේස්ත්‍රාත් අධිකරණයට ඉදිරිපත් කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=91533", "Category": null, "Parent URL": null}