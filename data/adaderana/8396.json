{"Source": "Adaderana", "Timestamp": "May 14, 2010 11:19 am", "Headline": "ආර්ථීකය හඳුනා නොගැනීම නිසා නිෂ්පාදන විනාශ වුණා", "News Content": "විවෘත ආර්ථිකය නිවැරදිව හඳුනා නොගැනීමෙන් රටේ නිෂ්පාදන විනාශ වුණු අතර රාජ්‍ය ආයතන රැසක් වැසී ගිය බව පරිසර අමාත්‍ය අනුර ප්‍රියදර්ශන යාපා මහතා පවසයි. බලයට පත් වූ සෑම රජයක්ම රාජ්‍ය දේපල විකුණා දැමීමට පියවර ගත් බව ඔහු සඳහන් කරයි. රුපියල් ලක්ෂ 150 ක වියදමින් මහනුවර කුණ්ඩසාලේ ප්‍රදේශයේ ඉදි කළ රාජ්‍ය දැව සංස්ථාවේ ප්‍රාදේශීය කාර්යාලය, ගෘහ භාණ්ඩ ප්‍රදර්ශනාගාරය සහ නිලධාරී සංචාරක බංගලාව විවෘත කිරීමේ අවස්ථාවට එක් වෙමින් අමාත්‍යවරයා මේ බව ප්‍රකාශ කළේය. වර්තමාන රජයේ ක්‍රියා කලාපය රාජ්‍ය දේපළ විනාශ කිරීම නොව ආරක්ෂා කිරීම බව ද එහි දී වැඩිදුරටත් අදහස් දැක් වූ අනුර ප්‍රියදර්ශන යාපා මහතා සඳහන් කළේය.", "URL": "https://sinhala.adaderana.lk/news.php?nid=8396", "Category": null, "Parent URL": null}