{"Source": "Adaderana", "Timestamp": "March 28, 2018 09:36 am", "Headline": "ලොරි රථයක් හා ටිපර් රථයක් ගැටීමෙන් රියදුරුට සහ සහයකට බරපතළයි", "News Content": "දඹුල්ල හබරණ ප්‍රධාන මාර්ගයේ දඹුල්ල නාමලුව ප්‍රදේශයේදී 28 දින රාත්‍රී 12.30 ට පමණ ලොරි රථයක් හා ටිපර් රථයක් ගැටීමෙන් ලොරියේ ගමන් ගනිමින් සිටි රියදුරු හා සහයක බරපතළ තුවාල ලබා දඹුල්ල මූලික රෝහලට ඇතුළත් කර තිබේ. මනම්පිටිය ප්‍රදේශයේ සිට කොළඹට වැලි ප්‍රවාහනය කරමින් තිබූ ටිපර් රථයක් හ පොළොන්නරු ප්‍රදේශයේ සිට කොළඹට ඇඟළුම් කම්හලක රෙදි ප්‍රවාහනය කරමින් තිබු ලොරි රථයක් ගැටීමෙන් මෙම අනතුර සිදුව තිබේ. වැලි ප්‍රවාහනය කරමින් තිබූ ටිපර් රථය අසල රාත්‍රී කඩයක් ආසන්නයේ නවතා රියදුරු තේ පානය කිරීම සඳහා හෝටලයට ගොස් සිටියදී මෙම පිටුපසින් පැමිණි ලොරි රථය ඉදිරිපස වැලි ටිපර් රථයේ ගැටී තිබේ. රියදුරු සහ රිය සහයක මෙහිදී බරපතළ තුවාල ලැබූ අතර රිය සහායකයා රථයෙන් එළියට ගැනීම සඳහා පැයක පමණ කාලයක් දැඩි වෙහෙසක් දැරූ බව අසල්වැසියන් පවසති. මෙම අනතුරට හේතුව රියදුරට නින්දයාම බව පොලිසිය සැක පළ කරන අතර අනතුර සම්බන්ධයෙන් සිගිරිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86483", "Category": null, "Parent URL": null}