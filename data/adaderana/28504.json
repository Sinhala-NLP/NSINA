{"Source": "Adaderana", "Timestamp": "October 22, 2012 09:03 am", "Headline": "ටී.එන්.ඒ.පිරිසක් තමිල්නාඩු සංචාරයකට සැරසෙති", "News Content": "දෙමළ ජාතික සන්ධාන මන්ත‍්‍රීවරුන් පිරිසක් තමිල්නාඩුවේ සංචාරයක නිරතවීමට තීරණය කර තිබේ. ඒ අනුව ලබන මාසයේ දී මෙම පිරිස තමිල්නාඩුවේ සංචාරය කිරීමට නියමිත බව සඳහන්ය. තමිල්නාඩුවේ සරණාගත තත්ත්වයෙන් රැඳීසිටින ශී ලාංකිකයන් පිළිබඳ මෙහිදී තමිල්නාඩු බලධාරීන් සමඟ ප‍්‍රධාන වශයෙන් සාකච්ජා කිරීමට බලාපොරොත්තු වන බව දෙමළ ජාතික සන්ධානය සඳහන් කළේය. මීට අමතරව උතුරේ ගැටලුවට දේශපාලන විසඳුමක් ලබාගැනීම සහ දෙමළ ජනතාවගේ ගැටලු සම්බන්ධයෙන් ද මෙහි දී තමිල්නාඩු බලධාරීන් සමඟ සාකච්ජා කිරීමට දෙමළ ජාතික සන්ධානය බලාපොරොත්තු වන බව සඳහන්ය. කෙසේ වෙතත් මෙම සංචාරයේ දී දෙමළ ජාතික සන්ධානය තමිල්නාඩු මහ ඇමතිනී ජයලලිතා ජයරාම් සමඟ සාකච්ජා පවත්වන්නේ ද යන්න සම්බන්ධයෙන් මෙතෙක් කිසිවක් ප‍්‍රකාශ කොට නොමැත.", "URL": "https://sinhala.adaderana.lk/news.php?nid=28504", "Category": null, "Parent URL": null}