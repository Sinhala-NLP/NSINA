{"Source": "Adaderana", "Timestamp": "November 17, 2018 02:13 pm", "Headline": "තාමත් UNPයේ නායකයා රනිල්", "News Content": "පවතින දේශපාලන වාතාවරණය තුළ එක්සත් ජාතික පක්ෂ නායකත්වයේ කිසිදු වෙනසක් සිදු නොවනු ඇති බව වාර්තා වෙයි. දේශපාලන ආරංචිමාර්ග සඳහන් කළේ වත්මන් නායක රනිල් වික්‍රමසිංහ මහතා ඉදිරි මැතිවරණ වලදීත් එම පක්ෂය මෙහෙයවනු ඇති බවයි. වර්තමානයේ මතුව ඇති දේශපාලන වාතාවරණය හමුවේ එක්සත් ජාතික පක්ෂ නායකයාට විවිධ විරෝධතා එල්ල වූ අතර පාර්ලිමේන්තු මන්ත්‍රී සජිත් ප්‍රේමදාස මහතා පක්ෂ නායකත්වයට පත් කළ යුතු බවට ඇතැම් පාර්ශව ප්‍රකාශ කල බව වාර්තා වෙයි. කෙසේවෙතත් මේ දක්වාත් සජිත් ප්‍රේමදාස මන්ත්‍රීවරයා පක්ෂ නායකත්වයට පත් කළ යුතු බවට දැඩි කතාබහක් පක්ෂය තුළ හටගෙන නොමැති බව වාර්තා වෙයි. ඒ අනුව ඉදිරියේදී රනිල් වික්‍රමසිංහ මහතා පක්ෂ නායකයා ලෙස කටයුතු කරනු ඇති.", "URL": "https://sinhala.adaderana.lk/news.php?nid=99364", "Category": null, "Parent URL": null}