{"Source": "Adaderana", "Timestamp": "December 13, 2013 07:32 am", "Headline": " පකිස්ථානු නාවික හමුදා මාණ්ඩලික ප්‍රධානියා ශ්‍රී ලංකාවේ", "News Content": "පාකිස්ථානු නාවික හමුදා මාණ්ඩලික ප්‍රධානී අද්මිරාල් මොහොමඩ් අසීෆ් සන්දිලා මහතා දිවයිනට පැමිණ තිබේ. ඊයේ පස්වරුවේ ඔහු ඇතුළු නියෝජිත පිරිස දිවයිනට පැමිණි බව වාර්තා වේ. නාවික හමුදාපති වයිස් අද්මිරාල් ජයන්ත කොළඹගේ මහතාගේ ඇරයුමෙන් දිවයිනට පැමිණි අදාළ නියෝජිත පිරිස දෙරට අතර ආරක්ෂක සහයෝගීතාව සම්බන්ධයෙන් සාකච්ඡා පැවැත්වීමට නියමිතය. පාකිස්ථාන් නාවික හමුදා මාණ්ඩලික ප්‍රධානීවරයා,ආරක්ෂක හා නාගරික සංවර්ධන අමාත්‍යංශ ලේකම් ගෝඨාභය රාජපක්ෂ මහතා ඇතුළු ඉහළ පෙලේ නියෝජිතයින් අතර සාකච්ඡා පවත්වනු ඇති බව වාර්තා වේ.", "URL": "https://sinhala.adaderana.lk/news.php?nid=39546", "Category": null, "Parent URL": null}