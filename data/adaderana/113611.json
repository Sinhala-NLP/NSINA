{"Source": "Adaderana", "Timestamp": "July 8, 2019 08:13 am", "Headline": "දියේ ගිලී 18 හැවිරිදි තරුණියක් අතුරුදහන්", "News Content": "යටියන්තොට පොලිස් වසමේ මීගහවැල්ල ප්‍රදේශයේ තරුණියක් දියේ ගිලී අතුරුදහන් වී තිබේ. ඊයේ(07) සවස 5.30ට පමණ කැලණි ගඟේ දිය නෑමට ගිය කාන්තාවක් මෙලෙස අනතුරට ලක්ව තිබේ. පසුව ඇය අතුරුදහන් වු බවට යටියන්තොට පොලීසියට ලද තොරතුරක් මත පරීක්ෂණ ආරම්භ කර ඇත. මෙසේ දියේ ගිලී ඇත්තේ වයස අවුරුදු 18 වු යටියන්තොට ප්‍රදේශයේ පදිංචි ජෝන් ඥානමේරි යන අයෙකි. අතුරුදහන් වු කාන්තාව සොයා නාවික මෙහෙයුම් සිදු කරනු ලබයි. යටියන්තොට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=113611", "Category": null, "Parent URL": null}