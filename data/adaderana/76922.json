{"Source": "Adaderana", "Timestamp": "August 31, 2017 09:21 am", "Headline": "දකුණු අප්‍රිකානු ප්‍රධාන පුහුණුකරුධූරය ඔටිස් ගිබ්සන්ට", "News Content": "දකුණු අප්‍රිකානු ක්‍රිකට් කණ්ඩායමේ ප්‍රධාන පුහුණුකාර ධුරය සඳහා හිටපු බටහිර ඉන්දීය කොදෙව් ක්‍රීඩක ඔටිස් ගිබ්සන් පත් කර තිබේ. එංගලන්ත කණ්ඩායමේ පන්දු යැවීමේ පුහුණුකරු ලෙස ද මේ වන විට කටයුතු කරන ඔහු එංගලන්තය සහ බටහිර ඉන්දීය කොදෙව් කණ්ඩායම් අතර පැවැත්වීමට නියමිත තරගාවලියෙන් අනතුරුව එම ධුරයෙන් ඉවත් වීමට නියමිතයි. කෙසේවෙතත් එංගලන්ත කණ්ඩායමේ පුහුණුකරුවෙකු ලෙස සිය සේවා කාලය අවසන් වීමටත් පෙර තවත් කණ්ඩායමක පුහුණුකාර ධුරය සඳහා පත්වීමට අවස්ථාව ලබාදිම සම්බන්ධයෙන් එංගලන්ත ක්‍රිකට් පාලක මණ්ඩලයට සිය ස්තූතිය පළ කරන බව ද ඔහු පවසා තිබේ. ඔටිස් ගිබ්සන් 2010 වසරේ දී බටහිර ඉන්දීය කොදෙව් කණ්ඩායමේ ප්‍රධාන පුහුණුකාර ධුරයයේ ද කටයුතු කරනු ලැබීය.", "URL": "https://sinhala.adaderana.lk/news.php?nid=76922", "Category": null, "Parent URL": null}