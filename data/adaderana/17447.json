{"Source": "Adaderana", "Timestamp": "July 17, 2011 09:37 am", "Headline": "කොන්ත්‍රාත් සේවකයින්ට නීති විධිමත් නෑ", "News Content": "කොන්ත්‍රාත් සේවකයින් සම්බන්ධයෙන් පවතින නීති විධිමත් කිරීමට කම්කරු අමාත්‍යාංශය තීරණය කර තිබේ. කම්කරු අමාත්‍යාංශ ලේකම් උපලි විජේවීර මහතා කියා සිටියේ වැඩබිම්වල සිටින කොන්ත්‍රාත් සේවකයින් සම්බන්ධයෙන් පවතින නීති ප්‍රමාණවත් නොවන බවයි. ඇතැම් වැඩබිම්වල කොන්ත්‍රාත් සේවකයින‍්ගේ මූලික කම්කරු නීති පවා උල්ලංඝණය වන බවට පැමිණිලි ලැබී ඇති බව ලේකම්වරයා ප්‍රකාශ කළේය. එම නිසා ජාතික කම්කරු උපදේශන සභාව විසින් කොන්ත්‍රාත් සේවකයින් සම්බන්ධයෙන් පවතින නීති සංශෝධනය කර පඩිපාලක සභා පනත සංශෝධනය කිරීමට නියමිත බව හෙතෙම කියා සිටියේය. අදාළ සංශෝධන මේ වසර තුළ කැබිනට් මණ්ඩලයට ඉදිරිපත් කර අනුමැතිය ලබාගැනීමෙන් අනතුරුව පාර්ලිමේන්තුවට ඉදිරිපත් කිරීමට නියමිත බව කම්කරු අමාත්‍යාංශ ලේකම් උපාලි විජේවීර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=17447", "Category": null, "Parent URL": null}