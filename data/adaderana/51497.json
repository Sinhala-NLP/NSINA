{"Source": "Adaderana", "Timestamp": "May 22, 2015 09:21 am", "Headline": "තදබදය අඩුකරන්න රථවාහන සැලසුමක් ", "News Content": "රථ වාහන තදබදය අවම කර ගැනවිම සදහා පාර්ක් පාර, පාර් පටුමඟ, ඉසිපතන මාර්ගය යන මාර්ග වල එක්දිශාවකට පමණක් රථ වාහන ධාවන සැලැස්මක් අද සිට හඳුන්වා දී තිබේ. පොලිසිය කියා සිටියේ සතියේ දිනවල පස්වරු 4.15 සිට 6.30 දක්වා මාර්ග කිහිපයක එක් දිශාවකට පමණක් වාහන ගමනාගමනය සිදුකරන බවයි.ඒ අනුව පාර්ක් පාර ඔස්සේ බේස්ලයින් පාර දෙසට හා හැව්ලොක්පාර දෙසට පැමිණෙන වාහන පාර්ක් පටුමඟ ඔස්සේ ඉසිපතන මාවතට පිවිස ගමන් කළ හැකියි. හැව්ලොක් පාර සිට පාර්ක් පටු මඟ දක්වා පාර්ක් පාර, බේස්ලයින් පාර දෙසට පමණක් එම කාලය තුළ රථ වාහන ගමන් කළ හැකි අතර පාර්ක් පටුමඟ පාර්ක් පාර දෙස සිට ඉසිපතන මාවත දෙසට පමණක් වාහන ගමන්කළ හැකි බව පොලිසිය පවසයි.ඉසිපතන මාවත පාර්ක් පටුමඟ හංදියේ සිට හැව්ලොක් පාර දෙසට පමණක් රථ වාහන ගමනාගමනයට ඉඩකඩ ලබාදී තිබේ.හැව්ලොක් පාර ඩික්මන් විදුලි සංඥා හංදියෙන් ඉසිපතන හංදියට ඇතුළුවිමට එම කාලය තුළ අවස්ථාව හිමි වන්නේ නැත.ඉසිපතන මාවතට ගමන් කළ යුතු වන්නේ පාර්ක් පාරෙන් ඇතුළු වි පාර්ක් පටුමඟ ඔස්සේ බව පොලිසිය සඳහන් කරයි.", "URL": "https://sinhala.adaderana.lk/news.php?nid=51497", "Category": null, "Parent URL": null}