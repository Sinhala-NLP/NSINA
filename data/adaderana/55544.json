{"Source": "Adaderana", "Timestamp": "December 6, 2015 02:26 pm", "Headline": "රජයේ  බැංකුවක ගින්නක්  ", "News Content": "කාටුනායක, එව්රියවත්ත ප්‍රදේශයේ පිහිටි රාජ්‍ය බැංකු ගොඩනැගිල්ලක ගින්නක් හටගෙන තිබේ.පොලීසිය සඳහන් කළේ අදාළ බැංකු ගොඩනැගිල්ලේ ඉහළ මහලේ මෙම ගින්න හටගෙන ඇති බවයි. ගින්නෙන් මුදල්වලට කිසිදු හානියක් සිදුව නොමැති අතර බැංකු ලිපිගොනු රැසක් පිළිස්සී ඇති බව පොලීසිය ප්‍රකාශ කළේය කටුනායක ගුවන්තොටුපලේ ගිනි නිවන ඒකකය, සීදුව නගර සභා ගිනි නිවන ඒකකය, ගුවන් හමුදාව එක්ව මේ වන විට ගින්න මැඩපැවැත්වීමට කටයුතු කරමින් සිටින බව සඳහන්ය.ගින්නට හේතුව මෙතෙක් අනාවරණය වී නොමැති අතර කටුනායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55544", "Category": null, "Parent URL": null}