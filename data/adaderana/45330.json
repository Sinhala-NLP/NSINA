{"Source": "Adaderana", "Timestamp": "August 13, 2014 04:14 pm", "Headline": " මැ‍.කො. පොලීසියට මිලියන 5ක් දෙයි", "News Content": "ඌව පළාත් සභා ඡන්ද විමසීම වෙනුවෙන් නීති විරෝධී අයුරින් ප්‍රදර්ශනය කෙරෙන බැනර්, පෝස්ටර් සහ කටවුට් ආදිය ඉවත් කිරීම සඳහා මැතිවරණ කොමසාරිස්වරයා විසින් පොලීසියට මුදල් ලබා දී තිබේ. ඒ සඳහා මැතිවරණ කොමසාරිස් මහින්ද දේශප්‍රිය මහතා විසින් රුපියල් මිලියන 05 ක මුදලක් පොලිසිය වෙත බාරදී ඇති බව පොලිස් මූලස්ථානය සඳහන් කළේය. ඌව පළාත් සභා ඡන්ද විමසීම ඉලක්ක කර ගනිමින් නීති විරෝධීව ප්‍රදර්ශනය කෙරෙන බැනර්, පෝස්ටර්,කටවුට් ඉවත් කිරීම සඳහා ‍ මේ වන විටත් පියවර ගෙන ඇත.", "URL": "https://sinhala.adaderana.lk/news.php?nid=45330", "Category": null, "Parent URL": null}