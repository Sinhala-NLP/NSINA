{"Source": "Adaderana", "Timestamp": "March 6, 2019 10:11 am", "Headline": "කරච්චි කිංග්ස් කණ්ඩායමට සුපර් ලීග් 20/20 තරගයේ ජයක්", "News Content": "පාකිස්තාන සුපර් ලීග් විස්සයි විස්ස ක්‍රිකට් තරගාවලියේ පැවැති තරගයකින් ජය වාර්තා කිරීමට කරච්චි කිංග්ස් කණ්ඩායම සමත් වුණි. ඒ මුල්තාන් සුල්තාන්ස් කණ්ඩායම පරාජයට පත් කරමිනි. තරගයේ කාසිය වාසිය දිනූ කරච්චි කිංග්ස් කණ්ඩායම ප්‍රථමයෙන් පන්දුවට පහරදීමට මුල්තාන් සුල්තාන්ස් කණ්ඩායමට ආරාධනා කළේය. ඒ අනුව පිටියට පිවිසි මුල්තාන් සුල්තාන්ස් කණ්ඩායම නියමිත පන්දුවාර 20 අවසානයේදී කඩුලු 7ක් දැවී ලකුණු 118ක් රැස් කර ගැනීමට සමත් වුණි. මුල්තාන් සුල්තාන්ස් කණ්ඩායම වෙනුවෙන් හම්මඩ් අසාම් ලකුණු 29ක් රැස් කළේය. පන්දු යැවීමේදී උස්මාන් ෂින්වාරි ලකුණූ 15කට කඩුලු 4ක් දවා ගැනීමට සමත් වුණි. ලකුණු 119ක ජයග්‍රාහී ඉලක්කය හඹායාමට පිටියට පිවිසි කරච්චි කිංග්ස් කණ්ඩායම පන්දුවාර 19යි පන්දු 2කදී කඩුලු 5ක් පමණක් දැවී එම ඉලක්කය පසු කර ගියේය. කරච්චි කිංග්ස් කණ්ඩායම වෙනුවෙන් ලියම් ලිවින්ග්ස්ටෝන් නොදැවී රැස් කළ ලකුණු සංඛ්‍යාව 53කි. පන්දු යැවීමේදී මොහොමඩ් ඉල්ලියාස් ලකුණු 27කට කඩුලු 3ක් දවා ගැනිමට සමත් වුණි.", "URL": "https://sinhala.adaderana.lk/news.php?nid=105558", "Category": null, "Parent URL": null}