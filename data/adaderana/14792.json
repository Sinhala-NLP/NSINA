{"Source": "Adaderana", "Timestamp": "March 12, 2011 10:03 am", "Headline": "හතමුණ පාලම අසලදී බසයක් පෙරළී 28 ට තුවාලයි ", "News Content": "පොළොන්නරුව, හිඟුරක්ගොඩ මාර්ගයේ හතමුණ ප්‍රදේශයේ දී බස්රථයක් පෙරළීමෙන් පුද්ගලයින් 28 දෙනෙකු තුවාල ලබා තිබේ. හතමුණ පාලම අසල දී අඩි 15 ක් පමණ ප්‍රපාතයකට බස්රථය පෙරළී ඇති බව හිඟුරක්ගොඩ පොලිසිය සඳහන් කරනු ලැබීය. බස්රථයේ රෝදවල ඇති වූ කාර්මික දෝෂයක් හේතුවෙන් මෙම අනතුර සිදුව ඇති බව සඳහන්ය. අනතුරින් තුවාල ලැබූවන් පොළොන්නරුව සහ හිඟුරක්ගොඩ රෝහල්වලට ඇතුළත් කර ඇති බව ද පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=14792", "Category": null, "Parent URL": null}