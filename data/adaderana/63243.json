{"Source": "Adaderana", "Timestamp": "August 19, 2016 10:46 pm", "Headline": " පළමුවෙනිදා සිට ජල බෝතල් අලෙවියට නීතියක්", "News Content": "එස්.එල්.එස්. සහතිකය නොමැති පානීය ජල බෝතල් ඇසිරීම, බෙදාහැරීම, ප‍්‍රවාහනය, ගබඩා කිරීම සහ අලෙවි කිරීම සැප්තැම්බර් මස පළමු වෙනිදා සිට තහනම් කර තිබේ.පාරිභෝගික කටයුතු පිළිබඳ අධිකාරිය පැවසුවේ ඊට අදාළ විධිවිධාන 2015 ජුනි මස 11 වෙනිදා නිකුත් කෙරුණු ගැසට් නිවේදනයක් මගින් ප‍්‍රසිද්ධ කර ඇති බවයි.එම විධිවිධාන සැප්තැම්බර් මස පළමු වෙනි දින සිට බලපැවැත්වෙන බවද පාරිභෝගික සේවා අධිකාරිය සඳහන් කරයි.එදින සිට මෙම නීතිය කඩ කරන ආයතන හෝ පුද්ගලයින්ට එරෙහිව නීතිය කි‍්‍රයාත්මක කරන බව එම අධිකාරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=63243", "Category": null, "Parent URL": null}