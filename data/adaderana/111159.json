{"Source": "Adaderana", "Timestamp": "June 1, 2019 10:00 pm", "Headline": "වතු කම්කරුවන් වෙනුවෙන් නව නිවාස 30ක්", "News Content": "වතු කම්කරුවන් වෙනුවෙන් නව නිවාස 30ක ඉදි කිරීම් කටයුතු අමාත්‍යය පලනි දිගම්බරම් මහතා විසින් ආරම්භ කර ඇත. වත්මන් රජය යටතේ වතු කම්කරුවන් වෙනුවෙන් ඉදි කරන නව නිවාස යෝජනා ක්‍රමයට සමගාමීව හැටන් කොටගල මේෆිල්ඩ් වතුයායේ නව නිවාස 30 ඉදි කිරීම් කටයුතු කඳුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් මහතා විසින් අද (01) ආරම්භ විය. පර්චස් 7 ක ඉඩමක තනි නිවාස වශයෙන් ඉදි වන මෙම එක් නිවසක විසිත්ත කාමරයක් , නිදන කාමර දෙකක් , මුළුතැන්ගෙයක් ඇතුළු සනීපාරක්ෂ පද්ධතියකින් වර්ග අඩි 750 කින් මෙම එක් නිවසක් ඉදි කිරිමට යෝජිතය. සෑම නිවසකටම විදුලිය පානීය ජලය මං මාවත් ලබාදෙන අතර එක් නිවසක් සඳහා එම අමාත්‍යංශය මඟින් රුපියල් ලක්ෂ 10 ප්‍රතිපාදන වැය කිරිමට නියමිතය. මෙම නව නිවාස ඉදි කිරීමේ අවස්ථාවට නුවරඑලිය දිස්ත්‍රික් පා.ම මයිල්වාගනම් තිලකරාජ් මහතාද සහභාගී විය.", "URL": "https://sinhala.adaderana.lk/news.php?nid=111159", "Category": null, "Parent URL": null}