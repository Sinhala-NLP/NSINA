{"Source": "Adaderana", "Timestamp": "April 13, 2014 11:47 am", "Headline": "පොල් වගාව මැද්දේ සාර්ථක ගංජා වගාවකුත් - 5ක් මාට්ටු", "News Content": "තණමල්විල, ප්‍රදේශයේ පොල්වගා බිමක ගංජා හේනක් පවත්වාගෙන ගිය පුද්ගලයින් පස් දෙනෙකු තණමල්විල පොලීසිය විසින් අත්අඩංගුවට ගෙන තිබේ. තණමල්විල පොලීසියට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. සැකකරුවන් විසින් අක්කර දෙකක පමණ භූමි ප්‍රදේශයක මෙම ගංජා වගාව පවත්වාගෙන ගොස් ඇති බව පොලීසිය සඳහන් කළේය. අත්අඩංගුවට ගත් සැකකරුවන් වැල්ලවාය සහ තණමල්විල යන ප්‍රදේශවල පදිංචිකරුවන් වේ.", "URL": "https://sinhala.adaderana.lk/news.php?nid=42506", "Category": null, "Parent URL": null}