{"Source": "Adaderana", "Timestamp": "June 25, 2014 06:39 pm", "Headline": "ශ්‍රී ලංකාව සම්බන්ධයෙන්  පිල්ලේගේ කමිටුව පත්කරයි ", "News Content": "ශ්‍රී ලංකාව සම්බන්ධයෙන් පරීක්ෂණ සිදුකිරීමට නියමිත එක්සත් ජාතීන්ගේ මානව හිමිකම් පරීක්ෂණ මණ්ඩලයේ සඳහා විශේෂඥයින් තිදෙනා පත් කර තිබේ. එක්සත් ජාතීන්ගේ මානව හිමිකම් පිළිබඳ මහකොමසාරිස් නවනීදන් පිල්ලේ මහත්මිය විසින් අද(25) දිනයේ මෙම පත්කිරීම සිදුකර ඇති බව එක්සත් ජාතීන්ගේ මහකොමසාරිස් කාර්යාලය පවසයි. ඒ අනුව එම පරීක්ෂණ මණ්ඩලයේ විශේෂඥයින් ලෙස නොබෙල් ත්‍යාගලාභී පින්ලන්තයේ හිටපු ජනාධිපති මාර්ටි ආටිසාරි, නවසීලන්තයේ හිටපු මහාධිකරණ විනිසුරු සිල්වියා කාර්ට්රයිට් ආර්යාව සහ පකිස්ථාන ශ්‍රේෂ්ඨාධිකරණ විනිසුරුවරුන්ගේ හිටපු සභාපති අස්මා ජහන්ගි පත් කර ඇති බව සඳහන් වෙයි. ශ්‍රී ලංකාවේ යුදමය වාතාවරණය පැවති කාලය තුළ සිදුවු බව කියන මානව හිමිකම් කඩවීම් පිළිබඳව සොයා බැලීම සඳහා මානව හිමිකම් පිළිබද මහකොමසාරිස් නවනීදන් පිල්ලෙයි විසින් මෙම කමිටුව පත් කරන බව මීට පෙර සඳහන් කර තිබුණි. මෙම කමිටුව සඳහා විශේෂඥයින් තිදෙනා ඇතුළු 12 දෙනෙකු ඇතුළත් වන අතර අදාළ පරීක්ෂණ මණ්ඩලයේ කටයුතු ජුලි මැද භාගයේ දී ආරම්භ වන බව විදෙස් මාධ්‍ය වාර්තා කර ලදී.", "URL": "https://sinhala.adaderana.lk/news.php?nid=44225", "Category": null, "Parent URL": null}