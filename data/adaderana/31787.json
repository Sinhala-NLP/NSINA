{"Source": "Adaderana", "Timestamp": "February 20, 2013 10:47 am", "Headline": "සංචාරය කරන්න ඇවිත් රස්සා කළ විදේශිකයෙක් දැලේ", "News Content": "සංචාරක වීසා ලබා මෙරටට පැමිණ රැකියාවක නිරතව සිටි ඉන්දීය ජාතිකයෙකු සමන්තුරේ, මට්ටුප්පල්ලි ප‍්‍රදේශයේ දී අත්අඩංගුවට ගෙන තිබේ. ප‍්‍රදේශයේ වෙල් යායක ගොයම් කපන යන්ත‍්‍රයක ක‍්‍රියාකරුවෙකු වශයෙන් කටයුතු කරමින් සිටිය දී ඔළුවිල් යුද හමුදා කඳවුරේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් ඉන්දීය ජාතිකයා වැඩිදුර විමර්ශන සඳහා සමන්තුරේ පොලිස්ථානය වෙත භාර දී තිබේ. මේ අතර සංචාරක වීසා ලබාගෙන මෙරටට පැමණ රැකියාවක නිරතවීම සම්බන්ධයෙන් අක්කරෙයිපත්තුව ප‍්‍රදේශයේ දී පසුගිය 18 වැනිදා අත්අඩංගුවට ගත් ඉන්දීය ජාතිකයින් තිදෙනා රක්ෂිත බන්ධනාගර ගතකර තිබේ. ඔවුන් ලබන 28 වැනිදා දක්වා රක්ෂිත බන්ධනාගාර ගතකිරීමට අක්කරෙයිපත්තුව මහේස්ත‍්‍රාත් අධිකරණය නියෝග කළේය.", "URL": "https://sinhala.adaderana.lk/news.php?nid=31787", "Category": null, "Parent URL": null}