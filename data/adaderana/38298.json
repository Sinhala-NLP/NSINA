{"Source": "Adaderana", "Timestamp": "October 22, 2013 09:13 am", "Headline": "අයෙක් ගිළී මරුට - අයෙක් අතුරුදහන්", "News Content": "අම්පාර ප්‍රදේශයේ ගඟක දියනෑමට ගිය පුද්ගලයෙකු දියේ ගිළී මියගොස් තිබේ. මෙලෙස මියගොස් ඇත්තේ 52 හැවිරිදි සේනානායකපුර ප්‍රදේශයේ පදිංචිව සිටි අයෙකි. මේ අතර වේවැල්වත්ත, බඹරකන්ද ප්‍රදේශයට ඇද හැලුණු අධික වර්ෂාවත් සමඟ පාඞිඔය පීටාර ගැලීම හේතුවෙන් එම ඔයෙන් එගොඩවීමට ගිය අඹු සැමි යුවළක් ජල පහරට හසුවී ගසාගෙන ගෙන ගොස් ඇත. ප්‍රදේශවාසීන් විසින් කාන්තාව බේරාගෙන ඇති අතර ඇය ප්‍රතිකාර සඳහා රත්නපුර රෝහලට ඇතුළත් කර ඇති බව පොලීසිය සඳහන් කළේය. එම කාන්තාවගේ ස්වාමිපුරුෂයා ජලයේ ගසාගෙන ගොස් අතුරුදන්ව ඇති අතර ඔහු සෙවීමේ කටයුතු තවදුරටත් ක්‍රියාත්මකය.", "URL": "https://sinhala.adaderana.lk/news.php?nid=38298", "Category": null, "Parent URL": null}