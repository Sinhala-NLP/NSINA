{"Source": "Adaderana", "Timestamp": "September 17, 2010 08:32 am", "Headline": "නීල් බූනේ නැගෙනහිර ගැන සතුටුවෙයි", "News Content": "මානුෂීය මෙහෙයුමෙන් පසු නැගෙනහිර පළාතේ දැනට පවතින තත්ත්වය පිළිබඳ සතුටු වන බව එක්සත් ජාතීන්ගේ සංවිධානයේ මෙරට නිත්‍ය නියෝජිත නීල් බූනේ මහතා පවසයි. එම පළාතේ කෘෂිකාර්මික කටයුතු සඳහා තවදුරටත් බාධා පවතින බව ඔහු සඳහන් කරයි. එක්සත් ජාතීන්ගේ සංවිධානය, යුරෝපා සංගමය සහ ශ්‍රී ලංකාවට ණය දෙන රටවල නියෝජිතයන් එක්ව නැගෙනහිර පළාතේ ක්‍රියාත්මක කළ තුන්දින නිරීක්ෂණ චාරිකාව ඊයේ අවසන් කිරීමෙන් පසු නීල් බූනේ මහතා මේ බව පැවසීය. අවතැන් වූවන් යළි පදිංචි කරවීම, නැගෙනහිර පළාතේ සංවර්ධන කටයුතු පිළිබඳ සොයාබැලීම ඇතුළු කරුණු කිහිපයක් පිළිබඳ මෙම සංචාරයේ දී නියෝජිත පිරිසේ අවධානය යොමුව තිබේ. ඉදිරියේ දී එම පළාතේ ජනතාවට සහන සැලසීම සඳහා රජය සමග එක්ව කටයුතු කිරීමට සූදානම් බව ද එක්සත් ජාතීන්ගේ සංවිධානයේ මෙරට නිත්‍ය නියෝජිතයා ප්‍රකාශ කළේය.", "URL": "https://sinhala.adaderana.lk/news.php?nid=10908", "Category": null, "Parent URL": null}