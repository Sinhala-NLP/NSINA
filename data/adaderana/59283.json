{"Source": "Adaderana", "Timestamp": "April 18, 2016 03:02 pm", "Headline": "  නව වසරට ගුණාත්මක සෞඛ්‍ය සේවයක් ", "News Content": "මේ වසරේදී හිඟයකින් තොරව ඖෂධ ලබාදීමටත් නවතම වෛද්‍ය උපකරණ සෞඛ්‍ය සේවාව සඳහා යොදා ගනිමින් ගුණාත්මක සෞඛ්‍ය සේවාවක් ඇති කිරීමටත් පියවර ගන්නා බව සෞඛ්‍ය පෝෂණ හා දේශිය වෛද්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පවසන්නේ දිවයිනේ සියළු රෝහල්වල රුධිර පරීක්ෂණ ඇතුළු කටයුතු රෝහල් තුළදීම සිදු කිරීමට අපේක්ෂා කරන බවයි.අද(18) පෙරවරුවේ සෞඛ්‍ය අමාත්‍යාංශයේ පැවැති උත්සවයකට සහභාගී වෙමින් අමාත්‍ය රාජිත සේනාරත්න මහතා මේ බව සඳහන් කර තිබේ.සෞඛ්‍ය ක්ෂේත්‍රය සම්බන්ධයෙන් විදේශිකයින්ගේ ආකර්ෂණීය ස්ථානයක් බවට මෙරට සෞඛ්‍ය සේවාව පත් කරන බව නව වසරේ වැඩ කටයුතු ආරම්භ කරමින් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=59283", "Category": null, "Parent URL": null}