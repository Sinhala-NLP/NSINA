{"Source": "Adaderana", "Timestamp": "August 25, 2018 01:28 pm", "Headline": "ආසියානු ක්‍රීඩා උළෙලේ මූලික වටයේ තරඟයකින් ජයක්", "News Content": "ආසියානු ක්‍රීඩා උළෙලේ පිරිමි මීටර් 400 ඉසව්වේ මූලික වටයේ තරඟයකින් ජයග්‍රහණය කිරිමට කාලිංග කුමාරගේ සමත්ව තිබේ. ඔහු එම ඉසව්ව තත්පර 45 දශම නවයයි නවයකින් නිමාවට පත් කරමින් තුන් වන ස්ථානය හිමිකර ගැනිමට සමත් විය. මෙය ඔහුගේ පුද්ගලික හොඳම කාලය යන අතර 2006 වසරෙන් පසුව මෙරට ක්‍රීඩකයෙන් වාර්තා කළ දෙවන හොඳම කාලය මෙයයි. මේ අතර පිරිමි මීටර් 400 ඉසව්වේ පස්වන මූලික තරඟයට සහභාගී වූ අරුණ දර්ශන එම ඉසව්වේ පළමු ස්ථානය හිමිකර ගත්තේය. තත්පර 46 දශම නවයයි හතකින් ඔහු එම ඉසව්ව නිමාවට පත් කළ අතර කාලීංග කුමාරගේ සහ අරුණ දර්ශන අද රාත්‍රියේ පිරිමි මීටර් 400 ඉසව්වේ අවසන් පූර්ව වටයට සහභාගීවිමට නියමිතය.", "URL": "https://sinhala.adaderana.lk/news.php?nid=95001", "Category": null, "Parent URL": null}