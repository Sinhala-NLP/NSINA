{"Source": "Adaderana", "Timestamp": "October 7, 2010 04:30 pm", "Headline": "ෆොන්සේකාගේ මන්ත්‍රී ධුරය නැති කිරීම නීති විරෝධියි", "News Content": "සරත් ෆොන්සේකා මහතාගේ පාර්ලිමේන්තු මන්ත්‍රි ධුරය අහෝසි කිරීමේ තීරණය නීති විරෝධී බව ප්‍රජාතන්ත්‍රවාදී ජාතික සන්ධානය පවසයි. යුද අධිකරණය යනු අධිකරණ සංවිධාන පනතේ නිශ්චිතව සඳහන් අධිකරණයක් නොවන බවත්, මෙරට පිළිගත් අධිකරණයක් ලෙස නොසලකන බවත් එම සන්ධානයේ මහ ලේකම් විජිත හේරත් මහතා පවසයි. ඒ නිසා මෙම මන්තීධුරය අනිවාර්යයෙන්ම සරත් ෆොන්සේකා මහතාට හිමි බව ඔහු අවධාරණය කරයි. පිළිබඳ තීරණය නිවැරදි නොවන බව නීතිඥයින් මාර්ගයෙන් පාර්ලිමේන්තු මහ ලේකම්වරයා හා මැතිවරණ කොමසාරිස්වරයා වෙත ලිපි මගින් දැනුම් දුන් බව ද හෙතෙම සඳහන් කරයි. සරත් ෆොන්සේකා මහතාගේ මන්ත්‍රී ධුරය අහෝසි කිරීමේ තීරණය වහා අහෝසි කරන ලෙස ද එයින් ඉල්ලා සිටි බව විජිත හේරත් මහතා අද දෙරණ වෙත අදහස් දක්වමින් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11347", "Category": null, "Parent URL": null}