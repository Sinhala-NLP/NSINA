{"Source": "Adaderana", "Timestamp": "December 5, 2013 04:00 pm", "Headline": "බෝම්බයක් පුපුරා යේමනයේ 20ක් මරුට", "News Content": "යේමනයේ සිදු වු බෝම්බ පිපිරීමකින් පුද්ගලයින් 20දෙනෙකු මිය ගොස් 37 දෙනෙකු බරපතළ තුවාල ලබා තිබේ. යේමනයේ බාබ් -අල්- යමාන් දිස්ත්‍රික්කයේ මරාගෙන මැරෙන බෝම්බකරුවෙකු විසින් මෙම ප්‍රහාරය සිදුකර ඇති බව විදෙස් මාධ්‍ය වාර්තා කරන්නේය. බෝම්බ ප්‍රහාරයෙන් පසුව සන්නද්ධ පිරිසක් විසින් වෙඩි තැබීමක් ද සිදු කර ඇති බව වාර්තා වේ. ප්‍රහාරයේ වගකීම කිසිවෙකු භාර ගෙන නොමැති බව සඳහන්ය. කෙසේ වෙතත් යේමන රජයේ අමාත්‍යවරයෙකු ප්‍රකාශ කර ඇත්තේ මෙම ප්‍රහාරය පිටුපස හිටපු ජනාධිපතිවරයෙකු වන අලි අබ්දුල්ලා සලේ සිටින බවයි.", "URL": "https://sinhala.adaderana.lk/news.php?nid=39352", "Category": null, "Parent URL": null}