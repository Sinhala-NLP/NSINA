{"Source": "Adaderana", "Timestamp": "November 16, 2011 10:40 am", "Headline": "බලපත්‍ර නොමැතිව කොස් දැව ඇද්ද දෙදෙනෙක් මාට්ටු", "News Content": "බලපත්‍ර නොමැතිව කොස් දැව ප්‍රවාහනය කරමින් සිටි පුද්ගලයින් දෙදෙනෙකු ගලගෙදර පොලිසිය විසින් අත්අඩංගුවට ගෙන තිබේ. ගලගෙදර , මුතුතෙලියාව , මැදවල ප්‍රදේශයේ දී අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. සැකකරුවන් සතුව තිබී ටී56 වර්ගයේ ගිනි අවියක් සහ උණ්ඩ 60ක් ද හමු වී තිබේ. සැකකරුවන් දෙදෙනා අද දිනයේ ගලගෙදර මහේස්ත්‍රාත් අධිකරණය වෙත ඉදිරිපත් කිරීමට නියමිත බව ගලගෙදර පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=20040", "Category": null, "Parent URL": null}