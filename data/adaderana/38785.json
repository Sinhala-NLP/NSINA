{"Source": "Adaderana", "Timestamp": "November 12, 2013 03:17 pm", "Headline": "ගොවි බිම් වලට අවශ්‍ය ජලය නොඅඩුව ලබාදෙන්න ", "News Content": "ඉදිරි යල කන්නය පිළිබඳ නොසලකා ගොවි බිම් වලට අවශ්‍ය ජලය නොඅඩුව ලබාදෙන ලෙස වාරිමාර්ග හා ජලසම්පත් කළමනාකරණ අමාත්‍ය නිමල් සිරිපාල ද සිල්වා මහතා බලධාරීන්ට උපදෙස් ලබාදී තිබේ. බලාපොරොත්තු වු පරිදි වර්ෂාව නොලැබීම හේතුවෙන් උද්ගතව ඇති අර්බුදයට පිළියමක් ලෙස ගොවිබිම් වලට අවශ්‍ය ජලය ලබාදීමට කටයුතු කරන ලෙස වාරිමාර්ග හා මහවැලි බලධාරීන්ට අමාත්‍යවරයා උපදෙස් ලබාදුන් බව වාරිමාර්ග හා ජලසම්පත් කළමනාකරණ අමත්‍යංශය පවසයි. වාරිමාර්ග අමාත්‍යාංශයේ දී ගොවි සංගම් නියෝජිතයින් සමඟ පැවති විශේෂ සාකච්ඡාවකදී අමාත්‍ය නිමල් සිරිපාල ද සිල්වා මහතා මෙම උපදෙස් ලබාදී තිබේ. අපේක්ෂිත වැසි නොලැබීම හේතුවෙන් මෙන්ම ජලාශ වලින් ජලය නිකුත් කිරීම අත්හිටුවීම හේතුවෙන් පොළොන්නරුව, අනුරාධපුර හා ත්‍රීකුණාමල දිස්ත්‍රික්ක වල ගොවි ජනතාව මුහුණදුන් ගැටලු මෙහිදි සාකච්ඡා වී ඇත.", "URL": "https://sinhala.adaderana.lk/news.php?nid=38785", "Category": null, "Parent URL": null}