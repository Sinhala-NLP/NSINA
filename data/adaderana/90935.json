{"Source": "Adaderana", "Timestamp": "June 15, 2018 02:38 pm", "Headline": "අල්ලස් ගත්ත සමෘද්ධි සංවර්ධන නිලධාරියෙකුට වැඩ වරදියි", "News Content": "අල්ලස් ලබා ගැනිමේ සිද්ධියක් සම්බන්ධයෙන් කොලොන්න ප්‍රදේශයේ සමෘද්ධි සංවර්ධන නිලධාරියෙකු අල්ලස් කොමිසමේ නිළධාරින් විසින් අත්අඩංගුවට ගෙන තිබේ. සමෘද්ධි ලාභියෙකු විසින් කොලොන්න සමෘද්ධි ප්‍රජාමුල බැංකුවෙන් අයදුම් කර තිබූ රුපියල් ලක්ෂයක ණය මුදලක් ලබාදිමට අවශ්ය කටයුතු සිදු කර දෙන බව පවසා එම සමෘද්ධි නිළධාරියා විසින් රුපියල් 2000ක මුදලක් ඉල්ලා ඇති බව සදහන්. ඉන් රුපියල් 1000ක මුදලක් ලබා ගන්නා අවස්ථාවේ සැකකරු අත්අඩංගුවට ගත් බව අල්ලස් කොමිසමේ විමර්ශන අධ්‍යක්ෂ ප්‍රියන්ත චන්ද්‍රසිරි මහතා පැවසීය. සැකකාර සමෘද්ධි සංවර්ධන නිලධාරියා ඇඹිලිපිටිය මහේස්ත්‍රාත් අධිකරණයට ඉදිරිපත් කිරිමෙන් පසු ලබන 20 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=90935", "Category": null, "Parent URL": null}