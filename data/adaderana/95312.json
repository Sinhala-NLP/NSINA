{"Source": "Adaderana", "Timestamp": "August 31, 2018 03:15 pm", "Headline": "ඔස්ට්‍රේලියානු හිටපු අගමැති පාර්ලිමේන්තුවෙන් ඉල්ලා අස්වෙයි", "News Content": "ඔස්ට්‍රේලියානු හිටපු අග්‍රාමාත්‍ය මැල්කම් ටර්න්බුල් එරට පාර්ලිමේන්තුවෙන් ඉල්ලා අස්වී තිබේ. අද (31) දිනයේ ඔහු කථානායකවරයා වෙත ඉල්ලා අස්විමේ ලිපිය භාරදී ඇති බව විදෙස් මාධ්‍ය වාර්තා කළේය. කම්කරු පක්ෂය තුළ පැවැති අර්බුදකාරි වාතාවරණය හේතුවෙන් පක්ෂ නියෝජිතයින්ගේ බහුතර කැමැත්ත මත පක්ෂ නායකත්වයෙන් ඉවත්විමට මැල්කම් ටර්න්බුල්ට සිදු වූ අතර මේ හේතුවෙන් ඔහුට අග්‍රාමාත්‍ය ධුරය ද අහිමි විය. 2004 වසරේ සිට ඔස්ට්‍රේලියානු පාර්ලිමේන්තුව නියෝජනය කරන 63 හැවිරිදි ටර්න්බුල් 2015 වසරේ සිට වසර තුනකට අධික කාලයක් අග්‍රාමාත්‍යධුරයේ කටයුතු කළේය.", "URL": "https://sinhala.adaderana.lk/news.php?nid=95312", "Category": null, "Parent URL": null}