{"Source": "Adaderana", "Timestamp": "September 30, 2015 09:02 am", "Headline": "ඉන්දීය ධීවරයින් 7ක් දැලේ", "News Content": "කල්පිටිය, බත්තලංගුණ්ඩුව ප්‍රදේශයට උතුරින් වූ ශ්‍රී ලංකාවට අයත් මුහුදු සීමාවේදී නීති විරෝධී ලෙස ධීවර කටයුතු වල නිරතව සිටි ඉන්දීය ධීවරයන් 07 දෙනෙකු අත්අඩංගුවට ගෙන තිබේ.නාවික හමුදාවේ සහය ඇතිව ශ්‍රී ලංකා වෙරළාරක්ෂක දෙපාර්තමේන්තුව විසින් එම ධීවරයින් අත්අඩංගුවට ගෙන ඇති බව නාවික හමුදා මාධ්‍ය ප්‍රතාශක කමාන්ඩර් ඉන්දික ද සිල්වා මහතා පැවසුවේය.අත්අඩංගුවට ගත් ධීවරයන් පැමිණි යාත්‍රාව සහ ඔවුන් සතුව තිබූ මත්ස්‍ය කිලෝග්‍රෑම් 500 ක් සහ ස්ථාන සොයා ගැනීමේ උපකරණ 03 ක් එහිදී වෙරළ ආරක්ෂක දෙපාර්තමේන්තුව භාරයට ගෙන ඇත.කල්පිටිය නාවික කඳවුරට රැගෙන ඒමෙන් පසු අදාළ ඉන්දීය ධීවරයන් පුත්තලම ධීවර හා ජලජ සම්පත් දෙපාර්තමේන්තු නිලධාරීන් හට භාරදීමට පියවර ගෙන තිබේ.", "URL": "https://sinhala.adaderana.lk/news.php?nid=54165", "Category": null, "Parent URL": null}