{"Source": "Adaderana", "Timestamp": "January 13, 2013 09:40 am", "Headline": "තෙත් බිම් උද්‍යානය විවෘතයි", "News Content": "නුගේගොඩ නාවල පාරේ ඉදිකළ නව තෙත්බිම් උද්‍යානය ජනාධිපති මහින්ද රාජපක්ෂ මහතාගේ ප්‍රධානත්වයෙන් ජනතා අයිතියට පත් කර තිබේ. රාජ්‍ය ආරක්ෂක හා නාගරික සංවර්ධන අමාත්‍යාංශය මගින් මෙම උද්‍යානය සංවර්ධනය සඳහා වැය කර ඇති මුදල රුපියල් මිලියන 81.6කි. ජනතාවට විවේක ගැනීමේ පහසුකම් සහිත දර්ශනීය උද්‍යානයක් ලෙස අක්කර 5ක පමණ භූමි භාගයකින් යුතු මෙම ස්ථානය සංවර්ධනය කර තිබේ. මෙම උද්‍යානය දවසේ පැය 24 පුරාම විවෘතව තැබේ.", "URL": "https://sinhala.adaderana.lk/news.php?nid=30718", "Category": null, "Parent URL": null}