{"Source": "Adaderana", "Timestamp": "October 15, 2018 07:37 pm", "Headline": "ජනාධිපතිවරණය කල්දැමීමේ හැකියාවක් නෑ", "News Content": "කුමන මැතිවරණය කල්දැමුව ද ජනාධිපතිවරණය කල්දැමීමේ හැකියාවක් නොමැති බව හිටපු ජනාධිපති මහින්ද රාජපක්ෂ මහතා පවසයි. මහනුවරදී අද(15) පැවැති දිස්ත්‍රික් පළාත් පාලන නියෝජිත හමුවට එක්වෙමින් හිටපු ජනාධිපතිවරයා ප්‍රකාශ කළේ හැකි ඉක්මනින් මැතිවරණයක් ලබා ගැනීම සඳහා කටයුතු කරන බවයි. මේ අතර කුමාර වෙල්ගම මහතා අග්‍රාමාත්‍යවරයාගේ කොන්ත්‍රාත් ඉටුකරමින් සිටින බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පෙන්වා දෙයි. ශ්‍රී ලංකා පොදුජන පෙරමුණේ මහනුවර දිස්ත්‍රික් සමුළුව අද මහනුවරදී පැවත්වුණේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=97737", "Category": null, "Parent URL": null}