{"Source": "Adaderana", "Timestamp": "November 16, 2017 09:18 am", "Headline": "ඩාවින්සිගේ වසර 500 ක් පැරණි සිතුවම වාර්තාගත මිලකට වෙන්දේසි වෙයි", "News Content": "ලියනාඩෝ ඩාවින්සි විසින් අදින ලද සිතුවමක් ඩොලර් මිලියන 450කට අළෙවි වී තිබේ. අමෙරිකාවේ නිව්යෝර්ක් හීදී අදාළ වෙන්දේසිය සිදුව ඇති අතර කලාත්මක නිමැවුමක් සඳහා මෙතෙක් වාර්තාගත ඉහළම මිල මෙය බව විදෙස් මාධ්‍ය සඳහන් කළේය. වසර 500ක් පමණ පැරණි එම සිතුවමෙහි යේසුස් ක්‍රිස්තුස් වහන්සේගේ රුව සිතුවම් කර ඇති අතර එය “සැල්වේටර් මුන්දි“ ලෙස නම් කර තිබේ. මෙම සිතුවම 1958 වර්ෂයේදී ද ලන්ඩන් හීදී ඩොලර් 60කට අළෙවි වී ඇති බව සඳහන්ය.", "URL": "https://sinhala.adaderana.lk/news.php?nid=79994", "Category": null, "Parent URL": null}