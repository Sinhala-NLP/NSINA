{"Source": "Adaderana", "Timestamp": "July 21, 2018 07:10 pm", "Headline": "මනුසත් දෙරණ 34වන වෛද්‍ය සායනය අනුරාධපුරයට", "News Content": "මනුසත් දෙරණ වෛද්‍ය සායන මාලාවේ 34වන වෛද්‍ය සායනය අද (21) පැවැත් විය. ඒ අනුරාධපුර කරුක්කන්කුලම විජයබා මහා විද්‍යාල පරිශ්‍රයේදියි. වකුගඩු රෝගයෙන් පීඩාවිදින ජනතාවට සහන සැලසීමේ අරමුණින් මනුසත් දෙරණ ක්‍රියාත්මක කරන වෛද්‍ය සායන මාලාවේ 34 වන අදියරයයි එලෙස පවත්වනු ලැබුවේ. වෛද්‍ය සායනය සඳහා අවට ගම්මාන රැසක ජනයා විශාල පිරිසක් සහභාගී වූ අතර මෙහිදී වකුගඩු රෝගීන් හදුනා ගැනීම, ලේ,මුත්‍රා සාම්පල පරීක්ෂා කර රෝගී තත්ත්වයන් හදුනා ගැනීම සහ නොමිලයේ ඇස් පරික්ෂා කර ඇස් කණ්නාඩි ලබාදීම ද ඇතුළු සේවා රැසක් ක්‍රියාත්මක විය. ඒ සදහා ශ්‍රී ලංකා අක්ෂිදාන සංගමය ,සිඩම් පුද්ගලික රෝහල,ග්ලෝබල් ලයිෆ්ස්ටයිල් ආයතනය,ඩී.එස් .ගුණසේකර සමාගම , උතුරුමැද පළාත් සෞඛ්‍ය අධ්‍යක්ෂ කාර්යාලය සහ කරුක්කන්කුලම විජයබා විද්‍යාලය දායකත්වය සැපවු වාය.", "URL": "https://sinhala.adaderana.lk/news.php?nid=92982", "Category": null, "Parent URL": null}