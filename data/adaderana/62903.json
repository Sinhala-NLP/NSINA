{"Source": "Adaderana", "Timestamp": "August 9, 2016 11:00 am", "Headline": "බොක්සිං තරඟයට ඇවිත් අතවර කරන්න ගිහින්!", "News Content": "ඔලිම්පික් තරගාවලිය අතර තුර කාන්තාවකට ලිංගික අතවර කිරීමට උත්සාහ කළ බවට චෝදනා මත නැමීබියානු බොක්සිං ක්‍රීඩකයෙකු බ්‍රසීල පොලීසිය විසින් අත්අඩංගුවට ගෙන තිබේ. බ්‍රසීලයේ රියෝද ජනයිරෝ නුවර ඔලිම්පික් ගම්මානයේ දී ඔහු විසින් 22 හැවිරිදි තරුණියක සිප ගැනීමට උත්සාහ කර ඇති අතර ලිංගික කටයුතු සඳහා ඇයට මුදල් ගෙවීමට උත්සාහ කර ඇති බවට ද වාර්තා වේ. පසුගිය සතියේදී පවිත්‍රතා කටයුතුවල නිරත වු කාන්තාවන් දෙදෙනෙකුට ලිංගික අතවර කිරීමට උත්සාහ කිරීමේ චෝදනා මත මොරොක්කෝ ජාතික බොක්සිං ක්‍රීඩකයෙකු ද අත්අඩංගුවට ගෙන තිබුණි. ඔවුන් රැඳවුම් නියෝග මත ප්‍රශ්න කරන අතර ඔලිම්පික් තරග ඉසව් සඳහා සහභාගී වීම අවිනිශ්චිත වී ඇත.", "URL": "https://sinhala.adaderana.lk/news.php?nid=62903", "Category": null, "Parent URL": null}