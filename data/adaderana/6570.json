{"Source": "Adaderana", "Timestamp": "February 9, 2010 08:10 am", "Headline": "කාන්තාවක් ගිනි තබා ඝාතනය කරයි", "News Content": "දොඩංගොඩ තිත්තවැල්ගොඩැල්ල ප්‍රදේශයේ නිවසක් තුළ දී කාන්තාවක් ගිනි තබා ඝාතනය කර තිබේ. ඊයේ පස්වරුවේ මෙම ඝාතනය සිදු කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. මෙසේ මිය ගොස් ඇත්තේ අවුරුදු 27 ක් පමණ වයසැති කාන්තාවකි. මෙම ඝාතනය සිදු කළ බවට සැකකෙරෙන පුද්ගලයා ප්‍රදේශයෙන් පළා ගොස් ඇති බව පොලීසිය පවසයි. දොඩංගොඩ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6570", "Category": null, "Parent URL": null}