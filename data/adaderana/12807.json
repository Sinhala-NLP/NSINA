{"Source": "Adaderana", "Timestamp": "December 13, 2010 10:33 am", "Headline": "පැපුවානිව්ගිනියා දූපත් අසල භූකම්පනයක්", "News Content": "පැපුවානිව්ගිනියා දූපත් ආශ්‍රිතව අද(13) උදෑසන භූකම්පනයක් හටගෙන තිබේ. රිච්ටර් පරිමාණයේ ඒකක 6 .1 ක්ලෙස එය සටහන් වී ඇති බව අමෙරිකානු භූවිද්‍යා සමීක්ෂණ ආයතනය පවසයි. අරාවා, බෝගන්විල්ලේ සහ පැපුවානිව්ගිනියා දූපත් වලට කිලෝමීටර් 40ක් පමණ දුරින් මුහුදේ කිලෝමීටර් 145ක් පමණ පොළොව අභ්‍යන්තරයේ භුකම්පනය හටගෙන ඇත. මේ හේතුවෙන් සිදුවී ඇති හානි පිළිබඳ මෙතෙක් අනාවරණය වී නැත.", "URL": "https://sinhala.adaderana.lk/news.php?nid=12807", "Category": null, "Parent URL": null}