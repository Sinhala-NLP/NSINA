{"Source": "Adaderana", "Timestamp": "January 20, 2018 10:29 pm", "Headline": "අතුරුදහන් වූ ධීවරයෙකුගේ මළ සිරුරක් හමුවෙයි", "News Content": "මන්නාරම වංකාලෙයි ප්‍රදේශයෙන් මුහුදු ගොස් අතුරුදහන් වූ ධීවරයෙකුගේ මළ සිරුර වෙරලට ගසාගෙන විත් තිබේ. වයස අවුරුදු 50 ක් වූ එස්.සිංගාමණී නැමති මෙම ධීවරයා පසුගිය බදාදා තවත් අයෙකු සමඟ මසුන් මැරීමට මුහුදු ගිය අවස්ථාවේදී බෝට්ටුව පෙරළීමෙන් ඔහු මුහුදට වැටී ඇතත් ඔහුව සොයා ගැනීමට නොහැකි වී තිබේ. ආපසු පැමිණි ධීවරයා මේ පිළිබදව පවුලේ උදවියට දැණුම් දීමෙන් පසුව නිරුපද්‍රිත පැමිණි ධීවරයාත් අතුරුදහන් වූ ධීවරයාගේ පවුලේ උදවියත් ඒ පිළිබදව මන්නාරම පොලීසියට පැමිණිලි කොට තිබුණි. මේ අතරතුර පුද්ගලයෙකුගේ මළ සිරුරක් 20 දා වෙරළට ගසාගෙනවිත් ඇති බවට ලැබුණු තොරතුරක් මත අතුරුදහන් වූ ධීවරයාගේ පවුලේ උදවිය ගොස් මළ සිරුර පරීක්ෂා කළ අවස්තාවේදී එම මළ සිරුර තම ස්වාමියාගේ බවට මියගිය අයගේ බිරිද විසින් හදුනාගෙන තිබේ. මන්නාරම පොලීසිය සිද්ධිය පිළිබදව පරීක්ෂණ පවත්වයි.", "URL": "https://sinhala.adaderana.lk/news.php?nid=83282", "Category": null, "Parent URL": null}