{"Source": "Adaderana", "Timestamp": "September 18, 2012 09:35 am", "Headline": "සොඳුරු සිහිනයේ අතරමං වූවෝ", "News Content": "ඔස්ට්‍රේලියාව බලා ගමන් කිරීමට සූදානමින් සිටි බව කියන පුද්ගලයින් හය දෙනෙකු පොතුවිල් කෝමාරිය මුහුදු තීරයේ දී අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් කණ්ඩායමක් සිදුකළ වැටලීමක දී අද (18) අලුයම මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙම පිරිස සතුව තිබී වෑන් රථයක්, මෝටර් රථයක් සහ යතුරු පැදියක් ද පොලීසිය භාරයට ගෙන ඇත. සැකකරුවන් අම්බලන්තොට, තිස්සමහාරාම, අම්පාර සහ මන්දූර් යන ප්‍රදේශවල පදිංචිකරුවන් බව පොලීසිය සඳහන් කළේය. පොතුවිල් පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27504", "Category": null, "Parent URL": null}