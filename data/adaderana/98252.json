{"Source": "Adaderana", "Timestamp": "October 26, 2018 10:59 am", "Headline": "තුනක්වත් අරන් පෙන්වන්න ෆොන්සේකාගෙන් මර්වින්ට අභියෝගයක්", "News Content": "ජාතිවාදය ව්‍යාප්ත කිරීමේ අරමුණෙන් හිටපු උතුරු පළාත් ප්‍රධාන අමාත්‍යවරයා නව පක්ෂය නිර්මාණය කර ඇති බව ප්‍රාදේශිය සංවර්ධන, තිරසර සංවර්ධන හා වනජීවි අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. පෑලියගොඩ ප්‍රදේශයේදි මාධ්‍ය වෙත අදහස් පලකරමින් ඔහු මේ බව ප්‍රකාශ කළේ ය. ඉදිරි ජනාධිපතිවරණ සඳහා අනිවාර්යයෙන්ම එක්සත් ජාතික පක්ෂයේ අපේක්ෂකයා විය යුත්තේ පක්ෂ නායකවරයා බවත් එසේ නොමැතිනම් ඔහු විසින් අපේක්ෂකයා තීරණය කළ යුතු බවත් ය. පොහොට්ටුවේ සිටින ඇතැම් ජ්‍යෙෂ්ඨ මන්ත්‍රීවරුන්ට තමා ගරු කරන අතර ඔවුන් එම පක්ෂයෙන් ඉවත්ව තම පක්ෂයට පැමිණියහොත් ඉතාම ගරු සරු ඇතිව පිළිගන්නා බවත් ඔහු පැවසීය. ඒකාබද්ධ විපක්ෂය තුළ ඇතිවී ඇති අර්බුධය තමන්ට අනිවාර්යයෙන්ම වාසි දායක තත්ත්වයක් බව ඔහු සඳහන් කළේය. මේ අතර විග්නේෂ්වරන් මන්ත්‍රීවරයා ජාතිවාදය ඇවිස්සීමට උත්සාහ කරන බවත් ඒ සඳහා තමන් කිසිසේත් එකඟ නොවන බවත් ඔහු ප්‍රකාශ කර සිටියේ ය. එසේම මර්වින් සිල්වා මහතා ජනාධිපතිවරණයට ඉදිරිපත් වුවහොත් ඔහුට ඡන්ද 3ක් වත් ලබාගත නොහැකි බවට තමන් අභියෝග කරන බවට ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=98252", "Category": null, "Parent URL": null}