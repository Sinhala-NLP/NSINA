{"Source": "Adaderana", "Timestamp": "May 17, 2010 10:12 am", "Headline": "වෙඩි පහරකින් ජෙනරාල් මියයයි", "News Content": "නාදුනන පුද්ගලයෙකුගේ වෙඩි පහරකින් තුවාල ලබා ප්‍රතිකාර ලබමින් සිටි තායිලන්ත හමුදා ජෙනරාල්වරයා ජිවිතක්ෂයට පත්ව තිබේ. පසුගිය බ්‍රහස්පතින්දා වෙඩි ප්‍රහාරයට ලක්වු එම නිලධාරියා ඊයේ මියගොස් ඇති බව විදෙස් වාර්තා සඳහන් කළේය. අග්‍රාමාත්‍ය අභිසිත් වෙජාජිවා ධුරයෙන් ඉවත් විය යුතු බවට බලකරමින් එරට රතු කමිස කරුවන් ගෙන යන විරෝධතා ව්‍යාපාරයට එම ජෙනරාල්වරයා සහය පළ කළේය. තායිලන්ත හමුදා ස්නයිපර් වෙඩි ප්‍රහාරයක් ජෙනරාල්වරයාට එල්ල කර ඇති බව විරෝධතාකරුවන්ගේ නායකයා ප්‍රකාශ කර ඇත. සති කිහිපයක සිට රතු කමිසකරුවන්ගේ විරෝධතා පවතින අතර පසුගිය බ්‍රහස්පතින්දා සිට පුද්ගලයන් 36 දෙනෙකු ආරක්ෂක අංශ සමඟ ගැටුම් වලදි මියගොස් තිබේ. මේ අතර විරෝධතාකරුවන් සමඟ එකඟතාවකට පැමිණෙන ලෙස එක්සත් ජාතීන්ගේ සංවිධානය කළ ඉල්ලීම තායිලන්ත රජය ප්‍රතික්ෂේප කර ඇත.", "URL": "https://sinhala.adaderana.lk/news.php?nid=8450", "Category": null, "Parent URL": null}