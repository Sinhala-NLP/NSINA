{"Source": "Adaderana", "Timestamp": "April 3, 2016 12:05 pm", "Headline": "ලෝක කුසලාන ක්‍රිකට් තරගාවලියේ අවසන් මහ තරගය අද", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ අවසන් මහ තරගය අද(03) පැවැත්වෙයි.කොල්කටාහි ඊඩ්න් ගාඩ්න් ක්‍රීඩාංගණයේ දී තරගය රාත්‍රී 7.30ට ආරම්භ වීමට නියමිතය.20/20 ලෝක කුසලාන ක්‍රිකට් තරගාවලියේ අවසන් මහ තරගය සඳහා බටහිර ඉන්දීය කොදෙව් කණ්ඩායම සහ එංගලන්ත කණ්ඩායම සුදුසුකම් ලබා සිටියි.බටහිර ඉන්දීය කොදෙව් කණ්ඩායමේ නායකත්වය ඩැරන් සමී විසින් දරනු ලබන අතර එංගලන්ත කණ්ඩායමේ නායකත්වය ඉයන් මෝර්ගන් විසින් දරනු ලබයි.මේ අතර පන්දුවාර 20/20 කාන්තා ලෝක කුසලාන අවසන් මහ තරගය ද අද පැවැත්වෙයි.ඒ බටහිර ඉන්දීය කොදෙව් කාන්තා කණ්ඩායම සහ ඔස්ට්‍රේලියානු කාන්තා කණ්ඩායම අතරයි.", "URL": "https://sinhala.adaderana.lk/news.php?nid=58886", "Category": null, "Parent URL": null}