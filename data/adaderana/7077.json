{"Source": "Adaderana", "Timestamp": "March 5, 2010 07:53 am", "Headline": "නීතිවිරෝධීව ඕස්ට්‍රේලියා යාමට තැත් කළ පිරිසක් අත්අඩංගුවට", "News Content": "නීති විරෝධී ලෙස ඕස්ට්‍රේලියාව බලා ගමන් කිරීමට සූදානම්ව සිටි පුද්ගලයන් පිරිසක් මඩකලපුව ප්‍රදේශ‍යේ දී අත්අඩංගුවට ගෙන තිබේ. පොලිසිය සහ හමුදාව ඒකාබද්ධව සිදු කළ සෝදිසියක දී ඔවුන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් පිරිසට දෙමළ ජාතිකයන් විසි දෙනෙකු සහ සිංහල ජාතිකයන් පස් දෙනෙකු අයත්ය. ඔවුන් හලාවත උඩප්පුව ප්‍රදේශයෙන් පිටත්ව ගිය පිරිසක් බව අනාවරණය වී ඇත.", "URL": "https://sinhala.adaderana.lk/news.php?nid=7077", "Category": null, "Parent URL": null}