{"Source": "Adaderana", "Timestamp": "October 12, 2010 03:52 pm", "Headline": "උසස් අධ්‍යාපනයට ආසියානු තාක්ෂණ ආයතනයේ සහය හිමිවෙයි", "News Content": "ශ්‍රී ලංකාවේ උසස් අධ්‍යාපන කටයුතු සාර්ථක කරගැනීම සඳහා ආසියානු තාක්ෂණ ආයතනයේ සහය ලබාදීමට තීරණය කර තිබේ. ආසියානු තාක්ෂණ ආයතනයේ සභාපතිවරයා ජනාධිපති මහින්ද රාජපක්ෂ මහතා අද(12) පෙරවරුවේ හමුවූ අවස්ථාවේ දී මෙම තීරණයට එළඹ ඇති බව සඳහන්ය. උසස් අධ්‍යාපන කටයුතු නැංවීම වෙනුවෙන් අධ්‍යාපන හුවමාරු වැඩසටහන් ක්‍රියාත්මක කිරීම, ඒකාබද්ධ වැඩසටහන් දියත් කිරීම, සහ තාක්ෂණික හා උපදේශාත්මක සහය ලබාදීමට ආසියානු තාක්ෂණ ආයතනයේ සභාපතිවරයා එකඟත්වය පළ කර ඇත. ශ්‍රී ලංකාව 1959 වර්ෂයේ සිට ආසියානු තාක්ෂණ ආයතනයේ භාරකාර මණ්ඩ‍ලයේ සාමාජිකත්වය දරන අතර නව එකඟතාවට අනුව ඊට අදාළ ගිවිසුම ද යාවත්කාලීන කිරීමට නියමිතය.", "URL": "https://sinhala.adaderana.lk/news.php?nid=11453", "Category": null, "Parent URL": null}