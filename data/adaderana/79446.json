{"Source": "Adaderana", "Timestamp": "November 2, 2017 02:01 pm", "Headline": "කෑම සොයා ගිය අලියා දුම්රියේ ගැටී මරුට", "News Content": "කොළඹ සිට මඩකලපුව දක්වා ගමන් ගත් දුම්රියට සෙවනපිටිය කොලකනාවාඩිය ප‍්‍රදේශයේදි අද (02) වැනිදා අලුයම හතරයි තිහට පමණ වන අලියෙකු ගැටී මියගොස් ඇත. ආහාර සොයා ගම්මානවලට ගොස් නැවත වනයට යමින් සිටියදී මෙම අනතුර සිදුව ඇති බව වැලිකන්ද වන සත්ව අඩවි සහකාර ඩබ්ලිව්.එන්.සී.ඒ. වනසිංහ මහතා පැවසිය. මෙම ස්ථානය වන අලින්ගේ ගමන් මාර්ගයක් වන අතර මීට පෙරද වන අලින් විශාල සංඛ්‍යාවක් මෙම ප‍්‍රදේශයේදී දුම්රියේ ගැටී තුවාල ලබා සහ මියගොස් ඇති බව ප‍්‍රදේශවාසින් පැවසීය.", "URL": "https://sinhala.adaderana.lk/news.php?nid=79446", "Category": null, "Parent URL": null}