{"Source": "Adaderana", "Timestamp": "December 7, 2015 04:20 pm", "Headline": "ගල් ගසා මරාදැමීමට නියම වූ ලාංකික කත දඬු‍වමෙන් බේරෙයිද? ", "News Content": "සෞදි අරාබියේදී ගල් ගසා මරා දැමීමට නියම වූ ශ්‍රී ලාංකික ගෘහ සේවිකාව සම්බන්ධයෙන් ලබාදුන් දඬුවම නැවත සලකා බැලීමට තීරණය වී ඇතැයි ජාත්‍යන්තර මාධ්‍ය වාර්තා කරයි.ඒ අදාළ කාන්තාවට පනවා ඇති දඬුවම ලිහිල් කරන ලෙසට විදේශ රැකියා අමාත්‍යංශය කරන ලද ඉල්ලීමක් සැලකිල්ලට ගනිමින් බව පැවසෙයි.එම කාන්තාවගේ දඬුවම සම්බන්ධයෙන් රියාද් අධිකරණය වෙත එලෙස අභියාචනයක් ඉදිරිපත් කර තිබිණ.අනියම් සබඳතාවක් පැවැත්වී යැයි චෝදනාවට සෞදියේ ෂරියා නීතිය යටතේ 45 හැවිරිදි කතක මෙලෙස ගල්ගසා මරා දැමීමට නියම කර තිබිණ.2013 සිට සෞදියේ සේවය කරන බව පැවසෙන එම කාන්තාව අදාළ ‍චෝදනාවට වරදකාරිය වී ඇත්තේ පසුගිය අගෝස්තු මාසයේදී වන අතර ඇය එරට අධිකරණයේදී වරද සිව්වතාවක්ම පිළිගෙන ඇති බව සඳහන්ය.මෙම චෝදනාව එල්ල වූ ශ්‍රී ලාංකිකයාට කස පහර සියයක් නියම කෙරිණ.", "URL": "https://sinhala.adaderana.lk/news.php?nid=55571", "Category": null, "Parent URL": null}