{"Source": "Adaderana", "Timestamp": "August 3, 2017 08:33 pm", "Headline": "ආණ්ඩුවේ ගෞරවය වෙනුවෙන් වහාම තීරණයක් ගත යුතුයි", "News Content": "බැඳුම්කර කොමිසමේ තොරතුරු මත හෙළිවන පුද්ගලයින් පිළිබද ජනාධිපතිවරයා හා අගමැතිවරයා වහාම තීන්දුවක් ගත යුතු බව සමාජ සවිබලගැන්වීම්ල සුභසාධන හා කන්ද උඩරට උරුමය පිළිබඳ අමාත්‍ය එස්.බී. දිසානායක මහතා පවසයි. අද(03) පැවති මාධ්‍ය හමුවකට එක් වෙමින් අමාත්‍යවරයා මෙම අදහස් පළ කළේය. එම තොරතුරු මත ඇතැම් පුද්ගලයින්ගේ නම් මේ වන විට හෙළි වී තිබීම බරපතළ තත්ත්වයක් බවත් ආණ්ඩුවේ ගෞරවය ආරක්ෂා කිරීම සදහා මෙම තීරණය ගත යුතු බවද අමාත්‍යවරයා වැඩිදුරටත් පැවසීය. එසේ නොවුන හොත් මහජනතාව වුවද කුපිත විය හැකි බව පැවසු අමාත්‍යවරයා තව දුරටත් කියා සිටියේ, බැඳුම්කර කොමිසමේ දී අනාවරණය වී ඇති RK යන පුද්ගලයා කවුරුන්ද යන්න මහජනතාව දන්නා කරුණක් බවයි.", "URL": "https://sinhala.adaderana.lk/news.php?nid=75940", "Category": null, "Parent URL": null}