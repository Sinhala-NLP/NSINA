{"Source": "Adaderana", "Timestamp": "April 30, 2017 11:15 am", "Headline": "රණ් භාණ්ඩ සොරාගත් සැකකරුවෙකු අල්ලයි", "News Content": "බොරැල්ල, මරදාන පාර ප්‍රදේශයේ පිහිටි මූල්‍ය ආයතනයකින් රුපියල් අනූ පන්ලක්ෂ 76,000කට අධික වටිනාකමකින් යුතු රණ් භාණ්ඩ සොරාගත් බවට චෝදනා එල්ල වී තිබූ සැකකරුවෙකු මාතර, මොරවක ප්‍රදේශයේදී අත්අඩංගුවට ගෙන තිබේ. සැකකරු අදාළ මුල්‍ය ආයතනයේ රණ් ණය අංශයේ විධායක නිලධාරීවරයා ලෙස සේවය කරමින් සිටියදී රන් ආභරණ තැන්පත් සේප්පුවේ තිබූ රන් භාණ්ඩ අවස්ථා කිහිපයකදී සොරකම් කර පළා ගොස් ඇති බව එම ආයතනයේ ප්‍රධාන කළමණාකාරවරයා පොලීසියට පැමිණිලි කර ඇත. එම පැමිණිල්ලට අනුව කොළඹ අපරාධ කොට්ඨාසයේ නිලධාරීන් විසින් මොරවක ප්‍රදේශයේ සැඟව සිටියදී සැකකරු අත්අඩංගුවට ගෙන තිබේ. කඹුරුපිටිය ප්‍රදේශයේ පදිංචි 29 හැවිරිදි තරුණයෙකු වන ඔහු කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72645", "Category": null, "Parent URL": null}