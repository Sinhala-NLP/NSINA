{"Source": "Adaderana", "Timestamp": "May 25, 2011 09:06 am", "Headline": " පිස්තෝලයක් සමග අයෙක් දැලේ", "News Content": "අරලගංවිල ප්‍රදේශයේ දී ගිනි අවියක් සමඟ පුද්ගලයෙකු අත්අඩංගුවට ගෙන තිබේ. අරලගංවිල , සිරිපුර ප්‍රදේශයේ දී විදේශීය රටක නිෂ්පාදිත ස්වයංක්‍රීය පිස්තෝලයක් සමඟ මෙම පුද්ගලයා අත්අඩංගුවට ගත් බව පොලිසිය කියා සිටියි. මීට අමතරව මිලි මීටර් 9 වර්ගයේ ජීව උණ්ඩ දෙකක් ද ඔහු සතුව තිබී සොයා ගෙන තිබේ. අත්අඩංගුවට ගෙන ඇති සැකකරු වාරියපොල , මැල්වත්ත ප්‍රදේශයේ පදිංචිකරුවෙකි. සැකකරු දෙහිඅත්තකණ්ඩිය මහේස්ත්‍රාත් අධිකරණයට අද(25) ඉදිරිපත් කරන බව පොලිසිය පවසයි.", "URL": "https://sinhala.adaderana.lk/news.php?nid=16313", "Category": null, "Parent URL": null}