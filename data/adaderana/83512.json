{"Source": "Adaderana", "Timestamp": "January 25, 2018 01:41 pm", "Headline": "නිල ඡන්ද දැන්වීම් පත්‍රිකා තොගයක් සමඟ සැකකරුවන් 2 ක් අත්අඩංගුවට", "News Content": "පුදුකුඩිඉරුප්පු, තේරාවිල් ප්‍රදේශයේ නිවසක තිබී නිළ ඡන්ද දැන්වීම් පත්‍රිකා තොගයක් සොයාගෙන තබේ. පුදුකුඩිඉරුප්පු පොලීසියට ලද තොරතුරක් මත සිදුකළ පරීක්ෂාවලදී අදාළ නිවසේ තිබී නිළ ඡන්ද දැන්වීම් පත්‍රිකා 288ක් සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. සිද්ධියට අදාළව එම නිවසේ හිමිකරු සහ තැපැල් බෙදූ නිළධාරියෙකු අත්අඩංගුවට ගෙන තිබේ. සැකකරුවන් තේරාවිල් හා විශ්වමඩු ප්‍රදේශ වල පදිංචිකරුවන් වන අතර පුදුකුඩිඉරුප්පු පොලීසිය මේ සම්බන්ධයෙන් වැඩිදුර විමර්ශන සිදුකරන බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=83512", "Category": null, "Parent URL": null}