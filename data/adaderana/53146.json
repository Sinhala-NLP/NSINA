{"Source": "Adaderana", "Timestamp": "August 9, 2015 09:12 pm", "Headline": "මිදිගම පොලිස් මුරපොළේ නිලධාරීන් 2ට මැර ප්‍රහාරයක්", "News Content": "තමන්ට පිරිසක් පහරදීමේ සැලසුමක් ඇතැයි සරත් ෆොන්සේකා මහතාගේ ආධාරකරුවන් පිරිසක් වැලිගම, මිදිගම පොලිස් මුරපොළේ නිලධාරීන්ට කළ පැමිණිල්ලකින් පසුව ඒ ගැන සොයාබැලීමට ගිය පොලිස් නිලධාරීන් දෙදෙනෙකුට මැර ප්‍රහාරයක් එල්ල වී තිබේ.අද සවස 6ට පමණ මෙය සිදුව ඇති බව පොලිස් මාධ්‍ය ඒකකය පැවසීය.ෆොන්සේකා මහතාගේ ආධාරකරුවන් පැමිණිල්ල කිරීමෙන් පසු එතැනින් ඉවත්ව ගොස් ඇති අතර පැමිණිල්ල ගැන සොයාබැලීමට ගිය පොලිස් සැරයන්වරයෙකු හා උපපොලිස් පරික්ෂවරයෙකු මාර්ගයේ යමින් සිටියදී මෙලෙස ප්‍රහාරයට ලක්ව ඇත.සැඟවී සිටි පිරිසක් පහරදීම සිදුකර ඇති බවත්, කඩු පහරක් වැදීමෙන් සැරයන්වරයාගේ අතක් කැපී ඔහු කරාපිටිය රෝහලට ඇතුළත් කර ඇති අතර උපපොලිස් පරික්ෂකවරයා මාතර රෝහලට ඇතුළත් කර තිබේ.සිද්ධිය සම්බන්ධයෙන් සැකපිට දෙදෙනෙකු අත්අඩංගුවට ගෙන ඇති බව ද පොලීසිය පැවසීය.", "URL": "https://sinhala.adaderana.lk/news.php?nid=53146", "Category": null, "Parent URL": null}