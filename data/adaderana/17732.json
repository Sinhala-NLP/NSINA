{"Source": "Adaderana", "Timestamp": "July 30, 2011 08:47 am", "Headline": "මීපනකඳුර -නමුණුකුල පාරේ රිය අනතුරකින් දෙදෙනෙක් මරුට", "News Content": "පස්සර, මීපනකඳුර - නමුණුකුල ප්‍රධාන මාර්ගයේ දේවාල හන්දිය ප්‍රදේශයේ දී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. ඊයේ(29) පස්වරුවේ කඳු සහිත මාර්ගයක ධාවනය වෙමින් තිබූ ටිපර් රථයක් රියදුරු‍ට පාලනය කර ගත නොහැකිවීමෙන් පිටුපසට පැමිණ මීටර් 150 ක පමණ වූ බෑවුමකට පෙරළීමෙන් මෙම අනතුර සිදුව ඇති බව සඳහන්ය. අනතුරින් බරපතල ‍තුවාල ලැබූ රියදුරු සහ රිය සහායක පස්සර දිසා රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බව පොලිසිය පවසයි. අනතුරින් මියගොස් ඇත්තේ 19 හැවිරිදි සහ 52 හැවිරිදි පස්සර ප්‍රදේශයේ පදිංචි එකම පවුලේ පියෙක් සහ පුත්‍රයෙකි. මේ අතර කැබිතිගොල්ලෑව, ‍හොරොව්පතාන ප්‍රධාන මාර්ගයේ කිරිමැටි වැව හන්දිය ප්‍රදේශයේ දී යතුරුපැදියක් මාර්ගයේ පෙරළීමෙන් සිදුවූ අනතුරකින් කාන්තාවක් ජීවිතක්ෂයට පත්ව තිබේ. අනතුරින් බරපතල තුවාල ලැබූ යතුරුපැදියේ පිටුපස ගමන් ගත් 75 හැවිරිදි කාන්තාව කැබිතිගොල්ලෑව රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බව පොලිසිය පැවසීය.", "URL": "https://sinhala.adaderana.lk/news.php?nid=17732", "Category": null, "Parent URL": null}