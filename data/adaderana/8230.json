{"Source": "Adaderana", "Timestamp": "May 6, 2010 06:18 pm", "Headline": "සුව වුණොත් මුරලි පිටියේ", "News Content": "මුත්තයියා මුරලිදරන්ගේ සෞඛ්‍ය තත්ත්වය යහපත් වුවහොත් එළඹෙන 9 වැනි දින පැවැත්වෙන සුපර් එයිට් වටයේ තරගයට සහභාගීවීමේ අවස්ථාව ඔහුට හිමිවන බව ද ශ්‍රී ලංකා ක්‍රිකට් ආයතනය පවසයි. ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග මහතා මේ බව කියා සිටියේය. 20/20 ලෝක කුසලාන ක්‍රිකට් තරඟාවලිය සඳහා වේගපන්දු යවන ක්‍රීඩක තිලාන් තුෂාර මිරැන්ඩෝ බටහිර ඉන්දීය කොදෙව් බලා අද පිටත්විය. ඒ පසුගිය දා ලෝක කුසලාන තරගාවලියේ දී ආබාධයකට ලක්වූ ශ්‍රී ලංකා කණ්ඩායමේ උපනායක මුත්තයියා මුරලිදරන් වෙනුවට අමතර ක්‍රීඩකයෙකු වශයෙනි. මුරලිදරන් පසුගියදා පැවති නවසීලන්ත තරගයේ දී පාදයේ ආබාධයකට ලක්විය.", "URL": "https://sinhala.adaderana.lk/news.php?nid=8230", "Category": null, "Parent URL": null}