{"Source": "Adaderana", "Timestamp": "May 4, 2017 03:27 pm", "Headline": " සාපෙ අයදුම්පත් අද සිට කැඳවයි", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයදුම්පත් කැඳවීම අද(04) සිට ආරම්භ කර ඇති බව විභාගදෙපාර්තමේන්තුව පවසයි. විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා පවසන්නේ මේ මස 31 වන දින දක්වා අයදුම්පත් භාරගැනීම පසිදුකරන බවයි. පාසල් අයදුම්කරුවන් සඳහා අදාළ අයදුම්පත් මේ වන විට විදුහල්පතිවරුන් වෙත තැපැල් කර ඇති අතර පෞද්ගලික අයදුම්කරුවන් සඳහා අදාළ ආදර්ශ අයදුම්පත අද දින ජාතික පුවත්පත්වල පළ කර ඇති බව විභාග කොමසාරිස්වරයා සඳහන් කරයි.පාසල් අයදුම්කරුවන් නිසි පරිදි සම්පූර්ණ කරන ලද අයදුම්පත් මැයි මස 31 වනදාට පෙර විදුහල්පතිවරයා මාර්ගයෙන් යොමු කළ යුතු වෙයි.පෞද්ගලික අයදුම්කරුවන් නියමිත විභාග ගාස්තු තැපැල් කාර්යාලයට ගෙවා ලබාගත් කුවිතාන්සිය අදාළ ස්ථානයේ අලවා නිසි පරිදි සම්පූර්ණ කරන ලද අයදුම්පත්‍රය මැයි මස 31 වන දිනට පෙර ලියාපදිංචි තැපෑලෙන් විභාග දෙපාර්තමේන්තුව වෙත යොමු කළ යුතු බව සඳහන්ය.නියමිත දිනට පසුව යොමු කරනු ලබන අයදුම්පත්‍ර ප්‍රතික්ෂේප කරන බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා පැවසුවේය.මෙවර අධ්‍යයන පොදු සහතික පත්‍ර සාමාන්‍ය පෙළ විභාගයේ දෙසැම්බර් මස 12 වනදා සිට 21 වනදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=72816", "Category": null, "Parent URL": null}