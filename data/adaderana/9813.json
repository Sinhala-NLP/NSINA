{"Source": "Adaderana", "Timestamp": "July 24, 2010 04:49 pm", "Headline": "බස් රථයෙන් වැටී අයෙක් මරුට", "News Content": "බදුල්ල , නාගොල්ල මාර්ගයේ ධාවනය වෙමින් තිබූ පෞද්ගලික බස් රථයකින් වැටී පුද්ගලයෙකු ජීවීතක්ෂයට පත් වී තිබේ. බදුල්ල , නාගොල්ල මාර්ගයේ නාගොල්ල විහාරස්ථානය අසල දී මෙම අනතුර සිදු වී ඇති බව පොලිසිය සඳහන් කරයි. මෙසේ ජීවිතක්ෂයට පත් ව ඇත්තේ නාගොල්ල ප්‍රදේශයේ පදිංචි 33 හැවිරිදි පුද්ගලයෙකි. බදුල්ල රෝහලේ නේවාසිකව ප්‍රතිකාර ලබන සිය දැරියට සහ ඇය ළඟ සිටින බිරිඳට අවශ්‍ය ඇඳුම් බස් රථ‍යේ ගමන් කළ අයෙකු අතේ යැවීම සඳහා බසයට ගොඩ වී යළි බසයෙන් බැසීමට සූදානම් වන විට මෙම අනතුර සිදුව තිබේ.", "URL": "https://sinhala.adaderana.lk/news.php?nid=9813", "Category": null, "Parent URL": null}