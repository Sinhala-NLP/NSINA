{"Source": "Adaderana", "Timestamp": "May 13, 2018 03:09 pm", "Headline": "හිටපු ජනපතිගේ ප්‍රධානත්වයෙන් ඉදිරි මැතිවරණයට මුහුණ දෙනවා", "News Content": "මහින්ද රාජපක්ෂ මහතාගේ නායකත්වය යටතේ පවත්වනු ලබන ඉදිරි මැතිවරණ සඳහා සහය දක්වන බව හිටපු අමාත්‍ය ඩබ්ලිව්. ඩී. ජේ. සෙනවිරත්න මහතා පවසයි. විපක්ෂයට එක්විමෙන් පසුව රත්නපුර කුරුවිට නගරයේ අද (13) පැවැති පිලිගැනිමේ උත්සවයකට එක්වෙමින් ඔහු මෙම අදහස් පල කළේය. පසුගිය ජනාධිපතිවරණයෙන් අනතුරුව රට එක්තරා අඳුරු යුගයකට එළඹ තීබු බවත් පක්ෂ දෙකටම ආණ්ඩු බලයක් පිහිටුවීමට නොහැකි වූ නිසා සකච්ඡා කිරීමෙන් අනතුරුව අවුරුදු දෙකක් සඳහා ජාතික ආණ්ඩුවක් නිර්මාණය කළ බව ඒ මහතා පැවසීය. ඒ වන විට ශ්‍රී ලංකා නිදහස් පක්ෂය දුර්වල ස්ථානයකට ඇද වැටී තිබුන බවද ව හිටපු අමාත්‍ය ඩබ්ලිව්. ඩී. ජේ. සෙනවිරත්න මහතා ප්‍රකාශ කළේය. විශ්වාසභංග යෝජනාව අවස්ථාවේදී අපේ පක්ෂයට විශාල පිරිසක් කුමන්ත්‍රණය කළ බවත් එයට පක්ෂයේ මහ ලේකම්වරයාද සම්බන්ධ බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89029", "Category": null, "Parent URL": null}