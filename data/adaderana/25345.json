{"Source": "Adaderana", "Timestamp": "June 27, 2012 08:58 am", "Headline": "ගමන් බලපත්‍ර නැතිව රැදී සිටි බ්‍රිතාන්‍ය කාන්තාවක් රිමාන්ඩ්", "News Content": "ගමන් බලපත්‍ර සහ වීසා බලපත්‍ර නොමැතිව මෙරට රැඳී සිටි බ්‍රිතාන්‍ය ජාතික කාන්තාවක් රක්ෂිත බන්ධනාගාරගත කර තිබේ. මහනුවර, නාගස්තැන්න ප්‍රදේශයේ දී අදාළ කාන්තාව අත්අඩංගුවට ගත් බව පොලිසිය පවසයි. ඇය බ්‍රිතාන්‍යයේ රෝවෙල්හි, ස්මිත් වීදීයේ පදිංචි බවට අනාවරණ වී තිබේ. අදාළ කාන්තාව මන්ද මානසික තත්ත්වයෙන් පෙළෙන බව සිදු කළ මූලික පරීක්ෂණවලින් හෙළි වී ඇත. අත්අඩංගුවට ගත් බ්‍රිතාන්‍ය ජාතික කාන්තාව මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 28 වැනිදා දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=25345", "Category": null, "Parent URL": null}