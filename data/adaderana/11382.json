{"Source": "Adaderana", "Timestamp": "October 9, 2010 01:40 pm", "Headline": "ඉන්දීය නාවික හමුදාවේ නැව් 4ක් මෙරටට ළඟාවෙයි", "News Content": "ඉන්දියානු නාවික හමුදාවේ පළමු පුහුණු බලඝණයට අයත් නෞකා 4 ක් දිවයිනට පැමිණ තිබේ. එම නෞකා කොළඹ සහ ත්‍රිකුණාමල වරායන්ට අද(09) උදෑසන සේන්දු වූ බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පැවසුවේය. මේ අතරින් අයි. එන්. එස්. තරංගනී නෞකාව කොළඹ වරායට ළඟා වූ බවත්, අයි. එන්. එස්. දීර් සහ අයි. එන්. එස්. ෂාදුන් යන නෞකා 2ත් ඉන්දීය වෙරළාරක්ෂක හමුදාවට අයත් වරුණ නම් නෞකාවත් ත්‍රිකුණාමල වරායට ළඟාවූ බව ඔහු සඳහන් කළේය. මෙම වරාය 4 ත්‍රිකුණාමලය සහ කොළඹ යන වරාය වලදී ශ්‍රී ලංකා නාවික හමුදාව විසින් සුපුරුදු පරිදි සම්ප්‍රදායානුකූලව පිළිගෙන ලැබ ඇත. ඔක්තොම්බර් මස 15 වන දින දක්වා මෙම නෞකා ශ්‍රී ලංකාවෙහි රැඳී සිටීමට නියමිතය.", "URL": "https://sinhala.adaderana.lk/news.php?nid=11382", "Category": null, "Parent URL": null}