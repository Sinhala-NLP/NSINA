{"Source": "Adaderana", "Timestamp": "June 27, 2016 06:59 am", "Headline": "බසය පෙරළී 25ට තුවාලයි", "News Content": "බිබිල - බදුල්ල මාර්ගයේ උණගොල්ල, හුණුගල් කදුර මාර්ගයේදී බස් රථයක් ප්‍රපාතයකට පෙරළීමෙන් සිදු වූ අනතුරකින් මගීන් 25කට වැඩි ප්‍රමාණයක් තුවාල ලබා තිබේ.අදාළ බස් රථය බිබිල සිට සේනාපතිය දක්වා ගමන් කරමින් සිටියදී මෙම අනතුර සිදුව ඇති බව පොලිසිය පවසයි.අනතුර සිදුවන අවස්ථාවේ බස් රථය තුළ මගීන් 35 දෙනෙකු සිට ඇති අතර ඉන් මගීන් 27 දෙනෙකු තුවාල ලබා ප්‍රතිකාර සඳහා බිබිල මූලික රෝහලට ඇතුළත් කර තිබේ.කෙසේ වෙතත් තුවාලකරුවන්ගේ තත්ත්වය බරපතළ නොවන බව රෝහල් ආරංචි මාර්ග සදහන් කරයි.ලංකා ගමනා ගමන මණ්ඩලට අයත් බස් රථයක් මෙලෙස අනතුරට ලක්ව ඇති අතර අදාළ බස් රථයේ සිදු වූ කාර්මික දෝෂයක් හේතුවෙන් මෙම අනතුර සිදුව ඇති බව පොලිසිය පවසයි.මේ සම්බන්ධයෙන් බිබිල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61523", "Category": null, "Parent URL": null}