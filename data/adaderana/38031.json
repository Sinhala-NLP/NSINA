{"Source": "Adaderana", "Timestamp": "October 10, 2013 06:52 am", "Headline": "පෙරහැරේ ගිය ඇත් පැටවෙකුට පෑගි දෙදෙනෙක් මරුට", "News Content": "පුස්සැල්ලාව, මොරපේ ප්‍රදේශයේ දේවාලයක පැවති පෙරහැරක් අතරතුර ඇත් පැටවෙකු කුලප්පු වීමෙන් සිදුවූ අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. පෙරහැර නරඹමින් සිටි කාන්තාවක ඇතුළු පුද්ගලයින් දෙදෙනෙකු මෙලෙස මියගොස් ඇති බව පුස්සැල්ලාව පොලීසිය සඳහන් කරයි. පෙරහැරේ ගමන් ගත් ඇත් පැටවෙකු එක්වරම කුලප්පු වීම හේතුවෙන් මොවුන් දෙදෙනා ඇත් පැටවාට පෑගී ඇති බව කියැවෙයි. මියගිය කාන්තාවගේ සිරුර ගම්පොල රෝහලේ ද පිරිමි පුද්ගලයාගේ සිරුර කොත්මලේ රෝහලේ ද තබා ඇති අතර ඔවුන් මෙතෙක් හඳුනාගෙන නොමැති බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=38031", "Category": null, "Parent URL": null}