{"Source": "Adaderana", "Timestamp": "February 17, 2016 04:01 pm", "Headline": "බරපතළ වංචා හොයන්න තවත් අවුරුද්දක් කල්දෙයි", "News Content": "බරපතළ වංචා දූෂණ විමර්ශන ජනාධිපති කොමිෂන් සභාවේ නිල කාලය තවත් වසරකින් දීර්ඝ කර තිබේ.ඒ අනුව එම කොමිෂන් සභාවේ නිල කාලය 2017 මාර්තු 03 වන දින දක්වා දීර්ඝ කර ඇති බව එහි ලේකම් ලැසිල් ද සිල්වා මහතා පවසයි.වත්මන් රජය බලයට පත්වීමෙන් පසු ජනාධිපති මෛත්‍රීපාල සිරිසේන මහතා විසින් ඉකුත් පාලන සමයේ සිදුවීයයි කියනු ලබන බරපතළ වංචා හා දූෂණ සෙවීම සඳහා මෙම කොමිෂන් සභාව ස්ථාපිත කරන ලද අතර එහි නිල කාලය එළඹෙන මාර්තු මස 03 වන දිනෙන් අවසන්වීමට නියමිතව පැවතිණි.", "URL": "https://sinhala.adaderana.lk/news.php?nid=57300", "Category": null, "Parent URL": null}