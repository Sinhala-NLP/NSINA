{"Source": "Adaderana", "Timestamp": "July 22, 2017 10:24 am", "Headline": " මුදල් කොල්ල කෑ 3ක් අල්ලයි ", "News Content": "මුදල් කොල්ලකෑමක් සම්බන්ධයෙන් සැකපිට පුද්ගලයින් තිදෙනෙකු හොරණ ප්‍රදේශයේදී අත්අඩංගුවට ගෙන තිබේ.පානදුර නීතිය බලගැන්වීමේ නිලධාරීන්ට ලද තොරතුරකට අනුව සිදුකළ වැටලීමකදී යතුරුපැදියකින් හෙරොයින් මිලි ග්‍රෑම් 240ක් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබුණි.ඔවුන්ගෙන් සිදුකළ ප්‍රශ්නකිරීම් වලදී ලද තොරතුරකට අනුව තවත් පුද්ගලයෙකු අත්අඩංගුවට ගෙන ඇති අතර ඔවුන් විසින් හොරණ ප්‍රදේශයේදී ආයතනයකින් රුපියල් තිස්එක් ලක්ෂ 63,580ක් කොල්ලකා ඇති බව සඳහන්ය.සැකකරුවන් සතුව තිබී ගිනි අවියක්, යතුරුපැදියක් ඇතුළු භාණ්ඩ රැසක් පොලීසිය විසින් සොයාගෙන තිබේ.අත්අඩංගුවට ගෙන ඇත්තේ හොරණ ප්‍රදේශයේ පදිංචි පුද්ගලයින් තිදෙනෙකු වන අතර ඔවුන් අද දින හොරණ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75503", "Category": null, "Parent URL": null}