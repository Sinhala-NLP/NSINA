{"Source": "Adaderana", "Timestamp": "March 4, 2019 09:37 pm", "Headline": "විමලවීරට 25යි", "News Content": "පාර්ලිමේන්තු මන්ත්‍රී විමලවීර දිසානායක මහතාගේ දේශපාලන දිවියට වසරක් 25 සපිරීම නිමිත්තෙන් ඒ මහතාට උපහාර පිදීමේ උත්සවයක් ඊයේ (03) දෙහිඅත්තකණ්ඩිය ප්‍රදේශයේදී පැවැත් විය. විමලවීර දිසානායක මන්ත්‍රීවරයාගේ දේශපාලන දිවියට වසර 25ක් සපිරීම නිමිත්තෙන් ඔහුට උපහාර පිදීමේ උත්සවය විමලවීර දිසානායක පදනම මගින් සංවිධාන කර තිබූ අතර උත්සවයේ ප්‍රධාන ආරාධිතයා වූයේ නැගෙනහිර පළාත් ආණ්ඩුකාර එම්.එල්.ඒ.එම්. හිස්බුල්ලා මහතායි. 1994 මාර්තු පළමුවනදා දමන ප්‍රාදේශීය සභාවේ විපක්ෂ නායක ලෙස දේශපාලනය දිවිය ඇරඹු විමලවීර දිසානායක මහතා මේ වනවිට එක්සත් ජනතා නිදහස් සන්ධානය යටතේ දිගාමඩුල්ල දිස්ත්‍රික්කයෙන් පාර්ලිමේන්තුව නියෝජනය කරයි. වසර 25ක දේශපාලන දිවිය තුළ ඒ මහතා සිදුකළ සේවය අගයමින් ඔහුට මෙහිදී උපහාර පිරිනැමුනේය.", "URL": "https://sinhala.adaderana.lk/news.php?nid=105481", "Category": null, "Parent URL": null}