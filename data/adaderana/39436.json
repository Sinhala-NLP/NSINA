{"Source": "Adaderana", "Timestamp": "December 9, 2013 09:28 am", "Headline": "අනවසරයෙන් මණික් ගැරූ 9ක් අත්අඩංගුවට ", "News Content": "බගවන්තලාව - මාඑළිය රක්ෂිතයේ අනවසරයෙන් මැණික් ගරමින් සිටි පුද්ගලයින් 09 දෙනෙකු හැටන් කොට්ඨාස දූෂණ මර්ධන ඒකකය විසින් අත්අඩංගුවට ගෙන තිබේ. ඊයේ(08) පස්වරුවේ හැටන් කොට්ඨාස දූෂණ මර්ධන ඒකකයට ලැබුණු තොරතුරක් මත සැකකරුවන් අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගන්නා අවස්ථාවේදි මැණික් ගැරීමට ගන්නා උපකරණ රැසක් ද පොලිස් භාරයට ගෙන තිබේ. සැකකරුවන් බගවන්තලාව ප්‍රදේශයේ පදිංචිකරුවන් බව සඳහන් වෙයි. අත්අඩංගුවට ගත් සැකකරුවන් අද(09) දින හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය. හැටන් පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39436", "Category": null, "Parent URL": null}