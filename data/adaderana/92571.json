{"Source": "Adaderana", "Timestamp": "July 14, 2018 04:56 pm", "Headline": "ගොඨාභයට කැමතියි-මීලිටරි පාලනයට කැමති නැහැ", "News Content": "වතමත් ආණ්ඩුව පෙරළා දැමිම අත්‍යාවශ්‍ය වුවද එය ඉතා පහසුවෙන් සිදු කළ නොහැකි බවත් එය සිදු කළ හැක්කේ යම් ක්‍රියාධාමයකට අනුව බව පාර්ලිමේන්තු මන්ත්‍රි වාසුදේව නානායක්කාර මහතා පවසයි. එය සිදු කිරිමට නම් ප්‍රධාන වශයෙන් රටේ ජනතාවගේ ප්‍රබල ආණ්ඩු විරෝධයක් තිබිය යුතු බවත් , පාර්ලිමේන්තුවේ ආණ්ඩුවට තිබේන බහුතර බලය අඩු කළ යුතු බවත් ඒ මහතා පැවසීය. අද කොළඹ පැවති මාධ්‍ය හමුවක් අමතමින් පාර්ලිමේන්තු මන්ත්‍රි වාසුදේව නානායක්කාර මහතාමේ බව ප්‍රකාශ කළේය. එය ඉටු කරගැනිමට නම් එකාබද්ධ විපක්ෂය කරා පැමිනේන සැම පුද්ගලයෙකු සමඟම එක අරමුණක් ඇතිව වැඩ කටයුතු කළයුතු වන අතර එකාබද්ධ විපක්ෂයේ දැනට සිටින මන්ත්‍රිවරුන් සියළුදෙනාම එකමුතුව ක්‍රියා කල යුතු බවද ඒ මහතා පැහැදිලි කළේය. එමෙන්ම 2020දි ඒකාබද්ධය නියෝජනය කරමින් ඉදිරිපත් වන ජනාධිපති අපේක්ෂකයා හිටපු ජනාධිපති මහින්ද රාජපක්ෂ මහතා මෙන් ජනතා හිතවාදි පුද්ගලයෙකු විය යුතු බවත් ඒ සඳහා සුදුසු වන්නේ හිටපු තථා නායක චමල් රාජපක්ස මහතා පමණක් බවත් මන්තීවරයා එහිදි පැවසීය. එහිදි මාධ්‍ය වේදියෙකු හිටපු ආරක්ෂක ලේකම් ගොඨාභය රාජපක්ෂ මහතා සම්බන්ධයෙන් කළ විමසීමකදි ඔහු පැවසුවේ ගොඨාභය රාජපක්ෂ මහතා සම්බන්ධයෙන් තමන්ට කිසිදු විරුද්ධත්වයක් නොමැති බවත් ඔහු පිටුපස සිටි මිලිටරිවාදි පාලනයකට පක්ෂපාති පිරිසට පමණක් අකමැති බවත්ය.", "URL": "https://sinhala.adaderana.lk/news.php?nid=92571", "Category": null, "Parent URL": null}