{"Source": "Adaderana", "Timestamp": "November 28, 2016 09:02 am", "Headline": "ඉදිරි අවුරුදු 3ක් සංචාරක ආයෝජන වර්ෂයි", "News Content": "සමෘද්ධිමත් ශ්‍රී ලංකාවක් නිර්මාණය කිරීම වෙනුවෙන් ඉදිරි වසර තුන සංචාරක, ආයෝජන වර්ෂ ලෙස නම් කර තිබේ.ඒ අනුව ජනාධිපති මෛත්‍රීපාල සිරිසේන මහතා විසින් 2017, 2018 සහ 2019 යන වසර තුන සංචාරක වර්ෂ ලෙස නිල වශයෙන් නම් කළ බව ජනාධිපති මාධ්‍ය අංශය සඳහන් කරයි.ප්‍රථම ආසියානු හෝටලය සහ සංචාරයක ආයෝජන සමුළුව ඊයේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වූ අතර එහිදී ජනාධිපතිවරයා මේ පිළිබද නිල ප්‍රකාශය සිදු කර තිබේ.2020 වන විට ශ්‍රී ලංකාවේ හෝටල් සහ සංචාරක ක්ෂේත්‍රය ලබාගත යුතු අභියෝගාත්මක ජයග්‍රහණය පිළිබඳ සැලසුම් සකස් කිරිමේ අරමුණින් ඉදිරි වසර 03 තුළ සංචාරක, ආයෝජන වර්ෂ ලෙස නම් කර ඇති බව සඳහන්ය.ශ්‍රී ලංකාවේ හෝටල් සහ සංචාරය ආයෝජන වැඩිදියුණු කිරිමේ අරමුණින් සංවිධාන කර ඇති මෙම සමුළුවය ලබන 29 වනදා දක්වා පැවැත්වෙන අතර ඊට ආයෝජකයින් 300කට අධික පිරිසක් සභාගීවී සිටින බව ජනාධිපති මාධ්‍ය අංශය කියා සිටියි.", "URL": "https://sinhala.adaderana.lk/news.php?nid=66476", "Category": null, "Parent URL": null}