{"Source": "Adaderana", "Timestamp": "January 12, 2014 08:29 am", "Headline": "මොණරුන් බාධා කළත් ඩුබායි ගමන නොනවති!", "News Content": "මොණරුන් ගැටීම හේතුවෙන් අවලංගු කරන ලද මත්තල සිට ඩුබායි බලා පියාසර කිරීමට තිබු ගුවන් යානයේ ගමන වෙනත් යානයක් මඟින් සිදුකර තිබේ. මත්තල ගුවන්තොටුපළේ ප්‍රකාශකයෙකු සඳහන් කළේ අවලංගු කළ ගුවන් යානයේ සිටි මගීන් පිරිස අද අලුයම 2.45ට වෙනත් ගුවන් යානයකින් ඩුබායි බලා පිටත් කර හැරි බවයි. මත්තල ජාත්‍යන්තර ගුවන්තොටුපළේ සිට ඩුබායි බලා ඊයේ උදෑසන ගුවන් ගත කිරීමට නියමිතව තිබු ගුවන් යානය ගුවන් ගත වන අවස්ථාවේ මොණරුන් දෙදෙනෙකු ගැටීම හේතුවෙන් අනතුරට ලක්විය. අනතුරෙන් “ෆලයි ඩුබායි“ ගුවන් සේවයට අයත් අදාළ ගුවන් යානයේ එන්ජිමට හානී සිදුව ඇති බව සිවිල් ගුවන් සේවා අධිකාරිය සඳහන් කළේය. ගුවන් යානයේ මගීන් එකසිය අසූ දෙදෙනෙකු සිට ඇති අතර ඔවුන් ආරක්ෂිත ස්ථාන කරා යොමුකිරීමට පියවර ගෙන තිබේ. අනතුරුව ඊයේ රාත්‍රී ඩුබායි සිට නව ගුවන් යානයක් මත්තල ගුවන් තොටුපළට ගෙන්වා මගීන් සියලු දෙනා ඩුබායි බලා පිටත් කර හැරීමට පියවර ගත් බව මත්තල ගුවන්තොටුපළේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=40278", "Category": null, "Parent URL": null}