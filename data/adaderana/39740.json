{"Source": "Adaderana", "Timestamp": "December 20, 2013 04:24 pm", "Headline": "එ.ජා.ප. පළාත් සභා මන්ත්‍රී නිමල් පීරිස්ගේ සාමාජිකත්වය අත්හිටුවයි", "News Content": "එක්සත් ජාතික පක්ෂ බස්නාහිර පළාත් සභා මන්ත්‍රී නිමල් ආර්. පීරිස් මහතාගේ පක්ෂ සාමාජිකත්වය වහාම ක්‍රියාත්මක වන පරිදි අත්හිටුවා තිබේ. නිවේදනයක් නිකුත් කරමින් එක්සත් ජාතික පක්ෂය පවසන්නේ නිමල් පීරිස් මහතා එක්සත් ජාතික පක්ෂ ව්‍යවස්ථාව උල්ලංඝණය කරමින් කටයුතු කිරීම හේතුවෙන් මෙම පියවර ගෙන ඇති බවයි. එක්සත් ජාතික පක්ෂයෙන් බස්නාහිර පළාත් සභාවට තේරී පත් වු නිමල් පීරිස් මහතා වෙනත් පක්ෂයක සාමාජිකත්වය සහ ආසන සංවිධායක ධුරයක් ලබාගෙන ඇති බව සඳහන් වෙයි. ඒ අනුව එක්සත් නායකත්ව මණ්ඩලයේ නිර්දේශ මත පක්ෂ නායක රනිල් වික්‍රමසිංහ මහතා විසින් නිමල් පීරිස් මහතාගේ පක්ෂ සාමාජිකත්වය අත්හිටුවීමට පියවර ගත් බව එක්සත් ජාතික පක්ෂය නිවේදනය කරයි", "URL": "https://sinhala.adaderana.lk/news.php?nid=39740", "Category": null, "Parent URL": null}