{"Source": "Adaderana", "Timestamp": "December 26, 2017 03:32 pm", "Headline": "පොලීසිය-විරෝධතාකරුවන් අතර දරුණු ගැටුමක්", "News Content": "පේරු රාජ්‍යයේ විරෝධතාවයක නිරත වූ දහස් ගණනක පිරිසක් විසුරුවා හැරීමට පොලීසිය කටයුතු කිරීමේදී විරෝධතාකරුවන් හා පොලීසිය අතර දරුණු ගැටුම් හටගෙන තිබේ. පේරු රාජ්‍යයේ හිටපු ජනාධිපති ඇල්බර්ටෝ ෆුජිමෝරි හට සමාව දීමට රජය ගෙන ඇති තීරණයට එරෙහිව එම විරෝධතා පවත්වා ඇති බව විදෙස් මාධ්‍ය වාර්තා කළේය. පේරු රාජ්‍යයේ ජනාධිපති පෙඩ්රෝ පැබ්ලෝ චින්ස්කි විසින් සිර දඬුවම් නියමව සිටින හිටපු ජනාධිපති ෆුජිමෝරිගේ සෞඛ්‍ය තත්ත්වය සලකා බලා ඔහුට සමාව දීමට රජය තීරණය කළේය. කෙසේවෙතත් විරෝධතාකරුවන් ඉල්ලා සිටින්නේ මානව හිමිකම් පවා උල්ලංඝණය කළ දූෂණ චෝදනා මත සිර දඬුවම් විදින හිටපු ජනාධිපතිවරයාට බන්ධනාගාරය තුළදීම මිය යාමට ඉඩ සැලසිය යුතු බවයි. 79 හැවිරිදි වියේ පසුවන හිටපු ජනාධිපති ඇල්බර්ටෝ ෆුජිමෝරි අඩු රුධිර පීඩන තත්ත්වයෙන් සහ හෘද රෝගී තත්ත්වයක් හේතුවෙන් පසුගිය සතියේ බන්ධනාගාරයේ සිට රෝහල් ගත කරනු ලැබීය.", "URL": "https://sinhala.adaderana.lk/news.php?nid=82107", "Category": null, "Parent URL": null}