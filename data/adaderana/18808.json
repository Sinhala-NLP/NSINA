{"Source": "Adaderana", "Timestamp": "September 18, 2011 04:17 pm", "Headline": "පාසල් සිසුන්ට ලිංගික දර්ශන දුන්නු අයෙක් බගවන්තලාවෙන් මාට්ටු", "News Content": "බගවන්තලාව ප්‍රදේශයේ අසභ්‍ය සංයුක්ත තැටි අළෙවි කළ පුද්ගලයෙකු බගවන්තලාව පොලිසිය විසින් අත්අඩංගුවට ගෙන තිබේ. අදාළ පුද්ගලයා පාසල් ළමුන්ගේ ජංගම දුරකථන සඳහා ද අසභ්‍ය වීඩීයෝ දර්ශන ලබා දී ඇති බව පොලිසිය සඳහන් කරයි. අද සිදු කළ වැටලීමක දී අසභ්‍ය වීඩීයෝ දර්ශන ගබඩා කර තිබූ පරිගනකයක් සහ සංයුක්ත තැටි විශාල ප්‍රමාණයක් පොලිසිය විසින් සොයා ගෙන තිබේ. බගවන්තලාව පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18808", "Category": null, "Parent URL": null}