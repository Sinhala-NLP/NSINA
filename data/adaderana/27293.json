{"Source": "Adaderana", "Timestamp": "September 10, 2012 04:49 pm", "Headline": "මාවක්ඔය දී වෙඩි තබා අයෙකු මරයි", "News Content": "හොරණ, ඉංගිරිය මාවක්ඔය ප්‍රදේශයේ නිවාඩු නිකේතනයකදී පුද්ගලයෙකු වෙඩි තබා ඝාතනය කර තිබේ. 37 හැවිරිදි වියේ පසුවු ජගත් කුමාර නැමැති හොරණ ඉලිඹ ප්‍රදේශයේ පදිංචිකරුවෙකු මෙලෙස ඝාතනයට ලක්ව ඇතැයි අප වාර්තාකරු පවසයි. අද (10) දහවල් ත්‍රීරෝද රථයකින් පැමිණි පිරිසක් එම නිවාඩු නිකේතනයට පැමිණ මෙම වෙඩි තැබීම සිදුකර ඇතැයි මුලීක පරීක්ෂණවලදී අනාවරණය වී ඇත. අදාළ පුද්ගලයා එම අවස්ථාව වන විට නිවාඩු නිකේතනයේ මත්පැන් පානය කරමින් සිට තිබේ. ත්‍රිරෝද රථයෙන් පැමිණි අය නිවාඩු නිකේතනයේ කාර්ය මණ්ඩලය දණබිම ගස්වා අදාළ පුද්ගලයාට වෙඩි තබා පලාගොස් ඇතැයි අප වාර්තාකරු වැඩිදුරටත් පැවසුවේය.", "URL": "https://sinhala.adaderana.lk/news.php?nid=27293", "Category": null, "Parent URL": null}