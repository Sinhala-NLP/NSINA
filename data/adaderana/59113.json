{"Source": "Adaderana", "Timestamp": "April 12, 2016 09:06 am", "Headline": "මැලේරියා වැළඳුණු අය ගැන වැඩි අවධානයක්", "News Content": "මැලේරියාව වැළඳුණු රෝගීන් ශ්‍රී ලංකාවට පැමිණීම සම්බන්ධයෙන් වැඩි අවධානයක් යොමුකර ඇති බව සෞඛ්‍ය අමාත්‍යංශය පවසයි.මැලේරියා මර්දන ව්‍යාපාරයේ අධ්‍යක්ෂ වෛද්‍ය එච්.ඩබ්ලිව්.බි.හේරත් මහතා කියා සිටියේ විදෙස් රටවල සංචාරය කර පැමිණෙන පුද්ගලයින් සහ විදේශිකයින් මෙරටට පැමිණීමේ දී මැලේරියාව සම්බන්ධයෙන් විශේෂ පරීක්ෂාවකට භාජනය වන බවයි.පසුගියදා නුවරඑළිය ප්‍රදේශයෙන් හමුවු ඉන්දියානු ජාතික මැලේරියා රෝගියා සමග මේ වසර තුළ මැලේරියා රෝගීන් 16 දෙනෙකු මෙරටින් හමුවු බව වෛද්‍ය එච්.ඩබ්ලිව්.බි.හේරත් මහතා පවසයි.කෙසේවෙතත් රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නලීන් ද හේරත් මහතා පවසන්නේ මැලේරියා රෝගීන් ශ්‍රී ලංකාව තුළින් වාර්තාවීම පිළිබඳව සෞඛ්‍ය අංශ වැඩි අවධානයක් යොමුකළ යුතු බවයි.", "URL": "https://sinhala.adaderana.lk/news.php?nid=59113", "Category": null, "Parent URL": null}