{"Source": "Adaderana", "Timestamp": "May 20, 2010 08:29 am", "Headline": "නැවතත් චැනල් ෆෝ වෙත පිළිතුරු දෙනවා", "News Content": "බ්‍රිතාන්‍ය චැනල් ෆෝ නාලිකාවට නැවත වරක් සවිස්තරාත්මකව කරුණු ඉදිරිපත් කිරීමට බලාපොරොත්තු වන බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. චැනල් ෆෝ නාලිකාව පසුගිය 18 වනදා නැවත වරක් යුද කාල සීමාව තුළ ශ්‍රී ලංකාවේදී මානව හිමිකම් උල්ලංඝණය වී ඇති බවට පළ වූ ප්‍රවෘත්තියක් හේතුවෙන් අමාත්‍යවරයා මෙම අදහස් පළ කළේය. බ්‍රිතාන්‍ය චැනල් ෆෝ නාලිකාව 2009 වසරේ අගෝස්තු මාසයේ මෙරට හමුදාව විසින් සාමාන්‍ය වැසියන් ඝාතනය කළ බවට අසත්‍ය දර්ශන ඇතුළත් වීඩියෝ පටයක් ප්‍රදර්ශනය කළේය. එම වීඩියෝ පටය අසත්‍යයක් බව විද්‍යාත්මකව රජය විසින් එම අවස්ථාවේදී රජය විසින් පෙන්වාදෙනු ලැබීය. නැවත වරක් එම වීඩියෝ පටයම උපුටාදක්වමින් එවැනිම අසත්‍ය ප්‍රචාරයක් ගෙනයමින් සිටින බව ජනමාධ්‍ය අමාත්‍ය කෙහෙළිය රඹුක්වැල්ල මහතා ප්‍රකාශ කළේය.", "URL": "https://sinhala.adaderana.lk/news.php?nid=8508", "Category": null, "Parent URL": null}