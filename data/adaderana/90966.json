{"Source": "Adaderana", "Timestamp": "June 16, 2018 10:30 am", "Headline": "බටුවන්දර රිය අනතුරකින් 1 ක් මරුට - 3 තුවාලයි", "News Content": "පිළියන්දල, බටුවන්දර ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. අවමංගල්‍ය කටයුත්තක් සඳහා පොදු සුසාන භූමියක් සකසන අවස්ථාවකදී එම ස්ථානයට ලී කුඩු රැගත් ලොරි රථයක් පැමිණ ඇති අතර එහිදී රියදුරු නොවන පුද්ගලයෙකු විසින් අදාළ ලොරි රථය නැවත පණ ගන්වා ඇති බව පොලීසිය පවසයි. එහිදී ඔහුට ලොරි රථය පාලනය කරගත නොහැකිව සුසාන භූමිය සැකසීමට පැමිණ සිටි පුද්ගලයින් සිව් දෙනෙකු අනතුරට ලක් කර තිබේ. තුවාල ලැබූ පුද්ගලයින් සිව් දෙනා කළුබෝවිල රෝහලට ඇතුළත් කිරීමේදී එක් පුද්ගලයෙකු මියගොස් ඇති බව සඳහන්ය. මියගොස් ඇත්තේ බටුවන්දර, මඩපාත ප්‍රදේශයේ පදිංචිව සිටි 65 හැවිරිදි පුද්ගලයෙක්ය. අනතුර සිදුකළ පුද්ගලයා අත්අඩංගුවට ගෙන ඇති අතර පිළියන්දල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90966", "Category": null, "Parent URL": null}