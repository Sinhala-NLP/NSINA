{"Source": "Adaderana", "Timestamp": "May 30, 2014 11:37 am", "Headline": "ගෑස් සිලින්ඩරය ලාංකික කතට මරු කැඳවයි", "News Content": "ගෑස් සිලින්ඩරයක් පුපුරා යාමෙන් සිදුවු අනතුරකින් සෞදි අරාබියේ ගෘහ සේවයේ නිරතව සිටි ශ්‍රී ලාංකික කාන්තාවක මියගොස් තිබේ. රියාද් නුවර ඇය සේවය කළ නිවසේ දී අදාළ කාන්තාව පසුගිය 15 වැනිදා මෙම අනතුරට ලක්ව ඇති බව වාර්තා වේ. අනතුරට ලක්වු කාන්තාව කෝමා තත්ත්වයට පත්ව සති දෙකක පමණ කාලයක් රෝහල් ගතව ප්‍රතිකාර ලබමින් සිට තිබේ. මෙලෙස මියගොස් ඇත්තේ 38 හැවිරිදි කාන්තාවක් බව වාර්තා වේ. අදාළ කාන්තාව වසර 15ක කාලයක් සෞදි අරාබියේ ගෘහ සේවිකාවක් වශයෙන් සේවය කර ඇති බව සඳහන්ය.", "URL": "https://sinhala.adaderana.lk/news.php?nid=43599", "Category": null, "Parent URL": null}