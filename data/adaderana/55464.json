{"Source": "Adaderana", "Timestamp": "December 2, 2015 12:18 pm", "Headline": "පිල්ලෙයාන් යළි රිමාන්ඩ්", "News Content": "හිටපු පාර්ලිමේන්තු මන්ත්‍රී ජොශප් පරරාජසිංහම් ඝාතනය සම්බන්ධයෙන් සැකපිට අත්අඩංගුවට ගෙන සිටින නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් මහතා දෙසැම්බර් 16 වන දින දක්වා යළි රක්ෂිත බන්ධනාගාර ගත කර තිබේ.සැකකාර පිල්ලෙයාන් මහතා අද (02) දින මඩකළපුව මහේස්ත්‍රාත් අධිකරණයට ඉදිරිපත් කරනු ලදුව මඩකළපුව මහේස්ත්‍රාත් එන්.එම් අබ්දුල්ලා විනිසුරුවරයා විසින් මෙලෙස යළි රක්ෂිත බන්ධනාගාර ගතකරන ලෙස නියෝග කර තිබේ.චන්ද්‍රකාන්තන් මහතා කොළඹ අපරාධ කොට්ඨාසයේ නිලධාරීන් විසින් අත්අඩංගුවට ගනු ලැබුවේ ඉකුත් ඔක්තොම්බර් මස 09 වෙනිදාය.සැකකරු අද දින අධිකරණය‍ට ඉදිරිපත් කරන ලද අවස්ථාවේ අධිකරණය හා ඒ අවට දැඩි ආරක්ෂකාවක් යොදවා තිබුණු බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=55464", "Category": null, "Parent URL": null}