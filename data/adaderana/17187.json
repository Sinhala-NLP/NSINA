{"Source": "Adaderana", "Timestamp": "July 4, 2011 04:28 pm", "Headline": "බලය ලැබුණොත් විප්ලවීය වෙනසක් ක්‍රියාත්මක කරනවා", "News Content": "ජනතා ආශිර්වාදය තුළින් යම් දිනක තමාට රාජ්‍ය බලය ලැබුණහොත් පෙර නොවූ විරූ විප්ලවීය වෙනසක් රට තුළ ක්‍රියාත්මක කරන බව එක්සත් ජාතික පක්ෂයේ නියේජ්‍ය නායක සජිත් ප්‍රේමදාස මහතා පවසයි. ඇතැමුන් පවසන ආකාරයෙන් අසත්‍ය පොරොන්දු ජනතාවට ලබා දීමේ පටු අරමුණු සිය දේශපාලනය තුළ නොමැති බව ඔහු සඳහන් කළේය. අලව්ව, ශ්‍රී මහින්දාරාම විහාරස්ථානයේ පැවති සසුනට අරුණ 87 වන වැඩසටහනට අද(04) එක්වෙමින් සජිත් ප්‍රේමදාස මහතා මෙම අදහස් පළ කළේය. බැරි දේ බැරි බව නොපවසමින් ජනතාවට බොරු පොරොන්දු දීමට ඇතැමුන් කටයුතු කිරිම දේශපාලන බංකොලොත්භාවයේ එක් පෙර නිමිත්තක් බව ඔහු එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17187", "Category": null, "Parent URL": null}