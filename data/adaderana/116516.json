{"Source": "Adaderana", "Timestamp": "August 14, 2019 01:28 pm", "Headline": "ඝාතනය කර වල දමා තිබූ අලියෙකුගේ සිරුරක් ගොඩ ගනී", "News Content": "ඉතා සූක්ෂම ලෙස වල දමා තිබූ වන අලියෙකුගේ මළ සිරුරක් හොරොව්පතාන, ඕලුවැව ගම්මානයේ වෙල්යායකින් හමුව තිබේ. වන අලියා රහසිගතව මරා පුළුස්සාවල දමා තිබූ බව වනජීවී නිලධාරීන් පවසයි. හොරොව්පතාන ඕළුවැව ප්‍රදේශයේ වෙල්යායක වලදමා තිබූ වන අලියාගේ සිරුර හොරොව්පතාන වනජීවි නිලධාරීන් විසින් ගොඩගෙන තිබේ. වනජීවි නිලධාරීන්ට ලැබුණු තොරතුරක් මත මෙම ගොඩගැනීම සිදුකර ඇති අතර කිසියම් පිරිසක් විසින් වනඅලියා පුළුස්සා කොටස් කර මෙලෙස ගොඩදමා ඇති බව වනජීවී නිලධාරීන් සඳහන් කළේය. දැනට මාස 6කට පමණ ඉහතදී වන අලියා ඝාතනය කරන්නට ඇති බවට ඔවුන් සැක පල කරයි.", "URL": "https://sinhala.adaderana.lk/news.php?nid=116516", "Category": null, "Parent URL": null}