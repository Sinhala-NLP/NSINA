{"Source": "Adaderana", "Timestamp": "September 2, 2011 03:45 pm", "Headline": "නවක ආයෝජකයින් වෙනුවෙන් හෙට වැඩමුළුවක් ", "News Content": "කොටස් වෙළඳපළ හා ඒකක භාරවල ආයෝජනය සඳහා ඇතුළු වීමට බලාපොරොත්තු වන නවක ආයෝජකයින් වෙනුවෙන් සංවිධාන කෙරෙන \"ආයෝජන දිනය\" වැඩමුළුවක් හෙට(03) මීගමුවේ දී පැවැත්වෙයි. ශ්‍රී ලංකා සුරැකුම්පත් සහ විනිමය කොමිසන් සභාව හා කොළඹ කොටස් වෙළඳපල ඒකාබද්ධව එය සංවිධානය කරයි. වැඩමුළුවේ දී කොළඹ කොටස් හුවමාරුවේ සාමාජික කොටස් තැරැව්කාර ආයතන මෙන්ම ඒකක භාර කළමනාකරණ සමාගම් වල නියෝජිතයින් ද දේශන පවත්වන බව සංවිධායකයින් පවසයි. මීගමුව මහ නගර සභා ශ්‍රවනාගාරයේ පැවැත්වෙන \"ආයෝජන දිනය\" වැඩමුළුව සඳහා සහභාගී වන්නන්ගෙන් කිසිදු මුදලක් අය නොකරන බව එම සංවිධායකයින් වැඩිදුරටත් පැවසීය.", "URL": "https://sinhala.adaderana.lk/news.php?nid=18476", "Category": null, "Parent URL": null}