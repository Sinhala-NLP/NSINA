{"Source": "Adaderana", "Timestamp": "January 20, 2012 04:05 pm", "Headline": "සා/පෙළ ඇගයීම් වෙනුවෙන් පාසල් 21 ක් වැසෙයි", "News Content": "2011 වසරේ අධ්‍යයන පොදු සහතික පත්‍ර සාමාන්‍ය පෙළ විභාගයේ දෙවන අදියරේ ඇගයීම් මධ්‍යස්ථාන වශයෙන් යොදා ගන්නා පාසැල් 21 ක් ලබන සතිය තුළ වසා තැබීමට තීරණය කර තිබේ. ලබන 23 වැනිදා සිට 29 වැනිදා දක්වා අදාළ පාසැල් වසා තැබෙන බව අධ්‍යාපන අමාත්‍යාංශය නිකුත් කළ නිවේදනයක සඳහන් වේ. කොළඹ ඉසිපතන, හින්දු රාමනාදන් කාන්තා, කළුතර බාලිකා, යක්කල අනුර මහා විද්‍යාලය, හාලිඇල මධ්‍ය මහා විද්‍යාලය, කිතුලම්පිටිය ආනන්ද මහා විද්‍යාලය, මාතර පඹුරණ සාරිපුත්ත මහා විද්‍යාලය, කුරුණෑගල මලියදේව බාලිකා විද්‍යාලය සහ මලියදේව ආදර්ශ විද්‍යාලය මෙසේ වසා තැබෙන පාසල් අතරට අයත්ය. ඊට අමතරව කුලියාපිටිය සාරානාත් මහා විද්‍යාලය, කෑගල්ල මහා විද්‍යාලය, පේරාදෙනිය ඊරියගම පුෂ්පදාන මහා විද්‍යාලය, මහනුවර ශාන්ත අන්තෝනි බාලිකා, හැටන් ශාන්ත බොස්කෝ, අනුරාධපුර මධ්‍ය මහා විද්‍යාලය, මඩකළපුව ශාන්ත සිසිලියා බාලිකා විද්‍යාලය, වව්නියාව ශෛවප්‍රකාශ බාලිකා විද්‍යාලය, යාපනය හින්දු බාලිකා, ත්‍රීකුණාමලය ශ්‍රී ශන්මුග හින්දු බාලිකා, කල්මුණේ කාමෙල් බාලිකා සහ නෙල්ලිඅඩි මධ්‍ය මහා විද්‍යාලය ද අදාළ කාලය තුළ වසා තැබෙන සෙසු පාසල් වේ.", "URL": "https://sinhala.adaderana.lk/news.php?nid=21527", "Category": null, "Parent URL": null}