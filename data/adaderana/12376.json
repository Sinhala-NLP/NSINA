{"Source": "Adaderana", "Timestamp": "November 24, 2010 04:51 pm", "Headline": "බදුල්ල වෛද්‍යවරුන්ගේ වර්ජනයට තිත", "News Content": "බදුල්ල මහ රෝහලේ වෛද්‍යවරුන් අද(24) පෙරවරුවේ සිට ආරම්භ කර තිබු වැඩ වර්ජනය අත්හිටුවා තිබේ. අද දහවල් පැවති සාකච්ඡාවකින් අනතුරුව රෝහල් කටයුතු සාමාන්‍ය පරිදි පවත්වාගෙන යාමට වෛද්‍යවරුන් එකඟතාව පළ කළ බව එම රෝහලේ අධ්‍යක්ෂවරයා සඳහන් කළේය. එම රෝහලේ විශේෂඥ අධිකරණ වෛද්‍යවරයාගේ ක්‍රියා කලාපයට විරෝධය පළ කිරීම සඳහා මෙම වර්ජනය කැඳවා තිබුණි. අදාළ වෛද්‍යවරයා විසින් නිකුත් කළ පශ්චාත් මරණ පරීක්ෂණ වාර්තා සම්බන්ධයෙන් මතුවු ගැටලුවක් මීට හේතුවී තිබු බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=12376", "Category": null, "Parent URL": null}