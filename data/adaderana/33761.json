{"Source": "Adaderana", "Timestamp": "May 3, 2013 08:56 am", "Headline": "ලෝක මාධ්‍ය නිදහස් දිනය අදයි!", "News Content": "කථා කිරීමට සහ අදහස් ප්‍රකාශ කිරීමට සියලු මාධ්‍යවලට ඇති නිදහස තහවුරු කිරීම යන්න තේමා කර ගත් ලෝක මාධ්‍ය නිදහස් දිනය අදට යෙදී තිබේ. 1993 වසරේදී එක්සත් ජාතීන්ගේ මහා මණ්ඩලය විසින් ලෝක මාධ්‍ය නිදහස් දිනය ප්‍රකාශයට පත් කෙරුණි. ලෝක මාධ්‍ය නිදහස් දිනය සැමරීම වෙනුවෙන් දේශාභිමානය හා මාධ්‍යයයේ කාර්ය භාරය මැයෙන් එක් දින වැඩමුළුවක් රජයේ ප්‍රවෘත්ති දෙපාර්තමේන්තුවේදී අද (03) පැවැත්වෙයි. මෙහිදී ජාතික සංවර්ධනය හා ප්‍රවෘත්ති වාර්තාකරණය, දේශාභිමානී සමාජයක මාධ්‍ය ක්‍රියාකාරකම්, මාධ්‍ය ප්‍රතිපත්ති හා මාධ්‍ය නීති ඇතුළු ක්ෂේත්‍ර සම්බන්ධයෙන් දේශන පැවැත්වීමට නියමිතය.", "URL": "https://sinhala.adaderana.lk/news.php?nid=33761", "Category": null, "Parent URL": null}