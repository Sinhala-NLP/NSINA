{"Source": "Adaderana", "Timestamp": "February 19, 2014 05:11 pm", "Headline": "ජෝන් කොතලාවල විද්‍යාලයේ විදුහල්පති ඇප මත නිදහස් ", "News Content": "අත්අඩංගුවට ගත් කුරුණෑගල ජෝන් කොතලාවල විද්‍යාලයේ විදුහල්පති සමන් ඉන්ද්‍රරතන මහතා ඇප මත මුදාහැර තිබේ. විදුහල්පතිවරයා රුපියල් 25,000 ක මුදල් ඇපයක් සහ රුපියල් ලක්ෂ 05ක් වන ශරීර ඇප 02ක් මත මුදා හැරීමට කුරුණෑගල ප්‍රධාන මහේස්ත්‍රාත් රවීන්ද්‍ර ප්‍රේමරත්න මහතා නියෝග කර ඇත. ළමයෙකු කෲරත්වයට පත්කිරීම යන චෝදනාව යටතේ අදාළ විදුහල්පතිවරයා අත්අඩංගුවට ගැනීමට ජාතික ළමාරක්ෂණ අධිකාරිය පියවර ගන්නා ලදි. ෆේස්බුක් සමාජ වෙබ් අඩවියේ පළවු ඡායාරූපයක් මුල්කර ගනිමින් විද්‍යාලයේ විදුහල්පතිවරයා විසින් ප්‍රසිද්ධියේ බැන වැදීම හේතුවෙන් ඇති වු සිත් තැවුල මත සිය දිවි නසාගන්නා බවට ඇය විසින් ලිපියක සඳහන් කර තිබුණි.", "URL": "https://sinhala.adaderana.lk/news.php?nid=41233", "Category": null, "Parent URL": null}