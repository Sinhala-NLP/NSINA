{"Source": "Adaderana", "Timestamp": "June 22, 2015 11:41 am", "Headline": "අයි.එස් . සංවිධානයේ ‍‍වෙබ් අඩවි අවහිර කරන්න කණ්ඩායමක් ", "News Content": "අයි.එස් සංවිධානයට සම්බන්ධ සමාජ ජාල වෙබ් අඩවි ගිණුම් අවහිර කිරිම සඳහා යුරෝපය තුළ විශේෂ පොලිස් කණ්ඩායමක් පිහිටුවා තිබේ.මෑත කාලයේ අමෙරිකාවේ සිදු කළ අධ්‍යයනයකින් අයි.එස් සංවිධානයට සම්බන්ධ ට්විටර් ගිණුම් 46,000 ක් පමණ ඇති බවට අනාවරණ වී ඇති බව සඳහන්ය. කෙසේ වෙතත් වොෂින්ටනයේ බෘකින්ස් ආයතනයේ විශ්ලේෂකයන් පවසන්නේ අයි.එස් සංවිධානට සම්බන්ධ ට්විටර් ගිණුම් සංඛ්‍යාව ලක්ෂයකට ආසන්න විය හැකි බවයි. සමාජජාල වෙබ් අඩවි ගිණුම් නිරික්ෂණය සඳහා නිර්ණාමික සමාජජාල මාධ්‍ය සමාගම් සමඟ ඒකාබද්ධව යුරෝපා පොලිසියේ යුරෝපෝල් ඒජන්සිය විසින් මේ වන විටත් සිදු කරයි.අයි.එස් සංවිධානයේ සමාජ ජාල වෙබ් අඩවි ගිණුම් අවහිර කිරිම සඳහා පිහිටුවා ඇති නව පොලිස් ඒකකය ලබන මස 01 වනදා සිට රාජකාරි කටයුතු ආරම්භ කිරිමට නියමිත බව යුරෝපෝල් අධ්‍යක්ෂවරයා විදෙස් මාධ්‍ය වෙත ප්‍රකාශ කර ඇත.", "URL": "https://sinhala.adaderana.lk/news.php?nid=52162", "Category": null, "Parent URL": null}