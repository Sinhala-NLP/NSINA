{"Source": "Adaderana", "Timestamp": "July 3, 2017 04:35 pm", "Headline": " අල්ලස් ගත් දොස්තරට වැඩ වරදී", "News Content": "අල්ලස් ලබා ගැනීමේ චෝදනා මත කුලියාපිටිය ප්‍රදේශයේ රජයේ රෝහලක කායික රෝග විශේෂඥ වෛද්‍යවරයෙකු අත්අඩංගුවට ගෙන තිබේ.අදාළ වෛද්‍යවරයා සහ පුද්ගලික රෝහලක විකිරණ තාක්ෂණ නිලධාරියෙකු අද පෙරවරුවේ අත්අඩංගුවට ගත් බව අල්ලස් හෝ දුෂණ චෝදනා විමර්ශන කොමිසන් සභාව ප්‍රකාශ කළේය. පුද්ගලික වෛද්‍ය රසායානාගාරයකින් ලබා ගන්නා පරීක්ෂණ වාර්තා ප්‍රතික්ෂේප නොකර බාර ගැනීම සඳහා එම වෛද්‍යවරයා විසින් මාසිකව අදාළ ආයතනයෙන් රුපියල් 25,000 බැඟින් ලබා ගෙන තිබේ.මාස 03ක කාලයක් සඳහා රුපියල් 75,000ක මුදලක් රෝහල් සේවකයෙකු මාර්ගයෙන් ලබා ගනිමින් සිටියදී අත්අඩංගුවට ගැනීම සිදු කළ බව අල්ලස් හෝ දුෂණ චෝදනා විමර්ශන කොමිසන් සභාව ප්‍රකාශ කළේය.", "URL": "https://sinhala.adaderana.lk/news.php?nid=74831", "Category": null, "Parent URL": null}