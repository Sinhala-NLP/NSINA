{"Source": "Adaderana", "Timestamp": "August 12, 2013 11:36 am", "Headline": "චාල්ස්ට පෙර ආරක්ෂකයෝ එති", "News Content": "පොදුරාජ්‍ය මණ්ඩලයීය රාජ්‍ය නායක සමුළුව සඳහා සහභාගී වන බ්‍රිතාන්‍යයේ චාල්ස් කුමරු ඇතුළු නියෝජිතයින්ගේ ආරක්ෂාව සම්බන්ධයෙන් සොයා බැලීමට විශේෂ ආරක්ෂක නිලධාරීන් කණ්ඩායමක් මෙරටට පැමිණීමට නියමිතව තිබේ. චාල්ස් කුමරු බ්‍රිතාන්‍ය රැජින නියෝජනය කරමින් මෙවර රාජ්‍ය නායක සමුළුව සඳහා සහභාගී වීමට නියමිතය. චාල්ස් කුමරු මෙරටදී රැදී සිටීමට අපේක්ෂිත ස්ථාන අදාළ ආරක්ෂක නිලධාරීන්ගේ පරීක්ෂාවට ලක් කෙරෙනු ඇත. මේ අතර සමුළුව සඳහා සහභාගි වන තවත් රාජ්‍ය නායකයින් කිහිප දෙනෙකුගේ ආරක්ෂක නිලධාරීන් කණ්ඩායම් ද මෙරටට පැමිණීමට නියමිතය.", "URL": "https://sinhala.adaderana.lk/news.php?nid=36565", "Category": null, "Parent URL": null}