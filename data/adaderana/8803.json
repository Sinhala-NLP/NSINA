{"Source": "Adaderana", "Timestamp": "June 4, 2010 11:19 am", "Headline": "ආරක්ෂක මණ්ඩල රැස්වීමට ඇමති ජී. එල්", "News Content": "සිංගප්පූරුවේදි අද ආරම්භ වන අන්තර්ජාතික ක්‍රමෝපාය අධ්‍යයන ආයතනයේ නවවන ආරක්ෂක මණ්ඩල රැස්වීම සඳහා ශ්‍රි ලංකාව නියෝජනය කරමින් විදේශ කටයුතු අමාත්‍ය මහාචාර්ය ජි. එල්. පීරිස් මහතා සහභාගී වීමට නියමිතය. මෙම ආරක්ෂක මණ්ඩල රැස්වීම සඳහා ගුවන් හමුදාපතිවරයා සහ යුද හමුදාපතිවරයා ඇතුළු පිරිසක් ද සහභාගි වන බව විදේශ කටයුතු අමාත්‍යාංශය සඳහන් කළේය. ශ්‍රි ලංකාවේ ත්‍රස්තවාදය තුරන් කිරීම සහ උතුරු නැගෙනහිර ප්‍රදේශ ප්‍රතිසංවිධානය පිළිබඳ මහාචාර්ය ජි.එල්.පීරිස් මහතා මෙම ආරක්ෂක මණ්ඩල රැස්වීම හමුවේ කරුණු දක්වන බව විදේශ කටයුතු අමාත්‍යාංශය පවසයි. විදේශ කටයුතු අමාත්‍යවරයා මෙම සංචාරයේදී සිංගප්පූරු විදේශ අමාත්‍යවරයා, ඔස්ට්‍රේලියානු, තායිලන්ත සහ කොරියානු ආරක්ෂක අමාත්‍යවරු සමඟ සකච්ඡා පැවැත්වීමට ද නියමිතය.", "URL": "https://sinhala.adaderana.lk/news.php?nid=8803", "Category": null, "Parent URL": null}