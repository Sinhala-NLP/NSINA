{"Source": "Adaderana", "Timestamp": "July 28, 2012 07:52 pm", "Headline": "ඉන්දියාවට ලකුණු 287 ක ඉලක්කයක්", "News Content": "ශ්‍රී ලංකාව හා ඉන්දියාව අතර පැවැත්වෙන තෙවන එක්දින තරගයේ දී ඉන්දියාවට එරෙහිව ලකුණු 286 ක් රැස්කිරීමට ශ්‍රී ලංකාව සමත්විය. ‍ කොළඹ ආර්. ප්‍රේමදාස ක්‍රීඩාංගණයේ පැවැත්වෙන මෙම තරගයේ දී කාසියේ වාසිය දිනාගත් ශ්‍රී ලංකා කණ්ඩායමේ නායක මහේල ජයවර්ධන පළමුව පන්දුවට පහරදීමට තීරණය කළේය. ‍ ඒ අනුව නියමිත පිටියට පිවිසි ශ්‍රී ලංකා කණ්ඩායම විසින් නියමිත පන්දුවාර 50 තුළ කඩුලු 05 ක් පමණක් දැවී ලකුණු 286 ක් හිමිකරගනු ලැබීය. ‍ ශ්‍රී ලංකාව වෙනුවෙන් කුමාර සංගක්කාර ලකුණු 73 ක් ද, ඇන්ජලෝ මැතිව්ස් නොදැවී ලකුණු 71 ක් ද, නායක මහේල ජයවර්ධන ලකුණු 65 ක් ද, ජීවන් මෙන්ඩිස් නොදැවී ලකුණු 45 ක් ද රැස්කිරීමට සමත්විය.", "URL": "https://sinhala.adaderana.lk/news.php?nid=26141", "Category": null, "Parent URL": null}