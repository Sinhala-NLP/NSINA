{"Source": "Adaderana", "Timestamp": "August 22, 2013 09:12 am", "Headline": "යතුරු පැදියක් කොල්ලකා පලා යමින් සිටි 2ක් කොටු ", "News Content": "යතුරුපැදියක් කොල්ලකා පලා යමින් සිටි පුද්ගලයින් දෙදෙනෙකු කල්මුනේ - නායපට්ටිමුන ප්‍රදේශයේදී අත්අඩංගුවට ගෙන තිබේ. කල්මුනේ පොලීසියට ලැබුණු පැමිණිල්ලකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. කල්මුනේ - තුරෛයි නිලාවේලි ප්‍රදේශයේදී පුද්ගලයින් සිව් දෙනෙකු විසින් පුද්ගලයින් දෙදෙනෙකුට පහරදී ඔවුන් ගමන් කළ යතුරු පැදිය කොල්ලකා පලා ගොස් තිබේ. අදාළ සිද්ධිය පිළිබඳව පරීක්ෂණ පැවැත්වූ පොලීසිය ඊට සම්බන්ධ සැකකරුවන් දෙදෙනෙකු අත්අඩංගුවට ගෙන ඇති බව පොලීසිය සඳහන් කරයි. අනෙක් සැකකරුවන් දෙදෙනා අත්අඩංගුවට ගැනීම සඳහා කල්මුනේ පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=36813", "Category": null, "Parent URL": null}