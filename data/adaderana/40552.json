{"Source": "Adaderana", "Timestamp": "January 22, 2014 11:52 am", "Headline": "ශ්‍රී ලාංකිකයාට මරණ දඬුවම දෙන්න පෙර ඥාතීන් දැක බලාගන්න අවස්ථාව දුන්නා", "News Content": "එක්සත් අරාබි එමීර් රාජ්‍යයේදී ශ්‍රී ලාංකිකයෙකුට මරණ දඬුවම ක්‍රියාත්මක කිරීමට ප්‍රථම තමන්ට දැනුම්දී තිබුණු බව ශ්‍රී ලංකා විදේශ සේවා නියුක්ති කාර්යංශය පවසයි. එම කාර්යංශයේ නියෝජ්‍ය සාමාන්‍යාධිකාරී මංගල රන්දෙණිය මහතා කියා සිටියේ ඒ අනුව අදාළ මරණ දඬුවම ක්‍රියාත්මක කිරීමට පෙර එම පුද්ගලයාගේ ඥාතීන්ට ඔහු දැකීම සදහා එක්සත් අරාබි එමීර් රාජ්‍යයට යාමට අවස්ථාව සලසා දුන් බවයි. මරණ දණ්ඩනයට ලක්වු 19 හැවිරිදි රවීන්ද්‍ර ක්‍රිෂ්ණ පිල්ලෙයි නමැති මොහු විදුලි යාන්ත්‍රික කාර්මික ශිල්පියෙකු ලෙස එරට සේවය කර තිබුණු අතර හෙතෙම චෙන්කලාඩි ප්‍රදේශයේ පදිංචිව සිටි අයෙකි. එක්සත් අරාබි එමීර් රාජ්‍යයේ වැසියෙකු මෝටර් රථයකට යට කර ඝාතනය කිරීම සම්බන්ධයෙන් මෙම පුද්ගලයාට මරණ දඬුවම නියම වු බව කියැවෙයි.", "URL": "https://sinhala.adaderana.lk/news.php?nid=40552", "Category": null, "Parent URL": null}