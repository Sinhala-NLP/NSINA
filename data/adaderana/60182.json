{"Source": "Adaderana", "Timestamp": "May 16, 2016 10:49 am", "Headline": " පාර්ලිමේන්තු මන්ත්‍රීවරුන්ට සම්මන්ත්‍රණයක්", "News Content": "තොරතුරු දැනගැනීමේ අයිතිය පිළිබඳ පනත් කෙටුම්පත සම්බන්ධයෙන් පාර්ලිමේන්තු මන්ත්‍රීවරුන් දැනුම්වත් කිරීමේ සම්මන්ත්‍රණයක් පැවැත්වීමට අග්‍රමාත්‍ය කාර්යාලය තීරණය කර තිබේ.අද(16) කොළඹ දී එම සම්මන්ත්‍රණය පැවැත්වීමට කටයුතු යොදා ඇති බව අග්‍රමාත්‍ය කාර්යාලය සඳහන් කළේය.මේ සඳහා ජනාධිපති මෛත්‍රීපාල සිරිසේන මහතා සහ අග්‍රමාත්‍ය රනිල් වික්‍රමසිංහ මහතා ද සහභාගී වීමට නියමිතය.සම්මන්ත්‍රණයට පාර්ලිමේන්තුව නියෝජනය කරන සියලු මන්ත්‍රීවරුන්ට ආරාධනා කර ඇති බව අග්‍රමාත්‍ය කාර්යාලය පැවසුවේය.තොරතුරු දැනගැනීමේ අයිතිය පිළිබඳ පනත් කෙටුම්පත සම්බන්ධයෙන් මන්ත්‍රීවරුන්ට අවබෝධයක් සහ දැනුමක් ලබාදීම මෙම සම්මන්ත්‍රණයේ අරමුණ වී තිබේ.‍", "URL": "https://sinhala.adaderana.lk/news.php?nid=60182", "Category": null, "Parent URL": null}