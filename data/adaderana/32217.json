{"Source": "Adaderana", "Timestamp": "March 8, 2013 12:02 pm", "Headline": "කාදර්ගේ ඉල්ලීම ඉවතදමයි!", "News Content": "හිටපු අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගයට පක්ෂව ඡන්දය ලබාදීම නිසා එක්සත් ජාතික පක්ෂය විසින් තමාට එරෙහිව හෙට (9) සිදුකිරීමට නියමිත විනය පරීක්ෂණය නතර කරන නියෝගයක් නිකුත් කරන්නැයි ඉල්ලා නියෝජ්‍ය අමාත්‍ය අබ්දුල් කාදර් මහතා විසින් කළ ඉල්ලීමක් කොළඹ දිසා විනිසුරු අමල් රණරාජා මහතා විසින් ඉවතදමා තිබේ. එක්සත් ජාතික පක්ෂයේ නායක රනිල් වික්‍රමසිංහ මහතා හා එම පක්ෂයේ මහ ලේකම් තිස්ස අත්තනායක මහත්වරුන් එහි ප්‍රධාන වගඋත්තර කරුවන් ලෙස නම් කර තිබිණ. ලබන 28 වැනිදින අධිකරණය හමුවේ පෙනී සිටින ලෙසට එහිදී ඔවුන්ට නොතීසි නිකුත් කරන ලදී. නියෝජ්‍ය අමාත්‍ය ධුරයක් ලබාගත්ත ද එක්සත් ජාතික පක්ෂයේ ව්‍යවස්ථාවට අනුව කටයුතු කිරීමට එහි සාමාජිකයන් බැඳී සිටිය යුතු බව ද කොළඹ දිසා අධිකරණය නියෝජ්‍ය අමාත්‍ය අබ්දුල් කාදර් මහතාට නියම කර තිබේ.", "URL": "https://sinhala.adaderana.lk/news.php?nid=32217", "Category": null, "Parent URL": null}