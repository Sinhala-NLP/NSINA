{"Source": "Adaderana", "Timestamp": "December 16, 2015 10:53 am", "Headline": "පදිකයෙකු යටකර පළාගිය රිය සොයයි", "News Content": "බේරුවල ප්‍රදේශයේදී පුද්ගලයෙකු අනතුරට පත්කර පළාගිය වාහනයක් සම්බන්ධයෙන් පොලීසිය විමර්ශන ආරම්භ කර තිබේ.අද අළුයම 3.00ට පමණ බේරුවල ප්‍රදේශයේදී මාර්ගයේ ගමන්ගත් පදිකයෙකු රිය අනතුරකට ලක්ව ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.වයස අවුරුදු 60ත් 70ත් අතර පුද්ගලයෙකු මෙම අනතුරෙන් මියගොස් ඇති අතර ඔහුගේ අනන්‍යතාවය මෙතෙක් තහවුරු වී නැත.අනතුර සිදුකර පළාගිය වාහනය සොයා බේරුවල පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=55750", "Category": null, "Parent URL": null}