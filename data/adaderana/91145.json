{"Source": "Adaderana", "Timestamp": "June 19, 2018 07:38 pm", "Headline": "තවත් මත්ද්‍රව්‍ය ජාවාරම්කරුවෙක් පොලීසියට කොටුවෙයි", "News Content": "පෑලියගොඩ ප්‍රදේශයේ මත්ද්‍රව්‍ය ජාවාරම් කරන ප්‍රධාන සැකකරුවෙකු අත්අඩංගුවට ගැනීමට පොලිස් විශේෂ කාර්ය බලකාය සමත්ව තිබේ. අද(19) පස්වරුවේ මෙම පුද්ගලයා අත්අඩංගුවට පත්ව ඇත. ජයරත්නගේ ගිහාන් සඳරුවන් වන වයස අවුරුදු 26 ක් වු මෙම මත්ද්‍රව්‍ය ඡාවාරම්කරු සතුව තිබූ හොරොයින් ග්‍රෑම් 5 ක් හා ජිව අත්බෝම්බයක් ද පොලීස් බාරයට ගෙන තිබේ. අංක 156/53 මීගමුව පාර, පෑලියගොඩ යන ලිපිනයේ පදිංචි මෙම පුද්ගලයා පසුගිය කාලයේ ඝාතනයට ලක්වු නාගරික මන්ත්‍රීවරයෙකු වන ශාමෙල් සඳරුවන් නැමැත්තාගේ සොහොයුරා වන අතර පාතාල සාමාජිකයෙකු වන ඩී.මංජු නැමැත්තාගේ ප්‍රතිවිරුද්ධ කණ්ඩායම මෙහෙය වු පුද්ගලයා බවට තොරතුරු ලැබී ඇති බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=91145", "Category": null, "Parent URL": null}