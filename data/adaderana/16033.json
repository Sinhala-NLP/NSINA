{"Source": "Adaderana", "Timestamp": "May 11, 2011 03:32 pm", "Headline": "මර්වින්ගේ රථයක් අනතුරේ-4 ට තුවාලයි", "News Content": "මහජන සබඳතා හා මහජන කටයුතු අමාත්‍ය,ආචාර්ය මර්වින් සිල්වා මහතාට අයත් ඩිෆෙන්ඩර් රථයක් අනතුරට ලක්වීමෙන් සිව් දෙනෙකු තුවාල ලබා තිබේ. අද පස්වරු 2.30 ට පමණ අනුරාධ පුරයේ සිට හලාවත මුන්නේශ්වරම් කෝවිල බලා ධාවනය වූ මෙම ඩිෆෙන්ඩර් රථය ආරච්චිකට්ටුව ප්‍රදේශයේදී පාරෙන් ඉවතට පැන ගසක හැපීමෙන් මෙම අනතුර සිදුව ඇති බව හලාවත පොලීසිය පවසයි. මෙම අනතුරෙන් රථයේ රියදුරු,ඇමති ආරක්ෂක නිලධාරියෙකු මෙන්ම සිවිල් වැසියන් දෙදෙනෙකුට තුවාල සිදුව ඇති බව සඳහන් වේ. තුවාල ලැබූවන් හලාවත රෝහලට ඇතුළත් කර ඇති බවද අද දෙරණ වාර්තාකරු සඳහන් කරයි. අධික වේගයෙන් ධාවනය වූ ඩිෆෙන්ඩර් රථයට වේගය පාලනය කරගත නොහැකිවීම නිසා මෙම අනතුර සිදුව ඇති බව හලාවත පොලීසිය පවසයි.‍ හලාවත පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16033", "Category": null, "Parent URL": null}