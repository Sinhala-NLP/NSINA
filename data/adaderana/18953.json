{"Source": "Adaderana", "Timestamp": "September 25, 2011 11:17 am", "Headline": "නීති විරෝධීව වැලි ගෙන ගිය 4 ක් අත්අඩංගුවේ", "News Content": "නීති විරෝධී ලෙස වැලි ප්‍රවාහනය කරමින් සිටි පුද්ගලයින් සිව් දෙනකු තණමල්විල, දෙමෝදර ප්‍රදේශයේ දී පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබේ. අද අලුයම සූරියවැව පොලිස් විශේෂ කාර්ය බලකා කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුවන් සතුව තිබී ලොරි රථ දෙකක් සහ වැලි පැටවීම සඳහා යොදාගත් උපකරණ කිහිපයක් පොලිස් භාරයට ගෙන තිබේ. මේ අතර උහන ප්‍රදේශයේ දී ගංජා ප්‍රවාහනය කළ පුද්ගලයින් දෙදෙනෙකු පොලිස් විශේෂ කාර්ය බලකා නිලධාරීන් විසින් අත්අඩංගුවට ගනු ලැබිණි. අත්අඩංගුවට ගත් පුද්ගලයින් වැඩිදුර පරීක්ෂණ සඳහා උහන පොලිසියට භාරදී තිබේ.", "URL": "https://sinhala.adaderana.lk/news.php?nid=18953", "Category": null, "Parent URL": null}