{"Source": "Adaderana", "Timestamp": "November 6, 2010 01:00 pm", "Headline": "මණ්ඩලයේ වී ගබඩාවක් බලෙන් අල්ලාගෙන සිටි 19 ක් අත්අඩංගුවට", "News Content": "වී අලෙවි මණ්ඩලයට අයත් මහනුවර වී ගබඩාවක් බලෙන් අත්පත් කර ගෙන සිටි පුද්ගලයින් 19 දෙනෙකු අත්අඩංගුවට ගෙන තිබේ. ඊයේ(06) පස්වරුවේ මෙම පිරිස අත්අඩංගුවට ගෙන ඇති බව සඳහන්ය. මහනුවර ලූවී පීරීස් මාවතේ පිහිටි අදාළ වී ගබඩාවට ඇතුළු වී එහි සිටි මුරකරු බියගන්වා සැකකරුවන් විසින් එහි රැඳී සිට ඇති බව පොලිසිය සඳහන් කරනු ලැබීය. එහි දී මුරකරුගේ පැමිණිල්ලකට අනුව එහි ‍පැමිණි පොලිසිය අදාළ සැකකරුවන් අත්අඩංගුවට ගෙන ඇත. මෙහි ගබඩා කොට ‍තිබූ වී ගෝනි 547න් ගෝනි 194ක් අතුරුදන්ව ඇති බවට ද තොරතුරු අනාවරණය වී තිබේ. අත්අඩංගුවට ගත් සැකකරුවන් අද(06) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11970", "Category": null, "Parent URL": null}