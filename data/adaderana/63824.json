{"Source": "Adaderana", "Timestamp": "September 5, 2016 04:11 pm", "Headline": "  අපරාධ රැසක සැකකරු රිමාන්ඩ්", "News Content": "අනුරාධපුර, විජයපුර ප්‍රදේශයේ සිදු වූ අපරාධ රැසක් සම්බන්ධයෙන් අත්අඩංගුවට ගත් පුද්ගලයෙකු රක්ෂිත බන්ධානාගාර ගත කර තිබේ.අනුරාධපුර පොලීසියට ලද තොරතුරක් මත අත්අඩංගුවට ගත් සැකකරු ලබන 13 වනදා තෙක් රක්ෂිත බන්ධනාගාර ගත කරන ලෙස අනුරාධපුර මහේස්ත්‍රාත් හර්ෂ කැකුණවෙල මහතා නියෝග කළේය.අත්අඩංගුවට ගන්නා අවස්ථාවේදී සැකකරු සතුව තිබූ මයික්‍රෝ පිස්තෝලයක් සහ කඩු දෙකක් ද පොලීසිය භාරයට ගෙන තිබේ.සැකකරු අනුරාධපුර, විජයපුර ප්‍රදේශයේ පදිංචි 33 හැවිරිදි අයෙකු වන බව අනුරාධපුර පොලීසිය පැවසුවේය.", "URL": "https://sinhala.adaderana.lk/news.php?nid=63824", "Category": null, "Parent URL": null}