{"Source": "Adaderana", "Timestamp": "June 27, 2017 02:03 pm", "Headline": "බොටම් ට්‍රෝලීන් ක්‍රමය තහනම් කිරීමේ පනත් කෙටුම්පත පාර්ලිමේන්තුවට", "News Content": "බොටම් ට්‍රෝලීන් ක්‍රමය තහනම් කිරීමට අදාළ පනත් කෙටුම්පත පාර්ලිමේන්තුවට ඉදිරිපත් කිරීමට ධීවර අමාත්‍යාංශය තීරණය කර තිබේ.ධීවර අමාත්‍ය මහින්ද අමරවීර මහතා විසින් ජූලි මස 06 වන දා අදාළ පනත් කෙටුම්පත පාර්ලිමේන්තුවට ඉදිරිපත් කරන බව අමාත්‍ය මහින්ද අමරවීර මහතා සඳහන් කළේය.බොටම් ට්‍රෝලීන් ක්‍රමය ඇතුළු නීති විරෝධී මසුන් ඇල්ලීමේ ක්‍රම හේතුවෙන් මත්ස්‍ය සම්පත මෙන්ම පරිසරයද විනාශ වන බවට පරිසරවේදීන් දිගින් දිගටම පෙන්වා දෙනු ලැබීය.අදාළ පනත මේ වන විට කෙටුම්පත් කර අවසන්ව ඇති අතර නීති විරෝධී ක්‍රම යොදා ගනිමින් ධීවර කටයුතු සිදුකර ධීවරයින්ට 50,000 සිට ලක්ෂ 5 දක්වා දඩ නියම කිරීමට අදාළ පනත මඟින් යෝජනා කර ඇති බව සඳහන්වේ.", "URL": "https://sinhala.adaderana.lk/news.php?nid=74618", "Category": null, "Parent URL": null}