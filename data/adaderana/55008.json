{"Source": "Adaderana", "Timestamp": "November 10, 2015 02:00 pm", "Headline": "බඹර හා අලි ප්‍රහාරයකින් දෙන්නෙක් මරුට", "News Content": "නොච්චියාගම, රළපනාව ප්‍රදේශයේ දී පුද්ගලයෙකු බඹර ප්‍රහාරයකට ලක්ව මියගොස් තිබේ.අදාළ පුද්ගලයා සිය හේනට ගිය අවස්ථාවේ බඹර ප්‍රහාරයට ලක්ව ඇති බව පොලිසිය පැවසුවේය.බඹර ප්‍රහාරයට ලක්වූ අදාළ පුද්ගලයා නොච්චියාගම රෝහලට ඇතුළත් කිරීමේ දී මියගොස් ඇත.මියගොස් ඇත්තේ එම ප්‍රදේශයේම පදිංචිව සිටි 47 හැවිරිදි පුද්ගලයෙකි.මේ අතර තණමල්විල - බලංගොඩ ප්‍රධාන මාර්ගයේ මයිලවල ප්‍රදේශයේ දී වන අලියෙකු පහරදීමෙන් පුද්ගලයෙකු මියගොස් තිබේ.අදාළ පුද්ගලයා සිය නිවසේ පිටුපස සිටියදී වන අලි ප්‍රහාරයට ලක්ව ඇති බව පොලීසිය පැවසුවේය.පහරකෑමෙන් තුවාල ලැබු අදාළ පුද්ගලයා හම්බේගමුව රෝහලට ඇතුළත් කර වැඩිදුර ප්‍රතිකාර සඳහා ඇඹිලිපිටිය රෝහලට ඇතුළත් කිරීමේ දී මියගොස් ඇත.මියගොස් ඇත්තේ 49 හැවිරිදි පුද්ගලයෙකි.හම්බේගමුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55008", "Category": null, "Parent URL": null}