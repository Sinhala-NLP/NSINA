{"Source": "Adaderana", "Timestamp": "September 19, 2013 09:43 am", "Headline": "තවත් ඉන්දීය ධීවරයින් 19ක් මාට්ටු ", "News Content": "මෙරට මුහුදු සීමාව උල්ලංඝණය කරමින් ධීවර කටයුතු වල නිරත වූ ඉන්දීය ධීවරයින් 19 දෙනෙකු නාවික හමුදාව විසින් අත්අඩංගුවට ගෙන තිබේ. ඔවුන් සමග යාත්‍රා 5ක්ද නාවික හමුදා භාරයට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කරයි. කන්කසන්තුරේ උතුරු මුහුදු සීමාවේදී ඊයේ(18) රාත්‍රීයේදී මෙම ධීවරයින් පිරිස අත්අඩංගුවට ගෙන ඇත.", "URL": "https://sinhala.adaderana.lk/news.php?nid=37522", "Category": null, "Parent URL": null}