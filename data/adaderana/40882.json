{"Source": "Adaderana", "Timestamp": "February 4, 2014 03:09 pm", "Headline": "ශිරාල්ටයි මෛත්‍රීටයි නෑ - නදීශාට හම්බවෙලා ", "News Content": "බස්නාහිර පළාත් සභාවේ හිටපු මන්ත්‍රී,නීතිඥ ශිරාල් ලක්තිලක සහ දකුණු පළාත් සභා හිටපු මන්ත්‍රී නීතිඥ මෛත්‍රී ගුණරත්න යන මහත්වරුන්ට මෙවර නාම යෝජනා හිමිවී නැති බව එ.ජා.ප මහ ලේකම් තිස්ස අත්තනායක මහතා පවසයි. මොවුන් දෙදෙනාම එක්සත් ජාතික පක්ෂය නියෝජනය කරමින් පළාත් සභාවලට තේරී පත්ව කටයුතු කළද පක්ෂයේ නායකත්වය සමග අවස්ථා ගණනාවකදීම ගැටුම් ඇති කරගෙන තිබුණි. කෙසේ වුවද දකුණු පළාත් සභාව වෙනුවෙන් මෙවර එක්සත් ජාතික පක්ෂයෙන් නාම යෝජනා ඉල්ලා සිටි නව පරපුරේ ජනප්‍රිය රංගන ශිල්පිණියක වන නදීශා හේමමාලිට නාම යෝජනා හිමිව ඇති බව හෙතෙම සඳහන් කරයි. මේ වන විට නාම යෝජනා අත්සන් කිරීමට අදාළව සියලු කටයුතු අවසන්ව ඇති බවද අත්තනායක මහතා අද දෙරණ කළ විමසීමකදී කියා සිටියේය.", "URL": "https://sinhala.adaderana.lk/news.php?nid=40882", "Category": null, "Parent URL": null}