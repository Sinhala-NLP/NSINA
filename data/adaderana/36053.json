{"Source": "Adaderana", "Timestamp": "July 24, 2013 09:00 am", "Headline": "ගිනිඅවි සමඟ 2ක් කොටු ", "News Content": "තංගල්ල - ගල්පොත්තයාය ප්‍රදේශයේ දී ගිනිඅවි කිහිපයක් සමඟ පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. යතුරුපැදියකින් ගමන් කරමින් සිටිය දී මොවුන් අත්අඩංගුවට ගත් බව පොලීසිය පවසයි. තංගල්ල කොට්ඨාශ අපරාධ විමර්ශන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරුවන් සතුව තිබී විදේශීය රටක නිෂ්පාදික ජීව අත්බෝම්බයක්, ටී කටස් වර්ගයේ ගිනි අවියක් සහ එම උණ්ඩ 05ක් පොලීසිය භාරයට ගෙන තිබේ. සැකකරුවන් ගෙන් සිදුකළ ප්‍රශ්න කිරීම් වල දී ඇඹිලිපිටිය ප්‍රදේශයේ සිදුකළ මංකොල්ලකෑම් කිහිපයක් සම්බන්ධයෙන් තවත් සැකකරුවන් දෙදෙනෙකු ද අත්අඩංගුවට ගැනීමට හැකිවූ බව පොලීසිය සදහන් කරයි. ඔවුන් අද(24) වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36053", "Category": null, "Parent URL": null}