{"Source": "Adaderana", "Timestamp": "September 19, 2018 10:30 am", "Headline": "මත්ස්‍යය පැටවුන් 14000 ක් වතු පොකුණු ජලාශවලට මුදා හැරේ", "News Content": "වතුකරයේ ජනතාවගේ පෝෂණ තත්ත්වය ඉහළ දැමීම සඳහා ජාතික ජලජ ජිවි වගා සංවර්ධන අධිකාරිය මගින් වතුකරයේ ජලාශවලට මත්ස්‍යය පැටවුන් මුදා හැරිමේ ව්‍යාපෘතිය යටතේ තවත් මත්ස්‍යය පැටවුන් දහ හතරදහසක් ඊයේ (18) මුදා හරිනු ලැබීය. වතු ජලාශ ආශ්‍රිතව මත්ස්‍යය වගාව ප්‍රවර්ධනය කිරිම අරමුණින් හා වතු ආශ්‍රිතව සිටින ළමුන්ගේ සහ වතු කම්කරුන්ගේ පෝෂණ තත්ත්වය ඉහළ දැමිම සඳහා වටවල කැරොලයිනා වතුයායේ පොකුණු ජලාශයට තිලාපි මත්ස්‍ය පැටවුන් දහ හතරදහසක් මුදා හැරිම ජතික ජලජ ජිවි වගා අධිකාරියේ නුවරඑලිය කාර්යයාලයේ නිලධාරින් විසින් ඊයේ (18) එම වතුයායේදි සිදු කළේය. ජාතික ජලජ ජිවි වගා සංවර්ධන අධිකාරිය යටතේ පාලනය වන දඹුල්ල මත්ස්‍ය අබිජනන මධ්‍යස්ථානයේ අභිජනනය කරන ලද තිලාපි මත්ස්‍ය පැටවුන් මෙසේ එම ජලාශයට මුදා හැරීය. මෙසේ ජලාශයට මුදා හැරි මත්ස්‍යය පැටවුන් මාස 6 ක කාලයක් තුල කිලෝ 1 ½ ත්, 2 ක් අතර ප්‍රමාණයකට වැඩෙන බව ජතික ජලජ ජිවි වගා සංවර්ධන අධිකාරියේ නුවරඑලිය දිස්ත්‍රික් ප්‍රාදේශිය කලමණාකරු චන්දන ජගත් කුමාර මහතා කියා සිටියි. මෙම ජලාශයේ මත්ස්‍ය අස්වැන්න එම වතුයායේ වතු කම්කරුවන්ට ලබා දිමටද නියමිතය. මෙම මත්ස්‍ය පැටවුන් මුදා හැරිමේ අවස්ථාවට ජාතික ජලජ ජිවි වගා සංවර්ධන අධිකාරියේ ව්‍යාපෘති නිලධාරින් බුද්ධික කුෂාන් මහතා සහ එම වතු යායේ පාලන අධිකාරියේ නිලධාරින් මෙන්ම වතු කම්කරුවන්ද විශාල පිරිසක් සහභාගි විය.", "URL": "https://sinhala.adaderana.lk/news.php?nid=96321", "Category": null, "Parent URL": null}