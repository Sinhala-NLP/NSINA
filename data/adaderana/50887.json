{"Source": "Adaderana", "Timestamp": "April 25, 2015 12:23 pm", "Headline": "විග්නේෂ්වරන් රාජ්‍ය තාන්ත්‍රික ආචාර ධර්ම උල්ලංඝණය කරලාලු! ", "News Content": "රක්ෂිත බන්ධනාගාර ගත කර සිටින සැකකරුවන් සිව් දෙනෙකු නිදහස් කරන ලෙස ඉල්ලිමක් සිදු කිරිම හරහා උතුරු පළාත් ප්‍රධාන අමාත්‍ය සී.වී. විග්නේෂ්වරන් මහතා රාජ්‍ය තාන්ත්‍රික ආචාර ධර්ම උල්ලංගණය කර ඇති බවට සැකයක් මතු වන බව ඉන්දීය මාධ්‍ය පවසයි.තමිල්නාඩුව ආශ්‍රමයකදී ස්ත්‍රී දූෂණ සහ මිනි මැරුම් සිදුකිරිම සම්බන්ධයෙන් පේමානන්ද නැමැති පූජකයා සමඟ ශ්‍රී ලාංකිකයින් 04 දෙනෙකු මේ වනවිට රක්ෂිත බන්ධනාගාර ගත කර තිබේ.මෙම පේමානන්ද නැමැති පූජකයාද ශ්‍රී ලාංකිකයෙකු වන අතර උතුරු පළාත් ප්‍රධාන අමාත්‍යවරයා ඉල්ලා ඇත්තේ පුද්ගලයින් සිව් දෙනෙකු නිදහස් කරන ලෙසයි.ආශ්‍රමයේ සිටි ඉංජිනේරුවරයෙකු ඝාතනය කිරිම සම්බන්ධයෙන් පේමානන්ද නැමැති පූජකයාට චෝදනා එල්ල වී තිබේ.කෙසේ වෙතත් මෙම සිද්ධින්ට ආධාර අනුබල ලබාදිමේ චෝදනා මත අදාළ පූජකයා ඇතුළු සියළු දෙනාට 1994 වර්ෂයේදී මරණ දණ්ඩනය නියම වුණි.මේ සම්බ්න්ධයෙන් උතුරු පලාත් ප්‍රධාන අමාත්‍යවරයා නිවේදනයක් නිකුත් කර ඇති අතර ඔහු පවසා ඇත්තේ පේමානන්ද නැමැති පූජකයාගේ දියණිය සිදුකළ ඉල්ලිමක් සළකා බලන ලෙස තමන් ඉන්දීය අග්‍රාමාත්‍යවරයාගෙන් ඉල්ලිමක් කළ බවද ඔහු පවසා තිබේ.", "URL": "https://sinhala.adaderana.lk/news.php?nid=50887", "Category": null, "Parent URL": null}