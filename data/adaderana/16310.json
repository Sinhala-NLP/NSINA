{"Source": "Adaderana", "Timestamp": "May 25, 2011 08:56 am", "Headline": "උසි ගැන්වීම වෙනුවට ප්‍රජාතන්ත්‍රවාදය ස්ථාපිත කිරීම වැදගත්", "News Content": "දේශපාලන පක්ෂ පාටවලට මුවා වී ජනතාව උසි ගන්වනවා වෙනුවට ජාත්‍යන්තර වශයෙන් ලංකාවට එල්ල විය හැකි අහිතකර ප්‍රතිවිපාක පිළිබඳ ආණ්ඩුවේ අවධානය යොමු කළ යුතු බව එක්සත් ජාතික පක්ෂ නියෝජ්‍ය නායක කරු ජයසූරිය මහතා පවසයි. ආණ්ඩුව සෑබැවට මුහුණ නොදී අනවශ්‍ය ආකාරයෙන් කටයුතු කරමින් සිටින බව නිවේදනයක් නිකුත් කරමින් මන්ත්‍රීවරයා පෙන්වා දෙයි. මෙරට තුළ ප්‍රජාතන්ත්‍රවාදය තහවුරු කිරීමේ අවශ්‍යතාව ඉන්දීය රජය විසින් ද පෙන්වා දී ඇති බව කරු ජයසූරිය මන්ත්‍රීවරයා කියා සිටියි. හදිසි නීතීය , ත්‍රස්තවාදය වැළැක්වීමේ පනත ආදී අණපනත් ඉවත් කරන ලෙසද ඉන්දීයාව ,ලංකා ආණ්ඩුවට බල කරන තත්ත්වයට පත්ව ඇති බව හෙතෙම සඳහන් කරයි. ජනතාවට අහිතකර අණපනත් අහෝසි කොට මෙරට වැසියන්ගේ ප්‍රජාතන්ත්‍රවාදී අයීතීන් තහවුරු කිරීම ආණ්ඩුවේ වගකීමක් බව ද කරු ජයසූරිය මන්ත්‍රීවරයා නිකුත් කළ නිවේදනයේ වැඩිදුරටත් සදහන්වේ.", "URL": "https://sinhala.adaderana.lk/news.php?nid=16310", "Category": null, "Parent URL": null}