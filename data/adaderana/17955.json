{"Source": "Adaderana", "Timestamp": "August 9, 2011 02:01 pm", "Headline": "සුවසේවා වෘත්තීය ක්‍රියාමාර්ගය අත්හිටුවයි", "News Content": "ගැටලු කිහිපයක් මුල් කර ගනිමින් අද(09) දින කොළඹ ජාතික රෝහලේ ක්‍රියාත්මක කිරීමට නියමිතව තිබූ වෘත්තීය ක්‍රියාමාර්ගය අත්හිටවූ බව සමස්ත ලංකා සුවසේවා සංගමය පවසයි. අදාළ ගැටලු සම්බන්ධයෙන් සෞඛ්‍ය අමාත්‍යවරයා සමග අද(09) පස්වරුවේ සාකච්ඡාවක් ලබා දී ඇති හෙයින් මෙම වෘත්තිය ක්‍රියාමාර්ගය අත්හිට වූ බව එම සංගමයේ සභාපති ගාමිණි කුමාරසිංහ මහතා සඳහන් කළේය. සෞඛ්‍ය සේවාවේ කාර්යය මණ්ඩලයේ පවතින ගැටලු විසඳීම සඳහා විධිමත් වැඩපිළිවෙළක් ක්‍රියාත්මක කිරීම සඳහා මැදිහත්වන ලෙස අවධාරණය කර සිටින බව ගාමිණි කුමාරසිංහ මහතා ප්‍රකාශ කළේය. අද පැවැත්වෙන සාකච්ඡාව යම් හෙයකින් අසාර්ථක වුවහොත් ඉදිරියේදී දැඩි වෘත්තීය සමිති ක්‍රියා මාර්ගයකට අවතීර්ණවීමට සිදුවනු ඇති බව ද ඔහු අවධාරණය කර සිටියේය.", "URL": "https://sinhala.adaderana.lk/news.php?nid=17955", "Category": null, "Parent URL": null}