{"Source": "Adaderana", "Timestamp": "December 17, 2013 02:57 pm", "Headline": "දුම්රිය  ප්‍රවේශ පත්‍ර  තොගයක් සමඟ අයෙක් අත්අඩංගුවට ", "News Content": "දින සටහන් නොකළ දුම්රිය ප්‍රවේශ පත්‍ර තොගයක් ළඟ තබාගෙන සිටි පුද්ගලයෙකු බදුල්ල දුම්රිය ආරක්ෂක සේවා නිලධාරීන් විසින් අත්අඩංගුවට ගෙන තිබේ. අදාළ පුද්ගලයා පොඩි මැණිකේ දුම්රියෙන් බදුල්ල දුම්රිය ස්ථානය වෙත පැමිණ ඇති අයෙකු බව සඳහන් වෙයි. ඔහු සතුව ප්‍රවේශ පත්‍රයක් නොමැතිවීම හේතුවෙන් දුම්රිය ආරක්ෂක සේවා නිලධාරීන් විසින් ඔහු අත්අඩංගුවට ගෙන තිබේ. සැකකරු පරීක්ෂා කිරීමේ දී මහනුවර සිට හැටන් බලා ගමන් කිරීමට අදාළ දින සටහන් නොකළ ප්‍රවේශ පත්‍ර 145 ක් සොයා ගත් බව දුම්රිය දෙපාර්තමේන්තුව සඳහන් කළේය. සැකකරු මඩකලපුව ප්‍රදේශයේ පදිංචිකරුවෙකු වන අතර ඔහු අද(17) බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39657", "Category": null, "Parent URL": null}