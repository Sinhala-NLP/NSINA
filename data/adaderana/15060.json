{"Source": "Adaderana", "Timestamp": "March 25, 2011 08:48 am", "Headline": "හලාවත රෝහලේ ජල සැපයුම අඩාල වීමෙන් රෝගීන් අමාරුවේ", "News Content": "හලාවත මහ රෝහලේ ජල සැපයුම අඩාල වීම හේතුවෙන් එම රෝහලේ ‍කාර්යය මණ්ඩලය සහ නේවාසික රෝගීන් දැඩි දුෂ්කරතාවයට පත්ව තිබේ. ඊයේ(24) දහවල් කාලයේ සිට මෙම රෝහලේ ජල සැපයුම අඩාල වී ඇති අතර විටින් විට අවස්ථා කිහිපයක දී පමණක් සුළු ජල ප්‍රමාණයක් ලැබී ඇති බව රෝහල් කාර්යය මණ්ඩලය පවසයි. ජල සැපයුම අඩාල වීමට හේතුව කුමක් ද යන්න පිළිබඳව හලාවත මහරෝහලෙන් කළ විමසීමක දී එහි බලධාරීන් ඊට යහපත් ප්‍රතිචාරයක් දැක්වූයේ නැත. පවතින තත්ත්වය හමුවේ රෝහල් කාර්යය‍ මණ්ඩලයේ කටයුතු පවත්වාගෙන යාම සහ නේවාසික රෝගීන්ගේ අවශ්‍යතා සදහා ජලය පිටතින් ගෙන ඒමට සිදුව තිබේ.", "URL": "https://sinhala.adaderana.lk/news.php?nid=15060", "Category": null, "Parent URL": null}