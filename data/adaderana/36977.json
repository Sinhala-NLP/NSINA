{"Source": "Adaderana", "Timestamp": "August 29, 2013 10:19 am", "Headline": " නිධන් වස්තු සෙවූ 4ක් කොටු ", "News Content": "නිධන් වස්තු ලබා ගැනීමේ අරමුණින් කැණීම් කටයුතු කරමින් සිටි පුද්ගලයින් සිව්දෙනෙකු පොල්පිතිගල පොලීසිය විසින් අත්අඩංගුවට ගෙන තිබේ. මොවුන් කපුහේන රක්ෂිතයේ මෙලෙස කැණීම් කටයුතු කරමින් සිටි බව පොලීසිය සඳහන් කරයි. අත්අඩංගුවට ගත් සැකකරුවන් සතුව තිබී කැණීම් කටයුතු සඳහා යොදාගත් උපකරණ ද පොලීසිය විසින් සොයාගෙන තිබේ. සැකකරුවන් අඹන්පොළ, ඉබ්බාගමුව, මොරගොල්ලාගම යන ප්‍රදේශවල පදිංචිකරුවන් වන අතර ඔවුන් අද(29) මහව මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර බගවන්තලාව , මාඑළිය රක්ෂිතයේ අනවසරයෙන් මැණික් ගරමින් සිටි පුද්ගලයින් 8 දෙනෙකු අත්අඩංගුවට ගෙන තිබේ. ඔවුන් හැටන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බව බගවන්තලාව පොලීසිය සඳහන් කරයි.", "URL": "https://sinhala.adaderana.lk/news.php?nid=36977", "Category": null, "Parent URL": null}