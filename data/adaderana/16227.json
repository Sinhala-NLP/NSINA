{"Source": "Adaderana", "Timestamp": "May 20, 2011 05:55 pm", "Headline": "අපර්ණා ගුවන්තොටුපළේ  පැය භාගයක් රැඳෙව්වා-අනෝමා කියයි", "News Content": "තම දියණිය අද යළි දිවයිනට එද්දී කටුනායක ගුවන්තොටුපළේදී ආරක්ෂක නිලධාරීන් විසින් පැය භාගයක පමණ කාලයක් රඳවා තබා ගත් බව අනෝමා ෆොන්සේකා මහත්මිය පවසයි. විදෙස්ගතව සිටි අපර්ණා ෆොන්සේකා මෙනවිය අද යළි දිවයිනට පැමිණි බවත්,ඇය කැටුව එන්නට තමන්ද කටුනායක ගුවන්තොටුපළට ගිය බවත් ඇය සඳහන් කළාය. එහිදී ආරක්ෂක නිලධාරීන් පිරිසක් තම දියණිය රඳවා තමන්ට එතැනින් ඉවත්වන ලෙස දැනුම්දුන් බවත්,පසුව තමන් ඉවතට පැමිණි පසු අඩ හෝරාවක පමණ කාලයක් තම දියණිය රඳවා තබා යළි එවූ බවත් ෆොන්සේකා මහත්මිය කියා සිටියාය.", "URL": "https://sinhala.adaderana.lk/news.php?nid=16227", "Category": null, "Parent URL": null}