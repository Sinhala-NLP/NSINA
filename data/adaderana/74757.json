{"Source": "Adaderana", "Timestamp": "July 1, 2017 12:28 pm", "Headline": " ජපුරේ දෙපිරිසක් ගැටෙයි ", "News Content": "ශ්‍රී ජයවර්ධනපුර විශ්වවිද්‍යාලයේ සිසුන් දෙපිරිසක් අතර ගැටුමක් හටගෙන තිබේ.ඊයේ රාත්‍රී මෙම ගැටුම හටගෙන ඇති බව වාර්තා වෙයි.තෙවන වසර සිසුන් සහ දෙවන වසර සිසුන් දෙපිරිසක් අතර මෙම ගැටුම හටගෙන ඇති බව පොලිස් මූලස්ථානය සඳහන් කළේය.ගැටුමින් සිසුන් තිදෙනෙකු තුවාල ලබා ඇති අතර ඔවුන් ප්‍රතිකාර සඳහා දකුණූ කොළඹ ශික්ෂණ රෝහලට ඇතුළත් කර තිබේ.කෙසේවෙතත් තුවාල කරුවන්ගේ තත්ත්වය බරපතළ නොවන බව රෝහල ආරංචිමාර්ග සඳහන් කළේය.මේ අතර ගැටුම පාලනය කිරීම සඳහා පොලිස් විශේෂ කාර්යය බලකාය ද කැඳවා ඇති බව සඳහන්ය.පැයකට අධික කාලයක් ගැටුම පැවති අතර පොලිස් විශේෂ කාර්යය බලකායේ මැදිහත්වීමෙන් අනතුරුව සිසුන් දෙපිරිස විසුරුවා හැරීමට පොලීසිය පියවර ගෙන තිබේ. මිරිහාන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74757", "Category": null, "Parent URL": null}