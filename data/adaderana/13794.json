{"Source": "Adaderana", "Timestamp": "January 27, 2011 03:48 pm", "Headline": "ඉහළ කොත්මලේ ඉදිකිරීම් අවසන් අදියරට පැමිණෙයි", "News Content": "ඉහළ කොත්මලේ ජලවිදුලි ව්‍යාපෘතියේ ඉදිකිරීම් මේ වන විට අවසන් අදියරට පැමිණ ඇතැයි විදුලිබල හා බලශක්ති අමාත්‍යාංශය පවසයි. මේ වන විටත් ව්‍යාපෘතියේ ඉදිකිරීම් 79% ක ප්‍රමාණයක් අවසන් කර ඇති බව එම අමාත්‍යාංශය පෙන්වාදෙයි. අදාළ විදුලි බලාගාරයේ විදුලි ජනන යන්ත්‍ර සවිකිරීමේ කටයුතු මේ වන විට සිදුවෙමින් පවතින බව වාර්තා වේ. ජනන යන්ත්‍රවලට අදාළ භ්‍රමණ යන්ත්‍ර, වහරු අංගන උපකරණ ජපානයේ කොන්ත්‍රාත් සමාගම් මගින් ආනයනය කර ඇති අතර ඉදිකිරීම් කටයුතු දේශීය ඉංජිනේරු දායකත්වය ද ලබාගනිමින් සිදුකෙරෙයි. ව්‍යාපෘතිය 2011 වසර අවසන්වීමට පෙර විවෘත කිරීමට නියමිතය.", "URL": "https://sinhala.adaderana.lk/news.php?nid=13794", "Category": null, "Parent URL": null}