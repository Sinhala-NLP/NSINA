{"Source": "Adaderana", "Timestamp": "May 25, 2010 02:30 pm", "Headline": "හොර නෝට්ටු සමග අත්අඩංගුවට ", "News Content": "ව්‍යාජ මුදල් නෝට්ටු ළඟ තබාගත් පුද්ගලයෙකු ගොඩකවෙල නියංගම ප්‍රදේශයේ දී පොලිසිය විසින් අත්අඩංගුවට ගෙන තිබේ. ඊයේ පස්වරුවේ ගොඩකවෙල පොලිසියට ලැබුණු තොරතුරකට අනුව මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් සැකකරු ළඟ තිබී රුපියල් දහසේ ව්‍යාජ මුදල් නෝට්ටු දෙකක් පොලිසිය සොයාගෙන ඇත. සැකකරු අද පැල්මඩුල්ල මහෙස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8616", "Category": null, "Parent URL": null}