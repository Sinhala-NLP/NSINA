{"Source": "Adaderana", "Timestamp": "June 24, 2010 12:30 pm", "Headline": " කොන්දේසි වලට යටත් වෙන්න සූදානම් නෑ", "News Content": "ජී.එස්.පී ප්ලස් ලබාගැනීම සඳහා යුරෝපා සංගමය විසින් පැනවූ කොන්දේසි වලට යටත් වීමට ශ්‍රී ලංකාව සූදානම් නැති බව විදෙස් කටයුතු අමාත්‍ය ජී.එල් පීරිස් මහතා පවසයි. ජී.එස්.පී. ප්ලස් බදු සහනය තවත් කෙටි කාලයක් සඳහා ලබාදීමට ශ්‍රී ලංකා රජය වෙත කොන්දේසි කිහිපයක් ඉදිරිපත් කර ඇතැයි යුරෝපා සංගමය පවසා තිබුණු අතර ඒ අනුව අදාළ කොන්දේසි සඳහා එකඟතාව පළ කරමින් ශ්‍රී ලංකා රජය ලිඛිතව ඒ බව යුරෝපා සංගමය වෙත දැනුම් දීම අවශ්‍ය බව එම සංගමය සඳහන් කර තිබුණි. යුරෝපා සංගමය ඉදිරිපත් කරන ලද කොන්දේසි අතරට මානව හිමිකම් සම්බන්ධ‍ කරුණු කිහිපයක් ද ඇතුළත් බව වාර්තා විය.", "URL": "https://sinhala.adaderana.lk/news.php?nid=9196", "Category": null, "Parent URL": null}