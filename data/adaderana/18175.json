{"Source": "Adaderana", "Timestamp": "August 19, 2011 04:55 pm", "Headline": "දකුණු අධි‍වේගී ‍දුම්රිය පාරේ දෙවන අදියරේ ඉදිකිරීම් ලබන මසදී", "News Content": "දක්ෂිණ අධි‍වේගී ‍දුම්රිය මාර්ගයේ දෙවන අදියරේ ඉදිකිරීම් කටයුතු ලබන මස පළමු වැනිදා සිට ආරම්භ කරන බව දුම්රිය දෙපාර්තමේන්තුව පවසයි. මේ හේතුවෙන් ලබන මස පළමුවැනිදා‍ සිට ගාල්ල සිට ඉඳුරුව දක්වා වූ දුම්රිය මාර්ගය තාවකාලිකව වසා දමන බව එම දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කළේය. දෙවන අදියර යටතේ පැයට කිලෝමීටර් 100 ක වේගයෙන් කිලෝමීටර් 53 ක දුරක් දුම්රිය ධාවනය කිරීමට හැකිවන පරිදි එම මාර්ගය අලුත්වැඩියා කිරීමට නියමිතය. මීට සමගාමීව නව බලවේග කට්ටල 20 ක් ගෙන්වීමට ද කටයුතු කරන බව ‍විජය සමරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18175", "Category": null, "Parent URL": null}