{"Source": "Adaderana", "Timestamp": "May 31, 2019 04:31 pm", "Headline": "ප්‍රවීන රංගන ශිල්පිනී චිත්‍රා වාකිෂ්ඨ මහත්මිය දැයෙන් සමුගනී", "News Content": "ප්‍රවීන රංගන ශිල්පිනී චිත්‍රා වාකිෂ්ඨ මහත්මිය අභාවප්‍රාප්ත වී ඇත. කොළඹ ජාතික රෝහලේ දී අද (31) පෙරවරුවේ ඇය අභාවප්‍රාප්ත වු බව පවුලේ ඥාතින් සඳහන් කළේය. දීර්ඝ කාලයක සිට රෝගී තත්ත්වයෙන් පසුවු චිත්‍රා වාකිෂ්ඨ මහත්මිය ඊයේ (30) දිනයේ කොළඹ ජාතික රෝහලට ඇතුළත් කර තිබුණි. කෝපි කඩේ ටෙලි නාට්‍ය මාලාවේ සොමි නෝනා චරිතය ඔස්සේ ප්‍රෙක්ෂකයින් අතර වඩාත් ප්‍රචලිත වු චිත්‍රා වාකිෂ්ඨ මහත්මිය මිය යනවිට 83 වන වියේ පසු වුණි. දේහය පිළිබඳ අවසන් කටයුතු ලබන ඉරිදා බොරැල්ල පොදු සුසාන භුමියේදී සිදු කිරීමට නියමිතයි.", "URL": "https://sinhala.adaderana.lk/news.php?nid=111083", "Category": null, "Parent URL": null}