{"Source": "Adaderana", "Timestamp": "November 20, 2011 09:36 am", "Headline": " තහනම් උත්තේජක ගැන සොයන්න ස්වාධීන මණ්ඩලයක්", "News Content": "තහනම් උත්තේජක ලබාගැනීම පිළිබඳ චෝදනා එල්ල වන ක්‍රීඩක ක්‍රීඩිකාවන් පිළිබඳ පරීක්ෂණ පැවැත්වීම සඳහා ස්වාධීන පරීක්ෂණ මණ්ඩලයක් පත්කිරීමට තීරණය කර තිබේ. මීට‍ පෙර ක්‍රීඩා වෛද්‍ය ආයතනය යටතේ වු වෛද්‍යවරුන් මෙවැනි පරීක්ෂණ මණ්ඩල සඳහා පත් කෙරුණි. එවැනි අවස්ථාවලදී සාධාරණ පරීක්ෂණයක් සිදු නොවන බව ක්‍රීඩා වෛද්‍ය ආයතනයේ නව අධ්‍යක්ෂ ජනරාල් මහාචාර්ය අර්ජුණ ද සිල්වා මහතා පවසයි. දැනට ටොරින්ටන් ක්‍රීඩා සංකීර්ණයේ පිහි‍ටුවා ඇති තහනම් උත්තේජක පරික්ෂණ අංශය වෙනම ස්ථානයකට ගෙන යාමට ද තීරණය කර තිබේ.", "URL": "https://sinhala.adaderana.lk/news.php?nid=20116", "Category": null, "Parent URL": null}