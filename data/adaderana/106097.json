{"Source": "Adaderana", "Timestamp": "March 15, 2019 11:17 am", "Headline": "එජාපයේ පසු පෙළ මන්ත්‍රීවරුන් කළ රංගනයේ තිර පිටපත රනිල්ගේ", "News Content": "ජනාධිපති වැය ශීර්ෂය සම්බන්ධයෙන් පාර්ලිමේන්තුවේදී සිදුවූයේ අග්‍රාමාත්‍ය රනිල් වික්‍රමසිංහ මහතාගේ තිරපිටපතකට එක්සත් ජාතික පක්ෂ පසුපෙළ මන්ත්‍රී කණ්ඩායම රඟදැක්වීමක් බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී පියල් නිශාන්ත මහතා පවසා සිටියි. ජනාධිපතිවරයාගේ වැය ශීර්ෂය නිසැක ලෙසම පරාජය කරනවායැයි පැවසූ පසුපෙළ මන්ත්‍රීවරුන් එසේ සිදු නොකළේ අදාල තිර පිටපත රනිල් වික්‍රමසිංහ මහතාගේ හේතුවෙන් බවත් එහිදී ඔහු වැඩිදුරටත් අදහස් දක්වමින් සඳහන් කර සිටියේය. ඊයේ (14) පැවති ජන හමුවකට එක්වෙමින් ඔහු මේ බව සඳහන් කළේය.", "URL": "https://sinhala.adaderana.lk/news.php?nid=106097", "Category": null, "Parent URL": null}