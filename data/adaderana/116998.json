{"Source": "Adaderana", "Timestamp": "August 20, 2019 12:26 pm", "Headline": "අත්අඩංගුවට පත් බීමත් රියදුරන් ගණන 10000ට ළං වෙයි", "News Content": "බීමත් රියදුරන් අත්අඩංගුවට ගැනීමේ විශේෂ මෙහෙයුමක් පසුගිය මස 05 වන දින සිට ආරම්භ කළේය. ඒ අනුව අදාළ මෙහෙයුම මාස එකහමාරක ආසන්න කාලයක් ක්‍රියාත්මක කර ඇත. මෙම මෙහෙයුමේදී ඊයේ (19) උදෑසන 06.00 සිට අද (20) උදෑසන 6.00 දක්වා වූ පැය 24 ක කාලය තුළ බීමත් රියදුරන් 125ක් අත්අඩංගුවට ගෙන ඇති බව පොලිස් මුලස්ථානය පවසයි. මෙම කාලය තුළ බීමත් රියදුරන් 9524දෙනෙකු අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=116998", "Category": null, "Parent URL": null}