{"Source": "Adaderana", "Timestamp": "June 11, 2010 09:40 am", "Headline": "අධ්‍යාපන අයිතීන් කප්පාදු කිරීමට ඉඩදෙන්නේ නෑ -විමල්", "News Content": "නිදහස් අධ්‍යාපනයේ අයිතිය කප්පාදු කිරීමට රජය කිසිවෙකුටත් ඉඩකඩ ලබා දී නොමැති බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසයි. විශ්ව විද්‍යාල මට්ටම දක්වා ලංකාවේ ලංකාවේ දරුවන්ට නිදහස් අධ්‍යාපනයට ඇති අයිතිය රජය විසින් තහවුරු කර ඇති බව අමාත්‍යවරයා පෙන්වා දෙයි. එල්. ටී. ටී. ඊ ත්‍රස්තවාදය පරාජය කර විශිෂ්ට ජයක් ලබාගත හැකි වූයේ නිදහස් අධ්‍යාපනය යටතේ හික්මුණු දරු පරපුරක් මෙරට හමුදා සේවයේ කටයුතු කළ නිසා බව ඔහු සඳහන් කළේය. කොට්ටාව ධර්මපාල විද්‍යාලයේ පැවති උත්සවයකට එක්වෙමින් විමල් වීරවංශ මහතා මේ අදහස් පළ කළේය.", "URL": "https://sinhala.adaderana.lk/news.php?nid=8943", "Category": null, "Parent URL": null}