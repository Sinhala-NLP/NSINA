{"Source": "Adaderana", "Timestamp": "November 12, 2017 09:01 am", "Headline": " හැටට හැටේ ගිය බස්එක මිනිහෙකුත් මරාගෙන යයි", "News Content": "ගාල්ල - කොළඹ ප්‍රධාන මාර්ගයේ කළුතර ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. කොළඹ දෙස සිට ගාල්ල දෙසට ධාවනය වෙමින් තිබු පුද්ගලික බස් රථයක මාර්ගය හරහා ගමන්ගත් පුද්ගලයෙකු ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා නාගොඩ රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 69 හැවිරිදි කළුතර දකුණ, හීනටියන්ගල ප්‍රදේශයේ පදිංචිව සිටි අයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කළුතර දකුණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79766", "Category": null, "Parent URL": null}