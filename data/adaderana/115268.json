{"Source": "Adaderana", "Timestamp": "July 29, 2019 12:51 pm", "Headline": "දස මස් වියැති නිවුන් දැරියන් අමානුෂික ලෙස ඝාතනය කරයි", "News Content": "අද(29) උදෑසන කාලයේ දී සමන්තුර පොලිස් වසමේ දී මාස 10ක් වයසැති නියුන් ගැහැණු දරුවන් දෙදෙනෙක් පිහියකින් ගෙල කපා ඝාතනය කර තිබේ. මේ සම්බන්ධයෙන් අදහස් දක්වමින් පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර මහතා අද දෙරණට කියා සිටියේ, මෙම ඝාතනය සම්බන්ධයෙන් සමන්තුරේ පොලිස් ස්ථානයට ලද තොරතුරක් මත විමර්ශන ආරම්භ කළ බවයි. මෙම දැරියන්ගේ මව මේ වන විට සමන්තුරේ රෝහලට ඇතුළත් වී ඇත. සමන්තුරේ පොලීසිය විසින් මෙම ද්වීත්ව ඝාතනය සම්බන්ධයෙන් සැකපිට මව අත්අඩංගුවට ගෙන විමර්ශන ආරම්භ කර තිබේ. මෙම සැකකාර කාන්තාව මීට පෙර මානසික රෝගයකට ප්‍රතිකාර ලබා ගෙන ඇති බව ද අනාවරණය වී ඇත. සමන්තුරේ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115268", "Category": null, "Parent URL": null}