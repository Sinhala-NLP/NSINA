{"Source": "Adaderana", "Timestamp": "January 5, 2018 09:52 pm", "Headline": "ඔත්තුව ටක්කෙටම හරියයි - ගෝන මස් කිලෝ 48 ක් අල්ලන්න කරපු මෙහෙයුම", "News Content": "අද අලුයම 2.30 පමණ මොරවක පොලිස් ස්ථානයේ නිලධාරීන්ට ලද තොරතුරක් මත සිදුකල වැටලීමකදී ගෝන මස් කිලෝ 48 සහ බෝර 12 තුවක්කුවක් සමඟ පුද්ගලයින් සිව් දෙනෙකු අත්අඩංගුවට ගැනීමට මොරවක පොලිසිය සමත්වූ බව මොරවක පොලිසිය පවසයි. පොලිසිය සඳහන් කරන්නේ ඊයේ (04) රාත්‍රී ලද තොරතුරක් මත පැය කිහිපයක් තිස්සේ විවිධ ස්ථානවල නිලධාරීන් යොදවා සිදු කල පරීක්ෂා කිරීම් අතර තුර මොරවක පරගල ප්‍රදේශයේ දී තොරතුරට අනුව ඔත්තු බලමින් සිටි යතුරු පැදියක් අත් අඩංගුවට ගැනීමෙන් අනතුරුව එම මාර්ගයේම ධාවනය වූ ටිපර් රථයක් මොරවක පරගල ප්‍රදේශයේ මෝඩ වංගුව අසළදී අත්අඩංගුවට ගත් බවයි. නිලධාරීන් රථය පරීක්ෂා කිරීමට නැවත්වීම සඳහා සන්ඥ‍ා කිරීමේදී එම පොලිස් නිලධාරියා යට කිරීමට උත්සහ කිරීමේදී රථය පාලනය කරගැනීමට නොහැකිව මාර්ගයෙන් ඉවතට පැන අනතුරට පත් වී ඇත. පසුව සොදිසි කිරීම් හමුවේ ගෝනමස් තොගයක් තුවක්කුවක් පාවිච්චි කරන ලද උන්ද දෙකක් සමඟ සැකකරුවන් තිදෙනෙකු රථයේ සිට අත් අඩංගුවට ගෙන ඇත. ඔවුන් සන්තකයේ තිබී ගෝන මස් කිලෝ 48 ටිපර් රථයක්,යතුරු පැදියක් බොර 12 තුවක්කුවක්,පාවිච්චි කරන ලද පතුරොම් අත්අඩංගුවට ගෙන ඇත. මෙවුන් මීට පෙර මෙවැනි සිදුවීම් තුනකට හවුල්ව අධිකරණයෙන් දඩුවම් ලබා දී ඇති බවද පොලිසිය සඳහන් කරයි. අත් අඩංගුවට ගත්පුද්ගලයින් නෙළුව ප්‍රදේශයේ බව පවසන පොලිසිය ඔවුන් අද දින මොරවක මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82563", "Category": null, "Parent URL": null}