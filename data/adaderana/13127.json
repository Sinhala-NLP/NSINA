{"Source": "Adaderana", "Timestamp": "December 29, 2010 08:44 am", "Headline": "31 වනදා ගැබිණි මව්වරුන් AH1N1 එන්නත ලබාදෙයි", "News Content": "ලබන 31 වැනිදාට පෙර ගර්භණී මාතාවන්ට AH1N1 එන්නත ලබා දීමට පියවර ගන්නා බව වසංගත රෝග විද්‍යා අංශ‍යේ ප්‍රජා වෛද්‍ය විශේෂඥ වෛද්‍ය සුදත් පීරීස් මහතා පවසයි. නව ඉන්ෆ්ලුවෙන්සා AH1N1 රෝගයට ගොදුරු විය හැකි අවදානම් කණ්ඩායමක් ලෙස ගර්භණී කාන්තාවන් හඳුනාගෙන ඇති හෙයින් මෙම පියවර ගත් බව වෛද්‍ය සුදත් පීරීස් මහතා පවසයි. අදාළ රෝගය වැඩි වශයෙන් වාර්තා වී ඇත්තේ කොළඹ ප්‍රදේශයෙන් බව ඔහු පෙන්වා දෙයි. මේ වන විට කොළඹ ප්‍රදේශයෙන් රෝගීන් 5 දෙනෙකු හඳුනාගෙන ගෙන ඇති බව හෙතෙම කියා සිටියි. මේ වන විට රෝගීන් 342 දෙනෙකු හඳුනාගෙන ඇති අතර ඉන් 22 දෙනෙකු මරණයට පත් වී ඇති බව වසංගත රෝග විද්‍යා අංශයේ වෛද්‍ය සුදත් පීරීස් මහතා පවසයි.", "URL": "https://sinhala.adaderana.lk/news.php?nid=13127", "Category": null, "Parent URL": null}