{"Source": "Adaderana", "Timestamp": "October 19, 2012 08:01 am", "Headline": "පුංචි 5 හොඳම 11 ට ජනපතිගෙන් ලැප්ටොප්", "News Content": "පහ වසර ශිෂ්‍යත්ව විභාගයෙන් වැඩිම ලකුණු ලබාගත් සිසුන් එකොලොස් දෙනා ජනාධිපති මහින්ද රාජපක්ෂ මහතා හමුව තිබේ. බ්‍රේල් ක්‍රමයට ශිෂ්‍යත්ව විභාගයට මුහුණ දුන් කළුතර නාගොඩ මහා විද්‍යාලයේ තිලෝමා සඳලි තිලකරත්න සිසුවිය ද අරලියගහ මන්දිරයේ පැවති මෙම හමුවට සහභාගී වූ බව ජනාධිපති මාධ්‍ය අංශය සඳහන් කළේය. ඔවුන් සියලු දෙනාට ජනාධිපතිවරයා විසින් ලැප්ටොප් පරිගණක ප්‍රදානය කර ඇත.", "URL": "https://sinhala.adaderana.lk/news.php?nid=28405", "Category": null, "Parent URL": null}