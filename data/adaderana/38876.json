{"Source": "Adaderana", "Timestamp": "November 16, 2013 09:19 am", "Headline": "විදුලි සේවකයින්ට අත්බෝම්බයක් හමුවෙයි", "News Content": "විදුලිබල මණ්ඩලයේ සේවකයින් පිරිසක් ඌව පරණගම කුඩුගල ප්‍රදේශයේ සිදුකළ කැණීම් කටයුත්තක දී ජීව අත්බෝම්බයක් සොයාගෙන තිබේ. අධිකරණ නියෝග මත ජීව අත්බෝම්බය නිෂ්ක්‍රීය කරන තෙක් එම ස්ථානයට පොලිස් ආරක්ෂාව ලබා දී ඇති බව පොලිසිය සඳහන් කළේය. එම ස්ථානයට බෝම්බය කවුරුන් විසින් කුමන හේතුවක් මත ගෙන ආවේ ද යන්න මෙතෙක් අනාවරණය වී නොමැත. සිද්ධිය සම්බන්ධයෙන් ඌව, පරණගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38876", "Category": null, "Parent URL": null}