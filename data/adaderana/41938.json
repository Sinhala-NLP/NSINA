{"Source": "Adaderana", "Timestamp": "March 20, 2014 01:13 pm", "Headline": "වල්ලාපට්ටෙන් 3ක් දැලේ", "News Content": "නාගොඩ, පන්සලදූව, කුරුපනාව ප්‍රදේශයේ දී වල්ලාපට්ට ශාක කොටස් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබේ. සැකකරුවන් සතුව තිබි වල්ලපට්ටා ශාක කොටස් කිලෝග්‍රෑම් 03යි ග්‍රෑම් 340ක් සොයාගත් බව පොලිසිය සඳහන් කළේය. සැකකරුවන් අද දින උඩුගම මහේස්ත්‍රාත් අධිකරණය වෙත ඉදිරිපත් කිරිමට නියමිතය. මේ අතර අරණායක, දෙබත්ගම ප්‍රදේශයේ දී ද වල්ලපට්ටා ශාක කොටස් කිලෝග්‍රෑම් 01යි ග්‍රෑම් 598ක් ළග තබාගෙන සිටි පුද්ගලයෙකු අත්අඩංගුවට ගෙන ඇත. සැකකරු දෙබත්ගම, කෑගල්ල ප්‍රදේශයේ පදිංචිකරුවෙක් වන අතර ඔහු අද දින මාවනැල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41938", "Category": null, "Parent URL": null}