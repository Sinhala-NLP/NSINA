{"Source": "Adaderana", "Timestamp": "December 13, 2012 10:42 am", "Headline": "දහසය 15 ට බස්සයි", "News Content": "ජාතික හැඳුනුම්පත නිකුත් කිරීම සඳහා දැන‍ට පවතින අවම වයස් සීමාව සංශෝධනය කිරීමට පුද්ගලයින් ලියාපදිංචි කිරීමේ දෙපාර්තමේන්තුව තීරණය කර තිබේ. දැනට ජාතික හැඳුනුම්පතක් නිකුත් කිරීම සඳහා වන අවම වයස් සීමාව වන්නේ අවුරුදු 16 කි. එම වයස් සීමාව අවුරුදු 15 දක්වා අඩු කිරීමට තීරණය කර ඇති බව පුද්ගලයින් ලියාපදිංචි කිරීමේ දෙපාර්තමේන්තුවේ වැඩබලන කොමසාරිස් ජී.ඒ රංජිත් මහතා සඳහන් කළේය. ඊට අදාළ පනත් කෙටුම්පත සංශෝධනය සඳහා අවශ්‍යය කටයුතු සම්පාදනය කිරීමට නීති කෙටුම්පත් දෙපාර්තමේන්තුව වෙත භාරදී තිබේ. ඉන් අනතුරුව අදාළ සංශෝධනයට නීතිපති අනුමැතිය ලබාගෙන කැබිනට් අනුමැතිය සඳහා යොමු කිරීමට බලාපොරොත්තු වන බව වැඩබලන කොමසාරිස්වරයා සඳහන් කළේය.", "URL": "https://sinhala.adaderana.lk/news.php?nid=29922", "Category": null, "Parent URL": null}