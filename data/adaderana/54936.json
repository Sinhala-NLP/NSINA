{"Source": "Adaderana", "Timestamp": "November 7, 2015 09:04 am", "Headline": "මාලෙදී අත්අඩංගුවටගත් ස්නයිපර් ‍වෙඩික්කරු ලංකාවේ හමුදා සාමාජිකයෙකු නොවෙයි", "News Content": "මාලදිවයිනේදී අත්අඩංගුවට ගත් බව කියන ස්නයිපර් වෙඩික්කරු ශ්‍රී ලංකා හමුදා සාමාජිකයෙකු නොවන බව ආරක්ෂක අමාත්‍යාංශය පවසයි.මේ වන විට ලැබී ඇති තොරතුරු වලට අනුව ඔහු ත්‍රිවිධ හමුදා සාමාජිකයෙකු නොවන බවට තහවුරු වී ඇති බව ආරක්ෂක අමාත්‍යාංශයේ මාධ්‍ය කේන්ද්‍රයේ වැඩබලන අධ්‍යක්ෂ බ්‍රිගේඩියර් ජයනාත් ජයවීර මහතා සඳහන් කළේය.පසුගියදා ශ්‍රී ලාංකික ස්නයිපර් වෙඩික්කරුවෙකු මාලදිවයිනේ එරට ආරක්ෂක අංශ විසින් අත්අඩංගුවට ගැණුනු බව එරට මාධ්‍ය වාර්තා කර තිබුණි.එම සැකකරු ශ්‍රී ලංකා යුද හමුදාවේ සාමාජිකයෙකු බව එම මාධ්‍ය වාර්තාවල සඳහන් වී තිබුණි.", "URL": "https://sinhala.adaderana.lk/news.php?nid=54936", "Category": null, "Parent URL": null}