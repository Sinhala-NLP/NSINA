{"Source": "Adaderana", "Timestamp": "November 18, 2011 10:00 am", "Headline": "යතුරුපැදි දෙකක් එකට ගැටී අයෙක් මරුට", "News Content": "මාරවිල නගරයේ දී යතුරුපැදි දෙකක් මුහුණට මුහුණ ගැටීමෙන් සිදුවූ අනතුරකින් එක් අයෙකු මියගොස් තවත් අයෙකු තුවාල ලබා තිබේ. ඊයේ රාත්‍රී 10 ට පමණ සිදුවූ අනතුරින් මියගොස් ඇත්තේ ඉතාලියේ රැකියාවක නිරතව සිට නිවාඩුවක් සඳහා දිවයිනට පැමිණ සිටි 49 හැවිරිදි අයෙකු බව මාරවිල ‍පොලිසිය සඳහන් කරයි. මේ අතර මඩකළපුව, කල්මුණේ ප්‍රධාන මාර්ගයේ නැගෙනහිර විශ්ව විද්‍යාලය ඉදිරිපිට මාර්ගයේ කහ ඉර මත දී සිදුවූ රිය අනතුරකින් ගැබිණි කාන්තාවක තුවාල ලබා තිබේ. තුවාල ලැබූ කාන්තාව එම විශ්ව විද්‍යාලයේ සෞන්දර්ය පීඨයේ අධ්‍යාපනය හදාරන සිසුවියක වන අතර ඇය මඩකළපුව ශික්ෂණ රෝහලට ඇතුළත් කෙරුණි.", "URL": "https://sinhala.adaderana.lk/news.php?nid=20077", "Category": null, "Parent URL": null}