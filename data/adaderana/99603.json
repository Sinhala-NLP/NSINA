{"Source": "Adaderana", "Timestamp": "November 22, 2018 04:05 pm", "Headline": " මිය ගිය කතකගේ සිරුරක් සොයා ගනියි", "News Content": "වෙන්නප්පුව සිරිගම්පොල ප්‍රදේශයේ ක්‍රීඩා පිටියක ජලය සහිත බිමක තිබී සැක කටයුතු අන්දමින් මිය ගොස් සිටි කාන්තාවකගේ සිරුරක් අද (22) දහවල් සොයා ගත් බව වෙන්නප්පුව මූලස්ථාන පොලීසිය පැවසීය. මෙලෙස මිය ගොස් ඇත්තේ සිරිගම්පොල ජනපදයේ හයවැනි කොටසේ පදිංචි වී සිටි මේරි ලිනට් නැමැති 79 හැවිරිදි පස්දරු මවකි. මියගිය කාන්තාව අද පාන්දර සිට නිවසේ නොසිටි බවට සිය දරුවන් වෙන්නප්පුව පොලීසිය පැමිණිලි කර ඇති අතර පසුව ප්‍රදේශවාසියකු විසින් මියගිය කාන්තාවගේ සිරුර දැක පොලීසියට පැමිණිලි කර තිබේ. සිරුර ගොඩට ගෙන පශ්චාත් මරණ පරීක්ෂණය සඳහා මාරවිල මූලික රෝහලට යැවූ බව පොලීසිය පැවසීය. වෙන්නප්පුව මුලස්ථාන පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99603", "Category": null, "Parent URL": null}