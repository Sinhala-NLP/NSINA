{"Source": "Adaderana", "Timestamp": "September 7, 2014 08:03 am", "Headline": "ලාංකික ධීවරයින් පිරිසක් ඉන්දීය අත්අඩංගුවේ ", "News Content": "නීති විරෝධී ලෙස ඉන්දීය මුහුදු සීමාවට ඇතුළු වු ශ්‍රී ලාංකික ධීවරයින් 05 දෙනෙකු ඉන්දීය වෙරළ ආරක්ෂක නිලධාරීන් විසින් අත්අඩංගුවට ගෙන තිබේ. සනෝජ් නැමැති ධීවර යාත්‍රාවකින් පැමිණි ධීවරයින් 05 දෙනෙකු චෙන්නායි වලට ඊසාන දෙසින් වු මුහුදු ප්‍රදේශයේ දී මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. අදාළ ධීවර යාත්‍රාවේ තිබී මාළු කිලෝග්‍රෑම් 300 ක් ද සොයාගෙන තිබේ. අත්අඩංගුවට ගත් ශ්‍රී ලාංකික ධීවරයින් සහ යාත්‍රාව චේනනායි වරාය පොලිසිය වෙත භාර දී ඇති බව ඉන්දීය මාධ්‍ය වාර්තා කරයි. මේ වසරේ ගතවු කාලය තුළ නීති විරෝධී ලෙස ඉන්දීය මුහුදු සීමාවට අතුළු වු ශ්‍රී ලාංකික ධීවරයින් 154 දෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=45882", "Category": null, "Parent URL": null}