{"Source": "Adaderana", "Timestamp": "December 16, 2017 03:17 pm", "Headline": " ශ්‍රීලනිපයට අලුත් සංවිධායකවරු පත් කෙරේ", "News Content": "ශ්‍රී ලංකා නිදහස් පක්ෂය සඳහා නව ආසන සහ දිස්ත්‍රික් සංවිධායකවරු පත් කර තිබේ. අද(16) පෙරවරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනපති නිල නිවසේදී අදාළ පත්වීම් ලබාදුන් බව ජනාධිපති මාධ්‍ය අංශය සඳහන් කළේය. ඒ අනුව එම්.එස්.එම් සකාවුල්ලාහ් මහතා මීගමුව සම සංවිධායක ලෙස පත් කර තිබේ. ඊට අමතරව රත්නපුර දිස්ත්‍රික් සංවිධායකවරුන් ලෙස ඩී.ආර් ඉන්දු ගුණතිලක, එම් නිහාල් විජයානන්ද, ජී. කේ උපාලි චන්ද්‍රසේන යන මහත්වරුන් පත් කර ඇති අතර ක්ෂත්‍රීය රාජපුත්‍ර වීරසිංහ සහ මහින්ද බණ්ඩාර බක්මීවැව යන මහත්වරුන් කුරුණැගල දිස්ත්‍රික් සංවිධායකවරුන් ලෙස ද පත් කර ඇති බව සඳහන්ය. එමෙන්ම මාතර දිස්ත්‍රික් සංවිධායක ලෙස අනිල් චන්ද්‍රනාත් වීරමන් මහතා සහ දිගාමඩුල්ල දිස්ත්‍රික් සංවිධායක ලෙස වයි.ජී බන්දුල සරත් කුමාර මහතා පත් කර තිබේ. මේ අතර මහඔය ප්‍රාදේශීය සභාවේ එක්සත් ජාතික පක්ෂ හිටපු උප සභාපති කේ.ටී සේනාරත්න මහතා සහ මහඔය එක්සත් ජාතික පක්ෂ තරුණ සංවිධානයේ ක්‍රියාකාරිකයෙකු වූ සී.එම් ඥානරත්න යන මහත්වරුන් ජනාධිපතිවරයාට සහය පල කිරීම සඳහා ශ්‍රී ලංකා නිදහස් පක්ෂය සමඟින් එක් වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=81593", "Category": null, "Parent URL": null}