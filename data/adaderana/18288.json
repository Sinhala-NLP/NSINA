{"Source": "Adaderana", "Timestamp": "August 25, 2011 08:13 am", "Headline": "නාම යෝජනා බාරගැනීම අවසන් වූ පසු විරෝධතා සඳහා පැයක්", "News Content": "නාම යෝජනා බාරගැනීම අද මධ්‍යහ්න 12න් අවසන් වීමත් සමග ඒ සඳහා විරෝධතා ඇත්නම් පළකිරීමට පැයක කාලයක් දේශපාලන පක්ෂ හා ස්වාධීන කණ්ඩායම් වෙත හිමි වන බව මැතිවරණ මහලේකම් කාර්යාලය පවසයි. ඉන් අනතුරුව පිළිගත් හා ප්‍රතික්ෂේප වූ නාම යෝජනා පත්‍ර ඒ ඒ තේරීම් භාර නිලධාරීන් විසින් ප්‍රකාශයට පත් කරනු ඇති බවයි එම කාර්යාලය සඳහන් කරයි. මේ අතර පළාත් පාලන ආයතන 23 ට අදාළ ඡන්ද විමසීම පැවැත්වෙන දිනය ද අද(25) නිල වශයෙන් ප්‍රකාශයට පත් කිරීමට නියමිතය. නාම යෝජනා භාර ගැනීමේ කටයුතු අවසන් කෙරෙන අද දිනයේ අදාළ කච්චේරි අවට විශේෂ ආරක්ෂක වැඩපිළිවෙළක් ද ක්‍රියාවට නංවා ඇති බව සඳහන්ය.", "URL": "https://sinhala.adaderana.lk/news.php?nid=18288", "Category": null, "Parent URL": null}