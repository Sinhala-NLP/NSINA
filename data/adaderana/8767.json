{"Source": "Adaderana", "Timestamp": "June 2, 2010 08:21 pm", "Headline": "ක්‍රිකට් අතුරු කමිටුව අලුත් වෙයි", "News Content": "මීළඟ ක්‍රිකට් ආයතන නිලවරණය පැවැත්වෙන තෙක් ‍කටයුතු කිරීම සඳහා ශ්‍රී ලංකා ක්‍රිකට් අතුරු පාලක කමිටුවේ නව නිලධාරී මණ්ඩලයක් පත්කර තිබේ. කෙසේවෙතත් හිටපු සභාපති, ලේකම් සහ භාණ්ඩාගාරික තනතුරු දැරූ ඩී.එස්. ද සිල්වා, නිශාන්ත රණතුංග සහ සුජීව ‍රාජපක්ෂ යන මහත්වරුන් එම තනතුරුවලම කටයුතු කරන බව වාර්තා වෙයි. ඒ අනුව හිටපු කමිටු සාමාජිකයින් වන ප්‍රමෝද්‍ය වික්‍රමසිංහ, ලලිත් වික්‍රමසිංහ, රනිල් අ‍ෙබ්නායක සහ ජී.ඒ. වීරසිංහ එම තනතුරුවලින් ඉවත් කර ඇත. ඒ වෙනුවට නව කමිටු සාමාජිකයින් ලෙස කාලිංග එන්.ඉන්ද්‍රජිත්, ප්‍රභාත් ෆොන්සේකා සහ අසංක චන්දන සේනාරත්න යන මහත්වරුන් පත් කර තිබේ.", "URL": "https://sinhala.adaderana.lk/news.php?nid=8767", "Category": null, "Parent URL": null}