{"Source": "Adaderana", "Timestamp": "December 2, 2017 11:25 am", "Headline": "   ඊශ්‍රාලය සිරියාවට ප්‍රහාර එල්ල කරයි", "News Content": "ඊශ්‍රාලය විසින් සිරියාවේ ඩමස්කස් නගරය ආසන්නයට ගුවන් ප්‍රහාර කිහිපයක් එල්ල කර තිබේ. සිරියාවේ දකුණු ඩමස්කස් ප්‍රදේශයට අදාළ ප්‍රහාර එල්ල කර ඇති අතර සිරියානු ආරක්ෂක අංශ ප්‍රති ප්‍රහාර එල්ල කර ඇති බව විදෙස් මාධ්‍ය සඳහන් කළේය. කෙසේවෙතත් එම ප්‍රහාර සිරියාවේ ඩමස්කස් නගරයට කිලෝ මීටර 13ක් දුරින් පිහිටි ඉරාන හමුදා මූලස්ථානයක් වෙත එල්ල කරන්නට ඇති බවට සැක පළ කරයි. එක් මිසයිලයක් අදාළ හමුදා මූලස්ථානය වෙත ළඟා වී ඇති අතර අනෙක් මිසයිල සිරියානු ආරක්ෂක අංශ සතු මිසයිල ආරක්ෂණ පද්ධති විසින් එල්ල කළ ප්‍රහාර වලින් විනාශ වී ඇති බව විදෙස් මාධ්‍ය සඳහන් කළේය. නොවැම්බර් මාසයේදීද ඊශ්‍රායල ගුවන් හමුදාව විසින් සිරියාවේ තඹ කර්මාන්තශාලාවකට ද ප්‍රහාරයක් එල්ල කළ අතර ඒ සම්බන්ධව එක්සත් ජාතීන්ගේ සංවිධානය දැනුවත් කිරීමට ද සිරියාව කටයුතු කර තිබුණි", "URL": "https://sinhala.adaderana.lk/news.php?nid=80898", "Category": null, "Parent URL": null}