{"Source": "Adaderana", "Timestamp": "August 17, 2012 09:27 am", "Headline": "මහමෝදර මාතෘ රෝහලට රුපියල් මිලියන 4,300 ක මූල්‍යාධාරයක්", "News Content": "ඉදිකිරීම් අතරමැද නවතා දමා ඇති ගාල්ල, මහමෝදර මාතෘ රෝහලේ වාට්ටු සංකීර්ණය ඉදිකිරීම සඳහා රුපියල් මිලියන 4,300 ක මූල්‍යාධාර ලබාදීමට ජර්මානු බැංකුවක් ඉදිරිපත් වී සිටියි. එරට හෙල්මට් ‍‍කෝල් මාතෘ රෝහල් පදනමේ අනුග්‍රහය මත අදාළ වාට්ටු සංකීර්ණය ඉදිකිරීම මීට වසර කිහිපයකට පෙර ආරම්භ කෙරිණි. විවිධ හේතු මත එය අතරමඟ ඇණහිට තිබූ අතර යළි එහි කටයුතු ආරම්භ කිරීම සඳහා ශ්‍රී ලංකා රජය කළ ඉල්ලීමකට ප්‍රතිචාර වශයෙන් අදාළ මූල්‍යාධාර ලබාදීමට එකඟතාව පළ වී ඇති බව මුදල් හා ක්‍රමසම්පාදන අමාත්‍යාංශය සඳහන් කළේය. 2014 වසරේ දී රෝහලේ ඉදිකිරීම් අවසන් කිරීමට අපේක්ෂා කරන අතර ඊට අදාළ ණය ගිවිසුමට ඊයේ (16) අත්සන් තැබිණි.", "URL": "https://sinhala.adaderana.lk/news.php?nid=26646", "Category": null, "Parent URL": null}