{"Source": "Adaderana", "Timestamp": "June 5, 2019 11:59 am", "Headline": "රතන හිමියන් සාමාන්‍ය භික්ෂු වාට්ටුවට", "News Content": "අද(05) උදෑසන පුජ්‍ය අතුරලියේ රතන හිමියන් දැඩි සත්කාර ඒකකයෙන් සාමාන්‍ය භික්ෂු වාට්ටුව වෙත යොමු කර තිබේ. මේ වන විට රතන හිමිට ඇති සංකූලතා අඩු වී ඇති බවත් ඒ අනුව උන්වහන්සේගේ තත්ත්වය යථා ත්ත්වයට පත් වෙමින් ඇති බවත් මහනුවර රෝහලේ මහනුවර ශික්ෂණ රෝහලේ අධ්‍යක්ෂ වෛද්‍ය ආර්.එම්. සමන් රත්නායක මහතා පවසයි. දැඩි සත්කාර ඒකකයේ වෛද්‍යවරුන්ගේ නිර්දේශ මත උන්වහන්සේ මෙලෙස භික්ෂු වාට්ටුව වෙත යොමු කර තිබේ. හෙට(06) හෝ අනිද්දා(07) වන විට උන්වහන්සේ සම්පූර්ණයෙන් සුවය ලබනු ඇතැයි විශ්වාස කරන බවත් පැවසු අධ්‍යක්ෂවරයා එම කාලය වන විට රෝහලෙන් පිටව යා හැකි බවත් කියා සිටියේය. රතන හිමියන් සමඟම රෝහලට ඇතුළත් කල අනෙක් අයත් මේ වන විට සාමාන්‍ය වාට්ටුවේ ප්‍රතිකාර ලබන බවත් පැවසු රෝහල් අධ්‍යක්ෂවරයා හෙට දිනයේ දී ඔවුන්ව ද රෝහලෙන් පිටව යා හැකි බව විශ්වාස කරන බවද පැවසීය.", "URL": "https://sinhala.adaderana.lk/news.php?nid=111369", "Category": null, "Parent URL": null}