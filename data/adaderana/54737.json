{"Source": "Adaderana", "Timestamp": "October 29, 2015 08:37 am", "Headline": "හිටපු ජනපති අදත් ජනපති කොමිසමට ", "News Content": "හිටපු ජනාධිපති මහින්ද රාජපක්ෂ මහතා අද දිනයේ යළිත් මහා පරිමාණ දූෂණ වංචා පිළිබඳ ජනාධිපති කොමිසම ඉදිරියේ පෙනී සිටිමට නියමිතව තිබේ.අද පෙරවරුවේ මහින්ද රාජපක්ෂ මහතාට කොමිසම හමුවේ පෙනී සිටින ලෙස දැනුම් දී ඇත.රජයේ රූපවාහිනී නාලිකාවක ප්‍රචාරය වූ දැන්වීම් සඳහා මුදල් නොගෙවීමේ සිද්ධියක් පිළිබඳව සාක්ෂි ලබාගැනීම සඳහා මහින්ද රාජපක්ෂ මහතා මෙලෙස මහා පරිමාණ දූෂණ වංචා දූෂණ පිළිබඳ ජනාධිපති කොමිසමට කැඳවා තිබේ.අදාළ සිද්ධිය සම්බන්ධයෙන් පසුගිය 15 සහ 16 යන දෙදිනද හිටපු ජනාධිපතිවරයා මෙම කොමිසම හමුවේ පෙනී සිටියේය.මේ අතර ගාල්ල වරායේ රඳවා ඇති ඇවන්ගාඩ් නෞකාව සම්බන්ධයෙන් මහා පරිමාණ දූෂණ වංචා පිළිබඳ ජනාධිපති කොමිසම දෙවන දිනටත් අද පරීක්ෂණ පැවැත්වීමට නියමිතය.ඊයේ දිනයේ ඇවන්ගාඩ් නෞකාවට ගිය කොමිසමේ විමර්ශන නිලධාරීන් එම නෞකාවේ ඇති අවි පිළිබඳව සංගණනයක් සිදු කර ඇත.", "URL": "https://sinhala.adaderana.lk/news.php?nid=54737", "Category": null, "Parent URL": null}