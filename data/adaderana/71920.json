{"Source": "Adaderana", "Timestamp": "April 10, 2017 09:25 am", "Headline": "අගමැති ජපන් බලා පිටත්වෙයි", "News Content": "නිල සංචාරයක් සඳහා අග්‍රමාත්‍ය රනිල් වික්‍රමසිංහ මහතා ජපානය බලා පිටත්ව ගොස් තිබේ.අද(10) අළුයම අග්‍රමාත්‍යවරයා දිවයිනෙන් පිටත්ව ගිය බව අද දෙරණ ගුවන් තොටුපළ වාර්තාකරු සඳහන් කළේය.මෙම සංචාරය තුළදී අග්‍රමාත්‍යවරයා, ජපාන අග්‍රමාත්‍ය ෂිං ෂෝ අබේ මහතා සමඟ ද්විපාර්ශවික සාකච්ඡා පැවැත්වීමට සැලසුම් කර තිබේ.ඊට අමතරව ජපානයේ ඉහළ පෙළේ රාජ්‍ය නායකයින් කිහිප දෙනෙකු සමඟ ද අග්‍රමාත්‍යවරයා ඇතුළු දූත පිරිස සාකච්ඡා පැවැත්වීමට නියමිතය.මෙම සංචාරය සඳහා අග්‍රමාත්‍යවරයාට අමතරව අමාත්‍යවරුන් වන මලික් සමරවික්‍රම, සරත් අමුණුගම මෙන්ම පාර්ලිමේන්තු මන්ත්‍රී ආෂු මාරසිංහ මහතා ද සහභාගීවි සිටියි.අග්‍රමාත්‍යවරයා ඇතුළු දුත පිරිස ලබන 16 වන දින දක්වා ජපානයේ රැදී සිටිමට නියමිත බව අග්‍රමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=71920", "Category": null, "Parent URL": null}