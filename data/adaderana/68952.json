{"Source": "Adaderana", "Timestamp": "February 1, 2017 05:34 pm", "Headline": "විවේචනය ශක්තියක් කරගන්න සූදානම්", "News Content": "සියලු ජනතාව එක්කර ගනිමින් එකම රටක් ලෙස රට ඉදිරියට ගෙනයාම තම රජයේ අරමුණ බව ජනාධිපති මෛත්‍රීපාල සිරිසේන මහතා පවසයි.මඩකළපුව කලවංචිකුඩි මූලික රෝහලේ නව බාහිර ප්‍රතිකාර ඒකකය සහ වාට්ටු සංකීර්ණය ජනතා අයිතියට පත් කිරීමේ උත්සවයට එක්වෙමින් ජනාධිපතිවරයා එම අදහස් පල කළ බව ජනාධිපති මාධ්‍ය අංශය සඳහන් කරයි.ඉදිරි වසර තුන තුළ නැගෙනහිර පළාතේ සියලු සංවර්ධන අඩුපාඩු සම්පූර්ණ විය යුතු බව පැවසු ජනාධිපතිවරයා එම සංවර්ධන කටයුතු වෙනුවෙන් පසුගිය කාලයට වඩා ප්‍රමුඛත්වයක් ලබාදී කටයුතු කරන බව ද ප්‍රකාශ කර තිබේ.රට තුළ තහවුරු වී ඇති ප්‍රජාතන්ත්‍රවාදය සහ නිදහස උපයෝගී කරගනිමින් රජයට කොපමණ විවේචන එල්ල කළ ද එම විවේචන ශක්තියක් කරගනිමින් රට ගොඩනැගීමේ වගකීම නිසි ලෙසම ඉටුකරන බවට ජනාධිපතිවරයා එහිදි ප්‍රකාශ කර ඇත.", "URL": "https://sinhala.adaderana.lk/news.php?nid=68952", "Category": null, "Parent URL": null}