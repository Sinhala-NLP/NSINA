{"Source": "Adaderana", "Timestamp": "October 18, 2013 01:33 pm", "Headline": "මෙරට නිෂ්පාදිත ගිනි අවියක් සමඟ අයෙක් කොටු", "News Content": "මාවතගම - හේනේපොළ ප්‍රදේශයේ දී මෙරට නිෂ්පාදිත ගිනි අවියක් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. මාවතගම පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදි සැකකරු සතුව තිබී මෙරට නිෂ්පාදිත ගල්කටස් වර්ගයේ ගිනි අවියක් සහ යතුරුපැදියක් පොලීසිය භාරයට ගෙන තිබේ. කොටදෙණියාව ප්‍රදේශයේ වෙළඳසැළක රන් භාණ්ඩ සොරා ගැනීමක් සම්බන්ධයෙන් ද සැකකරුගෙන් තොරතුරු අනාවරණය කරගෙන ඇති බව සඳහන් වෙයි. අත්අඩංගුවට ගත් සැකකරු පිලැස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38212", "Category": null, "Parent URL": null}