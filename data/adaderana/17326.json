{"Source": "Adaderana", "Timestamp": "July 11, 2011 10:16 am", "Headline": "අවසර නැතිව තේක්ක දැව ගෙනගිය දෙදෙනෙක් කොටුවෙයි", "News Content": "අනවසරෙන් තේක්ක දැව තොගයක් ප්‍රවාහනය කරමින් සිටි සැකකරුවන් දෙදෙනෙකු ගලෙන්බිඳුනුවැව පොලිසිය විසින් අත්අඩංගුවට ගෙන තිබේ. උල්පත්ගම රජයේ රක්ෂිතයෙන් කපන ලද විශාල තේක්ක ගස් 10 ට වැඩි දැව කොටන් ප්‍රමාණයක් උපුල්දෙනිය ප්‍රදේශයට ප්‍රවාහනය කරමින් සිටියදී සැකකරුවන් අත්අඩංගුවට ගත් බව පොලිසිය පැවසීය. ඊයේ(10) රාත්‍රී 10ට පමණ වැලෑන හන්දියේ දී මෙම වැටලීම සිදුකර ඇති අතර අත්අඩංගුවට ගත් එක් සැකකරුවෙකු දීර්ඝ කාලයක සිට මෙම දැව ජාවාරමේ නිරතව සිටි අයෙකු බවට අනාවරණය වී ඇත. සැකකරුවන් අනුරාධපුර මහේස්ත්‍රාත් අධිකරණයට අද(11) ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17326", "Category": null, "Parent URL": null}