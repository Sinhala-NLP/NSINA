{"Source": "Adaderana", "Timestamp": "June 4, 2018 10:41 am", "Headline": "ලයිම් නිවසක් තුළ පිහියෙන් ඇන කාන්තාවක් ඝාතනය කරයි-අනියම් සැමියා අත්අඩංගුවට ", "News Content": "අද(04) උදෑසන 8ට පමණ රුවන්වැල්ල පොලිස් වසමේ පාරාවත්ත, කන්නන්තොට ප්‍රදේශයේ දී කාන්තාවක් පිහියෙන් ඇන ඝාතනය කර ඇති බවට පොලීසියට ලද තොරතුරක් මත විමර්ශන ආරම්භ කර තිබේ. ලයිම් අංක 06 දරණ නිවසේ පදිංචි මෙම කාන්තාව ඝාතනය කර ඇති බවට 118 දුරකතන මධ්‍යස්ථානයෙන් පණිවිඩයක් ලැබුණු බව පොලීසිය පවසයි. මෙසේ මිය ගොස් ඇත්තේ වයස අවුරුදු 36 ක් වු තංගරාජා විජයරානී නැමති කාන්තාවක් බව පොලීසිය අනාවරණය කර ගෙන තිබේ. ඇය අංක 6‍, පාරාවත්ත, කොටියාකුඹුර යන ලිපිනයේ පදිංචිකාරියකි. කෙසේ වෙතත් ‍පිහියකින් ඇන මෙම කාන්තාව ඝාතනය කර ඇති අතර, මරණය සම්බන්ධයෙන් වයස අවුරුදු 39 ක් වු පාරාවත්ත, උඩකන්ද, කොටියාකුඹුර ප්‍රදේශයේ පදිංචි පුද්ගලයෙකු පොලීසිය විසින් අත්අඩංගුවට ගෙන තිබේ. ඔහු ඝාතනයට ලක්ව ඇති කාන්තාවගේ අනියම් සැමියා වන බව ද පොලීසිය සඳහන් කරයි. මරණය සම්බන්ධයෙන් මහේස්ත්‍රාත් පරීක්ෂණ රුවන්වැල්ල මහේස්ත්‍රාත් විසින් සිදු කරනු ලබයි. රුවන්වැල්ල පොලීසිය විසින් අදාළ සැකකරු අත්අඩංගුවට ගෙන ඇති අතර ඔවුන් වැඩිදුර පරීක්ෂණ ද පවත්වනු ඇත.", "URL": "https://sinhala.adaderana.lk/news.php?nid=90306", "Category": null, "Parent URL": null}