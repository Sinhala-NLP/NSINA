{"Source": "Adaderana", "Timestamp": "February 19, 2012 08:11 am", "Headline": "ටෝගෝ රාජ්‍යයේ අතරමංවූ තවත් ශ්‍රී ලාංකිකයින් 33 ක් මව්බිමට", "News Content": "අප්‍රිකාවේ ටෝගෝ රාජ්‍යයේ අතරමංව සිටි තවත් ශ්‍රී ලාංකිකයන් 33 දෙනෙකු දිවයිනට ගෙන්වා ගෙන තිබේ. කැනඩාවේ රැකියා ලබාදෙන බව පවසා අදාළ පුද්ගලයින්ගෙන් රුපියල් ලක්ෂ පහ බැගින් ගෙන ටෝගෝ රාජ්‍යයේ අතරමං කිරීමේ සිද්ධියක් සම්බන්ධයෙන් පසුගියදා වාර්තා විය. ඒ අනුව පසුගිය දින කිහිපය තුළ අවස්ථා 04කදී පමණ ටෝගෝ රාජ්‍යයේ අතරමංව සිටි ශ්‍රී ලාංකිකයන් 103 දෙනෙකු මෙරටට ගෙන්වා ගෙන තිබුණි. දෙමළ සරණාගතයින් 296 දෙනෙකු පමණ මෙම අතරමං වූවන්ට අයත් වන බව අනාවරණය වේ. මේ අතර අදාළ ජාවාරමට සම්බන්ධ ප්‍රධාන සැකකරුවෙකු අත්අඩංගුවට ගත් බව පොලිසිය පවසයි. එය මෙහෙය වු තවත් සැකකරුවන් දෙදෙනෙකු පිළිබඳ තොරතුරු ලැබී ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=22218", "Category": null, "Parent URL": null}