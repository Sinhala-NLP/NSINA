{"Source": "Adaderana", "Timestamp": "May 18, 2018 10:02 am", "Headline": "රියදුරු ගස් බැඳලා බඩඉරිඟු ලොරියක් පැහැරගෙන ගිහින් ", "News Content": "මොණරාගල තණමල්විල සෙවනගල පොලිස් බල ප්‍රදේශයේ දී ඊයේ රාත්‍රී රුපියල් ලක්ෂ ගනනක් වටිනා බඩඉරිඟු තොගයක් ප්‍රවාහනය කරමින් තිබූ ලොරියක් කිසියම් පිරිසක් විසින් පැහැරගෙන ගොස් ඇති බවට සෙවනගල පොලිසියට පැමිණිල්ලක් ලැබී තිබේ. මෙම ලොරි රථය තණමල්විල උඩවළව මාර්ගයේ ධාවනය වෙමින් තිබී ඇති අතර එහි තිබූ බඩඉරිඟු සියඹලාණ්ඩුව සිට කොළඹ ප්‍රදේශය දක්වා ප්‍රවාහනය කරමින් ඇති බව සඳහන්ය. පැහැරගත් පුද්ගලයන් විසින් ලොරි රථයේ රියදුරු ගහක බැඳ ලොරි රථය රැගෙන පලා ගොස් ඇත. මේ වන විටත් ලොරි රථය සම්බන්ධයෙන් කිසිඳු තොරතුරක් අනාවරණය වී නොමැති අතර සෙවනගල පොලීසිය ඉදිරි විමර්ශන සිදුකරයි.", "URL": "https://sinhala.adaderana.lk/news.php?nid=89314", "Category": null, "Parent URL": null}