{"Source": "Adaderana", "Timestamp": "January 31, 2011 08:34 am", "Headline": "අදත් දිවයිනේ පළාත් කිහිපයකට වැසි ", "News Content": "අද(31) දිනයේ ද උතුර, නැගෙනහිර, මධ්‍යම, ඌව සහ උතුරු මැද පළාත්වලට කඩින් කඩ වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. මීට අමතරව සවස් කාලයේදී සහ රාත්‍රී කාලයේදී දිවයිනේ සෙසු ප්‍රදේශවලට තද වැසි ඇති විය හැකි බව කාර්යයේ නියතු කාලගුණ විද්‍යාඥ ගයනා හෙන්දවිතාරණ මහත්මිය සඳහන් කළාය. නැගෙනහිර සහ ගිනිකොණදිග මුහුදු ප්‍රදේශවලට ද වැසි ඇතිවිය හැකි අතර මේ වනවිට කන්තලේ වැවේ වාන් දොරටු 10 ම යළි විවෘත කර තිබේ. මේ වන විට වාන් දොරටු අඟල් 10 බැගින් විවෘත කර ඇති අතර තවදුරටත් වර්ෂාපතනය පැවතියහොත් ඒවා සම්පූර්ණයෙන්ම විවෘත කිරීමට සිදුවන බව කන්තලේ වාරිමාර්ග ඉංජිනේරුවරයා පවසයි. එබැවින් පහත්බිම් වල සිටින ජනතාවට ජලගැලීම් සම්බන්ධයෙන් අවධානයෙන් සිටින ලෙස වාරිමාර්ග ඉංජිනේරු අයි. කනංකගේ මහතා ඉල්ලීමක් කරයි.", "URL": "https://sinhala.adaderana.lk/news.php?nid=13866", "Category": null, "Parent URL": null}