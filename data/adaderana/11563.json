{"Source": "Adaderana", "Timestamp": "October 18, 2010 08:18 am", "Headline": "අයවැයෙන් සියලු රාජ්‍ය සේවක වැටුප් වැඩිවිය යුතුයි", "News Content": "ඉදිරි අයවැයෙන් වෛද්‍යවරුන් ඇතුළු සියලු රාජ්‍ය සේවකයින්ගේ වැටුප් ඉහළ නැංවිය යුතු යැයි සමස්ත ලංකා රජයේ වෛද්‍ය නිලධාරීන්ගේ සංගමය පවසයි. පවුල් ඒකකයක් නඩත්තු කිරීම සඳහා මසකට රුපියල් තිස් නව දහසකට ආසන්න මුදලක් අවශ්‍ය වන බව රජය මගින්ද මේ වන විට තක්සේරු කර ඇති බව එම සංගමයේ සභාපති වෛද්‍ය ගිශාන්ත දසනායක මහතා සඳහන් කළේය. මේ හේතුවෙන් පවතින ජීවන වියදම හමුවේ අනිවාර්යය වැටුප් වැඩිවීමක් අවශ්‍ය බව ඔහු අවධාරණය කර සිටියි. ඒ අනුව රජය විසින් තක්සේරු කරන ලද මුදල් ප්‍රමාණයකට සාපේක්ෂව වැටුප් වැඩිවීමක් අවශ්‍ය බව අද දෙරණ වෙත අදහස් දක්වමින් දසනායක මහතා පෙන්වා දුන්නේය.", "URL": "https://sinhala.adaderana.lk/news.php?nid=11563", "Category": null, "Parent URL": null}