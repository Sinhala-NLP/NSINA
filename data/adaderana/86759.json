{"Source": "Adaderana", "Timestamp": "April 2, 2018 01:35 pm", "Headline": "අංක එකේ ටෙනිස් ක්‍රීඩකයා සිය පුහුණුකරු ධූරය හැරයයි", "News Content": "කාලයක් පුරා ලොව අංක එකේ ටෙනිස් ක්‍රීඩකයා ලෙස සැලකු නොවැක් ජොකොවික්ගේ පුහුණුකරු සිය ධූරයෙන් ඉල්ලා අස් වීමට තීරණය කර තිබේ. ඒ නොවැක් ජොකොවික් කාලයක් පුරාවට උරහිසේ ආබාධයකින් පෙලෙන නිසයි. ඇන්ඩ්‍රෘ ඇගසි ජොකොවික්ගේ පුහුණුකරු ලෙස කටයුතු කිරීමට ආරම්භ කළේ 2017 වසරේ ප්‍රංශ ටෙනිස් තරගාවලියෙන් පසුවයි. නමුත් ජොකොවික් මාස 6ක පමණ කාලයක සිට උරහිසේ ආබාධයකින් පෙලෙන නිසා තවදුරටත් ඔහු සමඟ කටයුතු කිරීමට නොහැකි බව පුහුණුකරු සඳහන් කළේ. මේ අතර ජොකොවික් මෙම වසරේ දී ඉන්දියන් විවෘත ටෙනිස් තරගාවලියට සහ මියාමි විවෘත ටෙනිස් තරගාවලියට සම්බන්ද වුවද අනපෙක්ෂිත ලෙස ඔහුට පළමු වටයෙන් ඉවත් වීමට සිදු විය. 47 හැවිරිදි ඇන්ඩ්‍රෘ ඇගසි 1999 වසරේ දී විම්බල්ඩන් ශූරතාව දිනා ඇති අතර 1995 වසරේ දී අංක එකේ ටෙනිස් ක්‍රීඩකයා ලෙසට නම් දරා සිටියේය.", "URL": "https://sinhala.adaderana.lk/news.php?nid=86759", "Category": null, "Parent URL": null}