{"Source": "Adaderana", "Timestamp": "October 7, 2017 12:37 pm", "Headline": " ව්‍යවස්ථාව ගැන තාමත් අවසන් තීරණයක් නෑ", "News Content": "යෝජිත නව ව්‍යවස්ථාව සම්බන්ධයෙන් විපක්ෂයේ ඇතැම් පිරිස් සිදු කරන ප්‍රකාශ අනුමත කළ නොහැකි බව දකුණු පළාත් ප්‍රධාන අමාත්‍ය ශාන් විජයලාල් මහතා පවසයි.ඔහු පවසන්නේ නව ව්‍යවස්ථාවක් සම්බන්ධයෙන් තවමත් අවසන් තීරණයක් ගෙන නොමැති බවයි.ගාල්ල ප්‍රදේශයේ පැවැති මාධ්‍ය හමුවකට එක්වෙමින් ශාන් විජයලාල් ප්‍රධාන අමාත්‍යවරයා මෙම අදහස් පළ කළේය.මේ අතර යෝජිත ආණ්ඩුක්‍රම ව්‍යවස්ථා කෙටුම්පත පිළිබඳ යොවුන් පාර්ලිමේන්තුවේ දී සාකච්ඡාවට බදුන්වීමට නියමිත බව ලාල් විජේනායක මහතා පවසයි.ඔහු පවසන්නේ එහිදී රටේ තරුණ නායකත්වය විසින් නව ව්‍යවස්ථා යෝජනාවලිය දීර්ඝ වශයෙන් සාකච්ඡාවට බදුන් කෙරෙනු ඇති බවයි.", "URL": "https://sinhala.adaderana.lk/news.php?nid=78434", "Category": null, "Parent URL": null}