{"Source": "Adaderana", "Timestamp": "June 2, 2018 05:18 pm", "Headline": "දේශපාලන පක්ෂ හා සිවිල් සංවිධාන එක් කරගනිමින් නව පෙරමුණක්", "News Content": "දේශපාලන පක්ෂ හා සිවිල් සංවිධාන එක් කරගනිමින් නව පෙරමුණක් නිර්මාණය කිරීම සඳහා පූජ්‍ය ඇල්ලේ ගුණවංශ හිමියන් සහ පූජ්‍ය මුරුත්තෙට්ටුවේ ආනන්ද හිමියන්ගේ ප්‍රධානත්වයෙන් සාකච්ඡාවක් පැවැත්විණි. එහිදී අදහස් දැක්වූ පූජ්‍ය මුරුත්තෙට්ටුවේ ආනන්ද හිමියන් ප්‍රකාශ කළේ වත්මන් ආණ්ඩුව දැන් සිටියා ඇති බවත් ආණ්ඩුව විසුරුවා හැර මහ මැතිවරණයක් පවත්වන ලෙසයි. මේ වන විට දේශපාලන පක්ෂ පහක් සමඟ සාකච්ඡා කර ඇති බව එහිදී අදහස් දැක්වූ පූජ්‍ය ඇල්ලේ ගුණවංශ හිමියන් ප්‍රකාශ කළේය. ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ 16 කණ්ඩායම සමඟත් ජනතා විමුක්ති පෙරමුණ සමඟත් වතුකරයේ දේශපාලන පක්ෂ දෙකක් සමඟත් , මුස්ලිම් දේශපාලන පක්ෂ සමඟත් මේ පිළිබඳව සාකච්ඡා කර ඇති බවත් ඔවුන් මේ සඳහා එක්වීමට කැමැත්ත ප්‍රකාශ කළ බව පූජ්‍ය ඇල්ලේ ගුණවංශ හිමියන් පැවසීය. දේශපාලන වශයෙන් සහයෝගය දක්වන පුද්ගලයා කවරෙක් වුවත් ඔහු එකඟවිය යුතු ඉල්ලීම් 5 ක් තිබෙන බවත් එය දළදා මාලිගාව ඉදිරිපිට පිළිගන්නා අයෙකුට සහයෝගය දක්වන බව උන් වහන්සේ වැඩිදුරටත් ප්‍රකාශක කළේය.", "URL": "https://sinhala.adaderana.lk/news.php?nid=90228", "Category": null, "Parent URL": null}