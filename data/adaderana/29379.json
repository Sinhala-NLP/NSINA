{"Source": "Adaderana", "Timestamp": "November 21, 2012 04:09 pm", "Headline": "උගත් පාඩමේ නිර්දේශය ඉටුකරන්න සූදානම්", "News Content": "උගත් පාඩම් හා ප‍්‍රතිසන්ධාන කොමිසමේ නිර්දේශ ඉටු කිරීමට රජය කටයුතු කරන බවත් එහි ඇති නීතියට අදාළ කරුණු පිළිබඳ තම අමාත්‍යංශයේ අවධානය යොමුවී ඇති බවත් අධිකරණ අමාත්‍ය රවුෆ් හකීම් මහතා පවසයි. අමෙරිකානු රාජ්‍ය දෙපාර්තමේන්තුවේ දකුණු හා මධ්‍යම ආසියානු කටයුතු පිළිබඳ නියෝජ්‍ය සහකාර ලේකම් අචාර්යය අලීසා අයිරිස් මහත්මිය හමුවූ අවස්ථාවේ දී අධිකරණ අමාත්‍යවරයා මෙම අදහස් පළ කොට තිබේ. උගත් පාඩම් හා ප‍්‍රතිසන්ධාන කොමිසන් සභාවේ වාර්තා ඇතුළත් නිර්දේශ අතර නීතිමය කරුණු පිළිබඳව සාකච්ඡා කිරීම මෙම හමුවේ මූලික අරමුණ බව අධිකරණ අමාත්‍යංශය සඳහන් කළේය. මෙහිදී මෙරට අධිකරණ පද්ධතිය පිළිබඳව ද දීර්ඝ ලෙස කරුණු සාකච්ජා වී ඇත. මීට අමතරව සමතකරණ වැඩපිළිවෙළ මෙරට තුළ ක‍්‍රියාත්මක කරණ ආකාරය පිළිබඳව අධිකරණ අමාත්‍යවරයා විසින් නියෝජ්‍ය සහකාර ලේකම්වරිය දැනුවත් කළ බව අධිකරණ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=29379", "Category": null, "Parent URL": null}