{"Source": "Adaderana", "Timestamp": "April 29, 2019 09:13 am", "Headline": "වේයන්ගොඩ දී සැක සහිත ත්‍රීරෝද රථයක්-කාන්තාවන් 2ක්-කුඩා ළමයෙක් පොලිස් බාරයට", "News Content": "වේයන්ගොඩ පොලිස් මාර්ග බාධකය අසල දී සැකකටයතු ත්‍රීරෝද රථයක් නවත්වා සිදුකළ පරීක්ෂා කිරීමකදී ත්‍රීරෝද රථය පැදවූ පුද්ගලයා , එහි ගමන්ගත් කාන්තාවන් දෙදෙනෙක් සහ අවුරුදු 8ක දරුවෙකු අත්අඩංගුවට ගෙන තිබේ. ඊයේ(28) රාත්‍රීයේ මෙම වැටලීම සිදු කර ඇත. ඔවුන් සතුව තිබී ඔවුන්ට අයත් නොවන ගුවන් ගමන් බල පත්‍රයක් පොලිසිය විසින් සොයාගෙන ඇති අතර ඒ පිළිබඳව කළ පරීක්ෂා කිරීමකදී තොරතුරු වාර්තා වී ඇත්තේ එය කඩු බෙදා හැරීමට සම්බන්ධ පුද්ගලයෙකුගේ ගුවන් බලපත්‍රයක් බවටයි. ඒ අනුව පොලිසිය විසින් ගුවන් ගමන් බලපත්‍රයේ හිමිකරුද අත්අඩංගුවට ගෙන තිබේ. ඒ අනුව ඔවුන්‍ගෙන් වැඩිදුරටත් කළ ප්‍රශ්න කිරීමකදී ත්‍රිරෝද රථය පැදවූ පුද්ගලයාගේ කල්එලියේ පිහිටි නැගණියගේ නිවසක් පල්ලෙවෙල පොලීසිය මඟින් සෝදිසි කර ඇති අතර එහි තිබී සිම් 8ක් යොදා කතා කළ හැකි අධි සංවේද උපකරණයක්ද සොයාගෙන තිබේ.", "URL": "https://sinhala.adaderana.lk/news.php?nid=108876", "Category": null, "Parent URL": null}