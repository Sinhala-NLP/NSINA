{"Source": "Adaderana", "Timestamp": "April 27, 2014 05:09 pm", "Headline": "හබරණ රිය අනතුරකින් පුද්ගලයෙක් මරුදකියි", "News Content": "ත්‍රිකුණාමලය - හබරණ මාර්ගයේ හතරැස් කොටුව ප්‍රදේශයේ දි සිදුවු රිය අනතුරකින් පුද්ගලයෙකු මියගොස් තිබේ. කොළඹ සිට ත්‍රිකුණාමලය දක්වා ගමන් කරමින් තිබු කැබ් රථයක් මාර්ගයේ නතර කර තිබු ටිපර් රථයක ගැටීමෙන් අනතුර සිදුව ඇති බව වාර්තා වෙයි. අනතුරෙන් කැබ් රථයේ ගමන් ගත් පුද්ගලයෙකු මියගොස් ඇති අතර ඔහුගේ සහෝදරයා වන කැබ් රථයේ රියදුරු බරපතළ තුවාල ලබා කන්තලේ මූලික රෝහලට ඇතුළත් කර තිබේ. මියගොස් ඇත්තේ ත්‍රිකුණාමලය ප්‍රදේශයේ පදිංචි 29 හැවිරිදි පුද්ගලයෙකි. රියදුරට නින්දයාම හේතුවෙන් අනතුර සිදුවන්නට ඇති බවට සැක පළ වී ඇති අතර ගල්ඔය පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42824", "Category": null, "Parent URL": null}