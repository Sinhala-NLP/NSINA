{"Source": "Adaderana", "Timestamp": "January 16, 2010 10:47 am", "Headline": "කැනඩා අත්අඩංගුවේ සිටි පිරිසකට නිදහස", "News Content": "කැනඩාවේදී අත්අඩංගුවට පත්වූ ශ්‍රී ලාංකික අනවසර සංක්‍රමණිකයන්ගෙන් පිරිසක් නිදහස් කිරීමට එරට රජය පියවර ගෙන තිබේ. කැනේඩියානු දේශසීමා ඒජන්සිය පවසන්නේ මොවුන් ‍ දැඩි ‍ෙකාන්දේසිවලට යටත්ව නිදහස් කරන බවයි. කැනේඩියානු මුහුදු සීමාව උල්ලංඝණය කිරී‍ම හේතුවෙන් ශ්‍රී ලාංකිකයින් 76 දෙනෙකු අත්අඩංගුවට පත්වූයේ පසුගිය ඔක්තෝබර් මාසයේ දීයි. ඔවුන් පිළිබඳ සිදුකළ පරීක්ෂණවලදී අනාවරණය වූයේ ඔවුන් අතරින් එක් ‍අයෙක් ජාත්‍යන්තර පොලිසිය මගින් සොයන එල්.ටී.ටී.ඊ ත්‍රස්තවාදියෙකු බවයි. ඒ අනුව මෙම පිරිස අතර තවත් එල්.ටී.ටී.ඊ සාමාජිකයින් ද සිටිය හැකි බවට කැනේඩියානු රජය පසුව සැක පළ කළේය. ‍කෙසේ වෙතත් මෙම පිරිසෙන් 50 දෙනෙකු නිදහස් කිරීමට නියෝග කර ඇති අතර ඉන් 18 දෙනෙකු මේ වන විටත් මුදාහැර අවසන් බව වාර්තා වෙයි.", "URL": "https://sinhala.adaderana.lk/news.php?nid=6085", "Category": null, "Parent URL": null}