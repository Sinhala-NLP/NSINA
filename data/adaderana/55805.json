{"Source": "Adaderana", "Timestamp": "December 18, 2015 02:49 pm", "Headline": "කෙහෙළිය ගොඩ!", "News Content": "රාජ්‍ය රූපවාහිනි නාලිකාවක ප්‍රචාරය කෙරුණු දැන්වීම් සඳහා මුදල් ගෙවීමේදී සිදුවූ බව කියන අක්‍රමිකතාවට අදාළ විමර්ශනයෙන් කෙහෙළිය රඹුක්වැල්ල මහතා මුදා හැරීමට කටයුතු කළ බව බරපතළ වංචා දුෂණ සෙවීමේ ජනාධිපති විමර්ශන කොමිසම පවසයි.එම කොමිසම පෙන්වාදෙන්නේ අදාළ සිද්ධියට කෙහෙලිය රඹුක්වැල්ල මහතාගේ සෘජු සම්බන්ධයෙක් නොමැති බැවින් ඔහු මුදාහැරීමට කටයුතු කළ බවයි.මෙම සිද්ධිය සම්බන්ධයෙන් කෙහෙළිය රඹුක්වැල්ල මහතාගේ සෘජු සම්බන්ධතාවක් නොමැති බවට සිදුකළ විමර්ශනයේ දී අනාවරණය වීම හේතුවෙන් මෙම පියවර ගත් බව එම කොමිසමේ ලේකම් ලැසිල් ද සිල්වා මහතා කියා සිටියේය.අදාළ මූල්‍ය අක්‍රමිකතාව සම්බන්ධයෙන් සිදුකෙරෙන විමර්ශනයට අදාළව හිටපු අමාත්‍ය කෙහෙලිය රඹුක්වැල්ල මහතා අවස්ථා කිහිපයක දී ජනාධිපති විමර්ශන කොමිසම හමුවට කැඳවා තිබුණි.අද දිනයේ ද කෙහෙළිය රඹුක්වැල්ල මහතා මහතා කොමිසම හමුවට කැඳවීමෙන් අනතුරුව මෙලෙස මුදා හැරීමට කටයුතු කර ඇති අතර අවශ්‍ය වුවහොත් යළි කොමිසම වෙත කැඳවීමට පියවර ගන්නා බව ලැසිල් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=55805", "Category": null, "Parent URL": null}