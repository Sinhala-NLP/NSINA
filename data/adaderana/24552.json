{"Source": "Adaderana", "Timestamp": "May 27, 2012 01:14 pm", "Headline": "නිෂ්පාදනය නංවන්න ත්‍රිපෝෂ සමාගමට දස ලක්ෂ 147 ක්", "News Content": "ලංකා ත්‍රිපෝෂ සමාගමේ නිෂ්පාදන ධාරිතාව ඉහළ නැංවීමට සෞඛ්‍ය අමාත්‍යාංශය තීරණය කර තිබේ. භාණ්ඩාගාරයෙන් ඒ සඳහා රුපියල් දස ලක්ෂ 147ක මුදලක් ලැබී ඇති බව සෞඛ්‍ය අමාත්‍යාංශය ප්‍රකාශ කරයි. ඒ අනුව ලබන මස වන විට මෙරට දරුවන්ට සහ ගැබිනි මව්වරුන්ට අවශ්‍ය ත්‍රීපෝෂ අවශ්‍යතාවයෙන් සියයට සියයක්ම සම්පූර්ණ කිරීමට බලාපොරොත්තු වන බව සෞඛ්‍ය අමාත්‍යාංශය පවසයි. ලංකා ත්‍රීපෝෂ සමාගම නවීකරණය කිරීම තුළින් අගෝස්තු මස වන විට125% න් නිෂ්පාදන ධාරිතාවක් ලබාගැනීමට සැලසුම් කර තිබේ. ඒ අනුව ලැබෙන අතිරික්ත නිෂ්පාදනය පරිත්‍යාගයක් වශයෙන් දිළිඳු රටකට අපනයනය කිරීමට බලාපොරොත්තු වන බව සෞඛ්‍ය අමාත්‍යාංශය ප්‍රකාශ කරයි. ඒ සඳහා දැනටමත් රටවල් 25ක් ඉල්ලීම් කර ඇති අතර එම රටවල් අතරින් ඉතා දිළිඳු රටක් තෝරාගෙන ලෝක ආහාර වැඩපිළිවෙල යටතේ මෙම අතිරික්ත ත්‍රීපෝෂ අපනයනය කිරීමට නියමිතය.", "URL": "https://sinhala.adaderana.lk/news.php?nid=24552", "Category": null, "Parent URL": null}