{"Source": "Adaderana", "Timestamp": "August 12, 2010 07:59 am", "Headline": "රාමසාන් උපවාසය ඇරඹේ", "News Content": "ඉස්ලාම් ජනතාව දැඩි භක්තියෙන් පවත්වන රාමසාන් උපවාසය අදින් ආරම්භ වේ. නව සඳ බැලීමත් සමග ආරම්භ වන මෙම උපවාසය දින 30ක් පුරා පැවැත්වීමට නියමිතය. උපවාස දිනවල අළුයම 4.30 සිට පස්වරු 6.30 දක්වා ඉස්ලාම් බැතිමතුන් කිසිදු ආහාරයක් නොගෙන මීට දායක වේ. දිළිඳු පුද්ගලයින්ගේ කුසගින්න තමාට ද දැනීම සංකේතවත් කරමින් මෙම උපවාසය පවත්වනු ලබන අතර මෙය ඉස්ලාම් ආගමේ අනිවාර්ය කොන්දේසියක් ලෙස ඔවුන් සළකයි. මෙම උපවාස කාලය තුළ දිළිඳු පුද්ගලයින්ට උදව් උපකාර කිරීමට ද ඔවුන් කටයුතු කරයි. අදින් ඇරඹෙන රාමසාන් උපවාස සමය පුරා දින 30ක් පැවැත්වෙන අතර අවසාන දින රාත්‍රී නව සඳ බැලීමෙන් අනතුරුව මෙය අවසන් වේ.", "URL": "https://sinhala.adaderana.lk/news.php?nid=10170", "Category": null, "Parent URL": null}