{"Source": "Adaderana", "Timestamp": "May 5, 2019 11:41 pm", "Headline": "යාපනය විශ්ව විද්‍යාලයේ ශිෂ්‍යයන් අත්අඩංගුවට ගැනීම එතරම් සුදුසු නෑ", "News Content": "පසුගිය දිනවල රටේ සිදු වු සිද්ධීන් මත හදිසි නීතිය පනවා යාපනය විශ්ව විද්‍යාලයේ ළමුන් පිරිසක් අත්අඩංගුවට ගෙන ඇති බවත් එම ක්‍රියාව එතරම් සුදුසු නොමැති බව තමාගේ හැඟීම බව විශේෂ ප්‍රාදේශීය සංවර්ධන අමාත්‍ය වී. රාධාක්‍රිෂ්ණන් මහතා පැවැසීය. නුවරඑළියේදී මාධ්‍යවේදීන් පිරිසක් හමුවේ අදහස් දක්වමින් ඒ මහතා අද (05) මේ බව පැවසී. එහෙදී තව දුරටත් අදහස් දැක්වු අමාත්‍යවරයා, \"පසුගිය දිනවල යාපනය විශ්ව විද්‍යාලයේ ළමුන් පිරිසක් අත්අඩංගුවට අරන් තියෙන එක ගැන අපි පොඩ්ඩක් හිතලා බලන්න ඕනෑ. යුද්දේ ඉවර වෙලා උතුරු නැගෙනහිර ජනතාව විශේෂයෙන්ම නිදහසේ ඉන්න වෙලාවේ රටේ වු මෙම සිද්ධිය නිසා හදිසි නීතිය පනවලා ළමුන් අත්අඩංගුවට ගෙන තිබෙනවා. ඒ ක්‍රියාව එතරම් සුදුසු නැති බව මගේ ගැගීමයි. ඒ නිසා එම ළමුන් අත්අඩංගුවට ගන්නේ නැතිව නිදහස් කරන්න කටයුතු කරන්න ඕනැ. මෙරට පාසල් හෙට දිනයේ ආරම්භ කිරීමට රජය පියවර ගෙන තිබෙනවා. අධ්‍යාපන අමාත්‍ය අකිල විරාජ් කාරියවසම් මහතා පැවැසු පරිදි පාසල්වල සියළුම ආරක්ෂක කටයුතු තහවුරු කොට තිබෙනවා. පාසල්වල ආරක්ෂාව විසුහල්පතිවරුන්ටයි, ගුරුවරුන්ටයි පවරලා දෙමාපියන් විදිහට අපිට නිකන් ගෙදර ඉන්න බැහැ. දෙමාපියනුත් මෙහි වගකීම ගතයුතුයි.\"", "URL": "https://sinhala.adaderana.lk/news.php?nid=109319", "Category": null, "Parent URL": null}