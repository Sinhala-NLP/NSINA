{"Source": "Adaderana", "Timestamp": "April 3, 2019 09:57 am", "Headline": "මෝඩයාගේ දිනය වෙනුවෙන් හංගේරියාවේ පැවැත්වූ අපූරු පෙළපාලිය", "News Content": "අපූරු ඉරියව් යොදාගනිමින් ඇවිද යන පිරිස් එක්වූ වෙනස්ම ආකාරයේ පෙළපාලියක් හංගේරියාවේදී පැවැත්වුණි. එය නම් කර තිබුණේ සිලී වෝර්ක් ලෙසය. පෙළපාලිය පැවැත්වුණේ බුඩාපෙස්ට් අගනුවර භූගත දුම්රිය ස්ථානයක් සමීපයේදීය. එහිදී මිනිත්තුවක සූදානම් වීමේ කාලයක් ලබාදී තිබූ අතර පසුව වට තුනක පාගමනක් මෙහිදී සංවිධානය වී තිබුණි. 27 හැවිරිදි බෙනෙඩික් නමැත්තෙක් විසින් සංවිධානය කළ මෙම ඉසව්ව සඳහා කාගේත් ආකර්ෂණය හිමිවූ බව සඳහන්ය. දෛනික ජීවිතයේදී ජනතාව දැඩි සේ මානසික පීඩාවකින් පසුවන බැවින් එම පීඩාව සමනයට පත්කර ඔවුන්ට සහනයක් ගෙන ඒම මේ ඉසව්වේ අපේක්ෂාව බව බෙනෙඩික් පවසා සිටියි. අප්‍රේල් පළවෙනිදාට යෙදෙන මෝඩයාගේ දිනය නිමිති කරගෙන එම ඉසව්ව සංවිධානය වී තිබුණි. 70 දශකයේ දී බ්‍රිතාන්‍යෙය් විකාශය වූ රූපවාහිනී වැඩසටහනක රංගන ශිල්පියා ඉදිරිපත් කළ මිනිස්ට්‍රි ඔෆ් සිලී වෝර්ක් නම් අභිරෑපණය මෙහි පැමිණි පිරිස විසින් අනුකරණය කළ බවත් විදෙස් වාර්තා වල සඳන්ය.", "URL": "https://sinhala.adaderana.lk/news.php?nid=107268", "Category": null, "Parent URL": null}