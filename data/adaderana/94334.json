{"Source": "Adaderana", "Timestamp": "August 13, 2018 02:19 pm", "Headline": "රිය අනතුරකින් පුද්ගලයෙකු මරුට", "News Content": "මඩකලපුව - කල්මුණ ප්‍රධාන මාර්ගයේ තාලම්කුඩා ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. අද (13) උදෑසන මෝටර් රථයක් සහ පාපැදියක් එකිනෙක ගැටීමෙන් මෙම අනතුරව සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබූ පාපැදිකරු ආරියන්පදි රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා මඩකලපුව රෝහලට ඇතුළත් කිරිමේදී මියගොස් තිබේ. මියගොස් ඇත්තේ 55 හැවිරිදි පුදුකුඩිඉරිප්පු ප්‍රදේශයේ පදිංචිව සිටි අයෙකි. අනතුර සම්බන්ධයෙන් කාත්තන්කුඩි පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94334", "Category": null, "Parent URL": null}