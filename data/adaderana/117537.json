{"Source": "Adaderana", "Timestamp": "August 26, 2019 05:38 pm", "Headline": "දෙවන ටෙස්ට් තරගයෙ ජය නවසීලන්තයට", "News Content": "ශ්‍රී ලංකා කණ්ඩායම සමඟ පැවති දෙවන ටෙස්ට් ක්‍රිකට් තරගයෙන් ඉනිමක සහ ලකුණු 65ක ජයක් හිමිකර ගැනීමට නවසීලන්ත කණ්ඩායම සමත්ව තිබේ. ඒ කොළඹ පී සරා ඕවල් ක්‍රීඩාංගණයේ පැවති තරගයේ පස්වන සහ අවසන් දිනය වූ අද දිනයේ ශ්‍රී ලංකා දෙවන ඉනිම ලකුණු 112කට සීමා වීමත් සමගයි. ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලබාගත් ලකුණු 244ට පිළිතුරු ලෙස නවසීලන්ත කණ්ඩායම පළමු ඉනිමේ දී කඩුළු 6ක් දැවී ලකුණු 431ක් ලබාගැනීමට සමත් විය. ශ්‍රී ලංකා දෙවන ඉනිම වෙනුවෙන් නිරෝෂන් දික්වැල්ල ලකුණු 51ක්, නායක දිමුත් කරුණාරත්න ලකුණු 21 ක් සහ කුසල් මෙන්ඩිස් ලකුණු 20ක් ලබාගත්තේය. සුරංග ලක්මාල් ලකුණු 14ක් ලබාගත් අතර සෙසු කිසිදු පිතිකරුවෙකු ලකුණු 10යේ සීමාව ඉක්මවා යාමට සමත්වූයේ නැත. ඒ අනුව දෙරට අතර තරග දෙකකින් සමන්විත ටෙස්ට් තරගාවලිය 1 ට 1ක් ලෙස ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=117537", "Category": null, "Parent URL": null}