{"Source": "Adaderana", "Timestamp": "December 22, 2018 03:09 pm", "Headline": "වෙඩි ප්‍රහාර වලින් පලස්තීනුවන් තිදෙනෙක් මරුට", "News Content": "ගාසා තීරයේදී ඊශ්‍රායෙල් හමුදාව එල්ල කළ වෙඩි ප්‍රහාර වලින් පලස්තීනුවන් තිදෙනෙකු මියගොස් තිබේ. ගාසා තීර දේශසීමාවේ පලස්තීනුවන් 8000ක් පමණ රැස්ව ටයර් පුළුස්සමින් උද්ඝෝෂණයක නිරත වී ඇති අතර උද්ඝෝෂකයින් ඊශ්‍රායල හමුදාව වෙත ගල් ප්‍රහාර ද එල්ල කර තිබේ. විදෙස් මාධ්‍ය සඳහන් කලේ එහිදී ඊශ්‍රායෙල් හමුදාව උද්ඝෝෂකයින් හට ජල ප්‍රහාර හා වෙඩි ප්‍රහාර එල්ල කර ඇති බවයි. මියගිය අය අතර 16 හැවිරිදි තරුණයෙකු ද සිටින අතර ප්‍රහාර වලින් මාධ්‍යවේදියෙකු ඇතුළු පුද්ගලයින් 47 දෙනෙකු ද තුවාල ලබා තිබේ.", "URL": "https://sinhala.adaderana.lk/news.php?nid=101149", "Category": null, "Parent URL": null}