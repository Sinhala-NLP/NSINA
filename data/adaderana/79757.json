{"Source": "Adaderana", "Timestamp": "November 11, 2017 06:31 pm", "Headline": "බීමතින් මහපාරේ රන්ඩුවෙද්දී පාරට තල්ලු කළ පුද්ගලයා ත්‍රි රෝද රියක ගැටී එතැනම මරුට", "News Content": "බීමතින් පාර අයිනේ ගැටුමක් ඇති කරගෙන පාරේ ධාවනය වෙමින් තිබුණු ත්‍රි රෝද රියකට යට වී පුද්ගලයකු එතැනම මිය ගිය පුවතක් පුදුකුඩුඉරිප්පුවෙන් වාර්ථා වේ.ඊයේ (10) රාත්‍රියේ මේ අවසනාවන්ත ඉරණමට මූණ පා ඇත්තේ පුදුකුඩුඉරිප්පු හි පදිංචි 54 හැවිරිදි මුත්තුතම්බි දුරෙයි රාජසිංහම් නම් අයකි.ඊයේ රාත්‍රියේ ප්‍රදේශයේ තිබෙන මත්පැන් හලකදී පුද්ගලයින් දෙදෙනකු බහින් බස් වී ඇති අතර අයෙක් මත් පැන් හලෙන් එළියට විත් මඩකලපුව ප්‍රධාන මාර්ගයේ පුදුකුඩුඉරිප්පු ප්‍රදේශයේ වෙළෙඳසලක් අසළ නැවතී සිට ඇත. අනතුරුව අනෙක් පුද්ගලයා ද එතැනට පැමිණි විට නැවතත් ආරවුලක් ඇති කරගෙන ඇත.එහිදී අයෙක් මිය ගිය අය තල්ලු කර ඇති අතර ඔහු පාර මැද වැටී ඇත. එවිට මඩකලපුව දිසාවට ධාවනය වූ ත්‍රිරොද රියක ඔහු ගැටී එතැනම මියගොස් තිබේ. මිය ගිය අයව තල්ලු කළ 35 හැවිරිදි පුද්ගලයා හා ත්‍රි රෝද රථ රියැදරු කාන්තන්කුඩි පොලිසිය විසින් අත්අඩංගුවට ගෙන ඇත.සිද්දිය සම්බන්ධයෙන් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79757", "Category": null, "Parent URL": null}