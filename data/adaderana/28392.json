{"Source": "Adaderana", "Timestamp": "October 18, 2012 01:58 pm", "Headline": " අද රැස්වීමට අර්ජුනත් නෑ- ටිරානුත් නෑ..?", "News Content": "සරත් ෆොන්සේකා මහතාගේ මූලිකත්වයෙන් එක්සත් භික්ෂු පෙරමුණ සංවිධානය කරන ‍රැළියට ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රීවරුන් වන අර්ජුන රණතුංග හා ටිරාන් අලස් යන මන්ත්‍රීවරුන් සහභාගී නොවන බව දේශපාලන ආරංචි මාර්ග පවසයි. මෙම රැස්වීම අද (18) පස්වරුවේ කොළඹ හයිඩ් පිටියේ දී පැවැත්වීමට නියමිතය. විධායක ජනාධිපති ධුරය අහෝසි කිරීමට බල කෙරෙන මෙම රැළිය සඳහා විවිධ පාර්ශව වෙත ආරාධනා කර තිබුනත් මේ වන විට එයට සහභාගීවීම පිළිබඳව ඇතැම් දේශපාඥයන් දෙගිඩියාවකට පත්ව ඇති බව පෙනෙන්නට තිබේ. හිටපු එ.ජා.ප නියෝජ්‍ය නායක,ගම්පහ දිස්ත්‍රීක් පාර්ලිමේන්තු මන්ත්‍රී කරූ ජයසූරිය මහතාද මෙම අවස්ථාවට සහභාගී නොවන බව දකුණු පළාත් සභා මන්ත්‍රී නීතිඥ මෛත්‍රී ගුණරත්න, පාර්ලිමේන්තු මන්ත්‍රී අශෝක අබේසිංහ යන මහත්වරු ඒ බව තහවුරු කළහ. කෙසේ වෙතත් සරත් ෆොන්සේකා මහතාගේ ප්‍රධානත්වයෙන් පැවැත්වෙන මෙම රැළියට එම පක්ෂයේම ජ්‍යෙෂ්ඨයන් සහභාගී නොවීම පිළිබඳ බොහෝ දෙනාගේ අවධානය යොමුව ඇත.", "URL": "https://sinhala.adaderana.lk/news.php?nid=28392", "Category": null, "Parent URL": null}