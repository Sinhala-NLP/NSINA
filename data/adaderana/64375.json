{"Source": "Adaderana", "Timestamp": "September 24, 2016 10:02 am", "Headline": "දුම්රිය ඉඩම් හි බදු නොගෙවන්නන්ට නඩු", "News Content": "දුම්රිය දෙපාර්තමේන්තුවට අයත්, බදු පදනම මත ලබාදී ඇති ඉඩම් සඳහා බදු නොගෙවන්නන් සම්බන්ධයෙන් ඉදිරියේදී අධිකරණ ක්‍රියාමාර්ග ගන්නා බව දුම්රිය දෙපාර්තමේන්තුව පවසයි.එම දෙපාර්තමේන්තුවේ ආරක්ෂක අධිකාරී අනුර ප්‍රේමරත්න මහතා පවසන්නේ මෙලෙස බදු නොගෙවන්නන් හේතුවෙන් රජයට මේ වන විට විශාල පාඩුවක් සිදුව ඇති බවයි.දුම්රිය ප්‍රවේශපත් නොගෙන ගමන්කරන්නන් සම්බන්ධයෙන් ද ඉදිරියේදී නීතිය දැඩිව ක්‍රියාත්මක කරන බව අනුර ප්‍රේමරත්න මහතා අවධාරණය කරයි.", "URL": "https://sinhala.adaderana.lk/news.php?nid=64375", "Category": null, "Parent URL": null}