{"Source": "Adaderana", "Timestamp": "November 28, 2013 05:46 pm", "Headline": " පාසල් දැරිය අපයෝජනය කළැයි නියෝජ්‍ය විදුහල්පති රිමාන්ඩ්", "News Content": "පාසල් දැරියක් අපයෝජනයට ලක් කළ බවට සැකපිට අත්අඩංගුවට ගත් තලාව ප්‍රදේශයේ පාසලක නියෝජ්‍ය විදුහල්පතිවරයෙකු රක්ෂිත බන්ධනාගාර ගත කිරීමට තඹුත්තේගම මහේස්ත්‍රාත් අධිකරණය නියෝග කර තිබේ. සැකකාර නියොජ්‍ය විදුහල්පතිවරයා දෙසැම්බර් මස 05 වන දින දක්වා රක්ෂිත බන්ධනාගාර ගත කිරීමට තඹුත්තේගම මහේස්ත්‍රාත් චාමර කැකිරිදෙණිය මහතා නියෝග කර ඇත. අදාළ පුද්ගලයා 48 හැවිරිදි විවාහක අයෙකු වන අතර අපයෝජනයට ලක් වු දස හැවිරිදි දැරියගේ පංති භාර ගුරුවරයා වශයෙන් ඔහු කටයුතු කර තිබේ. අපයෝජනයට ලක් වු දැරියගේ මව විදේශ ගතව සිටින බව සඳහන්ය. පාසලේ අතිරේක පංති සඳහා සහභාගී වන අවස්ථා වල නියොජ්‍ය විදුහලපතිවරයා විසින් දැරිය අපයෝජනයට ලක් කර ඇති බවට මූලික විමර්ශන වලදී අනාවරණය ඇති බව තලාව පොලීසිය අධිකරණයට දැනුම් දී ඇත.", "URL": "https://sinhala.adaderana.lk/news.php?nid=39172", "Category": null, "Parent URL": null}