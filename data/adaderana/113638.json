{"Source": "Adaderana", "Timestamp": "July 8, 2019 12:03 pm", "Headline": "ලක්ෂ 5ක් ණයට දීලා ඇති වෙන්න ගුටි කාපු තරුණයෙක්", "News Content": "රුපියල් ලක්ෂ 5ක මුදලක් තම මිතුරෙකුට ණයට ලබා දී නැවත එය ඉල්ලීමට ගිය අවස්ථාවේදි අදාල මිතුරා ඔහුගේ සොහොයුරන් කිහිපදෙනෙකු සමඟ එකතු වී ණය හිමියාට පහර දී ඇති පුවතක් අද දෙරණට වාර්තා විය. පහර කෑමට ලක් වි ඇත්තේ දඹුල්ල නගරයේ පදිංචි 30 හැවිරිදි තරුණයෙකි. අද දෙරණ වාර්තාකරු පැවසුවේ පහර කෑමට ලක් වු තරුණයා මේ වන විට දඹුල්ල මුලික රෝහලට ඇතුලත් කර රෝහල්ගතව ප්‍රථිකාර ලබමින් සිටින බවයි. මෙම තරුණයා කොරියානු රැකියාවකට ගොස් උපයන ලද මුදලින් රුපියල් ලක්ෂ පහක් තම අතිජාත මිතුරෙකුට ලබා දී ඇත. වසර පහකට පසු එම මුදල යලි ඉල්ලීමට යාමේදී මිතුරාගෙන් මෙලෙස පහර කෑමට ලක් වී ඇත්තේ. 2015 වසරේදී මිතුරාට රුපියල් ලක්ෂ පහක මුදල් ලබාදී ඇත්තේ වාචික එකඟතාවයකිනි. කොරියාවේ සිටින තම මිතුරා සමඟ දුරකතනයෙන් සම්බන්ධවී අදාල මුදල ඉල්ලා ඇත්තේ දඹුල්ල අතුපාරයාය පදිංචි පුද්ගලයෙකි. එවකට කොරියාවේ සිටි පහරකෑමට ලක් වු තරුණයා අදාල මුදල මවගේ ගිණුමට ඒවා පසුව මවගේ ගිණුමෙන් මිතුරාට ලබාදී තිබේ. කොරියාවේ සේවය කිරීමෙන් අනතුරුව මෙරටට පැමිණි තරුණයා රුපියල් ලක්ෂ පහක මුදල අවස්ථා ගනනාවකදී යලි ඉල්ලා ඇතත් විවිධ හේතු දක්වමින් සැකකරු මුදල් ලබාදීම මඟ හැර ගොස් තිබේ. පසුව විටකදී එම මුදලට අදාල අගරු චෙක්පත්ද ලබාදී ඇත. පහර කෑමට ලක් වු තරුණයා මේ වන විට සංචාරක හෝටලයක් ඉදිකරමින් සිටින බැවින් මුදල් අවශ්‍යතාවයකට යලිත් මුදල් ඉල්ලා තිබේ. මිතුරා එම අවස්ථාවේ කියා ඇත්තේ පොලියකට හෝ මුදල් සොයා ගන්නා ලෙසත් එම මුදල් පියවීමට කටයුතු කරන බවත්ය. එම පොරොන්දුවද කඩකිරීමෙන් පසු පහර කෑමට ලක් වු තරුණයා, මිතුරා මුණ ගැසී මුදල් ලබාගැනීමට අතුපාරයාය මිතුරාගේ නිවෙසට ගොස් ඇත්තේ පසු ගිය 06 දින පස්වරු 7.00 පමණය. එම අවස්ථවේ දී කැබ් රියකින් පැමිණි මිතුරා හා ඔහුගේ සහෝදරයින් දෙදෙනෙකු එක්ව පොලු මුගුරුවලින් තමාට බරපතල ලෙස පහරදී පලාගිය බවට තරුණයා පොලිසියට ප්‍රකාශ කර ඇත. සිද්ධියට සම්බන්ධ සැකකරුවන් තිදෙනා ප්‍රදේශය මඟ හැර ගොස් ඇති බව වාර්තා වේ. දඹුල්ල පොලිසිය වැඩිදුර පරීක්ෂණ සිදුකරණ බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=113638", "Category": null, "Parent URL": null}