{"Source": "Adaderana", "Timestamp": "February 8, 2010 04:37 pm", "Headline": "තවත් පිරිසක් කිලිනොච්චියේ පදිංචියට", "News Content": "කිලිනොච්චි දිස්ත්‍රික්කය තුළ තවත් අවතැන් වුවන් පිරිසක් හෙට දිනය තුළ පදිංචි කිරීමට සැලසුම් කර ඇතැයි ආපදා සහන සේවා හා නැවත පදිංචි කිරිමේ අමාත්‍යාංශයේ ලේකම් යු.එල්.එම්.හල්දීන් මහතා පවසයි. කිලිනොච්චි දිස්ත්‍රික්කයේ කරච්චි නගරය තුළ මෙම පිරිස පදිංචි කරවන බව අමාත්‍යාංශ‍ ලේකම්වරයා සදහන් කළේය. තම ඥාතීන්ගේ නිවෙස් වල රැඳී සිටි අවතැන් වු පවුල් 450 කට අයත් පුද්ගලයින් 1420 දෙනෙකු මෙසේ පදිංචි කිරීමට නියමිතව තිබේ. පසුගිය දින කිහිපය තුළම ඥාතීන්ගේ නිවෙස්වල රැඳී සිටි අවතැන් වුවන් විශාල පිරිසක් යළි පදිංචි කරවීමට රජය පියවර ගනු ලැබිණි.", "URL": "https://sinhala.adaderana.lk/news.php?nid=6562", "Category": null, "Parent URL": null}