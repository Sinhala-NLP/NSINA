{"Source": "Adaderana", "Timestamp": "January 21, 2014 12:58 pm", "Headline": "උසාවී තීන්දුවෙන් දෙහිවල ආ කැස්බෑ පැටවෙකු මියයයි", "News Content": "ඡායා රූපයේ දැක්වෙන්නේ පසුගියදා දෙහිවල සත්වෝද්‍යානයට රැගෙන ආ කැස්බෑ පැටවුන් දෙදෙනාය. අධිකරණ නියෝගයකින් කොස්ගොඩ කැස්බෑ සංරක්ෂණ මධ්‍යස්ථානයක සිට දෙහිවල සත්වෝද්‍යානයට බාරදෙනු ලැබූ කැස්බෑවන් සිව්දෙනාගෙන් එක කැස්බෑවෙකු මරණයට පත්ව තිබේ. පසුගියදා මෙලෙස අධිකරණ නියෝගකයින් කුඩා සුදු කැස්බෑවන් දෙදෙනෙකු හා ලොකු කැස්බෑවන් දෙදෙනෙකු සත්වෝද්‍යානයට බාරදුන් බව එහි ප්‍රකාශකයෙකු සඳහන් කළේය. ඒ අනූව ඊයේ සවස සුදු කැස්බෑ පැටවෙකු මිය ගිය බවත් එම ප්‍රකාශකයා කියා සිටියේය. සත්වෝද්‍යානයට ගෙන ආ දින පටන් මෙම කැස්බෑ පැටවා ‍කිසිදු ආහාරයක් නොගත් බවත් යම් කිසි අසනීප තත්ත්වයකින් පසුවන්නට ඇති බවත් එම ප්‍රකාශකයා වැඩිදුරටත් සඳහන් කළේය.‍", "URL": "https://sinhala.adaderana.lk/news.php?nid=40526", "Category": null, "Parent URL": null}