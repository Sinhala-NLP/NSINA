{"Source": "Adaderana", "Timestamp": "July 23, 2016 05:58 pm", "Headline": "මුගුණුවැන්න කඩෙත් වැට් විරෝධය තියෙනවා", "News Content": "මුගුණුවැන්න විකුණන කඩවල පවා වැට් විරෝධය සඳහන් පෝස්ටර් ගසා ඇතැයි විදේශ කටයුතු නි‍යෝජ්‍ය අමාත්‍ය ආචාර්ය හර්ෂ ද සිල්වා මහතා පවසයි.ඒ තුළින් පෙනී යන්නේ ඇතැමුන් මෙම ජනතාව මුලාකර ඇති තරම යැයි ඒ මහතා පෙන්වාදෙයි.අද පෙරවරුවේ රාජගිරියේ පැවැති වැඩසටහනකදී මාධ්‍යවේදීන් විසින් ඇසූ ප්‍රශ්නවලට පිළිතුරු දෙමින් ඒ මහතා මේ බව පැවසීය.28 වැනිදා පාගමනට පෙර බැසිල් රාජපක්ෂ අත්අඩංගුවට ගැනීම සම්බන්ධයෙන් ප්‍රශ්න කිරීමේ දී නියෝජ්‍ය අමාත්‍යවරයා පැවසුවේ රෝහලේ සිටින අයෙකු ගැන කතා කිරීමෙන් ඵලක් නැති බවය.", "URL": "https://sinhala.adaderana.lk/news.php?nid=62357", "Category": null, "Parent URL": null}