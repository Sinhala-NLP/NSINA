{"Source": "Adaderana", "Timestamp": "June 4, 2010 08:27 am", "Headline": "රංගේට පහර දුන් අය ගැන සොයන්න කමිටුවක් ", "News Content": "පුත්තලම දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බණ්ඩාර මහතාට එම පක්ෂයේම මන්ත්‍රීවරයෙකු විසින් පහරදීම සම්බන්ධයෙන් සොයා බැලීමට කමිටුවක් පත් කර තිබේ. සාමාජිකයන් තිදෙනෙකුගෙන් සමන්විත එම කමිටුවේ ප්‍රධානත්වය නීතීඥ අසේන්ද්‍ර සිරිවර්ධන මහතාට පවරා ඇති බව එක්සත් ජාතික පක්ෂ මහලේකම් තිස්ස අත්තනායක මහතා පවසයි. කෙසේ වුවද අදාළ පහරදීම සම්බන්ධයෙන් රංගේ බණ්ඩාර මහතා ලිඛිත දැනුම් දීමක් සිදුකර නොතිබු බව අත්තනායක මහතා සඳහන් ක‍ළේය. අදාළ මන්ත්‍රිවරයා විසින් පහරදීම හේතුවෙන් පාලිත රංගේ බණ්ඩාර මහතා රෝහල් ගත කර සිටි අතර ‍ඒ සම්බන්ධයෙන් ක්‍රියාමාර්ග නොගැනීමට විරෝධය පළ කරමින් ඔහු එක්සත් ජාතික පක්ෂ ක්‍රියාකාරී කටයුතු වලින් ඉවත්ව සිටියේය.", "URL": "https://sinhala.adaderana.lk/news.php?nid=8794", "Category": null, "Parent URL": null}