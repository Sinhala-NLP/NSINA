{"Source": "Adaderana", "Timestamp": "March 12, 2018 02:38 pm", "Headline": "වැලි ටිපර් එකට මඟ වැරදුන හැටි", "News Content": "යාපනයේ සිට මන්නාරම මාර්ගයේ වැලි පටවාගෙන අධික වේගයෙන් ගමන් කළ ටිපර් රථයක් අනතුරකට ලක්වී තිබේ. කොන්ත්‍රාත්කරුවන් දවසකට ප්‍රවාහනය කරණ වැලි ලෝඩ් සංඛ්‍යාව අනුව ගණන් බලා මුදල් ගෙවන නිසා යාපනයේ ටිපර් රථ හිමියන් හා රියදුරන් අධික වේගයෙන් ටිපර් රථ ධාවනය කරණු ලබන්නේ දිනකට වැලි ලෝඩ් වැඩි සංඛ්‍යාවක් ප්‍රවාහනය කිරීමේ අරමුණින් බව යාපනය පොලීසියේ රථවාහන අංශයේ නිලධාරීන් කියා සිටිති. මේ හේතුව නිසා ටිපර් රථවලින් සිදුවන රිය අනතුරු සංඛ්‍යාව ඉහළ ගොස් ඇති බව පවසන යාපනය පොලීසිය මෙම අනතුරේදී ටිපර් ර්ථය පාරෙන් ඉවතට පැන වෙල් යායකට යාම නිසා වාසනාවකට මෙන් මාර්ගයේ ගමන් කළ කිසිවෙකුටත් හානියක් සිදුව නොමැති බවද පොලීසිය පැවසීය. අනතුර හේතුවෙන් ටිපර් රථයට අලාභහානි සිදු වී තිබේ. යාපනය පොලීසිය මෙම ටිපර් අනතුර සම්බන්ධයෙන් පරීක්ෂණ ආරම්භ කොට තිබේ.", "URL": "https://sinhala.adaderana.lk/news.php?nid=85544", "Category": null, "Parent URL": null}