{"Source": "Adaderana", "Timestamp": "March 1, 2014 02:03 pm", "Headline": "තමිල්නාඩු ලොක්කන්ට තර්ජනය කළැයි ලාංකික සරණාගතයින් 4ක් රිමාන්ඩ්", "News Content": "තමිල්නාඩුවේ, ට්‍රිචි සරණාගත කඳවුරේ රඳවා සිටි ශ්‍රී ලාංකික සරණාගතයින් සිව්දෙනෙකු අධිකරණ නියෝගයකින් රිමාන්ඩ් කර තිබේ. අදාළ සරණාගතයින් සිව්දෙනා ඔවුන් රඳවා සිටි සරණාගත කඳවුරේ නිලධාරීන් කිහිප දෙනෙකුට තර්ජනය කළ බව කියන සිද්ධියක් මීට මුල්වී ඇතැයි ඉන්දීය මාධ්‍ය වාර්තා කරයි. එම වාර්තාවලට අනූව ‍අදාළ සරණාගතයින් සිව්දෙනා ඉකුත් බදාදා පොලීසිය විසින් අත්අඩංගුවට ගෙන තිබේ. අනතුරුව ඔවුන් අධිකරණයට ඉදිරිපත් කිරීමෙන් පසු මේ මස 12 වැනිදා දක්වා රිමාන්ඩ් කර තිබේ. ඒ අනූව ඔවුන් චෙන්නායි හි පිහිටි පුළල් බන්ධනාගාරයට යවා ඇති බව එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=41466", "Category": null, "Parent URL": null}