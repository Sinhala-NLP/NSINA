{"Source": "Adaderana", "Timestamp": "December 26, 2015 12:04 pm", "Headline": "අතුරුදහන් කොමිසම යළිත් යාපනයට යයි ", "News Content": "යාපනය දිස්ත්‍රික්කය තුළ යළිත් වරක් අතුරුදන්වූවන් පිළිබඳ පැමිණිලි විමර්ශනය කිරිමේ සැසිවාරයක් පැවැත්විමට සැලසුම් කර ඇති බව එම කොමිසම පවසයි.ඒ අනුව ලබන ජනවාරි මාසයේදී මෙම සැසිය පැවැත්විමට සැලසුම් කර ඇති බව අතුරුදන්වූවන් පිළිබද පැමිණිලි විමර්ශන කිරිමේ ජනාධිපති විමර්ශන කොමිසම සඳහන් කළේය.මේ වන විට යාපනය ප්‍රදේශයේ සැසිවාර 02 ක් පවත්වා ඇති අතර එම සැසිවාර පැවැත් වූ ප්‍රාදේශිය ලේකම් කොට්ඨාස හැර අනෙකුත් ප්‍රදේශ ආශ්‍රිතව එම සැසිවාර පවත්වන බව එම කොමිසම සඳහන් කළේය.මේ අතර ලබන වසරේ පෙබරවාරි මස 15 වන දිනෙන් කොමිසමේ කටයුතු අවසන් වීමට නියමිතය.යළිත් වරක් ජනාධිපතිවරයා කොමිසමේ කාලය දීර්ඝ කළ යුතු වෙයි.මේ සම්බන්ධයෙන් අද දෙරණ සිදු කළ විමසීමකදී උසස් නිලධාරියෙක් සදහන් කළේ කොමිසමේ කාලය යලිත් දීර්ඝ කරනු ඇති බවට තමන් විශ්වාසය පළ කරන බවයි.කෙසේ වෙතත් විවිධ රාජ්‍ය නොවන සංවිධාන විසින් කොමිසමේ කටයුතුවලට විවිධ බලපෑම් එල්ල කරමින් සිටින බව ද එම නිලධාරියා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=55958", "Category": null, "Parent URL": null}