{"Source": "Adaderana", "Timestamp": "August 10, 2017 11:11 am", "Headline": "ආවා කල්ලියේ ප්‍රධානියා ඇතුළු 7ක් රිමාන්ඩ්", "News Content": "ත්‍රස්ත විමර්ශන කොට්ඨාශය විසින් අත්අඩංගුවට පත් යාපනයේ “ආවා කල්ලියේ“ ප්‍රධානියා ඇතුළු සැකකරුවන් 7 දෙනෙකු අගෝස්තු මස 22 වන දා දක්වා රක්ෂිත බන්ධනාගාර ගත කිරීමට නියෝග කර තිබේ. යාපනය මහේස්ත්‍රාත් උසාවිය මෙම නියෝගය ලබා දී ඇත. පසුගිය අගෝස්තු 7 වන දින මෙම සැකකරුවන් අත්අඩංගුවට පත් විය. මේ අතර අද(10) සහ ඊයේ(09) දිනයේ දී ද ආවා කල්ලියේ සාමාජිකයින් කිහිප දෙනෙකු අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=76155", "Category": null, "Parent URL": null}