{"Source": "Adaderana", "Timestamp": "January 31, 2011 09:52 am", "Headline": "විවෘත සරසවියේ ගැටුම -හයදෙනෙකු අත්අඩංගුවට", "News Content": "නාවල විවෘත විශ්ව විද්‍යාලයේ සිසුන් දෙපිරිසක් අතර ඊයේ(30) නුගේගොඩ ප්‍රදේශයේ ඇතිවූ ගැටුමට සම්බන්ධ සැකකරුවන් හයදෙනෙකු අත්අඩංගුවට ගෙන තිබේ. ඔවුන් අද(31) ගංගොඩවිල මහේස්ත්‍රාත් අධිකරණයට ඉදිරිපත් කරන බව මිරිහාන පොලිසිය පැවසීය. ගැටුම්වලින් තුවාල ලැබු තිදෙනෙකු කළුබෝවිල ‍ රෝහලෙන් ප්‍රතිකාර ලබා පිටව ගොස් තිබේ.", "URL": "https://sinhala.adaderana.lk/news.php?nid=13872", "Category": null, "Parent URL": null}