{"Source": "Adaderana", "Timestamp": "May 2, 2013 03:10 pm", "Headline": "නව ඉන්ෆුවෙන්සා AH1NI ලක්ෂණ ඇත්නම් ගැබිණි මව්වරුන්ට අවදානම්", "News Content": "නව ඉන්ෆුවෙන්සා AH1NI රෝග ලක්ෂණ පවතින ගැබිණි මව්වරුන් වහාම වෛද්‍ය ප්‍රතිකාර සඳහා යොමුවිය යුතු බව සෞඛ්‍ය අමාත්‍යංශය දැනුම් දෙයි. ගැබිණි මව්වරුන් දරු ප්‍රසූතියට ආසන්න වන විට ඔවුන්ගේ ප්‍රතිශක්තීකරණය අඩුවන බැවින් මෙම වෛරසය සිරුරට ඇතුළුවීමෙන් බරපතළ සංකූලතා ඇතිවිය හැකි බව අමාත්‍යංශය දැනුම් දෙයි. කැස්ස, උණ , හිසරදය , ඇඟපත වේදනාව වැනි රෝග ලක්ෂණ ඇත්නම් එය බොහෝ විට නව ඉන්ෆුවෙන්සා AH1NI රෝගය විය හැකි බව සෞඛ්‍ය අමාත්‍යංශය දැනුම් දෙයි. ශ්වසන පද්ධතිය ඔස්සේ ක්‍රියාත්මක වන මෙම රෝගය ඉක්මනින් ව්‍යාප්ත විය හැකි අතර ගැබිණි මව්වරුන්ට අමතරව කුඩා දරුවන් , නිධන්ගත රෝගවලින් පෙළෙන පුද්ගලයින් සහ අවුරුදු 60 ඉක්මවූ වැඩිහිටියන් අවදානම් සහිත කණ්ඩායම් ලෙස හඳුනාගෙන තිබේ.", "URL": "https://sinhala.adaderana.lk/news.php?nid=33751", "Category": null, "Parent URL": null}