{"Source": "Adaderana", "Timestamp": "April 5, 2015 09:04 am", "Headline": "රියදුරාට නින්ද ගිහින් කතක් එතනමයි -  12ක් රෝහලේ ", "News Content": "පාදෙණිය - අනුරාධපුර මාර්ගයේ ගල්ගමුව ප්‍ර දේශයේ සිදුවු රිය අනතුරකින් කාන්තාවක් මියගොස් තවත් 12දෙනෙකු තුවාල ලබා තිබේ. පොලීසිය සඳහන් කළේ වෑන් රථයක රියදුරට නින්ද යාම හේතුවෙන් මාර්ගයෙන් ඉවතට පැන ගසක ගැටීමෙන් මෙම අනතුර සිදුවී ඇති බවයි.අනතුරෙන් වෑන් රථයේ ගමන්ගත් පුද්ගලයින් 13 දෙනෙකු ගල්ගමුව රෝහලට ඇතුළත් කර ඇති අතර එහිදී කාන්තාවක මියගොස් තිබේ.මියගොස් ඇත්තේ 82 හැවිරිදි කහතුඩුව ප්‍රදේශයේ පදිංචිව සිටි කාන්තාවකි.අනතුරෙන් බරපතළ තුවාල ලැබූ පුද්ගලයින් 11 දෙනෙකු වැඩිදුර ප්‍රතිකාර සඳහා අනුරාධපුර රෝහල වෙත මාරුකර යවා ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=50440", "Category": null, "Parent URL": null}