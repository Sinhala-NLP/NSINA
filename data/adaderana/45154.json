{"Source": "Adaderana", "Timestamp": "August 6, 2014 08:22 am", "Headline": "කාන්තා මළ සිරුරක් හමු‍වෙයි ", "News Content": "අයගම, දමිත්කන්ද ප්‍රදේශයේ නිවසක කාන්තාවක මියගොස් තිබියදි පොලිසිය විසින් සොයාගෙන තිබේ. මියගිය කාන්තාව 53 හැවිරිදි අයෙකු බව වාර්තා වෙයි. මළ සිරුර සොයාගන්නා අවස්ථාවේ දි නිවසේ කාමරයක් තුළ පැදුරක් මත එය තිබු බව අයගම පොලිසිය සඳහන් කළේය. අදාළ කාන්තාව විවාහක සැමියාගෙන් වෙන්ව නිවසේ තනිවම ජිවත්ව ඇති බවට අනාවරණය වි තිබේ. මේ අතර එරාවුර්, මුරුගන්කෝවිල පාර කෝරලේමඩු කොලනිය ප්‍රදේශයේ පුද්ගලයෙකු ගෙල වැලලාගෙන මියගොස් තිබේ. එම පුද්ගලයා නිවස ඉදිරිපිට අඹගසක සරමක් ආධාරයෙන් එල්ලි ගෙල සිරකරගෙන ඇති බව පොලිසිය පැවසුවේය. මිය පුද්ගලයා 46 හැවිරිදි අයෙකි.", "URL": "https://sinhala.adaderana.lk/news.php?nid=45154", "Category": null, "Parent URL": null}