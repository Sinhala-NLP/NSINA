{"Source": "Adaderana", "Timestamp": "January 3, 2013 02:05 pm", "Headline": "2012 දී අලුතින් වාහන ලියාපදිංචිය අඩුයි", "News Content": "වාහන අලුතින් ලියාපදිංචි කිරීමේ අඩුවක් පසුගිය වසර තුළ දක්නට ලැබෙන බව මෝටර් රථ ප්‍රවාහන දෙපාර්තමේන්තුව පවසයි. 2012 වසර තුළදී අලුතින් වාහන ලක්ෂ 4 ට ආසන්න ප්‍රමාණයක් ලියාපදිංචි කර තිබේ. එය 2011 වසරට සාපේකෂව අඩුවීමක් බව මෝටර් රථ ප්‍රවාහන දෙපාර්තමේන්තුව සඳහන් කළේය. 2011 වසරේ නව වාහන පන්ලක්ෂ තිස්තුන්දහසක් පමණ ලියාපදිංචි කර තිබේ. පසුගිය වසර තුළ ත්‍රිරෝද රථ සහ යතුරුපැදි ලියාපදිංචියේ පැහැදිළි අඩුවීමක් දක්නට ලැබෙන බව මෝටර් රථ ප්‍රවාහන දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30463", "Category": null, "Parent URL": null}