{"Source": "Adaderana", "Timestamp": "June 26, 2014 07:28 am", "Headline": " ශ්‍රී ලංකාව හා මාලදිවයින අතර ද්විපාර්ශවික සහයෝගිතා ගිවිසුම් 03 ක් ", "News Content": "ශ්‍රී ලංකාව සහ මාලදිවයින අතර ද්විපාර්ශවික සහයෝගිතා ගිවිසුම් 03 කට අත්සන් තබා තිබේ. ජනාධිපති මහින්ද රාජපක්ෂ මහතා සහ මාලදිවයින් ජනාධිපති අබ්දුලා යමී අබ්දුල් ගයුම් මහතා හමුවේ මෙම ගිවිසුම් වලට අත්සන් තබා ඇති බව සඳහන් වෙයි. මාලදිවයින් මාලෙයි නුවර ජනාධිපති කාර්යාලයේ දී මෙම ගිවිසුම් වලට අත්සන් තැබීම සිදුවී ඇති බව වාර්තා වෙයි. සෞඛ්‍ය සේවයේ සංවර්ධනය සඳහා අවබෝධතා ගිවිසුමක් ද ඒ අතර වෙයි. සෞඛ්‍ය ක්ෂේත්‍රයේ විශේෂඥ සහ පුහුණු කාර්ය මණ්ඩල හුවමාරුව, හෙද පුහුණුව සහ උපදේශක සේවා සැලසීම මෙම ගිවිසුම මගින් අපේක්ෂා කෙරෙන බව ජනාධිපති ප්‍රකාශක හා ජාත්‍යන්තර මාධ්‍ය ඒකකය පවසයි. ශ්‍රී ලංකා ආයෝජන මණ්ඩලය සහ මාලදිවයිනේ ආර්ථික සංවර්ධන අමාත්‍යංශය අතර ආයෝජන ප්‍රවර්ධන ගිවිසුමකට අත්සන් තබා තිබේ. මුහුදේ දී විතට පත්වන අය සොයා ගැනීම සහ බේරා ගැනීමේ කාර්යන් සම්බන්ධීකරණය ඉන් ආවරණය වන බව ජනාධිපති ප්‍රකාශක හා ජාත්‍යන්තර මාධ්‍ය ඒකකය පවසයි.", "URL": "https://sinhala.adaderana.lk/news.php?nid=44230", "Category": null, "Parent URL": null}