{"Source": "Adaderana", "Timestamp": "November 9, 2015 09:55 am", "Headline": "සෝභිත හිමිට අවසන් ගෞරව දැක්වීමට මහ සෙනඟක්", "News Content": "අපවත් වී වදාළ කෝට්ටේ ශ්‍රී නාගවිහාරාධිපති පූජ්‍ය මාදුළුවාවේ සෝභිත හිමියන්ගේ දේහය මහජන ගෞරවය සඳහා මේවනවිට එම විහාරයේ ධර්ම ශාලාවේ තැන්පත් කර තිබේ.දේහය අද පෙරවරුවේ එම විහාරස්ථානයේ ආවාසගෙයි තැනපත් කිරීමෙන් පසු මහ සංඝරත්නය, අධිකරණ අමාත්‍ය විජයදාස රාජපක්ෂ, නියෝජ්‍ය කථානායක තිලංග සුමතිපාල, හිටපු විදේශ අමාත්‍ය රෝහිත බෝගොල්ලාගම යන මහත්වරුන් අවසන් ගෞරව දක්වන ලදී.දේහයට අවසන් ගෞරව දැක්වීම සඳහා මේවන විට 3000ක පමණ පිරිසක් එම ස්ථානයට පැමිණ සිටින අතර රාජකාරී සඳහා පොලීසියට අමතරව පොලිස් විශේෂ කාර්ය බලකායෙන් ද කැඳවා තිබේ.පාසල් සිසුන්, කොට්ටේ ශ්‍රී නාග විහාරයේ දායක සභාවේ සාමාජිකයින් ඇතුළු බොහෝ පිරිසක් මේවන විටත් සෝභිත හිමියන්ගේ දේහයට ගෞරව දැක්වීමට පැමිණ සිටියි.මේ අතර ඇති විය හැකි රථවාහන තදබදය හේතුවෙන් කෝට්ටේ ශ්‍රී නාගවිහාරය ඉදිරිපිට මාර්ගයේ වාහන ගමනා ගමනයද එක දිශාවකට පමණක් සීමා කිරීමට පියවරගෙන ඇත.", "URL": "https://sinhala.adaderana.lk/news.php?nid=54970", "Category": null, "Parent URL": null}