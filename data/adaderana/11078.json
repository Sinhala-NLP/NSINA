{"Source": "Adaderana", "Timestamp": "September 25, 2010 09:41 am", "Headline": "ජී.එස්.පී වෙනුවෙන් ඇමරිකානු විමර්ශනය අඟහරුවාදා", "News Content": "ශ්‍රී ලංකාවේ කම්කරු නීති උල්ලංඝණය වන්නේ දැයි යන්න පිළිබඳව අමෙරිකානු රාජ්‍ය දෙපාර්ත‍මේන්තු විමර්ශනය ලබන අඟහරුවාදා පැවැත්වීමට නියමිතව තිබේ. එහිදී ශ්‍රී ලංකා රජයේ පාර්ශවයෙන් සහ එරට වෘත්තීය සමිති පාර්ශවයෙන් කරුණු විමසීමට නියමිතව ඇත. අමෙරිකානු නිදහස් වෙළඳ කලාපීය වෘත්තීය සමිතියක් විසින් ගොනු කළ පෙත්සමකට අනුව මෙම විමර්ශනය සිදුකෙරෙන බව සඳහන් වේ. මේ සඳහා ශ්‍රී ලංකා රජය නියෝජනය කරමින් නියෝජිතයින් 6 දෙනෙකු සහභාගී වීමට නියමිත බව වාර්තා වේ. අදාළ පෙත්සම විභාග කිරීමෙන් අනතුරුව අමෙරිකාව විසින් ශ්‍රී ලංකාවේ ඇතැම් නිෂ්පාදන සඳහා ලබා දී ඇති ජී.එස්.පී බදු සහනය පිළිබඳ තීරණය කෙරෙනු ඇතැයි සඳහන් වේ.", "URL": "https://sinhala.adaderana.lk/news.php?nid=11078", "Category": null, "Parent URL": null}