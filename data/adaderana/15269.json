{"Source": "Adaderana", "Timestamp": "April 4, 2011 03:14 pm", "Headline": "ලස්සන ෆ්ලෝරා-ද.ආසියාවේ ISO 9001: 2008  දිනූ ප‍්‍රමුඛයා වෙයි", "News Content": "(වෛද්‍ය ලසන්ත මලවිගේ (MBBS, DIPM, PhD)) ලස්සන ෆ්ලෝරා ISO 9001: 2008 සහතිකයෙන් නොබෝදා පිදුම් ලැබීය. ශ‍්‍රී ලංකාවේ පමණක් නොව දකුණු ආසියාවේ ම එම සහතිකයෙන් පිදුම් ලැබූ ප‍්‍රථම මල් සැකැසුම්කරුවෝ බවට මේ අනුව ලස්සන ෆ්ලෝරා ඉතිහාසයට එක් විය. 1998 ක්ෂේත‍්‍රයට මුලින්ම පය තබමින් රටේ මල් සැකැසුම් කර්මාන්තයේ විප්ලවීය වෙනසක් සිදුකිරීමට ලස්සන ෆ්ලෝරා ආයතනයට හැකි වූයේ දැඩි කැපවීමත් මනා වෘත්තීය හැකියාවෙන් යුත් පරිපාලනයත්, සැලකිල්ලෙන් ගොඩනගන ලද ක‍්‍රම පද්ධතියත් නිසාය. මේ නිසා තරගකාරී මුදලකට ඉතා අනර්ඝ මල් සැකැසුම් පාරිභෝගිකයාට ඉදිරිපත්කිරීමට හැකි වූ අතර පාරිභෝගික විශ්වාසය ද දිනාගත් ආයතනයක් බවට ලස්සන ෆ්ලෝරා පත්විය. වෛද්‍ය ලසන්ත මලවිගේ (MBBS, DIPM, PhD) විසින් මෙම ආයතනය ආරම්භ කෙරිණි. එය සිදුවූයේ ඔහු කොළඹ වෛද්‍ය විද්‍යාලයේ තුන්වන වසරේ ඉගෙනුම ලබන අවධියේය. මෙසේ ඇරඹුණු ලස්සන ෆ්ලෝරා නාමය මුදලට වටිනා, නව්‍ය, අලංකාර මල් සැකැසුම් ශ‍්‍රී ලාංකිකයන්ට ඉදිරිපත්කිරීමේ ප‍්‍රමුඛයන් බවට පත් වී සිටියි. ලස්සන ෆ්ලෝරා ප‍්‍රදර්ශනාගාර කාර්යාල හතර ගෝල්ෆේස් හෝටලයේ, නාවල, මීගමුවේ සහ නුවර පිහිටා ඇත. ප‍්‍රධාන මල් සැකසුම් වැඩපළ සහ ශීතාගාර පහසුකම් ඇත්තේ හෝමාගම පිහිටි ගබඩා සංකීර්ණයේය. \"අපගේ ප‍්‍රධානම ශක්තිය වන්නේ ඉතා හොඳින් පුහුණු වූ, අත්දැකීම් සහිත වෘත්තීය මට්ටමේ කාර්ය මණ්ඩලයයි. වසර 12ක අත්දැකීම් සහිත ඉතිහාසය, මංගල අවස්ථා සහ වෙනත් උත්සව අවස්ථාවල දී ඉහළම මට්ටමේ මල් සැකැසුම් අවශ්‍යතා ඉටුකිරීම මගින් ක්ෂේත‍්‍රයේ ප‍්‍රමුඛයා බවට අප පත් වී තිබෙනවා. නිතරම වෙනස්, අලූත් මල් සැකැසුම් මෝස්තර සහ වෙනස් ආකෘති ඉදිරිපත්කිරීම නිසා ලංකාවේ බොහෝ වැදගත් උත්සව අවස්ථා මලින් සැරසීමට අපට අවස්ථාව උදා වුණා\"වෛද්‍ය මලවිගේ පැවැසීය. පෝරුව, පල්ලි, හින්දු සහ මුස්ලිම් විවාහ උත්සවවල දී මල් නිර්මාණ කිරීමට ලස්සන ෆ්ලෝරා විශේෂ ප‍්‍රවීණතාවක් දක්වයි. මල් ප‍්‍රවාහනය කිරීමේ දී ශීත රථ භාවිත කරන එකම මල් සැකැසුම්කරුවා ලස්සන ෆ්ලෝරාය. \"අපගේ වගකීම සහ පොරොන්දුව වන්නේ උසස්ම සහ මනාව දියුණු කරන ලද ක‍්‍රමවේදයක් භාවිතා කිරීමයි. මේ නිසා මහජනතාවගේ ගෞරවය සහ පිළිගැනීම දිනාගැනීමට අපට හැකි වී තිබෙනවා. ඒ නිසා වඩාත් විශ්වාසදායකම මල් සැකැසුම්කරුවා වීමට අපට හැකි වී තිබෙනවා. සියලූම සැපයුම්කරුවන් සහ කොටස්කරුවන් සමග සාධාරණ වෙළෙඳාමක් සිදු කිරීමට අප නිතරම උත්සාහ දරනවා. සාධාරණ මිලකට ඵලදාව මිලදීගැනීම නිසා මල්වගාකරුවන් බොහෝ පිරිසකට සාර්ථක කෘෂි ව්‍යාපාර පවත්වා ගෙනයාමට අප අවස්ථාව ලබා දී තිබෙනවා. මේ අයට තාක්ෂණික සහයෝගය අප ලබාදෙනවා. ඔවුන්ගේ පැළ සහ බීජ අවශ්‍යතා සහ ඔවුන්ට අවශ්‍ය මූල්‍ය සහයෝගය අප සපුරා දෙනවා. දකුණු ආසියාවේ ඉතා විශිෂ්ටතම මංගල සහ වෙනත් මල් සැකැසුම් සපයන්නා බවට පත්වීමේ අපගේ ඉලක්කය සපුරා ගැනීමට මේ සියල්ල එක ලෙස දායකත්වය සපයන බව අවසාන වශයෙන් පැවසිය හැකියි\"වෛද්‍ය මලවිගේ සඳහන් කළේය.", "URL": "https://sinhala.adaderana.lk/news.php?nid=15269", "Category": null, "Parent URL": null}