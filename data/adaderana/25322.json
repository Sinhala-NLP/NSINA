{"Source": "Adaderana", "Timestamp": "June 26, 2012 08:44 am", "Headline": " කන්ටේනර් රථයක් යතුරු පැදි 4 ක ගැටී අයෙක් මරුට ", "News Content": "බිංගිරිය නගරය ආසන්නයේ සිදුවු රිය අනතුරකින් පුද්ගලයෙකු ජීවිතක්ෂයට පත්වී තිබේ. කන්ටේනර් රථයක් යතුරු පැදි 4 ක ගැටී මෙම අනතුර සිදුවී ඇති බව වැඩබලන පොලිස් මාධ්‍ය ප්‍රකාශක පොලිස් අධිකාරී සජීව මැදවත්ත මහතා සඳහන් කරයි. අනතුරින් තවත් පුද්ගලයෙකු තුවාල ලබා ප්‍රතිකාර සඳහා බිංගිරිය රෝහලට ඇතුළත් කර ඇත. බිංගිරිය පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25322", "Category": null, "Parent URL": null}