{"Source": "Adaderana", "Timestamp": "February 1, 2012 04:38 pm", "Headline": " කොටුවෙන් ආරම්භ වී දුම්රිය ගමන් නෑ", "News Content": "කොටුව දුම්රිය ස්ථානයෙන් ගමන් ආරම්භ කිරීමට නියමිත සියලුම දුම්රිය වෘත්තීය ක්‍රියාමාර්ගයක් හේතුවෙන් නවත්වා ඇති බව දුම්රිය පාලක මැදිරිය පවසයි. දුම්රිය රියදුරන්, නියාමකවරුන්, ස්ථානාධිපතිවරුන්, දුම්රිය පාලක මැදිරියේ සේවකයින් සහ අධීක්ෂණ නිලධාරීන් මෙම වර්ජනය සඳහා එක්ව සිටින බව අද දෙරණ කළ විමසීමක දී දුම්රිය සේවක අයිතීන් හා දේපළ සුරැකීමේ සංවිධානයේ කැඳවුම්කරු සුමතිපාල මානවඩු මහතා සඳහන් කළේය. ඒ ඒ නිලයන්ගේ වැටුප් ශ්‍රේණි පිළිබඳ ගැටලුවලට විසඳුම් ලබාදෙන බවට රජය ලබාදුන් පොරොන්දු ඉටු නොවීම හේතුවෙන් මෙම තීරණයට සේවකයින් එළඹ සිටින බව මානවඩු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21805", "Category": null, "Parent URL": null}