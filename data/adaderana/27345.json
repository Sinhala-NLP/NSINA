{"Source": "Adaderana", "Timestamp": "September 12, 2012 12:57 pm", "Headline": "සංඝමිත්තාව ගිලෙයි", "News Content": "මාතලේ සංඝමිත්තා බාලිකා ජාතික පාසල ගිලා බැසීමේ අවධානමකට ලක්ව තිබේ. මේ වන විටත් පාසලේ ගොඩනැගිලි 3 ක ඉරිතැලීම් හටගෙන ඇති බව සඳහන්ය. මීට අමතරව පාසැල් භූමියේ ස්ථාන කිහිපයක ද ඉරිතැලීම් හටගෙන ඇති බව වාර්තා වේ. මේ සම්බන්ධයෙන් අද දෙරණ මාතලේ දිස්ත‍්‍රික් භූ විද්‍යාඥ බී.මොරේමඩ මහතාගෙන් විමසා සිටි අතර අදාළ සිද්ධිය සම්බන්ධයෙන් තමන් වෙත තොරතුරු ලැබී ඇති බවත් මේ වන විටත් ඒ සම්බන්ධයෙන් පරීක්ෂණ ආරම්භ කොට ඇති බවත් හෙතෙම පැවසීය. කෙසේ වෙතත් අදාළ පරීක්ෂණ වාර්තා මේ වන තෙක් ලැබී නොමැති බව ද ඔහු සඳහන් කළේය. පරීක්ෂණ වාර්තා ලැබීමෙන් අනතුරුව ඇති වී ඇති ආපදා තත්ත්වය පිළිබඳ තීරණයක් ගෙන විකල්ප ස්ථානයකට පාසල රැගෙන යාම හෝ ඒ සම්බන්ධව පියවරක් ගන්නා බව බී.මොරේමඩ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=27345", "Category": null, "Parent URL": null}