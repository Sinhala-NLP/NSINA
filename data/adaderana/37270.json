{"Source": "Adaderana", "Timestamp": "September 9, 2013 01:31 pm", "Headline": "මිණිපුරේ ඝාතනයක්", "News Content": "රත්නපුර, දම්බුළුමාන ප්‍රදේශයේදී යකඩ පොල්ලකින් පහරදී පුද්ගලයෙකු ඝාතනය කර ති‍බේ. මෙලෙස ඝාතනය කර ඇත්තේ වයස අවුරුදු 30 ක් වන රත්නපුර, දම්බුළුමාන ප්‍රදේශයේ පදිංචිකරුවෙකු බව පොලිස් මාධ්‍ය ප්‍රකාශක කාර්යාලය පැවසුවේය. අද පෙරවරු 5.00 ට පමණ මෙම ඝාතනය සිදුව තිබේ. පොලිසිය පැවසුවේ නිවසේ ඇතිවූ ආරවුලක් හේතුවෙන් මියගිය පුද්ගලයාගේ ඥාතියෙකු විසින් අදාළ ඝාතනය සිදුකර ඇති බවය. ඝාතනය සිදුකළ පුද්ගලයා රත්නපුර පොලිසිය මගින් අත්අඩංගුවට ගෙන ඇති අතර වැඩිදුර විමර්ශන කටයුතු රත්නපුර පොලිසිය විසින් සිදුකරනු ලබයි. මරණය සම්බන්ධයෙන් මහෙස්ත්‍රාත් පරීක්ෂණය අද පැවැත්වීමට නියමිතය.", "URL": "https://sinhala.adaderana.lk/news.php?nid=37270", "Category": null, "Parent URL": null}