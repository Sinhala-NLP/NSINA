{"Source": "Adaderana", "Timestamp": "May 28, 2014 12:58 pm", "Headline": "ජනපතිගේ ඇරියුම මෝඩි පිළිගනියි ", "News Content": "මෙරට සංචාරයක නිරත වන ලෙස ජනාධිපති මහින්ද රාජපක්ෂ මහතා සිදුකළ ඉල්ලීම ඉන්දීය අග්‍රාමාත්‍ය නරේන්ද්‍ර මෝඩි මහතා පිළිගෙන තිබේ. ඒ අනුව අගෝස්තු සහ සැප්තැම්බර් මාස දෙක ඇතුළත නරේන්ද්‍ර මෝදි මහතා ශ්‍රී ලංකාවේ සංචාරය කරනු ඇති බව ඉන්දීය මාධ්‍ය වාර්තා කළේය. භාරතීය ජනතා පක්ෂ ඉන්දීය මහමැතිවරණයෙන් ජයග්‍රහණය හිමි කර ගැනීමත් සමඟ ජනාධිපති මහින්ද රාජපක්ෂ මහතා නරේන්ද්‍ර මෝඩි මහතා වෙත සිය සුබ පැතුම් එක්කරනු ලැබුණි. එහිදී නරේන්ද්‍ර මෝදි මහතාට ශ්‍රී ලංකාවේ සංචාරයක නිරතවන ලෙසට ද ජනාධිපතිවරයා විසින් ආරාධනා කළේය. ඒ අනුව එම ආරාධනය නරේන්ද්‍ර මෝඩි මහතා විසින් පිළිගෙන ඇති බව ඉන්දීය මාධ්‍ය වාර්තා කර සිටියේය. ඉන්දීය නව අගමැති වරයාගේ ශ්‍රී ලංකා සංචාරය දෙරට අතර ආර්ථික සහ දේශපාලනික සුහදත්වය වර්ධනය කර ගැනිමට පිටිවහලක් වනු ඇති බව විචාරකයින් පෙන්වා දෙයි.", "URL": "https://sinhala.adaderana.lk/news.php?nid=43543", "Category": null, "Parent URL": null}