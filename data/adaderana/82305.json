{"Source": "Adaderana", "Timestamp": "December 31, 2017 02:30 pm", "Headline": "අපේ මාළු කන්න ඇවිත් 13ක් මාට්ටු ", "News Content": "මෙරට මුහුදු සීමාව උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් 13 දෙනෙකු නාවික හමුදාව විසින් අත්අඩංගුවට ගෙන තිබේ. අද අළුයම කච්චතිව් දූපත ආසන්න මුහුදු ප්‍රදේශයේ ධීවර කටයුතුවල නිරත වෙමින් සිටියදී ඔවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර මහතා සඳහන් කළේය. එහිදී එම ධීවරයින් පැමිණි යාත්‍රා දෙකක් ද නාවික හමුදා බාරයට ගෙන තිබේ. අත්අඩංගුවට ගත් ධීවරයින් සහ යාත්‍රා ඉදිරි විමර්ශන කටයුතු සඳහා යාපනය සහකාර ධීවර අධ්‍යක්ෂ කාර්යාලය වෙත බාරදීමට නියමිත බව නාවික හමුදා මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=82305", "Category": null, "Parent URL": null}