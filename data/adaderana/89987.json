{"Source": "Adaderana", "Timestamp": "May 29, 2018 06:22 am", "Headline": "කරදරකාර‍යාගේ නවාතැන වෙනස් වෙයි", "News Content": "මස්කෙළිය නගරයට පැමිණෙන වතු කම්කරුවන් ඇතුළු ප්‍රදේශවාසින්ව සපා කමින් හිරිහැර කළ රිලවෙකු අල්ලා ගැනිමට නල්ලතන්නිය වනජිවි කාර්යයාලයේ නිලධාරින් සමත් වි ඇත. මස්කෙළිය ප්‍රදේශයේ නිවසක නිතියානුකුල නොවන ආකාරයෙන් ඇති කර ඇති මෙම රිලවා නිවැස් හිමියන් සපා කැමට පුරුදු විමත් සමඟම එම රිලවාව මුදා හැරිමට නිවැස් හිමියන් විසින් කටයුතු කර තිබේ. එම රිලවා මස්කෙළිය නගරයේ සැරිසරමින් වතු කම්කරුවන් ඇතුළු ප්‍රදේශවාසින්ව සපා කැමට පුරුදු වි සිටි නිසා එම රිලවාව අල්ලා වෙනත් සුදුසු ප්‍රදේශයකට රැගෙන ගොස් මුදා හරින ලෙස මස්කෙළිය පොලිසිය විසින් වනජිවි නිලධාරින්ගෙන් ඉල්ලිමක් කර තිබේ. ඒ අනුව වනජිවි නිලධාරින් දැඩි පරිශ්‍රමයක් දරා එම රිලවා අල්ලා උඩවලව වනජිවි පශු සම්පත් රෝහල වෙත රැගෙන ගොස් පශු වෛද්‍යවරුන්ගේ පරික්ෂාවෙන් අනතුරුව රක්ෂිතයට මුදා හරින බව නල්ලතන්නිය වනජිවි කාර්යාලයේ නිලධාරින් කියා සිටියේය.", "URL": "https://sinhala.adaderana.lk/news.php?nid=89987", "Category": null, "Parent URL": null}