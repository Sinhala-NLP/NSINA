{"Source": "Adaderana", "Timestamp": "January 2, 2019 09:41 am", "Headline": "නොරෝච්චෝලේ ගම්මානයක දෙපිරිසක් ගැටී 8ක් රෝහලට", "News Content": "පුත්තලම නොරෝච්චෝලේ දළුව ගෙවල් 80 ගම්මානයේ දෙපිරිසක් අතර ඇතිවු ගැටුමකින් කැපුම් තුවාල ලැබු අට දෙනෙකු පුත්තලම රෝහලට ඇතුලත් කර තිබේ. ඊයේ(01) රාත්‍රියේ මෙම ගැටුම ඇති වී තිබුනි. දළුව ගෙවල් 80 ගම්මානයේ පදිංචි, පදිංචිකරුවන් අතර ඊයේ සවස සිට ගැටුමක් ඇති වී තිබු බවත් පසුව එය රාත්‍රිය වන උග්‍ර අතර හැරී ඇති බවත් පවසයි. පසුව ගැටුමට සම්බන්ධ පාර්ශව දෙකේ පිරිස් කඩු සහ පිහිවලින් එල්ල වු ප්‍රහාර වලින් තුවාල ලබා තිබු බවද වාර්ථාවෙයි. අදාල සිද්ධිය සැලවීමත් සමඟ පුත්තලම මූලික රෝහලේ සහ කල්පිටිය දිසා රෝහලේ ගිලන් රථ අදාල ගැටුම සිදුවු ස්ථාන වෙත කඩිනමින් ගෙන්වා තුවාල කරුවන් පුත්තලම මුලික රෝහල වෙත යැවීමට නොරෝච්චෝල පොලීසිය රාත්‍රී 10 ට පමන කටයුතු කර තිබේ. ගැටුමෙන් අට දෙනෙකු තුවාල ලබා ඇති අතර එයින් එක් අයකුට බරපතල බවත් කැපුම් තුවාල ලැබු අට දෙනා අතර කාන්තාවන් තිදෙනෙකුද සිටින බවද පුත්තලම රෝහල් ප්‍රකාශකයකු පැවසිය.", "URL": "https://sinhala.adaderana.lk/news.php?nid=101669", "Category": null, "Parent URL": null}