{"Source": "Adaderana", "Timestamp": "May 2, 2018 02:35 pm", "Headline": "කේරළ ගංජා විකිණූ 3ක් අල්ලයි", "News Content": "තලවකැලේ ප්‍රදේශයට කේරළ ගංජා අලෙවි කිරීමේ ජවාරමේ නිරතව සිටි ජවාරම් කරුවන් තිදෙනෙක් තලවකැලේ පොලීසිය විසින් අද (02) දහවල් සැකකපිට අත්අඩංගුවට ගත් බව තලවකැලේ පොලීසිය පවසයි. තලවකැලේ හොලිරුඩ් වතුයායේ නිවසක මෙම කේරළ ගංජා කුඩා පැකට් වශයෙන් සකස් කර අලෙවි කිරීමට සුදානම් කර ඇති බව තලවකැලේ පොලීසියට ලද තොරතුරක් මත මෙම වැටලීම සිදු කර ඇත. මෙම වැටලිම සිදු කරන අවස්ථාවේ සැකකරුවවන් සන්තකයේ තිබී කේරළ ගංජා ග්‍රෑම් 300 කුඩා පැකට් 40 ක් පමණ අසුරා තිබු බව තලවකැලේ පොලීසිය සඳහන් කළේය. අත්අඩංගුවට ගත් සැකකරුවන් තලවකැලේ ප්‍රදේශයේම පදිංචිකරඅවන් බවත් ඔවුන් හෙට(03) නුවරඑළිය මහේස්ත්‍රාත් අධිකරණය වෙත ඉදිරිපත් කරන බව තලවකැලේ පොලීසිය පවසයි.", "URL": "https://sinhala.adaderana.lk/news.php?nid=88391", "Category": null, "Parent URL": null}