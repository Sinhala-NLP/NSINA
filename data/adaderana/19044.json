{"Source": "Adaderana", "Timestamp": "September 29, 2011 04:11 pm", "Headline": "ගුවන්තොටුපළේ දී රත්රන් සමග දෙදෙනෙක් අත්අඩංගුවට", "News Content": "රත්රන් තොගයක් නීතිවිරෝධී ලෙස රැ‍ගෙන යාමට උත්සාහ කළ ශ්‍රී ලාංකිකයින් දෙදෙනෙකු කටුනායක ගුවන්තොටුපළේ දී අත්අඩංගුවට ගෙන තිබේ. බැංගලෝර් බලා පිටත්ව යාමට සූදානමින් සිටි ශ්‍රී ලාංකිකයින් දෙදෙනෙකු මෙලෙස අත්අඩංගුවට පත්වූ බව පොලිසිය පැවසීය. ඔවුන් සතුව තිබූ රත්රන් තොගයේ වටිනාකම රුපියල් මිලියන 15 ට ආසන්න බව සඳහන්ය. සැකකරුවන්ගෙන් තවදුරටත් ප්‍රශ්න කරන බව පොලිසිය පැවසීය.", "URL": "https://sinhala.adaderana.lk/news.php?nid=19044", "Category": null, "Parent URL": null}