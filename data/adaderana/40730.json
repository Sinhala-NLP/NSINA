{"Source": "Adaderana", "Timestamp": "January 29, 2014 10:25 am", "Headline": "මේවා දිගටම සිදුවුණොත් ගණනය කළ නොහැකි විනාශයක් සිදුවෙයි ", "News Content": "වෙනත් ආගමික මධ්‍යස්ථාන වලට දිගින් දිගටම ප්‍රහාර එල්ල කිරීම් සිදුවුවහොත් ගණනය කළ නොහැකි විනාශයක් ලංකාව තුළ සිදුවීමට ඉඩ ඇති බව අන්තර් ආගමික සංවාද සංසදය පවසයි. දිගින් දිගටම ආගමික මධ්‍යස්ථාන සඳහා ප්‍රහාර එල්ල කරනු ලබන්නේ නීතිය ක්‍රියාත්මක කරන පුද්ගලයින් නිවැරදිව කටයුතු නොකිරීම හේතුවෙන් බව ඇතැම් පුද්ගලයින්ගේ මතය වී ඇති බවද එම සංසදය සඳහන් කරයි. එසේම මෙවැනි සිදුවීම් දේශීය මාධ්‍ය විසින් නිසියාකාර ලෙස වාර්තාකරණය නොකරන බවද එම සංසදනය සඳහන් කරයි. අන්තර් ආගමික සංවාද සංසදය බෞද්ධ භික්ෂූන් මෙන්ම හින්දු, ක්‍රිස්තියානි සහ මුස්ලිම් ආගමික නායකයින්ගෙන් සමන්විත සංසදයක් වෙයි. පසුගිය දින හික්කඩුවේ පිහිටි වෙනත් ආගමික මධ්‍යස්ථාන දෙකට භික්ෂුන් වහන්සේලා ඇතුළු පිරිසක් ප්‍රහාර එල්ල කර තිබුණි. ‍ එහිදි එම සංවිධානයේ සමාජිකයින් සහ පොලිස් නිලධාරීන් අතරද උණුසුම්කාරී තත්ත්වයක් උද්ගත විය.", "URL": "https://sinhala.adaderana.lk/news.php?nid=40730", "Category": null, "Parent URL": null}