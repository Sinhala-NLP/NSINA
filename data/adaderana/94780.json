{"Source": "Adaderana", "Timestamp": "August 21, 2018 05:25 pm", "Headline": "ලිඳුල නගර සභාවේ උප සභාපතිට ඇප", "News Content": "තලවකැලේ පොලීසිය මඟින් අද (21) සැකපිට අත්අඩංගුවට ගෙන නුවරඑලිය මහේස්ත්‍රාත් වෙත ඉදිරිපත් කළ තලවකැලේ-ලිදුල නගර සභාවේ උප සභාපති එල්.භාරතිදාසන් මහතා රුපියල් ලක්ෂයක ශරිර ඇප මත මුදාහැරීමට නුවරඑළිය මහේස්ත්‍රාත් අධිකරණය නියෝග කළේය. එමෙන්ම ඊට අදාළ නඩුව ලබන මස 18 වෙනි දින කැඳවීමට නුවරඑලිය මහෙස්ත්‍රාත් අධිකරණයේ මහේස්ත්‍රාත් සහ අතිරේක දිසා විනිසුරු පබුද ජයසේකර මහතා නියෝග කළ බව අද දෙරණ වාර්තාකරු පවසයි. එල්.භාරතිදාසන් මහතා පසුගිය දා තලවකැලේ වතුයායේ තේ ඉඩමකට අයුතු ලෙස ඇතුළු වී රුපියල් විසිදහසක අනර්ථයක් සිදු කල බවට කියන සිද්ධියක් සම්බන්ධයෙන් එම වතුයායේ පාලන අධිකාරිය මඟින් තලවකැලේ පොලීසිය වෙත කරන ලද පැමිණිල්ලකට ප්‍රකාශයක් ලබාදීමට ගිය අවස්තාවේ තලවකැලේ පොලීසිය මඟින් භාරතිදාසන් මහතාව එම චෝදනාව යටතේ සැකපිට අත්අඩංගුවට ගෙන අධිකරණය වෙත ඉදිරිපත් කර තිබුණි. එල් භාරතිදාසන් මහතාව නුවරඑළිය මහෙස්ත්‍රාත් අධිකරණය මඟින් නිකුත් කර තිබු වරෙන්තුවක් මත තලවකැලේ පොලීසිය මඟින් මිට ප්‍රථමද අත්අඩංගුවට ගෙන අධිකරණය වෙත ඉදිරිපත් කිරිමෙන් පසු ඇප මත සිටින සැකකරුවෙකු බවද සඳහන්ය.", "URL": "https://sinhala.adaderana.lk/news.php?nid=94780", "Category": null, "Parent URL": null}