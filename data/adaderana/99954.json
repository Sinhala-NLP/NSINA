{"Source": "Adaderana", "Timestamp": "November 28, 2018 06:04 pm", "Headline": "රාජ්‍ය සේවයේ වැටුප් විෂමතාව නිවැරදි කිරීමේ වාර්ථාව ජනපති අතට", "News Content": "රාජ්‍ය අංශයේ වැටුප් සමාලෝචන ජනාධිපති විශේෂ කොමිසමේ වාර්තාව ජනාධිපති මෛත්‍රීපාල සිරිසේන මහතා වෙත අද (28) පිලිගන්වා තිබේ. අද පෙරවරුවේ එම කොමිසමේ සභාපති එස්.රනුග්ගේ මහතා විසින් එම වාර්තාව ජනාධිපතිවරයා වෙත භාරදුන් බව ජනාධිපති මාධ්‍ය අංශය සඳහන් කළේය. රාජ්‍ය අංශයේ වැටුප් හා දීමනා සම්බන්ධයෙන් දැනට ක්‍රියාත්මක චක්‍රලේඛ හා විධිවිධාන කෙරෙහි අවධානය යොමු කරමින් රාජ්‍ය අංශයේ වැටුප් ආශ්‍රිත ගැටලු හෝ විෂමතා ඇත්නම් ඒවා විසදීමට නිර්දේශ ඉදිරිපත් කිරීම සඳහා ජනාධිපතිවරයා විසින් මෙම කොමිසම පත් කරනු ලැබුවාය. ඒ පසුගිය අගෝස්තු මස 14 වන දින පැවති අමාත්‍ය මණ්ඩල රැස්වීමේදී ගත් තීරණයකට අනුව යි. ඒ අනුව එස්. රනුග්ගේ මහතාගේ සභාපතීත්වය යටතේ මෙම කොමිසම පත් කළ අතර සාමාජිකයින් 15 දෙනෙකු එහි කටයුතු කරනු ලැබුවාය.", "URL": "https://sinhala.adaderana.lk/news.php?nid=99954", "Category": null, "Parent URL": null}