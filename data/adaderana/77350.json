{"Source": "Adaderana", "Timestamp": "September 10, 2017 10:13 am", "Headline": " නින්නාද 2017 -ටී.වී.දෙරණට සම්මාන රැසක්", "News Content": "කොළඹ ඩී.ස්. සේනානායක විද්‍යාලයේ ජනමාධ්‍ය කවය සංවිධාන කළ නින්නාද 2017 මාධ්‍ය සම්මාන උළලේදි ටී.වී.දෙරණ නාලිකාවට සම්මාන රැසක් හිමිවුණි.නින්නාද 2017 මාධ්‍ය සම්මාන උළෙල ඊයේ(09) පස්වරුවේ ඩී.ස්. සේනානායක විද්‍යාලයේ ආර්.අයි.ටී අලස් ශාලාවේදී පැවැත්වුණි.ඒ කථානායක කරූ ජයසූරිය මහතාගේ ප්‍රධානත්වයෙනි.එහිදී දිවයිනේ ජනප්‍රියතම රූපවාහිනී නාලිකාවට හිමි සම්මානය හිමි කරගත්තේ ටී.වී.දෙරණ නාලිකාවයි.එමෙන්ම අද දෙරණ ප්‍රවෘත්ති විකාශය දිවයිනේ ජනප්‍රියතම ප්‍රවෘත්ති නාලිකාව ලෙස සම්මානයට පාත්‍ර වුණි.දිවයිනේ ජනප්‍රියතම රූපවාහිනී පුවත්පත් වැඩසටහනට හිමි සම්මානය හිමි කරගත්තේ ටී.වී.දෙරණ හි විකාශය වන දෙරණ අරුණ වැඩසටහනයි.දිවයිනේ ජනප්‍රියතම රූපවාහිනි සිංහල ප්‍රවෘත්ති නිවේදකයා ලෙස චතුර අල්විස් මහතා සම්මානයට හිමිකම් කියූ අතර සිංහල ප්‍රවෘත්ති නිවේදිකාව ලෙස වසන්ති නානායක්කාර මහත්මිය සම්මාන හිමිකර ගත්තේය.එමෙන්ම දිවයිනේ ජනප්‍රියතම රූපවාහිනී ඉංග්‍රිසි ප්‍රවෘත්ති නිවේදකයා ලෙස මහීෂ් ජොනි මහතා සම්මාන හිමිකර ගත් අතර ඉංග්‍රිසි ප්‍රවෘත්ති නිවේදිකාව ලෙස ඉන්දීවරි අමුවත්ත මහත්මිය සම්මාන හිමිකර ගත්තේය.ජනප්‍රියතම රූපවාහිනී දේශපාලන වැඩසටහන ලෙස ටී.වී.දෙරණ නාලිකාවේ විකාශය වන දෙරණ තුන්සිය හැට වැඩසටහන සම්මානයට පාත්‍ර වුණි.ටී.වී.දෙරණහි විකාශය වන මා නොවන මම වැඩසටහන දිවයිනේ ජනප්‍රියතම රූපවාහිනි සංගීත වැඩසටහන ලෙස සම්මාන හිමිකරගත්තේය.සම්මාන උළලේදී දිවයිනේ ජනප්‍රියතම රූපවාහිනි ළමා රූපවාහිනි වැඩසටහන ලෙස සම්මානයට පාත්‍ර වුනේ දෙරණ ලිට්ල් ස්ටාර් වැඩසටහනයි.", "URL": "https://sinhala.adaderana.lk/news.php?nid=77350", "Category": null, "Parent URL": null}