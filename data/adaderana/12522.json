{"Source": "Adaderana", "Timestamp": "December 1, 2010 10:58 am", "Headline": "ෆොන්සේකාගේ සල්ලි තියාගත්තාට එරෙහි නඩුව මාර්තු 25 දා කැඳවයි", "News Content": "සරත් ෆොන්සේකා මහතාගේ දේශපාලන කාර්යාලයට අයත් රුපියල් කෝටි 7 ට ආසන්න මුදලක් නීතී විරෝධී ලෙස පෞද්ගලික බැංකු සේප්පුවක තැන්පත් කිරීමේ චෝදනා ලබා සිටින අශෝකා තිලකරත්න මහත්මියට අදාළ නඩුව විභාග කිරීම සඳහා කොළඹ මහාධිකරණය දින නියම කර තිබේ. අදාළ නඩුව අද කැඳවූ අවස්ථාවේ රජයේ නීතීඥවරයා අධිකරණයෙන් ඉල්ලා සිටියේ මෙම නඩුව විභාග කිරීම සඳහා දින නියම කරන ලෙසයි. ඒ අනුව අදාළ නඩුව මාර්තු මස 25 වැනිදා විභාග කිරීමට කොළඹ මහාධිකරණ විනිසුරු දීපාලි විජේසුන්දර මහත්මිය තීන්දු කළාය. එදිනට අධිකරණය හමුවේ පෙනී සිටින ලෙස දන්වා නඩුවේ සාක්ෂිකරුවන්ට ද නොතීසි නිකුත් කළ බව අද දෙරණ අධිකරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=12522", "Category": null, "Parent URL": null}