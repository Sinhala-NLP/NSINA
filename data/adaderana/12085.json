{"Source": "Adaderana", "Timestamp": "November 12, 2010 06:59 am", "Headline": "කොළඹ තත්ත්වය සාමාන්‍යයි", "News Content": "කොළඹ රථ වාහන ගමනාගමනය යථා තත්ත්වයට පත්ව ඇතැයි පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පවසයි. පෙරේදා දින රාත්‍රීයේ සිට ඇදහැලුණු ධාරාණිපාත වර්ෂාවෙන් ඊයේ දිනයේ කොළඹ මාර්ග රැසක් අවහිර වූ අතර දැඩි රථ වාහන තදබදයක් මෙන්ම සාමාන්‍ය ජන ජීවිතය බෙහෙවින් අඩාල වී තිබුණි. කොළඹ සිදුවූ ජලගැලීම් හේතුවෙන් තවදුරටත් රැඳී තිබුණු ජලය මේ වන විට බැස ගොස් ඇති බවත්,විදුලිය ඇනහිට තිබුණු ප්‍රදේශ බොහොමයකට ඊයේ රාත්‍රීයේම යළි විදුලිය ලබා දෙන්නට හැකි වූ ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=12085", "Category": null, "Parent URL": null}