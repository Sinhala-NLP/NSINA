{"Source": "Adaderana", "Timestamp": "August 13, 2012 04:28 pm", "Headline": "ඇමති රිෂාද්ට නොතීසි", "News Content": "මහේස්ත්‍රාත්වරයෙකුට තර්ජනය කිරීමේ සිද්ධිය සම්බන්ධයෙන් චෝදනා ලබා සිටින අමාත්‍ය රිෂාද් බදියුදීන් මහතාට අගොස්තු මස 27 වැනිදා අධිකරණය හමුවේ පෙනී සිටින ලෙස මන්නාරම මහේස්ත්‍රාත්වරයා අද (13) නොතීසි නිකුත් කර තිබේ. තර්ජනයට ලක්වු මහේස්ත්‍රාත්වරයා විසින් මේ සම්බන්ධයෙන් කරන ලද ඉල්ලීමක් සලකා බැලීමෙන් පසු විනිසුරු ආර්.එස්.ඒ දිසානායක මහතා විසින් මෙම නියෝගය නිකුත් කර ඇත. මේ අතර මන්නාරම මහේස්ත්‍රාත්වරයාට තර්ජනය කිරීමේ සිද්ධිය සම්බන්ධයෙන් චෝදනා ලබා සිටින අමාත්‍ය රිෂාද් බදියුදීන් මහතාට සැප්තැම්බර් මස 05 වැනිදා අධිකරණය හමුවේ පෙනී සිටින ලෙස අභියාචානාධිකරණය ද පසුගිය (26) නොතීසි නිකුත් කරන ලදි. අදාළ සිද්ධිය සම්බන්ධයෙන් අභියාචානාධිකරණයට ජ්‍යෙෂ්ඨ නීතිඥයින් 7 දෙනෙකු විසින් ගොනු කර තිබු පැමිණිල්ලක් සලකා බැලීමෙන් පසු අභියාචනාධිකරණ විනිසුරු රංජිත් සිල්වා මහතා විසින් එම නියෝගය නිකුත් කළේය.", "URL": "https://sinhala.adaderana.lk/news.php?nid=26556", "Category": null, "Parent URL": null}