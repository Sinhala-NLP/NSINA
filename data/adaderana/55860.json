{"Source": "Adaderana", "Timestamp": "December 21, 2015 04:17 pm", "Headline": "හොරට සැකසූ සහල් ටොන් 150 ක් මාට්ටු", "News Content": "වැල්ලම්පිටිය, ඔරුගොඩවත්ත ප්‍රදේශයේ සහල් ගබඩාවක ව්‍යාජ ලෙස සකස් කරන ලද සහල් ටොන් 150 ක් හමුවී ඇති බව පාරිභෝගික කටයුතු පිළිබඳ අධිකාරියේ විශේෂ විමර්ශන ඒකකය පවසයි.එම ඒකකයේ නිලධාරීන් විසින් අද (21) කරන ලද විශේෂ වැටලීමකදී ආනයනික වෙළඳ නාමයක නමින් වෙනත් වෙළඳ නාමයක සහල් තොගයක් යළි ඇසුරුම් කර තිබුණු බවත්, ඒවායේ කල් ඉකුත් වන දිනයද නියමිත දිනට වඩා මාස 10 ක කාලයක් ඉදිරියට තබා ව්‍යාජ ලෙස මුද්‍රණය කර තිබුණු බවත් සොයා ගැනීමට හැකිවී තිබේ.ඒ ආකාරයෙන් කිලෝ ග්‍රෑම් 50 බැගින් ඇසුරුම් 3000 ක් තිබුණු බවත්, එකී ගබඩාවේ ගබඩා පාලක ලෙස කටයුතු කළ පුද්ගලයා සැකපිට අත්අඩංගුවට ගත් බවත් සඳහන්ය.අත්අඩංගුවට ගත් පුද්ගලයා මාලිගාකන්ද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55860", "Category": null, "Parent URL": null}