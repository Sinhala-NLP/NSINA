{"Source": "Adaderana", "Timestamp": "August 23, 2016 05:19 pm", "Headline": "සර්පයින් ඔඩොක්කුවේ තියාගෙන ගමනක් යන්න බෑ", "News Content": "සර්පයින් ඔඩොක්කුවේ තියාගෙන ගමනක් යාමට නොහැකි බව නව සමසමාජ පක්ෂයේ නායක ආචාර්ය වික්‍රමබාහු කරුණාරත්න මහතා පවසයි.කොළඹදී අද පැවැති මාධ්‍ය හමුවකදී ඔහු කියා සිටියේ ශ්‍රීලනිපයේ ඇතැම් සංවිධායකවරු ඉවත් කිරීම ගැන තවත් පිරිසක් හඬ තලන බවයි.කෙසේ වුවද ඇතැම් පුද්ගලයින්ගේ ඔළුවේ විෂ ඇති නම් ඔවුන්ගේ න්‍යායෙන් වැඩක් නොමැති බව හෙතෙම එහිදී පෙන්වාදුන්නේය.මේ අතර දිනෙන් දින පාඩු ලබන රාජ්‍ය සංස්ථාවල ඇති නිලධාරිවාදය පිටුදැකිය යුතු බවත්, ඒවායේ සිටින ඇතැම් නිලධාරීන් දරුණු දූෂිතයින් බවත්, ඒ මහතා කියා සිටියේය.වික්‍රමබාහූ කරුණාරත්න මහතා පැවසුවේ රාජ්‍ය සංස්ථාවල ඇත්තේ දරුණු මාෆියාවක් බැවින් ඒවායේ දේපළ හොරුන්ගෙන් ගලවා ගන්නේ කෙසේදැයි ගැටළු ඇති බවයි.", "URL": "https://sinhala.adaderana.lk/news.php?nid=63384", "Category": null, "Parent URL": null}