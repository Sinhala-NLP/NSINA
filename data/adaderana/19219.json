{"Source": "Adaderana", "Timestamp": "October 8, 2011 11:00 am", "Headline": "ඉනාමළුව රක්ෂිතයේ දැව ජාවාරමක් ගැන හෙළිවෙයි", "News Content": "දඹුල්ල, ඉනාමළුව රජයේ තේක්ක රක්ෂිතයේ මහා පරිමාණයෙන් පවත්වාගෙන ගිය දැව ජාවාරමක් පිළිබඳ තොරතුරු අනාවරණය කරගැනීමට පොලිසිය සමත්වී තිබේ. සීගිරිය පොලිසිය සහ ඉනාමළුව වනජීවී කාර්යාලයේ නිලධාරීන් එක්ව සිදුකළ වැටලීමක දී මෙම තොරතුරු අනාවරණය විය. එම වැටලීමේ දී ජාවාරමට සම්බන්ධ පුද්ගලයෙකු අත්අඩංගුවට ගැනීමට හැකිවූ බව සීගිරිය පොලිසිය සඳහන් කරයි. අනෙක් පුද්ගලයින් වැටලීම සිදුකරන අවස්ථාවේ පලා ගොස් ඇති බව සඳහන්ය. අත්අඩංගුවට ගත් සැකකරුගෙන් සිදුකරන ලද ප්‍රශ්නකිරීම්වල දී රුපියල් ලක්ෂ 10 ක පමණ වටිනාකමින් යුතු දැව තොගයක් ‍සොයාගැනීමට හැකිවූ බවයි සීගිරිය පොලිසිය පවසයි.", "URL": "https://sinhala.adaderana.lk/news.php?nid=19219", "Category": null, "Parent URL": null}