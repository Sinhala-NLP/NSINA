{"Source": "Adaderana", "Timestamp": "May 2, 2017 09:10 am", "Headline": "දියනාමින් සිටියදී එලොව ගිහින්", "News Content": "දමන හෙළගම්පුර මලයාඩිය වැවේ දියනාමින් සිටි ළමයෙකු මියගොස් තිබේ. තවත් පිරිසක් සමඟ අදාළ ළමයා දියනාමින් සිටියදී ඔහු දියේ ගිළී අතුරුදන්ව ඇති බව පොලීසිය පැවසුවේය. මියගොස් ඇත්තේ එරාවූර් ප්‍රදේශයේ පදිංචිව සිටි 16 හැවිරිදි ළමයෙකි. මෘත ශරීරය අම්පාර රෝහලේ මෘත ශරීරාගාරයේ තබා ඇති ඇතර පශ්චාත් මරණ පරීක්ෂණය අද(2) සිදුකිරීමට නියමිතය. දමන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72720", "Category": null, "Parent URL": null}