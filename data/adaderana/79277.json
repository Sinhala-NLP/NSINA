{"Source": "Adaderana", "Timestamp": "October 29, 2017 03:07 pm", "Headline": "ඇෆ්ගනිස්ථානයේ ආණ්ඩුකාරවරයා පැහැරගැනේ", "News Content": "ඇෆ්ගනිස්ථානයේ කුනාර් ප්‍රදේශයේ උප ආණ්ඩුකාරවරයා පැහැරගැනීමට ලක්ව තිබේ. පකිස්ථානයේ පේෂාවර් නගරයේ දී පසුගිය සිකුරාදා නාඳුනන පිරිසක් විසින් ඔහු පැහැරගෙන ඇති බව වාර්තා වේ. ඇෆ්ගනිස්ථානයේ කුනාර් උප ආණ්ඩුකාර මොහොමඩ් නබි අහමදි තම සහෝදරයා සමඟ ඇෆ්ගනිස්ථානයේ සිට පකිස්ථානයේ පේෂාවර් නඟරයේ මාර්ගයක ගමන් කරමින් සිටියදී මෝටර් රථයක් පැමිණ ඔහු පැහැරගෙන ගොස් ඇත. කුනාර් ආණ්ඩුකාරවරයාගේ මාධ්‍ය ප්‍රකාශකවරයා හා උප ආණ්ඩුකාරවරයා පසුගිය සිකුරාදා සිට අතුරුදන්ව ඇති බව තහවුරු කර ඇති බව විදෙස් වාර්තා පැවසීය.", "URL": "https://sinhala.adaderana.lk/news.php?nid=79277", "Category": null, "Parent URL": null}