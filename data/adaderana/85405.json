{"Source": "Adaderana", "Timestamp": "March 9, 2018 12:06 pm", "Headline": "යතුරු පැදිය විදුලි කණුවේ වැදී තරුණයා එතනම මරුට", "News Content": "වාරියපොළ පාදෙණිය ප්‍රදේශයේ දී 08 දින රාත්‍රී සිදුවූ අනතුරකින් තරුණයෙකු මියගොස් තිබේ. කුරුණෑගල සිට පාදෙණිය දෙසට ගමන්ගත් යතුරුපැදිය මාර්ගයෙන් ඉවතට පැන විදුලි කණුවක ගැටීමෙන් එම යතුරුපැදිය පැදවූ තරුණයා ඒ මතම මියගොස් තිබේ. මධ්‍යම රාත්‍රීට ආසන්න වෙලාවක දී මෙම අනතුර සිදුව ඇති බවට ප්‍රදේශවාසීන් අදහස් ප්‍රකාශ කරයි. පඳුරු සහිත පහත් බිමකට ඇදවැටී තිබීම නිසා මාර්ගයේ ගමන්ගත් කිසිවෙකුට මෙම අනතුර දක්නට ලැබී නැත. අද (09) දින උදෑසන මාර්ගයේ ගමන්ගත් අයෙකු මේ පිළිබඳව පොලිසියට දැනුවත්කර ඇත. මෙලෙස මියගොස් ඇත්තේ මහව ඇල්ල ප්‍රදේශයේ තරුණයෙකි. මරණය පිළිබඳව මහේස්ත්‍රාත් පරීක්ෂණය අද (09) වැනි දින සිදු කිරීමට නියමිතව තිබුණ අතර වාරියපොල පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=85405", "Category": null, "Parent URL": null}