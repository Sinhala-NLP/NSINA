{"Source": "Adaderana", "Timestamp": "December 1, 2013 11:01 am", "Headline": " මොණරාගල බසයක් පෙරළී 20ක් රොහලේ", "News Content": "මාරිඅරාව සිට මොණරාගල දක්වා ධාවනය වු පෞද්ගලික බස් රථයක් මීගහපිටිය ප්‍රදේශයේදී ප්‍රපාතයකට පෙරළීමෙන් සිදුවු අනතුරකින් පුද්ගලයින් 20 දෙනෙකු තුවාල ලබා තිබේ. පොලිස් මාධ්‍ය ප්‍රකාශක කාර්යාලය සඳහන් කළේ තුවාල ලැබු රෝගින් ප්‍රතිකාර සඳහා දඹගල්ල රෝහලට ඇතුළත් කර ඇති බවයි. ප්‍රදේශයට ඇදහැළෙන අධික වර්ෂාව හේතුවෙන් මාර්ගයේ ලිස්සන සුළු ස්වභාවය මෙම අනතුරට හේතුව බව පොලිසිය පවසයි. දඹගල්ල පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=39238", "Category": null, "Parent URL": null}