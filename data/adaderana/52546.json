{"Source": "Adaderana", "Timestamp": "July 10, 2015 09:11 am", "Headline": "විදේශ මුදල් සමග රට පනින්න බැරිවෙයි", "News Content": "ශ්‍රී ලංකා රුපියල් ලක්ෂ 26 ක් පමණ වටිනා විදේශ මුදල් තොගයක් සිංගප්පූරුව වෙත රැගෙන යාමට උත්සාහ කළ මහනුවර තැන්නේකුඹුර ප්‍රදේශයේ පදිංචිකරුවෙකු කටුනායක ගුවන් තොටුපළේදී අත්අඩංගුවට ගෙන තිබේ.සිය කලිසම් සාක්කුවේ අදාළ මුදල් තොගය සඟවාගෙන තිබූ අතර එහි අමෙරිකානු ඩොලර් 15,300ක්, සෞදි රියල් 19,000ක් තිබූ බව ගුවන් තොටුපළ රේගුව ප්‍රකාශ කළේය.", "URL": "https://sinhala.adaderana.lk/news.php?nid=52546", "Category": null, "Parent URL": null}