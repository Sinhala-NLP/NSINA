{"Source": "Adaderana", "Timestamp": "January 6, 2019 07:39 am", "Headline": "රටට සේවය කරන්න දේශපාලනයට එන්න අවශ්‍ය නෑ", "News Content": "රටේ ජනතාවට සේවය කිරීම සඳහා දේශපාලනයට පිවිසීමේ අවශ්‍යතාවක් නොමැති බව හිටපු ක්‍රිකට් ක්‍රීඩක මුත්තයියා මුරලිදරන් පවසයි. ඔහු පෙන්වා දෙන්නේ තමාට දේශපාලනයට පිවිසීමේ කිසිදු අවශ්‍යතාවක් නොමැති බවයි. හැටන් කලාපයේ අධ්‍යාපන කාර්යාලය යටතේ පාලනය වන පාසල් ළමුන් පිරිසකට පාසල් පොත් බෑග් පිරිනෑමිමේ අවස්ථාවට එක්වෙමින් මුත්තයියා මුරලිදරන් මේ බව සඳහන් කළේය. රටේ දුගී දුප්පත්කම ගොඩගැනීම සිදු කරන්නේ කෙසේදැයි තමන්ද සිතා බලන බව ඔහු පැවසීය. වැඩ කිරීම සඳහා දේශපාලනයට පැමිණීම සිදු වීමම අවශ්‍ය නොවන බවත් ඔහු පැවසීය. තමන් දේශපාලනයට කෙලෙසකින් වත් පැමිණීමට අපේක්ෂා නොකරන බවත් ලංකාවේ මිනිසුන්ගේ සිත දිනාගෙන ඇත්තේ තමා ක්‍රිකට් ක්‍රීඩකයෙකු ලෙසින් බවත් ඔහු පැවසීය. රටේ මිනිසුන්ට මේ අවස්ථාවේදී කිසිවෙකු හෝ උදව් කිරීම සිදු කළ යුතු බවත් පැවසීය. ඒ පුද්ගලයා තමන් වීමටද හැකිවීමේ ඉඩකඩක් පවතින බවද පැවසීය.", "URL": "https://sinhala.adaderana.lk/news.php?nid=101866", "Category": null, "Parent URL": null}