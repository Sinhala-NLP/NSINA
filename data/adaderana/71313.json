{"Source": "Adaderana", "Timestamp": "March 24, 2017 05:05 pm", "Headline": "මුබාරක් නිදහස්", "News Content": "පොලිස් රැඳවුම් භාරයේ සිටි ඊජිප්තුවේ හිටපු ජනාධිපති හොස්නි මුබාරක් අද (24) නිදහස් කරනු ලැබුණි. 'අරාබි වසන්තය' යනුවෙන් නම් කෙරුණ 2011 ඊජිප්තු මහජන නැගිටීමත් සමඟ බලය අහිමි වූ හොස්නි මුබාරක් වසර කීපයක්ම රැඳවුම් භාරයේ පසුවිය. කලක් රෝගාතුරව සිටි හිටපු ඊජිප්තු නායකයා රඳවා සිටියේ කයිරෝ අගනුවර යුද හමුදා රෝහලකය. හිටපු ජනාධිපති අන්වර් සදාත් ඝාතනය කරනු ලැබීමෙන් අනතුරුව බලයට පත් මුබාරක් ඊජිප්තුවේ සිව්වෙනි ජනාධිපතිවරයාය. 2011 සාමකාමී මහජන නැගිටීම මර්දනය කරමින් සිය ගණනක් මිනිස් ඝාතන සිදුකළ බවට ඔහුට චෝදනා එල්ලවී තිබුණි.", "URL": "https://sinhala.adaderana.lk/news.php?nid=71313", "Category": null, "Parent URL": null}