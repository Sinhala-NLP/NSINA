{"Source": "Adaderana", "Timestamp": "May 2, 2018 11:04 am", "Headline": "මත්තල අවට ප්‍රදේශවලට පැය 24ක් වතුර නෑ", "News Content": "සූරියවැව හා මත්තල අවට ප්‍රදේශවලට අද පස්වරුවේ සිට පැය 24 ක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව අද පස්වරු 06.00 සිට හෙට පස්වරු 06.00 දක්වා ජල සැපයුම අත්හිටුවීමට සිදුවන බව එම මණ්ඩලය සඳහන් කළේය. වැදිවැව, කඩවර උතුර, කඩවර දකුණ, වල්සපුගල. තැලවිල්ල, බුරුතකන්ද, මහආර, බඳගිරිය, පහල මත්තල, මත්තල, කැටන්වැව, ගොන්නෝරුව, අඩි 65 කොටස සහ නාගරවැව යන ප්‍රදේශවලට ජල සැපයුම අත්හිටුවනු ඇත. සූරියවැව, මහවැලි හා ගල්වැව ජල කුළුණු වෙත ජලය ගෙන යන ප්‍රධාන සම්ප්‍රේෂණ නල මාර්ගය නව නල මාර්ගයකට සම්බන්ධ කිරීම නිසා ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=88379", "Category": null, "Parent URL": null}