{"Source": "Adaderana", "Timestamp": "August 19, 2011 03:34 pm", "Headline": "මොණරාගල රෝහලේ ශල්‍යකර්ම යළි ඇරඹෙයි", "News Content": "මොණරාගල රෝහලේ ශල්‍යකර්ම කටයුතු යළිත් ආරම්භ කළ බව රජයේ වෛද්‍ය නිලධාරීන්ගේ සංගමයේ උපලේකම් වෛද්‍ය උපුල් ගුණසේකර මහතා පවසයි. ශල්‍යකර්ම කටයුතු සඳහා නිර්වින්දන වෛද්‍යවරයෙකු නොමැති වීම ‍හේතුවෙන් ශල්‍යකර්ම කටයුතු සිදුකළ නොහැකි බව පවසමින් මොණරාගල රෝ‍හලේ වෛද්‍යවරුන් පිරිසක් අද(19) පෙ‍රවරුවේ එම කටයුතුවලින් ඉවත්වීමට තීරණය කර තිබුණි. කෙසේවෙතත් සෞඛ්‍ය අමාත්‍යාංශය විසින් නිර්වින්දන වෛද්‍යවරයෙකු තාවකාලිකව ලබාදීමට කටයුතු කිරීම හේතුවෙන් ශල්‍යකර්ම කටයුතු යළි ආරම්භ කිරීමට තීරණය කළ බව වෛද්‍ය උපුල් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=18171", "Category": null, "Parent URL": null}