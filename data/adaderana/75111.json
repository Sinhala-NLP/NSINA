{"Source": "Adaderana", "Timestamp": "July 11, 2017 07:53 am", "Headline": "වැඩිහිටි කොඩි මාසය අදයි", "News Content": "වැඩිහිටි කොඩි මාසය අද(11) ආරම්භ වේ. ජාත්‍යන්තර වැඩිහිටි දින සැමරුම් පළමු කොඩිය ජනාධිපතිවරයාට හා අගමැතිවරයාට පැළදවීම අද(11) සිදුකෙරෙන බව සමාජ සවිබල ගැන්වීම් සුබසාධන හා කන්දඋඩරට උරුමය පිළිබඳ අමාත්‍යාංශය ප්‍රකාශ කළේය. වැඩිහිටි මහලේකම් කාර්යාලයේ මෙහෙයවීමෙන් දිවයින පුරා කොඩි අලෙවි කිරීම සිදුවන අතර ඉන් ලැබෙන ආදායමෙන් වැඩිහිටි සංවිධාන සවිබල ගැන්වීම සහ වැඩිහිටි ආරක්ෂක අරමුදලට බැර කිරීම ඇතුළු කටයුතු සිදුකිරීමට නියමිතය. වැඩිහිටි දීමනාවෙන් රුපියල් සියයක් වැඩිහිටි ආරක්ෂණ අරමුදලට බැර කිරීම මඟින් ඉදිරියේ දී ශ්‍රී ලංකාව මුහුණ දීමට නියමිත වැඩිහිටි ජනගහනය වැඩිවීමේ අර්බුදයට පිළියම් ලෙස නව වැඩිහිටි නිවාස ඉදිකරන බව විෂය භාර අමාත්‍ය එස්.බි.දිසානායක මහතා ප්‍රකාශ කළේය. වසර 2030 වන විට මෙරට ජනගහනයෙන් සියයට 25ක් වැඩිහිටියන් වනු ඇති බවට ගණන් බලා තිබේ.", "URL": "https://sinhala.adaderana.lk/news.php?nid=75111", "Category": null, "Parent URL": null}