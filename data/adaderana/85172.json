{"Source": "Adaderana", "Timestamp": "March 4, 2018 09:17 pm", "Headline": " දෙහිවලට නව සත්ත්ව විශේෂ රැසක්", "News Content": "ඉදිරියේ දී දෙහිවල ජාතික සත්වෝද්‍යානයට සත්ව හුවමාරු හා මිලදීගැනීමේ ක්‍රම යටතේ සතුන් රැසක් ලබාගැනීමට අවශ්‍ය කටයුතු සූදානම් කර ඇතැයි තිරසර සංවර්ධන හා වනජීවි අමාත්‍යංශයේ ලේකම් ඩග්ලස් නානායක්කාර මහතා පැවසීය. ඒ අනුව කැංගරු විශේෂ, චීටා, වඳුරන්, ජිරාෆ් වැනි සත්ව විශේෂ ප්‍රදානයන් ලෙසින් ලබාගැනීමට වෙනත් රටවල් සමඟ අවශ්‍ය සාකච්ඡා පවත්වා ඇති බවත් සත්ව හුවමාරු ක්‍රමය යටතේ නව සර්ප විශේෂ රැසක් ද ඉදිරියේ දී ලබාගැනීමට නියමිතව ඇති අතර සර්පයන් වෙනුවෙන් බහුලව ඇති සර්ප විශේෂ එම රටවල් වෙත ලබාදීමට කටයුතු කෙරේ. එමෙන් ම කුරුළු විශේෂ, අශ්ව හා පෝනියන් වැනි සතුන් විදෙස් රටවල්වෙතින් ගෙන්වන ආයතන වෙතින් මිලදීගැනීමට ඉදිරියේ දී කටයුතු කරන බවත් ලේකම්වරයා වැඩිදුරටත් පැවසීය.", "URL": "https://sinhala.adaderana.lk/news.php?nid=85172", "Category": null, "Parent URL": null}