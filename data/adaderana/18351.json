{"Source": "Adaderana", "Timestamp": "August 28, 2011 08:59 am", "Headline": "පුනරුත්ථාපනය වූ හිටපු එල්.ටී.ටී.ඊ සාමාජිකයින් 500 ක් සමාජයට", "News Content": "පුනරුත්ථාපනය වූ තවත් හිටපු එල්.ටී.ටී.ඊ. සාමාජිකයින් පන්සියදෙනෙකු සමාජගත කිරීමට පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය තීරණය කර තිබේ. ලබන සැප්තැම්බර් මස 18 වන දින මෙම සිරකරුවන් පන්සිය දෙනා නිදහස් කිරීමට නියමිත බව අමාත්‍යාංශ ලේකම් ඒ .දිසානායක මහතා ප්‍රකාශ කළේය. නිදහස් කිරීමට පෙර ඔවුන් සියලුදෙනාට දකුණේ සංචාරයක නිරත වීමට ද අවස්ථාව ලබාදෙන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යංශ ලේකම් ඒ .දිසානායක මහතා සඳහන් කළේය. මේ අතර දැනට සිය භාරයේ සිටින සියලුම එල්.ටී.ටී.ඊ. සාමාජිකයින් සැප්තැම්බර් මස අවසන් වීමට පෙර සමාජ ගත කිරීමට පියවර ගන්නා බව අමාත්‍යාංශ ලේකම් ඒ .දිසානායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=18351", "Category": null, "Parent URL": null}