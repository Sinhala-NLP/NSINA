{"Source": "Adaderana", "Timestamp": "September 10, 2011 10:28 am", "Headline": "මෙරට දිනකට සිය දිවි නසා ගැනීම් 12 ක්", "News Content": "ශ්‍රී ලංකාවේ දිනකට සාමාන්‍යයෙන් පුද්ගලයින් 12‍ දෙනෙකු පමණ සිය දිවි නසා ගැනීම හේතුවෙන් මිය යන බව වාර්තා වේ. එම සංඛ්‍යාව මෙන් දස ගුණයක පිරිසක් දිනකට සිය දිවි නසා ගැනීමට තැත් කරන බව ද සඳහන්ය. මෙරට සියදිවි නසාගැනීම්වල තරමක අඩු වීමක් දක්නට ඇති බව වාර්තා පෙන්වාදෙයි. සියදිවි නසා ගැනීමේ ප්‍රවණතාව අවුරුදු 15 ත් 45 ත් අතර වයසේ පසුවන්නන් තුළ දක්නට ඇති බව ඒ පිළිබඳ කළ සමීක්ෂණවල දී අනාවරණය වී තිබේ. ලෝක සියදිවි නසා ගැනීම වැළැක්වීමේ දිනය අදට(10) යෙදී ඇති අතර මේ පිළිබඳව ජනතාව දැනුවත් කිරීමේ වැඩසටහන් බොහොමයක් අද දිනය තුළ ක්‍රියාත්මක වන බව සඳහන්ය.", "URL": "https://sinhala.adaderana.lk/news.php?nid=18630", "Category": null, "Parent URL": null}