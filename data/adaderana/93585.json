{"Source": "Adaderana", "Timestamp": "August 1, 2018 08:19 am", "Headline": "උසස් පෙළ නිසා අද සිට උපකාරක පන්ති තහනම් වෙයි", "News Content": "මෙවර අධ්‍යයන පොදු සහතික පත්‍ර උසස් පෙළ විභාගයට අදාළ උපකාරක පන්ති පැවැත්වීම අද (01) සිට තහනම් වන බව විභාග දෙපාර්තමේන්තුව පවසයි. ඊයේ (31) මධ්‍යම රාත්‍රී 12.00 සිට සැප්තැම්බර් මස පළමුවනදා දක්වා මෙම තහනම බල පැවැත්වෙන බව විභාග කොමසාරිස් ජනරාල් සනත් පූජිත මහතා සඳහන් කළේය. මීට අමතරව මෙවර 05 ශ්‍රේණිය ශිෂ්‍යත්ව විභාගයට අදාළව ද උපකාරක පන්ති පැවැත්වීම අද මධ්‍යම රාත්‍රී 12.00 සිට විභාගය අවසන් වන තුරු තහනම් වන බව විභාග කොමසාරිස් ජනරාල්වරයා සඳහන් කළේය. ඒ අනුව එම විභාගවලට අදාලව අදාළ කාල පරාසයන් තුළ විභාග අපේක්ෂකයින් සඳහා උපකාරක පන්ති සංවිධානය කිරීම, මෙහෙයවීම, විෂයානුබද්ධ දේශන, සම්මන්ත්‍රණ හා වැඩමුළු පැවැත්වීම, අනුමාන ප්‍රශ්න මුද්‍රණය කිරීම හා බෙදාහැරිම, විභාග ප්‍රශ්න පත්ර වල ප්‍රශ්න ලබාදෙන බවට පෝස්ටර්, බැනර්, අත් පත්රිණකා, විද්‍යුත් හෝ මුද්‍රිත මාධ්‍ය මඟින් ප්‍රසිද්ධ කිරීම හෝ ඒවා ලඟ තබා ගැනීම තහනම් වේ. යම් අයෙකු හෝ ආයතනයක් මෙම නියෝග නොසලකා කටයුතු කලහොත් ඔවුන් විභාග පනත යටතේ වරදකරුවන් වන බවයි විභාග කොමසාරිස් ජනරාල් සනත් පූජිත මහතා පැවසීය..", "URL": "https://sinhala.adaderana.lk/news.php?nid=93585", "Category": null, "Parent URL": null}