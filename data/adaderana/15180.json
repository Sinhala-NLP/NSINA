{"Source": "Adaderana", "Timestamp": "March 31, 2011 06:49 am", "Headline": "කොළඹ-මහනුවර බස් අදත් නෑ", "News Content": "කොළඹ-මහනුවර පෞද්ගලික බස් රථ වර්ජනය අද(31)දිනයේත් ක්‍රියාත්මක වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. කොළඹ-මහනුවර පෞද්ගලික බස් රථවල සේවකයින් පිරිසක් හා කෑගල්ල -කොළඹ පෞද්ගලික බස් රථවල සේවකයින් පිරිසක් අතර වූ ගැටුමක් හේතුවෙන්මෙම බස් වර්ජනය ඊයේ ආරම්භ විය. මෙම ගැටුම දුරදිග යාම හේතුවෙන් මහනුවර-කොළඹ බස් රථවල සේවය කළ කොන්දොස්තරවරුන් දෙදෙනෙකු තුවාල ලබා මහනුවර මහ රෝහලට ඇතුළත් කර තිබුණි. ප්‍රහාරයට ලක් වූ පාර්ශවය අද දිනයේ ප්‍රවාහන කොමිෂන් සභාවේ බලධාරීන් හමුවී සාකච්ඡා කිරීමට නියමිත බවත්,ඉන්පසු ගැටලුව සමථයකට පත් කරගන්නට හැකිවෙතැයි තමන් විශ්වාස කරන බවත් විජේරත්න මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=15180", "Category": null, "Parent URL": null}