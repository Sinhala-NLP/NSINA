{"Source": "Adaderana", "Timestamp": "September 26, 2018 09:16 am", "Headline": "අමෙරිකාවේ ඔත්තු සේවයේ යෙදුනු චීන ජාතිකයා අත්අඩංගුවට", "News Content": "අමෙරිකාව තුළ ඔත්තු සේවයේ ‍යෙදුණූ බවට චෝදනා එල්ල වූ චීන ජාතිකයෙකු ඇමෙරිකාවේ චිකාගෝ හීදි අත්අඩංගුවට ගෙන තිබේ. සැකකරු නීති විරෝධී විදේශීය නියෝජිතයෙකු ලෙස කටයුතු කිරීම සම්බන්ධයෙන් ඔහුට චෝදනා එල්ල වී ඇති බව අමෙරිකානු නීතීඥ කාර්යාලය අවධාරණය කර ඇත. ජී චාක්වොන් නැමැති 27 හැවිරිදි පුද්ගලයෙකු මෙලෙස අත්අඩංගුවට ගෙන ඇති අතර ඔහු 2013 වර්ෂයේ දී විදුලි ඉංජිනේරුවරයෙකු ලෙස අධ්යාතපනය හැදැරීම සදහා අමෙරිකාවට පැමිණ ඇති අතර පසුව ඔහු අමෙරිකානු යුධ හමුදා සංචිතවලට අනුයුක්තව කටයුතු කර ඇති බව විදෙස් මාධ්‍ය සඳහන් කළේය. අමෙරිකානු ආරක්ෂක අංශ සමඟ කටයුතු කළ වෙනත් චීන ජාතික කොන්ත්‍රාත්කරුවන් කිහිප දෙනෙකු හා තවත් ඉහළ නිලධාරියෙකු සමඟ නීති විරෝධී අයුරින් කටයුතු කිරීම සම්බන්ධයෙන් ඔහුට චිකාගෝ අධිකරණය විසින් චෝදනා ගොනු කර ඇති බව සඳහන්ය.", "URL": "https://sinhala.adaderana.lk/news.php?nid=96720", "Category": null, "Parent URL": null}