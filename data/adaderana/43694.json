{"Source": "Adaderana", "Timestamp": "June 3, 2014 12:30 pm", "Headline": "කිරිපිටි බදු වැඩි කළත් ජනතාවගේ පොකට්ටුවට වාසියක් නෑ ", "News Content": "කිරිපිටි කිලෝවක් සඳහා මෙතෙක් අය කළ රුපියල් 57ක රේගු බද්ද රුපියල් 82 දක්වා වැඩි කිරීමෙන් කිරිපිටි මිල ඉහළ යාමක් හෝ පහල යාමක් සිදුනොවන බව මුදල් අමාත්‍යංශය පවසයි. ලෝක වෙළඳපොළේ කිරිපිටි මිල අඩුවීම නිසා කිරිපිටි ආනයනය කරන සමාගම්වලට ලබාදී තිබූ සහනය මේ යටතේ අඩු කිරීමක් පමණක් කර ඇති බව එම අමාත්‍යංශය කියයි. මේ අනූව මෙරට වෙළඳපොළේ කිරිපිටි මිල වැඩි කිරීමට සමාගම්වලට අවසර නැති නමුත් සමාගම්වල අභිමතය පරිදි කිරිපිටි මිල අඩු කළ හැකි බවද මුදල් අමාත්‍යංශය සඳහන් කරයි. කෙසේ වුවද ලෝක වෙළඳපොළේ කිරිපිටි මිල පහත වැටී ඇති නිසා එහි වාසිය මෙරට ජනතාවට ලබාදිය යුතු බවට විපක්ෂය ඉකුත් දිනවල දිගින් දිගටම රජයට බලකළේය. මේ ගැන වැඩිදුරටත් කියවන්න www.adaderana.lk/biz/", "URL": "https://sinhala.adaderana.lk/news.php?nid=43694", "Category": null, "Parent URL": null}