{"Source": "Adaderana", "Timestamp": "March 9, 2010 09:43 am", "Headline": " අප්‍රේල් වනවිට රනිල්ව අගමැති කරනවා", "News Content": "ලබන අප්‍රේල් මාසය වන විට රනිල් වික්‍රමසිංහ මහතා අගමැති ධූරයට පත්කරන බව එක්සත් ජාතික පක්ෂ පාර්ලිමේන්තු මන්ත්‍රි දොස්තර ජයලත් ජයවර්ධන මහතා පවසයි. ඔහු පෙන්වා දෙන්නේ අප්‍රේල් මාසයේ දී ඉදිරිපත් කිරීමට නියමිත අයවැය පරාජය කිරීමෙන් අනතුරුව විපක්ෂය බලය තහවුරු කරගන්නා බවය. වත්තල පැවති මැතිවරණ ප්‍රචාරක රැලියක් අමතමින් ජයලත් ජයවර්ධන මහතා මේ අදහස් පළ කළේය. ජනාධිපතිවරයාගේ වැය ශිර්ෂයද මෙවර පරාජය කරන බව මෙහිදි වැඩිදුරටත් අදහස් දැක්වු ඒ මහතා සඳහන් කළේය.", "URL": "https://sinhala.adaderana.lk/news.php?nid=7153", "Category": null, "Parent URL": null}