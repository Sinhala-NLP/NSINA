{"Source": "Adaderana", "Timestamp": "March 29, 2018 04:17 pm", "Headline": "සා.පෙළ සිසුවාට A 9 ක් එනකොට 28 වෙනිදා ජීවිතයෙන් සමුගත් යාපනයේ කෝනේශ්වරන්", "News Content": "යාපනය,චාවකච්චේරි මද්දුවිල් ප්‍රදේශයේදී පසුගිය දෙසැම්බර් 28 වැනිදා සිදුවු රිය අනතුරකින් ජිවිතක්ෂයට පත්වු කෝනේශ්වරන් ගාරුසන් නමැති සිසුවෙකුට අධ්‍යයන පොදු සහතික පත්‍ර සාමාන්‍ය පෙළ විභාගයේදී ඒ සාමාර්ථ නමයක් ලැබීමේ පුවතක් යාපනය චාවකච්චේරි ප්‍රදේශයෙන් වාර්තා විය. සිසුවාගේ අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල ලැබී තිබු අතර, සිසුවාගේ ප්‍රතිඵල වාර්තාව අනුව දරුවාට ගණිතය, විද්‍යාව, ඉංග්‍රීසි භාෂාව වෙනුවෙන් ඒ සාමාර්ථ ඇතුළුව විෂයයන් නමය වෙනුවෙන්ම ඒ සාමාර්ථ ලැබී තිබිණ. පොලිසිය පැවසූ‍වේ යාපනය මද්දුවිල් කමලාසිනි විද්‍යාලයේ අධ්‍යාපනය ලැබු 17 හැවිරිදි කෝනේශ්වරන් ගාරුසන් නමැති දරුවා යතුරුපැදි අනතුරකින් දෙසැම්බර් 28 වැනිදා ජිවිතක්ෂයට පත්ව ඇති බවයි. අදාළ දරුවා යාපනය සංගතානෙයි ප්‍රදේශයේ පදිංචි දරුවෙකු වන බවද පොලිසිය සඳහන් කළේය.", "URL": "https://sinhala.adaderana.lk/news.php?nid=86584", "Category": null, "Parent URL": null}