{"Source": "Adaderana", "Timestamp": "October 4, 2012 09:59 am", "Headline": "නීති විරෝධී පිටපත් සමඟ අයෙක් කොටුවෙයි", "News Content": "දැනට තිරගතවෙමින් පවතින සිංහල චිත්‍රපටයක නීති වි‍රෝධී පිටපත් ළඟ තබා ගත් පුද්ගලයෙකු අවිස්සාවේල්ල ප්‍රදේශයේ දී අත්අඩංගුවට ගෙන තිබේ. අදාළ චිත්‍රපටයේ අධ්‍යක්ෂකවරයා සිදු කළ පැමිණිල්ලකට අනුව මෙම පුද්ගලයා අත්අඩංගුවට ගත් බව අවිස්සාවේල්ල පොලීසිය සඳහන් කළේය. අවිස්සාවේල්ල ප්‍රදේශයේ සන්නිවේදන මධ්‍යස්ථානයක් පවත්වාගෙන ගිය පුද්ගලයෙකු මෙලෙස අත්අඩංගුවට ගත් බව පොලීසිය පවසයි. එම ස්ථානයේ තිබී අදාළ චිත්‍රපටයේ පිටපත් කිහිපයක් සහ අසභ්‍ය දර්ශන ඇතුළත් සී.ඩී.පට කිහිපයක් ද සොයා ගෙන තිබේ. සැකකරු අද (04) දින අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=27995", "Category": null, "Parent URL": null}