{"Source": "Adaderana", "Timestamp": "February 22, 2010 10:49 am", "Headline": "හෙරොයින් ප්‍රවාහනය කළ වෑන් රථය හමුවේ", "News Content": "කල්පිටිය ප්‍රදේශයේදී පොලිස් භාරයට ගත් හෙරොයින් කිලෝග්‍රෑම් 30 කට අධික ප්‍රමාණය ප්‍රවාහනය සඳහා යොදා ගත් වෑන් රථය සොයා ගැනීමට පොලිසිය සමත් වී තිබේ. මෑතකදී සොයාගත් විශාලතම හෙරොයින් තොගය සමග සැකකරුවෙකු අත්අඩංගුවට ගැනීමට පසුගිය 18 වැනිදා කල්පිටිය පොලිසියට හැකිවිය. ඒ පිළිබඳව සිදුකළ පරීක්ෂණ වලදී පුත්තලම තිත්දෙනිය ප්‍රදේශයේ දමාගොස් තිබියදී අදාළ වෑන් රථය සොයාගෙන ඇති බව සඳහන්ය. කල්පිටිය පොලිසිය විසින් වෑන් රථයේ රියදුරු අත්අඩංගුවට ගැනීම සඳහා වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=6870", "Category": null, "Parent URL": null}