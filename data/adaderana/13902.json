{"Source": "Adaderana", "Timestamp": "February 1, 2011 10:31 am", "Headline": "යාපනයේ සිදුවූ අපරාධ මුළුමනින්ම නතරවෙලා -මහින්ද හතුරුසිංහ ", "News Content": "යාපනය අර්ධද්වීපයේ පසුගිය කාලයේ සිදු වූ මංකොල්ලකෑම් සහ පැහැරගැනීම් මේ වන විට සම්පූර්ණයෙන්ම නතර වී ඇති බව යාපනය ආරක්ෂක සේනා ආඥාපති මේජර් ජෙනරාල් මහින්ද හතුරුසිංහ මහතා පවසයි. යුද හමුදාව සහ පොලිසිය ඒකාබද්ධව දියත් කළ විශේෂ ආරක්ෂක වැඩපිළිවෙළක් මගින් එවැනි ක්‍රියා සිදු කළ පුද්ගලයින් 14 දෙනෙකු මේ වන විට අත්අඩංගුවට ගෙන ඇති බව හතුරුසිංහ මහතා ප්‍රකාශ කළේය. හමුදාව විසින් පුද්ගලයින් 11 දෙනෙකු අත්අඩංගුවට ගෙන ඇති අතර පොලිසිය විසින් තවත් පුද්ගලයින් තිදෙනෙකු අත්අඩංගුවට ගෙන ඇති බව සදහන්ය. මේ අතර යාපන අර්ධද්වීපයේ ආරක්ෂාව සඳහා පොලිසිය හා හමුදාව ඒකාබද්ධව විශේෂ මුර සංචාර අඛණ්ඩව සිදු කරන බව මේජර් ජෙනරාල් මහින්ද හතුරුසිංහ මහතා සඳහන් කළේය.", "URL": "https://sinhala.adaderana.lk/news.php?nid=13902", "Category": null, "Parent URL": null}