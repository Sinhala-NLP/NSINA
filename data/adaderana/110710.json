{"Source": "Adaderana", "Timestamp": "May 26, 2019 02:28 pm", "Headline": "දකුණු අධිවේගී මාර්ගයේ යකඩ තහඩු සොරකම් කළ 4ක් මාට්ටු", "News Content": "වීරකැටිය පොලිස් වසමේ දක්ෂිණ අධිවේගී මාර්ගයේ සවි කර තිබු රුපියල් දසලක්ෂ හයදහස් පන්සීයක්(1,006,500) වටිනා බිම් යකඩ තහඩු සොරකම් කිරීමකට සැකපිට සිව් දෙනෙක් අත්අඩංගුවට ගෙන ඇත. පසුගිය 24 දින වීරකැටිය පොලිස් ස්ථානයට ලද පැමිණිල්ලකට අනුව විමර්ශන සිදුකර ඇත. සැකකරුවන් වයස අවුරුදු 25, 30, 31 හා 38 යන වයස්වල පසුවන බැදිගම හා අගුණකොලපැලැස්ස ප්‍රදේශවල පදිංචිකරුවන්ය. සැකකරුවන් අද (26) වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=110710", "Category": null, "Parent URL": null}