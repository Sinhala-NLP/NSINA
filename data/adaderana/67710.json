{"Source": "Adaderana", "Timestamp": "January 4, 2017 05:22 pm", "Headline": "පකිස්ථාන-ඔස්ට්‍රේලියා තෙවන ටෙස්ට් තරගයේ දෙවන දිනය අදයි", "News Content": "සංචාරක පකිස්ථාන කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ දෙවන දිනය අදයි.සිය ප්‍රථම ඉනිම සඳහා පන්දුවට පහරදෙමින් සිටින පකිස්ථාන කණ්ඩායම ටික වේලාවකට පෙර කඩුලු 2ක් බිඳ වැටී ලකුණු 106ක් ලබා සිටියේය.ඒ ඔස්ට්‍රේලියානු කණ්ඩායම සිය පළමු ඉනිමේ දී කඩුලු 8කට ලබාගත් ලකුණු 538ට පිළිතුරු ලෙසය.පකිස්ථාන කණ්ඩායම වෙනුවෙන් මේ වන විට නොදැවී පන්දුවට පහරදෙන යුනෙස් ඛාන් ලකුණු 57ක් ද අසාර් අලී ලකුණු 45ක් ද ලබා සිටියි.", "URL": "https://sinhala.adaderana.lk/news.php?nid=67710", "Category": null, "Parent URL": null}