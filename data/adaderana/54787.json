{"Source": "Adaderana", "Timestamp": "October 31, 2015 01:50 pm", "Headline": "නෙල්ලිඅඩියේදී කොල්ලකාලා කඳානේදී මාට්ටුවෙලා ", "News Content": "නෙල්ලිඅඩි ප්‍රදේශයේදී සිදුවූ කොල්ලකෑමකට අදාළව අවශ්‍යව සිටි පුද්ගයෙකු කඳාන ප්‍රදේශයේදී අත්අඩංගුවට ගෙන තිබේ.නෙල්ලිඅඩි නගරයේ රන් භාණ්ඩ වෙළඳසැළක් බිඳ රන් භාණ්ඩ සොරාගත් පුද්ගලයෙකු මෙලෙස අත්අඩංගුවට ගෙන ඇති බව පොලීසිය පැවසුවේය.සැකකරු රම්බොඩ, තවලන්තැන්න ප්‍රදේශයේ පදිංචි 32 හැවිරිදි පුද්ගලයෙකු වන අතර ඔහු නොවැම්බර් මස 11 වන දින දක්වා රක්ෂිත බන්ධනාගාරගත කර ඇති බව සඳහන්ය. මේ අතර රන් භාණ්ඩ උකස් කිරීමේදී වංචා කළ පුද්ගලයෙකු මොරටුව, කටුබැද්ද ප්‍රදේශයේදී අත්අඩංගුවට ගෙන තිබේ. අදාළ පුද්ගලයා ‘ටන්ස්ටන්‘ නැමැති ලෝහය යොදා ව්‍යාජ ලෙස සකස් කරන ලද රන් භාණ්ඩ මෙලෙස උකස් කර ඇති බව පොලීසිය පැවසුවේය. සැකකරුගෙන් සිදුකළ ප්‍රශ්නකිරීම් වලදී විවිධ බැංකු වලින් හා වෙනත් රන් භාණ්ඩ අලෙවිසැල් වලින් සිදුකළ කොල්ලකෑම් වලින් රුපියල් ලක්ෂ 12ක පමණ සොරාගෙන ඇති බවට කරුණු අනාවරණය වී තිබේ.ඔහු අද දින මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54787", "Category": null, "Parent URL": null}