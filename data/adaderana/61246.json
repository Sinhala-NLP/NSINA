{"Source": "Adaderana", "Timestamp": "June 19, 2016 04:48 pm", "Headline": "රජයක් විදිහටයි තීන්දු තීරණ  ගන්නේ!", "News Content": "ජනතාවාදී ආණ්ඩුවක් ලෙස සැමවිටම ජනතාවගේ ඉල්ලීම්වලට සවන්දීමට සූදානම් බව මුදල් අමාත්‍ය රවී කරුණානායක මහතා පවසයි. පෙර පැවති ආණ්ඩුව සහ වත්මන් යහපාලන ආණ්ඩුව අතර වෙනස එය බව අමාත්‍යවරයා පෙන්වාදෙයි. අද පෙරවරුවේ කොටහේන ප්‍රදේශයේ විහාරස්ථාන දෙකක සංවර්ධන කටයුතු සඳහා මුදල් පරිත්‍යාග කිරීමේ අවස්ථාවකට එක්වෙමින් රවී කරුණානායක මහතා මෙම අදහස් පළ කර තිබේ. සෑම තරාතිරමකම ජනතාව පිළිබඳව වෙන වෙනම සිතා රජයක් විදිහට තීන්දු තීරණ ගන්නා බව මුදල් අමාත්‍යවරයා ප්‍රකාශ කර ඇත.රටක් විදිහට සියලු ජනතාවට සතුටින් සාමකාමීව ජීවත්විය හැකි සමාජයක් නිර්මාණය කරදීම රජයේ අවශ්‍යතාව බව එහිදී වැඩිදුරටත් අදහස් දක්වමින් රවී කරුණානායක මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=61246", "Category": null, "Parent URL": null}