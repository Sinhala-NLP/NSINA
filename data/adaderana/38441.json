{"Source": "Adaderana", "Timestamp": "October 28, 2013 03:26 pm", "Headline": "රත්නපුරේ ජයටම පෙරූ 4ක් දැලේ", "News Content": "රත්නපුර, හීන්බැරැන්දූව රක්ෂිතය ප්‍රදේශයේදී නීති විරෝධී මත්පැන් පෙරන ස්ථානයක් වටලා පුද්ගලයින් සිව්දෙනෙකු අත්අඩංගුවට ගත් බව පොලිස් විශේෂ කාර්ය බලකාය පවසයි. නීතිවිරෝධී මත්පැන් බෝතල් 79ක්, ගෝඩා ලීටර් 779ක් සහ මත්පැන් පෙරීම සඳහා උපයෝගී කරගන්නා උපකරණ කිහිපයක්ද පොලිස් භාරයට ගෙන තිබේ. සැකකරුවන් සිව්දෙනා වැඩිදුර විමර්ශන සඳහා රත්නපුර පොලිස් ස්ථානයට භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=38441", "Category": null, "Parent URL": null}