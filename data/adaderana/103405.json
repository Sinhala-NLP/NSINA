{"Source": "Adaderana", "Timestamp": "January 31, 2019 06:40 am", "Headline": "අනතුරකින් අයෙකුට දිවි අහිමි වෙයි", "News Content": "කල්පිටිය පොලිස් වසමේ පාලවිය කල්පිටිය මාර්ගයේ කිලෝ මීටර් 38ත් 39 කණු අතරදී කල්පිටිය දෙස සිට පාලවිය දෙසට ධාවනය වූ කැබ් රථයක් හා ප්‍රතිවිරුදධ දිශාවෙන් පැමිණි යතුරුපැදියක් මුහුණට මුහුණලා ගැටී අනතුරක් සිදුව තිබේ. ඊයේ(30) සවස 6.30ට පමණ සිදුවූ අනතුරින් බරපතල තුවාල ලබා යතුරුපැදිකරු කල්පිටිය රෝහලට ඇතුලත් කිරීමෙන් පසු මියගොස් තිබේ. මරණයට පත් පුද්ගලයා වයස 35ක් වූ කල්පිටිය පාර, කුරිඤ්ඤම්පිටිය ප්‍රදේශයේ පදිංචි දොන් රංජිත් නිරංජන් යන අය වේ. මෘත ශරීරය කල්පිටිය රෝහලේ මෘත ශරීරාගාරයේ තැන්පත් කර ඇත. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන තිබේ. කල්පිටිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103405", "Category": null, "Parent URL": null}