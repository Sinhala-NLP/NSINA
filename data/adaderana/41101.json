{"Source": "Adaderana", "Timestamp": "February 13, 2014 03:45 pm", "Headline": "සාකච්ඡා අසාර්ථකයි - දුම්රිය ධාවනයට බාධා පැමිණේවි", "News Content": "දුම්රිය රියදුරු සංගමය හා ප්‍රවාහන බලධාරීන් අතර පැවැත්වූ සාකච්ඡා අසාර්ථකවූ බව එම සංගමයේ සම සභාපති අයි.එල්.කේ දිසානායක මහතා පවසයි. එම නිසා අද (13) පස්වරුවේ සිට දුම්රිය ධාවන කටයුතු අඩපණවිය හැකි බව හෙතෙම අද දෙරණට කියා සිටියේය. ඉල්ලීම් කිහිපයක් දිනා ගැනීම උදෙසා කරනු ලැබූ ඉල්ලීම් වලට සුබවාදී ප්‍රතිචාර නොදැක්වීම නිසා දුම්රිය රියදුරන් අද සවස සිට රාජකාරියෙන් ඉවත්වීමට තීරණය කර ඇති බවද හෙතෙම කියා සිටියේය.", "URL": "https://sinhala.adaderana.lk/news.php?nid=41101", "Category": null, "Parent URL": null}