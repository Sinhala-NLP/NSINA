{"Source": "Adaderana", "Timestamp": "May 15, 2010 01:13 pm", "Headline": "නුවරඑළිය නිවාස 12ක හදිසි ගින්නක්", "News Content": "නුවරඑළිය, ආගරපතන ඇල්බියන් වතුයායේ කොටසක පිහිටි වතු නිවාස 12ක් හදිසියේ ගිනිගෙන තිබේ. අද අලුයම් කාලයේ හටගත් මෙම ගින්න නිවීමට උත්සාහ දැරූ දෙදෙනකු තුවාල ලබා ආගරපතන රෝහලට ඇතුළත් කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. ගින්න හේතුවෙන් නිවාස අහිමි වූ පිරිස් ප්‍රදේශයේ පිහිටි මාරිඅම්මාන් කෝවිලේ තාවකාලිකව රඳවා තැබීමට පියවර ගෙන තිබේ. ගින්න ඇතිවීමට හේතු හෝ ගින්නෙන් සිදුවූ හානිය පිළිබඳ මෙතෙක් තොරතුරු අනාවරණය වී නැත.", "URL": "https://sinhala.adaderana.lk/news.php?nid=8419", "Category": null, "Parent URL": null}