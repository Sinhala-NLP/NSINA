{"Source": "Adaderana", "Timestamp": "April 10, 2014 11:19 am", "Headline": "වෘත්තීය සමිති අතර ඇති ගැටලු නිසා සෞඛ්‍ය සේවාව දුර්වල වෙලා ", "News Content": "වෘත්තිය සමිති අතර පවතින ගැටලු හේතුවෙන් සෞඛ්‍ය සේවාව දුර්වල වී ඇති බව සෞඛ්‍ය අමාත්‍ය මෛත්‍රිපාල සිරිසේන මහතා පවසයි. සෞඛ්‍ය අමාත්‍යංශයේ වෘත්තිය සමිති අතර පවතින ගැටලු නිරාකරණය කිරිම මේ වන විට සෞඛ්‍ය අමාත්‍යංශ බලධාරින්ට පැවරි ඇති විශාලතම රාජකාරිය වී ඇති බව අමාත්‍යවරයා පෙන්වා දෙයි. සෞඛ්‍ය අමාත්‍යංශයේ වෘත්තිය සමිති 105ක් පවතින අතර එවැනි විශාල සංඛ්‍යාවක් වෙනත් කිසිදු අමාත්‍යංශයක නොමැති බව මෛත්‍රිපාල සිරිසේන අමාත්‍යවරයා පවසයි. මේ හේතුවෙන් සෞඛ්‍ය සේවාව ශක්තිමත් කිරිම හෝ එහි ගුණාත්මකභාවය ඇති කිරිම වෙනුවෙන් කටයුතු කිරිමට වඩා වෘත්තිය සමිති අතර පවතින ගැටලු විසඳීම සඳහා වැඩි කාලයක් ගත කිරිමට සිදුව ඇති බව සෞඛ්‍ය අමාත්‍යවරයා පෙන්වා දෙයි. සෞඛ්‍ය සේවකයින් වැඩ වර්ජන වල නිරත වීමට බොහෝ විට හේතුවන්නේ ද අමාත්‍යංශයේ අඩුපාඩු නොව වෘත්තිය සමිති අතර පවතින ගැටුම් බව නාරාහේන්පිට ජාතික රුධිර මධ්‍යස්ථාන ශ්‍රවණාගාරයේ පැවති උත්සවයකදි අමාත්‍යවරයා සඳහන් ක‍රයි.", "URL": "https://sinhala.adaderana.lk/news.php?nid=42432", "Category": null, "Parent URL": null}