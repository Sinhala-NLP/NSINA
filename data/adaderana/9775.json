{"Source": "Adaderana", "Timestamp": "July 22, 2010 12:45 pm", "Headline": "මුරලිට විශේෂ සම්මානයක් ", "News Content": "සිය ටෙස්ට් ක්‍රිකට් දිවියට සමුදීමට නියමිත මුත්තයියා මුරලිදරන් වෙත ජනාධිපති මහින්ද රාජපක්ෂ මහතා විසින් විශේෂ සම්මානයක් පිරිනමා තිබේ. මේ වනවිට ඉන්දියාව සමග ගාල්ලේදී පැවැත්වෙන පළමු ටෙස්ට් ක්‍රිකට් තරගයෙන් පසු මුරලිදරන් සිය ටෙස්ට් ක්‍රිකට් දිවියට සමුදීමට නියමිතය. මුත්තයියා මුරලිදරන් මේ වන විට ඉන්දියාවට එරෙහිව ලබා ඇති කඩුලු 07ට පෙර ටෙස්ට් තරග 132 කට සහභාගී වී කඩුලු 792 ක් ලබාගෙන ඇත. ඔහුට කඩුළු 800 සීමාව ළඟා වීම සඳහා ලබා ගැනීමට අවශ්‍යව ඇත්තේ තවත් එක් කඩුල්ලක් පමණි. ඉන්දියාව සහ ශ්‍රී ලංකාව අතර මේ වන විට ටෙස්ට් තරග 32 ක් පවත්වා ඉන් තරග 13 ක් ඉන්දියාව ජය ගෙන ඇති අතර තරග 5 ක් ශ්‍රී ලංකාව ජය ගෙන තිබේ. ශ්‍රී ලංකාව ජයගත් එම තරග පහම ජය ගෙන ඇත්තේ මෙරට දී ක්‍රීඩා කළ තරග වල දී වීම විශේෂත්වයකි.", "URL": "https://sinhala.adaderana.lk/news.php?nid=9775", "Category": null, "Parent URL": null}