{"Source": "Adaderana", "Timestamp": "July 27, 2018 10:16 am", "Headline": "කොළඹ විදුලි කප්පාදුව හෙට දක්වා කල් යයි", "News Content": "කොළඹ ප්‍රදේශ කිහිපයකට අද (27) දිනය තුළ ක්‍රියාත්මක කිරීමට තබූ පැය 06ක කාලයක් විදුලිය අත්හිටුවීම හෙට (28) දිනයේ සිදු කරන බව ලංකා විදුලි බල මණ්ඩලය නිවේදනය කරයි. ඒ අනුව කොළඹ 03, 04, 05, 07 සහ 08 යන ප්‍රදේශ සඳහා විදුලිය අත්හිටුවීමට නියමිතයි. හෙට පෙරවරු 09.00 සිට පස්වරු 03.00 දක්වා කාලය තුළ එම ප්‍රදේශවලට විදුලිය අත්හිටුවන බව එම අමාත්‍යාංශය සඳහන් කළේය. කොළඹ නගරයේ කිලෝ වෝල්ට් 132 පද්ධතියේ අත්‍යාවශ්‍ය වැඩිදියුණු කිරීමේ කටයුත්තක් හේතුවෙන් විදුලිය අත්හිටුවිම සිදු කරයි. ලබන 31 වන දින දක්වා නඩත්තු කටයුතු සිදු කෙරෙන බැවින් වරින් වර අවට ප්‍රදේශවලට විදුලිය බිඳවැටීම් සිදුවිය හැකි බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=93286", "Category": null, "Parent URL": null}