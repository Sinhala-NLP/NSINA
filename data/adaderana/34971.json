{"Source": "Adaderana", "Timestamp": "June 16, 2013 02:23 pm", "Headline": "වාද්දූව පොලිස් අත්අඩංගුවේ සිටි සැකකරුවෙක් මරුට", "News Content": "වාද්දූව පොලීසිය විසින් අත්අඩංගුවට ගත් සැකකරුවෙකු හදිසි අසනීප තත්ත්වයක් හේතුවෙන් මියගොස් තිබේ. ගෙවල් බිඳුම් ඇතුළු සොරකම් රැසකට සම්බන්ධ අදාළ සැකකරු ඊයේ පස්වරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. අත්අඩංගුවට ගත් සැකකරු අද උදෑසන හදිසියේ අසනීප වීම හේතුවෙන් පානදුර මහ රෝහලට ඇතුළත් කිරීමෙන් අනතුරුව මියගොස් ඇත. මොහු මින්නේරිය ප්‍රදේශයේ පදිංචිකරුවෙකු බව සඳහන්ය. මෙම සිද්ධිය සම්බන්ධයෙන් නුගේගොඩ ප්‍රදේශය භාර සහකාර පොලිස් අධිකාරීවරයෙකුගේ ප්‍රධානත්වයෙන් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක බුද්ධික සිරිවර්ධන මහතා සඳහන් කළේය.", "URL": "https://sinhala.adaderana.lk/news.php?nid=34971", "Category": null, "Parent URL": null}