{"Source": "Adaderana", "Timestamp": "June 2, 2014 10:57 am", "Headline": "හෙදියගේ නිවසටත් විදියි", "News Content": "මාරවිල මූලික රෝහලේ සේවය කරන මාදම්පේ පදිංචි හෙදියකගේ නිවසක් බිඳ මුදල් සහ රන් ආභරණ සොරාගෙන යාමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව මාදම්පේ පොලීසිය කියයි. දිවා කාලයේ තමන් නිවසේ නොමැති අවස්ථාවක නිවසට ඇතුළු වී ඇති අයෙකු මුදල් රුපියල් 36,000 ක් සහ රුපියල් 1,87,000 ක් වටිනා රන් ආභරණ සොරා ගෙන ගොස් ඇති බව මාදම්පේ - දන්සැල් වත්ත පදිංචි වීරසේකර බමුණු මුදියන්සේලාගේ නිලන්ති පුෂ්ප කුමාරි යන අය පොලීසියට කර ඇති පැමිණිල්ලේ සඳහන් වේ. මෙම සොරකම කවුරුන් විසින් සිදු කළාද යන්න මෙතෙක් අනාවරණය වී නැත. මාදම්පේ පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=43663", "Category": null, "Parent URL": null}