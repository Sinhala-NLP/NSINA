{"Source": "Adaderana", "Timestamp": "May 24, 2010 10:09 am", "Headline": "හැටන් වලදී දුම්රියක් මග නවතී", "News Content": "කොළඹ සිට බදුල්ල බලා ධාවනය වූ දුම්රියේ කාර්මික දෝෂයක් හේතුවෙන් හැටන් ප්‍රදේශයේ දී ක්‍රියාවිරහිත වී තිබේ. රොසැල්ල සහ වටවල දුම්රිය ස්ථාන දෙක අතර 103/15 සැතපුම් කණුව අසල දුම්රිය මාර්ගයේ දී අද අලුයම 3.40ට පමණ මෙම දුම්රිය ක්‍රියාවිරහිත වී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. මේ හේතුවෙන් අදාළ මාර්ගයේ දුම්රිය ගමනාගමනයට බාධා පැමිණ ඇති බව පොලිස් මාධ්‍ය ප්‍රකාශකවරයා ප්‍රකාශ කළේය. දුම්රිය මාර්ගයේ ගමනාගමන කටයුතු යථා තත්ත්වයට පත්කිරීම සඳහා දුම්රිය දෙපාර්තමේන්තුව මේ වන විට කටයුතු කරමින් සිටින බව සඳහන්ය.", "URL": "https://sinhala.adaderana.lk/news.php?nid=8591", "Category": null, "Parent URL": null}