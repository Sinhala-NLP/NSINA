{"Source": "Adaderana", "Timestamp": "September 8, 2017 01:18 pm", "Headline": "අධ්‍යක්ෂවරියට එරෙහිව වර්ජනයක්", "News Content": "පළාත් සෞඛ්‍ය අධ්‍යක්ෂවරියගේ අත්තනෝමතික ක්‍රියාකලාපයට එරෙහිව මධ්‍යම පළාත තුළ සංඛේත වැඩවර්ජනයක් ක්‍රියාත්මක කිරිමට රජයේ විකිරණ විද්‍යා තාක්ෂණ වේදීන්ගේ සංගමය තීරණය කර තිබේ. එහි ප්‍රධාන ලේකම් ධර්මකීර්ති ඈපා මහතා සඳහන් කළේ ලබන 14 වන දින එම වැඩවර්ජනය ක්‍රියාත්මක කරන බවයි. මධ්‍යම පළාත තුළ සේවය කරන විකිරණ විද්‍යා තාක්ෂණ වේදීන්ට ලබාදුන් ස්ථාන මාරු නිසිපරිදි ක්‍රියාත්මක නොකිරිම හේතුවෙන් අර්බුධකාරි තත්ත්වයක් නිර්මාණය වී ඇති බව ධර්මකීර්ති ඇපා මහතා කියා සිටියේය.", "URL": "https://sinhala.adaderana.lk/news.php?nid=77292", "Category": null, "Parent URL": null}