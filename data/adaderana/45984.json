{"Source": "Adaderana", "Timestamp": "September 11, 2014 09:11 am", "Headline": "පරීක්ෂණයට ලංකාවේ දොර ඇරිය යුතුයි - සිවාජලිංගම්ගේ යෝජනාවක් සම්මතයි", "News Content": "එක්සත් ජාතීන්ගේ මානව හිමිකම් කවුන්සිලය විසින් ශ්‍රී ලංකාව සම්බන්ධයෙන් පරීක්ෂණයක් පැවැත්වීමට පත් කළ කමිටුවට මෙරටට පැමිණීමට අවස්ථාවක් ලබාදෙන ලෙස ඉල්ලමින් උතුරු පළාත් සභාව තුළ යෝජනාවක් සම්මත වී තිබේ. උතුරු පළාත් සභා මන්ත්‍රී එම්.කේ සිවාජලිංගම් මහතා විසින් ඊයේ මෙම යෝජනාව ඉදිරිපත් කර ඇති බව සඳහන්ය. ශ්‍රී ලංකාව සම්බන්ධයෙන් පරීක්ෂණ පවත්වන අදාළ කමිටුවට ශ්‍රී ලංකාවට පැමිණීම සඳහා රජය අවසර ලබා දිය යුතු බව එම යෝජනාවේ සඳහන්ය. මෙම යෝජනාව සම්මතවීමෙන් අනතුරුව හෝ ආණ්ඩුව ඒ පිළිබද අවධානය යොමු කරනු ඇති බව සිවාජලිංගම් මහතා කීවේය.", "URL": "https://sinhala.adaderana.lk/news.php?nid=45984", "Category": null, "Parent URL": null}