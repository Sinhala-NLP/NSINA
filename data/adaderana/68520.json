{"Source": "Adaderana", "Timestamp": "January 24, 2017 10:17 pm", "Headline": "කයිට්ස්හි තරුණ මවක ඝාතනය කරලා- දෙදෙනෙක් පොලීසියට බාරදීලා ", "News Content": "කයිට්ස් දූපතේ, සුරුවිල් ප්‍රදේශයේ මාස 7ක ගැබිණි කාන්තාවක කපා කොටා ඝාතනය කර තිබේ.මෙසේ ඝාතනයට ලක්ව ඇත්තේ ඥානසේකරම් හංසිකා නමැති අවුරුදු 25ක එක් දරු මවකි.අද (24) දහවල් කාලයේ සොරකමේ පැමිණි පිරිසක් විසින් මෙම ඝාතනය සිදුකර ඇති බවත්, ගෙල බැඳ රන් මාල හා වළළු, කරාබු ආදී ස්වර්ණාභරණ මොවුන් විසින් පැහැරගෙන ගොස් ඇති බව පොලීසිය පවසයි.ඇය තුවාල වී සිටිනු දැක ප්‍රදේශවාසීන් විසින් රෝහල් ගත කරනු ලැබුවද ඒවන විටත් ඇය මියගොස් සිට ඇති බව සඳහන්ය.කෙසේ වෙතත් මෙම සිදුවීමට අදාළ යයි සැකකෙරෙන තරුණයින් දෙදෙනෙකු ප්‍රදේශවාසීන් විසින් අල්ලා පොලීසියට බාරදී තිබේ.සැකකාර තරුණයින් දෙදෙනා පිට පළාත්වල අය බව මූලික පොලිස් පරීක්ෂණවලදී අනාවරණය වී ඇත. කයිට්ස් මහේස්ත්‍රාත් වයි.එම්.එම් රියාද් විසින් සිද්ධිය වූ ස්ථානයට ගොස් මරණ පරීක්ෂණය සිදුකර ඇති අතර කයිට්ස් පොලීසිය විසින් සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68520", "Category": null, "Parent URL": null}