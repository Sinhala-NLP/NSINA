{"Source": "Adaderana", "Timestamp": "July 8, 2018 09:33 am", "Headline": "අවන්හලක වෙඩි තැබීමකින් ඉන්දීය ජාතිකයෙක් මරුට", "News Content": "අමෙරිකාවේ කැන්සාස් නගරයේ අවන්හලක සිදුවූ වෙඩි තැබීමකින් ඉන්දීය ජාතික තරුණයෙකු මියගොස් තිබේ. අදාළ අවන්හල කොල්ලකෑමට පැමිණි කොල්ලකරුවෙකු සිදුකළ වෙඩි තැබීමකින් එම ඉන්දීය ජාතික තරුණයා මියගොස් ඇති බව විදෙස් මාධ්‍ය වාර්තා කළේය. එලෙස මියගොස් ඇත්තේ එරට විශ්ව විද්‍යාලයක ඉගෙනුම ලබමින් සිටි 25 හැවිරිදි ඉන්දීය ජාතික තරුණයෙකි. ඝාතනය සිදුකළ සැකකරු අත්අඩංගුවට ගෙන නොමැති අතර සැකකරු සොයා එරට ආරක්ෂක අංශ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92176", "Category": null, "Parent URL": null}