{"Source": "Adaderana", "Timestamp": "August 2, 2019 01:22 pm", "Headline": "බැංකොක් නුවර බෝම්බ පිපිරීම් මාලාවක්", "News Content": "තායිලන්තයේ බැංකොක් නුවර ස්ථාන 06ක බෝම්බ පිපිරීම් මාලාවක් සිදුව ඇත. රජයේ කාර්යාලයක් අසල එක් බෝම්බයක් පුපුරා ගොස් ඇති අතර නගරයේ විවිධ ස්ථන වල සෙසු පිපිරීම් සිදුව ඇති බව විදෙස් මාධ්‍ය වාර්තා කළේය. ගිනිකොණ දිග ආසියානු රටවල විදේශ අමාත්‍යවරුන්ගේ කලාපීය සමුළුව පැවැත්වෙමින් තිබෙන අතරතුර මෙම පිපිරීම් සිදුවීම විශේෂත්වයක්. කෙසේවෙතත් පිපිරීම් මාලාවෙන් බරපතළ හානි සිදුව නොමැති අතර පුද්ගලයින් සිව් දෙනෙකු පමණක් සුළු තුවාල ලබා ඇති බව සඳහන්.", "URL": "https://sinhala.adaderana.lk/news.php?nid=115576", "Category": null, "Parent URL": null}