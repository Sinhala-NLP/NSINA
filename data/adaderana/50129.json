{"Source": "Adaderana", "Timestamp": "March 21, 2015 05:37 pm", "Headline": " ජාත්‍යන්තරයේ විශ්වාසය රටෙත් ජනතාවගෙත් සංවර්ධනයට යොදා ගන්නවා ", "News Content": "ජාත්‍යන්තරය නව රජය කෙරෙහි තබා ඇති දැඩි විශ්වාසය රටේත් ජනතාවගේත් සංවර්ධනය උදෙසා උපරිමයෙන් යොදා ගන්නා බව ජනාධිපති මෛත්‍රීපාල සිරිසේන මහතා පවසයි.කලාපයේ රටවල පමණක් නොව සමස්ථ යුරෝපයේම සහයෝගය අද ශ්‍රී ලංකාවට හිමිව ඇති බවත්, පසුගිය රජයට වඩා විශාල සහයෝගයක් නව රජයට ජාත්‍යන්තරයෙන් හිමිවන බවත් ජනාධිපතිවරයා පෙන්වා දෙයි.පොළොන්නරුව මහ රෝහලේ ඉදිකරන ලද නව රුධිර මධ්‍යස්ථානය ජනතා අයිතියට පවරාදිමේ උත්සවයට එක් වෙමින් ජනාධිපති මෛත්රීයපාල සිරිසේන මහතා මෙම අදහස් පළකළේය.නව තාක්ෂණික ලෝකයේ වාණිජ සමාජය සමඟ ඉදිරියට යාමට ජාත්‍යන්තරයෙන් ලබාගත හැකි සෑම සහයෝගයක්ම ලබාගන්නා බව ජනාධිපතිවරයා එහිදි වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=50129", "Category": null, "Parent URL": null}