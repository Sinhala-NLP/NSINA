{"Source": "Adaderana", "Timestamp": "February 27, 2013 08:34 am", "Headline": "ජනපතිගෙන් අධ්‍යාපන ඇමතිට උපදෙස්", "News Content": "පාසැල් ළමුන් ක්‍රීඩා සදහා තෝරා ගැනීමට පෙර ඔවුන් වෛද්‍ය පරීක්ෂණයක් ‍වෙත යොමු කිරීමේ ක්‍රමවේදයක් සකස් කරන ලෙසට ජනාධිපති මහින්ද රාජපක්ෂ මහතා උපදෙස් දී තිබේ. අධ්‍යාපන අමාත්‍යවරයා වෙත මෙම උපදෙස් ලබා දී ඇති බව රජයේ ප්‍රවෘත්ති දෙපාර්තමේන්තුව පවසයි. ක්‍රීඩා සදහා යොමු කිරීමට ප්‍රථම පාසැල් ළමුන් ශාරීරික යෝග්‍යතා පරීක්ෂණයකට ලක් කර අදාළ වෛද්‍ය සහතිකයක් ලබා ගැනීමට හැකි ක්‍රමවේදයක් සකස් කරන ලෙස ජනාධිපතිවරයා උපදෙස් දී ඇත. ගතවූ මාස කිහිපය තුළ ක්‍රීඩා කටයුතුවල නියැලෙමින් සිටිය දී පාසැල් ළමුන් විවිධ රෝගාබාධයන්ට ලක් වීමේ සිදුවීම් කිහිපයක් වාර්තා විණි.", "URL": "https://sinhala.adaderana.lk/news.php?nid=31951", "Category": null, "Parent URL": null}