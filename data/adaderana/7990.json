{"Source": "Adaderana", "Timestamp": "April 25, 2010 08:56 am", "Headline": "අතරමං වූ ධිවර පිරිස ඉන්දීය ධීවරයින් බේරාගනී", "News Content": "ඉන්දීය මුහුදු සීමාවේ අතරමංව සිටි ශ්‍රී ලාංකික ධීවරයින් තිදෙනෙකු ඉන්දීය ධීවරයින් පිරිසක් විසින් බේරා ගෙන තිබේ. ශ්‍රී ලාංකික ධීවරයින් පිරිස රැගත් ධීවර යාත්‍රාව ඉන්දීය මුහුදු සීමාවේ දී අනතුරට පත් ව තිබිය දී ඉන්දීය ධීවරයින් විසින් එම ධීවරයින් පිරිස නිරුපද්‍රිතව බේරා ගෙන ඇති බව වාර්තා වේ. ඉන්දීය නාගපට්ටනම් මුහුදු සීමාවේ දී මෙම ධීවරයින් රැගත් යාත්‍රාව අනතුරට පත් ව ඇත. ඉන්දීය ධීවරයින් විසින් බේරා ගනු ලැබූ මෙම ශ්‍රී ලාංකීක ධීවරයින් තිදෙනා පොලිසියට භාර දී ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=7990", "Category": null, "Parent URL": null}