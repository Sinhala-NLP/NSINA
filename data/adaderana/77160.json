{"Source": "Adaderana", "Timestamp": "September 5, 2017 08:04 pm", "Headline": " පවතින වැසි සහිත කාලගුණික තත්ත්වය හෙටත්", "News Content": "පවතින වැසි සහිත කාලගුණික තත්ත්වය හෙට(06) දිනයේත් පවතින බව ආපදා කළමනාකරණ මධ්‍යස්ථානය පවසයි.අද දිනයේ ගාල්ල, කළුතර, රත්නපුර හා කෑගල්ල යන දිස්ත්‍රික්ක සඳහා මිලි මීටර් සියයක හා එකසිය පනහක අතර වර්ෂාපතනයක් ලැබුණු අතර එය හෙට දිනයේද පවතින බව සඳහන්ය.මේ හේතුවෙන් ඇතිවිය හැකි ආපදා තත්ත්වයන් පිළිබඳ විමසිල්ලෙන් පසුවන ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරයි.විශේෂයෙන් ගාල්ල හා නුවරඑළිය යන දිස්ත්‍රික්කවල ප්‍රදේශ කිහිපයක නාය යෑමේ අවධානම් තත්ත්වයක් ප්‍රකාශයට පත් කර ඇති බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=77160", "Category": null, "Parent URL": null}