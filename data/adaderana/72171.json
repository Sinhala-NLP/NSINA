{"Source": "Adaderana", "Timestamp": "April 18, 2017 08:00 am", "Headline": "අනතුරින් විදේශිකයා ඇතුළු 2ක් එලොව යයි ", "News Content": "අක්කරපත්තුව, ප්‍රදේශයේ සිදුවු අනතුරකින් ඉන්දීය ජාතිකයෙකු ඇතුළු පුද්ගලයින් දෙදෙනෙකු මියගොස් තිබේ.අක්කරපත්තුව - පොතුවිල් මාර්ගයේ පොතුවිල් දෙස සිට අක්කරපත්තුව දෙසට ධාවනය වු යතුරුපැදියක් පැදිකරුට පාලනය කරගත නොහැකිව තාප්පයක ගැටී අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පැදිකරු සහ පසුපැදිකරු බරපතළ තුවාල ලබා අක්කරපත්තුව රෝහලට ඇතුළත් කිරීමෙන් පසුව මියගොස් තිබේ.මියගොස් ඇත්තේ 45 හැවිරිදි ඉන්දීය ජාතිකයෙකු සහ 24 හැවිරිදි තරුණයෙකි.අනතුර සම්බන්ධයෙන් අක්කරපත්තුව පොලීසිය වැඩිදුර විමර්ශන සිදුකරයි.‍මේ අතර ගම්පහ - කිරිඳිවැල මාර්ගයේ ඉඹුල හන්දිය ප්‍රදේශයේදී යතුරුපැදියක් අනතුරට ලක්වීමෙන් පැදිකරු මියගොස් තිබේ.පැදිකරුට පාලනය කරගත නොහැකි වූ යතුරුපැදිය මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ යතුරුපැදිකරු ගම්පහ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ වැලිවේරිය, පින්කොවත්ත ප්‍රදේශයේ පදිංචිව සිටි 29 හැවිරිදි තරුණයෙකි.අනතුර සම්බන්ධයෙන් මල්වතුහිරිපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72171", "Category": null, "Parent URL": null}