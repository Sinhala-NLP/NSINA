{"Source": "Adaderana", "Timestamp": "February 14, 2013 07:47 am", "Headline": "බස් බස් ගැටී 22 ට තුවාලයි", "News Content": "නිට්ටඹුව, වේවැල්දෙණිය ප‍්‍රදේශයේ සිදුවූ බස් රථ අනතුරකින් පුද්ගලයින් 22 දෙදෙනෙකු තුවාල ලබා තිබේ. කැකිරාව ඩිපෝවට අයත් ලංගම බස් රථයක් සහ පෞද්ගලික බස් රථයක් එකිනෙක ගැටීමෙන් අනතුර සිදුව ඇති බව පොලිසිය පවසයි. ලංගම බස්රථය කොළඹ සිට කැකිරාව බලා ධාවනය වෙමින් තිබූ අතර අනෙක් බස් රථය මහනුවර සිට පානදුර බලා ධාවනය වෙමින් තිබූ බව සඳහන්ය. අනතුරින් තුවාල ලැබූ පිරිස අතර කාන්තාවන් 05 දෙනෙකු සහ වයස අවුරුදු 10ක ගැහැණු ළමයෙකු වන බව පොලිසිය පවසයි. අනතුර සම්බන්ධයෙන් ලංගම බස් රථයේ රියදුරු නිට්ටඹුව පොලිසිය විසින් අත්අඩංගුවට ගෙන ඇති බව පොලිස් මාධ්‍ය ප‍්‍රකාශක කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=31611", "Category": null, "Parent URL": null}