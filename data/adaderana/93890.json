{"Source": "Adaderana", "Timestamp": "August 5, 2018 09:55 pm", "Headline": "බඹර ප්‍රහාරයෙන් දෙදෙනෙකුට බරපතලයි", "News Content": "මස්කෙළිය සාමිමලේ තේ වතුයායේ “මින්නා” නම් කොටසේ තේ දළු නෙළමින් සිටි වතු කම්කරු කාන්තාවන් පිරිසකට අද (05) දහවල් බඹර ප්‍රහාරයක් ඒල්ල වීමෙන් කාන්තාවන් 08 දෙනෙක් තුවාල ලබා මස්කෙළිය ප්‍රාදේශීය රෝහල වෙත ඇතුළත් කර ඇත. සුපුරුදු පරිදි තේ දළු නෙළමින් සිටියදී තේ පඳුරක අත්තක බැඳ තිබූ බඹර කූඩුවක් ඇවිස්සී තමන්ට පහරදුන් බව තුවාල ලබා සිටින වතු කම්කරු කාන්තාවන් පැවසීය. තුවාල ලැබූවන්ගෙන් දෙදෙනෙකුගේ තත්ත්වය බරපතල බවත්, අනෙක් කාන්තාවන් 06 දෙනාද නේවාසිකව ප්‍රතිකාර ලබමින් සිටින බව මස්කෙළිය ප්‍රාදේශිය රෝහලේ වෛදවරු පවසා ඇත.", "URL": "https://sinhala.adaderana.lk/news.php?nid=93890", "Category": null, "Parent URL": null}