{"Source": "Adaderana", "Timestamp": "December 26, 2013 05:28 pm", "Headline": "ගුද මාර්ගයෙන් රන් මතුවෙයි", "News Content": "නීති විරෝධී අයුරින් ගුද මාර්ගයේ රන් කැබලි 18ක් සඟවාගෙන මෙරටට පැමිණි ලාංකිකයෙකු කටුනායක ගුවන් තොටුපොළේ පොලිස් මත්ද්‍රව්‍ය කාර්යංශය මගින් අත්අඩංගුවට ගෙන තිබේ. අත්අඩංගුවට ගත් පුද්ගලයා ශ්‍රී ලංකන් ගුවන් සමාගමට අයත් ගුවන් යානයකින් ඩුබායි සිට මෙරටට පැමිණ ඇති බව වාර්තා වෙයි. අත්අඩංගුවට ගත් පුද්ගලයා ළඟ ග්‍රෑම් 1800 ක් බර රන් කැබලි 18ත් තිබූ බව පොලිස් මාධ්‍ය ප්‍රකාශක කාර්යාලය සඳහන් කරයි. ‍ අදාල සැකකරු සහ නඩු භාණ්ඩ රෙගු ආඥා පනත යටතේ රේගු පරීක්ෂණය සඳහා ගුවන්තොටුපළ රේගු කාර්යාලය වෙත ඉදිරිපත් කර ඇත.", "URL": "https://sinhala.adaderana.lk/news.php?nid=39876", "Category": null, "Parent URL": null}