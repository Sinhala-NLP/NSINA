{"Source": "Adaderana", "Timestamp": "March 3, 2010 09:05 am", "Headline": "නීති ආධාර හා ප්‍රජා විශෝධන විධිමත් කෙරෙයි", "News Content": "මහජනතාව සඳහා දිස්ත්‍රික් මට්ටමින් සේවාවන් සපයන ආයතන එකම ස්ථානයකට ගෙන ඒමේ වැඩපිළිවෙළක් අධිකරණ හා නීති ප්‍රතිසංස්කරණ අමාත්‍යාංශය ක්‍රියාත්මක කර තිබේ. නීති ආධාර හා ප්‍රජා විශෝධන මධ්‍යස්ථාන වලින් සැපයෙන සේවාවන් විධිමත් කිරීම මෙහි මුලික අරමුණ බව එම අමාත්‍යාංශය පවසයි. ඒ අනුව දැනටමත් දිස්ත්‍රික් 13 ක මීට අදාළව මුලික සැලසුම් සකස් කර ඇති බව එම අමාත්‍යාංශය පෙන්වාදෙයි. අධිකරණ හා නීති ප්‍රතිසංස්කරණ අමාත්‍යාංශය පවසන පරිදි රුපියල් මිලියන 72 ක මුදලක් මෙහි පළමු පියවර ලෙස පසුගිය වසරේ යොදවා ඇත. වලස්මුල්ල , මාතලේ , මාතර , ඇඹිලිපිටිය හා අම්පාර යන ප්‍රදේශවල නීති අධාර හා ප්‍රජා වි‍ශෝධන ආයතන පසුගිය වසර තුළ ස්ථාපිත කර ඇති බව සඳහන් වේ. බලංගොඩ , ගම්පොල , මතුගම , පුගොඩ , වාරියපොල , වැල්ලවාය , ඇතුළු ප්‍රදේශ 13 ක මෙම ආයතන ස්ථාපිත කිරීමට නියමිතය.", "URL": "https://sinhala.adaderana.lk/news.php?nid=7036", "Category": null, "Parent URL": null}