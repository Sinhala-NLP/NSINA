{"Source": "Adaderana", "Timestamp": "November 3, 2012 10:09 pm", "Headline": "ඩොලර් සමග රට පනින්න හෑදු 2ක් මාට්ටු", "News Content": "නීති විරෝධි අයුරින් අමෙරිකානු ඩොලර් 11,500ක මුදල් තොගයක් මාලදිවයිනට රැගෙන යාමට තැත්කළ පුද්ගලයින් දෙදෙනෙකු කටුනායක රේගුව විසින් අත්අඩංගුවට ගෙන තිබේ. අදාළ පුද්ගලයින් දෙදෙනා අද (03) පස්වරුවේ අත්අඩංගුවට ගත් බව රේගු අධිකාරී ජී.ජී ප්‍රේමසිරි මහතා පවසයි. ඔවුන් දෙදෙනා මීගමුව හා මහනුවර ප්‍රදේශවල පදිංචිකරුවන් බව අනාවරණය වී තිබේ. වයස අවුරුදු 35 ත් 40 ත් අතර වයසේ පසුවන පුද්ගලයින් දෙදෙනෙකු මෙලෙස අත්අඩංගුවට ගෙන ඇත. සිද්ධිය සම්බන්ධයෙන් ගුවන් තොටුපළ රේගුව වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28868", "Category": null, "Parent URL": null}