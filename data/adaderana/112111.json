{"Source": "Adaderana", "Timestamp": "June 16, 2019 07:31 pm", "Headline": "දෙරණ සැබෑ කළ තවත් සිහිනයක් - පරිත්‍යාගශීලින්ගෙන් දරු පවුලකට නව නිවහනක්", "News Content": "දැඩි ආර්ථික දුෂ්කරතා නිසා පාසල් වරම් අහිමි වූ තණමල්විල මුවන්පැලැස්සේ දරුවන් තිදෙනෙකු පිළිබඳව අද දෙරණ පසුගිය වෙසක් පොහෝ දින වාර්තා කළේය. අප කළ වාර්තාකරණයේ ප්‍රතිඵලයක් ලෙස එම දරුවන් තිදෙනාට සතියක් ඇතුළත පාසල් යාමේ වරම යළි හිමි වුණි. එහෙත් ඔවුන් ජීවත් වූ මේ කුඩා නිවස දරු පවුලකට දිවිගෙවන්නට කිසිසේත්ම ප්‍රමාණවත් වූයේ නැත. ඒ අනුව වෙසක් පොහෝ දින අද දෙරණ ඔස්සේ මේ පුවත දුටු ප්‍රෙද්ශවාසීන් සහ ධානපතීන් ඉන් දින තුනකට පසු මේ දරු තිදෙනාට නව නිවහනක් තනාදීම සඳහා මුල්ගල තැබුවේය. එලෙස ඉදිකෙරුණු නිවස මේ දරු පවුල වෙත බාරදීම අද පොසොන් පොහෝ දින සිදුවුණි. මේ නිවස වෙනුවෙන් මූල්‍යාධාර සැපයීමට දායක වූ පිනට හිතැති පරිත්‍යාගශීලීන් තණමල්විල ප්‍රදේශයේම තවත් දිලිඳු පවුල් වෙත නිවාස ගොඩනගාදීමේ වැඩසටහනක්ද මෙයට සමගාමීව ආරම්භ කිරීම විශේෂත්වයකෙි. උතුම් පොසොන් පුන් පොහෝ දිනයේ මෙලෙස අර්ථවත් මෙහෙවරකට උරදුන් සැමට අද දෙරණෙන් තුති !", "URL": "https://sinhala.adaderana.lk/news.php?nid=112111", "Category": null, "Parent URL": null}