{"Source": "Adaderana", "Timestamp": "January 9, 2018 06:19 pm", "Headline": "අනියම් බිරිඳ ඝාතනය කළ පුද්ගලයා ගෙළ වැළලාගෙන මියයයි", "News Content": "වවුනියාව මහරම්බකුලම් ප්‍රදේශයේ තිබී කාන්තාවකගේ හා පිරිමියෙකුගේ මළ සිරුරු දෙකක් වවුනියාව පොලීසිය මඟින් අද (09) දහවල් සොයා ගෙන තිබේ. පොලීසිය පැවසුවේ අනියම් බිරිඳව කපා කොටා ඝාතනය කොට සැකකරු ගෙළ වැළලාගෙන මියගොස් ඇති බවයි. කැපුම් තුවාල සහිතව මියගිය කාන්තාව එස්.පූසරාණි බවට හඳුනාගෙන තිබේ ඇයගේ අනියම් පුරුෂයා වූ පියසේනගේ එදිරිසිංහ වවුනියාව නෙඩුන්කුලමේ පදිංචි සිංහල ජාතිකයෙකු බව අනාවරණය වී තිබේ. ඔහු කාන්තාව කපා කොටා ඝාතනය කිරීමෙන් පසුව ගෙළ වැළලාගෙන මියගොස් ඇත. වවුනියාව පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=82729", "Category": null, "Parent URL": null}