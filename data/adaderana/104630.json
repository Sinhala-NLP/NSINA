{"Source": "Adaderana", "Timestamp": "February 19, 2019 07:20 pm", "Headline": "රක්ෂිතයකින් නාඳුනන මළ සිරුරක් සොයා ගනී", "News Content": "ලිඳුල පොලිස් වසමට අයත්, ලිඳුල ඌවකැලේ තේ වතුයායේ ආසාන්නයේ අංක 03 කොටසට ඉහළින් පිහිටි රක්ෂිතයේ මඩ වගුරක තිබී නාඳුනන මළ සිරුරක් අද (19) දහවල් පොලීසිය මඟින් සොයාගෙන ඇත. දර කැඩීමට ගිය පුද්ගලයෙක් මුලින්ම මෙම මළ සිරුර දැක පොලීසිය දැනුවත් කර ඇත. මළ සිරුර සොයාගන්නා විට බෙහෙවින් නරක් වී දුගඳ හමමින් තිබී ඇති අතර දිග කොට කළිසමකින් හා ටීෂටයක් ඇඳ සිටින මිය ගොස් සිටින අය වයස අවුරුදු 25-30 ත් අතර පිරිමි අයෙකුගේ බවට සැක කළ හැකි බව ලිඳුල පොලීසිය පවසයි. මළ සිරුර සම්බන්ධව මහේස්ත්‍රාත් පරීක්ෂණය හෙට (20) දින නුවරඑළිය මහේස්ත්‍රාත්වරයා විසින් පැවැත්වීමට නියමිතව තිබුණි. සිද්ධිය සම්බන්ධයෙන් ලිඳුල පොලීසිය පුළුල් පරීක්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=104630", "Category": null, "Parent URL": null}