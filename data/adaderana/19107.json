{"Source": "Adaderana", "Timestamp": "October 3, 2011 09:11 am", "Headline": "කොළඹත් මහනුවරත් මෙවර රජයටයි", "News Content": "වසර ගණනාවකට පසු කොළඹ සහ මහනුවර මහ නගර සභා වල බලය මෙවර රජය සතු වන බවට තමාට විශ්වාස යැයි ජනාධිපති මහින්ද රාජපක්ෂ මහතා පවසයි. කිසිවෙකුට සිදු කළ නොහැකි වූ බොහෝ වෙනස්කම් පසුගිය වසර දෙකහමාරක කාලය තුළ රජයට සිදු කිරීමට හැකි වූ බව ජනාධිපතිවරයා පෙන්වා දෙයි. මහනුවර ජනාධිපති මන්දිරයේ ඊයේ රාත්‍රීයේ පැවති ව්‍යාපාරික හමුවකට එක් ‍වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. ඔහු එහි දී පෙන්වා දුන්නේ කොළඹ නගරය අද කුණු කසළ වලින් තොර ප්‍රසන්න නගරයක් බවට පත්ව ඇති බවයි. නගරයේ වාහන තදබදය අවම කිරීම සඳහා වැඩසටහන් රැසක්ම මේ වන විටත් ක්‍රියාවට නංවා ඇති බවත් ඒවායෙහි ප්‍රගතියක් දක්නට ලැබෙන බවත් ජනාධිපතිවරයා එහි දී ප්‍රකාශ කළේය.", "URL": "https://sinhala.adaderana.lk/news.php?nid=19107", "Category": null, "Parent URL": null}