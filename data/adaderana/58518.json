{"Source": "Adaderana", "Timestamp": "March 22, 2016 04:22 pm", "Headline": " බ්‍රසල්ස් ප්‍රහාරය මරාගෙන මැරෙන බෝම්බ ප්‍රහාරයක්", "News Content": "බෙල්ජියමේ බ්‍රසල්ස් නුවර ගුවන්තොටුපළේ සිදුවූ පිපිරුම මරාගෙන මැරෙන බෝම්බ ප්‍රහාරයක් බව විදෙස් වාර්තා සඳහන් කරයි.මේ මගින් ශ්‍රී ලාංකිකයින්ට කිසිදු හානියක් සිදුව ඇති බවට මෙතෙක් වාර්තාවී නොමැති බවත්, 13ක් දෙනෙකු මිය ගොස් 35 දෙනෙකු තුවාල ලබා ඇති බවත් සඳහන්ය.බෙල්ජියමේ ශ්‍රී ලංකා තානාපති කාර්යාලයේ ප්‍රකාශකයෙක් අද දෙරණ කළ විමසීමකදී පවසා සිටියේ හදිසියේ එල්ලවුණු ප්‍රහාරයත් සමඟ එරට සිටින ශ්‍රී ලාංකිකයින් පිළිබඳ සොයා බැලූ බවත් ,තවදුරටත් ඔවුන් පිළිබඳ සොයාබලන බවත්ය.බෙල්ජියමේ බ්‍රසල්ස් නුවර ගුවන්තොටුපළේ පිපිරීමෙන් පසුව එය තාවකාලිකව වසා ඇති බවද විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=58518", "Category": null, "Parent URL": null}