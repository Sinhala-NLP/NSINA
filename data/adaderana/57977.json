{"Source": "Adaderana", "Timestamp": "March 8, 2016 06:48 am", "Headline": "වැලිකඩ වෙඩිතැබීමේ සිද්ධිය-තරුණයෙක් දැලේ", "News Content": "පසු ගිය දිනෙක වැලිකඩ බන්ධනාගාරය ඉදිරිපිට සිදුවූ වෙඩි තැබීමේ සිද්ධියට අදාළව තරුණයෙකු අත්අඩංගුවට ගෙන තිබේ.ඉකුත් 05 වන සෙනසුරාදා දින වැලිකඩ බන්ධනාගාරය ඉදිරිපිට වෙඩිතැබීමක් සිදුවූ අතර එයින් තුවාල ලැබූ ගර්භනී මවක කොළඹ ජාතික රෝහලට ඇතුළත් කර තිබේ.වැලිකඩ බන්ධනාගාරයේ සිටින රැඳවියෙකු බැලීමට පැමිණි කාන්තාවක් මෙලෙස තුවාල ලබා තිබිණි.කෙසේ වෙතත් මෙම සිද්ධියට අදාළව 26 හැවිරිදි තරුණයෙකු සැකපිට අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=57977", "Category": null, "Parent URL": null}