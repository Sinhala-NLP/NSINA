{"Source": "Adaderana", "Timestamp": "May 9, 2018 04:14 pm", "Headline": "අලි රංචුවක් ගම්මානයට පැනලා ගෙවතු වගා රැසක් විනාශ කරලා", "News Content": "මහියංගනය කුරුවිතැන්න පූනාවැව ගම්මානයට කඩා වැදුනු වන අලි රංචුවක් ගම්මානයේ ගෙවතු වගා රැසක් විනාශකර තිබේ. දිනෙන් දින එල්ලවන මෙවැනි වන අලි තර්ජන මැඩපැවැත්වීම සදහා අදාළ බලධාරීන් දැනුවත් කරමින් විසදුම් ඉල්ලා සිටියත් අද වනතුරුත් ඒ කිසිවෙක් තමන්ට පිහිට නොවු බවට ප්‍රදේශයේ ජනතාව චෝදනා කරයි. මහියංගන කුරුවිතැන්න පූනාවැව ගම්මානයට අද අලුයම කඩා වැදුණූ වන අලි රංචුව ගම්මානයේ වගාකර තිබු ගස් ලබු, කෙසෙල්, පොල් ඇතුලු බෝග වගාවන් රැසක් මෙලෙස විනාශ කර දමා තිබිණි. තිදෙනෙකුගෙන් යුත් වන අලි රංචුව මාදුරුඔය රක්ෂිතයේ සිට මහියංගන මහවැලි ගග ඉවුර ඔස්සේ නිරන්තරයෙන් මෙම ගම්මානවලට පැමිනෙන බව අද දෙරණ වාර්තාකරු සඳහන් කළේය. දිනෙන් දින එල්ලවන මෙවැනි වන අලි තර්ජන මැඩපැවැත්වීම සඳහා අදාළ බලධාරීන් දැනුවත් කරමින් විසදුම් ඉල්ලා සිටියත් ඒ කිසිවෙක් මෙතෙක් කිසිදු අවධානයක් යොමු නොකල බව ඔවුන් පවසයි.", "URL": "https://sinhala.adaderana.lk/news.php?nid=88796", "Category": null, "Parent URL": null}