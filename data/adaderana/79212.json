{"Source": "Adaderana", "Timestamp": "October 28, 2017 08:51 am", "Headline": " කතරගම දේවාල සිද්ධිය හොයන්න අලුත් කමිටුවක්", "News Content": "ඓතිහාසික රුහුණු කතරගම මහා දේවාලයේ පසුගියදා ඇතිවූ සිද්ධිය සම්බන්ධයෙන් තවදුරටත් විමර්ශනය කිරීම සඳහා කමිටුවක් පත් කර තිබේ. විශ්‍රාමික මහාධිකරණ විනිසුරු බන්දුල අතපත්තු මහතාගේ අධීක්ෂණයෙන් යුත් කමිටුවක් විෂය භාර අමාත්‍ය ගාමිණී ජයවික්‍රම පෙරේරා මහතා විසින් පත් කර ඇති බව බෞද්ධ කටයුතු කොමසාරිස් නිමල් කොටවිලගෙදර මහතා සඳහන් කළේය. මාසයක් ඇතුළත අදාළ කමිටුවේ වාර්තාව විෂය භාර අමාත්‍යවරයා වෙත බාරදීමට නියමිතය. නීතිපති දෙපාර්තමේන්තුව, විගණකාධිපති දෙපාර්තමේන්තුව හා බුද්ධ ශාසන අමාත්‍යංශය නියෝජනය කරන නිලධාරීන් පිරිසකගෙන් එම කමිටුව සමන්විත වේ. රුහුණු කතරගම මහා දේවාලයේ පසුගියදා ඇතිවූ සිද්ධිය සම්බන්ධයෙන් වගකිව යුතු පාර්ශවයන් කවුරුන්ද, වගකීම පැහැර හරිනු ලැබූ පාර්ශවයන් කවුරුන්ද යන්න සම්බන්ධයෙන් මෙහිදී අවධානය යොමු වනු ඇත. රුහුණු කතරගම මහා දේවාලයේ යතුර ලබාදීම බස්නායක නිලමේවරයා විසින් ප්‍රතික්ෂේප කිරීමත් සමඟ බස්නායක නිළමේවරයා හා කපු මහත්වරුන් අතර පසුගියදා අර්බුදයක් හටගත්තා.", "URL": "https://sinhala.adaderana.lk/news.php?nid=79212", "Category": null, "Parent URL": null}