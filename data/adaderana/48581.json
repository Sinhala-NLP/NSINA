{"Source": "Adaderana", "Timestamp": "January 10, 2015 01:12 pm", "Headline": "නව ජනාධිපති ලේකම්  පී.බී අබේකෝන්", "News Content": "රාජ්‍ය පරිපාලන අමාත්‍යංශයේ හිටපු ලේකම්වරයෙකු වූ පී.බී අබේකෝන් මහතා ජනාධිපති මෛත්‍රිපාල සිරිසේන මහතාගේ ජනාධිපති ලේකම් තනතුරට පත් කර තිබේ. පී.බී අබේකෝන් මහතා ජ්‍යෙෂ්ඨ පරිපාලන සේවා නිලධාරියෙකි. හිටපු ජනාධිපති මහින්ද රාජපක්ෂ මහතාගේ ලේකම් ලෙස කටයුතු කළේ ලලිත් වීරතුංග මහතාය. එමෙන්ම ඒ මහතා පුද්ගලයින් ලියාපදිංචි කිරීමේ කොමසාරිස්වරයා වශයෙන් සහ ආගමන හා විගමන දෙපාර්තමේන්තුවේ පාලක ජනරාල් වශයෙන් මීට පෙර කටයුතු කර ඇති බව සඳහන්ය. 1982 වර්ෂයේ ශ්‍රී ලංකා පරිපාලන සේවයට එක්වන පී.බී. අබේකොන් මහතා ත්‍රිකුණාමල දිස්ත්‍රික්කයේ ගෝමරන්කඩවල උප දිසාපති තනතුර මුලින්ම හොබවා ඇත.", "URL": "https://sinhala.adaderana.lk/news.php?nid=48581", "Category": null, "Parent URL": null}