{"Source": "Adaderana", "Timestamp": "June 8, 2017 01:12 pm", "Headline": "පාහියන්ලෙන සම්බන්ධ වාර්තාව සඳුදා ඇමති අතට ", "News Content": "නායයෑමේ තර්ජනයට ලක්ව ඇති පාහියන්ලෙන සම්බන්ධයෙන් සකස් කළ වාර්තාව විෂය භාර අමාත්‍යවරයා වෙත ලබන සඳුදා භාරදීමට නියමිත බව මධ්‍යම සංස්කෘතික අරමුදල පවසයි. එහි අධ්‍යක්ෂ ජනරාල් මහාචාර්ය ප්‍රශාන්ත ගුණවර්ධන මහතා සඳහන් කළේ අංශ කිහිපයක් ඔස්සේ පර්යේෂණ සිදුකෙරෙමින් අදාළ වාර්තාව සකස් කර ඇති බවයි. ගංවතුර තර්ජනයට ලක්වු දිස්ත්‍රික්කවල පිහිටා ඇති මධ්‍යම සංස්කෘතික අරමුදලට අයත් පුරා විද්‍යාත්මක ස්ථාන සම්බන්ධයෙන් ද වාර්තා සකස් කර ලබාදෙන ලෙස අදාළ ස්ථාන භාර නිලධාරීන්ට විෂය භාර අමාත්‍යවරයා විසින් උපදෙස් ලබා දී ඇති බව ද මහාචාර්ය ප්‍රශාන්ත ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=74032", "Category": null, "Parent URL": null}