{"Source": "Adaderana", "Timestamp": "April 30, 2010 07:58 am", "Headline": "දේශපාලන විසඳුමකට ඉන්දියාවේ සහය ", "News Content": "ඉන්දීය අග්‍රාමාත්‍ය ආචාර්ය මන් මෝහන් සිං මහතා සහ ජනාධිපති මහින්ද රාජපක්ෂ මහතා අතර විශේෂ හමුවක් සිදු වී තිබේ. සාර්ක් සමුළුව අවසානයේ දී නායකයන් දෙපළ ඊයේ පස්වරුවේ අදාළ සාකච්ඡාව පවත්වා ඇති බව වාර්තා වේ. මෙහි දී උතුරේ අවතැන් වූවන් යළි පදිංචි කර වීම එම ප්‍රදේශ වල සංවර්ධනය, වාර්ගික අර්බුදයට දේශපාලන විසඳුමක් ඉදිරිපත් කිරීම ඇතුළු කරුණු කිහිපයක් සම්බන්ධයෙන් අදහස් හුවමාරු කර ගෙන ඇත. ඒ සඳහා ඉන්දීය රජයේ සහය ලබා දීමට එරට නායකයා එකඟතාව පළ කර ඇති බව ද සඳහන්ය.", "URL": "https://sinhala.adaderana.lk/news.php?nid=8083", "Category": null, "Parent URL": null}