{"Source": "Adaderana", "Timestamp": "May 4, 2011 10:13 am", "Headline": "රන්මාල කැඩූ කොල්ලකරුවන් අද අධිකරණයට ", "News Content": "කාන්තාවකගේ ගෙල බැදි රන් මාලයක් කඩාගෙන ගිය බවට සැකපිට පුද්ගලයන් දෙදෙනකු අත්අඩංගුවට ගෙන තිබේ. ගිරිබාව සංගප්පාලෙයි ප්‍රදේශයේ දී යතුරු පැදියකින් සැකකරුවන් දෙදෙනා රන් මාලය පැහැර ගෙන ගොස් තිබූ බව පොලිසිය කියා සිටියි. පොලිසිය සිදු කළ මෙහෙයුමක දී ගිරිබාව ප්‍රදේශයේ පදිංචිකරුවන් වන සැකකරුවන් දෙදෙනා අත්අඩංගුවට ගෙන ඇති අතර රන්මාලය ද සොයා ගෙන තිබේ. සැකකරුවන් අද ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15879", "Category": null, "Parent URL": null}