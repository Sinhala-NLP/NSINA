{"Source": "Adaderana", "Timestamp": "November 29, 2010 06:22 pm", "Headline": "අයවැය දෙවෙනි වර කියවීම වැඩි ඡන්ද 104 න් සම්මතයි", "News Content": "2011 අයවැය දෙවන වර කියවීමේ ඡන්ද විමසීම අද(29) පස්වරු හයට පැවැත්වුණු අතර එහිදී වැඩි ඡන්ද 104 න් අයවැය සම්මත කර ගැනීමට ආණ්ඩු පක්ෂය සමත් වූ බ ව අද දෙරණ පාර්ලිමේන්තු වාර්තාකරු සඳහන් කරයි. අයවැය වෙනුවෙන් 150 දෙනෙකු ඡන්දය ප්‍රකාශ කළ බවත්,එයින් 46 දෙනෙකු අයවැයට එරෙහිව ඡන්දය ප්‍රකාශ කළ බවත් සඳහන් වේ. එක්සත් ජාතික පක්ෂය,ප්‍රජාතන්ත්‍රවාදී ජාතික සන්ධානය,ද්‍රවිඩ ජාතික සන්ධානය අයවැයට එරෙහිව ඡන්දය ප්‍රකාශ කර තිබේ. කෙසේ වුවද අය වැය තෙවන වර කියවීමේ ඡන්ද විමසීම ලබන 10 වැනිදා පස්වරු 6.00 ට සිදුකිරීමට නියමිතව ඇත.", "URL": "https://sinhala.adaderana.lk/news.php?nid=12485", "Category": null, "Parent URL": null}