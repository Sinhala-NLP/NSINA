{"Source": "Adaderana", "Timestamp": "July 20, 2019 03:09 pm", "Headline": "කොල්ලකෑම් රැසකට සම්බන්ධ පුද්ගලයෙක් අත්අඩංගුවට", "News Content": "නිවාස සහ වෙළදසැල්වලට දිවා සහ රාත්‍රි කාලයේ ඉතා සුක්ෂම ලෙස ඇතුළු වී ස්වර්ණාභරණ සොරකම් කරන සැකකරුවෙකු ආරක්ෂිත කැමරා දර්ශන ඔස්සේ අත්අඩංගුවට ගැනීමට හැටන් පොලීසියේ අපරාධ විමර්ෂණ අංශයේ නිලධාරින් සමත් ව තිබේ. අදාළ සැකකරු ඊයේ(19) අත්අඩංගුවට ගෙන ඇති බව වාර්තා වෙයි. මස්කෙලිය ප්‍රදේශයේ පදිංචි මෙම සැකකරු මිට ප්‍රථම සිදුකළ සොරකම් ගණනාවක් සම්බන්ධයෙන් වසර ගණනාවක් බන්ධනාගාරව සිට පසුගිය දා නිදහස් වි පැමිණ අයෙකු බව හැටන් පොලිසිය විසින් සිදු කරන ලද මුලික විමර්ෂණවලදී අනාවරණය වි ඇති බව වාර්තා වෙයි. අදාළ සැකකරු හැටන් නොර්වුඩ් සහ මස්කෙලිය යන නගරවල නිවාස සහ වෙළදසැල් ගණනාවක් බිද එම නිවාසවල තිබෙන ස්වර්ණාභරණ සහ මුදල් සොරාගෙන ඇති බව පොලීසිය සඳහන් කළේය. සැකකරු හැටන් නගරයේ ඉකුත් 13 දින නිවසකට දිවා කාලයේ ඇතුල් වී ස්වර්ණාභරණ සොරකම් කිරීම සම්බන්ධයෙන් හැටන් පොලීසියට ලද පැමිණිල්ලක් මත හැටන පොලිසියේ නිලධාරින් හැටන් නගරයේ සවි කර තිබු ආරක්ෂිත කැමරා දර්ශන පරික්ෂා කර බලා ඒ අනුව සැකකරුව හදුනාගෙන පසුව අත්අඩංගුවට ගෙන ඇත. සැකකරු විසින් සොරා ගන්නා ලද ස්වර්ණාභරනවලින් කොටසක් මස්කෙලිය ප්‍රදේශයේ පෞද්ගලික වෙළදසැලක උකස් කර තිබියදි පොලිස් භාරයට ගෙන ඇති අතර තවත් ස්වර්ණාභරණ කිහිපයක් සැකකරුගේ නිවසේ සගවා තිබියදි පොලිස් භාරයට ගෙන ඇති බව වාර්තා වෙයි. සැකකරු සන්තකයේ තිබි රු ලක්ෂ 2 මුදලක් ද සැකකරු විසින් සොරකම් කරන ලද රු හයලක්ෂ පනස්දහසක් වටිනා ස්වර්ණාභරණ හැටන් පොලිසියේ අපරාධ විර්ෂණ අංශයේ නිලධාරින් විසින් මේ වන විට සොයගෙන ගෙන ඇත. අත්අඩංගුවට ගත් සැකකරු හැටන් මහෙස්ත්‍රාත් අධිකරණ වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=114581", "Category": null, "Parent URL": null}