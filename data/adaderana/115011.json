{"Source": "Adaderana", "Timestamp": "July 25, 2019 05:45 pm", "Headline": "ඇෆ්ගනිස්ථානයේ ගැටුම් වලින් 3804 මරුට", "News Content": "ඇෆ්ගනිස්ථානයේ කාබුල් අගනුවර සිදු වූ පිපිරිම් තුනකින් පුද්ගලයින් 07 දෙනෙකු මියගොස් තවත් 21 දෙනෙකු තුවාල ලබා තිබේ. එරට ජනාධිපතිවරණයට අදාල මැතිවරණ ප්‍රචාරක කටයුතු නිල වශයෙන් ආරම්භවීමත් සමඟ මෙම ප්‍රහාර මාලාව සිදුවිම විශේෂත්වයක්. පළමු ප්‍රහාරය කාබුල් නුවර නැගෙනහිර ප්‍රදේශයේදී මරාගෙන මැරෙන යතුරුපැදිකරුවෙකු විසින් සිදු කර ඇති අතර අනෙක් ප්‍රහාර සදහා මෝටර් රථ බෝම්බ යොදා ගෙන ඇති බව සදහන්. තලෙයිබාන් සංවිධානය ප්‍රමුඛ සටන්කාමින් සහ ආරක්ෂක අංශ අතර පවතින ගැටුම් හේතුවෙන් පසුගිය වසරේදී කුඩා ළමුන් 927 දෙනෙකු ඇතුලු සිවිල් වැසියන් 3804 දෙනෙකු මියගොස් ඇති බව එක්සත් ජාතීන්ගේ සංවිධානය පෙන්වා දෙයි.", "URL": "https://sinhala.adaderana.lk/news.php?nid=115011", "Category": null, "Parent URL": null}