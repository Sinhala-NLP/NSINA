{"Source": "Adaderana", "Timestamp": "December 30, 2013 07:49 am", "Headline": "මුතුරාජවෙල ගින්නෙන් අක්කර 8ක් අළු", "News Content": "පමුණුගම පොලිස් වසමට අයත් මුතුරාජවෙල රක්ෂිතයේ හටගත් ගින්නෙන් අක්කර 8ක පමණ ප්‍රමාණයක් විනාශයට පත්ව තිබේ. ඊයේ පස්වරුවේ හටගත් මෙම ගින්න රාත්‍රිය වනතුරුත් පැවති බව පොලිසිය සඳහන් කළේය. කෙසේ වෙතත් පමුණුගම පොලිසියේ නිලධාරින්, මීගමුව ගිනි නිවීමේ ඒකකයේ නිලධාරින් සහ කොළඹ මහ නගර සභාවේ ගිනි නිවීමේ ඒකකයේ නිලධාරින් එක්ව ගින්න මැඩ පැවැත්වීමට කටයුතු කර ඇත. ගින්නෙන් කිසිදු ජීවිත හානියක් සිදුව නොමැති බව පොලිසිය සඳහන් කළේය. ගින්නට හේතුව මෙතෙක් අනාවරණය වී නොමැති අතර පමුණුගම පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39950", "Category": null, "Parent URL": null}