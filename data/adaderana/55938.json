{"Source": "Adaderana", "Timestamp": "December 25, 2015 10:21 am", "Headline": "මහබැංකු අධිපතිගෙන් සෞදි රජයට විශේෂ ඉල්ලීමක්", "News Content": "මෙරට තෙල් පිරිපහදු යන්ත්‍රාගාරයක් ස්ථාපිත කිරිමට ඉදිරිපත් වන ලෙස ශ්‍රී ලංකාව සෞදි අරාබියෙන් ඉල්ලීමක් කර තිබේ.එරට සංචාරයක නිරත වූ ශ්‍රී ලංකා මහා බැංකු අධිපති අර්ජුන් මහේන්ද්‍රන් මහතා සෞදි අරාබියානු මූල්‍ය ඒජන්සි ප්‍රධානියා සමග පැවැති සාකච්ඡාවකදී මෙම ඉල්ලීම සිදු කර ඇති බව සෞදි මාධ්‍ය වාර්තා සඳහන් කර ඇත.හම්බන්තොට වරාය ආශ්‍රිතව එම තෙල් පිරිපහදුව ඉදිකරන ලෙස යෝජනා කර තිබේ.හම්බන්තොට වරාය ප්‍රධාන සැපයුම් මධ්‍යස්ථානයක් ලෙස යොදා ගැනීමේ අරමුණින් අදාළ යෝජනාව ඉදිරිපත් කර ඇති බව වාර්තා වෙයි.මහා බැංකු අධිපතිවරයා සමග මෙරට රාජ්‍ය හා පුද්ගලික බැංකු කිහිපයක නියෝජිතයින් ද සංචාරයට සහභාගී වි ඇති අතර මෙරට බලපාන කරුණු කිහිපයක් සම්බන්ධයෙන් එහිදී සාකච්ඡාවී ඇත.සෞදි අරාබිය සහ ශ්‍රී ලංකාව ආර්ථික සහයෝගිතාවයෙන් කටයුතු කරන රාජ්‍යයන් දෙකක් වේ.ශ්‍රී ලාංකිකයින් 550,000 ක් පමණ එරට සේවයේ නිරත වන අතර ඔවුන් වාර්ෂිකව ශ්‍රී ලංකා රුපියල් බිලියන 10 ක පමණ ආදායමක් උපයන අතර වාර්ෂිකව අමෙරිකානු ඩොලර් මිලියන 800ක පමණ තේ සෞදි අරාබිය වෙත අපනයනය කෙරෙයි.", "URL": "https://sinhala.adaderana.lk/news.php?nid=55938", "Category": null, "Parent URL": null}