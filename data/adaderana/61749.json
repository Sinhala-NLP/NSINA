{"Source": "Adaderana", "Timestamp": "July 4, 2016 11:34 am", "Headline": "  යතුරුපැදි අනතුරින් 1ක් මරුට-1ක් රෝහලට", "News Content": "දිවුලපිටිය - මීගමුව මාර්ගයේ කිලෝමිටර් 14 කණුව අසළ ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් මාර්ගයෙන් ඉවතට පැන බෝක්කුවක ගැටීමෙන් අදාළ අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පැදිකරු සහ පසුපැදිකරු දිවුලපිටිය රෝහලට ඇතුළත් කර ඇති අතර එහිදී පැදිකරු මියගොස් තිබේ.මියගොස් ඇත්තේ 31 හැවිරිදි කුරුදුවත්ත, බෙලිගහමුල්ලපාර ප්‍රදේශයේ පදිංචිව සිටි පුද්ගලයෙකි.මෘත ශරීරය දිවුලපිටිය රෝහලේ තබා ඇති අතර පශ්චාත් මරණ පරීක්ෂණය අද(04) සිදු කිරීමට නියමිතය.", "URL": "https://sinhala.adaderana.lk/news.php?nid=61749", "Category": null, "Parent URL": null}