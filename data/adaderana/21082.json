{"Source": "Adaderana", "Timestamp": "January 1, 2012 10:41 am", "Headline": "කැලිඩෝ වෙරළෙන් මළ සිරුරක් හමුවෙයි", "News Content": "කළුතර,කැලිඩෝ මුහුදු වෙරළ තීරයට ගොඩගසා තිබුණු නාදුනන පිරිමි මළ සිරුරක් හමුවී ඇති බව පොලීසිය පවසයි. කළුතර උතුර පොලීසියට ලද තොරතුරක් අනුව විමර්ශන පවත්වා මෙම මළ සිරුර සොයාගත් බව පොලීසිය සඳහන් කරයි. වයස අවුරුදු 50 ක් පමණ ඇති උස අඩි 05 ක් ඇති උඩු කයට කළු ඉරි සහිත සුදු පැහැති ටී සර්ට් එකක් ඇඳ සිටින මෙම මළ සිරුරේ යටි කය නිරුවත්ව ඇති බව කියැවෙයි. මළ සිරුර නාගොඩ රෝහලේ මෘත ශරීරාගාරයේ තබා ඇති බවත් කළුතර උතුර පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21082", "Category": null, "Parent URL": null}