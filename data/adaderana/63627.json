{"Source": "Adaderana", "Timestamp": "August 31, 2016 09:26 am", "Headline": "ත්‍රීවිලරයෙන් පැන්න රියදුරු ලොරියට යටවෙයි", "News Content": "කොළඹ - නුවර ප්‍රධාන මාර්ගයේ කලගෙඩිහේන ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ධාවනය වෙමින් තිබූ ත්‍රිරෝද රථයකින් එහි රියදුරු පිටතට පැන ඇති අතර ඒ සමඟම ධාවනය වෙමින් තිබූ ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.ත්‍රීරෝද රථයේ ගමන් ගත් තම බිරිඳ සමග ඇති වූ ආරවුලක් මත අදාළ රියදුරු මෙලෙස මාර්ගයට පැන ඇති බව පොලීසිය සිදුකරන ලද මූලික විමර්ශන වලදී අනාවරණය වී ඇත.අනතුරෙන් බරපතළ තුවාල ලැබූ එම පුද්ගලයා ගම්පහ රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ රාගම,කැන්දලියද්ද ප්‍ර දේශයේ පදිංචිව සිටි 29 හැවිරිදි අයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර නිට්ටඹව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63627", "Category": null, "Parent URL": null}