{"Source": "Adaderana", "Timestamp": "January 30, 2016 06:14 pm", "Headline": "15 කණුව ළඟ රිය අනතුරක් - 2ක් මරුට ", "News Content": "එප්පාවල - කැකිරාව ප්‍රධාන මාර්ගයේ 15 කණුව ආසන්නයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ.මෝටර් රථයක් රියදුරුට පාලනය කර ගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලිසිය පැවසුවේය.අනතුරින් මෝටර් රථයේ ගමන් ගත් රියදුරු ඇතුලු සිව් දෙනෙකු තුවාල ලබා එප්පාවල රෝහලට ඇතුළත් කර ඇති අතර එහිදී රියදුරු සහ තවත් පුද්ගලයෙකු මියගොස් ඇති බව වාර්තා වෙයි.මියගොස් ඇත්තේ ඇත්තේ 36 සහ 25 හැවිරිදි සේනපුර සහ තඹුත්තේගම යන ප්‍රදේශවල පදිංචිව සිටි අය බව සඳහන්ය.එප්පාවල පොලිසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56797", "Category": null, "Parent URL": null}