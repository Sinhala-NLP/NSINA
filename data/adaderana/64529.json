{"Source": "Adaderana", "Timestamp": "September 29, 2016 10:55 am", "Headline": " ඡන්ද හිමි නාම ලේඛනය ලබන මස සහතික කරයි", "News Content": "2016 වර්ෂය සඳහා ඡන්ද හිමි නාමලේඛනය ලබන මස අවසානයේ සහතික කරන බව මැතිවරණ කොමිසම පවසයි.මෙවර ඡන්ද හිමි නාමලේඛනයේ ප්‍රතිශෝධන කටයුතු වලට අදාළ අභියාචනා සහ විරෝධතා භාරගැනීම ඊයේ(28) මධ්‍යම රාත්‍රියෙන් අවසන් වුණි.ඒ අනුව අද(29) දිනයේ සිට ලැබුණු අභියාචනා සහ විරෝධතා පරීක්ෂා කිරීමේ කටයුතු දිවයිනේ සියලු දිස්ත්‍රික්කවල මැතිවරණ කාර්යාල හරහා සිදුකරන බව මැතිවරණ කොමිසම සඳහන් කළේය.එම පරීක්ෂාකිරීම්වලින් අනතුරුව නම් ඇතුළත් කිරීම් සහ ඉවත් කිරීම් සිදුකර අවසන් ඡන්ද හිමි නාමලේඛනය සකස් කිරීම සිදුකරනු ඇත.ඒ අනුව ලබන මස අවසානයේ දී 2016 වර්ෂය සඳහා වූ ඡන්ද හිමි නාමලේඛනය සහතික කිරීමට කටයුතු කරන බව මැතිවරණ කොමිසම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64529", "Category": null, "Parent URL": null}