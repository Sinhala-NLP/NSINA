{"Source": "Adaderana", "Timestamp": "February 21, 2016 01:35 pm", "Headline": "ඊවෝ මොරාලස්ට ජනපති පුටුව අහිමි වෙයිද?", "News Content": "ඊවෝ මොරාලස් හට බොලිවියානු ජනාධිපති ධූරයේ තෙවන වාරයක් ලබා දෙන්නේ ද යන්න විමසා බැලෙන ජනමත විචාරණය අද(21) පැවැත්වෙයි.ඊවෝ මොරාලස් 2006 වසරේ සිට බොලිවියානු ජනාධිපති ධූරයේ කටයුතු කරන අතර ඔහුගේ දෙවන වාරය 2020 වසරෙන් අවසන්වීමට නියමිතව ඇත.කෙසේ වෙතත් ජනාධිපතිධූරයේ තෙවන වාරයක් දැරීමේ අපේක්ෂාවෙන් ඊවෝ මොරාලස් ව්‍යවස්ථා සංශෝධනයක් සිදු කිරීමට තීරණය කර තිබූ අතර ඒ සඳහා ජනමත විචාරණයක් පැවැත්වීමට එරට පාර්ලිමේන්තුව පසුගිය වසරේ අනුමැතිය ලබාදී තිබේ.ඒ අනුව අද පැවැත්වෙන ජනමත විචාරණයේදී ඊවෝ මොරාලස්හට තෙවන වාරයක් ජනපති ධූරය දැරීමට හැකිවන්නේ ද යන්න පිළිබද තීරණය වෙයි.එසේ වුවහොත් 2025 වසර තෙක් ඔහු බොලිවියාවේ ජනාධිපතිධූරය හොබවනු ඇත.කෙසේ වෙතත් ඊවෝ මොරාලස්ගේ මෙම ක්‍රියාමාර්ගය ප්‍රජාතන්ත්‍ර විරෝධී ක්‍රියාවක් ලෙස බොලිවියානු විපක්ෂ ක්‍රියාකාරීන් පෙන්වා දෙයි.56 හැවිරිදි ඊවෝ මොරාලස් බොලිවියාවේ දීර්ඝ කාලයක් ජනාධිපති ධූරයේ කටයුතු කළ පුද්ගලයා ලෙස ද සැළකෙයි.", "URL": "https://sinhala.adaderana.lk/news.php?nid=57452", "Category": null, "Parent URL": null}