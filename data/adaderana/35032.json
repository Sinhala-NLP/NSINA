{"Source": "Adaderana", "Timestamp": "June 18, 2013 01:10 pm", "Headline": "සෙල්ලම් පිස්තෝලයෙන් පොලීසියට කොකා පෙන්නන්න හදලා", "News Content": "තලාව කරගහවැව ප්‍රදේශයේදී, සෙල්ලම් පිස්තෝලයක් පෙන්වා පොලීසියෙන් පලා යාමට උත්සාහ කළ සැකකරුවෙකු පොලිස් වෙඩි පහරින් තුවාල ලබා තිබේ. කොල්ලකෑම් කිහිපයක් සම්බන්ධයෙන් චෝදනා එල්ල වී තිබු සැකකරුවෙකු මෙලෙස තුවාල ලබා ඇති අතර ඔහු ප්‍රතිකාර සඳහා අනුරාධපුර ශික්ෂණ රෝහලට ඇතුළත් කර ඇති බව සඳහන්ය. කෙසේ වෙතත් පාදයකට වෙඩි ඇති ඔහුගේ තත්ත්වය බරපතළ නොවන බව පොලීසිය පැවසුවේය. එහිදී තවත් සැකකරුවෙකු පොලිස් නිලධාරීන්ගෙන් මිදී පලාගොස් ඇති අතර ඔහු අත්අඩංගුවට ගැනීම සඳහා විමර්ශන ආරම්භ කර ඇති බව තලාව පොලීසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=35032", "Category": null, "Parent URL": null}