{"Source": "Adaderana", "Timestamp": "January 29, 2010 11:01 am", "Headline": "පශ්චාත් මැතිවරණ ප්‍රචණ්ඩ ක්‍රියා 33 යි", "News Content": "ගතවූ කාලය තුළ පශ්චාත් මැතිවරණ ප්‍රචණ්ඩ ක්‍රියා 33 ක් වාර්තා වී ඇති බව මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය පවසයි.. මෙයින් සිදුවීම් 18 ක් බරපතල සිදුවීම් වන අතර සිදුවීම් 15 ක් සුළු සිදුවීම් බව ද සඳහන් වේ. මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය පවසන පරිදි ගිනි අවි භාවිතා කළ සිදුවීම් 7 ක් ද වාර්තා වේ. පශ්චාත් මැතිවරණ ප්‍රචණ්ඩ ක්‍රියා අතර පුද්ගල ඝාතන 2ක්, පහරදීම් 06 ක්, දරුණු තුවාල සිදුකිරීම් 4ක්, තර්ජනය කිරීම් හා‍ බියවැද්දවීම් දෙකක් වන බව එම මධ්‍යස්ථානය කියා සිටියි. මේ අතර ඊයේ රාත්‍රීයේ දඹුල්ල ප්‍රදේශයේ වෙළඳසැල් දෙකකට සහ නිවාස දෙකකට පහරදී ඇති බව කියැවේ.", "URL": "https://sinhala.adaderana.lk/news.php?nid=6328", "Category": null, "Parent URL": null}