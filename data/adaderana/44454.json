{"Source": "Adaderana", "Timestamp": "July 6, 2014 07:16 am", "Headline": "කෝටියක් වටිනා කසළ තේ තොගයක් හමුවෙයි - 6ක් අත්අඩංගුවේ", "News Content": "වැලිවේරිය‍, නැදුන්ගමුව ප්‍රදේශයේ ගබඩාවක තිබී අපනයනය කිරීමට සුදානම්කර තිබූ රුපියල් කෝටියකට අධික වටිණාකමකින් යුත් කසළ තේ තොගයක් සොයාගෙන තිබේ. පාරිභෝගික අධිකාරියට ලැබුණු පැමිණිල්ලකට අනුව ඊයේ(05) පස්වරුවේ සිදුකළ වැටලීමකදී මෙම කසළ තේ තොගය සොයා ගෙන අති බව සඳහන් වෙයි. මැදපෙර දිග රටවලට අපනයනය කිරීම සඳහා සූදානම් කර තිබූ කසල තේ කිලෝ ග්‍රෑම් 40,000 ක් පමණ සොයාගත් බවයි පාරිභෝගික අධිකාරිය සඳහන් කළේය. මාස දෙකක පමණ කාලයක සිට මෙම ජාවාරම සිදුකර ඇති බවට පාරිභෝගික අධිකාරිය සිදුකළ විමර්ශන වලින් අනාවරණය වී තිබේ. මෙම ජාවාරමට සම්බන්ධ පුද්ගලයින් හය දෙනෙකු හඳුනා ගෙන ඇති අතර ඔවුන් හෙට දින ගම්පහ මහේස්ත්‍රාස් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44454", "Category": null, "Parent URL": null}