{"Source": "Adaderana", "Timestamp": "September 10, 2016 10:01 am", "Headline": "  ගිනිඅවි තොගය අධිකරණයට බාරදීමට නියමිතයි", "News Content": "මාතලේ දිස්ත්‍රික් ලේකම් කාර්යාල භූමියේ වළදමා තිබූ ගිනිඅවි තොගය, පොලිස් පරීක්ෂණවලින් අනතුරුව අධිකරණයට බාරදීමට නියමිතව තිබේ.පොලීසිය පැවසුවේ මේ වන විටත් ඒ සම්බන්ධයෙන් මූලික පරීක්ෂණ සිදුකරන බවයි.අධිකරණයට භාරදීමෙන් අනතුරුව අදාළ ගිනිඅවිවල කාළනිර්ණයට අදාළ පියවර ගනු ඇති බව සඳහන්ය.ඒ අනුව එම ගිනිඅවි සම්බන්ධයෙන් වැදගත් තොරතුරු රැසක් අනාවරණය කරගැනීමට හැකි වනු ඇති බව පොලීසිය පෙන්වා දෙයි.පරීක්ෂණවලින් අනතුරුව එම ගිනිඅවි, කිසියම් අපරාධයක් සඳහා සම්බන්ධ නොවන බවට අනාවරණය වුවහොත්, ඒවා විනාශ කිරීමට පියවර ගන්නා බව පොලීසිය ප්‍රකාශ කළේය. මාතලේ දිස්ත්‍රික් ලේකම් කාර්යාල පරිශ්‍රයේ ඉදිකිරීම් කටයුත්තක් සඳහා කැණීම් සිදුකරන අතරතුර ගිනිඅවි සියයක පමණ ප්‍රමාණයක් හමුවුණි.එම ගිනිඅවි බොහෝමයක් දිරාපත්ව තිබූ බව පොලීසිය පැවසුවේය.", "URL": "https://sinhala.adaderana.lk/news.php?nid=63962", "Category": null, "Parent URL": null}