{"Source": "Adaderana", "Timestamp": "March 15, 2014 09:59 am", "Headline": "හැමිල්ටන් ඇළට කුඩම්මාගේ සැලකිලි?", "News Content": "අතීතයේදී අප රටේ ගමනා ගමන කටයුතු සඳහා පාළම් පාරු යොදාගෙන තිබේ. පුත්තලමේ සිට කොළඹ දක්වා හැමිල්ටන් ඇළ ඉදිවූයේද පාරු ගමන් කිරීම සඳහාමය. මෙම ඇළ මාර්ගය ඉදි කර ඇත්තේ ඕලන්ද ජාතිකයෙකු වන හැමිල්ටන් නම්වූ ඉංජිනේරුවරයා විසින් බව කියයි. ඒ නිසාම මෙම ඇළ මාර්ගය හැමිල්ටන් ඇළ,ඕලන්ද ඇළ කියා පමණක් නොව ඇතමුන් පාරු ඇළ කියාද හඳුන්වයි. නමුත් වර්තමානය වෙනස් වී ඇත. කිසිවෙකුටත් සිතා ගත නොහැකි ආකාරයේ පාළම් රැසක් රට පුරා පසුගිය කාලයේ ඉදිවිය. ඒවා ජනතා අයිතියටද දැන් පත්වී අවසන්ය. නමුත් පුත්තලම - කොළඹ හැමිල්ටන් ඇළ හෙවත් පාරු ඇළ හරහා තවමත් පාලම් පාරු ගමන් කරයි. මේ එවන් පාලම් පාරුවකි. මාදම්පේ - මරම්බැට්ටේ සිට තොඩුවාව - ඉරණවිල දක්වා හැමිල්ටන් ඇළ තරණය කිරීම සඳහා ජනතාව යොදා ගන්නේ මේ පාළම් පාරුවයි. රට සංවර්ධනය කරා වේගයෙන් යන බව කියද්දී හැමිල්ටන් ඇළ හරහා ඇති මීටර් 100 ක තරම් වූ දුරක් වෙනුවෙන් පාළමක් ඉදිකරන්නට බලධාරීන්ගේ නෙත යොමුවන්නේ මන්ද?. ඡායා රූ හා සටහන - ජූඩ් සමන්ත", "URL": "https://sinhala.adaderana.lk/news.php?nid=41818", "Category": null, "Parent URL": null}