{"Source": "Adaderana", "Timestamp": "November 2, 2012 12:15 pm", "Headline": "ශ්‍රී ලංකා - නවසීලන්ත 2වන හා 3වන එක්දින තරග පල්ලේකැලේදී", "News Content": "පවත්නා අයහපත් කාලගුණික තත්ත්වය හේතුවෙන් ආර්. ප්‍රේමදාස ක්‍රීඩාංගණයේදී ලබන 04 හා 06 දිනවල පැවැත්වීමට නියමිතව තිබු ශ්‍රී ලංකා - නවසීලන්ත එක්දින තරග 2ක පල්ලේකැලේ ක්‍රීඩාංගණයේදී පැවැත්වීමට තීරණය කර තිබේ. අයහපත් කාලගුණික තත්ත්වය හේතුවෙන් ඊයේ (01) දෙරට අතර පැවැත්වීමට නියමිතව තිබු මෙම තරගාවලියේ පළමු තරගය ද අතහැර දැමීමට සිදුවිය. මේ අතර දෙවන හා තෙවන එක්දින තරග නැරඹීම සඳහා නිකුත් කළ ප්‍රවේශපත්‍ර පල්ලේකැලේ ක්‍රීඩාංගණයේ පැවැත්වෙන තරග සඳහා වලංගු බව ද ශ්‍රී ලංකා ක්‍රිකට් ආයතනය පවසයි.", "URL": "https://sinhala.adaderana.lk/news.php?nid=28827", "Category": null, "Parent URL": null}