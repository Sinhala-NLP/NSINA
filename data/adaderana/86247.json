{"Source": "Adaderana", "Timestamp": "March 24, 2018 11:44 am", "Headline": "විශාල පරිසර හානියක් කරමින් මැණික් ඉල්ලම් ගැරූ 2 ක් අත්අඩංගුවට", "News Content": "බගවන්තලාව පොලිස් වසමට අයත් බොගවානා වතුයායේ තේ පදුරු ඉවත් කර විශාල පරිසර හානියක් සිදුකරමින් මැණික් ඉල්ලම් ගරමින් සිටි සැකකරුවන් දෙදෙනෙක් බගවන්තලාව පොලිසිය මගින් අද (24) අළුයම අත්අඩංගුවට ගත් බව බගවන්තලාව පොලීසිය පවසයි. මෙම ජාවාරම්කරුවන් දෙදෙනා සමඟ තවත් ජාවාරම්කරුවන් පිරිසක් අනවසරෙන් මැණික් ගරමින් සිටින බවට ලද තොරතුරක් මත බගවන්තලාව පොලීසිය මඟින් අද (24) අළුයම 5.00 ට පමණ මෙම වැටලිම සිදුකර ඇත. මෙම වැටලිම සිදුකරන අවස්ථාවේ අනවසරෙන් මැණික් ඉල්ලම් ගරමින් සිටි සැකකරුවන් දෙදෙනෙකු සැකපිට අත්අඩංගුවට ගෙන ඇති අතර තවත් සැකකරුවන් පිරිසක් පලා ගොස් ඇත. සැකකරුවන් අත්අඩංගුවට ගන්නා අවස්ථාවේ ඔහුන් විසින් කපා තිබු මැණික් ඉල්ලම් මළු 35ක් සහ මැණික් ඉල්ලම් ගැරිමට උපයෝගි කර ගත් උපකරණ රැසක්ද අත්අඩංගුවට ගත් බව බගවන්තලාව පොලිසියේ ස්ථානාධීපති පොලිස් පරික්‍ෂක කේ.සි ධර්මපි‍්‍රය මහතා කියා සිටියේය. මෙම ජාවාරම්කරුවන් මැණික් ඉල්ලම් හාරා එම මැණික් ඉල්ලම් කාසල්රි ජලාශයට ප‍්‍රධාන වශයෙන් ජලය ගලා බසින කෙසෙල්ගමුඔයේ අතු ශාඛාවක විශාල වලක් කපා එහි සොද ඇති බව පොලීසිය කියා සිටියේ අත්අඩංගුවට ගත් සැකකරුවන් හැටන් මහේස්ත‍්‍රාත් අධිකරණය වෙත ඉදිරිපත් කරන බවයි.", "URL": "https://sinhala.adaderana.lk/news.php?nid=86247", "Category": null, "Parent URL": null}