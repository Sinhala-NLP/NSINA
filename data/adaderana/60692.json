{"Source": "Adaderana", "Timestamp": "June 2, 2016 08:45 am", "Headline": "හීලෑ අලි ඇතුන් 148ක් ලියාපදිංචියි", "News Content": "පෙරහැර මංගල්‍යයන් සඳහා අවශ්‍ය හීලෑ අලි ඇතුන් ප්‍රමාණය මේ වන විට රට තුළ සිටින බව තිරසර සංවර්ධන හා වනජීවි අමාත්‍ය ගාමිණි ජයවික්‍රම පෙරේරා මහතා පවසයි. අමාත්‍යවරයා පෙන්වාදෙන්නේ හීලෑ අලි ඇතුන් 148 දෙනෙකු මේ වන විට ලියාපදිංචි වී සිටින බවයි. එම අලිඇතුන්ගේ හාම්පුතුන් මේ මස 10 වන දින අමාත්‍යංශයට කැඳවා විශේෂ සාකච්ඡාවක් පැවැත්වීමට ද තීරණය කර තිබේ. මල්වතු අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් ගාමිණි ජයවික්‍රම පෙරේරා අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=60692", "Category": null, "Parent URL": null}