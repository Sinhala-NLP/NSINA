{"Source": "Adaderana", "Timestamp": "January 14, 2011 08:10 am", "Headline": "විවෘත විශ්ව විද්‍යාල නීතිවේදී උපාධි ප්‍රවේශ විභාගය කල්යයි", "News Content": "ලබන ඉරිදා පැවැත්වීමට නියමිතව තිබූ ශ්‍රී ලංකා විවෘත විශ්ව විද්‍යාලයේ නීතිවේදී උපාධි ප්‍රවේශ විභාගය කල් දමා තිබේ. දිවයිනේ විවිධ ප්‍රදේශවලට බලපා ඇති අයහපත් කාලගුණ තත්ත්වය‍ හේතුවෙන් මෙම තීරණය ගත් බව නිවේදනයක් නිකුත් කරමින් ශ්‍රී ලංකා විවෘත විශ්ව විද්‍යාලය පවසයි. අදාළ විභාගය පෙබරවාරි මස 13 වැනි දින නියමිත වේලාවට පැවැත්වෙන බව එම විශ්ව විද්‍යාලය සඳහන් කරනු ලැබීය. දැනට නිකුත් කර ඇති ප්‍රවේශපත්‍රය එදිනට විභාගය‍ට ද වලංගු වේ.", "URL": "https://sinhala.adaderana.lk/news.php?nid=13483", "Category": null, "Parent URL": null}