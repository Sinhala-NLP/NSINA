{"Source": "Adaderana", "Timestamp": "June 23, 2019 07:31 pm", "Headline": "අපේක්ෂකයා ගැන දැනට තීරණයක් නෑ-අර්ජුන", "News Content": "රට වෙනුවෙන් ඉදිරිපත් වන නායකයෙකු සමඟ ඉදිරියේදී කටයුතු කිරීමට අපේක්ෂා කරන බව බව ප්‍රවාහන හා සිවිල්ගුවන් සේවා අමාත්‍ය අර්ජුන රණතුංග මහතා පවසයි. ගම්පහ පැවති උත්සවයකින් අනතුරුව මාධ්‍යවේදීන් කළ විමසීමකට ප්‍රතිචාර දක්වමින් අවධාරණය කළේය. පවතින තත්ත්වය අනුව අවශ්‍ය ජනාධිපති අපේක්ෂකයෙකු නොව රටේ පවතින ගැටලු වලට විසඳුම් සෙවීම බවත් පක්ෂ දේශපාලනය පසෙක තබා රට ගොඩ නැගීමේ වැඩසටහනක් අවශ්‍ය බවත් ඒ මහතා ප්‍රකාශ කරයි. ඉදිරි කාලයේ දී නිදහස් සන්ධානය සමඟ ගිවිසුම් අත්සන් කිරීමෙන් පසු අපේක්ෂකයා පිලිබඳ නිවැරදි තීරණයකට එළඹෙන බව ඔහු එහිදී කියා සිටියේය. රට වෙනුවෙන් ඉදිරිපත් වන බවට චරිත සහතිකයක් දිය හැකි නායකයෙකුට තමන් ඉදිරියට වැඩ කටයුතු කරන බව අර්ජුන රණතුංග මහතා ප්‍රකාශ කළේය.", "URL": "https://sinhala.adaderana.lk/news.php?nid=112621", "Category": null, "Parent URL": null}