{"Source": "Adaderana", "Timestamp": "November 21, 2010 12:00 pm", "Headline": "නව කැබිනට් මණ්ඩලය හෙට 10.00 ට දිවුරුම්දෙයි", "News Content": "ශ්‍රී ලංකා ප්‍රජාතාන්ත්‍රික සමාජවාදී ජනරජයේ නව කැබිනට් මණ්ඩලය හෙට පෙ.ව 10.00 ට ජනාධිපති මහින්ද රාජපක්ෂ මහතා ඉදිරියේ ජනාධිපති ලේකම් කාර්යාලයේදී දිවුරුම් දෙන බව ජනාධිපති මාධ්‍ය ඒකකය සඳහන් කරයි. ඒ අනුව ජනාධිපතිවරයාගේ දෙවන පදවි ප්‍රාප්තියට පසු පත්වන සියලුම කැබිනට් අමාත්‍යවරුන් සහ නියෝජ්‍ය අමාත්‍යවරුන් හෙට දිනයේ දිවුරුම් දෙනු ඇත. දැනට පවත්නා අමාත්‍යංශ කිහිපයක් වෙනස් වන්නට නියමිතව ඇති අතර ඊට අදාළව අමාත්‍යංශ වල විෂය පථයද වෙනස්වනු ඇති බව දේශපාලන ආරංචි මාර්ග සඳහන් කරයි. මෙතෙක් නියෝජ්‍ය අමාත්‍ය පදවි දැරූ අමාත්‍යවරුන් ඇතුළු කිහිප දෙනෙකුට හෙට දිනයේ කැබිනට් අමාත්‍ය පදවි පිරිනැමෙනු ඇති බවද සඳහන් වේ.", "URL": "https://sinhala.adaderana.lk/news.php?nid=12299", "Category": null, "Parent URL": null}