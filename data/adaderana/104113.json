{"Source": "Adaderana", "Timestamp": "February 11, 2019 08:29 pm", "Headline": "හාල් මෝල් හිමියන්ට සහන දෙන කැබිනට් පත්‍රිකාව හෙට අමාත්‍ය මණ්ඩල රැස්වීමට ඉදිරිපත් කරනවා", "News Content": "සුළු හා මධ්‍ය පරිමාණ හාල් මෝල් හිමියන් මුහුණ දී ඇති ගැටලූ සඳහා විසඳුම් ලබාදෙමින් ඔවුන්ට සහන සැලසීම පිළිබඳ කැබිනට් පත්‍රිකාව හෙට (12) අමාත්‍ය මණ්ඩල රැස්වීමට ඉදිරිපත් කරන බව ජනාධිපති මෛත්‍රීපාල සිරිසෙන මහතා පවසයි. ජනාධිපතිවරයා මේ බව ප්‍රකාශ කළේ සුළු හා මධ්‍ය පරිමාණ හාල් මෝල් හිමියන් සමග අද (11) පස්වරුවේ බත්තරමුල්ල අපේගම පරිශ්‍රයේ පැවති හමුව අමතමිනි. ක්ෂේත්‍රයේ මතුව ඇති ගැටලූ විසඳමින් සියලූදෙනාට උපරිම සහන ලබාදීමට රාජ්‍ය ප්‍රතිපත්තිය අනුව කටයුතු කරන බව ජනාධිපතිවරයා මෙහිදී සඳහන් කළේ ය.", "URL": "https://sinhala.adaderana.lk/news.php?nid=104113", "Category": null, "Parent URL": null}