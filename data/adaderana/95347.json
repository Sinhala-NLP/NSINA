{"Source": "Adaderana", "Timestamp": "September 1, 2018 11:08 am", "Headline": "සුභ්‍රමණියම් භද්‍රිනාත් ක්‍රිකට් දිවියෙන් සමුගැනීමේ සූදානමක", "News Content": "ඉන්දියානු කණ්ඩායමේ හිටපු පිතිකරුවෙකු මෙන්ම තමිල්නාඩු ප්‍රතන්ත කණ්ඩායමේ නායකයා ලෙස කටයුතු කළ සුභ්‍රමණියම් භද්‍රිනාත් සියලු ක්‍රිකට් තරඟවලින් සමුගැනිමට තීරණය කර තිබේ. 2000 වසරේදී දේශීය තරඟ වලට ක්‍රීඩා කරමින් සිය ක්‍රිකට් දිවිය ආරම්භ කර ඇති එස්. භද්‍රානාත් පළමු පෙළ තරඟ 145කදී ලකුණු 10,245ක් රැස්කරගෙන ඇති අතර ඔහු 20යි 20 ජාත්‍යන්තර තරඟ කිහිපයකට ද සහභාගී වී ඇති බව සඳහන්ය. පළමු පෙළ තරඟවලදී ඔහු ශතක 32ක් සහ අර්ධ ශතක 45ක් රැස්කරගෙන ඇති අතර ඔහු එක්දින ජාත්‍යන්තර තරඟ 07කට සහ ටෙස්ට් තරඟ දෙකකට පමණක් ක්‍රීඩා කර තිබේ.", "URL": "https://sinhala.adaderana.lk/news.php?nid=95347", "Category": null, "Parent URL": null}