{"Source": "Adaderana", "Timestamp": "August 9, 2018 01:23 pm", "Headline": "16 කණ්ඩායමේ බෙදීමක් නැහැ", "News Content": "ආණ්ඩුවෙන් ඉවත් වූ දාසයේ කණ්ඩායම තුළ කිසිඳු බෙදීමක් නොමැති බව එම කණ්ඩායම නියෝජනය කරන එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩිලාන් පෙරේරා මහතා පවසයි. අද (09) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව ප්‍රකාශ කළේය. දුම්රිය වර්ජනය කළමණාකරනය කර ගැනීමට ආණ්ඩුව නැවතවරක් අපොහොසත් වී ඇති බවද මන්ත්‍රීවරයා ප්‍රකාශ කළේය. වත්මන් අග්‍රාමාත්‍යවරයා පෙර අවස්ථාවේදී අග්‍රාමාත්‍යවරයාව සිටියදී දුම්රිය අධිකාරියක් පත් කිරීම සඳහා පනතක් ගෙන ආ බවත් ජනතාවගේ වාසනාවට සන්ධාන ආණ්ඩුවක් බලයට පත්වීමෙන් එය වැලකුණු බවද මන්ත්‍රීවරයා පැවසීය. සමෘද්ධි ව්‍යාපාරය දේශපාලනීකරණය සිදු නොකරන බවට පවසා අලුතෙන් ලක්ෂ දෙකකට දේශපාලන හිතවත්කම් මත සමෘද්ධි සහනාධාරය ලබාදීමට සූදානම් වන බවද ඒ මහතා පැවසීය. සැප්තැම්බර් 5 ඒකාබද්ධ විපක්ෂය ආරම්භ කරන උද්ඝෝෂණ ව්‍යාපාරය දිස්ත්‍රික්ක මට්ටම කරා රැගෙන යාමට සහයෝගය ලබාදෙන බවද මන්ත්‍රීවරයා වැඩිදුරටත් ප්‍රකාඔ කළේය.", "URL": "https://sinhala.adaderana.lk/news.php?nid=94117", "Category": null, "Parent URL": null}