{"Source": "Adaderana", "Timestamp": "January 25, 2018 08:34 pm", "Headline": "අත්අඩංගුවටගත් හිටපු අතිරේක ලේකම්වරයා සහ ගණකාධිකාරීවරයා රිමාන්ඩ් ", "News Content": "පසුගිය ආණ්ඩුව සමයේ හිටපු ජනාධිපති අතිරේක ලේකම්වරයෙකු සහ ජනාධිපති ලේකම් කාර්යාලයේ හිටපු ගණකාධිකාරිවරයෙකු රක්ෂිත බන්ධනාගාර ගත කර තිබේ. මූල්‍ය අක්‍රමිකතාවක් සම්බන්ධයෙන් පොලිස් විශේෂ විමර්ශන ඒකකය මගින් මොවුන් ඊයේ (25) අත්අඩංගුවට ගෙන තිබිණි. අනතුරුව ඔවුන් කොටුව මහේස්ත්‍රාත් අධිකරණයට ඉදිරිපත් කිරිමෙන් පසුව එළඹෙන 29 වනදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක කාර්යාලය ප්‍රකාශ කළේය. වාහන 10ක් ආනයනය කිරිමේදී රුපියල් ලක්ෂ 172ක මුදලක් වංචා කිරිම හේතුවෙන් මොවුන් අත්අඩංගුවට ගෙන අධිකරණයට ඉදිරිපත් කර තිබිණි. රක්ෂිත බන්ධනාගාර ගත කරන ලද හිටපු ජනාධිපති අතිරේක ලේකම්වරයාගේ සහ ජනාධිපති ලේකම් කාර්යාලයේ හිටපු ගණකාධිකාරවරයාගේ නම් අදාළ පර්ශවයෙන් මෙතෙක් දැනුම්දී නොමැති බව පොලිස් මාධ්‍ය ප්‍රකාශක කාර්යාලය ප්‍රකාශ කළේය.", "URL": "https://sinhala.adaderana.lk/news.php?nid=83529", "Category": null, "Parent URL": null}