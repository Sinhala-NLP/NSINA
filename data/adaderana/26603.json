{"Source": "Adaderana", "Timestamp": "August 15, 2012 11:30 am", "Headline": "මානසික රෝගියෙකු බව කියන අයෙකුගේ මළ සිරුරක් හමුවෙයි", "News Content": "කුරුවිට, ඌරුපැලැව්ව ප්‍රදේශයේ තිබී පිරිමි පුද්ගල මළ සිරුරක් සොයාගෙන තිබේ. ප්‍රදේශයේ පතල් වලක තිබී මෙම මළසිරුර සොයා ගත් බව කුරුවිට පොලීසිය සඳහන් කළේය. මෙලෙස මිය ගොස් ඇත්තේ 33 හැවිරිදි පාතේගම ප්‍රදේශයේ පුද්ගලයෙකි. අදාළ පුද්ගලයා මානසික රෝගයකින් පෙළෙන්නෙකු බවට ද හඳුනාගෙන ඇත. කුරුවිට පොලීසිය සිද්ධිය සම්බන්ධයෙන් වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=26603", "Category": null, "Parent URL": null}