{"Source": "Adaderana", "Timestamp": "December 2, 2010 09:01 am", "Headline": "මුෂාරෆ්ට ඉන්දියාවට ඇතුළු වීමට ඉඩ නෑ -ඉන්දියාව ", "News Content": "පකිස්ථානයේ හිටපු ජනාධිපති පර්වේස් මුෂාරෆ්ට ඉන්දියාවට ඇතුළු වීම සඳහා අවසර නොදීමට එරට රජය තීරණය කර තිබේ. නවදිල්ලි තරුණ සංගමයේ ආරාධනයකට අනුව පර්වේස් මුෂාර‍ෆ් ලබන 4 වැනිදා ඉන්දියාවට පැමිණීමට නියමිතව ඇති බව විදෙස් වාර්තා සඳහන් කරනු ලැබීය. කෙසේ වෙතත් පර්වේස් මුෂාරෆ්‍ට ඉන්දියාවට ඇතුළු වීමට අවස්ථාවක් නොදීමට හේතුව කුමක් ද යන්න පිළිබඳව ඉන්දියාව මේ වන තෙක් ප්‍රකාශ කර නැත. නවදිල්ලි තරුණ සංගමය විසින් සංවිධානය කරන සැමරුම් උත්සවයක ප්‍රධාන දේශනය පැවැත්වීමට මෙසේ පකිස්ථානයේ හිටපු ජනාධිපතිවරයාට ආරාධනා කර තිබුණි.", "URL": "https://sinhala.adaderana.lk/news.php?nid=12542", "Category": null, "Parent URL": null}