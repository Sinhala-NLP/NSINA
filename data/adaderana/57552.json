{"Source": "Adaderana", "Timestamp": "February 24, 2016 05:11 pm", "Headline": "උතුරු පළාතේ ළමා දූෂණ දිනෙන් දින ඉහළ යනවා", "News Content": "වව්නියාව ප්‍රදේශයේදී 13 හැවිරිදි දැරියක දූෂණය කර ඝාතනයට ලක් කළ සිද්ධියට සම්බන්ධ අපරාධකරුවන් කඩිනමින් අත්අඩංගුවට ගත යුතු බව වන්නි දිස්ත්‍රික් පාර්ලිමේන්තු මන්ත්‍රී සෙල්වම් අඩෙයිකලනාදන් මහතා පවසයි.මන්ත්‍රීවරයා සඳහන් කළේ පසුගිය 16 වනදා අදාළ දැරිය දුෂණයට ලක් කර ඝාතනය කිරීමේ සිද්ධියට සම්බන්ධ කිසිවෙකුත් මෙතෙක් අත්අඩංගුවට ගෙන නොමැති බවයි.උතුරු පළාතේ ළමා දූෂණ සිදුවිම් දිනෙන් දින ඉහළ යමින් පවතින අතර ඒවා නවතා දැමිම සඳහා පොලිසිය සක්‍රිය දායකත්වයක් දැක්විය යුතු බව ඔහු පවසයි.යාපනය පුංකුඩිතිව් ප්‍රදේශයේදී ඝාතනයට ලක්වූ විද්‍යා දැරියගේ සිදුවිමට වසරක් ගතවිමටත් පෙර උතුරේ නැවතත් එවැනිම ක්‍රියාවක් සිදු වීම බරපතළ තත්ත්වයක් බවයි වන්නි දිස්ත්‍රික් පාර්ලිමේන්තු මන්ත්‍රී සෙල්වම් අඩෙයිකලනාදන් මහතා අවධාරණය කරයි.", "URL": "https://sinhala.adaderana.lk/news.php?nid=57552", "Category": null, "Parent URL": null}