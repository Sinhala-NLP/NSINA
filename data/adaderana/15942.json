{"Source": "Adaderana", "Timestamp": "May 7, 2011 10:29 am", "Headline": "යුරෝපා කොමිසමෙන් මෙරටට යුරෝ මිලියන 10 ක් ", "News Content": "යුරෝපා කොමිසම මගින් යුරෝ මිලියන 10 ක මුදලක් ශ්‍රි ලංකාවට ලබාදී තිබේ. ශ්‍රී ලංකාවේ මානුෂීය කටයුතු සඳහා මෙම මුදල ලබාදී ඇති බව ‍යුරෝපා කොමිසමේ අන්තර්ජාතික කටයුතු පිළිබඳ කොමසාරිස්වරයා පවසයි. අවතැන්වූවන් සඳහා නව නිවාස ඉදිකිරීම, ඔවුන්ගේ සනීපාරක්ෂක කටයුතු සලසා දීම වෙනුවෙන් මෙම මුදල් යෙදවීම නියමිතය. ඊට අමතරව ඉන්දියාවේ රැදී සිටින ශ්‍රී ලාංකික සරණාගතයින්ගේ අවශ්‍යතා සඳහා ද මෙම මුදල් යෙදෙවෙන බව වාර්තා වේ. මෙම වසරේ මුල් භාගයේ දී ද යුරෝපා කොමිසම මගින් යුරෝ මිලියන 2ක මුදලක් නැගෙනහිර පළාතේ ගංවතුරින් අවතැන්වූවන් සඳහා සහන සැලසීමට ලබාදෙනු ලැබීය.", "URL": "https://sinhala.adaderana.lk/news.php?nid=15942", "Category": null, "Parent URL": null}