{"Source": "Adaderana", "Timestamp": "May 27, 2013 10:48 am", "Headline": "සමලිංගික විවාහයට ප්‍රංශ වැසියෝ එරෙහි වෙති", "News Content": "සමලිංගික විවාහ නීතිගත කිරිමට එරෙහිව ප්‍රංශයේ වැසියන් දැවැන්ත විරෝධතා ව්‍යාපාරයක නිරත වී තිබේ. ප්‍රංශයේ පැරිස් අගනුවරට පුද්ගලයින් එක්ලක්ෂ පනස් දහසකට අධික පිරිසක් පා ගමනින් පැමිණ මෙලෙස විරෝධතාවයේ නිරත වූ බව විදෙස් මාධ්‍ය වාර්තා කරයි. මෙහිදී විරෝධතාකරුවන් සහ ආරක්ෂක අංශ අතර ගැටුම්කාරී තත්ත්වයක් ද හටගෙන තිබේ. අදාළ ගැටුමට සම්බන්ධ පුද්ගලයින් සිය දෙනෙකු පමණ එරට පොලීසිය විසින් අත්අඩංගුවට ගෙන ඇති බව වාර්තා වේ. ප්‍රංශය තුළ සමලිංගික විවාහ නීතිගත කිරීමට අදාළ කෙටුම්පතට පසුගිය සතියේ එරට ජනාධිපතිවරයාගේ අනුමැතිය හිමි විය.", "URL": "https://sinhala.adaderana.lk/news.php?nid=34422", "Category": null, "Parent URL": null}