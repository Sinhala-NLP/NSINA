{"Source": "Adaderana", "Timestamp": "January 28, 2013 03:23 pm", "Headline": "අගවිනිසුරු බෑ කියයි-නඩුව කල්යයි", "News Content": "නඩු තීන්දුවක් සම්බන්ධයෙන් මහේස්ත‍්‍රාත්වරයෙකුට බලපෑම් කිරීමේ චෝදනා මත අභියාචනාධිකරණය හමුවේ නඩුවක් විභාග වීමට එරෙහිව අමාත්‍ය රිෂාද් බදියුදීන් මහතා ශ්‍රේෂ්ඨාධිකරණය වෙත ඉදිරිපත් කර තිබූ අභියාචනය අද (28) කැඳවා තිබේ. අගවිනිසුරුවරයා ඇතුළු ත‍්‍රිපුද්ගල විනිසුරු මඩුල්ලක් හමුවේ අභියාචනය කැදවූ අවස්ථාවේ දී එය විභාගයට සහභාගීවීමට තමන් අකමැති බව අගවිනිසුරු මොහාන් පීරිස් මහතා ප‍්‍රකාශ කළේය. ඒ අනුව නඩු විභාගය මාර්තු මස 18 වන දින දක්වා කල් තැබිණි. ඊට අදාළ නඩුවක් අභියාචනාධිකරණයේ දී පෙබරවාරි 05 වැනිදා යළි කැඳවීමට නියමිතය. කෙසේ වුවද එම නඩු විභාගයට සහභාගී නොවන බව දෙපාර්ශවයේ නීතීඥවරුන් ශ්‍රේෂ්ඨාධිකරණය හමුවේ ප‍්‍රකාශ කර තිබේ.", "URL": "https://sinhala.adaderana.lk/news.php?nid=31158", "Category": null, "Parent URL": null}