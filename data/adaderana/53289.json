{"Source": "Adaderana", "Timestamp": "August 17, 2015 02:11 pm", "Headline": "අදත් ඡන්ද නීති කඩලා 8ක් අත්අඩංගුවේ  ", "News Content": "මහ මැතිවරණය පැවැත්වෙන අද(17) දිනයේ මේ දක්වා කාලය තුළ මැතිවරණ නීති උල්ලංඝණය කළ පුද්ගලයින් 08 දෙනෙකු අත්අඩංගුවට ගෙන ඇති බව පොලිසිය පවසයි.නීතිවිරෝධි ලෙස මැතිවරණ ප්‍රචාරක කටයුතු වල නිරත වූ සැකකරුවන් 08 දෙනෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.අද දිනයේ අත්අඩංගුවට ගන්නා කිසිවෙකු පොලිස් ඇප මත මුදා නොහරින බව ද පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53289", "Category": null, "Parent URL": null}