{"Source": "Adaderana", "Timestamp": "July 9, 2012 09:01 am", "Headline": "නීතිමය ක්‍රියාමාර්ග නොගත්තොත් කූරුණෑගල ඩෙංගු මර්දන කටයුතු නෑ", "News Content": "ගල්ගමුව ප්‍රදේශයේ දී ඩෙංගු රාජකාරී කටයුතු සදහා ගිය මහජන සෞඛ්‍ය පරීක්ෂකවරුන්ට පහරදී රාජකාරී‍යට බාධා කිරීමේ සිද්ධියට අදාළ පුද්ගලයින්ට එරෙහිව අද(09) දිනය තුළ නීතීමය ක්‍රියාමාර්ග ගන්නා ලෙස ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය ඉල්ලීමක් කරයි. එසේ නොමැති වුවහොත් හෙට(10) දිනයේ සිය කූරුණෑගල දිස්ත්‍රික්කයේ සිදුකරන ඩෙංගු මර්දන කටයුතුවලින් ඉවත් වන බව එම සංගමය සඳහන් කරයි. මේ දක්වා අදාළ පුද්ගලයින්ට එරෙහිව නීතිය ක්‍රියාත්මක වීම දක්නට නොලැබුණු බව ද මේ සම්බන්ධයෙන් අද දෙරණ සමඟ අදහස් දැක් වූ ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ උපලේකම් චමිල් සමන්ත මුතුකුඩ මහතා කියා සිටියේය. මදුරු මර්දන වැඩසටහන් සඳහා ගිය මහජන සෞඛ්‍ය පරීක්ෂකවරුන් පිරිසකට පසුගිය 06 වන දින ගල්ගමුව නගරයේ පුද්ගලයින් පිරිසක් විසින් පහරදීමට තැත් කර ඇති අතර ඔවුන්ගේ රාජකාරී කටයුතුවලට බාධා එල්ල කොට තිබුණි.", "URL": "https://sinhala.adaderana.lk/news.php?nid=25615", "Category": null, "Parent URL": null}