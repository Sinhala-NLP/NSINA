{"Source": "Adaderana", "Timestamp": "March 11, 2011 03:31 pm", "Headline": "කේ.පී ළඟ තියාගෙන ඉන්දියාවේ කඳවුරු ගැන ‍හොයනවා", "News Content": "එල්.ටී.ටී.ඊ නායකයින් ආණ්ඩුව විසින් ආරක්ෂා කරමින් ඉන්දියාවේ එල්.ටී.ටී.ඊ කඳවුරු පවත්නා බව පැවසීම විහිළුවක් බව විපක්ෂ නායක රනිල් වික්‍රමසිංහ මහතා පවසයි. කේ.පී ව ඉන්දියාවට බාර දෙන්නට ආණ්ඩුව සූදානම් දැයි තමන් අගමැතිවරයාගෙන් විමසා සිටි බවත්,එහිදී අගමැතිවරයා කිසිවක් නොකියා නිහඬ වූ බවත් රනිල් වික්‍රමසිංහ මහතා සඳහන් කරයි. අගමැතිවරයා විසින් ඉන්දියාවේ එල්.ටී.ටී.ඊ කඳවුරු පවත්නා බවට ව්‍යාජ බිල්ලන් මවාපාන බව විපක්ෂ නායකවරයා චෝදනා කළේය. විශේෂයෙන්ම ඡන්ද ගුණ්ඩුවක් ලෙස මෙම බොරු ගොතා පැවසීම අගමැතිවරයා විසින් සිදුකරන බව විපක්ෂ නායකවරයා වැඩිදුරටත් කියා සිටියේ රත්නපුර පැවති ජනහමුවකට සහභාගී වෙමිනි.", "URL": "https://sinhala.adaderana.lk/news.php?nid=14778", "Category": null, "Parent URL": null}