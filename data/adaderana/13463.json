{"Source": "Adaderana", "Timestamp": "January 13, 2011 09:45 am", "Headline": "මහනුවර නිධන් හෑරූ දෙදෙනෙක් කොටුවෙයි", "News Content": "මහනුවර, මල්වානහින්න ප්‍රදේශයේ නිධන් හාරමින් සිටි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. අඩි 45ක් පමණ ගැඹුරට පොළොව හාරා දෝනාවක් සකස් කරමින් සිටියදී අදාළ පුද්ගලයින් මෙසේ අත්අඩංගුවට ගෙන ඇති බව සඳහන්ය. නිධානය ලබා ගැනීම සඳහා සකස් කර තිබු උපකරණ හා පුපුරණ ද්‍රව්‍ය තොගයක් ද මෙහිදි පොලිස් භාරයට ගෙන ඇත. සැකකරුවන් අදාළ නිධානය ගැනීම සඳහා බිලි පූජාවක් ලබාදීමට සැලසුම් කර තිබු බවට ද කරුණු අනාවරණය වී ඇති බව පොලිසිය සඳහන් කරනු ලැබීය. සැකකරුවන් අද(13) දින මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13463", "Category": null, "Parent URL": null}