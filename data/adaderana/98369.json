{"Source": "Adaderana", "Timestamp": "October 28, 2018 06:54 pm", "Headline": "ජනාධිපතිවරයා ජාතිය අමතා කළ විශේෂ ප්‍රකාශය", "News Content": "දේශපාලන අර්බුදයත්, ආර්ථික අර්බුදයත් සමඟ තමා ඝාතනය කිරීමේ ප්‍රබල ක්‍රමන්ත්‍රණයක කරුණු හෙළිවීමත් සමඟ තමාට තිබු එකම විකල්පය හිටපු ජනාධිපති මහින්ද රාජපක්ෂ මහතා බව ජනාධිපතිවරයා පවසයි. අද(28) මාධ්‍ය වෙත ජනාධිපතිවරයා විශේෂ ප්‍රකාශයක් කරමින් මේ බව පවසා තිබේ. හිටපු ජනාධිපති මහින්ද රාජපක්ෂ මහතාට ආරාධනා කර එතුමා අගමැතිවරයා ලෙස පත් කර අලුත් ආණ්ඩුවක් පිහිටීම පමණක් එකම විකල්ප වු බව ජනාධිපති වරයා වැඩිදුරටත් සඳහන් කරයි. මෙම අලුත් ආණ්ඩුවට එක්වන ලෙස පාර්ලිමේන්තුවේ කටයුතු කරන මන්ත්‍රීවරු 225 දෙනාගෙන් ‍ගෞරවයෙන් ආරාධනා කරන බව ද ජනාධිපතිවරයා පවසයි. ඉතාම පවිත්‍ර වු චේතනාවෙන් පවතින ආර්ථික අර්බුදයෙන් ගොඩ ඒමටත් දේශපාලන අර්බුදයෙන් ගොඩ ඒමටත් හෙට දවස වෙනුවෙන් මෙම තීන්දුව ගත් බව ද ජනාධිපතිවරයා පවසයි. මහින්ද රාජපක්ෂ මහතා අගමැති ධූරයට පත් කොට අලුත් ආණ්ඩුවක් සෑ‍දීමේ තීරණය රට වෙනුවෙන් ආරණීය ජනතාව වෙනුවෙන්, ඔබෙත් මගෙත් උතුම් මාතෘ භූමිය වෙනුවෙන්, උතුම් පරමාර්ථය ඉෂ්ට කර ගැනීම වෙනුවෙන් ගත් බව ද ජනාධිපතිවරයා සඳහන් කරයි. එමෙන්ම ප්‍රජාතන්ත්‍රවාදී පාලනය ශක්තිමත් කරමින්, ජනතාවගේ නිදහස ශක්තිමත් කරමින්, මානව හිමිකම්, මුලික අයිතිවාසිකම් ශක්තිමත් කරමින්, මාධ්‍ය නිදහස ශක්තිමත් කරමින්, ජනතාවගේ සියලු අයිතිවාසිකම් වරප්‍රසාද ශක්තිමත් කරමින් සමෘද්ධිමත් ආර්ථිකයක් ඇති කර විනයගරුක, වඩාත් ශික්ෂණයෙන් යුත් ඉතාම විනීත යහපත් සමාජයක් ගොඩනැගීම සඳහා මෙම නව රජයට සහයෝගය ලබා දෙන ලෙස ද ජනාධිපති මෛත්‍රීපාල සිරිසේන මහතා සියලු රටවැසියන්ගෙන් ඉල්ලා සිටීයි. ජනාධිපති මෛත්‍රීපාල සිරිසේන මහතා ජාතිය අමතා කළ විශේෂ ප්‍රකාශය සම්පූර්ණයෙන් පහත දැක්වෙයි. President's Special Statement by Hasini Poornima Ayuwardana on Scribd", "URL": "https://sinhala.adaderana.lk/news.php?nid=98369", "Category": null, "Parent URL": null}