{"Source": "Adaderana", "Timestamp": "April 23, 2018 01:47 pm", "Headline": "විශ්‍රාම වැටුප් ක්‍රමය වෙනස් කරන්නැයි ඉල්ලා දැවැන්ත විරෝධතා", "News Content": "විශ්‍රාම වැටුප් ක්‍රමයේ වෙනස්කම් සිදුකරන ලෙස ඉල්ලමින් චිලී රාජ්‍යයේ දැවැන්ත විරෝධතා පවත්වා තිබේ. චිලී අගනුවර ඇතුළුව තවත් ප්‍රදේශ රැසකම මෙම විරෝධතා පැවැත් විය. චිලී ජනාධිපති සෙබස් තියන් පිනේරාගේ රජය විශ්‍රාම වැටුප් ක්‍රමය ප්‍රතිසංස්කරණය කිරීමට අවශ්‍ය පනතක් කොංග්‍රස් මණ්ඩලය වෙත යොමුකිරීමට සැලසුම් සකස් කරමින් සිටියි. රජය විසින් විශ්‍රාම වැටුප් ක්‍රමය ප්‍රතිසංස්කරණය කරන්නේනම් එහි ආකෘතිමය වෙනසක් සිදුවිය යුතු බව විරෝධාකරුවන් පවසයි. විරෝධතාකරුවන් පෙන්වා දෙන්නේ රජය විසින් විශ්‍රාමික දීමනා වැඩි කිරීමටද පියවර ගත යුතු බවයි. පවතින තත්ත්වය තුළ ඩොලර් මිලියන එක් ලක්ෂ හැත්තෑ දහසකට අධික වත්කම් ප්‍රමාණයක් කළමනාකරණය කරන්නේ පෞද්ගලික විශ්‍රාම වැටුප් පරිපාලකයින් හය දෙනෙකුගේ හවුල්කාරීත්වයෙන් වන අතර ජනතාව ඊටද දැඩි ලෙස විරෝධය පළකරයි. එරට තුළ වර්තමානයේ පවතින විශ්‍රාම වැටුප් ක්‍රමයට 80 දශකය දක්වා දිගු ඉතිහාසයක් පවතින බව විදෙස් වාර්තාවල වැඩිදුරටත් සඳහන් වෙයි. අමෙරිකාවේ ටෙනෙසි ප්‍රාන්තයේ අවන්හලක් තුළ සිදුවූ වෙඩි තැබීමකින් පුද්ගලයින් සිව් දෙනෙකු ජීවිතක්ෂයට පත්ව තිබේ. ඉන් තවත් තිදෙනෙකු තුවාල ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=87879", "Category": null, "Parent URL": null}