{"Source": "Adaderana", "Timestamp": "August 13, 2011 09:15 am", "Headline": "මෙරට දෙමළ ජනයා ගැන ඉන්දීය පාර්ලිමේන්තුවේ විශේෂ සාකච්ඡාවක්", "News Content": "ශ්‍රී ලාංකික දෙමළ ජනතාව සම්බන්ධයෙන් විශේෂ සාකච්ඡාවක් පැවැත්වීමට ඉන්දීය පාර්ලිමේන්තුව තීරණය කර තිබේ. ලබන අඟහරුවාදා එම සාකච්ඡාව පැවැත්වෙන බව හින්දු පුවත්පත වාර්තා කරයි. ශ්‍රී ලාංකික දෙමළ ජනතාව නැවත පදිංචි කිරීම සහ සුභසාධන කටයුතු පිළිබඳ මෙහිදී සාකච්ඡාවට ගැනීමට නියමිතය. ශ්‍රී ලාංකික දෙමළ ජනතාව සම්බන්ධයෙන් ඉන්දීය ලෝක් සභාව නියෝජනය කරන සියලු පාර්ශව වලට අදහස් දැක්වීමට මෙය අවස්ථාවක් වනු ඇති බව ඉන්දීය මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=18030", "Category": null, "Parent URL": null}