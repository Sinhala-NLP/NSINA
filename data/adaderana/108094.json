{"Source": "Adaderana", "Timestamp": "April 17, 2019 12:05 pm", "Headline": "ජීවිත 10ක් බිලි ගත් මහියංගනය මාරක රිය අනතුර-මියගිය අයගේ අනන්‍යතාවය තහවුරු වෙයි", "News Content": "අද(17) අලුයම 01.30ට පමණ පෞද්ගලික බස් රථයක් සහ වෑන් රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් වෑන් රථයේ ගමන් ගත් 10 දෙනෙක් ජීවිතක්ෂයට පත්ව ඇති අතර කාන්තාවන් තිදෙනෙක් සහ කුඩා දරුවන් තිදෙනෙක් මියගිය පිරිස අතර වෙයි. මෙසේ මිය ගිය ගොස් ඇත්තේ මඩලකපුව ප්‍රදේශයේ පදිංචිකරුවන් බව පොලීසිය පවසයි. වෑන් රථයේ 12 දෙනෙකු ගමන්කර ඇති අතර බරපතල තුවාල ලැබු කාන්තාවන් දෙදෙනෙක් මහියංගන රෝහලට ඇතුළත් කර ඇති බවයි පොලිසිය සඳහන් කළේය. ත්‍රිකුණාමලය සිට දියතලාව බලා ධාවනය වු පෞද්ගලික බස් රථයක් බදුල්ල දෙස සිට මහියංගනය දෙසට ධාවනය වු වෑන් රථයක, මහියංගනය ජාතික පාසල ඉදිරීපිටදී මුහුණට මුහුණ ගැටීමෙන් අනතුර සිදුව තිබේ. අනතුර සම්බන්ධයෙන් බස් රථ රියදුරු අත්අඩංගුවට ගත් බව පොලීසිය පවසයි. මිය ගිය අයගේ සම්පූර්ණ විස්තර පහතින් දැක්වෙයි.", "URL": "https://sinhala.adaderana.lk/news.php?nid=108094", "Category": null, "Parent URL": null}