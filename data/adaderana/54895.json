{"Source": "Adaderana", "Timestamp": "November 5, 2015 09:24 am", "Headline": "පළාත් පාලන ආයතනවල දූෂණ වංචා පැමිණිලි කිරීමට ඒකකයක්", "News Content": "පළාත් පාලන ආයතනවල දූෂණ වංචා පැමිණිලි කිරීමට ඒකකයක්පළාත් පාලන ආයතන වල බරපතළ වංචා දූෂණ සෙවීමේ සම්බන්ධීකරණ ඒකකයක් ස්ථාපිත කිරීමට පළාත් සභා හා පළාත් පාලන අමාත්‍යංශය සැලසුම් කර තිබේ.පළාත් සභා හා පළාත් පාලන අමාත්‍යංශයේ මෙම ඒකකය ස්ථාපිත කිරීමට නියමිතය.අදාළ ඒකකය නිල වශයෙන් ස්ථාපිත කිරීම පළාත් සභා හා පළාත් පාලන අමාත්‍ය ෆයිසර් මුස්තාෆා මහතාගේ ප්‍රධානත්වයෙන් අද පස්වරුවේ සිදුකිරීමට නියමිතයි.ඒ අනුව මහජනතාවට පළාත් පාලන ආයතන වල සිදුවන වංචා දූෂණ සම්බන්ධයෙන් මෙම ඒකකයට පැමිණිලි කිරීමේ අවස්ථාව උදාවෙයි.අදාළ පැමිණිලි පොලීසිය සහ අල්ලස් හෝ දූෂණ චෝදනා විමර්ශන කොමිෂන් සභාව එක්ව විභාග කිරීමට නියමිත බව පළාත් සභා හා පළාත් පාලන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=54895", "Category": null, "Parent URL": null}