{"Source": "Adaderana", "Timestamp": "December 27, 2015 10:46 am", "Headline": "කිරින්ද මුහුදේ ගිළී  අතුරුදහන් වෙයි ", "News Content": "තිස්සමහාරාම, කිරින්ද මුහුදේ දියනෑමට ගිය පුද්ගලයෙකු දියේ ගිළී අතුරුදන්ව තිබේ. අදාළ පුද්ගලයා තවත් පිරිසක් සමග දියනාමින් සිටියදී මෙලෙස අතුරුදන්ව ඇති බව සඳහන්ය. අතුරුදන්ව ඇත්තේ 35 හැවිරිදි හපුතලේ ප්‍ර දේශයේ පදිංචිකරුවෙකි. පොලීසිය, ප්‍ර දේශවාසීන්ගේ සහ නාවික හමුදාවේ සහය ඇතිව අදාළ පුද්ගලයා සෙවීමේ කටයුතු ආරම්භ කර තිබේ.මේ අතර උප්පුවේලී නිලාවැලි මුහදේ දියනෑමට ගිය තරුණයින් දෙදෙනෙකු රළ පහරට හසුව ගසාගෙන යාමේ දී ජීවිතාරක්ෂක නිලධාරීන් විසින් බේරාගෙන තිබේ. 18 හැවිරිදි වව්නියාව ප්‍රදේශයේ පදිංචි තරුණයින් දෙදෙනෙකු මෙලෙස බේරාගෙන ඇති බවයි පොලීසිය පැවසුවේ.", "URL": "https://sinhala.adaderana.lk/news.php?nid=55969", "Category": null, "Parent URL": null}