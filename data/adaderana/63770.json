{"Source": "Adaderana", "Timestamp": "September 4, 2016 01:25 pm", "Headline": " දේශීය ආදායම් වෘත්තිකයින් වෘත්තීය ක්‍රියාමාර්ගයකට?", "News Content": "දේශීය ආදායම් වෘත්තීය සමිති ඒකාබද්ධ කමිටුව එළඹෙන සඳුදා දිනයේ වෘත්තීය ක්‍රියාමාර්ගයකට එළඹීමට තීරණය කර තිබේඑහි කැඳවුම්කරු එච්.ඒ.එල්. උදයසිරි මහතා සඳහන් කළේ බදු එකතු කිරීමේ ක්‍රියාවලිය පෞද්ගලික සමාගමකට පැවරීමට විරෝධය දක්වමින් එදින සියලුම සේවකයින් සේවාවලින් ඉවත් වීමට තීරණය කර ඇති බවයි.අදාළ ක්‍රියාවලියට අවශ්‍යකරන අමාත්‍ය මණ්ඩල අනුමැතිය ද මේ වන විට හිමිව ඇති අතර එම තීරණය වහාම ක්‍රියාත්මක කළ යුතු බවට දේශීය ආදායම් කොමසාරිස් ජනරාල්වරයා උපදෙස් ලබාදී තිබේ.සමස්ත ජාතික ආර්ථිකය බරපතළ අර්බුදයක පවතින අවස්ථාවක වාර්ෂිකව අදාළ විදේශීය සමාගමට රුපියල් මිලියන 2000කට ආසන්න මුදලක් ගෙවීමට නියමිත බව දේශීය ආදායම් වෘත්තීය සමිති ඒකාබද්ධ කමිටුව සඳහන් කළේය.", "URL": "https://sinhala.adaderana.lk/news.php?nid=63770", "Category": null, "Parent URL": null}