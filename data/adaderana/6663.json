{"Source": "Adaderana", "Timestamp": "February 13, 2010 01:06 pm", "Headline": "අවතැන් පිරිසක් යළි පදිංචි කෙරේ", "News Content": "කිලිනොච්චි දිස්ත්‍රික්කයේ කරච්චි නගරය තුළ අද දිනයේ දී අවතැන් වූවන් පිරිසක් යළි පදිංචි කරන බව ආපදා සහන සේවා හා නැවත පදිංචි කිරීමේ අමාත්‍යාංශය පවසයි. වව්නියාව, මැණික් ෆාම් සුභසාධන කඳවුරේ සිටි පිරිසක් මෙසෙ‍් පදිංචි කෙරෙන බව අමාත්‍යාංශ ලේකම් යූ.එල්.එම්. හල්දීන් මහතා සඳහන් කරයි. පවුල් 570 කට අයත් පුද්ගලයින් 2,216 ක් මෙසේ පදිංචි කෙරෙන බව ද ඒ මහතා පැවසීය. කරච්චි නගරය තුළ අවශ්‍ය යටිතල පහසුකම් ප්‍රමාණවත් පරිදි සලසා ඇතැයි යූ.එම්.එල්. හල්දීන් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6663", "Category": null, "Parent URL": null}