{"Source": "Adaderana", "Timestamp": "February 27, 2010 09:05 am", "Headline": "දරුවෙකු ඝාතනය කළ දෙදෙනෙක් අත්අඩංගුවට", "News Content": "කුඩා දරුවෙකු ඝාතනය කිරීම සම්බන්ධයෙන් නොච්චියාගම, මහබුලංකුලම ප්‍රදේශයේ පුද්ගලයින් දෙදෙනෙකු සැකපිට අත්අඩංගුවට ගෙන තිබේ. දරුවාගේ මව සහ මවගේ අනියම් පුරුෂයා මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක ‍පොලිස් අධිකාරී ප්‍රිශාන්ත ජයකොඩි මහතා සඳහන් කළේය. සැකකරුවන් දෙදෙනා විසින් පසුගිය 17 වැනිදා රාත්‍රියේ දී මෙම දරුවා ඝාතනය කර නිවස පිටුපස වලදමා තිබියදී පොලිසිය විසින් සොයාගෙන ඇත. ඝාතනයට ලක්ව ඇත්තේ අවුරුදු එක හමාරක පිරිමි දරුවෙකි.", "URL": "https://sinhala.adaderana.lk/news.php?nid=6968", "Category": null, "Parent URL": null}