{"Source": "Adaderana", "Timestamp": "March 3, 2018 12:43 pm", "Headline": "අධික වේගය නිසා යතුරු පැදියක් අනතුරට පත්වෙයි ", "News Content": "බගවන්තලාවේ සිට මීරිගම බාදුරාගොඩ දක්වා කිරි ප‍්‍රවහානය කර බවුසරයකට ප‍්‍රතිවිරුද්ධ දිශාවෙන් අධික වේගයෙන් ධාවනය වු යතුරු පැදියක් ගැටී ඇති බව පෙලීසිය පවසයි. යතුරුපැදි කරු බරපතළ ලෙස තුවාල ලබා දික්ඔය මූලික රෝහල වෙත ඇතුලක් කිරීමෙන් පසු ඔහුගේ තත්ත්වය බරපතළ නිසා ඔහු නාවලපිටිය මුලික රෝහල වෙත මාරූකර යවා ඇත. අද (03) උදෑසන 11.00 ට පමණ මෙම අනතුර සිදුවී ඇත්තේ හැටන් කොළඹ ප‍්‍රධාන මාර්ගයේ මල්ලිඅප්පු ෆුටිහිල් ප‍්‍රදේශයේදීය. වටවල සිට හැටන් දක්වා ධාවනය වු යතුරුපැදිකරු වේගය පාලනය කර ගත නොහැකිව ප‍්‍රතිවිරුද්ධ දිශාවෙන් ධාවනය වු කිරි බවුසරයේ ගැටී මෙම අතුර සිදුවි ඇත. යතුරු පැදිකරු හැටන් වටවල සෙන්ඒලියා ප‍්‍රදේශයේ පදිංචිකරුවෙකු බව හැටන් පොලීසිය පවසයි.", "URL": "https://sinhala.adaderana.lk/news.php?nid=85114", "Category": null, "Parent URL": null}