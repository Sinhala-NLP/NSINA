{"Source": "Adaderana", "Timestamp": "September 13, 2012 07:59 am", "Headline": "කැලණිය සරසවි ඇදුරන්ගේ සංකේත වර්ජනයක්", "News Content": "කැලණිය විශ්ව විද්‍යාලයේ වෛද්‍ය පීඨයේ ආචාර්යවරුවන් අද (13) සංකේත වැඩ වර්ජනයක නිරත වීමට තීරණය කර තිබේ. විශ්ව විද්‍යාල ආචාර්යවරුන්ගේ සමිති සම්මේලනය ආරම්භ කර ඇති වැඩවර්ජනයට සහය දැක්වීම මෙහි අරමුණයි. මේ අතර විශ්ව විද්‍යාල ආචාර්යවරුන්ගේ වෘත්තීය අරගලයට සහය පල කිරීමට වෘත්තීය සමිති ගණනාවක් එක්ව සිටියි. ඒ අනුව අද පස්වරුවේ රාජ්‍ය, අර්ධ රාජ්‍ය හා පෞද්ගලික අංශයේ වෘත්තීය සමිති රැසක් ඒකාබද්ධව මහා සමුළුවක් පැවැත්වීමට නියමිත බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම් අචාර්ය ටෙරන්ස් මධුජිත් මහතා සඳහන් කළේය.", "URL": "https://sinhala.adaderana.lk/news.php?nid=27360", "Category": null, "Parent URL": null}