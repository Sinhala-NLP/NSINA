{"Source": "Adaderana", "Timestamp": "November 16, 2018 02:44 pm", "Headline": "ගාමිණි ජයවික්‍රමට-මලික්ට මිරිස් කුඩු ප්‍රහාරයක්", "News Content": "පාර්ලිමේන්තු සංකීරණයේ පැවති උණුසුම්කාරී තත්ත්වය හේතුවෙන් පාර්ලිමේන්තු මන්ත්‍රීවරුන් වන ගාමිණි ජයවික්‍රම පෙරේරා මහතා හා මලික් සමරවික්‍රම මහතා මේ වන විට පාර්ලිමේන්තු රෝහලේ ප්‍රථිකාර ලබන් සිටින බව වාර්තා වෙයි. ජලය පිරවු බෝතලයකට මිරිස් කුඩු මිශ්‍ර කර එල්ල කළ ප්‍රහාරකින් මන්ත්‍රීවරයාගේ මෙලෙස අනතුරට ලක්ව ඇති බව වාර්තා වෙයි. ප්‍රහාරයෙන් මේ වන විට මන්ත්‍රීවරුන්ගේ ඇස්වලට හානි සිදුව ඇති බව සඳහන් වෙයි. කෙසේ වෙතත් පාර්ලිමේන්තු සංකීර්ණය තුළ දී ඔවුන්ගේ ඇස්වලට ප්‍රතිකාර කරන ආකාරය ද දක්නට ලැබුණි. කවුරුන් විසින් මෙම මිරිස් කුඩු ප්‍රහාරය එල්ලවුයේද යන්න තවමත් අනාවරණය වී නැති අතර අණ්ඩු පක්ෂයේ මන්ත්‍රීවරුන් සිටි දිශාවෙන් මෙම මිරිස් කුඩු මිශ්‍ර කරන ලද ජල බෝතල පැමිණ ඇති බව වාර්තාවෙයි.", "URL": "https://sinhala.adaderana.lk/news.php?nid=99320", "Category": null, "Parent URL": null}