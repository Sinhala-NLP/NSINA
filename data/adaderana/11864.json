{"Source": "Adaderana", "Timestamp": "November 1, 2010 09:02 am", "Headline": "රන් භාණ්ඩ වෙළඳසැලක් කොල්ලකෑ දෙදෙනෙක් කොටුවෙයි", "News Content": "ගල්කිස්ස ප්‍රදේශයේ රන් භාණ්ඩ වෙළඳසැලක් කොල්ලකෑමක් සම්බන්ධ සැකකරුවන් දෙදෙනෙකු අත්අඩංගුවට ගෙන තිබේ. මීට වසර 6කට පෙර සිදුවු අදාළ කොල්ලකෑම සම්බන්ධයෙන් සැකකරුවෙකු තණමල්විල ප්‍රදේශයේදී අත්අඩංගුවට ගෙන ඇත. ගාල්ල කොට්ඨාශ අපරාධ විමර්ශන අංශයේ නිලධාරීන් කණ්ඩායමක් සැකකරුගෙන් කළ ප්‍රශ්න කිරීම් වලදී තවත් සැකකරුවෙකු ගල්කිස්ස තෙලවල ප්‍රදේශයේදී අත්අඩංගුවට ගත් බව පොලිසිය පවසයි. එම ප්‍රදේශයේ සඟවා තිබු විදේශීය රටක නිෂ්පාදිත ජීව අත්බෝම්බයක් ද පොලිසිය විසින් සොයාගෙන තිබේ. මේ අතර කොල්ලකෑම් රැසකට සම්බන්ධ කරන්දෙනිය ප්‍රදේශයේ පදිංචිකරුවෙකු අත්අඩංගුවට ගත් බව පොලිසිය පවසයි. කොල්ලකන ලද යතුරු පැදි 4ක් ද පොලිස් භාර‍යට‍ ගෙන ඇති අතර තවත් සැකකරුවන් තිදෙනෙකු අත්අඩංගුවට ගැනීම සඳහා කරන්දෙනිය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11864", "Category": null, "Parent URL": null}