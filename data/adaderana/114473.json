{"Source": "Adaderana", "Timestamp": "July 19, 2019 08:49 am", "Headline": "යතුරුපැදියක් උඩට ගසක් කඩා වැටී පුද්ගලයෙක් ජීවිතක්ෂයට", "News Content": "තෙල්දෙණිය පොලිස් වසමේ මහනුවර මහියංගනය මාර්ගයේ දී යතුරුපැදියක් මතට ගසක් කඩා වැටී පුද්ගලයෙක් ජීවිතක්ෂයට පත්ව තිබේ. ඊයේ(18) රාත්‍රී 9.20ට පමණ මෙය සිදුව ඇත. මහනුවර මහියංගනය මාර්ගයේ ඔරුතොට ප්‍රදේශයේ දී මහියංගනය දෙසට ධාවනය වී ඇති මෙම යතුරුපැදිය අධික වර්ෂාව හා සුළං හේතුවෙන් මෙලෙස අනතුරට පත්ව තිබේ. තුවාල ලැබු පැදිකරු බරපතළ තත්ත්වයෙන් තෙල්දෙණිය රෝහලට ඇතුළත් කිරීමෙන් අනතුරුව මිය ගොස් ඇත. මෙසේ මිය ගොස් ඇත්තේ වයස අවුරුදු 29 ක් වු දකුණු දොරලියද්ද, මැද මහනුවර ලිපිනයේ පදිංචි සමරකෝන් මුලියන්සේලාගේ සුනිල් ආරියරතන්න යන අයෙකි. තෙල්දෙණිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=114473", "Category": null, "Parent URL": null}