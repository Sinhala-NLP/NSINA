{"Source": "Adaderana", "Timestamp": "March 2, 2018 03:34 pm", "Headline": "මෝටර් රථයක් මාර්ගයෙන් ඉවතට පැන අඩි දහයක් ප්‍රපාතයට යයි", "News Content": "කුලියාපිටියේ සිට හැටන් පෝඩයිස් මාර්ගය හරහා ආගරපතන දක්වා ධාවනය වු මෝටර් රථයක් මාර්ගයෙන් ඉවතට පැන අනතුරක් සිදුවී ඇති බව හැටන් පොලීසිය පැවසීය. අද (02) උදැසන 9.00 ට පමණ මෙම අනතුර සිදුවී ඇත්තේ හැටන් පෝඩයිස් හරහා ඩයගම ප‍්‍රධාන මාර්ගයේ පෝඩයිස් වත්ත එන්සි තේ වත්ත කොටසේදීය. ධාවනය වෙමින් තිබු මෝටර් රථය වංගුවක් ගැනීමේදි මෝටර් රථයේ හදිසියේ ඇතිවු කාර්මික දෝෂයක් හේතුවෙන් මාර්ගයෙන් ඉවතට පැන අඩි දහයක් පමණ පහතින් වු මෝටර් රථය පසුකරගෙන ගිය එම මාර්ගයටම මෝටර් රථය පෙරලි ඇති බව අනතුර පිළිබඳ පරික්‍ෂණ පවත්වන හැටන් පොලීසිය කියා සිටියේය. මෝටර් රථය අනතුර පත්වන අවස්ථාවේ මෝටර් රථය තුල සිව්දෙනෙකු ගමන් කර ඇතත් ඔහුන්ට කිසිඳු අනතුරක් සිදුවී නොමැති අතර අනතුරෙන් මෝටර් රථයට දැඩි අලාභ හානි සිදුවි තිබේ.", "URL": "https://sinhala.adaderana.lk/news.php?nid=85079", "Category": null, "Parent URL": null}