{"Source": "Adaderana", "Timestamp": "November 27, 2013 03:16 pm", "Headline": " හෙද වර්ජනය අත්හිටුවීමට අධිකරණයෙන් තහනම් නියෝගයක් ", "News Content": "හෙද, පරිපූරක සහ අතුරු වෛද්‍ය සේවා නිලධාරීන් විසින් ආරම්භ කර ඇති වැඩ වර්ජනය අත්හිටුවීම සඳහා තහනම් නියෝගයක් කොළඹ දිසා අධිකරණය විසින් නිකුත් කර තිබේ. ඒ ආර්.එච්.එන්. පාලිත හේරත් නැමැති රෝගියෙකු විසින් ගොනු කරන ලද පෙත්සමක් සලකා බැලීමෙන් අනතුරුවය. කොළඹ දිසා විනිසුරු ප‍්‍රදීප් හෙට්ටිආරච්චි මහතා විසින් මෙම නියෝගය නිකුත් කළ බව අද දෙරණ වාර්තාකරු සඳහන් කරයි. සෞඛ්‍ය ක්ෂේත්‍රයේ පවතින ගැටලු කිහිපයක් මුල්කර ගනිමින් රටපුරා රෝහල්වල හෙද, පරිපූරක සහ අතුරු වෛද්‍ය සේවා නිලධාරීන් අද(27) පෙරවරුවේ සිට වැඩ වර්ජනයක් ආරම්භ කර තිබුණි.", "URL": "https://sinhala.adaderana.lk/news.php?nid=39146", "Category": null, "Parent URL": null}