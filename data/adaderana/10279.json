{"Source": "Adaderana", "Timestamp": "August 17, 2010 10:01 am", "Headline": "එල්. ටී. ටී. ඊ ත්‍රස්තවාදීන් හා සටන් වැදීමට වීඩියෝ ක්‍රීඩාවක්", "News Content": "යුබිසොෆ්ට් නම් වීඩියෝ ක්‍රීඩා නිර්මාණය කිරීමේ සමාගම විසින් තවතම වීඩියෝ ක්‍රීඩාවක් හඳුන්වා දී තිබේ. ‍ Sony PlayStation Portable ක් තුළ ක්‍රීඩා කළ යුතු මෙම ක්‍රීඩාව නිර්මාණය කර ඇත්තේ එල් .ටී. ටී. ඊ ත්‍රස්වාදීන් සමග සටන් වැදීම සම්බන්ධ ක්‍රීඩාවක් ලෙසය. මෙම ක්‍රීඩාව නම්කර ඇත්තේ Ghost Recon Predator ලෙසය. මෙම ක්‍රීඩාවේදී ක්‍රීඩකයින්හට ක්‍රීඩා කිරීමට සිදුවන්නේ ශ්‍රී ලංකාවේ කැළෑ ලෙස සැකසුණු පසුබිමක් තුළය. ක්‍රීඩාවේ ජයග්‍රහණය ළඟාකර ගැනීම සඳහා වන ඔබගේ මෙහෙයුම වන්නේ එල්. ටී. ටී. ඊ ත්‍රස්තවාදීන් පරාජය කිරීමය. එමෙන්ම ක්‍රීඩා කිරීමේදී ක්‍රීඩකයින්ගේ සහයට තවත් කණ්ඩායමක්ද සිටී. මෙම වීඩියෝ ක්‍රීඩාව නොවැම්බර් මාසය වනවිට වෙළඳපොළට නිකුත් කිරීමට නියමිතය.", "URL": "https://sinhala.adaderana.lk/news.php?nid=10279", "Category": null, "Parent URL": null}