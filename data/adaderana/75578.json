{"Source": "Adaderana", "Timestamp": "July 24, 2017 03:16 pm", "Headline": " ඝාතන සැකකරුවෙක් මාට්ටු ", "News Content": "තලංගම ප්‍රදේශයේදී පුද්ගලයෙකු ඝාතනය කිරීමේ සිද්ධියක් සම්බන්ධයෙන් සැකකරුවෙකු අත්අඩංගුවට ගෙන තිබේ. බස්නාහිර දකුණු පළාත් බාර නියෝජ්‍ය පොලිස්පතිවරයාගේ අධීක්ෂණය යටතේ මිරිහාන විශේෂ අපරාධ විමර්ශන ඒකකය සිදු කරන ලද විමර්ශන අනුව එම සැකකරු අත්අඩංගුවට ගෙන ඇති බව සඳහන්ය.පසුගිය අප්‍රේල් මස 28 වනදා තලංගම, තලවතුගොඩ මාදිවෙල මාර්ගයේදී තියුණු ආයුධවලින් පහර දී අදාළ ඝාතනය සිදුකර තිබුණි.අත්අඩංගුවට ගත් සැකකරු තලවතු ගොඩ, වැලිපාර ප්‍රදේශයේ පදිංචි 32 හැවිරිදි අයෙක් වන අතර ඔහු අද (24) කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=75578", "Category": null, "Parent URL": null}