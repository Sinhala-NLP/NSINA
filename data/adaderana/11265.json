{"Source": "Adaderana", "Timestamp": "October 4, 2010 08:15 am", "Headline": "බන්ධනාගාර වැඩ කටයුතු ගැන මහජන මතය විමසයි", "News Content": "බන්ධනාගාර කටයුතු ප්‍රතිසංවිධානය කිරීමේ කාර්යය සඳහා මහජන අදහස් ලබාගැනීමට ඒ සඳහා පත් කළ කමිටුව පියවර ගෙන තිබේ. බන්ධනාගාර හා පුනරුත්තාපන කටයුතු අමාත්‍ය ඩිව්. ගුණසේකර මහතා විසින් අදාළ කමිටුව පත්කර තිබුණි. වත්මන් බන්ධනාගාර පද්ධතිය තුළ පවතින අඩුපාඩු සොයා බලා ඒවා කාර්යයක්ෂම කිරීමට ගත යුතු ක්‍රියාමාර්ග ගැන නිර්දේශ ඉදිරිපත් කිරීම කමිටුවේ අරමුණ වී ඇත. ඒ සම්බන්ධයෙන් මහජන අදහස් අමාත්‍යාංශය වෙත ඉදිරිපත් කළ හැකි බව එම කමිටුව පවසයි.", "URL": "https://sinhala.adaderana.lk/news.php?nid=11265", "Category": null, "Parent URL": null}