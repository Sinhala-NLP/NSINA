{"Source": "Adaderana", "Timestamp": "November 13, 2012 09:25 am", "Headline": "වාස්ට ස්ථාන මාරුවක්", "News Content": "ගාල්ල දිස්ත්‍රීක්කය භාර ජ්‍යෙෂ්ඨ පොලිස් අධිකාරීවරයා ලෙස කටයුතු කළ වාස් ගුණවර්ධන මහතාට වහාම ක්‍රියාත්මක වන පරිදි ස්ථාන මාරුවීමක් ලබාදී තිබේ. රත්නපුර දිස්ත්‍රික්කයට වාස් ගුණවර්ධන මහතා මාරු කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ඒ අනුව රත්නපුර දිස්ත්‍රීක්කය භාරව සිටි ජ්‍යෙෂ්ඨ පොලිස් අධිකාරී බි.ඒ.ඩි. පද්මසිරි මහතා ගාල්ල දිස්ත්‍රික්කයට මාරුකර යවා තිබේ. පොලිස්පති එන්.කේ.ඉලංගකෝන් මහතාගේ නියෝගයකට අනුව අදාළ ස්ථාන මාරුවීම ලබාදී ඇති බව ප්‍රිශාන්ත ජයකොඩි මහතා සඳහන් කළේය. මේ අතර පසුගියදා ගාල්ල පෝද්දල ප්‍රදේශයේදී පසුගියදා තරුණයින් සිව්දෙනෙකු ඝාතනයට ද ලක්විය.", "URL": "https://sinhala.adaderana.lk/news.php?nid=29147", "Category": null, "Parent URL": null}