{"Source": "Adaderana", "Timestamp": "September 11, 2017 06:43 am", "Headline": "එක්සත් ජාතීන් හෙට රැස්වේ", "News Content": "එක්සත් ජාතීන්ගේ සංවිධානයේ 72 වන මහා මණ්ඩල සැසිවාරය හෙට(12) ආරම්භ වීමට නියමිතය. ඒ අමෙරිකාවේ නිව්යෝක්හි පිහිටි එක්සත් ජාතීන්ගේ සංවිධානයේ මූලස්ථානයේදීයි.\"ජනතාව කෙරෙහි අවධානය යොමු කිරීම, තිරසර ලෝකයක සැමට සාමය සහ සාරවත් ජිවිතයක් \" යන්න මෙවර මහා මණ්ඩල සැසිවාරයේ තේමාව වී ඇත.හෙට ආරම්භ වන සැසිවාරය සැත්තැම්බර් මස 25 වනදා දක්වා පැවැත්විමට නියමිතය.එළඹෙන 19 වනදා සිට මෙවර සැසිවාරයේ විවාද ආරම්භ වනු ඇත.පාරිසරික අධ්‍යාපනය, පාරිසරික සම්මුතීන් සහ මානව සංවර්ධනය, තාක්ෂණය සහ නව්‍යකරණය, ජලය සහ සනීපාරක්ෂාව සම්බන්ධයෙන් මෙම සැසිවාරයේදී වැඩි අවාධනයක් යොමු කරමින් සාකච්ඡා කිරිමට නියමිතව තිබේ.මේ අතර ජනාධිපති මෛත්‍රිපාල සිරිසේන මහතා එලැඹෙන 19 වනදා සිට එක්සත් ජාතීන්ගේ මහා මණ්ඩල සැසිවාරයට සහභාගීවිමට නියමිතය.ජනාධිපති ධූරයට පත්වීමෙන් අනතුරුව මෛත්‍රිපාල සිරිසේන මහතා එක්සත් ජාතීන්ගේ මහා මණ්ඩල සැසිවාරයට සහභාගී වන 03 වන අවස්ථාව මෙය වේ.", "URL": "https://sinhala.adaderana.lk/news.php?nid=77378", "Category": null, "Parent URL": null}