{"Source": "Adaderana", "Timestamp": "August 24, 2016 06:40 pm", "Headline": "ඉතාලි භූ කම්පනයෙන් ලාංකිකයින්ට අනතුරක් නෑ", "News Content": "ඉතාලියට බලපෑ භූකම්පනය හේතුවෙන් කිසිදු ශ්‍රී ලාංකිකයෙකුට අනතුරක් සිදුව නොමැති බව ඉතාලියේ ශ්‍රී ලංකා තානාපති කාර්යාලය පවසයි.අද දෙරණ කළ විමසීමකදී ඉතාලියේ ශ්‍රී ලංකා තානාපති දයා පැල්පොල මහතා සඳහන් කළේ තානාපති කාර්යාල නිලධාරීන් මේ සම්බන්ධයෙන් නිරන්තරයෙන් සොයා බලමින් සිටින බවයි. රිච්ටර් මාපකයේ හයයි දශම දෙකක ප්‍රබලත්වයකින් යුතුව ඉතාලියේ පර්උජියා ප්‍රදේශයේ හටගත් භූකම්පනයෙන් පුද්ගලයින් 38 දෙනෙකු මියගොස් ඇති බව විදෙස් මාධ්‍ය වාර්තා කළේය.එමෙන්ම තවත් පුද්ගලයින් 150කට ආසන්න සංඛ්‍යාවක් අතුරුදන්ව තිබේ.භූකම්පනය හේතුවෙන් ප්‍රදේශයේ ගොඩනැගිලි රැසක් විනාශ වී ඇති අතර පුද්ගලයින් විශාල පිරිසක් එම සුන්බුන් අතර සිරවී ඇති බවට ඉතාලි ආරක්ෂක අංශ සැක කරයි.", "URL": "https://sinhala.adaderana.lk/news.php?nid=63417", "Category": null, "Parent URL": null}