{"Source": "Adaderana", "Timestamp": "December 19, 2016 08:56 am", "Headline": "වැස්ස නැතුව කුඹුරු හෙක්ටයාර 9000ක් විනාශයට අතවනයි", "News Content": "වර්ෂාව නොලැබීම හේතුවෙන් වව්නියාව දිස්ත්‍රික්කයේ කුඹුරු හෙක්ටයාර් 9000ක් පමණ විනාශවීමේ අවදානමකට ලක්ව ඇති බව වව්නියාව දිස්ත්‍රික් ලේකම් රෝහණ පුෂ්ප කුමාර මහතා පවසයි. ඔහු පෙන්වා දෙන්නේ මාස් කන්නේ වව්නියාව දිස්ත්‍රික්කය තුළ කුඹුරු හෙක්ටයාර් 18,000ක් පමණ වගා කිරීමට නියමිතව තිබුණ ද වර්ෂාව නොලැබීම හේතුවෙන් හෙක්ටයාර් 9000ක් පමණ වගා කිරීමට සිදුව ඇති බවයි.වැව් සහ ජලාශවල පවතින ජලය හෙක්ටයාර් 4000කට පමණ ප්‍රමාණවත් වන බැවින් ගොවි ජනතාව දැඩි අසීරුතාවයට පත්ව ඇති බව පුෂ්ප කුමාර මහතා සඳහන් කළේය. මේ අතර වැසි නොලැබීම හේතුවෙන් වව්නියාව දිස්ත්‍රික්කයේ උදු අක්කර 18,000ක් ද විනාශවීමේ අවදානමකට ලක්ව ඇති බව වව්නියාව දිස්ත්‍රික් ලේකම් රෝහණ පුෂ්ප කුමාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=67158", "Category": null, "Parent URL": null}