{"Source": "Adaderana", "Timestamp": "June 22, 2014 07:35 am", "Headline": "නුතන ශ්‍රී ලාංකීය ජාතිය ගොඩනැගීම සියලු දෙනාගේම අරමුණ විය යුතුයි ", "News Content": "මෙරට සාමය හා සංහිදියාව නැවත අනතුරකට ලක් කිරීමේ උත්සාහයක් මතුව ඇති බව ජනාධිපති මහින්ද රාජපක්ෂ මහතා පවසයි. ශ්‍රී ලංකාව අස්ථාවර කිරීමට මාන බැලු ජාත්‍යන්තර බලවේග කිහිපයක් ද මෙම තත්ත්වය ව්‍යාකූල කිරීමේ උත්සාහයක බලවත්ව යෙදී සිටින බව ජාතිය අමතා විශේෂ පණිවිඩයක් නිකුත් කරමින් ජනාධිපතිවරයා පෙන්වා දෙයි‍. එවැනි තත්ත්වයක් තුළ රටේ සාමාන්‍ය නීතිය උල්ලංඝණය කරන ඕනෑම අයෙකුට එරෙහිව දැඩිව නීතිය ක්‍රියාත්මක කරන ලෙස ශ්‍රී ලංකා පොලීසියට සහ ආරක්ෂක අංශ වෙත දැනුම් දී ඇති බව ජනාධිපති මහින්ද රාජපක්ෂ මහතා අවධාරණය කරයි. නුතන ශ්‍රී ලාංකේය ජාතිය ගොඩනැගීම සියලු දෙනාගේම එකම අරමුණ විය යුතු බව ද ජනාධිපතිවරයා බදුල්ලේ සිට නිකුත් කළ සිය විශේෂ පණිවිඩයෙන් ප්‍රකාශ කර තිබේ.", "URL": "https://sinhala.adaderana.lk/news.php?nid=44137", "Category": null, "Parent URL": null}