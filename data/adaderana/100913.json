{"Source": "Adaderana", "Timestamp": "December 18, 2018 09:34 am", "Headline": "කැනඩාවේ රැකියා දෙන බව පවසා මුදල් වංචා කළ කතක් අත්අඩංගුවට", "News Content": "කැනඩාවේ රැකියා ලබාදෙන බව පවසා මුදල් වංචා කිරීමේ මහා පරිමාණ ජාවාරමක නිරත වූ කාන්තාවක් අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබේ. කඩුවෙල, නවගමුව ප්‍රදේශයේ කුලී නිවසක රැඳී සිටි අදාල කාන්තාව ඊයේ රාත්‍රී අත්අඩංගුවට ගෙන ඇති බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. 47 හැවිරිදි මෙම සැකකාරිය සම්බන්ධයෙන් දිවයිනේ විවිධ පොලිස් ස්ථාන වෙත පැමිණිලි 51 ක් ලැබී තිබු බව සඳහන්ය. ඇය සතුව තිබී රුපියල් ලක්ෂ 26 ක වටිනාකමින් යුතු රන් ආභරණ සහ මුදලින් රුපියල් 50,000 ක් මෙන්ම ගුවන් ගමන් බලපත්‍ර 72 ක්, බැංකු පොත් 50 ක් සහ ඒ.ටී.එම්. කාඩ් 50 ක් සොයාගෙන ඇති බවයි පොලිස් මාධ්‍ය ප්‍රකාශකවරයා පැවසීය. සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100913", "Category": null, "Parent URL": null}