{"Source": "Adaderana", "Timestamp": "July 18, 2018 06:31 am", "Headline": "කනත්තේනුත් වැලි ගොඩ දාලා", "News Content": "යාපනය සුළිපුරම් ප්‍රදේශයේ හින්දු සුසාන භූමියක් හාරා වැලි ගොඩ දැමීම සිදුකළ පුද්ගලයින් දෙදෙනෙකු හා වාහන දෙකක් අත්අඩංගුවට ගෙන ඇත. පොලිසිය පැවසූවේ මෙම සැකකරුවන් ඊයේ (17) මෙම සුසාන භූමිය බැකෝ යන්ත්‍රයක් යොදාගෙන වැලි ගොඩ දමමින් සිටි අත්අඩංලුවට ගත් බවයි. යාපනය,වලිකාමම් බටහිර ප්‍රාදේශීය සභා සභාපතිවරයා හා මන්ත්‍රීවරුන් විසින් සිදුකළ දැනුම්දීමක් මත අදාළ සැකකරුවන් අත්අඩංගුවට ගත් බවද පොලිසිය සදහන් කළේය. පොලිසිය පැවසූවේ සැකකරුවන් දින ගණනාවක් අදාළ කනත්ත සීමාවේ වැලි ගොඩදැමීම හේතුවෙන් කනත්ත තුළ මිහිදන් කළ මළ සිරුරු අස්ථි කොටස් රැසක්ද මතුවි ඇති බවය. කනත්තක් හැරීම අධිකරණ නියෝග යටතේ සිදුකළ යුතු කටයුත්තක් වන අතර, අත්අඩංගුවට ගත් සැකකරුවන් යාපනය මල්ලාකම් ‍මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය සදහන් කළේය. සිද්ධිය සම්බන්ධයෙන් වඩ්ඩුකෝඩ්ඩෙයි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=92733", "Category": null, "Parent URL": null}