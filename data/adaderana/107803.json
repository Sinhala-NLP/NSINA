{"Source": "Adaderana", "Timestamp": "April 11, 2019 08:13 am", "Headline": "අතුරුගිරියේ වානේ සංස්ථාවේ දැවි තෙල් ගබඩාවේ පිපිරීමක්", "News Content": "අතුරුගිරිය ඔරුවල ප්‍රදේශයේ පිහිටි වානේ සංස්ථාවේ දැවි තෙල් ගබඩාකර තිබූ ටැංකියක පිපිරිමක් සිදුව තිබේ. අතුරුගිරිය පොලිසිය පැවසුවේ ඊයේ (10) පස්වරු 06.00ට පමණ සිදු වූ පිපිරිම හේතුවෙන් සේවකයෙකු තුවාල ලබා කොළඹ ජාතික රෝහලට ඇතුළත් කර ඇති බවයි. පිපිරිමෙන් පසු ඇති වූ ගින්න කෝට්ටේ මහනගර සභා ගිනි නිවන ඒකකය විසින් පාලනය කර තිබේ. පිපිරිම හේතුවෙන් වෙනත් පුද්ගල හෝ දේපල හානි සිදුව නොමැති බව පොලිසිය පැවසුවේය.", "URL": "https://sinhala.adaderana.lk/news.php?nid=107803", "Category": null, "Parent URL": null}