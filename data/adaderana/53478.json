{"Source": "Adaderana", "Timestamp": "August 26, 2015 04:56 pm", "Headline": "ජාතික ආණ්ඩුවකට සන්ධානයේ එකඟතාවයක් නෑ", "News Content": "ජාතික ආණ්ඩුවක් පිහිටුවීම සම්බන්ධයෙන් එක්සත් ජනතා නිදහස් සන්ධානය එකඟතාවයකට පැමිණ නැතැයි මහජන ‍එක්සත් පෙරමුණේ නායක දිනේෂ් ගුණවර්ධන මහතා පවසයි.තුම්මුල්ල, සම්බුද්ධත්ව ජයන්ති මන්දි‍රයේ අද පස්වරුවේ පැවැති මාධ්‍ය හමුවකදී ඔහු මේ බව පැවසීය.ජාතික ආණ්ඩුවක් පිහිටුවීම සඳහා මේවන විට බොහෝදුරට එකඟතාවයක් පළව ඇති බවට එජාප සභාපති මලික් සමරවික්‍රම මහතා කර ඇති ප්‍රකාශයක් ගැන මාධ්‍යවේදීන් විමසා සිටි අවස්ථාවේදී ඒ මහතා කියා සිටියේ එය සමරවික්‍රම මහතා පමණක් කර ඇති ප්‍රකාශයක් බවයි.ජාතික ආණ්ඩුවක් පිහිටුවීම සම්බන්ධයෙන් දැනට එළඹ ඇති එකඟතාවය සම්බන්ධයෙන් දෙපාර්ශවයෙන්ම අදහස් පළ විය යුතු නමුත් සිදුව ඇත්තේ එජාපයෙන් පමණක් අදහස් පළවීමක් යැයි හෙතෙම කීවේය.එසේම ජාතික ආණ්ඩුවක් පිහිටුවීම සඳහා එක්සත් ජනතා නිදහස් සන්ධානයට ජනවරමක් ලබාදී නැති බවද ඔහු පැවසීය.ඒ අනූව ජාතික ආණ්ඩුවක් වෙනුවෙන් හවුල්වීමට නිදහස් පක්ෂයට යුතුකමක් නැතැයිද ජනවරම ලැබී ඇත්තේ තනිව ගමනක් යාමට බවද ඔහු පෙන්වාදුන්නේය.", "URL": "https://sinhala.adaderana.lk/news.php?nid=53478", "Category": null, "Parent URL": null}