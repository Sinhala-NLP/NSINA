{"Source": "Adaderana", "Timestamp": "July 30, 2018 11:09 am", "Headline": "ලක්ෂ 13ක් වටින විදෙස් මුදල් සමඟ කාන්තාවක් අත්අඩංගුවට", "News Content": "රුපියල් ලක්ෂ දහතුනක පමණ වටිනාකමින් යුත් විදෙස් මුදල් තොඟයක් පිටතට රැගෙනයාමට උත්සහ කළ කාන්තාවක් ඇතුළු පුද්ගලයින් තිදෙනෙකු ගුවන්තොටුපල රේගුව විසින් අත්අඩංගුවට ගෙන තිබේ. සැකකරුවන් ගුවන් තොටුපල තීරුබදු රහිත සාප්පු සංකීර්ණයේ සේවයේ නියුතු පුද්ගලයින් වන බව නියෝජ්‍ය රේගු අධ්‍යක්ෂක විපුල මිනුවම්පිටිය මහතා සඳහන් කළේය. ඒ මහතා පැවසුවේ සැකකරුවන් සතුව කුවේට් ඩිනාර්, ස්ටර්ලින් පවුම්, ජපන් යෙන්, යුරෝ, කටාර් රියාල්, බහරේන් ඩිනාර් ඇතුළු විදෙස් මුදල් තොඟයක් තිබූ බවය. මීට අමතරව ඔවුන් රුපියල් තිස්දහසක් පමණ වටිනා විදෙස් මත්පැන් බෝතල් 30ක් ද රැගෙනවිත් ඇත. සැකකරුවන්ට දඩ නියම කර මුදල් සහ මත්පැන් තොඟය රාජසන්තක කළ බව රේගුව ප්‍රකාශ කළේය.", "URL": "https://sinhala.adaderana.lk/news.php?nid=93453", "Category": null, "Parent URL": null}