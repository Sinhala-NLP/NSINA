{"Source": "Adaderana", "Timestamp": "July 18, 2012 08:17 am", "Headline": "කල්ඉකුත් වු සහල් අලෙවි කිරිමේ ජාවාරමක්", "News Content": "පරිභෝජනයට නුසුදුසු සහල් තොගයක් ගම්පහ, කල්එළිය ප්‍රදේශයෙන් සොයා ගෙන තිබේ. කල් ඉකුත් වූ සුපිරි සම්බා කිලෝග්‍රෑම් දහසක ප්‍රමාණයක් එහි තිබී සොයා ගත් බව සමූපකාර හා අභ්‍යන්තර වෙළඳ අමාත්‍යාංශය පැවසුවේය. පෙබරවාරී මාසයේදී කල්ඉකුත්ව තිබූ මෙම සහල් තොගයේ කල්ඉකුත්වීමේ දිනය වෙනස් කර අළෙවි කිරීමට සූදානම් කර ඇත. පෙරේදා ද (16) කිලෝග්‍රෑම් 11,500ක මෙවැනිම සහල් තොගයක් පාරිභෝගික සේවා අධිකාරියේ නිලධාරීන් විසින් සොයා ගත්තේය. ඒ කොළඹ ප්‍රදේශයේ සිදු කළ වැටලීමකදීයී. මෙවැනි භාණ්ඩ අළෙවි කරන වෙළඳුන්ට එරෙහිව තරාතිරම නොබලා නීතීය ක්‍රියාත්මක කරන බව පාරිභෝගික සේවා අධිකාරිය පවසයි.", "URL": "https://sinhala.adaderana.lk/news.php?nid=25862", "Category": null, "Parent URL": null}