{"Source": "Adaderana", "Timestamp": "March 22, 2013 11:33 am", "Headline": "ආහාර විෂ වී පුංචි පහේ ළමෝ රෝහලට යති", "News Content": "ආහාර විෂවීමක් නිසා රෝගාතුර වූ බුත්තල රංජන් විජයරත්න මහා විද්‍යාලයේ ළමුන් 23 දෙනෙකු බුත්තල රෝහලට ඇතුළත් කර තිබේ. එම පාසලේ 5 වසර ඉගෙනුම ලබන ළමුන් පිරිසක් මෙලෙස රෝගාතුර වී ඇතැයි බුත්තල පොලීසිය කියයි. ඔවුන් අද පෙරවරුවේම ඒ අනුව රෝහල් ගත කර ඇත. පාසල් ළමුන්ට දිනපතා උදෑසන ආහාරය ලබාදෙන ස්ථානකින් ගත් ආහාරයක් මෙලෙස ආසාත්මික වී ඇතැයි ද පවසන පොලීසිය ඒ ගැන පරීක්ෂණ ආරම්භ කර ඇතැයි ද සඳහන් කරයි.", "URL": "https://sinhala.adaderana.lk/news.php?nid=32634", "Category": null, "Parent URL": null}