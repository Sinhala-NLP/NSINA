{"Source": "Adaderana", "Timestamp": "November 23, 2017 11:04 pm", "Headline": "දුම්රියක් හැටට හැටේ වැරදි දිශාවට යයි - මගීන්ට තරු විසිවෙයි", "News Content": "දුම්රියක් පැයට කිලෝමීටර් 160ක වේගයකින් වැරදි දිශාවට ගමන් කරමින් තිබියදී තමන් තිගැස්සී ඇහැරුණු බව ගොවීන් පිරිසක් මාධ්‍යයට පවසා තිබේ. විරෝධතාවකට සහභාගී වී බටහිර මහාරාශ්ට්‍ර ප්‍රාන්තය වෙත යළි ගමන් කරමින් සිටියදී මෙම ගොවීන් පිරිස ගමන් කරමින් සිට ඇති බව වාර්තා වේ. කෙසේ වෙතත්, පැය කිහිපයකට පසුව තමන් ගමන් ගන්නා දුම්රිය වැරදි දිශාවට ගමන් කරන බව ඔවුන්ට වැටහී ඇත. මෙම දුම්රිය උත්තර් ප්‍රදේශ්, රාජස්ථාන් සහ ගුජරාට් යන ප්‍රාන්ත පසු කරමින් මහාරාශ්ට්‍ර වෙත ගමන් කිරීමට නියමිතව තිබූ බව එම පිරිස පවසයි. නමුත්, මෙම මාර්ගය ඔවුන් නොදැනම වෙනස්ව ඇති බව ඔවුන් චෝදනා කර තිබේ. ඒ අනුව, දුම්රිය මධ්‍ය ප්‍රදේශ්හි කුඩා දුම්රිය ස්ථානයක නතර කළ අවස්ථාවේදී මෙම ගොවීන් පිරිස ඉන් බැස විරෝධතාවක් පවත්වා ඇති බවද වාර්තා වේ. කෙසේ වෙතත්, ඉන්දීය දුම්රිය දෙපාර්තමේන්තුව මෙම චෝදනා ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=80440", "Category": null, "Parent URL": null}