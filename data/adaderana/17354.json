{"Source": "Adaderana", "Timestamp": "July 12, 2011 11:11 am", "Headline": "ෆොන්සේකා හා ලේකම්ට එරෙහි නඩුවට දින නියමවෙයි", "News Content": "පසුගිය ජනාධිපතිවරණ සමයේ යුද හමුදාවෙන් පලාගිය සෙබළුන් සේවයේ යොදවා ගත් බවට චෝදනා කරමින් සරත් ෆොන්සේකා මහතාට සහ ඔහුගේ ලේකම්වරයාට එරෙහිව පනවා තිබූ නඩුව විභාග කිරීම සඳහා අද(12) කොළඹ මහාධිකරණය දින නියම කර තිබේ. අදාළ නඩුව අද කැඳවූ අවස්ථාවේ සරත් ෆොන්සේකා මහතා සහ දැනට ඇප මත මුදා හැර තිබෙන ඔහුගේ ලේකම් සේනක ද සිල්වා අධිකරණය හමුවට ඉදිරිපත් කර තිබුණි. ඔහු වෙනුවෙන් පෙනී සිටින ජ්‍යෙෂ්ඨ නීතීඥ නලින් ලද්දු‍වහෙට්ටි මහතා වෙනත් නඩුවකට පෙනී සිටින බව විත්තිකාර සරත් ෆොන්සේකා මහතා වෙනුවෙන් පෙනී සිටි නීතිඥවරයා දැනුම් දුන්නේය. ඒ පිළිබඳ සලකා බැලූ මහාධිකරණ විනිසුරු දීපාලි විජේසුන්දර මහත්මිය නඩු විභාගය නොවැම්බර් මස 14 වැනිදා පැවැත්වීමට දින නියම කළ අතර එදිනට අධිකරණය හමුවේ පෙනී සිටින්නැයි දන්වා නඩුවේ සාක්ෂිකරුවන්ට නියෝග කළාය.", "URL": "https://sinhala.adaderana.lk/news.php?nid=17354", "Category": null, "Parent URL": null}