{"Source": "Adaderana", "Timestamp": "March 20, 2014 12:38 pm", "Headline": "ගංජා සමග යාපනයේදී පුද්ගලයෙක් කොටු", "News Content": "යාපනය, මානිප්පායි ප්‍රදේශයේ දී ගංජා තොගයක් ළඟ තබාගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. යාපනය දිසා බුද්ධි අංශ නිලධාරීන්ට ලැබුණු තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරු සතුව තිබී ගංජා කිලෝග්‍රෑම් 04යි ග්‍රෑම් 750ක් පොලිසිය විසින් සොයාගෙන තිබේ. සැකකරු කෝපායි ප්‍රදේශයේ පදිංචිකරුවෙකු වන අතර ඔහු අද යාපනය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41937", "Category": null, "Parent URL": null}