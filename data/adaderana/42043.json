{"Source": "Adaderana", "Timestamp": "March 25, 2014 08:23 am", "Headline": "මැතිවරණ ප්‍රචාරක කටයුතු හෙටින් අවසන් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළ ප්‍රචාරක කටයුතු හෙට(26) මධ්‍යම රාත්‍රියේ සිට නතර කළ යුතු බව මැතිවරණ මහලේකම් කාර්යාලය පවසයි. ඒ අනුව හෙට මධ්‍යම රාත්‍රියෙන් පසු කිසිදු මැතිවරණ ප්‍රචාරක කටයුත්තක් සිදුකළ නොහැකි බව මැතිවරණ මහලේකම් කාර්යාලය සඳහන් කළේය. හෙට මධ්‍ය රාත්‍රියෙන් පසුව සිදුකරන මැතිවරණ ප්‍රචාරක කටයුතු පිළිබඳ සොයා බැලීම සඳහා මැතිවරණ මහලේකම් කාර්යාලයෙන් විශේෂ කණ්ඩායමක් ද යොදවා තිබේ. මේ අතර බස්නාහිර සහ දකුණු පළාත් සභා ඡන්ද විමසීමට අදාළ මැතිවරණ කාර්යාල 27 වන දින මධ්‍යම රාත්‍රියෙන් පසු ඉවත් කළ යුතු බව මැතිවරණ මහලේකම් කාර්යාලය පවසයි.", "URL": "https://sinhala.adaderana.lk/news.php?nid=42043", "Category": null, "Parent URL": null}