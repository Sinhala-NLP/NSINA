{"Source": "Adaderana", "Timestamp": "October 2, 2010 12:13 pm", "Headline": "මහ වැස්සෙන් බදුල්ලේ නිවාස වලට හානි", "News Content": "කඳුකර ප්‍රදේශවලට ඇදහැලෙන අධික වර්ෂාවත් සමග බදුල්ල ප්‍රදේශයේ නිවාස ගණනාවකට බලපෑම් එල්ල වී තිබේ. බදුලු ඔය පිටාර ගැලීම හේතුවෙන් සුමනතිස්ස ගම ප්‍රදේශයේ නිවාස 28 ක් සහ බදුලු පිටිය ප්‍රදේශයේ නිවාස 5 ක් ජලයෙන් යටවූ බව බදුල්ල අතිරේක දිස්ත්‍රික් ලේකම් එම්.ඒ.එච්. සිල්වා මහතා පැවසුවේය. දිස්ත්‍රික් ආපදා කමිටුවේ මැදිහත් වීමෙන් එම නිවාසවල සිටි ජනතාව ඉවත් කිරීමට කටයුතු කර ඇති බව සඳහන්ය. කෙසේවෙතත් පැය කිහිපයක් තුළ ජලය බැස ගිය බැවින් එම ජනතාවට වැඩි බලපෑමක් නොවූ බව වාර්තා වේ. බදුල්ල, අන්දෙනිය සපත්තු පාලම අසල අපද්‍රව්‍ය රැදී තිබීම හේතුවෙන් එම ඔය පිටාර ගැලීමේ තත්ත්වයකට පත්ව ඇති බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=11238", "Category": null, "Parent URL": null}