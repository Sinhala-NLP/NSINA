{"Source": "Adaderana", "Timestamp": "February 12, 2010 08:52 am", "Headline": "පොලිස් මැතිවරණ කටයුතු අද සිට", "News Content": "පොලිස් මැතිවරණ කටයුතු පිළිබඳ අංශය අද සිට ක්‍රියාත්මක කරන බව මැතිවරණ කටයුතු බාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි. මැතිවරණයට අදාල මෙහෙයුම් කටයුතු සහ පැමිණිලි විමර්ශනය කිරිම මෙහි අරමුණ බව සඳහන් වේ.. පොලිස් මූලස්ථානය , පළාත් බාර ජ්‍යෙෂ්ඨ නියෝජ්‍ය පොලිස්පති කාර්යාල , නියෝජ්‍ය පොලිස්පති සහ පොලිස් අධිකාරි කාර්යාල තුළ මැතිවරණ කාර්යාල ස්ථාපිත කරන බව ඔහු කියා සිටියි. මීට අමතරව දිවයිනේ සියලු පොලිස් ස්ථානයකම මැතිවරණ අංශ පිහිටුවා ඇති බව ගාමිණි නවරත්න මහතා සඳහන් කරයි.. විධිමත් සැලසුමකට අනුව මෙවර මැතිවරණයේ දී පොලිස් මැතිවරණ අංශය ක්‍රියාත්මක කිරීමට සැලසුම් කර ඇති බව ඔහු වැඩිදුරටත් ප්‍රකාශ ක‍ර සිටියේය.", "URL": "https://sinhala.adaderana.lk/news.php?nid=6635", "Category": null, "Parent URL": null}