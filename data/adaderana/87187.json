{"Source": "Adaderana", "Timestamp": "April 9, 2018 06:21 pm", "Headline": "වෑන් රථයක් හා ලොරියක් ගැටී 4කට බරපතළයි-තුවාලකරුවන් රැගෙන යද්දී නැවතත් මෝටර් රථයක ගැටී අනතුරක්(ඡායාරූප සහිතයි)", "News Content": "වෑන් රථයක් සහ ලොරි රථයක් මුහුණට මුහුණ ගැටිමෙන් වෑන් රථයේ ගමන් ගත් 9දෙනෙකු තුවාල ලබා තිබේ. එම තුවාලකරුවන් වෙනත් වෑන් රථයකින් රෝහල වෙත රැගෙන යද්දි එම වෑන් රථය මෝටර් රථයක ගැටි තවත් අනතුරක් සිදුවී ඇති බව හැටන් පොලිසිය කියයි. අද (09) පස්වරු 4.15 ට පමණ මුල් අනතුර සිදුව ඇත්තේ හැටන් කොළඹ ප‍්‍රධාන මාර්ගයේ ෂැනන්වත්ත ප‍්‍රදේශයේදිය. කොළඹ සිට හැටන් දක්වා ධාවනය වු ටිපර් රථයක් සහ හැටන් සිට වැලිඔය දක්වා ධාවනය වු වෑන් රථයක් මුහුණට මුහුණලා ගැටිමෙන් එම වෑන් රථයේ ගමන් ගත් කාන්තාවන් හත් දෙනෙකු හා පිරිමි පුද්ගලයන් දෙදෙනෙකු බරපතළ ලෙස තුවාල ලබා ඇත. එම තුවාලකරුවන් මාර්ගයේ ගමන් ගත් වෙනත්වෑන් රථයකින් දික්ඔය මුලික රෝහල වෙත රැගෙන යන අතරතුර එම වෑන් රථය හැටන් සිට ගිනිගත්හේන දක්වා ධාවනය වු මෝටර් රථයක 4.30 ට පමණ ගැටී හැටන් කොළඹ ප‍්‍රධාන මාර්ගයේ හැටන් මල්ලි අප්පු ප‍්‍රදේශයේදි අනතුරක් ද සිදුවි ඇත. පසුව එම වෑන් රථයේ තුවාල ලබා සිටි තුවාලකරුවන් ති‍්‍රරෝද රථ මඟින් රෝහල වෙත යැවිමට හැටන් පොලිසියේ රථ වාහන අංශය කටයුතු කර ඇත. ප‍්‍රදේශයේ පැවති වර්ෂාවත් සමඟම වෑන් රථ දෙකම ලිස්සා ගොස් ප‍්‍රතිවිරුද්ධ දිශාවෙන් ඉදිරියට ධාවයට වු ලොරි රථයේද අනෙක් වෑන් රථය මෝටර් රථයේද ගැටි මෙම අනතුර සිදුවි ඇති බව අනතුර පිළිබද පරික්‍ෂණ පවත්වන හැටන් පොලිසිය පැවසුවේය. වර්ෂාව පවතින විට මධ්‍යම කඳුකරයේ ප‍්‍රධාන මාර්ග ලිස්සන සුලූ නිසා එම මාර්ගවල වාහන ධාවනයේ දි සැලකිලිමත් ලෙස සෙමින් රිය ධාවනය කරවන ලෙස පොලිසිය රියදුරන් ගෙන් ඉල්ලා සිටියි.", "URL": "https://sinhala.adaderana.lk/news.php?nid=87187", "Category": null, "Parent URL": null}