{"Source": "Adaderana", "Timestamp": "June 26, 2012 08:05 am", "Headline": "උ/පෙළ නැවත සමීක්ෂණ ප්‍රතිඵල ඉදිරි දින කිහිපයේ දී", "News Content": "උසස් පෙළ නැවත සමීක්ෂණ ප්‍රතිඵල ඉදිරි දින කිහිපය තුළ නිකුත් කරන බව විභාග දෙපාර්තමේන්තුව පවසයි. අදාළ ප්‍රතිඵල නිකුත් කිරීමට අවශ්‍ය අවසන් කටයුතු මේ වන විට සකස් කරමින් පවතින බව විභාග දෙපාර්තමේන්තුවේ උසස් නිලධාරියෙකු සඳහන් කළේය. පසුගිය වසරේ පැවති උසස් පෙළ විභාගයේ නැවත සමීක්ෂණ කටයුතු සඳහා ‍සිසුන් 140,000 ට අධික පිරිසක් ඉල්ලුම් කර තිබූ බව විභාග දෙපාර්තමේන්තුව පෙන්වාදෙයි. උසස් පෙළ විභාගයේ ප්‍රතිඵල සම්බන්ධයෙන් ශ්‍රේෂ්ඨාධිකරණයේ විභාග ‍වූ නඩුව හේතුවෙන් අදාළ නැවත සමීක්ෂණ ප්‍රතිඵල නිකුත් කිරීම ප්‍රමාද කර තිබුණි. එම නඩුවේ තීන්දුව ශ්‍රේෂ්ඨාධිකරණය ඊයේ ලබාදුන් අතර ඒ අනුව නැවත සමීක්ෂණ ප්‍රතිඵල කඩිනමින් නිකුත් කි‍රීම සිදුකරන බව විභාග දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=25318", "Category": null, "Parent URL": null}