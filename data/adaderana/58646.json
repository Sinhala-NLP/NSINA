{"Source": "Adaderana", "Timestamp": "March 27, 2016 12:43 pm", "Headline": "දකුණෙන් සංචාරයේ ආ ඇමතිට උතුරෙන් ඉල්ලීමක්", "News Content": "දෙමළ දේශපාලන සිරකරුවන් නිදහස් කිරීමට පියවර ගන්නා ලෙස යාපනය නල්ලේආදිනම් ආශ්‍රමයේ ප්‍රධාන කුරුක්කල් ශ්‍රී ඥානසම්බන්දරන් ආදිනම් කුරුක්කල්තුමා ජනමාධ්‍ය අමාත්‍ය ගයන්ත කරුණාතිලක මහතාගෙන් ඉල්ලීමක් කර තිබේ.අදාළ ගැටළුව සම්බන්ධයෙන් ජනාධිපතිවරයා සහ අගමැතිවරයා සමග සාකච්ඡා කර නිසි විසඳුමක් ලබාදිය යුතු බව කුරුක්කල්තුමා සඳහන් කර ඇත.අමාත්‍ය ගයන්ත කරුණාතිලක,නියෝජ්‍ය අමාත්‍ය කරූ පරණවිතාන යන මහත්වරුන් ඇතුළුව උතුරේ සංචාරයේ නිරත මාධ්‍ය නියෝජිත පිරිස හමුවේ කුරුක්කල්තුමා මෙම ඉල්ලීම කර ඇතැයි සඳහන්ය. කෙසේවුව ද මෙරට දේශපාලන සිරකරුවන් නොමැති බව රජය මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=58646", "Category": null, "Parent URL": null}