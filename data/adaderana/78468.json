{"Source": "Adaderana", "Timestamp": "October 8, 2017 02:05 pm", "Headline": "සීමා උල්ලංඝණය කළ 10ක් අල්ලයි", "News Content": "නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් දස දෙනෙකු නාවික හමුදාව විසින් අත්අඩංගුවට ගෙන තිබේ.කරෙයිනගර් මුහුදු ප්‍රදේශයේ දී නාවික හමුදාව විසින් එම ඉන්දීය ධීවරයින් අත්අඩංගුවටගත් බව නාවික හමුදා මාධ්‍ය ප්‍රකාශක කමාන්ඩර් ලංකානාථ දිසානායක මහතා සඳහන් කළේය.අත්අඩංගුවට ගත් ඉන්දීය ධීවරයින් පැමිණි ට්‍රෝර් යාත්‍රාව ද නාවික හමුදාව බාරයට ගෙන තිබේ.ඉන්දීය ධීවරයින් දස දෙනා ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂ වෙත බාරදුන් බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=78468", "Category": null, "Parent URL": null}