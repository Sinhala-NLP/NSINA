{"Source": "Adaderana", "Timestamp": "April 10, 2019 01:56 pm", "Headline": "කසළ කළමනාකරණය සඳහා කමිටුවක්", "News Content": "කසළ කළමනාකරණය සඳහා නිර්දේශ ඉදිරිපත් කිරීම වෙනුවෙන් කමිටුවක් පත් කිරීමට අමාත්‍ය මණ්ඩලය තීරණය කර ඇත. ඊයේ (09) රැස්වූ අමාත්‍ය මණ්ඩල රැස්වීමේදී මෙම තීරණය ගෙන ඇති බව රජයේ ප්‍රවෘත්ති දෙපාර්තමේන්තුව සඳහන් කළේය. වර්තමානයේදී ජාතික ගැටලුවක් බවට පත්ව ඇති කැළිකසළ ගැටළුව නිසි පරිදි කලමනාකරණය කිරීම සඳහා ගත හැකි ක්‍රියාමාර්ග පිළිබඳ නිර්දේශ ඉදිරිපත් කිරීම සඳහා එම කමිටුව පත් කර ඇත. ඒ අනුව කමිටුව සඳහා අමාත්‍යවරුන් වන පාඨලී චම්පික රණවක මහතා, වජිර අබේවර්ධන මහතා සහ කැබිනට් නොවන අමාත්‍ය හර්ෂ ද සිල්වා මහතා පත් කර ඇති බව සඳහන්ය.", "URL": "https://sinhala.adaderana.lk/news.php?nid=107776", "Category": null, "Parent URL": null}