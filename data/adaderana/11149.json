{"Source": "Adaderana", "Timestamp": "September 28, 2010 11:29 am", "Headline": "සිසුවෙකුට පහරදීමේ සිද්ධියට ජ-පුර සිසුන් 6 ක් අත්අඩංගුවට ", "News Content": "ශ්‍රී ජයවර්ධනපුර විශ්ව විද්‍යාලයේ සිසුවෙකුට පහර දීම සම්බන්ධයෙන් එම විශ්ව විද්‍යාලයේම සිසුන් 6 දෙනෙකු පොලිසිය විසින් අත්අඩංගුවට ගෙන තිබේ. විශ්ව විද්‍යාලයේ ශාස්ත්‍ර පීඨයේ දෙවන වසරේ ඉගෙනුම ලබන සිසුවෙකුට මෙසේ පහර දී ඇති බව පොලිසිය පවසයි. එහි දී තුවාල ලැබූ එම සිසුවා කළුබෝවිල රෝහලේ දැඩි සත්කාර ඒකකයේ ප්‍රතිකාර ලබමින් සිටියි. අත්අඩංගුවට ගත් සැකකරුවන් ඊයේ අධිකරණයට ඉදිරිපත් කිරීමෙන් අනතුරුව ලබන මස 4 වැනිදා දක්වා රක්ෂිත බන්ධනාගාර ගත කර තිබේ. මෙම පහර දීම සම්බන්ධයෙන් තවත් පුද්ගලයින් කිහිප දෙනෙකු අත්අඩංගුවට ගැනීම සඳහා මිරිහාන පොලිසිය පරීක්ෂණ ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=11149", "Category": null, "Parent URL": null}