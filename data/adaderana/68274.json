{"Source": "Adaderana", "Timestamp": "January 19, 2017 09:08 am", "Headline": "  යතුරුපැදියෙන් මාරයා එයි ", "News Content": "ගොඩකවෙල, පල්ලෙබැද්ද ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව ඉදිරියෙන් පැමිණි ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් තුවාල ලැබූ පැදිකරු හා පසුපැදිකරු පල්ලෙබැද්ද රෝහලට ඇතුළත් කර ඇති අතර බරපතළ තත්වයේ පසුවූ පැදිකරු මියගොස් තිබේ.මියගොස් ඇත්තේ පල්ලෙබැද්ද, කොස්වැටිය ප්‍රදේශයේ පදිංචිව සිටි 27 හැවිරිදි තරුණයෙකි.පසු පැදිකරු වැඩිදුර ප්‍රතිකාර සඳහා ඇඹිලිපිටිය රෝහලට මාරු කර යවා ඇති අතර, අනතුර සම්බන්ධයෙන් ගොඩකවෙල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=68274", "Category": null, "Parent URL": null}