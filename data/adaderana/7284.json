{"Source": "Adaderana", "Timestamp": "March 15, 2010 03:20 pm", "Headline": "රටේ සංවර්ධනයට අධ්‍යාත්මික සංවර්ධනයත් ඕනෑ", "News Content": "රටේ සංවර්ධන අපේක්ෂා මල්ඵල ගැන්විය හැක්කේ රටේ ජනතා‍වගේ අධ්‍යාත්මික සංවර්ධනයෙන් පමණක් බව ජනාධිපතිවරයා පවසයි. රටේ අනාගත පරපුර සාර ධර්ම පිරි පරපුරක් ලෙස ගොඩනැඟුවේ නැතිනම් අප ලබන්නා වූ සංවර්ධනයෙන් ඵලක් නොවන බව හෙතෙම පෙන්වාදෙයි. අද(15)පෙරවරුවේ කසාගල රජමහා විහාරයේ දී ජනතාව අමතමින් ජනාධිපතිවරයා මෙම අදහස් පළ කරන ලදී. මනාප පොරය,දේශපාලන ගැටුම් පසෙකලා මේ රට ගොඩනඟන්නට එක්ව කටයුතු කළයුතු කාලය එළඹ ඇති බවද,මැතිවරණය මුවාවෙන් රටේ ජාති,ආගම්,කුල බේද යළි ඉස්මතු කරලන්නට ඇතැමුන් උත්සාහ දරන බවත්,එකී අරමුණ පරාජය කිරීමට මේ රටේ සියලුම ජනතාව පෙළගැසිය යුතු බවත් අවධාරණය කළේය. මහා සංඝරත්නය ඇතුළු අමාත්‍යවරුන් වන චමල් රාජපක්ෂ,ජී.එල් පීරිස්,මහින්ද අමරවීර යන මහත්වරුන් අතුළු පිරිසක් ‍ද මෙම අවස්ථාවට එක්වූහ.", "URL": "https://sinhala.adaderana.lk/news.php?nid=7284", "Category": null, "Parent URL": null}