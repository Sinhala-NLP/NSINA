{"Source": "Adaderana", "Timestamp": "February 21, 2012 10:22 am", "Headline": " රනිල් අබේනායක දිවියෙන් සමුගනියි", "News Content": "ප්‍රවීණ ක්‍රිකට් විස්තර විචාරකයෙකු,ක්‍රීඩකයකු මෙන්ම ක්‍රිකට් පුහුණුකරුවකු වන රනිල් අබේනායක මහතා අභාවප්‍රාප්ත වී තිබේ. 1955 පෙබරවාරි මස 12 වන දින උපත ලැබූ ඔහු මිය යන විට 57 වන වියේ පසුවිය. හෘදයාබාදයක් හේතුවෙන් හදිසියේ රෝගාතුරු වූ හෙ‍තෙම කොළඹ පුද්ගලික රෝහලකදී ජීවිතක්ෂයට පත්ව ඇති බව සඳහන් වේ. රනිල් අබේනායක මහතා ගල්කිස්ස ශාන්ත තෝමස් විද්‍යාලයේ ආදි සිසුවෙකි. පළමු පෙළ ක්‍රිකට් තරග සඳහා ඒ මහතා කොළඹ එස්.එස්.සී. ක්‍රීඩා සමාජයට සහ එංගලන්තයේ බෙඩ්ෆෝඩිශයර් ක්‍රීඩා සමාජයට ක්‍රීඩා කර තිබේ. ජාත්‍යන්තර ක්‍රිකට් විස්තර විචාරකයෙකු ලෙස තරග රැසකට ඔහු දායකත්වය ලබාදුන්නේය.", "URL": "https://sinhala.adaderana.lk/news.php?nid=22271", "Category": null, "Parent URL": null}