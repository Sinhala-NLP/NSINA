{"Source": "Adaderana", "Timestamp": "November 21, 2018 11:17 am", "Headline": "දෙදෙනෙකු අවසන් ගමන් යැවූ මාර්ග අනතුරු", "News Content": "ගල්කිස්ස ප්‍රදේශයේදී සිදුවූ රිය අනතුරකින් 62 හැවිරිදි පුද්ගලයෙකු මියගොස් තිබේ. වෑන් රථයක් සහ ත්‍රීරෝද රථයක් එකිනෙක ගැටීමෙන් ඊයේ(20) රාත්‍රී මෙම අනතුර සිදුව ඇති බව සඳහන්ය. අනතුරින් ත්‍රීරෝද රථයේ රියදුරු සහ එහි පිටුපස ගමන් කල පුද්ගලයෙකු තුවාල ලබා කළුබෝවිල රෝහලට ඇතුලත් කර ඇති අතර එහිදී ඉන් එක් අයෙකු මියගොස් තිබේ. මේ අතර මීගමුව - මිනුවන්ගොඩ මාර්ගයේ දාගොන්න ප්‍රදේශයේදී යතුරුපැදියක ගැටීමෙන් මාර්ගයේ ගමන් කල කාන්තාවක් මියගොස් තිබේ. පොලීසිය පැවසුවේ අනතුරින් යතුරුපැදිකරු ද තුවාල ලබා ඇති බවයි. මියගොස් ඇත්තේ 66 හැවිරිදි කාන්තාවකි.", "URL": "https://sinhala.adaderana.lk/news.php?nid=99533", "Category": null, "Parent URL": null}