{"Source": "Adaderana", "Timestamp": "October 21, 2010 04:43 pm", "Headline": "පළාත් පාලන ඡන්ද විමසීමේ පනත් කෙටුම්පත පාර්ලිමේන්තුවට ", "News Content": "පළාත් පාලන ආයතන විශේෂ විධි විධාන හා පළාත් පාලන ආයතන ඡන්ද විමසීමේ සංශෝධන පනත් කෙටුම්පත අද(21) පාර්ලි‍මේන්තුවට ඉදිරිපත් කරනු ලැබීය. සභානායක අමාත්‍ය නිමල් සිරිපාල ද සිල්වා මහතා විසින් මෙම පනත් කෙටුම්පත පාර්ලිමේන්තුවට ඉදිරිපත් කර තිබේ. මහ නගර සභා, නගර සභා සහ ප්‍රාදේශීය සභාවලට අදාළ මැතිවරණ ක්‍රමය වෙනස් කිරීම මෙහි මූලික අරමුණ වී ඇත. මීට අමතරව පළාත් පාලන ආයතනවල අයවැයට අදාළ කරුණු ද මෙම පනත මගින් සංශෝධනය කිරීමට කටයුතු යොදා ඇති බව සඳහන්ය. ලබන සතියේ මෙම සංශෝධන පනත් කෙටුම්පත සම්බන්ධයෙන් පාර්ලිමේන්තු විවාදය සිදුකිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=11651", "Category": null, "Parent URL": null}