{"Source": "Adaderana", "Timestamp": "April 6, 2015 05:56 am", "Headline": "පුත්තලම - කොළඹ මාර්ගයේ රිය අනතුරු දෙකකින් 5ක් මරුට  ", "News Content": "බස් රථයක් හා ත්‍රීරෝද රථයක් මුහුණට මුහුණ ගැටීමෙන් සිදුවී ඇති අනතුරකින් දෙදෙනෙකු මිය ගොස් ඇති බව මාරවිල පොලීසිය පවසයි.ඊයේ (05)රාත්‍රී 11.30 ට පමණ හලාවත - කොළඹ මාර්ගයේ මාරවිල - ගොඩවෙල මංසන්ධියේදී මෙම අනතුර සිදුවී ඇති බව අද දෙරණ වාර්තාකරු සඳහන් කරයි.අනතුරින් මිය ගොස් ඇත්තේ ත්‍රී රෝද රථයේ ගමන් කළ දෙදෙනෙකු වන අතර ඔවුන් තොඩුවාවේ පදිංචිකරුවන් බවට හඳුනා ගෙන තිබේ.අනතුරට සම්බන්ධ ලංකා ගමනා ගමන මණ්ඩලයට අයත් බස් රථය මන්නරමේ සිට කොළඹ දක්වා ධාවනය වෙමින් තිබී ඇත.අනතුරින් තුවාල ලබා සිටි ත්‍රී රෝද රථයේ ගමන් කළ දෙදෙනා එම අවස්ථාවේදීම මාරවිල මූලික රෝහලට ඇතුළත් කර ඇතත් ඔවුන් මිය ගොස් සිට ඇති බව අප වාර්තාකරු කියා සිටියි.‍අනතුරට සම්බන්ධ බස් රථය සහ රියදුරු මාරවිල පොලීසිය විසින් අත්අඩංගුවට ගෙන ඇත.වැඩිදුර පරීක්ෂණ පැවැත්වේ.මේ අතර අද උදෑසන ලොරි රථයක් සහ ත්‍රීරෝද රථයක් එකිනෙක ගැටී පුද්ගලයින් තිදෙනෙකු ජීවිතක්ෂයට පත්වී තිබේ.අදාළ අනතුර පුත්තලම මාර්ගයේ මූන්දලම ප්‍ර දේශයේදී සිදුවී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=50458", "Category": null, "Parent URL": null}