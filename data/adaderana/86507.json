{"Source": "Adaderana", "Timestamp": "March 28, 2018 01:09 pm", "Headline": "වසර ගණනක් පුරා ගම්වාසීන්ගේ ගැටළුවට තවමත් විසඳුමක් නෑ", "News Content": "බදුල්ල හා නුවරඑළිය දිස්ත්‍රික්කවලට මායිම්ව පිහිටි මැදහින්න ගම්මානය හරහා ඇති මාර්ගය සිදු දිනක ප්‍රතිසංකරණ කටයුතු සිදු නොකළ ඇති බව ප්‍රදේශයේ ජනතාව චෝදනා කරන බව අද දෙරණ වාර්තාකරු පවසයි. උඩුහාවර සිට කොරදේකුඹුර හරහා මැදහින්න යන ගම්මානවල ජීවත්වන ජනතාව සිය ගමන් අවශ්‍යතාවන් සපුරනු ලබන්නේ මෙම මාර්ගය මඟින්ය. උඩුවාහර, මැදහින්න, කොරදේකඹුර, කූරවත්ත, වදගහඋල්පත, මලපොල, අම්බලම ආදි ගම්මාන රැසක ජීවත්වන පවුල් රැසක ජනතාව මෙම මාර්ගය අබලන් වීමත් සමග ප්‍රධාන නගරවලට යාමට අමතර කිලෝමීටර් 40ක පමණ දුරක් ගෙවා දැමීමට සිදුවීම ඔවුන් කලක සිට මුහුණ දෙන තවත් දුෂ්කරතාවක් බව ගම්වාසීන් වැඩිදුරටත් සඳහන් කර තිබේ. එසේම මාර්ගයේ පවතින මේ අබලන් තත්වය හේතුවෙන් බස් රථද නියමිත පරිදි ධාවනය නොවිමෙන් තම දරුවන්ගේ පාසල් ගමන් වලටද දැඩිලෙස බාධා එල්ල වි ඇති බව ප්‍රදේශයේ ජනතාව පවසයි. මේ අතර රිදීමාලියද්ද ප්‍රාදේශීය ලේකම් කොට්ඨාශයට අයත් තිස්සපුර ආඳාඋල්පත මාර්ගයද වසර 20කින් පමණ ප්‍රතිසංස්කරණය කර නොමැති බවට එම ප්‍රදේශයේ ජනතාව පවසයි. මේ හේතුවෙන් නාගදීප හන්දිය, ඌව තිස්සපුර, කෙසෙල්පොත, කෙසෙල්වත්ත, ගමකුඹුර හා වෙලන්පැලේ ආදී ගම්මාන රැසක පවුල් 500ක් පමණ දැඩි දුෂ්කරතාවයට පත්ව ඇති බව ඔවුන් වැඩිදුරටත් සඳහන් කර ඇත. ඉපරැණි නාගදීප රජමහා විහාරය, සෙනසුන්ගල රජමහා වාහාරය ආදී සිද්ධස්ථාන වන්දනාමාන කිරීම සඳහා මෙම මාර්ගය භාවිත කිරීම හේතුවෙන් බැතිමතුන්ද පත් වන්නේ දැඩි අසීරුතාවයකටයි. බදුල්ලේ සිට අම්පාරට යාමට ඇති කෙටිම මාර්ගයද මෙය වන අතර ගොවිතැන් කටයුතුවල නිරත ගොවීන්ට සිය භවබෝග ප්‍රවාහනයද මෙම තත්ත්වය මත කලක සිට බාධා එල්ල වි ඇති බවටද ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=86507", "Category": null, "Parent URL": null}