{"Source": "Adaderana", "Timestamp": "December 31, 2013 01:24 pm", "Headline": "යතුරු පැදි 20ක් සමඟ කොල්ලකරුවන් 6ක් දැලේ ", "News Content": "තංගල්ල සහ ඒ අවට ප්‍රදේශවල යතුරුපැදි සොරකම් කිරීමේ නිරත වු පුද්ගලයින් හය දෙනෙකු තංගල්ල කොට්ඨාශ අපරාධ විමර්ශන අංශය මගින් අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශය විසින් සිදුකළ දීර්ඝ විමර්ශනයකින් අනතුරුව සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන්ගෙන් සිදුකළ ප්‍රශ්න කිරීම්වලදී සොරකම් කරන ලද යතුරු පැදි 20ක් සොයාගෙන තිබේ. අත්අඩංගුවට ගත් සැකකරුවන් රන්න සහ අඟුණුකොළපැලැස්ස යන ප්‍රදේශවල පදිංචිකරුවන් වන අතර ඔවුන් අද (31) තංගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39989", "Category": null, "Parent URL": null}