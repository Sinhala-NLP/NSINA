{"Source": "Adaderana", "Timestamp": "December 4, 2016 04:13 pm", "Headline": " තහනම් දැල් දැමූ  5ක් දැලේ", "News Content": "නීති විරෝධී ධීවර කටයුතුවල නිරත වෙමින් සිටි මෙරට ධීවරයින් පස්දෙනෙකු නාවික හමුදාව විසින් අත්අඩංගුවට ගෙන තිබේ.තහනම් දැල් භාවිත කරමින් සිලාවතුර ප්‍රදේශයට අයත් මුහුදු සීමාවේ ධීවර කටයුතුවල නිරත වෙමින් සිටියදී මොවුන් අත්අඩංගුවට ගෙන ඇති බව සඳහන් වේ.එහිදී ඩිංගි යාත්‍රාවක් සහ තහනම් දැලක් ද නාවික හමුදාව බාරයට ගත් බව වාර්තා වෙයි.අත්අඩංගුවට ගත් ධීවරයින් සහ ආම්පන්න වැඩිදුර විමර්ශන සඳහා මන්නාරම ධීවර පරීක්ෂක කාර්යාලය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=66724", "Category": null, "Parent URL": null}