{"Source": "Adaderana", "Timestamp": "May 29, 2013 02:04 pm", "Headline": " පුංචි ආණ්ඩුවක ලොක්කෙකුගෙන් පහර කා දෙදෙනෙක් රෝහලේ", "News Content": "වෙන්නප්පුව ප්‍රාදේශීය සභාවේ මන්ත්‍රීවරයෙකු විසින් සිදු කළ බව කියන පහරදීමක් හේතුවෙන් තුවාල ලැබූ පුද්ගලයින් දෙදෙනකු රෝහල්ගත කර තිබේ. වෙන්නප්පුව , කම්මල ප්‍රදේශයේ දී මෙම පහරදීම සිදුව ඇති බව සඳහන්ය. මන්ත්‍රීවරයා ඇතුළු ආයුධ සන්නද්ධ කණ්ඩායමක් මෙම පහරදීම සිදු කළ බව පහරකෑමට ලක්වූ පුද්ගලයින් පවසා තිබේ.. සිද්ධිය සම්බන්ධයෙන් ඔවුන් වෙන්නප්පුව පොලිසිය වෙත පැමිණිල්ලක් සිදුකර ඇති අතර ඒ අනුව විමර්ශන ආරම්භ කර ඇති බව වෙන්නප්පුව පොලිසිය කියා සිටියි.", "URL": "https://sinhala.adaderana.lk/news.php?nid=34471", "Category": null, "Parent URL": null}