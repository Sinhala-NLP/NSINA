{"Source": "Adaderana", "Timestamp": "June 20, 2017 12:13 pm", "Headline": "ඉන්දීය ක්‍රිකට් කණ්ඩායම ජූලි මාසයේදී දිවයිනට", "News Content": "ශ්‍රී ලංකා කණ්ඩායම සමඟ පැවැත්වෙන තරඟාවලියක් සඳහා විරාත් කෝලිගේ නායකත්වයෙන් යුත් ඉන්දීය කණ්ඩායම ජූලි මාසයේදී දිවයිනට පැමිණීමට නියමිතව තිබේ.ශ්‍රී ලංකාව සහ සිම්බාබ්වේ කණ්ඩායම අතර පැවැත්වෙන තරඟාවලියෙන් අනතුරුව එම තරඟාවලිය ආරම්භ වීමට නියමිතය.ශ්‍රී ලංකා ඉන්දියා තරඟාවලිය ටෙස්ට් තරඟ තුනකින් එක්දින තරඟ 5කින් සහ විස්සයි විස්ස තරඟයකින් සමන්විතවේ.තරඟාවලිය පළමු තරඟය ජූලි මස 26 වනදා ආරම්භ වන අතර එක්දින තරඟාවලිය අගෝස්තු මස 20 වනදා ආරම්භ වීමට නියමිතය.එම තරඟාවලියට සමගාමීව පුහුණු තරඟයක්ද ජූලි මස 21 සහ 22 යන දිනවල පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=74383", "Category": null, "Parent URL": null}