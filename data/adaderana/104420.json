{"Source": "Adaderana", "Timestamp": "February 15, 2019 07:27 pm", "Headline": "මැතිවරණයක් ඉල්ලා කෑගල්ලේ විරෝධයක්", "News Content": "පළාත් සභා මැතිවරණය කඩිනමින් පවත්වන ලෙස රජයට බල කරමින් ශ්‍රී ලංකා පොදු ජන පෙරමුණ සංවිධාන කළ උද්ඝෝෂණයක් අද(15) කෑගල්ල නගරයේදී පැවැත්වුණි. ඊට එක් වූ ශ්‍රී ලංකා පොදුජන පෙරමුණේ සභාපති මහචාර්ය ජී.ඇල්. පීරිස් මහතා කියා සිටියේ උතුරු මැද සහ සබරගමු හිටපු ප්‍රධාන අමාත්‍යවරු පළාත් සභා මැතිවරණය ඉල්ලා අධිකරණ ක්‍රියාමාර්ගයකට යොමු වන බවයි. ශ්‍රී ලංකා පොදුජන පෙරමුණ සංවිධාන කර තිබූ මෙම උද්ඝෝෂණයට එක්සත් ජනතා නිදහස් සන්ධාන පාර්ලිමේන්තු මන්ත්‍රීවරුන් ඇතුළු පිරිසක් සහභාගී වී සිටියේය.", "URL": "https://sinhala.adaderana.lk/news.php?nid=104420", "Category": null, "Parent URL": null}