{"Source": "Adaderana", "Timestamp": "July 21, 2018 12:01 pm", "Headline": "පාර්ලිමේන්තුවේ ආරම්භක සැසියට  ෆාර්ක් කැරලිකරුවන්", "News Content": "කොලොම්බියාවේ කැරලිකරුවන් ලෙස සිට එරට දේශපාලන කටයුතු වලට පිවිසි ෆාර්ක් සංවිධානයේ සාමාජිකයින් පාර්ලිමේන්තුවේ ආරම්භක සැසියට පිළිගෙන තිබේ. කොලොම්බියාවේ වත්මන් ජනාධිපති ජුවාන් මැනුවෙල් විසින් අදාළ පිළිගැනීම සිදුකර ඇති අතර දශක 05ක් පුරා රට වෙනුවෙන් සටන් කළ ෆාර්ක් කැරලිකරුවන් වර්තමානයේ දී රටේ ව්‍යවස්ථාවට ගරු කිරීම සතුටට කරුණක් බව ඔහු පවසා තිබේ. 2016 වර්සයේදී කොලොම්බියානු රජය ෆාර්ක් කැරලිකරුවන් සමඟ සාම ගිවිසුමකට එළඹ තිබුණි. ඊයේ දිනයේදී ඔවුන් පාර්ලිමේන්තුවේ ඔවුන්ට හිමි ආසන වල අසුන්ගෙන ඇති අතර “විප්ලවවාදී විකල්ප පොදු බලවේගය” ලෙස ඔවුන්ගේ දේශපාලන පක්ෂය නම් කර ඇති බව සදහන් වේ. ඒ අනුව ඔවුන්ට සෙනෙට් සභාවේ ආසන 05ක් සහ නියෝජිත මන්ත්‍රි මණ්ඩලයේ ආසන 05ක් හිමිව ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=92961", "Category": null, "Parent URL": null}