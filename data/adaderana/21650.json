{"Source": "Adaderana", "Timestamp": "January 26, 2012 08:47 am", "Headline": "අද ඉහළ කොත්මලේ වාන් දොරටු විවෘත කෙරෙයි", "News Content": "ඉහළ කොත්මලේ ජලාශයේ වාන් දොරටු විවෘත කිරීම අද(26) දිනයේ සිදුකරන බව නුවරඑළිය දිස්ත්‍රික් ආපදා කළමනාකරණ මධ්‍යස්ථානය පවසයි. අද උදෑසන 6 සිට පස්වරු 8 දක්වා කාලය තුළ අදාළ වාන් දොරටු විවෘත කිරීම සිදුවන බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා ප්‍රකාශ කළේය. මේ හේතුවෙන් ජලාශයේ පහළ කොටසේ ජනතාව අවධානයෙන් සිටිය යුතු බව එරන්දන හේමවර්ධන මහතා පෙන්වා දෙයි. තත්ත්පරයකට ඝණ මීටර් 80 ක පමණ ජලය නිදහස් කිරීමක් සිදුවන බව බලධාරීන් දැනුම් දී ඇති බව ද මීට පෙර එවැනි ජලය නිදහස් කිරීමක් සිදුවී නොමැති බව ද ඒ මහතා සඳහන් කළේය. කොත්මලේ වේල්ලට ඉහළ ප්‍රදේශවලට ද කිසියම් අවධානමක් ඇතිවිය හැකි බවත්, අදාළ කාලය තුළ ජලාශය අවට පදිංචිකරුවන්ට අවධානයෙන් සිටින ලෙසත් ඔහු දැනුම් දෙයි.", "URL": "https://sinhala.adaderana.lk/news.php?nid=21650", "Category": null, "Parent URL": null}