{"Source": "Adaderana", "Timestamp": "July 16, 2018 10:22 am", "Headline": "දක්ෂිණ අධිවේගී මාර්ගයේ හෙමින් යන්න", "News Content": "අයහපත් කාලගුණික තත්ත්වය හේතුවෙන් අඩු වේගයකින් වාහන ධාවනයේ යෙදෙන ලෙස දක්ෂිණ අධිවේගී මාර්ගයේ නඩත්තු හා මෙහෙයුම් අංශය රියදුරන්ගෙන් ඉල්ලීමක් කර ඇත. එහි අධ්‍යක්ෂක එස්.ඕපනායක මහතා ප්‍රකාශ කළේ දක්ෂිණ අධිවේගි මාර්ගයේ වාහන ගමන් කිරිමේ වේගය පැයට කිලෝමීටර් 60 පමණ දක්වා සීමා කර ඇති බවය. වැසි සහිත කාලගුණ තත්ත්වය නිසා වාර්තා වන අනතුරු සංඛ්‍යාව ඉහළයාම හේතුවෙන් මෙම ඉල්ලීම සිදු කරන බව ඔහු සඳහන් කළේය. විශේෂයෙන් සංචාරකයින් රැගෙන ගමන් ගන්නා රියදුරන් සහ අනෙකුත් රියදුරන්ට නින්දයාම හේතුවෙන් ඇතිවිය හැකි අනතුරු සම්බන්ධයෙන් ද සැලකිලිමත් විය යුතු බව එස්.ඕපනායක මහතා ප්‍රකාශ කළේය.", "URL": "https://sinhala.adaderana.lk/news.php?nid=92644", "Category": null, "Parent URL": null}