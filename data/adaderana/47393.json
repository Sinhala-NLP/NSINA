{"Source": "Adaderana", "Timestamp": "November 14, 2014 05:11 pm", "Headline": "ජනතා මතයට ගරු කරමින් අපි ඉදිරියට යනවා", "News Content": "ජනතා මතයට ගරු කරමින් ස්ථාවර ආණ්ඩුවක් ලෙස වත්මන් රජය ඉදිරියට ගමන් කරමින් සිටින බව ජනාධිපති මහින්ද රාජපක්ෂ මහතා පවසයි. ඇතැමුන්ට අවශ්‍යව ඇත්තේ ආණ්ඩුව අස්ථාවර කර රටේ සංවර්ධන වැඩපිළිවෙළ අඩාල කිරීමට බව ජනාධිපතිවරයා පෙන්වාදෙයි. රටේ ජනතාවට ප්‍රජාතන්ත්‍රවාදී අයීතින් උදෙසා බලපාන වැදගත්ම ලියවිල්ල වන ව්‍යවස්ථාව සංශෝධනය කිරීම කඩිනමින් සිදුකළ නොහැකි බව ජනාධිපතිවරයා කියයි. විධායක ජනාධිපති ධුරය සම්බන්ධයෙන් විවිධ පාර්ශව අදහස් පළකළ ද ඒ වෙනුවෙන් මීට වසර දෙකකට පෙර දී තේරීම් කාරක සභාවක් පත්කර අවශ්‍ය කටයුතු සිදුකළ බව ද ජනාධිපති මහින්ද රාජපක්ෂ මහතා ප්‍රකාශ කරයි. උතුරු අධිවේගි මාර්ගයේ ඉදිකිරීම් කටයුතු ආරම්භ කිරීමේ අවස්ථාවට එක්වෙමින් ජනාධිපතිවරයා මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=47393", "Category": null, "Parent URL": null}