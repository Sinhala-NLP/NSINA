{"Source": "Adaderana", "Timestamp": "September 16, 2018 11:23 pm", "Headline": "තාක්ෂණ නගර ව්‍යාපෘතියට බලහත්කාරයෙන් ඉඩම් ගත්තේ නෑ", "News Content": "හෝමාගම තාක්ෂණ නගර ව්‍යාපෘතියට කිසිඳු ඉඩමක් බලහත්කාරයෙන් පවරා ගෙන නොමැති බව මහානගර හා බස්නාහිර සංවර්ධන අමාත්‍ය චම්පික රණවක මහතා පවසයි. කිසිදු ඉඩමක් කොරියාවට විකිණිමක් සිදු නොකරණ බවත් ඉඩම් අක්කර 4,000 ක් ඒ සඳහා අවශ්‍ය නොවන බවත් අමාත්‍යවරයා වැඩිදුරටත් පැවසීය. සෑම ව්‍යාපෘතියක්ම තාක්ෂණික ව්‍යාපෘතියක් පමණක් බවද අමාත්‍යවරයා ප්‍රකාශ කළේය. මහානගර හා බස්නාහිර සංවර්ධන අමාත්‍ය චම්පික රණවක මැතිතුමා මෙම අදහස් පළ කළේ හෝමාගම ඉදිවීමට නියමිත තාක්ෂණ නගරය පිළිබඳව හෝමාගම ජනතාව තුළ පවතින ගැටළු විසඳා ගැනීමේ පිටිපන ප‍්‍රදේශයේ පැවැති සුහද කතිකාවතකට සහභාගී වෙමින්ය. එහිදී තාක්ෂණ නගරය ඉදිකිරීමේදී ඉඩම් අත්පත් කරගැනීම සම්බන්ධව ජනතාව තුළ පවතින අනවශ්‍ය බිය සහ පැන නැගී ඇති ගැටලු නිරාකරණය සඳහා අවශ්‍ය තොරතුරු ලබා දීමද සිදු කෙරිණි.", "URL": "https://sinhala.adaderana.lk/news.php?nid=96193", "Category": null, "Parent URL": null}