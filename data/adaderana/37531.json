{"Source": "Adaderana", "Timestamp": "September 19, 2013 04:02 pm", "Headline": "අදත් සුළගේ වේගය වැඩියි ", "News Content": "දිවයින අවට මුහුදු ප්‍රදේශවල සුළගේ වේගය වැඩි වීමේ අවධානමක් තවදුරටත් පවතින බව කාලගුණවිද්‍යා දෙපාර්තමේන්තුව පවසයි. එම දෙපාර්තමේන්තුව පවසන්නේ බස්නාහිර හෝ නිරත දෙසින් හමන සුළගේ වේගය පැයට කිලෝමීටර් 30 ත් 40 ත් අතර වේගයක පවතින බවයි. මන්නාරම සිට ගාල්ල සහ මාතර හරහා පොතුවිල් දක්වා වෙරළට ඔබ්බෙන් වන මුහුදු තීරයේ සුළගේ වේගය පැයට කිලෝ මීටර් 70 ක් දක්වා ඉහළ යා හැකි බව ද කාලගුණ විද්‍යා දෙපාර්තමේන්තුව පවසයි. දිවයින වටා වන සෙසු මුහුදු ප්‍රදේශයේ සුළගේ වේගය පැයට කිලෝමීටර් 50 ත් 60 ත් අතර වනු ඇති බව එම දෙපාර්තමේන්තුව ඉදිරිපැය 24 සඳහා අද(19) දහවල් නිකුත්කළ කාලගුණ අනාවැකියේ සඳහන් වෙයි.", "URL": "https://sinhala.adaderana.lk/news.php?nid=37531", "Category": null, "Parent URL": null}