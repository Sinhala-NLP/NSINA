{"Source": "Adaderana", "Timestamp": "April 22, 2011 03:34 pm", "Headline": "උතුරු, නැගෙනහිර අධිකරණ පිහිටුවීම කඩිනමින් ", "News Content": "උතුරු හා නැගෙනහිර ප්‍රදේශවල අධිකරණ පිහිටුවීමේ කටයුතු කඩිනම් කරන බව අධිකරණ අමාත්‍ය රවුෆ් හකීම් මහතා පවසයි. එම ප්‍රදේශවල පැවති යුදමය වාතාවර‍ණය හේතුවෙන් අධිකරණ පද්ධතියේ අඩුපාඩු මතුවූ බව අමාත්‍යවරයා සඳහන් කළේය. එම අඩුපාඩු මඟහරිමින් අධිකරණ පද්ධතිය යළි ස්ථාපිත කිරීම සඳහා සෑම පියවරක්ම ගන්නා බව හකීම් මහතා කියා සිටියි. දෙමළ භාෂාව කතාකරන විනිසුරුවරුන් එම ප්‍රදේශ වෙත වැඩි වශයෙන් අනුයුක්ත කිරිම සඳහා අධිකරණ සේවා කොමිසම සමගින් සාකච්ඡා කරන බව වව්නියාව ප්‍රදේශයේ සංචාරයක නිරත වෙමින් රවුෆ් හකීම් අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=15637", "Category": null, "Parent URL": null}