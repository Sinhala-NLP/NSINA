{"Source": "Adaderana", "Timestamp": "May 8, 2012 01:51 pm", "Headline": "උතුරු මැද පළාත් සභාව කලින් විසුරුවන්න බෑ", "News Content": "උතුරු මැද පළාත් සභාව නියමිත කාලයට පෙර විසුරුවා හැරීම වළකාලමින් වාරණ නියෝගයක් නිකුත් කොට තිබේ. උතුරු මැද පළාත් සභාවේ එක්සත් ජාතික පක්ෂ මන්ත්‍රී අනිල් රත්නායක මහතා නීතීඥයෙකු මාර්ගයෙන් පෙත්සමක් ඉදිරිපත් කරමින් 2013 සැප්තැම්බර් මස 17 වන දින උතුරු මැද පළාත් සභාවේ නිල කාලය අවසන්වීමට ඇතත් පළාත් ප්‍රධාන අමාත්‍යවරයා විසින් ඊට ප්‍රථම පළාත් සභාව විසුරුවා හැරීමට උත්සහ දරමින් සිටින බව අධිකරණයට දන්වා සිටියේය. ‍ දේශපාලන වාසි තකා ජනවරම හෑල්ලුවට ලක්කරමින් මෙය සිදු කිරීමට උත්සහ දරන බව මෙහි දී පළාත් සභා මන්ත්‍රීවරයා පවසා ඇත. ඒ අනුව අධිකරණය විසින් උතුරු මැද පළාත් සභාව නියමිත කාලයට පෙර විසුරුවාලීම වළකාලමින් වාරණ නියෝගයක් නිකුත් කර තිබේ.", "URL": "https://sinhala.adaderana.lk/news.php?nid=24097", "Category": null, "Parent URL": null}