{"Source": "Adaderana", "Timestamp": "July 5, 2017 11:43 am", "Headline": "අයි.සී.සී. ලෝක කුසලාන කාන්තා තරඟය අදයි", "News Content": "අයි.සී.සී. ලෝක කුසලාන කාන්තා ක්‍රිකට් තරඟාවලියේ ශ්‍රී ලංකා කාන්තා කණ්ඩායම සහ ඉන්දීය කාන්තා කණ්ඩායම අතර තරඟය අද(5) පැවැත්වීමට නියමිතව තිබේ.එංගලන්තයේ ඩර්බි හිදී එරට වේලාවෙන් පෙරවරු 10.30ට තරඟය ආරම්භ වීමට නියමිතය.මේ වන විට ඉන්දීය කාන්තා කණ්ඩායම තරඟ 3 කට සහභාගී වී එම තරඟ තුනම ජයගෙන ඇති අතර ශ්‍රී ලංකා කාන්තා කණ්ඩායම සහභාගී වූ තරඟ තුනෙන් කිසිඳු තරඟයක් ජය ගැනීමට සමත් වී නැත. මේ අතර කාන්තා ලෝක කුසලාන ක්‍රිකට් තරඟාවලිය යටතේ අද (5) දිනයේ තවත් තරඟ දෙකක් පැවැත්වීමට නියමිතව තිබේ. ඒ අනුව එංගලන්ත - දකුණු අප්‍රිකානු කාන්තා කණ්ඩායම් අතර තරඟයත් ඔස්ට්‍රේලියාව හා පකිස්ථාන කාන්තා කණ්ඩායම් අතර තරඟයත් පැවැත්වීමට නියමිතය.", "URL": "https://sinhala.adaderana.lk/news.php?nid=74894", "Category": null, "Parent URL": null}