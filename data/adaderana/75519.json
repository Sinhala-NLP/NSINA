{"Source": "Adaderana", "Timestamp": "July 22, 2017 02:30 pm", "Headline": "‍අඟුණකොලපැලැස්ස සිද්ධිය-විමර්ශන අරඹයි", "News Content": "‍අඟුණකොලපැලැස්ස, වැටිය හන්දිය ප්‍රදේශයේ දෙපිරිසක් අතර ඇතිවූ සිද්ධිය සම්බන්ධයෙන් අංශ කිහිපයක් ඔස්සේ පරීක්ෂණ ආරම්භ කර තිබේ. වැටිය හන්දිය ප්‍රදේශයේදී ඊයේ(21) රාත්‍රී ඇති වූ මෙම ගැටුමින් පුද්ගලයින් 19 දෙනෙකු තුවාල ලබා මේ වන විට ප්‍රතිකාර සඳහා රෝහල් ගත කර ඇති බව පොලීසිය පැවසුවේය.ඇඹිලිපිටිය රෝහලේ 16 දෙනෙකු ප්‍රතිකාර ලබන අතර තවත් 03දෙනෙකු තංගල්ල රෝහලට ඇතුළත් කර තිබේ. මෙම ගැටුම අතරතුරදී කිසියම් පුද්ගලයෙකු විසින් මෙම ස්ථානයට අත්බෝම්බ ප්‍රහාරයක් ද එල්ල කර ඇති බව පොලීසිය සඳහන් කළේය.දීර්ඝ කාලය සිට පවතින ආරවුලක ප්‍රතිඵලයක් ලෙස මෙම ගැටුම හටගෙන ඇති බව සඳහන්ය.මෙහිදී යකඩ පොලුවලින් ද පුද්ගලයින් කිහිප දෙනෙකුට ප්‍රහාර එල්ල කර ඇති අතර සැකකරුවන් ප්‍රදේශයෙන් පළාගොස් ඇති බව ද සඳහන්ය.සිද්ධිය පිළිබදව අගුණකොළපැලැස්ස පොලීසිය මූලික විමර්ශන ආරම්භ කර තිබේ.ඒ අනුව සිද්ධියට සම්බන්ධ පුද්ගලයින් කිහිප දෙනෙකුගෙන් මේ වන විට ප්‍රශ්න කර ප්‍රකාශ සටහන් කර ගෙන ඇති බව අගුණකොළපැලැස්ස පොලීසියේ උසස් නිලධාරියෙකු අද දෙරණ සමඟ සඳහන් කළේය.", "URL": "https://sinhala.adaderana.lk/news.php?nid=75519", "Category": null, "Parent URL": null}