{"Source": "Adaderana", "Timestamp": "August 14, 2017 08:10 am", "Headline": "සැප්තැම්බරයේ ජනපති අමෙරිකා සංචාරයක", "News Content": "එක්සත් ජාතීන්ගේ මහා මණ්ඩල සැසිවාරයට සහභාගීවිම සඳහා ජනාධිපති මෛත්‍රීපාල සිරිසේන මහතා එළඹෙන සැප්තැම්බර් මාසයේ අමෙරිකාවේ සංචාරය කිරිමට නියමිතව තිබේ. එක්සත් ජාතීන්ගේ 72 වන සැසිවාරය සැප්තැම්බර් මස 12 වන දින ආරම්භ කෙරෙන අතර එය සැප්තැම්බර් මස 25 වනදා දක්වා පැවැත් වෙයි. ඒ අනුව ජනාධිපතිවරයා සැප්තැම්බර් මස 19 වනදා සිට මෙම සැසිවාරයට සහභාගීවිමට නියමිතයි. ජනාධිපතිධූරයට පත්විමෙන් අනතුරුව මෛත්‍රීපාල සිරිසේන මහතා එක්සත් ජාතීන්ගේ මහා මණ්ඩල සැසිවාරයට සහභාගීවන 03 වන අවස්ථාව මෙයයි. එක්සත් ජාතීන්ගේ රටවල සියලු රාජ්‍ය නායකයින් මෙම සැසිවාරයට සහභාගීවිමට නියමිතයි. ඒ අනුව ජනාධිපතිවරයා මෙහිදී රාජ්‍ය නායකයින් කිහිප දෙනෙකු සමඟ ද්විපාර්ශවික සාකච්ඡා පැවැත්විමට ද සැලසුම් කර තිබේ.", "URL": "https://sinhala.adaderana.lk/news.php?nid=76273", "Category": null, "Parent URL": null}