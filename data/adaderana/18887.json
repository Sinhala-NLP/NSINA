{"Source": "Adaderana", "Timestamp": "September 22, 2011 09:50 am", "Headline": "20 / 20 නිල ලාංඡනය හා තරග කාලසටහන එළිදැක්වෙයි", "News Content": "2012 ලෝක කුසලාන 20 / 20 තරගාවලියේ නිල ලාංඡනය සහ තරග කාලසටහන ඊයේ(21) කොළඹ දී එළි දැක්විණි. අන්තර්ජාතික ක්‍රිකට් කවුන්සිලයේ ප්‍රධාන විධායක නිලධාරී හරූන් ලෝගාඩ්ගේ ප්‍රධානත්වයෙන් නිල ලාංඡනය එළිදැක්වීමේ කටයුතු සිදු විය. 2012 ලෝක කුසලාන 20 / 20 තරගාවලිය ලබන වසරේ සැප්තැම්බර් මස 18 වැනි දින ශ්‍රී ලංකාවේ දී පැවැත්වීමට නියමිතය. කාණ්ඩ 4ක් යටතේ මෙම තරගාවලිය පැවැත්වෙන අතර ශ්‍රී ලංකා කණ්ඩායම එහි දී \"සී\" කාණ්ඩය යටතේ තරග වැදීමට නියමිතය. ඊට සමගාමීව පැවැත්වෙන ලෝක කුසලාන කාන්තා 20 / 20 තරගාවලිය‍ ද ලබන වසරේ සැප්තැම්බර් මස 18 වැනි දින ආරම්භ වේ.", "URL": "https://sinhala.adaderana.lk/news.php?nid=18887", "Category": null, "Parent URL": null}