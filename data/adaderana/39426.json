{"Source": "Adaderana", "Timestamp": "December 8, 2013 04:57 pm", "Headline": "MOFA – 2013 සම්මාන උළෙලේ  හොඳම වාර්තා චිත්‍රපටය Tears of Blood  ", "News Content": "මොරටුව විශ්ව විද්‍යාලයීය සිනමා සම්මාන උළෙල ඊයේ (07 වනදා), ප්‍රවීණ සිනමා අධ්‍යක්‍ෂ අසෝක හඳගම මහතාගේ සහ ජනප්‍රිය නිළි පූජා උමාශංකර් මෙනවියගේ ප්‍රධානත්වයෙන් මොරටුව විශ්ව විද්‍යාලයේදී පැවැත්විණ. පරිගණක විද්‍යා හා ඉංජිනේරු අංශයේ අංශාධිපති ලුති. කර්නල් ආචාර්ය චන්දන ගමගේ, වීඩියෝ නිෂ්පාදන විෂය භාර කථිකාචාර්ය රවීන් ගුණරත්න, මහාචාර්ය ගිහාන් ඩයස්, ආචාර්ය චතුර ද සිල්වා, ආචාර්ය රප්ති ද සිල්වා ඇතුළු විශ්ව විද්‍යාල ආචාර්යවරු මෙන්ම සිසුසිසුවියන් රැසක්ද ඊට සහභාගි වී සිටියහ. මොරටුව විශ්ව විද්‍යාලයීය පරිගණක විද්‍යා හා ඉංජිනේරු අංශයේ ශිෂ්‍ය ශිෂ්‍යාවන් විසින් නිෂ්පාදිත කෙටි වාර්තා චිත්‍රපට 4ක් මෙහි දී එළි දැක්විණි. විශිෂ්ටතම නිෂ්පාදනයට හිමි ත්‍යාගය තයාපරන් මෝහනරන්ගන්, පුබුදු දොඩන්ගොඩ, නුවන් වජිරසේන සහ ධනුෂ්ක මධුශංක විසින් නිෂ්පාදිත “Tears of Blood” වාර්තා චිත්‍රපටයට හිමි විය.", "URL": "https://sinhala.adaderana.lk/news.php?nid=39426", "Category": null, "Parent URL": null}