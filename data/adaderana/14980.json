{"Source": "Adaderana", "Timestamp": "March 21, 2011 10:39 am", "Headline": "ළමා නිවාස වල 18 ඉක්මවූවන් රැකියා වෙත යොමුකිරීමට අවධානය යොමුවෙයි", "News Content": "ළමා නිවාස වල රැඳී සිටින වයස අවුරුදු 18 ඉක්මවූ තරුණ තරුණියන් සඳහා පෞද්ගලික අංශයේ රැකියා අවස්ථා සඳහා යොමුකිරීමට පරිවාස හා ළමා රක්ෂණ සේවා දෙපාර්තමේන්තුවේ අවධානය යොමුව තිබේ. මෙම ළමුන් රැකියා අවස්ථා සඳහා යොමුකිරිම ඔවුන්ට මෙන්ම සමාජයට ද ඵලදායක වන බව එම දෙපාර්තමේන්තුව පවසයි. මෙමගින් ඔවුන් නිසිලෙස සමාජගත වීම ද සිදුවන බව පරිවාස හා ළමා රක්ෂණ දෙපාර්තමේන්තුව පෙන්වා දෙයි. එබැවින් එම ළමා නිවාස ආශ්‍රිතව පවතින ආයතනවල යම් පුරප්පාඩු පවතින්නේ නම් ඒ සම්බන්ධයෙන් දැනුවත් කරන‍ ලෙස පරිවාස හා ළමා රක්ෂණ දෙපාර්ත‍මේන්තුව අදාළ සේවා යෝජකයින්ගෙන් ඉල්ලා සිටියි. ඒ සම්බන්ධ තොරතුරු 0112 85 35 49 හෝ 0113 08 24 83 යන දුරකථන අංක වෙත ලබාදිය හැකිය.", "URL": "https://sinhala.adaderana.lk/news.php?nid=14980", "Category": null, "Parent URL": null}