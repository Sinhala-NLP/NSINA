{"Source": "Adaderana", "Timestamp": "December 31, 2018 12:56 pm", "Headline": "ඉල්ලීම් වෙනුවෙන් වහල උඩට ගිය විරෝධය", "News Content": "උතුරුමැද පළාත් සෞඛ්‍ය රියදුරන් 10 දෙනෙකු වෙනත් දෙපාර්තමේන්තු වෙත ස්ථාන මාරු කිරීමට විරෝධය පළ කරමින් රියදුරන් 05 දෙනෙකු උතුරු මැද පළාත් සෞඛ්‍ය සේවා අධ්‍යක්ෂක කාර්යාලයේ ගොඩනැඟිල්ලේ වහලය මත නැග විරෝධතාවයක නියලෙන බව අද දෙරණ වාර්තාකරු පවසයි. අද(31) උදෑසන මෙම විරෝධතාවය ආරම්භ කළ බව අප වාර්තාකරු සඳහන් කළේය. අදාළ රියදුරන් ඉල්ලා සිටින්නේ තමන්ව වෙනත් දෙපාර්තමේන්තුවලට මාරු නොකර නොයවා සෞඛ්‍ය දෙපාර්තමේන්තුවේම සේවය යළි පිහිටුවන ලෙස විරෝධතාකරුවන් ඉල්ලා සිටියි. මෙම විරෝධතාකරුවන් අතර උතුරුමැද පාළාත් රෝහල්වල සේවය කරන ගිලං රථ රියදුරන් කිහිප දෙනෙකුද සිටින බව වාර්තා වෙයි. විරෝධතාකරුවන් කියා සිටියේ ඔවුන්ගේ ඉල්ලීම් සඳහා සාධාරණ විසඳුමක් ලබා දෙන තෙක් මෙම විරෝධතාවය අත්නොහරින බවයි.", "URL": "https://sinhala.adaderana.lk/news.php?nid=101577", "Category": null, "Parent URL": null}