{"Source": "Adaderana", "Timestamp": "September 26, 2017 03:44 pm", "Headline": "වැලිකඩ වැඩ බලන්න මල්වත්තගේ එවයි", "News Content": "වැලිකඩ බන්ධනාගාර රෝහලේ වැඩබලන වෛද්‍ය නිලධාරිවරයා ලෙස වෛද්‍ය ජේ.ඒ මල්වත්තගේ මහතා පත් කිරීමට තීරණය කර තිබේ. ඒ අනුව අද(26) දින සිට වෛද්‍ය ජේ.ඒ මල්වත්තගේ මහතා අදාළ තනතුර සඳහා පත් කරන ලෙස සෞඛ්‍ය අමාත්‍ය රාජිත සේනාරත්න මහතා විසින් සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර මහතාට දැනුම් දුන් බව එම අමාත්‍යාංශය සඳහන් කළේය. වැලිකඩ බන්ධනාගාර රෝහලේ වෛද්‍ය නිළධාරින් පිරිසක් සහ අමාත්‍යවරයා අතර පැවැති සාකච්ඡාවකින් පසු මේ බව දැනුම් දී ඇති බව සඳහන් වෙයි. නව වැඩබලන වෛද්‍ය නිලධාරීවරයා සති දෙකක් තුළ බන්ධනාගාර රෝහලේ පවතින ගැටළු අවසන් කිරීමේ වැඩපිළිවෙලක් සකස් කළ යුතු බවට ද රාජිත සේනාරත්න මහතා විසින් දැනුම් දී තිබේ. ඒ අනුව ඉදිරියේදී වැලිකඩ බන්ධනාගාර රෝහල සඳහා ස්ථීර වෛද්‍ය නිලධාරියෙකු පත් කිරිමට නියමිතයි.", "URL": "https://sinhala.adaderana.lk/news.php?nid=78035", "Category": null, "Parent URL": null}