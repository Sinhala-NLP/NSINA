{"Source": "Adaderana", "Timestamp": "December 26, 2012 05:13 pm", "Headline": "නිධන් සොයා ගේ බිම හාරලා", "News Content": "නිධන් ගැනීමේ අරමුණින් කැනීම් කරමින් සිටි පුද්ගලයින් සිව්දෙනෙක් පොලිස් විශේෂ කාර්ය බලකාය විසින් අත්අඩංගුවට ගෙන තිබේ. එම බලකායේ උඩවලව කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. ඕපනායක, කිරඹ ප්‍රදේශයේ නිවසක් තුළ සැකකරුවන් කැනීම් කරමින් සිටි බව විශේෂ කාර්ය බලකාය සඳහන් කළේය. එහි දී කැනීම් කටයුතු සඳහා යොදා ගත් උපකරණ කිහිපයක් ද විශේෂ කාර්ය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා ඕපනායක පොලිස්ථානයට භාර දුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=30274", "Category": null, "Parent URL": null}