{"Source": "Adaderana", "Timestamp": "July 18, 2013 02:22 pm", "Headline": "අයෙක් මැරුවාට චූදිතයාටත් දඬුවම මරණයයි", "News Content": "වැල්ලවාය පොලිස් බල ප්‍රදේශයට අයත් කුඩා ඔය ප්‍රදේශයේ පදිංචි පුද්ගලයෙකුට අද(18) මොණරාගල පළාත් බද අධිකරණය මගින් මරණ දඬුවම නියම කර තිබේ‍. පෞද්ගලික ආරවුලක් මත මිනී මැරුම් චෝදනාවට ලක් වූ වැල්ලවාය කුඩා ඔය ප්‍රදේශයෙහි පදිංචි වීරසිංහගේ සුනිල් නැමති පුද්ගලයෙකු හට මෙම මරණ දඬුවම නියම කර ඇත. මොණරාගල මහා අධිකරණ පළාත් බද විනිසුරු ගිහාන් එච්‍.කුලතුංග මහතා විසින් මෙම නියෝගය නිකුත් කර තිබේ.", "URL": "https://sinhala.adaderana.lk/news.php?nid=35893", "Category": null, "Parent URL": null}