{"Source": "Adaderana", "Timestamp": "November 28, 2011 04:24 pm", "Headline": "බණ්ඩාරවෙල අයවැය ඡන්දයෙන් ආණ්ඩු පක්ෂය පරාදයි", "News Content": "බණ්ඩාරවෙල ප්‍රාදේශීය සභාවේ අයවැය ඡන්ද විමසීමෙන් ආණ්ඩු පක්ෂය පරාජය වී තිබේ. එම ප්‍රාදේශීය සභාව සඳහා වූ අයවැයට අදාළ ඡන්ද විමසීම අද(28) සිදු කෙරුණි. එහි දී අයවැයට පක්ෂව ඡන්ද 4 ක් සහ විපක්ෂව ඡන්ද 5 ක් ලැබී ඇත. පසුගිය මාර්තු මාසයේ පැවති මැතිවරණයෙන් එක්සත් ජනතා නිදහස් සන්ධානයෙන් බණ්ඩාරවෙල ප්‍රාදේශීය සභාව සඳහා නියෝජිතයන් 6 දෙනෙකු තේරී පත් වූ අතර එක්සත් ජාතික පක්ෂයෙන් නියෝජිතයන් තිදෙනෙකු පත් කෙරුණි.", "URL": "https://sinhala.adaderana.lk/news.php?nid=20322", "Category": null, "Parent URL": null}