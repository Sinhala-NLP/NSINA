{"Source": "Adaderana", "Timestamp": "January 15, 2019 01:43 pm", "Headline": "නව ව්‍යවස්ථාවට ද්‍රවිඩ පක්ෂ යෝජනා ඉදිරිපත් කිරීම ඓතිහාසික අවස්ථාවක්", "News Content": "ශ්‍රී ලංකා ඉතිහාසයේ ප්‍රථම වතාවට ව්‍යවස්ථා සම්පාදනය සඳහා සුළු ජාතික පක්ෂ තම අදහස් ඉදිරිපත් කර ඇති බව අමාත්‍ය ලක්ෂ්මන් කිරිඇල්ල මහතා පවසයි. මහනුවර ප්‍රදේශයේ පැවති උත්සවයකට එක්වෙමින් අමාත්‍යවරයා වැඩිදුරටත් සඳහන් කලේ ඒකීය රාජ්‍ය සංකල්පයට දෙමළ ජාතික සන්ධානයද එකඟ වී ඇති බවයි. අද වන විට සියලු දෙනා නව ව්‍යවස්ථාව පිළිබඳ කථා බහට ලක් කරමින් සිටින බවත් පැවසු කිරිඇල්ල මහතා ලංකාවේ ව්‍යවස්ථාව බණ්ඩාරනායක මැතිණිය විසින් හා ජේ.ආර්. ජයවර්ධන මහතා විසින් ද සැකසු බව පැවසීය. නමුත් මෙවර නිදහස ලැබී ලොකු කාලයක් ගත වී දෙමළ පක්ෂ ව්‍යවස්ථා සැකසීමට ව්‍යවස්ථා ඉදිරිපත් කිරීමේ දී එයට සක්‍රීය දායකත්වයක් හිමි වීම ඓතිහාසික අවස්ථාවක් වන බව ද කිරිඇල්ල මහතා සඳහන් කරයි. ෆෙඩරල් ව්‍යවස්ථාවක් පිළිබඳ හෝ උතුරු නැගෙනහිර ඒකාබද්ධ කිරීම ගැන කිසිදු සාකච්ඡාවක් සිදු කර නොමැති බවත්, පැවසු කිරිඇල්ල මහතා ඒකීය සංකල්පය ද්‍රවිඩ ජාතික සන්ධානය විසින් ලංකා ඉතිහාසයේ පළමුවරට පිළිගත් බව ද පැවසීය. එනිසා පාර්ලිමේන්තුවට ඉදිරිපත් කර ඇත්තේ ව්‍යවස්ථාවක් නොව යෝජනාවක් බව ද අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=102372", "Category": null, "Parent URL": null}