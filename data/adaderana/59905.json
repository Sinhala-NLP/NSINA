{"Source": "Adaderana", "Timestamp": "May 7, 2016 03:56 pm", "Headline": "නව නිපැයුම් ලොව ජයගන්න ලාංකික සිසුන් ති‍දෙනෙක් අමෙරිකාවට", "News Content": "ජාත්‍යන්තර විද්‍යා හා ඉංජිනේරු ප්‍රදර්ශනය සඳහා මෙරට නියෝජනය කරමින් සහභාගී වන සිසුන්ට ගුවන් ටිකට් පත් ප්‍රධානය කිරීම අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් සිදු කර තිබේ.අධ්‍යාපන අමාත්‍යාංශය මගින් වාර්ෂිකව සංවිධානය කරනු ලබන නව නිපැයුම් තරඟාවලියේදී ප්‍රථම,දෙවන හා තෙවන ස්ථාන හිමිකර ගත් සිසුන් තිදෙනෙකු මෙම ප්‍රදර්ශනය සඳහා ශ්‍රී ලංකාව නියෝජනය කිරිමට සුදුසුකම් ලබා ඇති බව සඳහන්ය.එලෙස සුදුසුකම් ලබා ඇත්තේ හංවැල්ල රාජසිංහ මධ්‍යම මහ විද්‍යාලයේ චමිදු ජයසංක, ජාත්‍යන්තර පාසල් සිසුවෙකු වන අභිෂේක් හෝමස් සහ මාදම්පේ සේනානායක මධ්‍යම මහා විද්‍යාලයේ ලෝචන පියුමන්ත යන සිසුන් තිදෙනාය.හෙට සිට ලබන 13 වනදා දක්වා අමෙරිකාවේ, ඇරිසෝනාහිදී පැවැත්වෙන ජාත්‍යන්තර නව නිපයුම් තරඟාවලිය සඳහා රටවල් රැසක් නියෝජනය කරමින් සිසුන් 1700කට වැඩි පිරිසක් සහභාගී විමට නියමිතය.", "URL": "https://sinhala.adaderana.lk/news.php?nid=59905", "Category": null, "Parent URL": null}