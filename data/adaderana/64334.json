{"Source": "Adaderana", "Timestamp": "September 23, 2016 09:26 am", "Headline": " නීති විරෝධීව වැලි ගොඩදාලා 8ක් මාට්ටු ", "News Content": "බලපත්‍ර නොමැතිව මහා පරිමාණයෙන් වැලි ගොඩ දැමීමේ නිරත වූ පුද්ගලයින් 08 දෙනෙකු පොලිස් විශේෂ කාර්යය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ.යන්ත්‍ර සුත්‍ර යොදා ගනිමින් කාලයක් තිස්සේ අදාළ පිරිස වැලි ගොඩ දැමීමේ නිරතව සිට ඇති බව වාර්තා වෙයි.තංගල්ල සහ අම්බලන්තොට පොලිස් විශේෂ කාර්යය බලකා නිලධාරීන් කණ්ඩායමක් විසින් අත්අඩංගුවට ගත් සැකකරුවන් වැඩිදුර විමර්ශන සඳහා අම්බන්තොට පොලීසිය වෙත භාරදී තිබේ.බැකෝ යන්ත්‍ර දෙකක් සහ විශාල ජල පොම්ප දෙකක්ද පොලිස් භාරයට ගෙන ඇති අතර එම යන්ත්‍ර සුත්‍ර සහ සැකකරුවන් අද(23) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=64334", "Category": null, "Parent URL": null}