{"Source": "Adaderana", "Timestamp": "October 7, 2015 06:06 pm", "Headline": "ශිෂ්‍යත්ව ප්‍රතිඵල ගැන අභියාචනා 23ට කලින් අවශ්‍යයි", "News Content": "ශිෂ්‍යත්ව ප්‍රතිඵල නැවත පරීක්ෂාවක් සිදුකිරීමට අවශ්‍ය නම් ඔක්තෝබර් මස 23 වන දිනට පෙර අදාළ අභියාචනා ඉදිරිපත් කළ යුතු බව විභාග දෙපාර්තමේන්තුව පවසයි. අදාළ පාසලේ විදුහල්පතිවරයා විසින්ම අභියාචනා ඉදිරිපත් කළ යුතු බව එම දෙපාර්තමේන්තුව සඳහන් කළේය. මීට අදාළ වැඩිදුර තොරතුරු විදුහල්පතිවරුන් වෙත යොමුකළ බව ද විභාග දෙපාර්තමේන්තුව පැවසුවේය.පසුගිය අගෝස්තු මස 23 වන දින පැවති පහ ශ්‍රේණියේ ශිෂ්‍යත්ව විභාගේ ප්‍රතිඵල අද පෙරවරුවේ නිකුත් කරන ලදී.", "URL": "https://sinhala.adaderana.lk/news.php?nid=54307", "Category": null, "Parent URL": null}