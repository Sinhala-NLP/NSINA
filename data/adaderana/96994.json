{"Source": "Adaderana", "Timestamp": "October 1, 2018 01:46 pm", "Headline": "මව් සෙනෙහස අහිමි වූ තුන් නිවුන් දරුවන්ගේ ආයාචනය", "News Content": "මව්සෙනෙහස අහිමි වූ නිවුන් ගැහැණු දරුවන් තිදෙනෙකු පිළිබඳ පුවතක් ලෝක ළමා දිනය සමරන අද(01) දිනයේදී අපට වාර්තා විය. මෙම අවසනාවන්ත පුවත වාර්තා වන්නේ ඌවපරණගම, අඹගස්දෝව, ගොඩළිද ප්‍රදේශයෙනි. අචිනි නිම්සරා, සචිනි පැහැසරා සහ චලනි දිල්ෂාරා යන තුන් නිවුන් දරුවන් සිය මිත්තණිය සමඟ ජීවත්වන්නේ ඌවපරණගම, අඹගස්දෝව, ගොඩළිඳ ප්‍රදේශයේයි. වයස අවුරුදු 03ක් වන මෙම දැරියන්ගේ මව මීට වසර දෙකකට පමණ පෙර අවාසනාවන්ත ලෙස රෝගාතුර වී මියගොස් තිබේ. මෙම දරුවන්ගේ පියාට ස්ථීර රැකියාවක් නොමැති අතර පවතින ආර්ථික දුෂ්කරතා නිසාම ඔහු සිය දරුවන් පෝෂණය කරන්නේ විවිධ ප්‍රදේශවලට ගොස් කුලී වැඩ කරමින්ය. මේ වනවිට මෙම දරුවන් තිදෙනා රැකබලා ගනු ලබන්නේ දරුවන්ගේ මිත්තණියයි. ඇය පවසන්නේ දරුවන් රැකබලා ගැනීමට සහ පෝෂණය කිරීමට කවුරුන් හෝ අත දෙන්නේ නම් එය තමන්ට ඉතා අස්වැසිල්ලක් බවයි. මෙම දරුවන්ට පිහිටක් වීමට හැකි අයෙක් වේ නම් ඌව පරණගම පොලිස් ස්ථානයේ ළමා හා කාන්තා කාර්යංශයේ ස්ථානාධිපතිනිය ඉරේෂා සංජීවනී මහත්මිය ඇමතිමෙන් ඒ සඳහා දායක විය හැක. ඉරේෂා සංජීවනී මහත්මිය - 0718900093 ඌව පරණගම පොලිසිය - 057 2232765", "URL": "https://sinhala.adaderana.lk/news.php?nid=96994", "Category": null, "Parent URL": null}