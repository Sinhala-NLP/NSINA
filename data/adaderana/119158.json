{"Source": "Adaderana", "Timestamp": "September 15, 2019 03:29 pm", "Headline": "පොලීසියේ 64කට ස්ථාන මාරු", "News Content": "කොළඹ අපරාධ කොට්ඨාසයේ අධ්‍යක්ෂ පොලිස් අධිකාරී ඒ.කේ.ඩී.යූ. හේමන්ත මහතා සහ නියෝජ්‍ය පොලිස්පතිවරුන් දෙදෙනෙකු ඇතුළු පොලිස් නිලධාරීන් 64 දෙනෙකු සදහා ස්ථාන මාරුවීම් ලබා දී ඇත. ජාතික පොලිස් කොමිෂන් සභාවේ අනුමැතිය පරිදි සේවයේ අවශ්‍යතාව මෙත මෙම ස්ථාන මාරුවීම් සිදුකර ඇති බව පොලිස් මූලස්ථානය සඳහන් කළේය. ඒ අනුව කොළඹ අපරාධ කොට්ඨාශයේ අධ්‍යක්ෂ පොලිස් අධිකාරී ඒ.කේ.ඩී.යූ. හේමන්ත මහතා ත්‍රිකුණාමලය කොට්ඨාශය භාර නිලධාරීවරයා ලෙස මාරු කර යවා ඇත. නියෝජ්‍ය පොලිස්පති කේ.පී.එම්.ගුණරත්න මහතා කෑගල්ල දිසාවේ සිට විශේෂ ආරක්ෂක දිසාවටත් නියෝජ්‍ය පොලිස්පති පී.මුණසිංහ මහතා සබරගමුව දිසාවට අමතරව කෑගල්ල දිසාවේ වැඩබලන නියෝජ්‍ය පොලිස්පතිවරයා ලෙසත් ස්ථාන මාරුවීම් ලබා දී ඇති බව සඳහන්. මීට අමතරව ජ්‍යෙෂ්ඨ පොලිස් අධිකාරීවරයෙකු, පොලිස් අධිකාරීවරයෙකු, සහකාර පොලිස් අධිකාරීවරුන් දෙදෙනෙකු, ප්‍රධාන පොලීස් පරීක්ෂකවරුන් 25 දෙනෙකු සහ පොලිස් පරීක්ෂකවරුන් 32 දෙනෙකු ස්ථාන මාරුවීම් ලැබු සෙසු පිරිස අතරට අයත් වන බව පොලිස් මූලස්ථානය සදහන් කළේය.", "URL": "https://sinhala.adaderana.lk/news.php?nid=119158", "Category": null, "Parent URL": null}