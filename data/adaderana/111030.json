{"Source": "Adaderana", "Timestamp": "May 31, 2019 06:55 am", "Headline": "ජාතික ආරක්ෂාවට අදාළ කරුණු ප්‍රසිද්ධියේ අනාවරණය කිරීම වැරදි", "News Content": "ජාතික ආරක්ෂාවට අදාළ කරුණු ප්‍රසිද්ධියේ අනාවරණය කිරීම වැරදි බව පාර්ලිමේන්තු මන්ත්‍රි නිමල් සිරිපාල ද සිල්වා මහතා පවසයි. ඊයේ (30) පැවති මාධ්‍ය හමුවකදී ඔහු ප්‍රකාශ කළේ ජාතික ආරක්ෂාවට සම්බන්ධ කරුණු දැන ගත යුත්තේ සීමිත පිරිසක් පමණක් බවයි. තේරීම් කාරක සභාවේ කටයුතු සජීවීව විකාශය කිරීම අත්හිටුවන ලෙස කථා නායකවරයාගෙන් ඉල්ලා සිටින බව එම මාධ්‍ය හමුවට එක් වෙමින් පාර්ලිමේන්තු මන්ත්‍රි දුමින්ද දිසානායක මහතා ප්‍රකාශ කළේය. මේ අතර තේරීම් කාරක සභා‍වේ කටයුතු සජීවිව විකාශය කිරීමට බාධා කිරීම සම්බන්ධයෙන් එම කාරක සභාවේ අවධානය යොමු විය යුතු බව පාර්ලිමේන්තු මන්ත්‍රි හෙක්ටර් අප්පුහාමි මහතා පවසයි. පාර්ලිමේන්තු මන්ත්‍රි රමේෂ් පතිරණ මහතා ප්‍රකාශ කළේ මහ බැංකු වංචාව සම්බන්ධයෙන් චෝදනා ලැබු අයෙකු තේරීම් කාරක සභාවේදි බුද්ධි අංශ වලින් ප්‍රශ්න කිරීම් මඟින් නීතියේ ආධිපත්‍ය බිඳ වැටී ඇති බව පෙනී යන බවයි.", "URL": "https://sinhala.adaderana.lk/news.php?nid=111030", "Category": null, "Parent URL": null}