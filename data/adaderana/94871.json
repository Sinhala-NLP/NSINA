{"Source": "Adaderana", "Timestamp": "August 23, 2018 08:51 am", "Headline": " තුරුලිය වෙනුවෙන් අපි ජාතික ක්‍රියාන්විතය අරඹයි", "News Content": "ශ්‍රී ලංකා යුද හමුදාව, අධීවේග මාර්ග නඩත්තු හා කළමණාකරන අංශය සහ මනුසත් දෙරණ දියත් කරන අධිවේග මාර්ගය දෙපස තුරු සිටුවා රැකබලා ගැනීමේ ක්‍රියාන්විතය අද(23) උදෑසන 8.30 ට ආරම්භ වීමට නියමිතව තිබේ. සොබා දහම වෙනුවෙන් මිහි කුසින් උපන් දරුවන් සේ සිතමු “තුරුලිය වෙනුවෙන් අපි“ යනුවෙන් මෙහි තේමාව විය. මෙම ජාතික ක්‍රියාන්විතයේ ආරම්භය යුද හමුදාපති ලුතිනන් ජෙනරාල් මහේෂ් සේනානායක මහතාගේ ප්‍රධානත්වයෙන් අද අතුරුගිරිය අධිවේගී පිවිසුම් පරිශ්‍රයේ දී ආරම්භ වීමට නියමිතයි. මීට සමගාමීව රුක් රෝපණ කොට්ටාව, වැලිපැන්න, කහතුඩුව, දොඩංගොඩ සහ ගොඩගම පිවිසුම් අසල සිදු කිරීමට නියමිතව තිබේ. හරිත ශ්‍රී ලංකාවක් ගොඩ නැඟීමේ අරමුණින් කඩවත සිට මාතර දක්වා කිලෝමීටර 157 ක් දක්ෂිණ අධිවේගී මාර්ගය දෙපස මෙම ජාතික ක්‍රියාන්විතය මනුසත් දෙරණේ දායකත්වයෙන් සිදු කරනු ලබයි.", "URL": "https://sinhala.adaderana.lk/news.php?nid=94871", "Category": null, "Parent URL": null}