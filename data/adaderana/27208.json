{"Source": "Adaderana", "Timestamp": "September 7, 2012 01:48 pm", "Headline": "ඔස්ට්‍රේලියාවට පනින්න ගිය තවත් 58ක් මාට්ටු", "News Content": "නීති විරෝධි අයුරින් ඔස්ට්‍රේලියාවට පලායාමට තැත් කළ තවත් ශ්‍රී ලාංකිකයින් 58 දෙනෙකු නාවික හමුදාව විසින් අත්අඩංගුවට ගෙන තිබේ. ත්‍රීකුණාමලයට නාවික සැතපුම් 19ක් ඈත මුහුදේදී අදාළ ශ්‍රී ලාංකිකයින් පිරිස රැගත් බහුදින ධීවර යාත්‍රාව නාවික හමුදාව විසින් නිරීක්ෂණය කිරීමෙන් පසු අත්අඩංගුවට ගෙන ඇත. දෙව්මිණි නැමැති එම යාත්‍රාවේ සිටි අයගෙන් 35 දෙනෙකු ද්‍රවිඩ ජාතිකයින්ය. 20 දෙනෙකු මුස්ලිම් ජාතිකයින් වන අතර ඉතිරි තිදෙනා සිංහල ජාතිකයින් බව නාවික හමුදාව පවසයි. ඔවුන් යාපනය, මඩකළපුව, වව්නියාව, මුතුර්, කල්පිටිය, මීගමුව, මුලතිව්, හා ත්‍රීකුණාමලය යන ප්‍රදේශවල පදිංචිකරුවන් බව හඳුනාගෙන ඇත. වැඩිදුර පරීක්ෂණ සඳහා එම පිරිස අපරාධ පරීක්ෂණ දෙපාර්තමේන්තුවට භාරදීමට කටයුතු යොදා ඇතැයි නාවික හමුදාව පවසයි.", "URL": "https://sinhala.adaderana.lk/news.php?nid=27208", "Category": null, "Parent URL": null}