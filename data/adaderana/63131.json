{"Source": "Adaderana", "Timestamp": "August 17, 2016 09:17 am", "Headline": " නිකිණි පුර පසලොස්වක පොහොය දිනය අදයි", "News Content": "බුද්ධ පරිණිර්වාණයෙන් අනතුරුව ධර්ම භාණ්ඩාගාරික වූද, අග‍්‍ර උපස්ථායක වූද, ආනන්ද හාමුදුරුවන් රහත් බවට පත් වූයේ අදවන් නිකිණි පොහොය දිනකය.එමෙන්ම ප්‍රථම ධර්ම සංගායනාව පැවැත්වීම හේතුවෙන් ද නිකිණි පොහොය වැදගත් වෙයි.බුදුන් වහන්සේගේ ලලාට ධාතුව නිධන් කොට සේරුවිල චෛත්‍ය තැනීමේ ඇරඹුම වූයේ ද නිකිණි පොහෝ දිනයක බව සඳහන්ය.මේ අතර මහනුවර ශ්‍රී දළදා මාලිගාවේ අවසන් රන්දෝලි පෙරහැර අද(17) වීදි සංචාරය කරයි. මේ අතර අදට යෙදී ඇති නිකිණි පොහොය දිනය නිමිත්තෙන් එෆ්.එම් දෙරණ සංවිධානනය කරන \"අසපුව පෝදා සජීවී වැඩසටහන\" බලපිටිය ශ්‍රී සුභද්‍රාරාම පුරාණ රජමහා විහාරස්ථානයේදී පැවැත්වෙයි.මේ අතර පාලින්ද නුවර, පැලෑන රජමහා විහාරස්ථාන චෛත්‍යරාජයාණන් වහන්සේගේ කොත නිරාවරණය කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ(16) සිදුවුණි.පැලෑන රජමහා විහාරස්ථානය වෙත පැමිණි ජනාධිපතිවරයා ආගමික වතාවත්වල නිරත වීමෙන් අනතුරුව විහාර භූමියේ සඳුන් පැළයක් සිටුවීම සඳහා ද එක්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=63131", "Category": null, "Parent URL": null}