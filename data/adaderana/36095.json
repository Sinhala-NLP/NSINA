{"Source": "Adaderana", "Timestamp": "July 25, 2013 02:30 pm", "Headline": "නිධන් සොයමින් සිටි 6ක් කොටු ", "News Content": "පොළොන්නරුව දෙවන පටුමග ප්‍රදේශයේ නිවසක් තුළ නිධන් වස්තු ලබාගැනීමේ අරමුණින් කැණීම් කටයුතු සිදුකරමින් සිටි පුද්ගලයින් හය දෙනෙකු අත්අඩංගුවට ගෙන තිබේ. ඉදිකරමින් පවතින නිවසක් තුළ අඩි තුනක් පමණ ගැඹුරට කැණීම් සිදුකරමින් සිටියදී සැකකරුවන් අත්අඩංගුවට ගත් බව පොලීසිය සඳහන් කළේය. එහිදි කැණීම් කටයුතු සඳහා යොදාගත් උපකරණ කිහිපයක් සහ පූජා භාණ්ඩ කිහිපයක් පොලීසිය භාරයට ගෙන තිබේ. සැකකරුවන් පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36095", "Category": null, "Parent URL": null}