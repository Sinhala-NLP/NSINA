{"Source": "Adaderana", "Timestamp": "February 15, 2013 03:06 pm", "Headline": "2011 වඩා 2012  සියදිවි නසා ගැනීම් අඩුවෙලා", "News Content": "2011 වසරට සාපේක්ෂව පසුගිය වසර තුළ සියදිවි නසා ගැනීමේ සිද්ධින්වල අඩුවීමක් පෙන්නුම් කරන බව පොලිස් මූලස්ථානය පවසයි. 2011 වර්ෂය තුළ පුද්ගලයින් 3871 දෙනෙකු සියදිවි හානිකරගෙන ඇති අතර පසුගිය වර්ෂය තුළ එය 2704 දක්වා අඩුවී ඇති බව පොලිස් මූලස්ථානය සඳහන් කළේය. 2011 වර්ෂය තුළ පිරිමි පුද්ගලයින් 2939 දෙනෙකු සහ කාන්තාවන් 832 දෙදෙනෙකු සියදිවි හානිකරගෙන ඇති බව සඳහන්ය. 2012 වර්ෂය තුළ පිරිමි පුද්ගලයින් 2092 සියදිවි හානිකරගෙන ඇති අතර කාන්තාවන් 612 දෙනෙකු සියදිවි හානිකරගෙන තිබේ. වැඩි වශයෙන් සියදිවි නසාගෙන ඇත්තේ කෘමිනාශක භාවිතයෙන් සහ ගෙල සිරකර ගැනීමෙන් බව පොලිස් මුලස්ථානය සඳහන් කළේය. අනුරාධපුර සහ රත්නපුර යන දිස්ත්‍රික්කවලින් මෙම සිද්ධින් වැඩි වශයෙන් වාර්තා වී ඇත.", "URL": "https://sinhala.adaderana.lk/news.php?nid=31658", "Category": null, "Parent URL": null}