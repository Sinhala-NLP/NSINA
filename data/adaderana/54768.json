{"Source": "Adaderana", "Timestamp": "October 30, 2015 10:21 am", "Headline": "  මහින්ද අදත් ජනපති කොමිසමේ", "News Content": "පසුගිය ජනපතිවරණයේදී රාජ්‍ය රූපවාහිනි නාලිකාවක වෙළඳ දැන්වීම් ප්‍රචාරය කර ඊට මුදල් නොගෙවීයැයි කියන සිද්ධිය ගැන ප්‍රශ්න කිරීමට හිටපු ජනපති මහින්ද රාජපක්ෂ මහතා අදත් ජනපති පරීක්ෂණ කොමිසමට කැඳවා තිබේ.බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේ පිහිටි එම කොමිසමට හිටපු ජනාධිපතිවරයා මීට ටික වේලාවකට පෙර පැමිණි බව අප වාර්තාකරු පැවසීය.පසුගිය ජනපතිවරණයේදී රාජ්‍ය රූපවාහිනි නාලිකාවක වෙළඳ දැන්වීම් ප්‍රචාරය කර ඊට මුදල් නොගෙවීයැයි කියන සිද්ධිය ගැන ප්‍රශ්න කිරීමට හෙතෙම මෙලෙස කැඳවා ඇතැයි සඳහන්ය.මේ සම්බන්ධයෙන් හිටපු ජනාධිපතිවරයා මීට පෙරත් අවස්ථා කිහිපයකදීම එම කොමිසමට කැඳවූ අතර ඊයේත් මේ ගැන පැය කිහිපයක් පමණ ප්‍රශ්න කළ බව වාර්තා විය.", "URL": "https://sinhala.adaderana.lk/news.php?nid=54768", "Category": null, "Parent URL": null}