{"Source": "Adaderana", "Timestamp": "July 31, 2010 05:15 pm", "Headline": "සර්ව පාක්ෂික කමිටුව..?-තීරණය ජනපති සතුයි", "News Content": "සර්ව පාක්ෂික කමිටු රැස්වීම යළි පැවැත්වීමේ අවශ්‍යතාව මේ වන විට උද්ගතව ඇතැයි තාක්ෂණ හා පර්යේෂණ අමාත්‍ය තිස්ස විතාරණ මහතා පවසයි.. ‍මීට ඉහත දී පැවැත්වූ සාකච්ඡා මගින් එකගත්වයකට‍ පැමිණි කරුණු පිළිබඳව තවදුරටත් පුළුල් ලෙස සාකච්ඡාවට බදුන් විය යුතු බව ඔහු පෙන්වාදෙයි. පක්ෂ 13 ක් සමග මිට ඉහත දී කාරණා රැසක් සම්බන්ධයෙන් එකඟතාවයකට පැමිණීමට හැකිවූ බවත්,ජනාධිපති මහින්ද රාජපක්ෂ මහතා මේ සම්බන්ධයෙන් අවසන් තිරණය ගත යුතු බවත් අද දෙරණට ප්‍රකාශයක් කරමින් අමාත්‍යවරයා සඳහන් කළේය. නව ව්‍යවස්ථාවක් හඳුන්වා දීමට සැ‍රසෙන මෙම අවස්ථාවේ ඊට සර්ව පාක්ෂික කමිටු යෝජනා ද වඩාත් රුකුලක් වනු ඇති බව තිස්ස විතාරණ අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9945", "Category": null, "Parent URL": null}