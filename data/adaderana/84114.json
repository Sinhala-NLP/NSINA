{"Source": "Adaderana", "Timestamp": "February 8, 2018 12:28 pm", "Headline": "ගංජා කිලෝ 160 ක් සමඟ 3 ක් අත්අඩංගුවට", "News Content": "ගංජා කිලෝ ග්‍රෑම් 160කට ආසන්න තොගයක් සමඟ පුද්ගලයින් තිදෙනෙකු සිලාවතුර, සවරියපුරම් ප්‍රදේශයේදී අත්අඩංගුවට ගෙන තිබේ. මන්නරම් කොට්ඨාශ විෂ මත්ද්‍රව්‍ය ඒකකයේ නිලධාරීන්ට ලද තොරතුරක් මත සිදුකළ වැටලීමකදී එම ගංජා තොගය සමඟ සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. අත්අඩංගුවට ගත් සැකකරුවන් සිලාවතුර ප්‍රදේශයේ පදිංචිකරුවන් බව සඳහන්ය. ඔවුන් මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=84114", "Category": null, "Parent URL": null}