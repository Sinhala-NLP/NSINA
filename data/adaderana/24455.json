{"Source": "Adaderana", "Timestamp": "May 23, 2012 09:43 am", "Headline": "බඹර ප්‍රහාරයකට ලක්ව කාන්තාවන් 80 ක් රෝහලේ", "News Content": "හැටන් , කොටගල ලිදුල ‍ප්‍රදේශයේ තේ දළු නෙළමින් සිටි කාන්තාවන් පිරිසක් බඹර ප්‍රහාරයකට ලක්ව තිබේ. කාන්තාවන් 80 දෙනෙකු පමණ මෙම ප්‍රහාරයට ලක්ව ඇති බව වාර්තා වේ. ඔවුන් කොටගල රෝහලට ඇතුළත් කෙරුණු අතර බරපතළ තත්ත්වයේ පසු වූ 18 දෙනෙකු මේ වන විටත් නේවාසිකව ප්‍රතිකාර ලබන බව සඳහන්ය. තේ පඳුරක් මත තිබූ බඹර කූඩුවක් ඇවිස්සීමෙන් කාන්තාවන් මෙම ප්‍රහාරයට ලක්ව ඇත. බඹර ප්‍රහාරයන්ට ලක්වීම හේතුවෙන් මසකට 300‍ දෙනෙකු පමණ කොටගල රෝහලට පැමිණෙන බව එම රෝහලේ වෛද්‍ය අධිකාරීවරිය පවසයි.", "URL": "https://sinhala.adaderana.lk/news.php?nid=24455", "Category": null, "Parent URL": null}