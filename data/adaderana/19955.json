{"Source": "Adaderana", "Timestamp": "November 12, 2011 10:09 am", "Headline": "පැහැරගත් පුද්ගලයා ගැන කිසිදු තොරතුරක් නෑ ", "News Content": "මිරිහාන, ජුබිලි කණුව ප්‍රදේශයේ දී පැහැරගැනීමට ලක්වූ පුද්ගලයා සම්බන්ධයෙන් මෙතෙක් කිසිදු තොරතුරක් වාර්තා වී නොමැති බව ‍පොලිසිය පවසයි. ඊයේ(11) රාත්‍රි 8.30 ට පමණ ජුබිලි කණුව මංසන්ධිය අසල දී වෑන් රථයකින් පැමිණි පිරිසක් විසින් අදාළ පුද්ගලයා පැහැරගෙන ගොස් ඇති බව පොලිස් මාධ්‍ය ප්‍රකාශක කාර්යාලය පැවසීය. එම ප්‍රදේශයේ පොත්හලක් පවත්වාගෙන ගිය අදාළ පුද්ගලයා සිය පොත්හල වසා දමා නිවසට යාමට සූදානම් වන අවස්ථාවේ දී මෙම පැහැර ගැනීම සිදුව ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19955", "Category": null, "Parent URL": null}