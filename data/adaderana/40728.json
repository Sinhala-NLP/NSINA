{"Source": "Adaderana", "Timestamp": "January 29, 2014 10:14 am", "Headline": "බඳින තුවක්කුව පත්තුවී 1ක් රෝහලේ ", "News Content": "බලංගොඩ, මාවෙල ආරණ්‍ය සේනාසනය අසළ ලදු කැලෑ ප්‍රදේශයේ දී බඳිනලද තුවක්කුවක් පත්තුවීමෙන් පුද්ගලයෙකු තුවාල ලබා රෝහල්ගත කර තිබේ. මෙලෙස අනතුරට පත්ව ඇත්තේ මාවෙල ආරණ්‍ය සේනාසනයේ අළුත්වැඩියා කටයුතු වල නියැලෙමින් සිටි පුද්ගලයෙකු බව සඳහන් වෙයි. කැලෑව දෙසින් ඇසුනු ශබ්දයක් පරීක්ෂා කිරීමට යාමේ දී ඔහු මෙම අනතුරට ලක්ව ඇති බව බලංගොඩ පොලීසිය පවසයි. තුවාල ලැබු පුද්ගලයා බලංගොඩ, එගොඩවත්ත ප්‍රදේශයේ පදිංචි අයෙකු වන අතර සිද්ධිය සම්බන්ධයෙන් මෙතෙක් කිසිවෙකු අත්අඩංගුවට ගෙන නොමැත.", "URL": "https://sinhala.adaderana.lk/news.php?nid=40728", "Category": null, "Parent URL": null}