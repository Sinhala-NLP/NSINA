{"Source": "Adaderana", "Timestamp": "May 26, 2014 03:19 pm", "Headline": "කුඩාවැල්ල ධීවර වරායේ ගින්නක් ", "News Content": "ඡායා රූ - රාහුල් සමන්ත හම්බන්තොට, කුඩාවැල්ල ධීවර වරායේ මීට සිවල්ප වේලාවකට පෙර ගින්නක් හටගෙන තිබේ. ගින්නෙන් ට්‍රෝලර් වර්ගයට අයත් ධීවර බෝට්ටු 04ක් ගිනිගෙන විනාශ වී ඇති බව අද දෙරණ වාර්තාකරු සඳහන් කළේය. එම ධිවර බෝට්ටුවල වටිනාකම රුපියල් ලක්ෂ 320 ක් පමණ වන බව වාර්තා වෙයි. කෙසේ වෙතත් ගින්නට හේතුව මෙතෙක් අනාවරණය වී නොමැත. එමෙන්ම මේ වන විට කුඩාවැල්ල ප්‍රදේශයේ ධිවරයින් සහ ප්‍රදේශවාසින් එක්ව ගින්න මැඩපැවැත්වීම සඳහා දැඩි පරිශ්‍රමයකින් යුතුව කටයුතු කරන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=43484", "Category": null, "Parent URL": null}