{"Source": "Adaderana", "Timestamp": "September 9, 2018 07:11 pm", "Headline": "ආර්ථිකය හැදුවට පස්සේ අපිව දොට්ට දැම්මා", "News Content": "කඩා වැටුණු ආර්ථිකය යළි ඉහළට ගෙන ඒමට වත්මන් ආණ්ඩුව සමත්ව ඇතයි අග්‍රාමාත්‍ය රනිල් වික්‍රමසිංහ මහතා පවසයි. මහනුවර ප්‍රදේශයේ පැවති වැඩසටහනකින් එක් වෙමින් අග්‍රාමාත්‍යවරයා මේ බව ප්‍රකාශ කළේය. 2001 වසරේදී ආර්ථිකය සම්පූර්ණයෙන්ම කඩා වැටී තිබූ බවත් 2002 වසරේදී ආර්ථිකය නැගිටීමට පටන්ගත් අතර 2003 වසරේ ඉදිරියට පැමිණි බවද අග්‍රාමාත්‍යවරයා ප්‍රකාශ කළේය. ආර්ථිකය හැදූ පසු ජනතාව විසින් ආණ්ඩුවෙන් අපව ඉවත් කළ බවද අග්‍රාමාත්‍යවරයා ප්‍රකාශ කළේය. 2015 වසරේ ආණ්ඩුව බාර ගැනීමේදී තිබුණේ 2001 වසරටත් වඩා අමාරු තත්ත්වයක් බවත් ආණ්ඩුව කිරීමට නොහැකි නිසා පසුගිය ආණ්ඩුව කළින් මැතිවරණයට ගිය බවද අග්‍රාමාත්‍යවරයා ප්‍රකාශ කළේය. රටේ දළ දේශීය නිෂ්පාදිතය සියයට 14 කින් ඉහළ නැංවීමට වත්මන් රජයට හැකිවූ බව අග්‍රාමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=95829", "Category": null, "Parent URL": null}