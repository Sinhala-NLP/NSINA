{"Source": "Adaderana", "Timestamp": "October 14, 2016 07:41 am", "Headline": " බදුල්ල අපවිත්‍රවීමේ වගකීම පළාත් ප්‍රධාන ඇමති භාර ගත යුතුයි", "News Content": "බදුල්ල නගරය අපවිත්‍රවීමේ වගකීම පළාත් ප්‍රධාන අමාත්‍යවරයා විසින් භාරගත යුතු බව ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා පවසයි.ඔහු පෙන්වා දෙන්නේ කෝටි ගණනක් වියදම් කර බදුල්ල නගරය හරිත නගරයක් බවට පත් කිරීමට දැරූ උත්සහයන් ව්‍යාර්ථවී ඇති බවයි.බදුල්ල මහ නගර සභාව විසින් පවත්වාගෙන ගිය කුණු කන්දක පසුගිය ඉරිදා ගින්නක් හට ගෙන තිබුණි.දින කිහිපයක් උත්සහ කිරීමෙන් පසු ගින්න මැඩපැවැත්වීමට හැකි වූ අතර ගින්න හේතුවෙන් නගරය පුරා විෂ දූමාරයක් පැතිර ‍ගොස් තිබුණි.මේ හේතුවෙන් බදුල්ල නගරයේ පාසල් 05ක් වසා දැමීමට තීරණය කෙරුණු අතර එම පාසල් ලබන සදුදා යළි විවෘත කිරීමට නියමිතය.මේ අතර පරිසරයට කුණු එකතු කිරීමේ පළ විපාක තමන් විසින්ම භාරගත යුතු බව ජනතාව පෙන්වා දෙයි.", "URL": "https://sinhala.adaderana.lk/news.php?nid=65034", "Category": null, "Parent URL": null}