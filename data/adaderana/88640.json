{"Source": "Adaderana", "Timestamp": "May 6, 2018 09:26 pm", "Headline": "හදිසියේ අසනීප වු පුද්ගලයෙකු බස් රථයක් තුළ හැර යෑමෙන් සිදුවු මහා විපතක්", "News Content": "මගියෙකු මරණාසන්න රෝගී තත්ත්වයක පසුවද්දීත් බස්රථය තුළ දමා රියදුරු මහතා සහ කොන්දොස්තර මහතා රථයෙන් බැස යෑමේ සිද්ධියක් පසුගිය දා මහනුවර ප්‍රදේශයෙන් වාර්තා විය. මෙය සිදුවීම පසුගිය අප්‍රේල් 27 වන දින සිදුව තිබේ. එම කතාව දිග හැරෙන්නේ මෙසේය. හැටන් කලාප අධ්‍යාපන කාර්යාලයේ සේවය කරන සංවර්ධන සහකාරවරියක් හා ඇගේ සැමියා කොළඹ ප්‍රදේශයේ පුද්ගලික ආයතනයක සේවයේ නියුතු පුද්ගලයෙකුගෙන් ණය මුදලක් ගැනිම සඳහා මහනුවර ප්‍රදේශයේදී අප්‍රේල් 27වන දා හමුවීමට තිරණය කරයි. සේවා අවශ්‍යතාව මත නිවාඩුවක් ගෙන කලින් දිනයේ නිවසට පැමිණි මොවුන් දෙදෙනාටම එකවර මහනුවර දක්වා යාමට නොහැකි වු නිසාය. ඒ අනුව එදින ඇය හැටන් සිට මහනුවර දක්වාත් , ඔහු කොළඹ සිට මහනුවරට පැමිණිමටත් පිටත් වුයේ උදේ 10 ට පමණ මහනුවරදි හමුවීම සඳහාය. උදේ 10.00 ට පමණ බිරිඳ දුරකථන ඇමතුමක් ලබා දුන් අවස්ථාවේ ඔහු පේරාදෙණිය ප්‍රදේශයේ එන බවත් තවත් විනාඩි 15 ක් ඇතුළත මහනුවරට ළඟා විය හැකි බවත් බවසා තිබේ. නමුත් පැය දෙකක කාලයක් බලා සිටියත් ඔහු නොමැති තැන ජංගම දුරකථනයට ඇමතුවත් ඊටද පිළිතුරු නොදෙන අවස්ථාවේ මහනුවර ගුඩ්ෂෙඩ් බස් නැවතුම්පොලේ සිහිසුන් පුද්ගලයෙකු සිටින බවට ජනතාව අතරින් මතුවු කසුකුසුවක් ඇසි ඒ වෙතට පියනගා තිබේ. ඒ අවස්ථාවේ කොළඹ සිට මහනුවර බලා ධාවනය වු පුද්ගලික බස්රථයක සිය සැමියා ආසනයක් මත සිහිසුන්ව සිටුනු අයුරු දක්නට ලැබී තිබේ. යුහුසුළුව ඔහු මහනුවර රෝහල වෙත ගෙන ගිය පසු වෛද්‍ය නිගමනයට අනුව ඔහු පැය දෙකකට පමණ පෙර ක්ලාන්ත වී අති බවත් ලේ ගමනා ගමනය අවහිර විමක් නිසා මේ තත්ත්වය ඇති වි ඇති බවත් පවසා තිබේ. රෝහල් ගතකිරිමට පමා වීමෙන් මොළයට රුධිරය ගමන් නොකිරිම නිසා මොලයේ විශාල ශෛල ප්‍රමාණයක් විනාශ වීම හේතුවෙන් බරපතළ තත්ත්වයක පසුවන අතර දැඩි සත්කාර ඒකකයේ තවමත් සිහිසුන්ව ප්‍රතිකාර ලබමින් සිටියි. බස්රථයකට මගියෙකු ඇතුළත් කර ගන්නා මොහොතේ දි දක්වන දයාබරත්වයෙන් බිඳක් හෝ තිබුනා නම් ගමන අවසානයේ සියලු මගීන් බැස ගිය මොහෝතක දි අසුනක් මත වැටි සිටින මගියා පිළිබඳව විමසිලිමත් වන්නට තිබිණි. එවන් මනුෂ්‍යයත්වයක් තිබුනේ නම් ඔවුනුට නොහැකිනම් ළඟම සිටි පොලිස් නිලධාරියෙකු මාර්ගයෙන් හෝ මහ මඟ යන වෙනත් පුදගලයෙකුගේ පිහිටෙන් රෝහලක් වෙත ක්ෂණිකව ඇතුළත් කිරිමට පියවර ගනු ඇත. වෛද්‍ය නිගමනයට අනුව ඒසේ වුවා නම් මොහු මෙතරම් අසාධ්‍ය තත්ත්වයකට පත්නොවනු ඇත.", "URL": "https://sinhala.adaderana.lk/news.php?nid=88640", "Category": null, "Parent URL": null}