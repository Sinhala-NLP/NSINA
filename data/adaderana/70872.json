{"Source": "Adaderana", "Timestamp": "March 14, 2017 01:16 pm", "Headline": " අනතුරින් ළදරුවෙක් මිය ගොස් 3ට තුවාල ", "News Content": "මීපේ - ඉංගිරිය මාර්ගයේ අංගම්පිටිය ප්‍රදේශයේදී සිදුවු රිය අනතුරකින් කුඩා දරුවෙකු මියගොස් තිබේ.මීපේ දෙසට ධාවනය වු ලොරි රථයක් ඉදිරියෙන් පැමිණි ත්‍රී රෝද රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතල තුවාල ලැබු ත්‍රීරෝද රථයේ ගමන්ගත් කුඩාදරුවන් දෙදෙනෙකු ඇතුළු සිව් දෙනෙකු හෝමාගම රෝහලට ඇතුළත් කිරීමෙන් පසු ඉන් කුඩා දරුවෙකු මියගොස් තිබේ. මියගොස් ඇත්තේ අංගම්පිටිය ප්‍රදේශයේ පදිංචිව සිටි අවුරුද්දයි මාස 6ක් පමණ වයසැති දරුවෙකු බව සඳහන්වේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර පාදුක්ක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70872", "Category": null, "Parent URL": null}