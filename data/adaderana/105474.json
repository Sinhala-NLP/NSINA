{"Source": "Adaderana", "Timestamp": "March 4, 2019 06:28 pm", "Headline": "සජිත් බොළඳ වැඩ කරන්නේ නෑ", "News Content": "යහපත් දේශපාලන අනාගතයක් ඇති නායකයින් ඉලක්ක කරමින් ඇතැම් පිරිස් මඩ ප්‍රහාර දියත් කරමින් සිටින බව එක්සත් ජාතික පක්ෂයේ පාර්ලිමේන්තු මන්ත්‍රීවරුන් පවසයි. ඔවුන් අද(04) කොළඹ මාධ්‍ය වෙත අදහස් දක්වමින් මේ බව ප්‍රකාශ කළේය. පසුගිදා අමාත්‍ය සජිත් ප්‍රේමදාස විරුද්ධව තරුණයෙකු විසින් දිවුරුම් පෙත්සම බාර දීම දේශපාලන කුමණ්ත්‍රණයක් බවත් ඇතැමුන් විසින් චරිත ඝාතනය කිරීමේ වෑයමක නිරතවෙමින් සිටින බව පාර්ලිමෙන්තු මුජිබර් රහුමාන් මහතා සඳහන් කළේය. අමාත්‍ය සජිත් ප්‍රේමදාස මහතා වගේ නායකයෙක් එවැනි බොළඳ වැඩ සිදු නොකරන බව ඒ මහතා පෙන්වා දෙයි. මුජිබර් රහුමාන් මහතා පෙන්වා දෙන ආකාරයට එම තරුණයා කාල්ටන්හි සේවය කළ පුද්ගලයෙකු මෙන්ම නිල් බලකා සාමාජිකයෙක් හා පොදු ජන පෙරමුණේ ක්‍රියාකාරීකයෙක් බවයි. මේ අතර හොඳ දේශපාලන ගමනක් ඇති අමාත්‍ය සජිත් ප්‍රේමදාස මහතාට දේශපාලන ප්‍රහාරයක් එල්ලකරන්න බලාපොරොත්තු වන බව එක්සත් ජාතික පක්ෂය පාර්ලිමෙන්තු මන්ත්‍රී තුෂාර ඉඳුනිල් මහතා පෙන්වා දෙයි.", "URL": "https://sinhala.adaderana.lk/news.php?nid=105474", "Category": null, "Parent URL": null}