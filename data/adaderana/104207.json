{"Source": "Adaderana", "Timestamp": "February 13, 2019 10:03 am", "Headline": "තැන් 3ක රිය අනතුරුවලින් ජීවිත 3ක් අහිමි වෙයි", "News Content": "මුල්ලේරියාව, මාවනැල්ල සහ කිළිනොච්චිය යන ප්‍රදේශවලදී සිදුවූ රිය අනතුරුවලින් පුද්ගලයින් තිදෙනෙකු මියගොස් තිබේ. මුල්ලේරියාව, වල්පොල හන්දිය ආසන්නයේදී ලොරි රථයක යතුරුපැදියක් ගැටීමෙන් සිදුවු අනතුරකින් 44 හැවිරිදි යතුරුපැදිකරු මියගොස් ඇති බව සඳහන්ය. මාවනැල්ල ප්‍රදේශයේදී ට්‍රැක්ටර් රථයක ගැටීමෙන් මාර්ගයේ ගමන් කළ 85 හැවිරිදි පුද්ගලයෙකු මියගොස් තිබේ. කිළිනොච්චිය යන ප්‍රදේශයේදී වෑන් රථයක පාපැදියක් ගැටීමෙන් බරපතළ තුවාල ලැබූ 46 හැවිරිදි පාපැදිකරු මියගොස් ඇති බව පොලීසිය පැවසීය.", "URL": "https://sinhala.adaderana.lk/news.php?nid=104207", "Category": null, "Parent URL": null}