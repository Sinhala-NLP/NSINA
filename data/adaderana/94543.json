{"Source": "Adaderana", "Timestamp": "August 17, 2018 10:04 am", "Headline": "වෛද්‍ය  සිසුන්ට  අමතර ඉගැන්වීම් නොමිලේ  ලබා දෙන්න තීරණයක්", "News Content": "අමෙරිකාවේ නිව්යෝර්ක් විශ්වවිද්‍යාලයේ වෛද්‍ය සිසුන් සඳහා වන අමතර ඉගැන්වීම් නොමිලේ ලබාදීමට එම විශ්වවිද්‍යාලය තීරණය කර තිබේ. ඉහළ සාමාර්ථ ලබාගන්නා සිසුන් හෝ ආර්ථික අපහසුතා පවතින සිසුන් ලෙස වර්ග නොකර සියලුම සිසුන් සඳහා උපකාරක පන්ති නොමිලේ පැවැත්වීමට නියමිත බව විදෙස් මාධ්‍ය සඳහන් කළේය. එක් සිසුවෙකුට අමතර පන්ති සඳහා වසරකට ඩොලර් 55,000ක් වැය වන අතර එම මුදල වර්තමාන හා අනාගත සිසුන්ගෙන් අය නොකරනු ඇති බව ඊයේ (16) නිව්යෝර්ක් විශ්වවිද්‍යාලයේ පැවති උත්සවයකදී දැනුම් දී ඇත. ආර්ථික අපහසුතා හේතුවෙන් වෛද්‍ය සිසුන් පහළ මට්ටම් වල විෂයන් වෙත නිරන්තරයෙන් යොමු වීම හා ණයගැතිභාවයට පත්වීම වැලැක්වීම සඳහා මෙම පියවර ගෙන ඇත.", "URL": "https://sinhala.adaderana.lk/news.php?nid=94543", "Category": null, "Parent URL": null}