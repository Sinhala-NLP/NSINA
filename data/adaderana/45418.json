{"Source": "Adaderana", "Timestamp": "August 17, 2014 11:22 pm", "Headline": "වෙන්දේසියකට එරෙහි උද්ඝෝෂණයකට අධිකරණයෙන් වාරණ නියෝගයක් ", "News Content": "ඉඩම් වෙන්දේසියකට අදාළව හෙට(18) දිනයේ බගවන්තලාව නගරයේ පැවැත්වීමට සැලසුම් කර තිබූ උද්ඝෝෂණයක් නතර කරන ලෙසට හැටන් මහේස්ත‍්‍රාත් අධිකරණය අද වාරණ නියෝගයක් නිකුත් කර තිබේ. මෙම උද්ඝෝෂණය පැවැත්වීමට සැලසුම් කර තිබුණේ පී. දිගම්බරම් මහතාගේ නායකත්වයෙන් යුත් ජාතික කම්කරු පෙරමුණ විසින් බව අද දෙරණ වාර්තාකරු සඳහන් කළේය. ඒ, අමාත්‍ය ආරුමුගම් තොණ්ඩමන් මහතාගේ අනුදැනුම ඇතිව බගවන්තලාව තෙරේසියා වතු යායේ නීත්‍යානුකූලව මැණික් ගැරීමට බලපත‍්‍ර ලබාදීම සඳහා සැලසුම් කර ඇති මැණික් ඉඩම් වෙන්දේසියකට එරෙහිවය. ජාතික කම්කරු පෙරමුණ ඉල්ලා සිටින්නේ ජාතික මැණික් හා ස්වර්ණාභරණ අධිකාරිය සිදුකරන මෙම ඉඩම් වෙන්දේසියෙන් 25%ක මුදලක් වතු යායේ කම්කරුවන්ට ලබාදිය යුතු බවයි.", "URL": "https://sinhala.adaderana.lk/news.php?nid=45418", "Category": null, "Parent URL": null}