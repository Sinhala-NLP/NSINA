{"Source": "Adaderana", "Timestamp": "December 27, 2012 09:48 am", "Headline": "සමන්දේව ප්‍රතිමාවෙන් ගසාකයි", "News Content": "සමන් දේව ප්‍රතිමාව රැගත් රිය පෙරහරේ ගමන් කරමින් වංචනික අයුරින් මුදල් එකතු කළ බව කියන පුද්ගලයින් 11 දෙනෙකු අත්අඩංගුවට ගත් බව පොලීසිය පවසයි. ඔවුන් සෑම වසරකම මෙලෙස මුදල් එකතු කරන බව පොලිස් නිලධාරීන්ගේ ප්‍රශ්න කිරීම්වලදී පවසා ඇතත් නිසි අවසරයකින් තොරව සිදුකරන එම ක්‍රියාව නීති විරෝධී බව පොලීසිය සඳහන් කරයි. ඒ අනුව සැකකරුවන් 11 දෙනා විසින් එකතු කළ රුපියල් එකළොස් දහසකට අධික මුදලක් ද සමග ඔවුන් අධිකරණයට ඉදිරිපත් කිරීමට කටයුතු යොදා ඇතැයි පොලීසිය පවසයි. මොවුන් යටියන්තොට පොලීසිය විසින් ඊයේ අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=30284", "Category": null, "Parent URL": null}