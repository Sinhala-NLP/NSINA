{"Source": "Adaderana", "Timestamp": "October 28, 2012 09:50 pm", "Headline": "ගංජා ඇද්ද විශ්‍රාමික නාවික නිලධාරියා ඇතුළු සිව්දෙනා රිමාන්ඩ්", "News Content": "මෝටර් රථයකින් ගංජා ප්‍රවාහනය කරමින් සිටියදී අත්අඩංගුවට ගනු ලැබු විශ්‍රාමික නාවික හමුදා නිලධාරියා, ඔහුගේ බිරිඳ ඇතුළු සිව්දෙනා ලබන මස 07 වැනිදා දක්වා රක්ෂිත බන්ධනාගාර ගතකර තිබේ. පවුලේ සාමාජිකයින් සමග මෝටර් රථයකින් ගංජා ප‍්‍රවාහනය කරමින් සිටි විශ‍්‍රාමික නාවික හමුදා නිලධාරියෙකු මහනුවර - අකුරණ ප‍්‍රදේශයේ දී අලවතුගොඩ පොලීසිය විසින් ඊයේ (27) රාත‍්‍රී අත්අඩංගුවට ගන්නා ලදී. එහිදී විශ‍්‍රාමික නාවික හමුදා නිලධාරියා සමග ඔහුගේ බිරිඳ, දරුවා සහ තවත් පුද්ගලයින් දෙදෙනෙකු මෝටර් රථයේ සිට තිබේ. 1992 වසරේදී නාවික හමුදාවෙන් විශ්‍රාම ගොස් ඇති අදාළ නිලධාරියා ඔහුටම අයත් මෝටර් රථයකින් දීර්ඝ කාලයක සිට ගංජා ජාවාරම සිදුකරගෙන ගොස් ඇති බව මූලික පරීක්ෂණවලදී අනාවරණය වී ඇත. ඒ අනුව අත්අඩංගුවට ගනු ලැබු සැකකරුවන් අද (28) මහනුවර මහේස්ත‍්‍රාත් අධිකරණයට ඉදිරිපත් කිරීමෙන් පසු කුඩා ළමයා හැර සෙසු සිව්දෙනා ලබන 07 වැනිදා දක්වා රක්ෂිත බන්ධනගාර ගතකරන ලදී.", "URL": "https://sinhala.adaderana.lk/news.php?nid=28697", "Category": null, "Parent URL": null}