{"Source": "Adaderana", "Timestamp": "December 27, 2017 09:53 am", "Headline": "ත්‍රීරෝද රථය මාර්ගයෙන් ඉවතට පැන- රියදුරුට බරපතළයි-මගීන්ට තුවාල නෑ", "News Content": "රුවන්පුර ප‍්‍රදේශයේ සිට හැටන් නගරය දක්වා අධික වේගයෙන් ධාවනය වු ති‍්‍රරෝද රථයක් මාර්ගයෙන් ඉවතට පැන අනතුරට ලක්ව ඇති බව අද දෙරණ වාර්තාකරු පවසයි. ති‍්‍රරෝද රථයේ රියදුරා බරපතළ ලෙස තුවාල ලබා කොටගල රෝහල වෙත ඇතුලත් කිරිමෙන් අනතුරුව ඔහුගේ තත්ත්වය බරපතළ බැවින් තුවාලකරු වැඩිදුර ප‍්‍රතිකාර සඳහා නුවරඑළිය මුලික රෝහල වෙත මාරුකර යැවු බව හැටන් පොලිසිය සඳහන් කරයි. ඊයේ (26) පස්වරු 4.00 ට පමණ මෙම අනතුර සිදුවී ඇත්තේ හැටන් රුවන්පුර ප‍්‍රධාන මාර්ගයේ මටුගල්ල ප‍්‍රදේශයේදිය. ති‍්‍රරෝද රථය අනතුරට පත්වන අවස්ථාවේ ති‍්‍රරෝද රථයේ රියදුරා සහ තවත් මගීන් තිදෙනෙක් ගමන්කර ඇතත් මගින්ට කිසිදු අනතුරක් සිදුවී නොමැති බව හැටන් පොලිසිය පවසයි. අධික වේගයෙන් ධාවනය වී ඇති ති‍්‍රරෝද රථය අධික බෑවුමක ධාවනය කරමින් සිටිය දී වේගය පාලනය කර ගත නොහැකිව මාර්ගයෙන් ඉවතට පැන ති‍්‍රරෝද රථය කාණූවකට පෙරලීමෙන් මෙම අනතුර සිදුවි ඇති බව අනතුර පිළිබඳ පරික්‍ෂණ පවත්වන හැටන් පොලීසිය සඳහන් කරයි.", "URL": "https://sinhala.adaderana.lk/news.php?nid=82129", "Category": null, "Parent URL": null}