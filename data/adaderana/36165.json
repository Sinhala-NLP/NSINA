{"Source": "Adaderana", "Timestamp": "July 28, 2013 02:13 pm", "Headline": "කසළ තේ සමග දෙන්නෙක් කොටු", "News Content": "පරිභෝජනයට නුසුදුසු කසළ තේ තොගයක් සමඟ පුද්ගලයින් දෙදෙනෙකු දෙමටගොඩ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා බුද්ධි අංශ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වේ. එහිදී කසළ තේ කිලෝග්‍රෑම් 11,600ක්, තේ කිලෝග්‍රෑම් 10 පෙට්ටි 160ක් සහ තේ සකස් කිරීම සඳහා භාවිත කරන යන්ත්‍ර දෙකක් ද පොලීසිය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා දෙමටගොඩ පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=36165", "Category": null, "Parent URL": null}