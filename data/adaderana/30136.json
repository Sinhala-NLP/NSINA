{"Source": "Adaderana", "Timestamp": "December 21, 2012 04:51 pm", "Headline": "කනිෂ්ඨ විවෘත ගෝල්ෆ් තරගාවලියේ ජයග්‍රාහකයින් සම්මාන ලබයි", "News Content": "ශ්‍රී ලංකා කනිෂ්ඨ විවෘත ගෝල්ෆ් තරගාවලියේ ජයග්‍රාකයින්ට සම්මාන ප්‍රදානය කිරීම අද (21) සවස සිදුවිය. ඒ කොළඹ රාජකීය ගෝල්ෆ් ක්‍රීඩා සමාජ පරිශ්‍රයේදීය. මෙවර වයස අවුරුදු 10 ට අඩු කාණ්ඩයේ ශූරතාව හිමිකර ගත්තේ ප්‍රසාද ලකුණු 92 ක් ලැබූ නයිජල් ප්‍රනාන්දුය. ලකුණු 225 ක් ලැබූ වයස අවුරුදු 11 ත් 14 ත් අතර කාණ්ඩයෙන් ශූරතාව ප්‍රශාන් පීරිස් විසින් හිමිකර ගන්නා ලදී. වයස අවුරුදු 15 ත්, 17 ත් අතර වයස කාණ්ඩයේ ශූරතාව හිමිකර ගන්නට සචින්ද සිල්වා සමත්වූයේ ප්‍රසාද ලකුණු 233 ක් සමගිනි. ඒ අනුව මෙවර තරඟාවලියේ සමස්ත ශූරයා ලෙස සචින්ද සිල්වා සම්මාන හිමිකර ගන්නා ලදී.", "URL": "https://sinhala.adaderana.lk/news.php?nid=30136", "Category": null, "Parent URL": null}