{"Source": "Adaderana", "Timestamp": "November 16, 2010 04:44 pm", "Headline": "පෞද්ගලීකරණය නොකිරීම මෙන්ම පාඩු නොලැබීමත් වැදගත්", "News Content": "කිසිදු රාජ්‍ය ආයතනයක් පෞද්ගලීකරණය නොකරනවා සේම ඒවා පාඩු නොලබන තත්ත්වයෙන් පවත්වා ගෙන යාම ද ඉතා වැදගත් බව ලිට්රෝ ගෑස් සමාගමේ සභාපති ගාමිණී සෙනරත් මහතා පවසයි. අතීතයට වඩා ‍මේ වන විට බොහෝ රාජ්‍ය ආයතන ලාබ ලබන තත්ත්වයට පත්වීම සතුටට කරුණක් බව ඔහු සඳහන් කළේය. ලිට්රෝ ගෑස් නිකුත් කිරීමේ සමාරම්භක අවස්ථාව වෙනුවෙන් සපුගස්කන්ද, මාබිම පිහිටි ලිට්රෝ ගෑස් පිරවීමේ හා බෙදාහැරීමේ මධ්‍යස්ථානයේ අද(16) පැවති උත්සවයට එක්වෙමින් ගාමිණී සෙනරත් මහතා මේ අදහස් පළ කළේය. රජයට පවරාගත් මෙම ගෑස් සමාගම පෞද්ගලික ආයතනයකටත් වඩා මනා කළමනාකාරීත්වයකින් පවත්වාගෙන යාමට තමා බලාපොරොත්තු වන බව එහිදී වැඩිදුරටත් අදහස් දක්වමින් ඔහු පැවසුවේය.", "URL": "https://sinhala.adaderana.lk/news.php?nid=12199", "Category": null, "Parent URL": null}