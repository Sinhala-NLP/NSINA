{"Source": "Adaderana", "Timestamp": "May 18, 2015 03:50 pm", "Headline": "අනිද්දාට තවත් රණවිරු සැමරුම් උත්සවයක් ", "News Content": "රණවිරු සේවා අධිකාරිය මඟින් රණවිරුවන් සැමරීමේ උත්සවයක් සංවිධානය කර තිබේ.බත්තරමුල්ල රණවිරු ස්මාරකය අභියසදී ලබන 20 වනදා සැමරුම් උත්සවය පැවැත්වීමට නියමිතය.මේ සඳහා ජනාධිපති මෛත්‍රීපාල සිරිසේන මහතා, අග්‍රාමාත්‍ය රනිල් වික්‍රමසිංහ මහතා සහ ත්‍රිවිද හමුදාව නියෝජනය කරමින් ඉහළ නිලධාරින්ට ආරාධනාකර ඇති බව රණවිරු සේවා අධිකාරියේ සභාපති අනෝමා ෆොන්සේකා මහත්මිය සඳහන් කළාය. සෑම දිස්ත්‍රික්කයකම රණවිරු පවුල් 100 බැගින් පවුල් 2500ක් සඳහාද උත්සවයට ඇරයුම් කර තිබේ.රණවිරු පවුල් වෙනුවෙන් සුභසාධන වැඩසටහන් රැසක් ක්‍රියාවට නංවා ඇති බවද එම මාධ්‍ය හමුවේදී අනාවරණය කෙරිණ.මේ අතර ත්‍රස්තවාදය පරාජය කර වසර 6ක් පිරීම නිමිත්තෙන් රජය විසින් පවත්වනු ලබන රණවිරු සැමරුම් උත්සවය මාතරදී හෙට පැවැත්වීමට කටයුතු යොදා තිබේ.හිටපු ජනපති මහින්ද රාජපක්ෂ මහතාගේ සහභාගිත්වයෙන් පවත්වන රණවිරු සැමරුම් උත්සවයක්ද අද සවස විහාර මහාදේවී උද්‍යානයේදී පැවැත්වීමට කටයුතු යොදා ඇත.", "URL": "https://sinhala.adaderana.lk/news.php?nid=51418", "Category": null, "Parent URL": null}