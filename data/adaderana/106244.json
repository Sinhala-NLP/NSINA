{"Source": "Adaderana", "Timestamp": "March 17, 2019 11:39 pm", "Headline": "අපිරිසිදු ආපන ශාලා සහ සිල්ලර වෙළදසැල් රැසකට එරෙහිව නීතිය ක්‍රියාත්මක වෙයි", "News Content": "බගවන්තලාව නගරයේ පිහිටි ආපන ශාලා ,තොගසිල්ලර වෙළදසැල්, සහ බේකරි රැසක්මහජන සෞඛ්‍යය පරික්ෂකවරුන් විසින් අද (17) හදිසි පරික්ෂාවය ලක් කෙරිණ. එළඹෙන උත්සව සමය වෙනුවෙන් පාරිභෝගිකයන්ට ගුණාත්මක සහ සෞඛ්‍ය සම්පන්න ආහාර පාන ලබාදිමේ අරමුණින් හැටන් ,බගවන්තලාව , මස්කෙලිය ,කොටගල , තලවකැලේ ලිදුල නගර සභාව, ගිනිගත්හේන , කොත්මලේ ,යන මහජන සෞඛ්‍යය පරික්ෂක කාර්යයාලවලට අයත් මහජන පරික්ෂකවරුන් විසින් මෙම හදිසි පරික්ෂාව සිදු කරනු ලැබුවේය. මෙම හදිසි පරික්ෂාවේදි අපිරිසිදුව ආපන ශාලා පවත්වාගෙන ගිය ආපනශාලා හිමියන් සහ සිල්ලර වෙළදසැල් රැසක් නිතියේ රැහැනට කොටුකරගත් අතර ඔහුන්ට එරෙහිව ආහාර පනත යටතේ නෛතික පියවර ගන්නා බව මෙම වැටලිමට සහභාගි වු මහජන සෞඛ්‍යය පරික්ෂකවරුන් කියා සිටියේය. අඩුපාඩුකම් රැසක් සහිතව ආපන ශාලා සහ සිල්ලර වෙළදසැල් පවත්වාගෙන ගිය ආපන ශාලා හිමියන් සහ වෙළදසැල් හිමියන්ට එම අඩුපාඩුකම් සපුරා ගැනිම සදහා දින 14 කාලයක් ලබාදුන් අතර එම කාලය තුලදි හදුනාගත් අඩුපාඩුකම් සපුරා යලිත් මහජන සෞඛ්‍යය පරික්ෂකවරුන්ට පෙන්විය යුතුය. එසේ නොකරන ආපන ශාලා හිමියන් සහ වෙලදසැල් හිමියන්ට එරෙහිව නෛතික පියවර ගන්නා බව වැටලිම සිදු කල මහජන සෞඛ්‍යය පරික්ෂකවරුන් ප්‍රකාශ කළ බව අද දෙරණ වාර්තාකරු සඳහන් කරයි. මෙම වැටලිමේදි සිල්ලර වෙළදසැල්වවල අලෙවි කිරිමට තිබු පරිභෝජනයට නුසුදුසු තත්ත්වයේ ආහාර ද්‍රව්‍යය රැසක් මහජන සෞඛ්‍ය පරික්ෂකවරුන් භාරයට ගෙන එවා විනාශ කල අතර,කල් ඉකුත් වු ආහාර රැසක්ද මහජන සෞඛ්‍ය පරික්ෂකවරුන් භාරයට ගෙන විනාශ කර ඇත.", "URL": "https://sinhala.adaderana.lk/news.php?nid=106244", "Category": null, "Parent URL": null}