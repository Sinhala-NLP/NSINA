{"Source": "Adaderana", "Timestamp": "March 15, 2011 12:19 pm", "Headline": "පුංචි ඡන්දයට දින 03 ක් පාසල් වැසෙයි", "News Content": "යාපනය හා කිලිනොච්චි දිස්ත්‍රික්ක වල හැර දිවයිනේ සියලුම රජයේ පාසල් හෙට(16) සිට දින 03 ක් වසා තැබීමට රජය තීරණය කර තිබේ. මාර්තු 17 වන දින පැවැත්වීමට නියමිත පළාත් පාලන මැතිවරණය වෙනුවෙන් මෙසේ සියලුම පාසල් වසා දැමීමට තීරණය කර ඇති බව අධ්‍යාපන අමාත්‍යාංශ ලේකම් එච්. එම්. ගුණසේකර මහතා සඳහන් කළේය. ඒ අනුව මාර්තු 16, 17 හා 18 යන තෙදින තුළ මෙසේ යාපනය හා කිලිනොච්චි දිස්ත්‍රික්ක වල හැර සියලුම රජයේ පාසල් පාසල් වසා තැබෙන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=14856", "Category": null, "Parent URL": null}