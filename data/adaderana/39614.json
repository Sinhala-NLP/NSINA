{"Source": "Adaderana", "Timestamp": "December 15, 2013 05:17 pm", "Headline": "මැන්ඩෙලා ලොවෙන් සමුගනී", "News Content": "දකුණු අප්‍රිකාවේ ප්‍රථම කළු ජාතික ජනාධිපති නෙල්සන් මැන්ඩෙලා මහතාගේ දේහය පිළිබඳ අවසන් කටයුතු මීට සුළු වෙලාවකට පෙර දකුණු අප්‍රිකාවේ කූණු ප්‍රදේශයේ දී සිදු කෙරුණි. පුර්ණ රාජ්‍ය ගෞරව සහිතව සිදු කෙරුණු අවමංගල්‍ය උත්සවය සඳහා රාජ්‍ය නායකයින් ඇතුළු විශාල පිරිසක් සහභාගී වී සිටියහ. මැන්ඩෙලා උපන් භූමිය වන කූණු ප්‍රදේශයේ ඔහු අයත් ගෝත්‍රික ප්‍රජාවගේ චාරිත්‍ර වලටද මුල් තැනක් දෙමින් දේහය මිහිදන් කෙරුණේ හමුදා උත්තමාචාරයද සහිතවය. පෙනහළු ආබාධයකට ලක්ව සිටි නෙල්සන් මැන්ඩෙලා පසුගිය 05 වනදා අභාවප්‍රාප්ත වන විට 95 වන වියේ පසුවිය.", "URL": "https://sinhala.adaderana.lk/news.php?nid=39614", "Category": null, "Parent URL": null}