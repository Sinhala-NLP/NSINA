{"Source": "Adaderana", "Timestamp": "August 24, 2017 08:58 am", "Headline": " පළාත් පාලන ඡන්ද විමසීම් කෙටුම්පත අද  විවාදයට", "News Content": "පළාත් පාලන ආයතන ඡන්ද විමසීම් පනත් කෙටුම්පත අද(24) දිනයේ පාර්ලිමේන්තුවේදී විවාදයට ගැනීමට නියමිතව තිබේ. පාර්ලිමේන්තු විවාදයෙන් අනතුරුව අද පස්වරුවේ ඊට අදාළ ඡන්ද විමසීමද සිදුකිරීමට නියමිත බව වාර්තා වෙයි. කෙසේ වෙතත් මෙම පනත් කෙටුම්පත සඳහා රජය විසින් නව සංශෝධන ඉදිරිපත් කිරීමට සැළසුම් කර ඇති බව ඒකාබද්ධ විපක්ෂය පවසයි. පාර්ලිමේන්තු මන්ත්‍රී දිනේෂ් ගුණවර්ධන මහතා පෙන්වා දෙන්නේ එම සංශෝධන ඊයේ(23) දිනය තුළ පාර්ලිමේන්තුවට ඉදිරිපත් කරන බවට ආණ්ඩු පක්ෂය පොරොන්දු වුවද එම සංශෝධන ඉදිරිපත් කිරීමට ඔවුන් පියවර නොගත් බවයි. එම නිසා අදාළ සංශෝධන පිළිබඳව අද දිනයේ වැඩි අවදානයක් යොමු කර පනතට සහයෝගය ලබාදෙන්නේ ද නැද්ද යන්න පිළිබඳව තීරණය කරන බව දිනේෂ් ගුණවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=76616", "Category": null, "Parent URL": null}