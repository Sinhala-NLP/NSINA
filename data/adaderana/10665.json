{"Source": "Adaderana", "Timestamp": "September 6, 2010 08:57 am", "Headline": "සරසවි ආචාර්යවරුන් හා මුදල් ලේකම් අතර සාකච්ඡාවක් ", "News Content": "විශ්ව විද්‍යාල ආචාර්යවරුන්ගේ සමිති සම්මේලනය සහ මුදල් අමාත්‍යාංශ ලේකම්වරයා අතර විශේෂ සාකච්ඡාවක් අද පැවැත්වේ. මුදල් අමාත්‍යාංශයේ පැවැත්වෙන මෙම සාකච්ඡාවේදී ආචාර්යවරුන්ගේ වැටුප් වැඩිකිරීම සම්බන්ධයෙන් අවධානය යොමු කිරීමට නියමිතය. අදාළ සාකච්ඡා අසාර්ථක වුවහොත් ආචාර්යවරුන් විශ්ව විද්‍යාලවල ස්වෙච්ඡාවෙන් දරන තනතුරු වලින් ඉවත් වන බව එම සමිති සම්මේලනයේ සභාපති මහාචාර්ය සම්පත් අමරතුංග මහතා ප්‍රකාශ කර තිබුණි. විශ්ව විද්‍යාල ආචාර්යයවරුන් සිය වැටුප් වැ‍ඩි කරන ලෙස ඉල්ලා මීට පෙර සංකේත වර්ජනයක නිරත වු අතර අදාළ වැටුප් වැඩි කිරීම පිළිබඳ සොයා බලන බවට පොරොන්දු වීමෙන් පසු ඉදිරි වෘත්තීය ක්‍රියාමාර්ග ගැනීම අත්හිටුවීමට තීරණය කරනු ලැබීය.", "URL": "https://sinhala.adaderana.lk/news.php?nid=10665", "Category": null, "Parent URL": null}