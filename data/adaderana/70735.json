{"Source": "Adaderana", "Timestamp": "March 11, 2017 04:53 pm", "Headline": "ජනාධිපති නාගරික මන්ත්‍රී කෙනෙක් වෙලා", "News Content": "කොළඹ හා තදාසන්න ප්‍ර දේශවල කසල බැහැර කිරීම විධිමත් කිරීම සඳහා අදාළ සියලු ආයතන එක්ව නිසි ක්‍රමවේදයකට එළැඹිය යුතු බව ජනාධිපතිවරයා පවසමින් මෙවැනි ගැටළු විසඳීමට යොමු වීම තුළින් අද වන විට ජනාධිපතිවරයා නාගරික මන්ත්‍රීවරයාගේ රාජකාරීය ද ඉටු කිරීමට සිදුව ඇතැයි කොළඹ නාගරික මන්ත්‍රී කුලතිස්ස ගීකියනගේ මහතා පවසයි. අද වන විට ඇතිව තිබෙන කසල ගැටළුව පිළිබඳ අදහස් දැක්වීමට අද (11) පැවති මාධ්‍ය හමුවකට එක්වෙමින් ඔහු මේ බව පැවසීය. කසල ගැටළුව සම්බන්ධයෙන් නිලධාරීන්ට චෝදනා කළ ද අද වන විට මහජනතාවට ඒ පිළිබඳ කියන්න පුද්ගලයෙක් හෝ නොමැති බවත් එය ඉතා ඛේදනීය තත්ත්වයක් බවත් ඔහු පවසා සිටියේ ය. සීමා නීර්ණය පිළිබඳ කියමින් අද වන විට ඡන්දය කල් දැමීම නිසා මෙවැනි තත්ත්වයක් ඇති ව තිබෙන බව ද මොහු වැඩි දුරටත් පැවසීය.", "URL": "https://sinhala.adaderana.lk/news.php?nid=70735", "Category": null, "Parent URL": null}