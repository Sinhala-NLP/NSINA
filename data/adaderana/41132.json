{"Source": "Adaderana", "Timestamp": "February 15, 2014 08:22 am", "Headline": "පෙරහැරින් රත්නපුර පාරවල් අවහිරයි  - විකල්ප මාර්ගවල යන්න", "News Content": "රත්නපුර - බලංගොඩ ඒ-4 මාර්ගය සහ රත්නපුර - ඇඹිලිපිටිය ඒ - 18 මාර්ගවල රථ වාහන ධාවනයට අද සහ හෙට පැයක පමණ කාලයක් බාධා ඇති විය හැකි බව පොලීසිය පවසයි. පැල්මඩුල්ල රජමහා විහාරස්ථානයේ සතර මහා දේවාල රන්දෝලි පෙරහැර හේතුවෙන් අදාළ මාර්ග අවහිර වීම් ඇති විය හැකි බව පොලීසිය කියයි. ඒ අනුව අද පස්වරු 3 සිට සහ හෙට රාත්‍රී 9 දක්වා එම මාර්ග අවහිර වීම් ඇති විය හැකිය. විකල්ප මාර්ග ලෙස රත්නපුර - ඇඹිලිපිටිය මාර්ගය වෙනුවට රත්නපුර - නිවිතිගල හරහා වටාපොත- කහවත්ත හරහා මාර්ගය භාවිත කරන ලෙස පොලීසිය මහජනතාවට දැනුම්දෙයි. එමෙන්ම රත්නපුර - බදුල්ල මාර්ගය වෙනුවට රත්නපුර - වේවැල්වත්ත මාර්ගය හරහා බලංගොඩ දක්වා මාර්ගය භාවිත කළ හැකි බව පොලීසිය කියයි.", "URL": "https://sinhala.adaderana.lk/news.php?nid=41132", "Category": null, "Parent URL": null}