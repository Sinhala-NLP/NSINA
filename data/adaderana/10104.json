{"Source": "Adaderana", "Timestamp": "August 9, 2010 08:18 am", "Headline": "අතුරුගිරියේදී හෙරොයින්‍ සමග තිදෙනෙක් කොටුවෙලා\t", "News Content": "අතුරුගිරිය පොලිස් වසමේ කොට්ටාව, පන්නිපිටිය ප්‍රදේශයේ කරන ලද වැටලීමකදී හෙරොයින්‍ තොගයක් සමග සැකකරුවන් තිදෙනෙකු අත්අඩංගුවට ගෙන තිබේ. ඊයේ සිදුකළ මෙම මෙහෙයුමේදී අත්අඩංගුවට ගත් සැකකරුවන් අතර කාන්තාවක ද වන බව පොලිස් මාධ්‍ය ප්‍රකාශකවරයා සඳහන් කළේය. ඇය සතුව හෙරොයින් ග්‍රෑම් 2 මිලි ග්‍රෑම් 394ක් පොලිස් භාරයට ගෙන ඇත. මීට අමතරව එක් සැකකරුවෙකු සතුව හෙරොයින් ග්‍රෑම් 2 මිලිග්‍රෑම් 353ක් සහ අනෙක් සැකකරු සතුව හෙරොයින් ග්‍රෑම් එකක් පමණ ද තිබු බව පොලිසිය පවසයි. ඔවුන් අද හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10104", "Category": null, "Parent URL": null}