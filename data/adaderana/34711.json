{"Source": "Adaderana", "Timestamp": "June 7, 2013 11:15 am", "Headline": "ඇත් දළ යුගලක් සමඟ පුද්ගලයෙක් කොටුවෙයි", "News Content": "ඇත් දළ යුගලක් අලෙවි කිරීමට සූදානම් වු පුද්ගලයෙකු අනුරාධපුර දූෂණ මර්දන අංශයේ නිලධාරීන් කණ්ඩායමක් විසින් අත්අඩංගුවට ගෙන ඇත. උපාය දූතයෙකු යොදවා කලාඔය පාලම අසල ප්‍රදේශයේ දී ඊයේ රාත්‍රී සැකකරු අත්අඩංගුවට ගත් බව පොලීසිය පවසයි. ඔහු සතුව තිබී පොලිස් භාරයට ගත් ඇත් දළ යුගල විල්පත්තුව ජාතික වනෝද්‍යානයේ දී ඝාතනය කළ ඇතෙකුගේ බවට තොරතුරු අනාවරණය වී තිබේ. සැකකරු පහලපුළියන්කුලම ප්‍රදේශයේ පදිංචි 65 හැවිරිදි අයෙකු වන අතර ඔහු අද තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34711", "Category": null, "Parent URL": null}