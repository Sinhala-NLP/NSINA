{"Source": "Adaderana", "Timestamp": "February 16, 2013 08:51 am", "Headline": "විමල් ජනතාවගේ ඇස්වලට වැලි ගහනවා", "News Content": "අහිංසක ජනතාවගේ පරිප්පු ටිකට, මාලු ටින් එකට, හාල් ටිකට බදු ගසන මේ ආණ්ඩුව ඒ මුදල් ඇමතිවරුන් 137ක් නඩත්තු කිරීමට පාවිච්චි කරන බව එජාප මන්ත්‍රී රවී කරුණානායක මහතා පවසයි. එකී වියදම් අඩු කිරීමට නම් අමාත්‍යංශ 137 පහළොව දක්වා අඩු කළ හැකි නමුත් එසේ නොකරන්නේ මන්දැයි මන්ත්‍රීවරයා ප්‍රශ්න කරයි. ආර්ථික ඝාතකයෝ ඉන්නේ මුදල් අමාත්‍යංශයේ බවත් ඒ අය පෝෂණය කරන්නේ කැබිනට් අමාත්‍යවරුන් බවද විමල් වීරවංශ අමාත්‍යවරයා ද එහි සාමාජිකයෙකු බවත් රවී කරුණානායක මහතා පෙන්වාදෙයි. විමල් වීරවංශ අමාත්‍යවරයා කතා කරන්නේ ජනතාවගේ ඇස්වලට වැලි ගැසීමට බවද මේ බව එදා කියු අවස්ථාවේදී අපි කුමන්ත්‍රණ කරන බවට චෝදනා කළ බවද මන්ත්‍රීවරයා කියයි. වීරවංශ අමාත්‍යවරයා මුදල් අමාත්‍යංශයේ නිලධාරීන් පිරිසක් පිළිබඳ සිදු කළ ප්‍රකාශයකට ප්‍රතිචාර දක්වමින් රවී කරුණානායක මන්ත්‍රීවරයා මේ බව පැවසීය.", "URL": "https://sinhala.adaderana.lk/news.php?nid=31673", "Category": null, "Parent URL": null}