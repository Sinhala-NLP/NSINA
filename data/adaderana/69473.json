{"Source": "Adaderana", "Timestamp": "February 11, 2017 10:55 pm", "Headline": " පිලිපීනයේ භූ කම්පනයක්-4ක් මරුට-100ට තුවාලයි", "News Content": "පිලිපීනයේ හටගත් භූ කම්පනයකින් පුද්ගලයින් සිව්දෙනෙකු මියගොස් තිබේ.එහිදී තවත් පුද්ගලයින් 100 දෙනෙකුට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය.රිච්ටර් මාපකයේ ඒකක 6යි දශම 7ක ප්‍රබලත්වයකින් යුක්ත අදාළ භූකම්පනය හටගෙන ඇති බව සඳහන්ය.භූකම්පනය හේතුවෙන් ගොඩනැගිලි, මාර්ග,පාළම් ඇතුළු දේපලවලට ද දැඩි අලාභහානී සිදුව ඇති බව වාර්තා වෙයි.කෙසේවෙතත් භූකම්පනය හේතුවෙන් සුනාමි අවදානම් තත්ත්වයක් දැනුම් දී නොමැති බව අමෙරිකානු පැසිෆික් සුනාමි අවදානම් මධ්‍යස්ථානය පවසා ඇත.", "URL": "https://sinhala.adaderana.lk/news.php?nid=69473", "Category": null, "Parent URL": null}