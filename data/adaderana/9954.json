{"Source": "Adaderana", "Timestamp": "August 1, 2010 09:00 am", "Headline": "පකිස්ථාන ගංවතුරින් 800 ක් මරු‍ට ", "News Content": "පකිස්ථානයට බලපා තිබෙන දරුණු ගංවතුර හේතුවෙන් පුද්ගලයින් 800 ක් පමණ ජීවිතක්ෂයට පත් ව තිබේ. ගංවතුර හේතුවෙන් දස ලක්ෂයකට ආසන්න පිරිසක් අවතැන්ව ඇති බව එක්සත් ජාතීන්ගේ වාර්තා පවසයි. පකිස්ථානයට බලපා තිබෙන මෙම ගංවතුර තත්ත්වය දශක ගණනාවකින් එරටට බලපෑ දරුණුතම ගංවතුර තත්ත්වය බව වාර්තා වේ. පකිස්ථානයේ පළාත් 4කට මෙම ගංවතුර තත්ත්වය බලපා ඇති බව සඳහන්ය. සන්නිවේදන සහ ප්‍රවාහන කටයුතුවලට බාධා මතුවීම හේතුවෙන් ගංවතුරින් විපතට පත්වූවන්ට සහන සැලසීමේ කටයුතු වලට බාධා එල්ල වී ඇති බව වාර්තා වේ. එක්සත් ජාතීන්ගේ සංවිධානය අවතැන් වූවන්ට අවශ්‍ය පානීය ජලය, ආහාර සහ සෞඛ්‍ය පහසුකම් සැලසීමේ කටයුතු මේ වන විටත් සිදුකරමින් සිටින බව එම සංගමයේ ප්‍රකාශ‍කයෙකු ජාත්‍යන්තර මාධ්‍ය වෙත පවසා ඇත.", "URL": "https://sinhala.adaderana.lk/news.php?nid=9954", "Category": null, "Parent URL": null}