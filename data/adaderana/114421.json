{"Source": "Adaderana", "Timestamp": "July 18, 2019 12:25 pm", "Headline": "රාජකීය ජන්ම දින සැමරුම", "News Content": "වික්ටෝරියා මහ රැජිණගේ 200වැනි ජන්ම දිනය වෙනුවෙන් සංවිධානය වූ ප්‍රදර්ශනයක් පසුගියදා බ්‍රිතාන්‍යෙය්දී ආරම්භ කෙරුණි. ඊට දෙවැනි එලිසබත් මහ රැජිණද එක්ව සිටීම විශේෂත්වයක්. බ්‍රිතාන්‍යෙය් වික්ටෝරියා අධිරාජිණිය වෙනුවෙන් සංවිධානය වූ ප්‍රදර්ශනයක් පසුගියදා බකින්හැම් මාලිගාවේදී පැවැත්විය. ඒ දෙවැනි එළිසබත් මහ රැජිණගේ ප්‍රධානත්වයෙන්. වික්ටෝරියා රැජිනගේ 200වැනි ඡන්ම සංවත්සරය වෙනුවෙන් සංවිධානය වූ මෙම ප්‍රදර්ශනය නම්කර ඇත්තේ ක්වීන් වික්ටෝරියාස් පැලස් නමින්. වික්ටෝරියා රැජිනගේ පාලනය යටතේ වරෙක රළු මාලිගාවක් ලෙසින් පැවැති බකින්හැම් මාලිගය වඩාත් ආදරණීය ස්ථානයක් බවට පත්වූ ආකාරය ප්‍රදර්ශනයේදී නිරූපණය වන බව සංවිධායකයන් පවසනවා. ප්‍රදර්ශනය නැරඹීමට පැමිණෙන පිරිසට ප්‍රක්ෂේපිත ආලෝක රටා හා වර්ණවත් රටා යොදාගත් සංදර්ශනද නැරඹීමේ අවස්ථාව ද හිමිවෙයි. වික්ටෝරියා රැජිනගේ ඔටුන්නත්, ඇදුම් ආයිත්තම් හා පාට පැන්සල් පෙට්ටිය පවා ප්‍රදර්ශනය සඳහා තබා තිබුණි. ඊට ඇගේ දරුවන්ගේ ළාබාල විය සම්බන්ධයෙන් වන භාණ්ඩ රැසක්ද එක්කර තිබීම විශේෂත්වයක්. 18 වැනි වියේදී රාජකීයත්වයට පත් වික්ටෝරියා මහ රැජිණ, දෙවැනි එලිසබත් මහ රැජිණගේ මිත්තණියකද වෙයි. 1837 වර්ෂයේ පටන් මියයන තුරු එනම් 1901 වසර දක්වා රාජකීයත්වය දැරූ ඇය සැළකුණේ ලොව වැඩිම කාලයක් රජකම් කළ රාජිණිය ලෙසයි. කෙසේ වෙතත්, 2015 වසරේදී දෙවැනි එලිබත් රැජින ඇය අබිබවා යමින් ලොව වැඩිම කාලයක් රාජ්‍ය පාලනයේ නිරත පාලිකාව ලෙසින් ඉතිහාසයට එක්විය.", "URL": "https://sinhala.adaderana.lk/news.php?nid=114421", "Category": null, "Parent URL": null}