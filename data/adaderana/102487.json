{"Source": "Adaderana", "Timestamp": "January 17, 2019 09:00 am", "Headline": "පොඩ්ඩෝ 1 වසරට යන පළමු දවස අද", "News Content": "2019 වසරේ රජයේ සියලු පාසල්වල පළමු ශ්‍රේණියට දරුවන් ඇතුළත් කිරිමේ ජාතික උත්සවය අද(17) දිනයේ පැවැත්විමට නියමිතව තිබේ. අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් ගිරිඋල්ල, ගනේගොඩ ප්‍රාථමික විද්‍යාලයේදී මෙම ජාතික උත්සවය පැවැත්වෙන බව අධ්‍යාපන අමාත්‍යාංශය සඳහන් කළේය. මීට සමගාමීව පාසල් අවදියේම දරුවන් රැක් රෝපණය සඳහා නැඹුරුවිමේ ආකල්පයම වර්ධනයක් ඇති කරලීමේ අරමුණින් පාසල්වල ප්‍රාථමික අධ්‍යාපනයට ප්‍රවේශවන දරුවන් සදහ “එකට වවමු - එකට වැඩෙමු” යන මැයෙන් රැක් රෝපණ වැඩසටහනක් ද ආරම්භ කිරිමට නියමිතයි. මේ වසරේ පළමු ශ්‍රේණියට ඇතුළත් වන සියලු සිසුන්ට පැල බෙදාදී රෝපණය කිරිමටත් එම පැල රැක බලා පෝෂණය කිරිමටත් අවශ්‍ය කටයුතු සැලසුම් කර ඇති බව අධ්‍යාපන අමාත්‍යාංශය සඳහන් කළේය. දිවයිනේ ක්‍රියාත්මක වන පාසල් 10194ක් අතරින් පාසල් 9193ක ප්‍රාථමික අධ්‍යාපන අංශ ක්‍රියාත්මක වන අතර සෑම වසරකම තුන් ලක්ෂ 40,000කට ආසන්න දරුවන් සංඛ්‍යාවක් පාසල්වල පළමු ශ්‍රේණියට ඇතුළත් වෙයි.", "URL": "https://sinhala.adaderana.lk/news.php?nid=102487", "Category": null, "Parent URL": null}