{"Source": "Adaderana", "Timestamp": "November 23, 2012 06:09 pm", "Headline": "  තේරීම් කාරක සභාවට අභියෝග කළ පෙත්සම් විභාගය කල් යයි", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගය විභාග කිරීමට පත් කළ පාර්ලි‍මේන්තු තේරීම් කාරක සභාව අභියෝගයට ලක් කරමින් ඉදිරිපත් වු පෙත්සම් තුනක් විභාග කිරීමට ශ්‍රේෂ්ඨාධිකරණය තීරණය කර තිබේ. අදාළ පෙත්සම් අද ශ්‍රේෂ්ඨාධිකරණයට ඉදිරිපත් කෙරුණු අතර එය සලකා බැලූ නිමල් ගාමිණි අමරතුංග, කේ. ශ්‍රී පවන් සහ ප්‍රියසාද් ඩෙප්ත් යන ත්‍රිපුද්ගල විනිසුරු මඩුල්ල මෙම තීරණයට එළඹ තිබේ. මෙම පෙත්සම් විභාග කිරීම ස්ථාවර නියෝග 78 ඒ ට පමණක් සීමිත බව ත්, වැඩිදුර පෙත්සම් විභාගය ජනවාරි 21 දිනට කල් තැබූ බවත් අද දෙරණ අධිකරණ වාර්තාකරු පවසයි.", "URL": "https://sinhala.adaderana.lk/news.php?nid=29435", "Category": null, "Parent URL": null}