{"Source": "Adaderana", "Timestamp": "September 21, 2016 10:14 am", "Headline": " තාමත් වන්දි නෑ - ඇල්ල ප්‍රා.ලේ. ඉදිරිපිට විරෝධයක්", "News Content": "‍උමාඔය ව්‍යාපෘතිය හේතුවෙන් තමන්ට අහිමි වූ දේපළ සඳහා මෙතෙක් වන්දි ගෙවා නැතැයි කියමින් පුද්ගලයින් පිරිසක් ඇල්ල ප්‍රාදේශීය ලේකම් කාර්යාලය ඉදිරිපිට විරෝධතාවයක් ආරම්භ කර තිබේ.අප වාර්තාකරු පැවසුවේ විරෝධතාකරුවන් එම කාර්යාලයේ ප්‍රධාන දොරටුව ඉදිරිපසට රැස්වී මෙලෙස විරෝධතාවය පළ කරන බවයි.පුද්ගලයින් 250ක පමණ පිරිසක් මෙලෙස විරෝධතාවයේ නිරත වන බවත්, වන්දි ගෙවීම කඩිනම් කරන ලෙසත් ඔවුන් ඉල්ලා සිටින බව අප වාර්තාකරු කීවේය.", "URL": "https://sinhala.adaderana.lk/news.php?nid=64290", "Category": null, "Parent URL": null}