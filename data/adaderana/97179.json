{"Source": "Adaderana", "Timestamp": "October 4, 2018 04:39 pm", "Headline": "මරණ දඬුවම නියම වුවත් ඝාතනයට හේතුව අභිරහසක්", "News Content": "මළ ගෙදරදී සිදුවු පිහි ඇනුමක් බව කියැවුන හපුතලේ නීඩ්වුඩ් ශ්‍රි රාමක්‍රිෂ්ණ වත්ත මිනීමැරුම් නඩුවේ විත්තිකරුව මිනීමරුම් චෝදනාවට වරදකරු ලෙස ඌව පළාත්බද (පූර්වගාමි) විනිසුරු රොහාන් ජයවර්ධන මහතා අද (04) තීන්දුවක් ලබා දුන්නේය. මෙසේ මරණ දඩුවම නියමවුයේ එම වත්තේම පදිංචි සෙල්ලයියා මාදවන් හෙවත් රාජා නැමත්තෙකුටය. 2007 නොවැම්බර් මස 6 වනදා හෝ ඊට ආසන්න දිනක හපුතලේ නීඩ්වුඩ් ශ්‍රි රාමක්‍රිෂ්ණ වත්තේදී සෙල්වම් ලෝරන්ස් නැමත්තාගේ ඝාතනය කළේයැයි මෙම විත්තිකරුට විරුද්ධව ඌව පළාත් මහාධිකරණයේදි නඩුව විභාගවිය. සිද්ධිය ඇසින්දුටු සාක්කි කරුවෙක් වූ මරකරුගේ පුතා වන සෙල්වම් සරත් කුමාර ගේ වයස මේ සිද්ධියන වන අවස්ථාවේ අවුරුදු 12 ක් බවද නඩු විභාගයේදි අනාවරණය විය . පරන්ණ ජෝති නමැති අයගේ නිවසේ මල ගෙදරක් තිබු බවත් විත්ති කරු හා තමා වතු නිවාසවල අවමංගල සිරිත් අනුව සංගීතය වයමින් නැටුම් ඉදිපත් කල බවත් සාක්කි කරුගේ සාක්කියෙන් ප්‍රකාශ විය . තමා ඩොල්කි වාදනය කරමින් සිටි බවත්, මරණ කරු (පියා) හා විත්තිකරුද අනෙක් පිරිසද සමඟ ඩෝල්කි වාදනයට අනුව නටමින් සිටි බවත් ඔහුගේ සාක්කියේ සදහන්විය . ඒ අස්ථාවේ මරකරු තමා සිටි ස්ථානය ට පැමිණ වාඩිවූ බවත් විත්තිකරු පැමිණ නටමු යැයි කියා ඔහු එක්කරගෙන ගොස් බෙල්ලට අතදමා කටවසා පිහියෙන් ඇන්න බවත් ඔහුගේ සාක්කියෙන් කියැවිණ . මෙම පිහිඇනුමට හේතුව නඩු විභාගයේදි අනාවරණය නොවීම විශේෂත්වයකි . දිස්ත්‍රික් වෛද්‍ය නිලධාරිනි ශ්‍රීයා ලතා හේරත් මහත්මිය සාක්කි දෙමින් කියා සිටියේ මරණකරුගේ උදරයේ පිටපසට ඉහලින් කැපුම් තුවාලකින් අධික ලෙස රුධිරය වහනය වීම නිසා මෙම මරණය සිදුව ඇති බවයි . රජයේ අධිනීතිඥ ඔස්වල් පෙරේරා මහතා මෙම නඩුවේ පැමිණිල්ල මෙහෙයවීය . පැමිණිල්ලේ නඩුව සාධාරන සැකයකින් තොරව ඔප්පුකර ඇතියද විනිසුරුවරයා සීය තීන්දුව ප්‍රකාශ කරමින් කියා සිටියේය .", "URL": "https://sinhala.adaderana.lk/news.php?nid=97179", "Category": null, "Parent URL": null}