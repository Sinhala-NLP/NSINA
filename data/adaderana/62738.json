{"Source": "Adaderana", "Timestamp": "August 3, 2016 09:10 pm", "Headline": " පෞරාණික කරඬුවක් හා මැටි පහනක් හමුවෙයි", "News Content": "අම්පාර, ලාහුගල ප‍්‍රාදේශිය මහලේකම් කොට්ඨාසයේ පිහිටා තිබෙන නිලගිරි මහා සෑයේ කැණිම්වලින් පසු දැනට සංරක්ෂණ කටයුතු සිදුකරන අවස්ථාවේ චෛත්‍යයේ උතුරු දෙසින් කරඬුවක් සහ මැටි පහනක් හමුවී තිබේ.සංරක්ෂණ කටයුතු කිරීමේදී බැම්මේ තිබු කුහරයක් තුලින් මෙම කරඬුව සහ මැටි පහන දැකගත හැකිවු බව නැගෙනහිර පුරාවිද්‍යා අධ්‍යක්ෂක නිල්මල්ගොඩ මහතා පැවසිය.මෙම කරඬුව එලියට නොගත් නිසා ඒ පිළිබඳ වැඩි විස්තරයක් කීමට නොහැකි බව ද ඔහු කීවේය.පසුව පුරා විද්‍යා අධ්‍යක්ෂක ජෙනරාල් සෙනරත් දිසානායක මහතාට දන්වා එම කරඬුව තිබු ස්ථානයේම පොලිසිය පොලිස් විශේෂ කාර්යය බලකාය ඉදිරිපිට මුද්‍රා තැබු බව පැවසිය.දැනට වසර දෙකකට පමණ පෙර නිලගිරි මහා සෑයේ කැණිම් කටයුතු කළ අතර එම කැණීම්වලදි සර්වඥ ධාතුන් වහන්සේලා ඇතුළුව පුරාවස්තු විශාල ප‍්‍රමාණයක් හමුවු බව නිලගිරි පුරාණ රජමහාවිහාරාධිපති හුලංනුගේ රතනසාර හිමියන් පෙන්වාදුන්නේය.මෙලෙස හමුවු පුරා වස්තු බොහොමයක් ආරක්ෂාවට යැයි පවසම්න් කොළඹ පුරාවිද්‍යා ප‍්‍රධාන කාර්යාලයට ගෙන ගියත් පසුව සමහර ධාතුන් වහන්සේලා වෙනත් විහාරස්ථානවලට පුජා කර ඇති බවද හුලංනුගේ රතනසාර හිමියන් පැවසීය.මෙලෙස ධාතුන් වහන්සේලා වෙනත් විහාරවලට පුජා කිරීමේදී නිලගිරි විහාරාධිපති හිමියන් හැටියට තමන් දැනුවත් නොකළ බවද කීවේය.මේ පිළිබඳව රාජ්‍ය නායකයින් දැනුවත්කර ඉදිරියේදි පියවරක් ගන්නා බවද උන්වහන්සේ පැවසිය.", "URL": "https://sinhala.adaderana.lk/news.php?nid=62738", "Category": null, "Parent URL": null}