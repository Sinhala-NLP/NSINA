{"Source": "Adaderana", "Timestamp": "January 14, 2013 10:53 pm", "Headline": "හැංඟිමුත්තං කළ තවත් 3ක් මාට්ටු", "News Content": "අවිස්සාවේල්ල බන්ධනාගාරයෙන් පලාගිය සිරකරුවන්ගෙන් තවත් තිදෙනෙකු පොලීසිය විසින් අත්අඩංගුවට ගෙන තිබේ. කුරුණෑගල නගරයේ සැකකටයුතු ලෙස සැරිසරමින් සිටියදී ඔවුන් (14) සවස අත්අඩංගුවට ගත් බව පොලීසිය කියයි. අවිස්සාවේල්ල අධිකරණයට ගෙන ඒමට සිටි සිරකරුවන් 10 දෙනෙකු පසුගිය (10) අලුයම බන්ධනාගාර නිලධාරීන් තිදෙනෙකුට පහරදී පලාගොස් තිබුණි. කෙසේ වෙතත් එදිනම පස්වරුවේ එසේ පලාගිය සිරකරුවන්ගෙන් තිදෙනෙකු අත්අඩංගුවට ගැනීමට පොලීසිය සමත්විය. ඒ අනුව රැඳවියන් 10 දෙනාගෙන් 6 දෙනෙකු මේවන විට පොලිස් අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=30764", "Category": null, "Parent URL": null}