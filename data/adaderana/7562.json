{"Source": "Adaderana", "Timestamp": "March 29, 2010 05:24 pm", "Headline": "ජෙනරාල්ගේ සෞඛ්‍ය තත්ත්වය යහපත් - හමුදා මාධ්‍ය ප්‍රකාශක", "News Content": "හමුදා භාරයේ පසුවන ජෙනරාල් සරත් ෆොන්සේකා මහතාගේ සෞඛ්‍ය තත්ත්වයේ පිරිහීමක් සිදුව නොමැති බව යුද හමුදා මූලස්ථානය පවසයි. යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා නිකුත් කළ නිවේදනයක දැක්වෙන්නේ අද පෙරවරුවේ නාවික වෛද්‍යවරයාත් විශේෂඥ වෛද්‍යවරයෙකුත් සරත් ෆොන්සේකා මහතාව පූර්ණ වෛද්‍ය පරීක්ෂාවකට ලක්කළ බවයි. ෆොන්සේකා මහතාට ඉහළම වෛද්‍ය සේවා සැපයීමට යුද හමුදාව නිබඳව සූදානම් බව එම නිවේදනයෙන් අවධාරණය කර තිබේ. එහි වැඩිදුරටත් දැක්වෙන්නේ සරත් ෆොන්සේකා මහතා අයහපත් සෞඛ්‍ය තත්ත්වයේ පසුවන බවට පැමිණිල්ලක් ඉදිරිපත් වී නොමැති බවයි.", "URL": "https://sinhala.adaderana.lk/news.php?nid=7562", "Category": null, "Parent URL": null}