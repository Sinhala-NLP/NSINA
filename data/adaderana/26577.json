{"Source": "Adaderana", "Timestamp": "August 14, 2012 12:47 pm", "Headline": "කොටුව සහ අවටත් තදබදයක් ", "News Content": "අන්තර් විශ්ව විද්‍යාල භික්ෂු බලමණ්ඩලය විසින් සංවිධානය කර ඇති විරෝධතා පා ගමනක් හා උද්ඝෝෂණයක් හේතුවෙන් කොළඹ -කොටුව හා ඒ ආශ්‍රිත ප්‍රදේශවල දැඩි රථ වාහන තදබදයක් නිර්මාණය වී ඇති බව පොලීසිය පවසයි. එබැවින් විකල්ප මාර්ග භාවිතා කරන ලෙස පොලීසිය රථ වාහන රියදුරන්ගෙන් ඉල්ලා සිටියි. අධ්‍යාපන ක්ෂේත්‍රය සඳහා 6%ක මුදලක් වෙන් කිරීම,ආචාර්යවරුන්ගේ ගැටලුව විසඳා විශ්ව විද්‍යාලයට සිසුන් ඇතුළත් කර ගැනීම කඩිනම් කිරීම,පෞද්ගලික විශ්ව විද්‍යාල ස්ථාපිත කිරීමට විරෝධය පෑම,ඉසෙඩ් කෝර් ගැටලුවෙන් පීඩාවට පත්වූ සිසුන්ට සාධාරණත්වය ඉටුකළ යුතු බව අවධාරණය කිරීම මෙම විරෝධතාවයේ අරමුණු බව අන්තර් විශ්ව විද්‍යාල භික්ෂු බලමණ්ඩලය පවසයි. එසේම අද පෙරවරුවේ හම්බන්තොට - කතරගම මාර්ගයේ දැඩි රථ වාහන තදබදයක් නිර්මාණය වී ඇති බැවින් විකල්ප මාර්ග භාවිතා කරන ලෙස පොලීසිය රථ වාහන රියදුරන්‍ගෙන් ඉල්ලා තිබිණි. ගොවීන් පිරිසකගේ විරෝධතා ව්‍යාපාරයක් හේතුවෙන් එකී රථ වාහන තදබදය නිර්මාණය වී ඇති බව පොලීසිය කියා සිටියි.", "URL": "https://sinhala.adaderana.lk/news.php?nid=26577", "Category": null, "Parent URL": null}