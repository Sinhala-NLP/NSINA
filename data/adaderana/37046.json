{"Source": "Adaderana", "Timestamp": "August 31, 2013 01:19 pm", "Headline": "මැන්ඩෙලා ගෙදර යයි", "News Content": "දකුණු අප්‍රිකානු හිටපු ජනාධිපති නෙල්සන් මැන්ඩෙලා ඔහු ප්‍රතිකාර ලබමින් සිටි රෝහලෙන් පිටව ගොස් තිබේ. ඔහු ජොහැන්නස් බර්ග් හි පිහිටි සිය නිවස වෙත ගොස් ඇති බව විදෙස් මාධ්‍ය වාර්තා කළේය. 95 හැවිරිදි හිටපු ජනාධිපතිවරයා පසුගිය ජුනි 08 වන දින ප්‍රතිකාර සඳහා ප්‍රිටෝරියා හි පිහිටි රෝහලකට ඇතුළත් කෙරුණි. ඒ පෙනහළු ආසාදන තත්ත්වයක් හේතුවෙන්ය. කෙසේ වෙතත් මේ වන විට ඔහුගේ තත්ත්වය යහපත් අතට හැරී ඇති බව වෛද්‍යවරුන් පවසා ඇත.", "URL": "https://sinhala.adaderana.lk/news.php?nid=37046", "Category": null, "Parent URL": null}