{"Source": "Adaderana", "Timestamp": "November 9, 2017 09:14 am", "Headline": "වායු දූෂණය නිසා නවදිල්ලියේ පාසල් සතියක් වසා දමයි", "News Content": "වායු දූෂණ තත්වය ඉහළ මට්ටමකට පැමිණීම හේතුවෙන් ඉන්දියාවේ නවදිල්ලි නගරයේ සියලු පාසල් සතියක් පුරාවට වසා දැමීමට බලධාරීන් පියවර ගෙන තිබේ. දැඩි විමෝචන පාලන ක්‍රම සහ සෞඛ්‍යාරක්ෂණ පියවරයන් ක්‍රියාත්මක කිරීම සඳහා මෙම පියවර ගෙන ඇති බව ඉන්දීය මාධ්යය වාර්තා කළේය. විෂ සහිත වායු හේතුවෙන් ජනතාව රෝගී වීමේ අවදානම උපරිම මට්ටමට පත්ව ඇති බව ඉන්දියාවේ මධ්‍යම පරිසර දූෂණ පාලන මණ්ඩලය පවසා ඇත. ඉන්දියාවේ නවදිල්ලි නගරයට අමතරව ෆරීඩාබාද්, ගසියාබාද් හා නොයිඩා ඇතුළු නගර වලද වායු දූෂණ මට්ටම ඉහල අගයක් ගනිමින් තිබෙන බව එම මණ්ඩලය පවසයි.", "URL": "https://sinhala.adaderana.lk/news.php?nid=79680", "Category": null, "Parent URL": null}