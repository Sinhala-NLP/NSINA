{"Source": "Adaderana", "Timestamp": "May 11, 2012 04:33 pm", "Headline": "වන අලියෙකු පහරදීමෙන් කතක් මියයයි", "News Content": "අරලගංවිල, දිවුල්දමන ප්‍රදේශයේ දී වන අලියෙකු පහරදීමෙන් කාන්තාවක් ජීවිතක්ෂයට පත්ව තිබේ. අද(11) උදෑසන සිය නිවස ඉදිරිපිට සිටිය දී මෙම වන අලියා පහර දී ඇති බව අරලගංවිල පොලිසිය සඳහන් කරයි. මෙලෙස මියගොස් ඇත්තේ අරලගංවිල, දිවුල්දමන ප්‍රදේශයේ පදිංචි 28 හැවිරිදි කාන්තාවකි. මියගිය කාන්තාවගේ සිරුර පොළොන්නරුව මෘත ශරීරාගාරයේ තබා තිබේ.", "URL": "https://sinhala.adaderana.lk/news.php?nid=24179", "Category": null, "Parent URL": null}