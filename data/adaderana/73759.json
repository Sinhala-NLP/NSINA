{"Source": "Adaderana", "Timestamp": "May 30, 2017 07:14 pm", "Headline": "ආපදා සහන සේවා සාර්ථකව ක්‍රියාත්මක වෙනවා", "News Content": "අධික වර්ෂාව හේතුවෙන් ඇති වූ ආපදා තත්ත්වය තුළ සහන සේවා කටයුතු නිසි ලෙස කළමනාකරණය කරමින් විශාල මෙහෙවරක් සිදු කිරීමට හැකි වූ බව නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක මහතා පැවසීය.තම ජීවිත පවා පරදුවට තබා ත්‍රිවිධ හමුදාව, පොලීසිය රාජ්‍ය නිලධාරින් මෙම සහන සේවා කටයුතුවල නිරත වූ බව අමාත්‍යවරයා පෙන්වා දුන්නේය.කොළඹ අද (30) පැවති මාධ්‍ය හමුවේදී ඒ මහතා මේ බව සඳහන් කළ අතර තම පවුලේ සමාජිකයන් අවතැන් කඳවුරේ සිටියදී සහන සේවාවල යෙදුණු නිලධාරීන් දක්නට ලැබුණු බව ද සඳහන් කළේය.", "URL": "https://sinhala.adaderana.lk/news.php?nid=73759", "Category": null, "Parent URL": null}