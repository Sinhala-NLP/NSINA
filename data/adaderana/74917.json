{"Source": "Adaderana", "Timestamp": "July 5, 2017 09:50 pm", "Headline": "අලුත් ව්‍යවස්ථාව තුළ උතුරු-නැගෙනහිර ඒකාබද්ධ වෙන්නෙ නෑ", "News Content": "නව ව්‍යවස්ථාව තුළින් උතුරු- නැගෙනහිර ඒකාබද්ධ නොවන බවත් වත්මන් ව්‍යවස්ථාවෙන් බෞද්ධාගමට තිබෙන අවස්ථාව වෙනස් නොවන බවත් එය කිසිසේත් ෆෙඩරල් ව්‍යවස්ථාවක් ද නොවන බව ජාතික සහජීවන, සංවාද හා රාජ්‍ය භාෂා අමාත්‍ය මනෝ ගනේසන් මහතා පවසයි. මේ හේතුන් නිසා කොන්දේසි මත නව ව්‍යවස්ථාවක් නිර්මාණය කරමින් ඇති බවත් එය පාර්ලිමේන්ුතුව සතු බලයක් වන අතර එයට කවුරුන් හෝ විරුද්ධ වන්නේ නම් රට කිසිවෙකුට නැවත බේරා ගැනීමට නොහැකි බව ද අමාත්‍යවරයා මෙහිදී කියා සිටියේය. මේ අතර වර්තමාන රටේ යතාර්ථය තුළ සිංහල භාෂාව කතා කරන සහ බෞද්ධාගම අදහන සහෝදර ජනතාව සංඛ්‍යාවෙන් බහුතර බැවින් ඒ පිළිබඳ තමා සතුටු වන බව ද අමාත්‍යවරයා පැවසීය. මේ අනුව සංඛ්‍යාවෙන් අඩු ජන කොටස භාෂාවෙන්, ආගමෙන්, ජාතියෙන් හෝ රට තුළ ජීවත්වීම පිළිඅරගෙන යන ගමන සහජීවන ගමනක් බව අමාත්‍ය මනෝ ගනේසන් මහතා වැඩිදුරටත් පෙන්වා දෙයි. එම මතයට අනුව විෂයභාර ඇමතිවරයා ලෙස තමා වත්මන් ආණ්ඩුව තුළ සිටින බවත් අමාත්‍යවරයා මෙහිදී සඳහන් කළේය. අමාත්‍යවරයා මේ බව කියා සිටියේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ දී ඊයේ(04) පස්වරුවේ පැවති ශ්‍රී ලංකා සොබා සාමුහිකයේ සහ පාරිසරික හා පාරිභෝගික අයිතීන් සුරැකීම සඳහා වූ ජාතික පෙරමුණ සංවිධාන කල තිලක් කාරියවසම් සහ රේඛා නිලුක්ෂි හේරත් විසින් රචිත විල්පත්තුවේ බොරුව සහ සැබෑව ග්‍රන්ථය එළි දැක්වීමේ උත්සවයට එක්වෙමින්ය.", "URL": "https://sinhala.adaderana.lk/news.php?nid=74917", "Category": null, "Parent URL": null}