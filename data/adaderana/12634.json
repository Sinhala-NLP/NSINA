{"Source": "Adaderana", "Timestamp": "December 6, 2010 10:44 am", "Headline": "කොදෙව් -ශ්‍රි ලංකා එක්දින තරග 9 වැනිදා ඇරඹෙයි", "News Content": "ශ්‍රි ලංකාව සහ බටහිර ඉන්දීය කොදෙව් කණ්ඩායම අතර පැවැත්වෙන තරග 5 න් සමන්විත එක්දින ක්‍රිකට් තරගාවලිය ලබන 9 වැනිදා ආරම්භ වීමට නියමිතව තිබේ. ඒ සඳහා සහභාගී වන ශ්‍රි ලංකා සංචිතය මේ වන විටත් නම් කර අවසන්ය. සූරියවැව මහින්ද රාජපක්ෂ ක්‍රීඩාංගණයේදී මෙම තරගාවලියේ පළමු තරග දෙක පැවැත්වේ. සෙසු තරග තුන කොළඹ ආර්. ප්‍රේමදාස ක්‍රීඩාංගණයේදී පැවැත්වීමට කටයුතු යොදා ඇත. කෙසේ වුවත් එක්දින තරගාවලියේ පළමු තරග දෙක සඳහා සුපිරි දඟ පන්දු යවන ක්‍රීඩක මුත්තයියා මුරලිදරන් සහභාගී නොවන බව වාර්තා වේ. ඔහු විවේක ගැන්වීම මීට හේතුව වී ඇත. ප්‍රථම තරග දෙක සඳහා වන ශ්‍රි ලංකා සංචිතයට අජන්ත මෙන්ඩිස්, රංගන හේරත් සහ තිලාන් සමරවීර යන ක්‍රීඩකයින් ද නම් කර තිබේ.", "URL": "https://sinhala.adaderana.lk/news.php?nid=12634", "Category": null, "Parent URL": null}