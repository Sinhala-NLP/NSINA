{"Source": "Adaderana", "Timestamp": "May 19, 2011 08:20 am", "Headline": "වෙසක් සිරි නැරඹීමේදී පවිත්‍රතාව රැකගැනීමට සහයවන්න", "News Content": "වෙසක් සිරි නැරඹීම සඳහා කොළඹට පැමිණෙන ජනතාව කොළඹ නගරයේ පවිත්‍රතාව රැකගැනීම සඳහා සහය විය යුතු බව කොළඹ මහ නගර සභාව පවසයි. දන්සල් අවට සහ වීදිවල කැළි කසල දැමීම හේතුවෙන් කොළඹ නගරය අශෝභන තත්ත්වයකට පත්විය හැකි බව කොළඹ මහනගර සභාවේ නාගරික කොමසාරිස් භද්‍රානි ජයවර්ධන මහත්මිය සඳහන් කළාය. කොළඹ නගරයේ දර්ශනීයත්වය රැකගැනීම සඳහා ජනතා සහය ඉතා වැදගත් බව ඇය පෙන්වා දෙයි. හැකි සෑම විටම කැළි කසල ඒ ඒ ස්ථානවල ස්ථානගත කර ඇති බහලුම් වෙත දමන ලෙසත් එසේ කිරීමෙන් කොළඹ නගරයේ පවිත්‍රතාව රැකගැනීමට ජනතාවට සහය විය හැකි බවත් භද්‍රානි ජයවර්ධන මහත්මිය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=16180", "Category": null, "Parent URL": null}