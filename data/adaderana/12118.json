{"Source": "Adaderana", "Timestamp": "November 13, 2010 10:09 am", "Headline": "හොරෙන් විදුලිය ගත් 721 දෙනෙකුට නඩු ", "News Content": "කිලිනොච්චිය, මඩකළපුව සහ අම්පාර යන ප්‍රදේශවල අනවසරයෙන් විදුලිය ලබාගත් පුද්ගලයින් 721 දෙනෙකුට එරෙහිව නඩු පවරා තිබේ. ලංකා විදුලි මණ්ඩලයේ වැටලීම් අංශය විසින් පසුගිය ඔක්තෝබර් මාසය තුළ දී සිදුකළ වැටලීම්වලට අනුව මෙම පිරිසට නඩු පවරා ඇති බව වාර්තා වේ. එහිදී දඩ මුදල් වශයෙන් රුපියල් එක් කෝටි තිස් ලක්ෂ පනස් එක්දහස් තුන්සිය අනූ තුනක මුදලක් අදාළ පුද්ගලයින්ගෙන් අයකර ගෙන ඇත. මෙවැනි වැටලීම් ඉදිරියේ දී තවදුරටත් සිදුකරන බව විදුලි බල හා‍ බලශක්ති අමාත්‍ය පාඨලී චම්පික රණවක මහතා පවසයි.", "URL": "https://sinhala.adaderana.lk/news.php?nid=12118", "Category": null, "Parent URL": null}