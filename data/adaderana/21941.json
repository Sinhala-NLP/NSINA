{"Source": "Adaderana", "Timestamp": "February 7, 2012 09:38 pm", "Headline": " ද්‍රවිඩ සන්ධානයේ ලොක්කන් අමෙරිකානු බලධාරියා හමුවෙලා", "News Content": "ශ්‍රී ලංකාවට පැමිණ සිටින අමෙරිකානු රාජ්‍ය දෙපාර්තමේන්තුවේ ගෝලීය අපරාධ යුක්ති කාර්යාලයේ මහ කොමසාරිස් ස්ටෙෆන් රැප් මහතා හා ද්‍රවිඩ ජාතික සන්ධානය අතර හමුවක් සිදුවී තිබේ. අද පස්වරුවේ දෙපාර්ශවය අතර සුහද සාකච්ඡාවක් පැවැත්වුණු බව දේශපාලන ආරංචි මාර්ග සඳහන් කරයි. තමන් වෙනුවෙන් ද්‍රවිඩ ජාතික සන්ධානයේ නායක ආර්.සම්බන්ධන්,පාර්ලිමේන්තු මන්ත්‍රී එම්.ඒ සුමන්දිරන් යන මහත්වරුන් ස්ටෙෆන් රැප් මහතා සමග ශ්‍රී ලංකාවේ වගවීමේ ක්‍රියාදාමය පිළිබඳ කරුණු ගණනාවක් ඔස්සේ සාකච්ඡා පැවැත්වූ බව ද්‍රවිඩ ජාතික සන්ධානය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=21941", "Category": null, "Parent URL": null}