{"Source": "Adaderana", "Timestamp": "October 16, 2015 08:52 am", "Headline": "5000 හොර නෝට්ටු 71ක් මාට්ටු", "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයෙකු බදුල්ල ප්‍රදේශයේ දී අත්අඩංගුවට ගෙන තිබේ.සැකකරු සතුව තිබී ව්‍යාජ රුපියල් 5000 මුදල් නෝට්ටු 71ක් සහ ව්‍යාජ අමෙරිකානු ඩොලර් 100 නෝට්ටු 20ක් සොයාගත් බව පොලීසිය පැවසුවේය.අත්අඩංගුවට ගෙන ඇත්තේ 48 හැවිරිදි රාගල ප්‍රදේශයේ පදිංචිකරුවෙකු වන අතර ඔහු අද බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54473", "Category": null, "Parent URL": null}