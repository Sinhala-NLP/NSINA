{"Source": "Adaderana", "Timestamp": "January 23, 2011 04:06 pm", "Headline": "නීලගිරි වෙනුවෙන් 4 දෙනෙක් රිමාන්ඩ්", "News Content": "පින්නවල අලි අනාථාගාරයේ සිටි නීලගිරි හස්ථි රාජයා මියයාම සම්බන්ධයෙන් පුද්ගලයන් සිව් දෙනෙකු රක්ෂිත බන්ධනාගාර ගත කර තිබේ. ඔවුන් අද(23) කෑගල්ල මහේස්ත්‍රාත් අධිකරණයට ඉදිරිපත් කිරීමෙන් පසු වැඩබලන මහේස්ත්‍රාත් මාලනී ජයවර්ධන මහත්මිය සැකකරුවන් ලබන 28 වන දින තෙක් රක්ෂිත බන්ධනාගාර ගත කරන ලෙස නියෝග කළාය. පසුගිය වසරේ නොවැම්බර් මාසයේ දී සිදුකළ පහරදීම් වලින් අලියා තුවාල ලබා ඇති අතර ප්‍රතිකාර කළ ද පසුගිය 17 වැනිදා එම අලියා මිය ගොස් තිබේ. මෙම සිදුවීම සම්බන්ධයෙන් අලි අනාථාගාරයේ සේවය කළ සහකාර අධ්‍යක්ෂවරිය ඇතුළු සේවකයන් හත් දෙනෙකුගේ ද වැඩතහනම් කර තිබේ. මේ සම්බන්ධයෙන් රඹුක්කන පොලිසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=13696", "Category": null, "Parent URL": null}