{"Source": "Adaderana", "Timestamp": "August 14, 2019 04:22 pm", "Headline": "නවසීලන්ත සහ ශ්‍රී ලංකා පළමු ටෙස්ට් තරගයට වර්ෂාවෙන් බාධා", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයට මේ වන විට වර්ෂාවෙන් බාධා එල්ල වී තිබේ. ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන තරඟයේ කාසියේ වාසිය දිනූ නවසීලන්ත කණ්ඩායමේ නායක කේන් විලියම්සන් ප්‍රථමයෙන් පන්දුවට පහරදීමට තීරණය කළේය. ඒ අනුව ඔවුන් මීට ටික වේලාවකට පෙර කඩුලු 5 ක් බිද වැටී ලකුණු 203ක් ලබා ගත්තේය. නොදැවී පන්දුවට පහරදෙමින් සිටින රොස් ටේලර් ලකුණු 86 ක් සහ මිචෙල් සැන්ට්නර් ලකුණු 8 ක් ලබා සිටියි. නවසීලන්ත කණ්ඩායමේ දැවී ගිය කඩුලු 5 හිමිකර ගැනීමට අකිල ධනංජය සමත් විය.", "URL": "https://sinhala.adaderana.lk/news.php?nid=116532", "Category": null, "Parent URL": null}