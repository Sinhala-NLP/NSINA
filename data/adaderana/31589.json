{"Source": "Adaderana", "Timestamp": "February 13, 2013 09:07 am", "Headline": "වරෙන්තුකරුවෙක් අල්ලන්න ගිය පොලිස් නිලධාරියෙක් අතුරුදන්", "News Content": "හබරණ, පුවක්පිටිය ප‍්‍රදේශයේ වරෙන්තුකරුවෙකු අත්අඩංගුවට ගැනීම සඳහා ගිය පොලිස් නිලධාරියෙකු අතුරුදන්ව තිබේ. අද (13) අලුයම හබරණ පොලිස්ථානයේ නිලධාරීන් කණ්ඩායමක් වරෙන්තුකරු අත්අඩංගුවට ගැනීම සඳහා පුවක්පිටිය ප‍්‍රදේශයට ගොස් ඇති බව සඳහන්ය. එහිදී පොලිස් නිලධාරීන් දුටු වරෙන්තුකරු එම ස්ථානයෙන් පළාගොස් ඇති අතර ඔහු පසුපස එක් පොලිස් නිලධාරියෙකු හඹා ගොස් තිබේ. කෙසේවෙතත් මේ දක්වා වරෙන්තුකරු සහ පොලිස් නිලධාරියා සොයාගැනීමට නොහැකි වී ඇති බව පොලීසිය පවසයි. හබරණ පොලීසිය ඔවුන් සෙවීම සඳහා මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=31589", "Category": null, "Parent URL": null}