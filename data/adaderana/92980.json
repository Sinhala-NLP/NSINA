{"Source": "Adaderana", "Timestamp": "July 21, 2018 06:35 pm", "Headline": " ජනාධිපති තනතුර පිළිබඳ තීරණ ගැනිම යොජනාවක් පමණයි", "News Content": "නව ආණ්ඩුක්‍රම ව්‍යවස්ථාවේ කෙටුම්පතක් පුද්ගලයින් තිදෙනෙක් විසින් රහසේ සකස් කර ඇති බවට පාර්ලිමේන්තු මන්ත්‍රි දයාසිරි ජයසේකර මහතා ඉකුත් 19 වැනිදා පාර්ලිමේන්තුවේදි සිදුකල ප්‍රකාශයට දෙමළ ජාතික සන්ධානයේ පාර්ලිමේන්තු මන්ත්‍රි එම්.ඒ.සුමන්තිරන් මහතා මාධ්‍ය හමුවක් කැදවමින් ප්‍රතිචාර දැක්වීය. එහිදි ඔහු පැවසුවේ නව ආණ්ඩුක්‍රම ව්‍යවස්ථා කෙටුම්පතේ සඳහන්වන ආකාරයට විධායක බලතල නැති ජනාධිපතිවරයෙක් සිටිනවිට , ඒම ජනාධිපතිවරයාට සෞඛ්‍යය හෝ මානසික දුබලතාවක් නිසා ක්‍රියාකරන්න බැරි තත්වයක් ඇතිවුනොත් ඔහු ඒ තනතුරෙන් ඉවත් කළ හැකි වගන්ති තිබෙන බවය. අගමැති , විපක්ෂනායක හා කථානායක එකතුව ඔහුට එම තනතුරේ ඉන්න නොහැකි බව තීරණය කිරිම එම වගන්තිය ක්‍රියාත්මක කරවීමේ එක් ක්‍රියාපටිපාටියක් පමණක් වන අතර එය එක් යොජනාවක් පමණක් බවත් පාර්ලිමේන්තු මන්ත්‍රි එම්.ඒ.සුමන්තිරන් මහතා එහිදි පැවසීය. මේ එම අවස්තාවේදි වැඩි දුරටත් අදහස් දැක්වු පාර්ලිමේන්තු මන්ත්‍රි එම්.ඒ.සුමන්තිරන් මහතා , \" දයාසිරි මන්ත්‍රිවරයා පාර්ලිමේන්තුවට ප්‍රකාශ කළා ජනාධිපතිතුමාව ඉවත් කිරිම ගැන නව ව්‍යවස්ථා කෙටුම්පතේ වගන්තියක් තියෙනවා කියලා. අගමැතිවරයා , විපක්ෂ නායකවරයා සහ කථානායකවරයා එකඟතාවයකට පැමිණියොත් ජනාධිපතිවරයාව ඉවත් කරන්න පුළුවන් කියල එහි ඇතුලත් කරලා තිබෙන බවත් ,එය කුමන්ත්‍රණයක් බවත් එහි සදහන් කරලා තිබුණා. වත්මන් ජනාධිපතිවරයාව ඉවත් කිරිම සදහා මමයි, ජයම්පතියි , සුරේන් ප්‍රනාන්දුයි හොර විදියට මේකට ඇතුලත් කර තිබුණ කියලා චෝදනා කරලා තිබුණා. එයා එහෙම කිව්වහම පසුව අපි ඒ වාර්තාව අරන් බැලුවා. විධායක බලතල ඉවත් කරන්න කියන යෝජනාව තමයි ඒ 6දෙනාගේ කමිටුව ඉදිරිපත් කර තිබුනේ. විධායක බලතල නැති ජනාධිපතිවරයෙක් සිටිනවිට ඒ ජනාධිපතිවරයාට සෞඛ්‍යය හෝ මානසික දුබලතාවක් නිසා ක්‍රියාකරන්න බැරි තත්වයක් ඇතිවුනොත් ඔහු ඒ තනතුරෙන් ඉවත් කළ හැකි වගන්ති තියෙනවා. ඒකේ එක ක්‍රමයක් තමයි අගමැති , විපක්ෂනායක හා කථානායක එකතුවෙලා ඔහුට එම තනතුරේ ඉන්න බැහැ කියලා තීරණය කිරිම. ඒක එක යෝජනාවක් විතරයි. ඒත් විධායක බලයක් නැති ජනාධිපති ක්‍රමයකදී එතකොට එය කරන්නේ කොහොමද කියලා තමයි ඉන් යෝජනා කර තිබෙන්නේ. ඒ නිසා මේක 6දෙනාගේ තාක්ෂණික කමිටුවේ යෝජනාවක්.ඒ නිසා මෙහෙයුම් කමිටුව මගින් ඒ වාර්තාව අධ්‍යනය කළ යුතුයි. මෙහෙම ගොඩක් දේ තියෙන කොට එක් යෝජනාවක් විතරක් අරගෙන අපිට බොරු චෝදනාවක් කරලා ලොකුවට පෙන්නුවා. දිනේෂ් ගුණවර්ධනත් ෆෙඩරල් පාලනයක් අපි ගෙන එන්නට උත්සහ දරනවා කියලා චෝදනා කර තිබුණා. ෆෙඩරල් ලක්ෂණ මේ කෙටුම්පතේ තියෙනවා. ඊට හේතුව වැඩි වශයෙන් බලය බෙදන්න ඕනේ කියන එක අතුරු වාර්තාවේත් සදහන් වෙලා තිබුණා. ඔට්ට්‍රියච්චි ක්‍රමය තියෙන්න බැහැ කියලා තියෙනවා.ඒ නිසා එම ක්‍රමය නැතුව වැඩි වශයෙන් බලය බෙදෙන ක්‍රමයක් තුල ෆෙඩරල් ලක්ෂණ තිබිම සාමාන්‍ය දෙයක්. ඒක චෝදනාවක් ලෙස තමයි ජයම්පතියි මමයි ෆෙඩරල් ක්‍රමය ගෙන එන්න හදනවා කියලා චෝදනා කරලා තිබුනේ. මෙහෙයුම් කමිටුව කෙටුම්පතක් හදලා ව්‍යවස්ථා සම්පාදන මණ්ඩලයට ඉදිරිපත් කරන්න තියෙනවා. \"", "URL": "https://sinhala.adaderana.lk/news.php?nid=92980", "Category": null, "Parent URL": null}