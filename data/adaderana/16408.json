{"Source": "Adaderana", "Timestamp": "May 30, 2011 10:24 am", "Headline": "රනිල් යළිත් ඉන්දියාවට", "News Content": "විපක්ෂ නායක රනිල් වික්‍රමසිංහ මහතා තෙදින නිල සංචාරයක් සඳහා ඉන්දියාව බලා පිටත්ව‍ ගොස් තිබේ. ඉන්දීය රජයෙන් ලැබුණු ආරාධනයකට අනූව රනිල් වික්‍රමසිංහ මහතා ඊයේ රාත්‍රී දිවයිනෙන් පිටත්ව ගිය බව එක්සත් ජාතික පක්ෂ මහලේකම් තිස්ස අත්තනායක මහතා ප්‍රකාශ කළේය. විපක්ෂ නායකවරයා සිය සංචාරය තුළ දී ඉන්දීය රජයේ ජ්‍යෙෂ්ඨ දේශපාලනඥයන් සහ ඉහළ පෙළේ නිලධාරීන් සමඟ සාකච්ඡා කිරීමට නියමිතය. රනිල් වික්‍රමසිංහ මහතා පසුගිය ජනවාරි මාසයේදී ද පෞද්ගලික සංචාරයක් සඳහා ඉන්දියාවට ගොස් තිබුණි. ඔහු පසුගිය මාසයේ දී ස්පාඤ්ඤය ඇතුළු යුරෝපා රටවල් කිහිපයක දෙසතියක පෞද්ගලික සංචාරයක ද නිරතවිය.", "URL": "https://sinhala.adaderana.lk/news.php?nid=16408", "Category": null, "Parent URL": null}