{"Source": "Adaderana", "Timestamp": "May 29, 2019 07:19 am", "Headline": "වන ජීවී නිලධාරීන්ට තර්ජනය කළ දෙදෙනෙක් පොලීසියට", "News Content": "ආනවිළුන්දාව වන ජීවී නිලධාරීන්ට බැන තර්ජනය කළ බව කියන පුද්ගලයින් දෙදෙනෙකුව ආරච්චිකට්ටුව පොලීසිය විසින් අත්අඩංගුවට ගෙන ඇත. ඊයේ (28) මෙම අත්අඩංගුව ගැනීම සිදු කර තිබේ. ආනවිළුන්දාව වන ජීවී කලාපයට අයත් වැව් වල අනවසරයෙන් මසුන් මැරීම වන ජීවී නිලධාරීන් විසින් තහනම් කර ඇත. නමුත් එම තහනම නොතකා වැව් වල මසුන් මරමින් සිටි පුද්ගලයින් ඉන් ඉවත් වන ලෙස වන ජීවී නිලධාරීන් දැණුම් දී තිබේ. එම අවස්ථාවේදී පුද්ගලයින් දෙදෙනෙකු වන ජීවී නිලධාරීන්ට බැන තර්ජනය කර ඇත. වන ජීවී නිලධාරීන් විසින් මේ බවට සිදු කරන ලද පැමිණිල්ලකට අනුව සැකකරුවන් දෙදෙනා අත්අඩංගුවට ගැනීමට කටයුතු කර අති බව වාර්තා වේ. සැකකරුවන් දෙදෙනා හලාවත මහේස්ත්‍රාත් අධිකරණයට ඉදිරිපත් කිරීමට නියමිතයි. ආරච්චිකට්ටුව පොලීසිය වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=110876", "Category": null, "Parent URL": null}