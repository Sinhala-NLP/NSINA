{"Source": "Adaderana", "Timestamp": "August 4, 2019 04:35 pm", "Headline": "සාධාරණ මිලක් ලබාදෙනු-නාමල්", "News Content": "සුළු අපනයන බෝග වගාකරුවන්ට සාධාරණය ඉටු කරන මෙන් ඉල්ලා සමස්ත ලංකා ගොවිජන සම්මේලනයේ සභාපති නාමල් කරුණාරත්න මහතා පවසයි. ජාවාරම් කරුවන්ට වැට බඳිනු සාධාරන මිලක් ලබාදෙනු මැයෙන් ගම්මිරිස් ,ගොරකා , කුරුඳු කරුනකා ඇතුළු සුළු අපනයන බෝග සඳහා සාධාරන මිලක් ලබා ගැනීමට ආණ්ඩුවට බලකිරීම අරමුණු කරගෙන ජනතා උද්ඝෝෂණයක් ලබන 06 වෙනිදා මාතර දෙයියන්දර දී ආරම්භකරන බවත් එම විරෝධතාවය දිවයින පුරා දිස්ත්‍රික්ක ගණනාවක පවත්වමින් අවසානයේදී අමාත්‍යංශය වැටලීමට ගොවීන් සූදානමින් සිටින බව සමස්ත ලංකා ගොවිජන සම්මේලනය කියයි. මාධ්‍ය හමුවට පැමිණි නාමල් කරුණාරත්න මහතා කුඩා සහ මධ්‍යම ප්‍රමාණයේ කුරුදු පොලු දෙකක් ද ගම්මිරිස් සහ කුරුඳු ප්‍රමාණයක් ද රැගෙන විත් තිබීම විශේෂත්වයකි. එහි ජාතික සංවිධායක නාමල් කරුණාරත්න මහතා දඹුල්ල ප්‍රදේශයේ අද (04) විශේෂ මාධ්‍ය හමුවක් කැඳවමින් කියා සිටියේ මෙරට සුළු අපනයන බෝග රැසක මිල විශාල වශයෙන් පහළ වැටී තිබෙන බවත් ඊට හේතුව විදේශීය රටවලින් ඉතා සූක්ෂම ලෙස ඉතා අඩු මිල ගණන් යටතේ කුරුදු ගම්මිරිස් ගොරකා කරුන්කා ආදී අපනයන බෝග ගෙන්වා ලංකාවේ නිෂ්පාදන බව හුවා දක්වමින් නැවතත් වැඩි මිල ගණන් යටතේ ප්‍රති අපනයනය කිරීමේ වැඩපිළිවෙළ නිසා මෙරට සුළු අපනයන බෝග වගා කරුවෝ දැඩි අසීරුතාවයකට පත්ව සිටින බවය. එමෙන්ම ඉන්දු ලංකා වෙළඳ ගිවිසුම උපයෝගී ගරාගෙන විශාල බදු මුදල් වංචා කරමින් මේ ජාවාරම සිදුකරන බවටද චෝදනා කළේය. මේ වන විට කුරුදු ගොරකා ගම්මිරිස් මිල විශාල වශයෙන් මිල පහත වැටී ඇතැයි ද හෙතෙම පෙන්වා දුන්නේය. මෙරට කරුන්කා නිෂ්පාදනය ට වඩා වැඩි ප්‍රමාණයක් අපනයනය කොට තිබෙන බව වාර්තාවලින් සදහන්ව තිබෙන තිබේ යැයි ද හෙතෙම සඳහන් කළේය නිෂ්පාදනයට වඩා වැඩි ප්‍රමාණයක් මෙරටින් අපනයනය වූයේ කෙසේදැයි ප්‍රශ්න කරන්නට විය. කුරුදු පොලු දෙක මාධ්‍යයට පෙන්වමින් කියා සිටියේ මෙහි එක් කුරුදු පොල්ලක් බවත් කුඩා කුරුදු පොල්ල මංගල මහතාගේ කුරුදුගොල්ල බවත් අනෙකුත් විශාල කුරුදු පොල්ල ගොවිජනතාවගේ කුරුදු පොළක් බවය. කුරුදු පොලු වලින් සටන් කිරීම මාතර දෙයියන්දර දී ලබන 06 වෙනිදා ආරම්භ කරන බවත් පසුව මෙම විරෝධතාවය ගාල්ල, මහනුවර, මාතලේ, රත්නපුරය ,හම්බන්තොට ,කළුතර , නගර වලින් ගොවි විරෝධතා රැසක් ආරම්භ කිරීමෙන් අනතුරුව කොළඹ අමාත්‍යංශය වැටලීමට රටේ සියලුම සුළු අපනයන බෝග වගා කරුවන් සමඟ පැමිණෙන බවත් ඊට පෙර මේ සඳහා සාධාරණ විසඳුමක් ලබා දෙන්නැයි තමා අමාත්‍ය දයා ගමගේ මහතාගෙන් ඉල්ලීමක් කරන බවද කීවේය.", "URL": "https://sinhala.adaderana.lk/news.php?nid=115716", "Category": null, "Parent URL": null}