{"Source": "Adaderana", "Timestamp": "June 4, 2015 04:56 pm", "Headline": "යතුරුපැදි අනතුරින් පියාත් දියණියත් මරුට", "News Content": "දඹුල්ල - කැකිරාව ප්‍රධාන මාර්ගයේ බුලාගල ප්‍රදේශයේදී සිදුවූ රිය අනතුරකින් පුද්ගලයන් දෙදෙනෙක් මියගොස් තිබේ. නවතා තිබූ ලොරි රථයක යතුරුපැදියක් ගැටීමෙන් අද පස්වරුවේ අනතුර සිදුව ඇති බව පොලීසිය සඳහන් කළේය.අනතුර සිදුවන අවස්ථාවේ යතුරුපැදියේ එකම පවුලේ මව, පියා සහ දියණියන් දෙදෙනෙකු ගමන් කර ඇත.අනතුරින් මියගොස් ඇත්තේ 42 හැවිරිදි පියා සහ 08 හැවිරිදි දියණියයි.යතුරුපැදියේ ගමන්ගත් මව සහ අනෙක් දියණිය බරපතළ තුවාල ලබා දඹුල්ල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මහනුවර මහරෝහල වෙත මාරුකර යවා තිබේ.", "URL": "https://sinhala.adaderana.lk/news.php?nid=51781", "Category": null, "Parent URL": null}