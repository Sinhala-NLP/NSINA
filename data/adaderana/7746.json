{"Source": "Adaderana", "Timestamp": "April 9, 2010 08:32 pm", "Headline": "කුමාර වෙල්ගම කළුතරින් අංක එකට", "News Content": "කළුතර දිස්ත්‍රීක්කයේ එක්සත් ජනතා නිදහස් සන්ධාන ලැයිස්තුවේ ප්‍රථම ස්ථානයට තේරී පත්ව ඇත්තේ මනාප ඡන්ද 12,4766 ක් ලබා ගත් කුමාර වෙල්ගම මහතාය. මනාප ඡන්ද 97718 ක් ලැබූ මහින්ද සමරසිංහ මහතා දෙවන ස්ථානයටත්,මනාප ඡන්ද 82,044 ක් ලැබූ නිර්මල කොතලාවල මහතා සන්ධාන ලැයිස්තුවේ මුල් පෙළට තේරීපත් වී තිබේ.. එක්සත් ජාතික පෙරමුණෙන් පාලිත තෙවරප්පෙරුම මහතා51,153 ක් මනාප ඡන්ද ලබා එකී ලැයිස්තුවේ ප්‍රථම ස්ථානයට පත්ව ඇති අතර අජිත් පෙරේරා මනාප ඡන්ද 48,588 ක් ලබා එක්සත් ජාතික පෙරමුණු ලැයිස්තුවේ දෙවෙනි ස්ථානයට තේරී පත් වී ඇත. ප්‍රජාතන්ත්‍රවාදී ජාතික සන්ධානයෙන් කළුතර දිස්ත්‍රීක්කයට තරග කළ අර්ජුන රණතුංග මහතා ද මනාප ඡන්ද 27,792 ක්ලබා පාර්ලිමේන්තුවට තේරී පත්වී තිබීම විශේෂත්වයකි.", "URL": "https://sinhala.adaderana.lk/news.php?nid=7746", "Category": null, "Parent URL": null}