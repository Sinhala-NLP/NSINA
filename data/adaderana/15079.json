{"Source": "Adaderana", "Timestamp": "March 26, 2011 09:01 am", "Headline": "අනුරාධපුර භික්ෂු සරසවියේ පරිපාලන අක්‍රමිකතා රැසක්", "News Content": "අනුරාධපුර බුද්ධ ශ්‍රාවක භික්ෂු විශ්ව විද්‍යාලයීය පරිපාලනයේ අක්‍රමිකතා රැසක් ඇති බව විශ්ව විද්‍යාලයීය මහා ශිෂ්‍ය සංගමය පවසයි. අධ්‍යාපනය ලබන ශිෂ්‍ය භික්ෂූන් වහන්සේ දුෂ්කරතා රැසක් මැද අධ්‍යාපනය සිදුකරන බව එම සංගමයේ සභාපති නාවුල ඉන්ද්‍රසාර හිමි ප්‍රකාශ කළේය. මේ වනතුරුත් විශ්ව විද්‍යාලය තුළ පුස්තකාලය පරිහරණය කිරීමට අවස්ථාව උදකර දී නොමැති බවත්, මේ වසර තුළ ශිෂ්‍ය භික්ෂූන් වහන්සේලා ලියාපදිංචි කර නොමැති බවත්, විභාගයට මුහුණ දී මාස 4 ක් ගතව ඇතත් තවමත් ප්‍රතිඵල නිකුත් කර නොමැති බවත් එම හිමියන් සඳහන් කළේය. බුද්ධ ශ්‍රාවක භික්ෂු විශ්ව විද්‍යාලයේ උපකුලපති මහෝපාද්‍යාය මහාචාර්ය තුඹුල්ලේ සීලක්කන්ද හිමිගෙන් මෙම චෝදනා පිළිබඳ අද දෙරණ විමසීමක් කරනු ලැබීය. කිසියම් දූෂණ ක්‍රියාවක් සිදුවන්නේ නම් ඒ සම්බන්ධව පරීක්ෂණයක් සිදුකර වරදකරුවන්ට දඬුවම් දීම තමන්ගේත්, තමන් කිසියම් දූෂණ ක්‍රියාවක් සිදුකරන්නේ නම් ඊට එරෙහිව උසස් අධ්‍යාපන අමාත්‍යාංශය පියවර ගනු ඇති බව එම හිමියන් එහිදී කියා සිටියේය.", "URL": "https://sinhala.adaderana.lk/news.php?nid=15079", "Category": null, "Parent URL": null}