{"Source": "Adaderana", "Timestamp": "May 2, 2018 01:56 pm", "Headline": "රැකියා දෙන බවට පවසා තරුණ තරුණියන් රැවටූ පුද්ගලයෙක් අත්අඩංගුවට", "News Content": "කෘෂිකර්ම දෙපාර්තමේන්තුවේ රැකියා ලබාදෙන බව පවසා දිවයිනේ ප්‍රදේශ කීපයක පදිංචි තරුණ තරුණියන්ගෙන් වංචනිකව මුදල් ලබාගත් පුද්ගලයෙකු වංචනිකව සකසා තිබු ලිපි ශිර්ෂ හා නිලමුද්‍රා සමඟ කොටුකර ගැනීමට ඊයේ (01) දින මාතලේ පොලීසිය සමත්ව තිබේ. අත්අඩංගුවට ගනුලැබූ සැකකරු මාතලේ ලදිවිල්ල ප්‍රදේශයේ පදිංචි 45 වෙනි වියේ පසුවන විවාහක පුදගලයෙකි. සැකකරුගේ වංචාවට හසුවූ හිඟුරක්ගොඩ - මැදිරිගිරිය බණ්ඩාරවෙල මාතලේ -නාලන්ද ප්‍රදේශවල පදිංචි තරුණ තරුණියන් පිරිසක් මේ වනවිට මාතලේ පොලිසියේ වංචා විමර්ශන අංශයට පැමිණිලි කර ඇතගමොවුන්ගෙන් රුපියල් 35000-සිට ලක්ෂය දක්වා මුදල් ලබාගෙන කෘෂිකර්ම දෙපර්ත්ජමෙන්තුවේ ලිපි ශිර්ෂ යටතේ ව්‍යාජ පත්වීම් ලිපි ලබාදී තිබෙන බවට අනාවරණය වී ඇත. සැකකරු සන්තකයේ තිබු ලිපි ලේඛන අතර කෘෂිකර්ම රාජ්‍ය අමාත්‍ය වසන්ත අලුවිහාරේ මහතගේ රාජ්‍ය ලාංචන සහිත ලිපි ශිර්ෂ හා නිල මුද්‍රා කීපයක්ද තිබී ඇත. පැමිණිලිකරුවන් අවස්ථා කීපයකදී කොළඹ පිහිටි අමත්‍යංශයට සැකකරු විසින් කැඳවා ගෙන් ගොස් සම්මුඛ පරීක්ෂණවලට පවා රැකියාලාභීන් ඉදිරිපත් කර තිබෙන අතර අමාත්‍යංශයේ ලේකම්වරයෙකු යැයි පෙනී සිටි අයෙකු විසින් අදාළ සම්මුඛ පරීක්ෂණ පවත්වා ඇති බවටද අගතියට පත් පුද්ගලයින් විසින් ලබාදුන් ප්‍රකාශවල සදහන් වේ. එසේ සම්මුඛ පරීක්ෂණවලට කැඳවා මැයි මස 01 වෙනි දින සිට දඹුල්ල ලගන්නොරුව හා හිඟුරක්ගොඩ පිහිටි කෘෂිකර්ම දෙපාර්තමේන්තුවට අයත් කාර්යාලවල රාජකාරි බාර ගැනීමට යාමේදී අදාළ පත්වීම් ලිපි රැගෙන ගිය අවස්ථාවේ පත්වීම් ලිපි අදාළ ආයතන ප්‍රධානින් විසින් ප්‍රතික්ෂේප කිරීමත් සමඟ ඇතිවූ සැකයක් මත අගතියට තරුණ තරුණියන් පොලිසයට පැමිණිලි කිරීමෙන් පසු මෙම වංචනික ක්‍රියාව අනාවරණය කර ගැනීමට පොලිසියට හැකිව තිබේ. අගතියට පත් තරුණ තරුණියන් විසින් සැකකාර පුදගලයා මාතලේ නගරයේ පිහිටි හෝටලයකට 01 වෙනි දින උපක්‍රමශීලිව ගෙන්වා ගෙන පොලිස් නිලධාරීන්ට කොටුකරදිමටද සමත්ව තිබේ. සැකකරු මාතලේ මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබිණි.", "URL": "https://sinhala.adaderana.lk/news.php?nid=88389", "Category": null, "Parent URL": null}