{"Source": "Adaderana", "Timestamp": "March 3, 2013 09:18 am", "Headline": "ලක් රජයට එරෙහිව අසල්වැසි රටේ උද්ඝෝෂණයක්", "News Content": "ශ්‍රී ලංකාවට එරෙහිව උද්ඝෝෂණයක නිරත වු පුද්ගලයින් 350 දෙනෙකු ඉන්දියාවේ රාමේෂ්වරම්හිදි අත්අඩංගුවට ගෙන තිබේ. ඊයේ උදෑසන මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. මක්කල් විදුතලෙයි කච්චි සංවිධානයේ ආධාරකරුවන් පිරිසක් මෙලෙස රාමේෂ්වරම්හි මහ නගර සභාව ඉදිරිපිට විවිධ වර්ණවත් ධජ රැගෙන උද්ඝෝෂණයක නිරත වී ඇත. ඔවුන් බෝට්ටු මගින් කච්චතිව් දූපතට පැමිණීමට සූදානමින් සිට ඇති බව ද ඉන්දීය මාධ්‍ය වාර්තා කරයි. දිගින් දිගටම ඉන්දීය ධීවරයින්ට එල්ල වන හිරිහැර නතර කරන ලෙස උද්ඝෝෂකයින් ඉල්ලා සිටි අතර ශ්‍රි ලංකාව සම්බන්ධයෙන් මානව හිමිකම් කමිටුවට අමෙරිකාව ගෙන එන යෝජනාවට ඉන්දීයාව සහය පළ කළ යුතු බව ද ඔවුන් පවසා ඇත.", "URL": "https://sinhala.adaderana.lk/news.php?nid=32064", "Category": null, "Parent URL": null}