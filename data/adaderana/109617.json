{"Source": "Adaderana", "Timestamp": "May 9, 2019 04:09 pm", "Headline": "පටු දේශපාලන අරමුණු වෙනුවෙන් ඇතැමුන් කරන ප්‍රකාශ ජාතික සමඟියට බාධාවක්", "News Content": "ත්‍රස්ත අභියෝගයෙන් රට නිදහස් කර ගනිමින් ජාතික සමගිය ගොඩනැගීමේ ක්‍රියාදාමයේදී පටු දේශපාලන අරමුණු වෙනුවෙන් ඇතැමුන් සිදු කරන ප්‍රකාශ බාධාවක් වී ඇති බව ජනාධිපති මෛත්‍රීපාල සිරිසේන මහතා පවසා සිටියි. අද දවසේ රටට ආදරය කරන සියලු පුරවැසියන්ගේ වගකීම විය යුත්තේ පටු දේශපාලන අරමුණු වෙනුවෙන් හඬ නැගීම නොව ප්‍රශ්න පිළිබඳ සැබෑ අවබෝධයෙන් රටේ ජීවත් වන සියලු ජනතාවට නිදහස් සාමාකාමී සාමාජයක් ගොඩනැගීම සඳහා වගකීම් ඉටු කිරීම බව ජනාධිපතිවරයා පෙන්වා දෙයි. සමස්ත ලංකා ජමියතුල් උලමා සංවිධානය ඇතුළු මුස්ලිම් සිවිල් සංවිධාන නියෝජතයින් සමඟ ජනාධිපති කාර්යාලයේ පැවැති හමුවකදී ජනාධිපති මෛත්‍රීපාල සිරිසේන මහතා මේ බව කියා සිටියේය. බහු ආගමික රටක් ලෙස කිසිදු ආගමිකයෙකු අපහසුතාවයට පත් නොකළ යුතු බව පෙන්වා දුන් ජනාධිපතිවරයා සඳහන් කළේ පාර්ලිමේන්තුවේදී හෝ ජන සමාජයේ කොතනක දී හෝ තම හඩ අවදි කිරිමේදී රටේ පවතින තත්ත්වය පිළිබඳ අවබෝධයෙන් හා බුද්ධිමත්ව කටයුතු කළ යුතු බවයි.", "URL": "https://sinhala.adaderana.lk/news.php?nid=109617", "Category": null, "Parent URL": null}