{"Source": "Adaderana", "Timestamp": "May 4, 2019 01:29 pm", "Headline": "ඇෆ්ගනිස්ථානයට එල්ල වූ ප්‍රහාරයකින් එකම පවුලේ 6ක් ජීවිතක්ෂයට", "News Content": "ඇෆ්ගනිස්ථානයේ ෆරාබ් ප්‍රාන්තයට එල්ල වූ ප්‍රහාරයකින් එකම පවුලේ සාමාජිකයින් 06 දෙනෙකු මියගොස් ඇත. ප්‍රහාරයෙන් තවත් පුද්ගලයින් 09 දෙනෙකු තුවාල ලබා ඇති බව විදෙස් මාධ්‍ය වාර්තා කළේය. තලෙයිබාන් සටන්කාමීන් විසින් අදාළ ප්‍රහාරය සිදුකරන්නට ඇති බවට ඇෆ්ගනිස්ථාන රජය සැක පළ කරයි. කෙසේවෙතත් මේ සම්බන්ධයෙන් තලෙයිබාන් සටන්කාමීන් කිසිදු ප්‍රකාශයක් නිකුත් කර නැත. එරට ආරක්ෂක අංශ ක්‍රියාත්මක නොවන ප්‍රදේශවලට තලෙයිබාන් සටන්කාමීන් ප්‍රහාර එල්ල කිරීමට උත්සහ දරමින් සිටින බව ආරක්ෂක අංශ ප්‍රධානියෙකු ප්‍රකාශ කර ඇත.", "URL": "https://sinhala.adaderana.lk/news.php?nid=109226", "Category": null, "Parent URL": null}