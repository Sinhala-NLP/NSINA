{"Source": "Adaderana", "Timestamp": "April 7, 2010 09:34 am", "Headline": "රිය අනතුරකින් අයෙක් මරුට", "News Content": "වලස්මුල්ල ජුලම්පිටිය ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්ව තිබේ. පෞද්ගලික බස් රථයක් සහ අත්ට්‍රැක්ටරයක් එකිනෙක ගැටීමෙන් මෙම අනතුර සිදුව ඇති බව සඳහන් වේ. අනතුරින් මියගොස් ඇත්තේ අත්ට්‍රැක්ටරයේ රියදුරු වන අතර ඔහු තුවාල ලබා මාතර රෝහලට ඇතුළත් කිරීමෙන් අනතුරුව මියගොස් ඇති බව පොලිසිය පවසයි. අනතුරින් අත්ට්‍රැක්ටරයේ ගමන් ගත් තවත් කාන්තාවක් ද තුවාල ලබා ඇති බවත්,සිද්ධිය සම්බන්ධයෙන් පෞද්ගලික බස් ර‍ථයේ රියදුරු අත්අඩංගුවට ගෙන ඇති බවත් පොලීසිය සඳහන් කරයි.", "URL": "https://sinhala.adaderana.lk/news.php?nid=7704", "Category": null, "Parent URL": null}