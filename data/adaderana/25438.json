{"Source": "Adaderana", "Timestamp": "June 30, 2012 04:37 pm", "Headline": "පුත්තලමේ නීතිවිරෝධී මත්පැන් නිෂ්පාදනාගාරයක් වටලයි", "News Content": "පුත්තලම, පාවට්ටමඩු වැව ආසන්නයේ පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වටලා පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා පුත්තලම කඳවුරේ නිලධාරීන් කණ්ඩායමක් සිදුකළ වැටලීමක දී මෙම සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී නීතිවිරෝධී මත්පැන් බෝතල් 50 ක් පොලිස් භාරයට ගෙන ඇත. අත්අඩංගුවට ගත් සැකකරු 41 හැවිරිදි කුරුණෑගල ප්‍රදේශයේ පදිංචිකරුවෙකු ‍බව විශේෂ කාර්යය බලකාය සඳහන් කරයි. සැකකරු වැඩිදුර විමර්ශන කටයුතු සඳහා පුත්තලම පොලිසියට භාරදී තිබේ.", "URL": "https://sinhala.adaderana.lk/news.php?nid=25438", "Category": null, "Parent URL": null}