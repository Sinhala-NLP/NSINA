{"Source": "Adaderana", "Timestamp": "February 3, 2013 08:20 am", "Headline": "භික්ෂුන්ට කළ හැක්කේ රජුන් වැරදි කරනවා නම් උපදෙස් හා අනුශාසනා කිරීම පමණයි", "News Content": "තරුණ භික්ෂුන් වහන්සේ පෙළපාලි යමින් මාර්ග අයිනේ රැඳී සිටීම භික්ෂු චරිතයට නොගැලපෙන ක්‍රියාවක් බව අස්ගිරි පාර්ශවයේ මහනායක අතිපුජ්‍ය උඩුගම ශ්‍රී බුද්ධරක්ඛිත මහනාහිමියෝ පවසති. බුදු දහමට අනුව භික්ෂූන් වහන්සේ දේශපාලනය කිරීම සුදුසු ක්‍රියාවක් නොවන බව උන්වහන්සේ පෙන්වාදෙයි. භික්ෂූන් වහන්සේට රාජ්‍ය පාලනය සඳහා සම්බන්ධ වීමට අවස්ථාව නොමැති බව සඳහන් කළ මහනාහිමියන් රජුන් වැරදි කරනවා නම් එයට උපදෙස් හා අනුශාසනා කිරීම පමණක් සිදුකළ හැකි බව ද සඳහන් කරයි. ජාතීන් අතර සමගිය සහජීවනය ඇති වන ආකාරයෙන් කටයුතු කළ යුතු බව අස්ගිරි පාර්ශවයේ මහනායක අතිපූජ්‍ය උඩුගම ශ්‍රී බුද්ධරක්ඛිත මහනාහිමියන් පවසයි.", "URL": "https://sinhala.adaderana.lk/news.php?nid=31295", "Category": null, "Parent URL": null}