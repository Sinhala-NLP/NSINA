{"Source": "Adaderana", "Timestamp": "October 24, 2013 03:58 pm", "Headline": "නව තානාපතිවරයෙක් සහ මහ කොමසාරිස්වරුන් 2ක් අක්තපත්‍ර භා‍රදෙති ", "News Content": "ශ්‍රී ලංකාව සඳහා පත් කර ඇති නව තානාපතිවරයෙකු සහ මහකොමසාරිස්වරුන් දෙදෙනෙකු ජනාධිපති මහින්ද රාජපක්ෂ මහතා වෙත අක්තපත්‍ර භාර දී තිබේ. අද(24) පෙරවරුවේ ජනාධිපති කාර්යාලයේ දී මෙම අක්තපත්‍ර භාර දීම සිදුවු බව ජනාධිපති මාධ්‍ය අංශය සඳහන් කරයි. ඒ අනුව ආචාර්ය හසන් .ඊ.එල්. ටාලිබ් මහතා සුඩාන ජනරජයේ තානාපතිවරයා ලෙස ජනාධිපතිවරයා වෙත අක්තපත්‍ර භාර දී ඇත. මොසැම්බික් ජනරජයේ මහකොමසාරිස්වරයා ලෙස ජොසේ මරියාද සිල්වා මහතා ද උගණ්ඩා ජනරජයේ මහකොමසාරිස්වරිය ලෙස එලිසබෙත් පෝලා නපොයොක් මහත්මිය ද අක්තපත්‍ර භාර දුන් බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=38355", "Category": null, "Parent URL": null}