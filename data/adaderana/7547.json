{"Source": "Adaderana", "Timestamp": "March 28, 2010 10:25 am", "Headline": "සංගීතයක් අතර ගැටුමක්", "News Content": "ඇල්පිටිය නගර සභා ක්‍රීඩාංගණයේ පැවති සංගීත සංදර්ශනයක සංවිධායකයින් සහ නරඹන්නන් අතර ඇති වූ ගැටුමක් සම්බන්ධයෙන් පුද්ගලයින් හය දෙනෙකු අත්අඩංගුවට ගෙන තිබේ. සංගීත සංදර්ශණය අවසන් කීරීමට විරෝධය පළ කළ නරඹන්නන් සංදර්ශනය සඳහා රැගෙන ආ භාණ්ඩ වලට පහර දී අලාභහානි සිදු කර ඇති බව ඇල්පිටිය පොලිසිය පවසයි. සංගීත සංදර්ශණයේ ශබ්ද විකාශන යන්ත්‍ර පාවිච්චි කිරීම සඳහා ලබා දී තිබූ කාලය අවසන් වීම හේතුවෙන් සංවිධායකයින් සංගීත සංදර්ශණය නතර කර ඇත. එයට උරණ වූ පුද්ගලයින් මෙසේ පහර දී අලාභහානී සිදු කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මේ පහර දීම සම්බන්ධයෙන් අත්අඩංගුවට ගත් පුද්ගලයින් හය දෙනා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=7547", "Category": null, "Parent URL": null}