{"Source": "Adaderana", "Timestamp": "June 5, 2014 08:21 am", "Headline": "මාවනැල්ල සභාපතිගේ සේවය අත්හිටුවයි", "News Content": "මාවනැල්ල ප්‍රාදේශීය සභාවේ සභාපතිවරයාගේ සේවය තාවකාලිකව අත්හිටුවා තිබේ. ප්‍රාදේශීය සභාවේ සභාපති පී.පී.වික්‍රමසිංහ මහතාට එරෙහිව ඉදිරිපත්ව ඇති චෝදනා පත්‍රයක් සම්බන්ධයෙන් විශේෂ පරීක්ෂණයක් පැවැත්වීම සඳහා ඔහුගේ සේවය අත්හිටුවීමට තීරණය කර ඇතැයි සඳහන්ය. අදාළ පරීක්ෂණ කටයුතු නිම වනතුරු සභාපතිවරයාගේ සේවය මෙලෙස අත්හිටුවනු ඇත. ඒ අනුව අද සිට උප සභාපති එම්.එස්. මොහොමඩ් කාමිල් මහතා විසින් සභාපති ධුරයේ වැඩ බැලීමට නියමිතය.", "URL": "https://sinhala.adaderana.lk/news.php?nid=43744", "Category": null, "Parent URL": null}