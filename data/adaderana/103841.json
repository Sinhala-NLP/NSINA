{"Source": "Adaderana", "Timestamp": "February 7, 2019 10:23 am", "Headline": "පුරාවස්තු හොරකමේ ගිය 4ක් මාට්ටු", "News Content": "හොරොව්පතාන, ගල්කන්ද රක්ෂිත ප්‍රදේශයේ පුරාවස්තු ලබා ගැනීමේ අරමුණින් කැණීම් සිදු කළ පුද්ගලයින් සිව් දෙනෙකු අත්අඩංගුවට ගෙන තිබේ. හොරොව්පතාන පොලිසියේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. එහිදී කැණිම් සිදු කිරීම සඳහා භාවිතා කළ උපකරණ තොඟයක් ද පොලීසිය බාරයට ගෙන තිබේ. සැකකරුවන් හොරොව්පතාන සහ මැදවච්චිය ප්‍රදේශයේ පදිංචිකරුවන් වන අතර ඔවුන් කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=103841", "Category": null, "Parent URL": null}