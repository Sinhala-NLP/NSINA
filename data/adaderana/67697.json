{"Source": "Adaderana", "Timestamp": "January 4, 2017 03:59 pm", "Headline": " ශානිට තර්ජනය කිරීමේ සිද්ධිය-සාක්ෂි විමසීම දිනපතා ", "News Content": "පොලිස් අධිකාරී ශානි අබේසේකර මහතා ඇතුළු නිලධාරීන්ට තර්ජනය කිරීමේ සිද්ධිය සම්බන්ධයෙන් හිටපු නියෝජ්‍ය පොලිස්පති වාස් ගුණවර්ධන මහතාට එරෙහි නඩුවේ සාක්ෂි විමසීම දිනපතා විභාගයට ගැනීමට කොළඹ මහාධිකරණය නියෝග කර තිබේ.ඒ අනුව මාර්තු මස 24 වැනිදා සිට දිනපතා එම සාක්ෂි විභාගයට ගැනීමට මහාධිකරණ විනිසුරු ගිහාන් කුලතුංග මහතා නියෝග කළ බව අද දෙරණ අධිකරණ වාර්තාකරු සඳහන් කළේය.කෝටිපති ව්‍යාපාරික මොහොමඩ් සියාම් ඝාතන සිද්ධිය සම්බන්ධයෙන් අත්අඩංගුවට ගෙන අපරාධ පරීක්ෂණ දෙපාර්තමේන්තුවට රැගෙන ගොස් ප්‍රශ්න කරමින් සිටියදී ශානි අබේසේකර මහතා ඇතුළු නිලධාරීන් තිදෙනෙකුට වාස් ගුණවර්ධන මහතා බැන වැදී මරණීය තර්ජන එල්ල කර තිබුණි.", "URL": "https://sinhala.adaderana.lk/news.php?nid=67697", "Category": null, "Parent URL": null}