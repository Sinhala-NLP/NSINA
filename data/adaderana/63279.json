{"Source": "Adaderana", "Timestamp": "August 21, 2016 09:13 am", "Headline": "   65 වන සම්මේලනයට හිටපු ජනාධිපතිවරුන්ට ආරාධනා ", "News Content": "එළඹෙන 65 වන සම්මේලනය සඳහා හිටපු ජනාධිපතිවරුන්ට ඉදිරි දිනවලදී නිල වශයෙන් ආරාධනා කරන බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි.කුරුණෑගල ප්‍රදේශයේ පැවැති මාධ්‍ය හමුවකදී අමාත්‍යවරයා මෙම අදහස් පළ කළේය.එමෙන්ම ශ්‍රී ලංකා නිදහස් පක්ෂයේ සංවත්සරයට සහභාගී වන්නේ ද නැද්ද යන්න සම්බන්ධයෙන් ලබන සදුදා දිනයේදී සාකච්ඡා කර අවසන් තීරණයක් ගන්නා බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ප්‍රසන්න රණතුංග මහතා පවසයි.ගම්පහ උඩුගම්පොළ ප්‍රදේශයේ පැවැති පක්ෂ ක්‍රියාකාරී හමුවකින් අනතුරුව මාධ්‍ය වෙත අදහස් දක්වමින් මන්ත්‍රීවරයා මෙම අදහස් පළ කළේය.මේ අතර මාතර ප්‍රදේශයේ පැවැති මාධ්‍ය හමුවකදී පාර්ලිමේන්තු මන්ත්‍රී ඩලස් අලහප්පෙරුම මහතා එක්සත් ජාතික පක්ෂය සහ ශ්‍රී ලංකා නිදහස් පක්ෂයේ ඉදිරි වසර 05ක කාලය සඳහා ඇති කර ගත් එකඟතාව පිළිබඳව විරුද්ධත්වය පළ කරන බව ප්‍රකාශ කර තිබේ.රට පත්ව ඇති තත්ත්වය තුළ ආණ්ඩුව විවේචනය කිරීමේ සාධාරණ හැකියාවක් නොමැති බව නව සමසමාජ පක්ෂයේ නායක ආචාර්ය වික්‍රමබාහු කරුණාරත්න මහතා පවසයි.කුරුණෑගල ප්‍රදේශයේ පැවැති සම්මන්ත්‍රණයකට එක්වෙමින් ආචාර්ය වික්‍රමබාහු කරුණාරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=63279", "Category": null, "Parent URL": null}