{"Source": "Adaderana", "Timestamp": "January 5, 2018 08:16 pm", "Headline": "කසිප්පු විකුණා දෙවෙනි පාරට මාට්ටු වූ සැකකරුට 20,000 ක ඇප", "News Content": "කිළිනොච්චියේ නාච්චිකුඩා ප්‍රදේශයේ නීති විරෝධී ලෙස මත්පැන් අලෙවි කරමින් සිටියදී දෙවන වරටත් පොලීසියට හසු වූ සැකකරුවෙකුට 5 දා කිළිනොච්චිය දිසා විනිසුරු ඒ.ඒ.ආනන්ද රාජා මහතා රුපියල් 20,000 ක දඩයක් නියම කොට තිබේ. ඊට අමතරව රජයේ ගාස්තු වශයෙන් රුපියල් 5000 ක දඩයක්ද නියම කල දිසා විනිසුරුවරයා තවත් අවස්ථාවක අධිකරණයට නීති විරෝධී ලෙස මත්පැන් අලෙවි කිරීමේ චෝදනාවට පැමිණියහොත් රජයේ පුනරුත්ථාපන ක්‍රියාවලිය සදහා යොමු කරණ බවට දැණුම් දී තරයේ අවවාද කොට තිබේ. මෙම තැනැත්තා පසුගිය වසරේ අගෝස්තු මාසයෙදීද කිළිනොච්චියේ නාච්චිකුඩාපළාතේ නීති විරෝධී ලෙස මත්පැන් අලෙවි කරමින් සිටියදී පොලීසියට හසු වී අධිකරණයෙන් රුපියල් 7500 ක දඩයක් නියම වූ අයෙකි.", "URL": "https://sinhala.adaderana.lk/news.php?nid=82559", "Category": null, "Parent URL": null}