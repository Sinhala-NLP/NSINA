{"Source": "Adaderana", "Timestamp": "January 12, 2019 11:45 am", "Headline": "නව ව්‍යවස්ථා කෙටුම්පත ඉදිරිපත්කර ඇති අරමුණ දිලුම් කියයි", "News Content": "ආණ්ඩුව බලය රැකගැනීමේ අරමුණින් නව ව්‍යවස්ථා කෙටුම්පත ඉදිරිපත්කර ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී දිලුම් අමුණුගම මහතා පැවසීය. ශ්‍රී ලංකා පොදුජන පෙරමුණ විසින් ඊයේ(11) මහනුවරදී පැවැත්වූ ජනහමුවකට එක්වෙමින් මන්ත්‍රීවරයා මේ බව සඳහන් කළේය. මෙම අවස්ථාවේදී නව ව්‍යවස්ථාවක් සම්මත කිරීම අතිශය භයානක බවත් ඔහු පැවසීය. ඊට හේතුව වන්නේ පවතින රජය බටහිර බලපෑම් වලට දැඩි ලෙස නතු වී සිටින රජයක් බවත් බටහිරට භීතියෙන් සිටින සහ බටහිරට ගැතිව සිටින රජයක් නිසා බව පැවසීය. අද වන විට ආණ්ඩු බලය රැක ගැනීම සඳහා ව්‍යවස්ථාවක් නොව ඕනෑම ක්‍රියාවක් සිදු කරමින් රට බෙදමින් හෝ රට පාවා දෙමින් ආණ්ඩුවේ සිටීම පමණක් රනිල් වික්‍රමසිංහ මහතාට වැදගත් වන බවත් ඔහු පැවසිය.", "URL": "https://sinhala.adaderana.lk/news.php?nid=102215", "Category": null, "Parent URL": null}