{"Source": "Adaderana", "Timestamp": "January 11, 2010 10:21 am", "Headline": "ඉන්දියාවට ජය", "News Content": "බංග්ලාදේශ‍ෙය් පැවැත්වෙන තුන්කොන් එක්දින ක්‍රිකට් තරගාවලියේ ශ්‍රි ලංකාව සමග පැවති තරගයෙන් කඩුලු 8ක පහසු ජයක් ලැබීමට ඉන්දීය කණ්ඩායම සමත් විය. තරගය පැවැත්වුණේ බංග්ලාදේශ මිර්පුර් ක්‍රීඩාංගණයේදීය. කාසියේ වාසිය දිනාගත් ශ්‍රි ලංකා කණ්ඩායම පන්දුවාර 46යි එක් පන්දුවක දී සියලු දෙනා දැවී රැස් කර ගත්තේ ලකුණු 213ක් පමණි. කුමාර් සංගක්කාර ලකුණු 68ක් සහ සුරේෂ් රන්දිව් ලකුණු 56ක් ලබා ගැනීමට සමත් විය. පන්දු යැවීමේදි සහීර් ඛාන් සහ අමිත් මිශ්‍රා කඩුලු තුන බැගින් දවා ගත් අතර පිළිතුරු වශයෙන් ඉන්දීය කණ්ඩායම පන්දුවාර 32 යි පන්දු 4කදී කඩුලු දෙකක් පමණක් දැවී එම ඉලක්කය පසු කිරිමට සමත් විය. එහිදී දක්ෂ‍ ලෙස පන්දුවට පහර දුන් ‍ගෞතම් ගාම්භීර් සහ විරාජ් කෝලී ලකුණු 71 බැගින් රැස් කර ගැනීමට සමත් වූහ. වේගවත් ඉනිමක් ක්‍රිඩා කළ දිනේෂ් කාර්තික් ලකුණු 48ක් රැස් කර ගන්නා ලදී.", "URL": "https://sinhala.adaderana.lk/news.php?nid=6005", "Category": null, "Parent URL": null}