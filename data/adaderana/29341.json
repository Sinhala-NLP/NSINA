{"Source": "Adaderana", "Timestamp": "November 20, 2012 08:50 am", "Headline": "පළමු තරඟයේ කඩුලු 9 ක ජයක් ඉන්දියාවට", "News Content": "එංගලන්තය සහ ඉන්දියාව අතර පැවැත්වෙන ටෙස්ට් ක්‍රිකට් තරඟාවලියේ පළමු තරඟය කඩුලු නවයකින් ජය ගැනීමට ඉන්දීය කණ්ඩායම සමත් විය. තරඟයේ කාසියේ වාසිය දිනු ඉන්දීය කණ්ඩායම පළමුව පන්දුවට පහරදුන් අතර ඔවුන් සිය පළමු ඉනිම සඳහා කඩුලු අටක් දැවී ලකුණු 521 ක් ලබාගත්තේය. ඊට පිළිතුරු වශයෙන් එංගලන්ත කණ්ඩායමට සියලු ක්‍රීඩකයින් දැවී රැස් කළේ ලකුණු 191 ක් පමණි. පන්දු යැවීමේ දී ඉන්දීය කණ්ඩායමේ ප්‍රගයන් ඕජා කඩුලු පහක් සහ රවිචන්ද්‍රන් අෂ්වින් කඩුලු 3 ක් බිඳ හෙළීය. යළිත් වරක් දෙවන ඉනිම සඳහා පිටියට පිවිසි එංගලන්ත කණ්ඩායම සියලු ක්‍රීඩකයින් දැවී ලකුණු 406 ක් ලබාගත්තේය. එංගලන්ත ඉනිම වෙනුවෙන් ඇලෙස්ටයාර් කුක් ලකුණු 176 ක් ලබාගැනීමට සමත් විණි. ඒ අනුව ඉන්දීය කණ්ඩායමට ජයග්‍රහණය සඳහා ලකුණු 77 ක ඉලක්කයක් හිමිවූ අතර එක් කඩුල්ලක් දැවී ලකුණු 80 ක් ලබාගනිමින් ඉන්දීය කණ්ඩායම ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=29341", "Category": null, "Parent URL": null}