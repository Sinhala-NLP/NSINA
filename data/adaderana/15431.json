{"Source": "Adaderana", "Timestamp": "April 12, 2011 02:29 pm", "Headline": "වරාය අධිකාරියට නව දොඹකර 9 ක්", "News Content": "ශ්‍රී ලංකා වරාය අධිකාරිය සඳහා නව දොඹකර 9ක් ගෙන්වා තිබේ. වරායේ ඵලදායිතාව ඉහළ නැංවීම සඳහා මෙම නව දොඹකර ඉවහල් වන බව වරාය අධිකාරිය පවසයි. චීනයෙන් ගෙන්වන ලද මෙම දොඹකර අතර බහාලුම් මෙහෙයුම් සිදු කරන දොඹකර 3ක් සහ බහාලුම් හුවමාරු සිදු කරන දොඹකර 6ක් ඇතුළත්ය. 2010 වර්ෂයේ චීන සමාගමක් සමඟ ඇති කර ගත් ගිවිසුමකට අනුව මෙම බහාලුම් දොඹකර මිල දී ගැනීමට හැකි වූ බව වරාය අධිකාරිය සඳහන් කරයි. ගෙන්වන ලද හුවමාරු දොඹකර මඟින් ටොන් 41ක් එසවීමේ හැකියාව ඇති අතර බහාලුම් තැන්පත් කිරීමේ දී සිරස් අතර තැන්පත් කිරීමේ පහසුකම ද හිමි වන බව වරාය අධිකාරිය සඳහන් කරනු ලැබීය. ජයබහලු පර්යන්තයේ එවැනි පහසුකමක් හිමි වන ප්‍රථම අවස්ථාව මෙය බව ද සඳහන්ය.", "URL": "https://sinhala.adaderana.lk/news.php?nid=15431", "Category": null, "Parent URL": null}