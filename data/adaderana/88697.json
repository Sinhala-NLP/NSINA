{"Source": "Adaderana", "Timestamp": "May 7, 2018 08:32 pm", "Headline": " බලපත්‍ර නොමැතිව පතල් කැපූ 3ක් අත්අඩංගුවට", "News Content": "බලපත්‍ර නොමැතිව පතල් කැණීමේ නිරත වූ පුද්ගලයින් තිදෙනෙකු රත්නපුර, ඉහල හකමූව ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකා කහවත්ත කඳවුරේ නිලධාරීන් පිරිසක් විසින් සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව වාර්තා වෙයි. එහිදී ඔවුන් සතුව තිබූ කැණිම් කටයුතු සඳහා භාවිතා කළ උපකරණ කිහිපයක් ද පොලිස් විශේෂ කාර්යය බලකාය බාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා රත්නපුර මැණික් හා ස්වර්ණාභරණ අධිකාරියට බාරදී ඇති අතර එහිදී එක් අයෙකුට රුපියල් 5000 බැඟින් ඔවුන් තිදෙනාට රුපියල් 15,000ක දඩ මුදලක් නියම කළ බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=88697", "Category": null, "Parent URL": null}