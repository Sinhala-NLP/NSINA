{"Source": "Adaderana", "Timestamp": "March 18, 2010 07:43 am", "Headline": "මෛත්‍රීපාලට අගමැතිකම ලැබෙන්නේ නෑ", "News Content": "එළඹෙන පාර්ලිමේන්තුවේ අග්‍රාමාත්‍ය ධුරය මෛත්‍රීපාල සිරිසේන මහතාට හිමි නොවන බව පොළොන්නරුව දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී අර්ල් ගුණසේකර මහතා පවසයි. ඒ මහතා මේ අදහස් පළ කළේ පොළොන්නරුවේ පැවති මැතිවරණ ප්‍රචාරක රැළියකට එක්වෙමිනි. මේ අතර මෛත්‍රීපාල සිරිසේන මහතා ඊයේ කොළඹ පැවති මාධ්‍ය හමුවකදී සඳහන් කළේ රනිල් වික්‍රමසිංහ මහතාගේ නායකත්වයෙන් යුත් එක්සත් ජාතික පක්ෂයට ගොවිතැන සම්බන්ධයෙන් කතාකිරීමට අයිතියක් නොමැති බවයි.", "URL": "https://sinhala.adaderana.lk/news.php?nid=7334", "Category": null, "Parent URL": null}