{"Source": "Adaderana", "Timestamp": "December 24, 2011 02:04 pm", "Headline": "එජාපයේ ප්‍රජාතන්ත්‍රවාදය සඳහා අරගලය ඉදිරියටත් -කරූ", "News Content": "සිරි‍කොත පක්ෂ මූලස්ථානයට පහරදීමේ සිද්ධිය සම්බන්ධයෙන් සිය පාර්ශවය ද අපක්ෂපාතී පරීක්ෂණයක් අපේක්ෂා කරන බව එක්සත් ජාතික පක්ෂ පාර්ලිමේන්තු මන්ත්‍රී කරූ ජයසූරිය මහතා පවසයි. අදාළ පහරදීම සිදුවන අවස්ථාවේ පිටස්තර කණ්ඩායම් පක්ෂ මූලස්ථානය තුළ සිටි බව‍ට තොරතුරු ලැබී ඇති බව ඔහු පෙන්වාදෙයි. මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් සහ අස්ගිරි පාර්ශවයේ අනු නායක අතිපූජ්‍ය ගලගම ශ්‍රී අත්තදස්සී හිමියන් අද(24) බැහැදැකීමෙන් අනතුරුව මාධ්‍ය වෙත අදහස් දක්වමින් කරූ ජයසූරිය මහතා මේ බව පැවසුවේය. එක්සත් ජාතික පක්ෂය තුළ ප්‍රජාතන්ත්‍රවාදය ස්ථාපිත කිරීම සඳහා ගෙන යන අරගලය ඉදිරියටත් ඒ ආකාරයෙන්ම සිදුකරන බව ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20907", "Category": null, "Parent URL": null}