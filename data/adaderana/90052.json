{"Source": "Adaderana", "Timestamp": "May 30, 2018 08:30 am", "Headline": "වල්ලපට්ටා එක්ක විදෙස් ජාතිකයින් 2ක් මාට්ටු", "News Content": "වල්ලපට්ටා ළඟ තබාගෙන සිටි විදෙස් ජාතිකයින් දෙදෙනෙකු බොරලැස්ගමුව, මාලනී බුලත්සිංහල මාවත ප්‍රදේශයේදී අත්අඩංගුවට ගෙන තිබේ. සැකකරුවන් සතුව තිබී වල්ලපට්ටා කිලෝ ග්‍රෑම් 01යි ග්‍රෑම් 698ක් සොයාගත් බව පොලීසිය සඳහන් කළේය. අත්අඩංගුවට ගෙන ඇත්තේ 42 හැවිරිදි ඉන්දීය ජාතිකයින් දෙදෙනෙකු බව සඳහන්ය. අත්අඩංගුවට ගත් ඉන්දීය ජාතිකයින් දෙදෙනා ගංගොඩවිල මහේස්ත්‍රාත් අධිකරණයට ඉදිරිපත් කිරීමට නියමිත අතර බොරලැස්ගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90052", "Category": null, "Parent URL": null}