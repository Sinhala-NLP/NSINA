{"Source": "Adaderana", "Timestamp": "August 19, 2013 04:30 pm", "Headline": "මම කැමති  ප්‍රජාතන්ත්‍රවාදීව ප්‍රශ්න විසඳන්න ", "News Content": "ජනතාවට ප්‍රශ්න ඇත්නම් සාකච්ඡා කර ප්‍රජාතන්ත්‍රවාදීව ඒවා විසඳා ගැනීමට තමා සැමවිටම සූදානම් බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ පක්ෂ පාට නොසලකා සිදුකරන සංවර්ධනයේදී ආපසු ජනතාවගෙන් කිසිවක් බලාපොරොත්තු නොවන බවයි. නුවරඑළිය ග්‍රෙගරි වැව උද්‍යානයේ දෙවැනි අදියර විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මේ බව කියා සිටියේය. රජය අදට වඩා හෙට ගැන සිතා සංවර්ධන කටයුතු සිදුකරන බව පෙන්වාදුන් ජනාධිපතිවරයා තම ගම් ප්‍රදේශ සංවර්ධනය කරගත යුත්තේ රජය සමඟ සහයෝගයෙන් කටයුතු කිරීමෙන් මිස ගැටුම් ඇතිකර ගැනීමෙන් නොවන බවයි. රට සංවර්ධනය කරමින් ඉදිරියට යන විට නොයෙකුත් චෝදනා එල්ල වන බව එහිදි වැඩිදුරටත් අදහස් දැක්වු ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=36753", "Category": null, "Parent URL": null}