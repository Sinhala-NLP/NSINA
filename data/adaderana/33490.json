{"Source": "Adaderana", "Timestamp": "April 23, 2013 08:54 am", "Headline": "අලුත් විෂය ගැන දැනුවත් කෙරෙයි", "News Content": "උසස් පෙළ විෂය නිර්දේශය සඳහා අලුතින් එක් කරනු ලබන තාක්ෂණික විෂය පිළිබඳව කොළඹ දිස්ත්‍රික්කයේ පාසල්වල විදුහල්පතිවරුන් දැනුවත් කර තිබේ. විද්‍යා, වාණිජ සහ කලා විෂය ධාරාවන්වලට අමතරව උසස් පෙළ සඳහා මේ වසරේ සිට තාක්ෂණික විෂය ධාරාවන් ද හඳුන්වාදීමට රජය තීරණය කරනු ලැබීය. ඊට අදාළ විෂය නිර්දේශය මේ වන විට සකස් කර ඇති අතර එයට අනුමැතිය ලබාගැනීම සඳහා විශ්ව විද්‍යාල ප්‍රතිපාදන කොමිසන් සභාව වෙත ඉදිරිපත් කර ඇති බව අධ්‍යාපන අමාත්‍යාංශය සඳහන් කළේය. ඒ අනුව එම විෂය ධාරාව පිළිබඳව කොළඹ දිස්ත්‍රික්කයේ පාසල්වල විදුහල්පතිවරුන් දැනුවත් කිරීම ඊයේ (22) දිනය තුළ අධ්‍යාපන අමාත්‍ය බන්දුල ගුණවර්ධන මහතාගේ ප්‍රධානත්වයෙන් සිදුකර තිබේ. ලබන ජුලි මාසයේ සිට කොළඹ දිස්ත්‍රික්කයේ තෝරාගත් පාසල්වල තාක්ෂණික විෂය ධාරාවන් ඉගැන්වීමේ කටයුතු සිදුකිරීමට නියමිත බව අධ්‍යාපන අමාත්‍යාංශය සඳහන් කළේය. මේ අතර ඊයේ කොළඹ පැවති උපාධිධාරී ගුරුපත්වීම් ප්‍රදානය කිරීමේ උත්සවයකට සහභාගී වු අධ්‍යාපන අමාත්‍ය බන්දුල ගුණවර්ධන මහතා නව තාක්ෂණික විෂය ධාරාව පිළිබඳව මෙසේ පැහැදිළි කළේය.", "URL": "https://sinhala.adaderana.lk/news.php?nid=33490", "Category": null, "Parent URL": null}