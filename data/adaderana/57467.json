{"Source": "Adaderana", "Timestamp": "February 22, 2016 08:23 am", "Headline": "නවසීලන්ත අගමැති හෙට දිවයිනට", "News Content": "නවසීලන්ත අග්‍රාමාත්‍ය ජෝන් කී මහතා තෙදින නිල සංචාරයක් සඳහා හෙට(23) දිවයිනට පැමිණීමට නියමිතව තිබේ.හෙට රාත්‍රීයේ දිවයිනට පැමිණෙන නවසීලන්ත අග්‍රාමාත්‍යවරයා ලබන 26 වනදා දක්වා දිවයිනේ රැදී සිටීමට නියමිතව ඇත.ශ්‍රී ලංකාව සහ නවසීලන්තය අතර දේශාපලන සහ ආර්ථික සබඳතා ශක්තිමත් කර ගැනිම ජෝන් කී මහතාගේ මෙරට සංචාරයේ අරමුණ වී තිබේ.සංචාරය අතරතුරදී ජනාධිපතිවරයා සහ අග්‍රාමාත්‍යවරයා හමුවී සාකච්ඡා පැවැත්වීමට නවසීලන්ත අග්‍රාමාත්‍ය ජෝන් කී මහතා සැළසුම් කර ඇති බව විදේශ කටයුතු අමාත්‍යංශය සඳහන් කළේය.නවසීලන්ත අග්‍රාමාත්‍යවරයා ලබන 25 වනදා ශ්‍රී ලංකා වාණිජ මණ්ඩලය ඇමතීමට ද නියමිතව ඇත.මීට අමතරව කොළඹදී පැවැත්වෙන ජාත්‍යන්තර ප්‍රජාතන්ත්‍රවාදී කමිටුවේ විධායක සභා රැස්විමට ද ජෝන් කී මහතා සහභාගීවීමට නියමිත බව විදේශ කටයුතු අමාත්‍යාංශය පැවසුවේය.", "URL": "https://sinhala.adaderana.lk/news.php?nid=57467", "Category": null, "Parent URL": null}