{"Source": "Adaderana", "Timestamp": "July 30, 2011 08:31 am", "Headline": "අයථා අයුරින් විදුලිය ගත් පුද්ගලයින් රැසකට නඩු", "News Content": "අයථා ආකාරයෙන් විදුලිය ලබාගැනීම සම්බන්ධයෙන් නැගෙනහිර පළාතේ ප්‍රදේශ කිහිපයක සිදුකළ වැටලීම්වලින් පුද්ගලයින් රැසකට එරෙහිව නඩු පවරා තිබේ. කල්මුණ, පෙරියලීලාවනෙයි, මන්දූර් යන ප්‍රදේශවල සිදුකළ වැටලීම්වලින් පුද්ගලයින් 49 දෙනෙකු මෙසේ නීතියේ රැහැනට හසුව ඇති බව සඳහන්ය. කල්මුණ මහේස්ත්‍රාත්වරයා වෙත ඉදිරිපත් කිරීමෙන් අනතුරුව එම පුද්ගලයින්ට එරෙහිව රුපියල් 3, 847,800 ක දඩ මුදලක් නියම කර ඇත. විදුලි බල මණ්ඩල‍යේ නැගෙනහිර පළාත් විමර්ශන ඒකක‍යේ නිලධාරීන් කණ්ඩායමක් විසින් අදාළ වැටලීම් සිදුකර තිබුණි.", "URL": "https://sinhala.adaderana.lk/news.php?nid=17731", "Category": null, "Parent URL": null}