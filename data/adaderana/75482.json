{"Source": "Adaderana", "Timestamp": "July 21, 2017 01:48 pm", "Headline": "චන්දිමාල්ට පළමු ටෙස්ට් තරගය අහිමිවෙයි", "News Content": "ඉන්දියාව සමඟ පැවැත්වෙන පළමු ටෙස්ට් තරඟයේදී ශ්‍රී ලංකා කණ්ඩායමේ නායකත්වය රංගන හේරත්ට ලබාදී තිබේ.නව නායක දිනේෂ් චන්දිමාල් නිව්මෝනියාව වැළදීමෙන් රෝහල් ගතවීම හේතුවෙන් ‍කණ්ඩායමේ නායකත්වය රංගන හේරත්ට ලබාදීමට තීරණය කර ඇති බව ශ්‍රී ලංකා ක්‍රිකට් ආයතනය සඳහන් කළේය.ඒ අනුව චන්දිමාල්ට ඉන්දීය කණ්ඩායම සමඟ පැවැත්වෙන පළමු ටෙස්ට් ක්‍රිකට් තරඟය අහිමි වෙයි.දෙරට අතර පළමු ටෙස්ට් ක්‍රිකට් තරඟය ලබන 26 වනදා ගාල්ල ජාත්‍යන්තර ක්‍රිකට් ක්‍රීඩාංගණයේදී ආරම්භවීමට නියමිතය.", "URL": "https://sinhala.adaderana.lk/news.php?nid=75482", "Category": null, "Parent URL": null}