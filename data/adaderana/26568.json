{"Source": "Adaderana", "Timestamp": "August 14, 2012 08:27 am", "Headline": "නාගාස් කඳුරට‍ වොරියරස් පරදයි", "News Content": "එස්.එල්.පී.එල් ක්‍රිකට් තරගාවලියේ අඛන්ඩව ලබාගත් දෙවන ජයග්‍රහණය වාර්තා කිරීමට ඇන්ජලෝ මැතිව්ස්ගේ නැගෙනහිර නාගාස් කණ්ඩායම සමත්විය. ඊයේ (13) රාත්‍රී පැවැති තරගයේදි පළමුවෙන් පන්දුවට පහරදුන් කඳුරට වොරියර්ස් කණ්ඩායම කඩුලු 7ක් දැවී ලකුණු 159ක් ලබාගන්නා ලදි. වොරියරස් පිළ වෙනුවෙන් තිසර පෙරේරා පන්දු 33 කදි ලකුණු 72 ක් ලබා ගත් අතර අජන්ත මෙන්ඩිස්, සචිත් පතිරණ හා බෙන් ලාපින් කඩුලු 2ක බැගින් බිඳ හෙළුහ. පිළිතුර ඉනිම ක්‍රීඩා කළ නාගාස් කණ්ඩායම පන්දුවාර 19.3 කදි ජය වාර්තා කළේය. එහිදි ඉම්රාන් නසීර් ලකුණු 58 ක් ලබා ගත් අතර නායක ඇන්ජලෝ මැතිව්ස් ලකුණු 42ක් ලබා ගන්නා ලදි. පන්දු යැවීමේදි කෞෂල් ලොකුආරච්චි කඩුලු 2ක් බිඳ දැමීය. මේ අතර ලසිත් මාලිංගගේ රුහුණ රෝයල්ස් කණ්ඩායම මුත්තයියා මුරලදරන්ගේ උතුර රුද්‍රාස් කණ්ඩායම අතර තරගයක් අද (14) පැවැත්වීමට නියමිතය.", "URL": "https://sinhala.adaderana.lk/news.php?nid=26568", "Category": null, "Parent URL": null}