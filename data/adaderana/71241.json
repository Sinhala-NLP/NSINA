{"Source": "Adaderana", "Timestamp": "March 23, 2017 08:53 am", "Headline": "හෂීස් සමඟ ලාංකික කත ඉන්දියාවේදී කොටු", "News Content": "මත්ද්‍රව්‍ය ජාවාරමක නිරත වූ ශ්‍රී ලාංකික කාන්තාවක ඉන්දියාවේ බැංගලෝර් ජාත්‍යන්තර ගුවන් තොටුපලේදී අත්අඩංගුවට ගෙන තිබේ. ඉන්දීය මාධ්‍ය වාර්තා කරන්නේ ලක්ෂ 64කට අධික වටිනාකමකින් යුත් මත්ද්‍රව්‍ය තොගයක් සමඟ 39 හැවිරිදි ශ්‍රී ලාංකික කාන්තාවක් මෙලෙස අත්අඩංගුවට ගෙන ඇති බවයි. ඇය කොළඹ සිට බැංගලෝර් හරහා චෙන්නායි දක්වා ගමන් කිරීමට සූදානම්ව සිටය දී අත්අඩංගුවට පත්ව ඇත. හෂීස් නැමැති මත්ද්‍රව්‍ය කිලෝ ග්‍රෑම් 1යි ග්‍රෑම් 640ක් ඇය සතුව තිබී සොයාගෙන ඇති අතර ශ්‍රී ලංකාවෙන් ලැබුණු තොරතුරකට අනුව මෙම වැටලීම සිදුකර ඇති බව වාර්තා වෙයි. අත්අඩංගුවට ගත් කාන්තාව අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=71241", "Category": null, "Parent URL": null}