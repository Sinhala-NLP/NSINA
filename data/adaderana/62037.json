{"Source": "Adaderana", "Timestamp": "July 13, 2016 10:34 pm", "Headline": "කැමරන් බ්‍රිතාන්‍ය තෙරේසාට බාරදී ගෙදර යයි", "News Content": "බ්‍රිතාන්‍ය අග්‍රාමාත්‍යවරයා ලෙස කටයුතු කළ ඩේවිඩ් කැමරන් මහතා අද එම තනතුරින් සමුගන්නා ලදී.බ්‍රිතාන්‍ය යුරෝපා සංගමයෙන් ඉවත්වනවාද නැද්ද යන්න තීරණය කිරීමට පසුගියදා එරට පැවැති ජනමත විචාරණයෙන් බහුතර ජනතාවක් ඉවත්වීමේ තීරණයට සහය පළ කර තිබුණි.එහි ප්‍රතිඵලයක් ලෙස තමන් තවදුරටත් අගමැති තනතුරේ රැඳී නොසිටින බව ඩේවිඩි කැමරන් ප්‍රකාශ කළේය.ඒ අනූව ඔහුගේ සමුගැනීම කඩිනම් කරමින් කැමරන් බ්‍රිතාන්‍යයේ අග්‍රාමාත්‍ය ධූරයට තේරේසා මේ පත්වීමට නියමිත බව පැවසීය.අද ඩවුනින් ස්ට්‍රීට් හිදී අවසන් වරට ඩේවිඩ් කැමරන් මහතා සිය දේශපාලන හිතවාදීන් මුණගැසී සිය සමුගැනීම නිල වශයෙන් ප්‍රකාශ කළේය.එහිදී නව අගමැතිවරිය ලෙස පත්වීමට සිටි තෙරේසා මේද ඔහු අසළම සිටිනු දක්නට ලැබිණ.ඒ අනූව තමන් සිය ඉල්ලා අස්වීමේ ලිපිය බකින්හැම් මාළිගයට බාරදෙන බවද කියා සිටියේය.මේ අවස්ථාවට එක්ව සිටි බොහෝ දෙනාට එය හැඟුම්බර මෙන්ම පෞඬ බවක්ද පෙන්නුම් කළ අතර ඩේවිඩ් කැමරන් මහතා පැවසුවේ බ්‍රිතාන්‍යයේ අගමැතිවරයෙකු ලෙස කටයුතු කිරීමට ලැබීම මහත් ගෞරවයක් ලෙස සලකන බවයි.මේ අතර බ්‍රිතාන්‍යය සම්බන්ධයෙන් වාර්තා වන නවතම විදෙස් තොරතුරුවලට අනූව බ්‍රිතාන්‍යයේ නව අග්‍රාමාත්‍යවරිය ලෙස තෙරේසා මේ වැඩබාරගත් බව පැවසේ.තෙරේසා මේ බ්‍රිතාන්‍යයේ අගමැති තනතුරට පත් දෙවැනි කාන්තාව බවද එම වාර්තාවල සඳහන්ය.", "URL": "https://sinhala.adaderana.lk/news.php?nid=62037", "Category": null, "Parent URL": null}