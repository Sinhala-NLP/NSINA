{"Source": "Adaderana", "Timestamp": "March 10, 2017 01:11 pm", "Headline": " මහින්දානන්දගෙන් රජයට චෝදනා ", "News Content": "කල්බදු ක්‍රමය යටතේ ශ්‍රී ලංකන් ගුවන් සමාගම ගුවන් යානා ලබාගැනීම සම්බන්ධ ගිවිසුම් අහෝසි කිරීමේදී රජයට පාඩු සිදු වූ බව පාර්ලිමේන්තු මන්ත්‍රී මහින්දානන්ද අළුත්ගමගේ මහතා අද(10) පාර්ලිමේන්තුවේදී රජයට චෝදනා කර තිබේ.විෂයභාර අමාත්‍ය කබීර් හෂීම් මහතා මන්ත්‍රීවරයාගේ ප්‍රශ්නයකට පිළිතුරු දෙමින් ප්‍රකාශ කළේ කොන්දේසි කිහිපයක් මත ගිවිසුම අවලංගු කිරීම සඳහා ගෙවිය යුතු මුදල අඩු කර ගැනීමට හැකි වූ බවයි.කැබිනට් මණ්ඩලය හෝ විෂයභාර අමාත්‍යවරයා හෝ අදාළ පාර්ශවල අනුදැනුමකින් තොරව ගිවිසුම අවලංගු කිරීමේ තීරණය ගෙන ඇති බව මහින්දානන්ද අළුත්ගමගේ මන්ත්‍රීවරයා මෙහිදී සඳහන් කළේය.එම අවස්ථාවේදී මන්ත්‍රීවරයාගේ ප්‍රශ්නයට පිළිතුරු දුන් කබීර් හෂීම් මහතා ප්‍රකාශ කළේ කල්බදු ගිවිසුම්වලට එළඹීමේදී රජයට රුපියල් බිලියන 32ක පමණ පාඩුවක් සිදුව ඇති අතර රුපියල් බිලියන 13ක් ගෙවීමෙන් එම ගිවිසුම අහෝසි කර ගැනීමට හැකි වූ බවයි.", "URL": "https://sinhala.adaderana.lk/news.php?nid=70676", "Category": null, "Parent URL": null}