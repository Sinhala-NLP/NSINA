{"Source": "Adaderana", "Timestamp": "October 7, 2014 10:10 am", "Headline": "පොදු අපේක්ෂකයා එජාපයේ කෙනෙක් විය යුතුයි ", "News Content": "ඉදිරි ජනාධිපතිවරණය සඳහා විපක්ෂයේ පොදු අපේක්ෂකයෙකු ඉදිරිපත් වන්නේ නම් එම අපේක්ෂකයා එක්සත් ජාතික පක්ෂ නියෝජිතයෙකු විය යුතු බව විපක්ෂ නායක රනිල් වික්‍රමසිංහ මහතා පවසයි. ලන්ඩන් නුවර දී එක්සත් ජාතික පක්ෂ බ්‍රිතාන්‍ය ශාඛාවේ සමාජිකයින් පිරිසක් සමඟ පැවති හමුවක දී රනිල් වික්‍රමසිංහ මහතා මේ බව ප්‍රකාශ කර ඇති බව සඳහන්ය. ඉදිරි ජනාධිපතිවරණය සඳහා විපක්ෂයේ සියලු පක්ෂ එක්ව පොදු අපේක්ෂකයෙකු ඉදිරිපත් කළ යුතු බවට මේ වන විට අදහස් පළවන බව රනිල් වික්‍රමසිංහ මහතා එහිදී ප්‍රකාශ කර ඇත. කෙසේවෙතත් ඉදිරි ජනාධිපතිවරණයේ දී විපක්ෂයේ පොදු අපේක්ෂකයා ලෙස ඉදිරිපත් වන ලෙස එක්සත් ජාතික පක්ෂ බ්‍රිතාන්‍ය ශාඛාවේ සමාජිකයින් එහිදී රනිල් වික්‍රමසිංහ මහතාගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=46558", "Category": null, "Parent URL": null}