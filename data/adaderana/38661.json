{"Source": "Adaderana", "Timestamp": "November 7, 2013 10:38 am", "Headline": "එක්ස්පො ලංකා හෝල්ඩින්ග්ස් පීඑල්සී ස්වර්ණ සම්මානයෙන් පිදුම් ලබයි", "News Content": "කොළඹ දී, ඇමෙරිකානු සන්නිවේදන වෘත්තිකයින්ගේ සංවිධානය මෑත දී පැවැත් වූ Spotlight Awards Global Communications තරඟයේ දී එක්ස්පො ලංකා හෝල්ඩින්ග්ස් පීඑල්සී එහි TAGGED 2012/2013 වාර්ෂික වාර්තාව සඳහා ස්වර්ණ සම්මානය දිනා ගන්නා ලදී. විවිධ ක්ෂේත‍්‍රයන් නියෝජනය කරන විවිධ පරිමාණයේ ආයතන සමඟ මෙතෙක් ලද ඉහළතම සහභාගිත්වය Global Communications තරඟය වාර්තා කරන ලදී. රටවල් දොළොසක් පමණ සහ ව්‍යාපාර ආයතන 300 කට අධික සංඛ්‍යාවක් නියෝජනය කරමින් ආසන්න වශයෙන් අයදුම්පත් 1,500 ක් පමණ ඉදිරිපත් කර තිබුණු අතර දැඩි තරඟකාරිත්වයක් පැවතුණි. සම්මානය පිළිබඳව අදහස් දක්වමින් අලෙවිකරණ, ව්‍යාපාරික සන්නිවේදන සහ සමාජ වගකීම් අංශ ප‍්‍රධානී පැඞී වීරසේකර මහතා කියා සිටියේ “ මෙම ගෞරවණීය සම්මානයෙන් පිදුම් ලැබීම මෙන්ම ලොව හොඳම වාර්ෂික වාර්තා 100 අතරින් 36 වෙනි ස්ථානයට නම් වීම අපගේ ඉමහත් සතුටට හේතුවක්. ශ‍්‍රී ලංකාවේ හෝ ලොව ඕනෑම තැනක වේවා එක්ස්පො යමක් කරන්නේ ද එහි තත්ත්වය සහ විශිෂ්ටත්වය පිළිබඳව සහතික විය හැකි ය යන්න වාර්ෂික වාර්තාව පදනම් වූ සංකල්පයයි.“ යනුවෙනි. වාර්තාවේ සංකල්පය සහ නිර්මාණය කොපිලයින් (පෞද්) සමාගම විසින් සිදු කළ අතර නිෂ්පාදනය ගුණරත්න ඕෆ්සෙට් (පෞද්) සමාගම විසින් සිදු කරන ලදී. “දැඩි තරඟකාරිත්වය හමුවේ මෙවර තරඟය සඳහා එක්ස්පො ලංකා හෝල්ඩින්ග්ස් පීඑල්සී හී TAGGED සහභාගිත්වය සමාගමේ විශිෂ්ටත්වය තහවුරු කරයි. උපරිම ලකුණු 100 ලකුණු 98 ක් ලබා ගැනීම සැබැවින්ම විශිෂ්ට ක‍්‍රියාවකි. මෙම විශිෂ්ට ක‍්‍රියාකාරිත්වය සමඟ TAGGED ස්වර්ණ සම්මානයෙන් පිදුම් ලබන ලදී“ යැයි LACP හී කළමනාකරණ අධ්‍යක්ෂක ක‍්‍රිස්ටීන් කෙනඩි පැවසුවේ ය. හෝරා සිය ගණනක අධීක්ෂණය තුළින් LACP සම මට්ටමේ තරඟකරුවන් අතරින් ජයග‍්‍රාහකයින් තෝරා ගන්නා ලදී. අයදුම් කළ ව්‍යාපාර ආයතන අතර සමානාත්මතාවය රැකෙන පරිදි තරඟ කාණ්ඩ ස්ථාපිත කරන ලදී. LACP විසින් සංවර්ධනය කරන ලද අධීක්ෂණ පද්ධතියක ආධාරයෙන් අයදුම් කළ සමාගම්වල විවිධ නිර්ණායකයන් සඳහා ලකුණු ලබා දෙමින් තරඟ කාණ්ඩ තීරණය කරන ලදී. සියලුම නිර්ණායකයන්ගේ ප‍්‍රතිඵල එකතු කර ලකුණු 100 පරිමාණය පදනම් කර ගෙන සමස්ත අගයක් තීරණය කරන ලදී. “මෙම තරඟයට සහභාගී වීමෙන් අප ලබා දුන් ප‍්‍රථම හැඟීම විශිෂ්ටය. TAGGED විසින් ඉදිරිපත් කරන ලද දර්ශනීය නිර්මාණය ඉතාමත් ඉහළ ය. මෙම ව්‍යාපෘතියේ සාර්ථකත්වය සහතික කරමින් මෙය අපගේ පේ‍්‍රක්ෂකයින් ආකර්ෂණය කර ගන්නා අතර ඔවුන්ට ඉතාමත් වැදගත් ජයග‍්‍රාහී පණිවිඩයක් ලබා දෙනු ඇතැයි කෙනෙඩි තවදුරටත් අදහස් දක්වමින් කියා සිටියේය. ඇමෙරිකානු සන්නිවේදන වෘත්තිකයින්ගේ සංවිධානය 2001 වසරේ දී මහජන සම්බන්ධතා ක්ෂේත‍්‍රය තුළ වෘත්තියට අදාළව ලොව පිළිගත් භාවිතයන් පිළිබඳව සාකච්ඡා සඳහා පහසුකම් සැලසීමට සහ විශිෂ්ට සන්නිවේදන හැකියාවන් ඇගයීමේ අරමුණ ඇතිව ස්ථාපිත කරන ලදී.", "URL": "https://sinhala.adaderana.lk/news.php?nid=38661", "Category": null, "Parent URL": null}