{"Source": "Adaderana", "Timestamp": "August 6, 2018 09:02 pm", "Headline": "දුම්රිය අනතුරින් තුවාල ලැබුවන් සංඛ්‍යාව ඉහළට", "News Content": "අද(06) පස්වරු පොල්ගහවෙල දුම්රිය ස්ථානය ආසන්නයේ සිදු වු දුම්රිය අනතුරින් තුවාල ලැබුවන් 32 දෙනෙකු දක්වා ඉහළ ගොස් ඇත. තුවාල ලැබු පිරිස මේ වන විට පොල්ගහවෙල ,කුරුණෑගල, රඹුක්කන, කෑගල්ල යන රෝහල්වල ප්‍රතිකාර ලබමින් සිටින බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා ප්‍රකාශ කළේය. අද පස්වරු 4යි 30ට පමණ කොලඹ සිට මහනුවර බලා ධාවනය වූ කාර්යාල දුම්රිය පොල්ගහවෙල දුම්රිය ස්ථානය ආසන්නයේදී කාර්මික දෝශයකට ලක්වී ඇති අතර පිටුපසින් පැමිණි තවත් දුම්රියක් එම දුම්රියේ ගැටීමෙන් මෙම අනතුර සිදුව තිබේ.", "URL": "https://sinhala.adaderana.lk/news.php?nid=93953", "Category": null, "Parent URL": null}