{"Source": "Adaderana", "Timestamp": "August 11, 2017 03:37 pm", "Headline": "  ඌවේ සුව ඇමති පුටුව අලුත් වෙයි!", "News Content": "ඌව පළාත් සභාවේ සෞඛ්‍ය හා දේශීය වෛද්‍ය, පරිවාස හා ළමා ආරක්ෂක, වනිතා කටයුතු හා සමාජ සුබසාධන අමාත්‍යවරයා ලෙස අනුර විදානගමගේ මහතා පත් කර තිබේ.ජනාධිපති මෛත්‍රීපාල සිරිසේන මහතා ඉදිරියේ ඌව පළාත් ආණ්ඩුකාර එම්.පී ජයසිංහ මහතා අතින් ඔහු සිය පත්වීම් ලිපිය ලබාගත් බව ජනාධිපති මාධ්‍ය අංශය සඳහන් කළේය.ඌව පළාත් සෞඛ්‍ය අමාත්‍ය කුමාරසිරි රත්නායක මහතාගේ ඉවත්වීමෙන් පසුව නව සෞඛ්‍ය ඇමති ධූරයට අනුර විදානගමගේ මහතා පත් කර තිබේ.මේ අතර මහියංගණය ප්‍රාදේශීය සංවර්ධන කමිටු සම සභාපතිවරයා ලෙස පාර්ලිමේන්තු මන්ත්‍රී තේනුක විදානගමගේ මහතා පත් කර තිබේ.ජනාධිපති කාර්යාලයේදී, ජනාධිපති මෛත්‍රීපාල සිරිසේන මහතා අතින් තේනුක විදානගමගේ මහතා සිය පත්වීම් ලිපිය ලබාගත් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=76197", "Category": null, "Parent URL": null}