{"Source": "Adaderana", "Timestamp": "September 6, 2014 05:28 pm", "Headline": "උඩරට මැණිකේ පීලිපනියි ", "News Content": "උඩරට දුම්රිය මාර්ගයේ හැටන් සහ ඉඟුරුඔය අතර ප්‍රදේශයේ දී දුම්රියක් පීලිපැනීමට ලක්ව තිබේ. කොළඹ සිට බදුල්ල බලා ධාවනය වු දුම්රියක් මෙලෙස පිලී පැනීමට ලක්ව ඇති බව දුම්රිය ප්‍රධාන පාලක මැදිරිය සඳහන් කළේය. නැරඹුම් මැදිරිය ඇතුළු මැදිරි කිහිපයක් පීලිපැනීමට ලක්ව ඇති බව සඳහන් වෙයි. මේ වන විට අදාළ පීලි පැනීමට ලක්වු දුම්රිය මැදිරි පීලිගත කිරීමේ කටයුතු ආරම්භ කර තිබේ. කෙසේ වෙතත් මේ හේතුවෙන් උඩරට දුම්රිය මාර්ගයේ දුම්රිය ධාවන කටයුතු වලට බාධා එල්ල වී ඇති බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=45880", "Category": null, "Parent URL": null}