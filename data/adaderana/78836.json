{"Source": "Adaderana", "Timestamp": "October 17, 2017 09:23 pm", "Headline": "කොළඹ සරසවියේ ගැටුමක්-ශාස්ත්‍ර පීඨය වැසෙයි", "News Content": "කොළඹ විශ්වවිද්‍යාලයේ ශාස්ත්‍ර පීඨය තාවකාලිකව වසා දමා තිබේ. විශ්වවිද්‍යාලයේ උප කුලපති මහාචාර්ය ලක්ෂ්මන් දිසානායක මහතා පැවසුවේ සිසුන් දෙපාර්ශවයක් අතර ඇතිවූ ගැටුමක් හේතුවෙන් විශ්වවිද්‍යාය තාවකාලිකව වසා දැමීමට පියවර ගත් බවයි. අද දහවල් සිසුන් දෙපිරිස අතර විශ්වවිද්‍යාල පරිශ්‍රයේදී ගැටුම හටගෙන තිබේ. අනතුරුව විශ්වවිද්‍යාල පාලනාධිකාරිය මැදිහත්ව දෙපාර්ශවය අතර සාකච්ඡාවක්ද පවත්වා ඇති බව සඳහන්ය. එම සාකච්ඡාවෙන් පසුවද දෙපිරිස අතර යළි ගැටුම්කාරී තත්ත්වයක් හටගෙන ඇති බව වාර්තා වෙයි. රාත්‍රියේදී සිසුන් දෙපිරිස අතර නේවාසිකාගාර පරිශ්‍රයේදී ද ගැටුමක් හටගෙන ඇති බව උපකුලපතිවරයා පැවසුවේය. මෙම තත්ත්වය සැලකිල්ලට ගෙන කොළඹ විශ්වවිද්‍යාලයේ ශාස්ත්‍ර පීඨය තාලකාලිකව වසා දැමීමට පියවර ගත් බව උපකුලපතිවරයා පැවසුවේය. මෙම සිසු ගැටුමේදී සිසුන් දෙදෙනෙකු සුළු තුවාල ලබා කොළඹ ජාතික රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=78836", "Category": null, "Parent URL": null}