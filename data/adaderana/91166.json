{"Source": "Adaderana", "Timestamp": "June 20, 2018 09:00 am", "Headline": "හින්දු සාම්ප්‍රදායට හැඩවුණ ප්‍රංශ යුවතියන් උතුරට ගිය හැටි ", "News Content": "යුද්ධයෙන් පීඩාවට පත්ව ළමුන් හා වැඩිහිටියන් ජිවත්වන උතුරු නැගෙනහිර ළමා නිවාස සම්බන්ධයෙන් තොරතුරු රැස් කිරීම සිදුකරන ප්‍රංශ ජාතික කණ්ඩායමක් වව්නියාව ශිවන් වැඩිහිටි නිවාසයේ සංචාරයක නිරතවිණ. ප්‍රංශයේ ක්‍රියාකාරිව පවතින IOSF නමැති මානව හිතවාදී සංවිධායනයක නියෝජිතයින් පිරිසක් එලෙස උතුරු නැගෙනහිර ළමුන් හා වැඩිහිටියන් සම්බන්ධයෙන් විමර්ශනයට එක්ව සිටියහ. විමර්ශනය වෙනුවෙන් ප්‍රංශයේ සිට පැමිණි ප්‍රංශ යුවතියන් පිරිසක් හින්දු සාම්ප්‍රදායික ඇදුම් ඇඳගනිමින් අදාළ විමර්ශන කටයුත්ත වෙනුවෙන් එක්ව සිටීම විශේෂත්වයක් වූහ. හින්දු සාම්ප්‍රදාය අනුව ඇදුම් ඇඳීමට හේතුව කුමක්දැයි අදාළ පිරිසගෙන් විමසීමේදී ප්‍රංශ යුවතියන් පැවසූවේ දමිළ සාම්ප්‍රදායික ක්‍රමයට සැරසී දමිළ වැඩිහිටි ජනතාව වෙත පිවිසීමේදී අදාළ පිරිස වඩාත් සමීපව සිය අදහස් ප්‍රකාශ කිරීමට කැමැත්තක් දැක්වු බැවින් දමිළ සාම්ප්‍රදායික සාරිය ඇදගෙන විමර්ශනයට එක්වු බවයි. විමර්ශනයට එක්වු කණ්ඩායම වව්නියාව,මුලතිව්,කිලිනොච්චිය හා ත්‍රිකුණාමලය දිස්ත්‍රික්කයන්හිදීද විමර්ශනය සිදුකිරීමට නියමිතය. යුද්ධයෙන් පීඩාවට පත්ව ළමා හා වැඩිහිටි නිවාසවල ජිවත්වන දරුවන්ගේ හා වැඩිහිටියන්ගේ ජිවන තත්වය නඟා සිටුවීම වෙනුවෙන් උපකාර කිරීමට බලාපොරොත්තුවන බවද අදාළ පිරිස සදහන් කළහ.", "URL": "https://sinhala.adaderana.lk/news.php?nid=91166", "Category": null, "Parent URL": null}