{"Source": "Adaderana", "Timestamp": "June 7, 2013 06:00 pm", "Headline": "නීති විරෝධී මත්පැන් නිෂ්පාදනාගාරයක් වටලයි", "News Content": "පන්නල මාදරවත්ත රක්ෂිතයේ පවත්වාගෙන ගිය නීති විරෝධී මත්පැන් නිෂ්පාදනාගාරයක් පොලිස් විශේෂ කාර්යය බලකාය විසින් වටලා තිබේ. එහිදි සැකකරුවන් දෙදෙනෙකු අත්අඩංගුවට ගත් බව එම බලකාය සඳහන් කරයි. අදාළ ස්ථානයේ තිබී නීති විරෝධී මත්පැන් නිෂ්පාදනය සඳහා යොදාගත් උපකරණ කිහිපයක් සහ මත්පැන් තොගයක් ද විශේෂ කාර්යය බලකාය භාරයට ගෙන ඇත. සැකකරුවන් වැඩිදුර විමර්ශන කටයුතු සඳහා පන්නල පොලිස් ස්ථානය වෙත භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=34723", "Category": null, "Parent URL": null}