{"Source": "Adaderana", "Timestamp": "July 20, 2015 07:40 am", "Headline": "ජාත්‍යන්තර නිරීක්ෂකයන් හෙට වැඩඅරඹයි", "News Content": "දිවයිනට පැමිණ සිටින ජාත්‍යන්තර මැතිවරණ නිරීක්ෂණ සංවිධාන හෙට සිට සිය නිරීක්ෂණ කටයුතු ආරම්භ කිරිමට නියමිතව තිබේ.මෙවර මහ මැතිවරණය සඳහා විදේශීය නිරීක්ෂකයින් 110 දෙනෙකු පමණ දිවයිනට පැමිණීමට නියමිතය.කෙසේ වෙතත් මේ වන විට විදේශීය නිරීක්ෂකයින් 50 කට වැඩි පිරිසක් දිවයිනට පැමිණ තිබෙන අතර තවත් පිරිසක් අද දිනයේදී දිවයිනට පැමිණෙනු ඇත.මෙවර මහ මැතිවරණය නිරීක්ෂණය සඳහා යුරෝපා සංගමය, පොදු රාජ්‍ය මණ්ඩලයීය සංගමය සහ දකුණු ආසියානු නිරීක්ෂණ ජාලයේ නියෝජිතයින් දිවයිනට පැමිණිමට නියමිතය.ඒ අනුව මැතිවරණ නිරීක්ෂණ කටයුතු සඳහා සහභාගීවන මැතිවරණ නිරීක්ෂකයින්ගේන් පිරිසක් පසුගිය දින දෙක තුළ දිවයිට පැමිණ ඇති අතර තවත් කණ්ඩායමක් අද දිනයේ දිවයිනට පැමිණීමට නියමිත බව වාර්තා වේ.යුරෝපා සංගමයේ මැතිවරණ නිරීක්ෂණ කණ්ඩායමේ ප්‍රධානත්වය යුරෝපා පාර්ලිමේන්තු නියෝජිතයෙකු වන ක්‍රිස්ටියන් ප්‍රාඩා විසින් දරනු ලබයි.කෙසේ වෙතත් මෙම මාසය අවසන් වන විට ආසියානු මැතිවරණ ජාලයේ නියෝජිතයින් දිවයිනට පැමිණෙනු ඇති බව පැෆ්රල් සංවිධානය සඳහන් කරයි.", "URL": "https://sinhala.adaderana.lk/news.php?nid=52730", "Category": null, "Parent URL": null}