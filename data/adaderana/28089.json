{"Source": "Adaderana", "Timestamp": "October 7, 2012 02:15 pm", "Headline": "3ක් සිටියැයි 63ක් මාරු", "News Content": "හොරණ, ඉංගිරිය සහ මොරගහහේන පොලිස් ස්ථානවලට අනුයුක්තව සේවය කළ පොලිස් නිලධාරීන් 63 දෙනෙකුට ස්ථාන මාරුවීම් ලබාදී තිබේ. වසර 03ට වඩා එම පොලිස් ස්ථානවල සේවය කළ නිලධාරීන් පිරිසකට මෙලෙස ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ඔවුන් බස්නාහිර පළාතේ පොලිස් ස්ථාන වෙත මාරුකර ඇති බව අජිත් රෝහණ මහතා පැවසුවේය. ඔක්තෝබර් මස 10 වන දින සිට ක්‍රියාත්මක වන පරිදි අදාළ ස්ථාන මාරුවීම් සිදුකර ඇති බව වාර්තා වේ.", "URL": "https://sinhala.adaderana.lk/news.php?nid=28089", "Category": null, "Parent URL": null}