{"Source": "Adaderana", "Timestamp": "October 11, 2015 11:45 am", "Headline": "උපාධිධාරීන් හෙද සේවාවට බඳවා ගැනීමේදී තහංචි එපා", "News Content": "උපාධිධාරීන් හෙද සේවාවට බඳවා ගැනීමේ දී තහංචි නොපනවන ලෙස සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා උපදෙස් ලබාදී තිබේ.රාජිත සේනාරත්න මහතා පෙන්වා දෙන්නේ හෙද සේවාව සඳහා බඳවා ගැනීමේ පටිපාටියේ ඇති ඇතැම් නීති කඩිනමින් සංශෝධනය විය යුතු බවයි.හෙද සේවාව සඳහා පුරුෂ පක්ෂයේ බඳවා ගැනීම් සියයට 5ක් පමණක් විය යුතු බව ද, උස සලකා බැලිය යුතු බව ද, ලිංගික හා ශාරීර සුදුසුකම් සැලකිල්ලට ගත යුතු බව ද අදාළ නීතිවල ඇතුළත්ව තිබේ.එම නීති සියල්ල වහා වෙනස් කිරීමට අවශ්‍ය අමාත්‍ය මණ්ඩල සංදේශයක් සකස් කරන ලෙස රාජිත සේනාරත්න අමාත්‍යවරයා සෞඛ්‍ය සේවා අධ්‍යක්ෂ ජනරාල්වරයාට උපදෙස් ලබාදී ඇති බවයි සෞඛ්‍ය අමාත්‍යාංශය සඳහන් කළේය. සියලු හෙද නිලධාරීනියන් උපාධිධාරීන් බවට පත්කිරීම සඳහා අවශ්‍ය පියවර ගන්නා ලෙස ද සෞඛ්‍ය අමාත්‍යවරයා බලධාරීන් වෙත උපදෙස් ලබාදී තිබේ", "URL": "https://sinhala.adaderana.lk/news.php?nid=54371", "Category": null, "Parent URL": null}