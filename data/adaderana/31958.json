{"Source": "Adaderana", "Timestamp": "February 27, 2013 10:04 am", "Headline": "මන්ත්‍රී තිලංග ක්‍රිකට් මුල් පුටුවට නාමයෝජනා දෙයි", "News Content": "ශ්‍රී ලංකා ක්‍රිකට් ආයතනයේ සභාපති තනතුර සඳහා පාර්ලිමේන්තු මන්ත්‍රී තිලංග සුමතිපාල මහතා නාමයෝජනා භාර දී තිබේ. අද (27) සිය නාමයෝජනා භාරදුන් බව තිලංග සුමතිපාල මහතා අද දෙරණට පැවසීය. තිලංග සුමතිපාල මහතා කලක් ශ්‍රී ලංකා ක්‍රිකට් ආයතනයේ සභාපතිධූරය ද දැරීය. මෙවර ශ්‍රී ලංකා ක්‍රිකට් ආයතන සභාපතිධූරය සඳහා වන ඡන්ද විමසීම මාර්තු මස 30 වැනිදා පැවැත්වීමට නියමිතය. කෙසේ වෙතත් මෙවර එකී තනතුර සඳහා තරග වදින සෙසු පුද්ගලයින් කවුරුන්ද යන්න මෙතෙක් අනාවරණය වී නැත.", "URL": "https://sinhala.adaderana.lk/news.php?nid=31958", "Category": null, "Parent URL": null}