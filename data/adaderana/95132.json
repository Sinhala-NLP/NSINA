{"Source": "Adaderana", "Timestamp": "August 28, 2018 10:08 am", "Headline": "අයිස් මත්ද්‍රව්‍ය සමඟ අයෙක් අත්අඩංගුවට", "News Content": "රුපියල් කෝටියකට අධික වටිනාකමකින් යුත් අයිස් නැමති මත්ද්‍රව්‍ය ග්‍රෑම් 503 සමඟ පුද්ගලයෙකු අළුත්කඩේ අබ්දුල් හමීඩ් වීදියේදී අත්අඩංගුවට ගත් බව වැල්ලවත්ත දිසා දුෂණ මර්දන ඒකකය පවසයි. අදාළ සැකකරු ත්‍රී රෝද රථයකින් වැල්ලම්පිටිය ප්‍රදේශයට මත්ද්‍රව්‍ය ප්‍රවාහානය කරමින් සිටියදී මෙම පුද්ගලයා අත්අඩංගුවට ගෙන ඇති බව වාර්තා වෙයි. වැල්ලවත්ත දිසා දුෂණ මර්දන ඒකකයට ලද තොරතුරක් මත මෙම අත්අඩංගුවට ගැනීමට සිදු කර තිබේ. අදාළ සැකකරු මීට මාස කිහිපයකට ඉහතදී ඝාතනයවු රිස්වාන් නැමැත්තෙකුගේ ගෝලකයෙකු බව පොලීසිය සඳහන් කරයි.", "URL": "https://sinhala.adaderana.lk/news.php?nid=95132", "Category": null, "Parent URL": null}