{"Source": "Adaderana", "Timestamp": "July 13, 2017 11:53 am", "Headline": " දකුණු පළාත් ඖෂධවේදීන් වැඩවර්ජනයක", "News Content": "ඉල්ලීම් කිහිපයක් මුල් කරගනිමින් රජයේ ඖෂධවේදීන්ගේ සංගමය විසින් දකුණු පළාතේ සියලුම රෝහල් වල එක්දින සංකේත වැඩවර්ජනයක් ආරම්භ කර තිබේ.එම සංගමයේ සභාපති අජිත්.පී තිලකරත්න මහතා සඳහන් කළේ දකුණු පළාත් සෞඛ්‍ය බලධාරීන් එකඟතා හා පොරොන්දු දිගින් දිගටම ක්‍රියාත්මක නොකිරීමට එරෙහිව මෙම වැඩවර්ජනය ආරම්භ කළ බවයි.අදාළ ගැටළු සම්බන්ධයෙන් අවස්ථා කිහිපයකදීම දකුණු පළාත් සෞඛ්‍ය සේවා අධ්‍යක්ෂවරයා සහ දකුණු පළාත් ප්‍රධාන ලේකම්වරයා දැනුවත් කළද ඉන් කිසිඳු ප්‍රතිඵලයක් අත්නොවූ බව අජිත්.පී තිලකරත්න මහතා කියා සිටියේය.", "URL": "https://sinhala.adaderana.lk/news.php?nid=75205", "Category": null, "Parent URL": null}