{"Source": "Adaderana", "Timestamp": "September 28, 2015 04:56 pm", "Headline": "මිනුවන්ගොඩ වෙඩි තැබීමක් - පාතාල සාමාජිකයෙකුට තුවාලයි", "News Content": "මිනුවන්ගොඩ, අඹගහවත්ත හන්දියේ සිදුවූ වෙඩි තැබීමකින් පාතාල සාමාජිකයෙකු බව කියන පුද්ගලයෙකු තුවාල ලබා රෝහල් ගත කර තිබේ.යතුරු පැදියකින් යමින් සිටි පුද්ගලයින් දෙදෙනෙකු මෙම වෙඩි තැබීම සිදුකර ඇති අතර තුවාල ලබා ඇත්තේ මෝටර් රථයක යමින් සිටි පුද්ගලයෙකු බව පොලීසිය කියයි.‍තුවාල ලැබූ පුද්ගලයා ගම්පහ ‍රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා ජාතික රෝහලට මාරුකර යවා තිබේ.මෙම වෙඩි තැබීම පාතාල කණ්ඩායම් දෙකක් අතර ගැටුමක් විය හැකි බව පොලිසිය සැක කරයි.වෙඩි වැදුණු පුද්ගලයා, ගිනි අවි ළඟ තබා ගැනීම්, කප්පම් ලබා ගැනීම් ඇතුළු අපරාධ රැසකට සම්බන්ධ, ලසන්ත දේවක විජේතුංග හෙවත් දේවක ලෙස හඳුන්වන අයෙකු බව පොලිසිය පැවසුවේය.", "URL": "https://sinhala.adaderana.lk/news.php?nid=54135", "Category": null, "Parent URL": null}