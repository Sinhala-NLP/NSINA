{"Source": "Adaderana", "Timestamp": "February 13, 2011 11:10 am", "Headline": "ආරක්ෂකයාත් ජල මෝටර් සොරකමේ-4 ක් අත්අඩංගුවේ ", "News Content": "පුද්ගලික ආයතනයක ගබඩාවක් බිඳ ජල මෝටර සොරකම් කර අළෙවි කළ බව කියන පුද්ගලයින් සිව් දෙනෙකු කුලියාපිටිය පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන් අතර එම ආයතනයේ ආරක්ෂක නිලධාරියාද වන බව පොලිසිය පවසයි. සැකකරුවන් විසින් රුපියල් ලක්ෂ 5 ට අධික වටිනාකමින් යුත් ජල ‍මෝටර සොරකම් කර ඇති බව වාර්තා වේ. සොරා ගෙන ගොස් ප්‍රදේශයේ වෙළඳසැල් කිහිපයකට අලෙවි කර තිබූ ජල මෝට‍ර 15ක් ද පොලිසිය විසින් සොයා ගෙන තිබේ.", "URL": "https://sinhala.adaderana.lk/news.php?nid=14182", "Category": null, "Parent URL": null}