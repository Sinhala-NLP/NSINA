{"Source": "Adaderana", "Timestamp": "February 6, 2019 12:00 pm", "Headline": "දොම්පෙ ඉන්ධනහලක සේවකයන් බිය ගන්වා මුදල් කොල්ල කයි", "News Content": "කොල්ලකරුවන් දෙදෙනෙකු විසින් දොම්පෙ, ගිරිදර ප්‍රදේශයේ පිහිටි ඉන්ධනහලක් කොල්ල කා තිබේ. ඊයේ (05) රාත්‍රීයේ මුහුණු ආවරණය කර ගනීමින් යතුරුපැදියකින් පැමිණ ඔවුන් මෙම කොල්ලකෑම සිදුකර පලාගොස් ඇති බව පොලිසීය පැවසුවේය. කොල්ලකරුවන් විසින් අහසට වෙඩි තබා ඉන්ධනහලේ පොම්පකරුවන් දෙදෙනා බිය ගන්වා ඔවුන් සතුව තිබූ රුපියල් දෙලක්ෂ දස දහස් අටසියයක මුදලක් කොල්ල කා තිබේ. සැකකරුවන් අත්අඩංගුවට ගැනීම සඳහා දොම්පෙ පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=103780", "Category": null, "Parent URL": null}