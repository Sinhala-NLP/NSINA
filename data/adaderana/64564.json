{"Source": "Adaderana", "Timestamp": "September 30, 2016 09:14 am", "Headline": " අම්මයි පුතයි අවසන් ගමනත් එකටම යයි", "News Content": "කොළඹ - කුරුණෑගල මාර්ගයේ වදුරාගල පන්සල අසල දී සිදුවු රිය අනතුරකින් කාන්තාවක සහ තරුණයෙකු මියගොස් තිබේ.ත්‍රිරෝද රථයක් බස් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු ත්‍රිරෝද රථයේ රියදුරු සහ එහි පිටුපස ගමන්ගත් පුද්ගලයින් දෙදෙනා ප්‍රතිකාර සඳහා කුරුණෑගල රෝහලට ඇතුළත් කිරීමෙන් අනතුරුව පිටුපස ගමන්ගත් දෙදෙනා මියගොස් ඇති බව පොලීසිය පැවසුවේය.මියගොස් ඇත්තේ රඹුක්කන ප්‍රදේශයේ පදිංචිව සිටි 47 හැවිරිදි කාන්තාවක සහ ඇගේ 28 හැවිරිදි පුත්‍රයා වන බව වාර්තා වෙයි.අනතුරට සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64564", "Category": null, "Parent URL": null}