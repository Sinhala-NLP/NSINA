{"Source": "Adaderana", "Timestamp": "October 31, 2016 05:02 pm", "Headline": " රේගු මූලස්ථානය ඉදිරිපිට විරෝධතාවයක්", "News Content": "රේගු වෘත්තීය සමිති සන්ධානය රේගු මූලස්ථානය ඉදිරිපිටදී විරෝධතාවයක නිරත වී තිබේ.රේගු දෙපාර්තමේන්තුවේ පරිගණක අංශයේ සේවය කර විශ්‍රාම ලැබූ රේගු අධ්‍යක්ෂවරයෙකු ප්‍රධාන තොරතුරු නිලධාරී ලෙස නව තනතුරක් නිර්මාණය කර නැවත සේවයේ පිහිටුවීමට එරෙහිව මෙම විරෝධතාවය පවත්වා ඇති බව සඳහන්ය.විරෝධතාවයේ නිරත රේගු වෘත්තීය සමිති සන්ධානය පෙන්වා දෙන්නේ මෙම නව පත්කිරීම සඳහා විශේෂ කැබිනට් පත්‍රිකාවක් මගින් කැබිනට් අනුමැතිය ද ලබා ගෙන ඇති බවයි.රැකියා විරහිත සුදුසුකම් සහිත උපාධිධාරීන් සිටියදී විශ්‍රාමික සේවකයින් නැවත සේවයේ පිහිටුවීමට රජය ගෙන ඇති තීරණය වහාම අත්හිටුවන ලෙස ඔවුන් ඉල්ලීමක් කරයි.", "URL": "https://sinhala.adaderana.lk/news.php?nid=65596", "Category": null, "Parent URL": null}