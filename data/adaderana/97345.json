{"Source": "Adaderana", "Timestamp": "October 8, 2018 11:32 am", "Headline": "සම්පූර්ණයෙන් යට වෙන්න ගිය හලාවත අවදානම පහව යයි", "News Content": "කොළමුණුඔයේ පැති බැම්ම කැඩීයාමේ අවදානම මුළුමනින් පහව ගොස් නොමැති බව පුත්තලම දිස්ත්‍රික් අපදා කළමනාකරණ ඒකකය පවසයි. ඊයේ(07) පෙරවරුවේ මෙම බැම්ම කැඩී යාමට අසන්න බව වාර්තා වීමත් සමඟ ශ්‍රී ලංකා යුද හමුදාව හා පුත්තලම අපදා කළමනාකරණ ඒකකය තවත් රාජ්‍ය ආයතන කීපයක් සමඟ එක්ව මෙම බැම්ම වැලි කොට්ට ගසා ප්‍රතිසංස්කරණය කර ඇත. ඊයේ රාත්‍රියේ මේ වැඩ කොටස් අවසන් කල ද අධික ජල පහර හේතුවෙන් මේ බැම්ම නැවතත් කැඩි යාමේ අවදානමක් ඇතිව තිබේ. මේ බැම්ම යම් හෙයකින් කැඩී ගියහොත් මුළු හලාවත නගරයම ජලයෙන් යටවීමේ අවදානමක පවතින බව වාරිමාර්ග,ජල කළමනකරණ හා අපදා කළමනාකරණ රාජ්‍ය අමාත්‍ය රංගේ බණ්ඩාර මහතා පවසයි. අද(08) පෙරවරුවේ මේ බැම්ම ප්‍රතිසංස්කරණය කිරීම නැවතත් ආරම්භ කර තිබේ.", "URL": "https://sinhala.adaderana.lk/news.php?nid=97345", "Category": null, "Parent URL": null}