{"Source": "Adaderana", "Timestamp": "December 3, 2018 11:28 am", "Headline": "නිධන් ගන්න ගිය 9කට වැඩ වරදී", "News Content": "පූජාපිටිය සහ බඩල්කුඹුර යන ප්‍රදේශවලදී පුරාවස්තු ලබා ගැනිමේ අරමුණින් කැණිම් සිදු කළ පුද්ගලයින් 09 දෙනෙකු අත්අඩංගුවට ගෙන තිබේ. පූජාපිටිය, කොටින්කඩුව ප්‍රදේශ පුරා වස්තු ලබා ගැනිමේ අරමුණින් කැණිම් සිදු කළ පුද්ගලයින් 07 දෙනෙකු කැණීම් සිදු කිරිම සඳහා භාවිතා කළ උපකරණ සමඟ අත්අඩංගුවට ගත් බව පොලිසිය පැවසුවේ. අත්අඩංගුවට ගත් සැකකරුවන් පූජාපිටිය, ගනේමුල්ල, ජා ඇළ සහ කඳාන ප්රවදේශවල පදිංචිකරුවන් පිරිසක් වන අතර ඔවුන් අද (03) ගලගෙදර මහේස්ත්‍රාත් අධිකරණයට ඉදිරිපත් කිරිමට නියමිතයි. මේ අතර බඩල්කුඹුර, මඩුගහපට්ටිය ප්‍රදේශයේදී පුරා වස්තු ලබාගැනිමේ අරමුණින් කැණිම් සිදු කළ තවත් පුද්ගලයින් දෙදෙනෙකු අත්අඩංගුවට ගෙන තිබේ. එහිදී කැණිම් සඳහා භාවිතා කළ උපකරණ කිහිපයක් සහ ඔවුන් සතුව තිබූ යතුරුපැදි 04ක් ද සිය භාරයට ගත් බව පොලිසිය පැවසුවේය. සැකකරුවන් හුලංදාව සහ මොණරාගල යන ප්‍රදේශවල පදිංචිකරුවන් වන අතර ඔවුන් අද මොණරාගල මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=100185", "Category": null, "Parent URL": null}