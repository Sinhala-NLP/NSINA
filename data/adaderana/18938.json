{"Source": "Adaderana", "Timestamp": "September 24, 2011 03:58 pm", "Headline": "අනුදෙනිය නව පාලම විවෘත වෙයි", "News Content": "බදුල්ල, අනුදෙනිය සපත්තු පාලම වෙනුවට ඉදිකළ නව පාලම අද(24) විවෘත කෙරුණි. අදාළ පාලම ඉදිකිරීම සඳහා රුපියල් ලක්ෂ 800 ක පමණ මුදලක් වැය වී ඇති බව වාර්තා වේ. බදුල්ල ප්‍රාදේශීය සභා බලප්‍රදේශයේ පිහිටි ගම්මාන සහ නගර සභා බල ප්‍රදේශය මෙම පාලම ඔස්සේ යා කෙරෙන බව සඳහන්ය. මීට පෙර පැවති සපත්තු පාලම වැසි අවස්ථාවල දී බදුලු ඔයේ ජලයෙන් යටවන බව අද දෙරණ වාර්තාකරු පැවසුවේය. මේ හේතුවෙන් ඉදිකළ නව පාලම අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් අද විවෘත කෙරුණි.", "URL": "https://sinhala.adaderana.lk/news.php?nid=18938", "Category": null, "Parent URL": null}