{"Source": "Adaderana", "Timestamp": "February 24, 2019 02:38 pm", "Headline": "බගවන්තලාවේ ඉදි වු නිවාස 155ක් වතු කම්කරු අයිතියට", "News Content": "ඉන්දියානු රජයේ ආධාර යටතේ බගවන්තලාවේ ඉදි වු වතු නිවාස 155 ක් අග්‍රාමාත්‍යය රනිල් වික්‍රමසිංහ මහතා අති වතු කම්කරු අයිතියට පත් කෙරේ. ඉන්දියානු රජයේ සහ ශ්‍රි ලංකා රජයේ ප්‍රතිපාදන යටතේ බගවන්තලාව ප්‍රදේශයේ ඉදි වු වතු නිවාස 155 ක ගම්මානයක් අග්‍රාමාත්‍යය රනිල් වික්‍රමසිංහ මහතා විසින් අද (24) වතු කම්කරු අයිතියට පත් කළේය. බගවන්තලාව වැවිලි සමාගමට අයත් බගවන්තලාව බ්‍රිඩ්වෙල් වතුයායේ ඉදි වු වතු නිවාස 155 කින් සමන්විත එම නිවාස යෝජනා ක්‍රමය කම්කරු ජාතික පෙරමුණේ සහ ජාතික කම්කරු සංගමයේ නිර්මාතෘ දිවන්ගත වි.කේ වෙල්ලෙන්පුරම් මහාතාසිහි කිරිම සඳහා වි.කේ වෙල්ලෙන්පුරම් ගම්මානය වශයෙන් නම් කර තිබේ. ඉන්දියානු රජයේ රුපියල් ලක්ෂ 10 ක ප්‍රතිපාදන කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යංශයේ රුපියල් ලක්ෂ දෙකක් එක් නිවාසයක් සඳහා වැය කර ඇති අතර මෙම නිවාස යෝජනා ක්‍රමය සඳහා රුපියල් මිලියන 175 ක ප්‍රතිපාදන වැය කර ඇත. පර්චස් 7 ක ඉඩමක තනි නිවාස වශයෙන් ඉදි වු මෙම සැම නිවසක්ම විසිත්ත කාමරයක්, නිදන කාමර දෙකක්, මුළුතැන්ගෙයක් සහ සනිපාරක්ෂක පද්ධතියක් , මං මාවත් විදුලිය සහ පානිය ජලයෙන්ද සමන්විත වන අතර ඇතැම් නිවාස එහි පදිංචිකරුවන්ද ප්‍රතිපාදන වැය කරමින් ප්‍රතිසංස්කරණය කර තිබේ. වත්මන් රජය යටතේ හරිත ගම්මාන සංකල්පය මත වතු කම්කරුවන් සඳහා ඉදිවන මෙම සැම නිවසකටම හිමිකම් ඔප්පුවක්ද ලබා දෙනු ඇත. අග්‍රමාත්‍යයවරයා සහ ඉන්දියානු ශ්‍රි ලංකා මහ කොමසාරිස් ශ්‍රි තරංජිත් සින් සන්ධු මහතා විසින් ඉදි කල නිවාස වතු කම්කරු අයිතියට පත් කිරිමේ පසු කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් මහතා විසින් නිවාස ලාභින්ට නිරවුල් ඔප්පු ප්‍රධානයක්ද අද (24) සිදු කර ඇත. මෙම අවස්තාවට නුවරඑලිය දිස්ත්‍රික් පා.ම (එජාප) කේ.කේ.පියදාස මහතාද සහභාගි විය.", "URL": "https://sinhala.adaderana.lk/news.php?nid=104942", "Category": null, "Parent URL": null}