{"Source": "Adaderana", "Timestamp": "April 26, 2016 07:34 am", "Headline": "හිටපු කථානායක එම්.එච් මොහොමඩ් දිවියට සමුදෙයි", "News Content": "හිටපු කථානායකවරයෙකු, අමාත්‍යවරයෙකු, පාර්ලිමේන්තු මන්ත්‍රීවරයෙකු වන මොහොමඩ් හනීෆා මොහොමඩ් හෙවත් එම්.එච් මොහොමඩ් මහතා ජීවිතක්ෂයට පත්ව තිබේ.ඒ මහතා මිය යන විට 95 වන වියේ පසුවූ බව පවුලේ ඥාතීන් සඳහන් කරයි.ශ්‍රී ලංකා පාර්ලිමේන්තුවේ 14 වෙනි කථානායකවරයා ලෙස කටයුතු කළ එම්.එච් මොහොමඩ් මහතා 1989 මාර්තු මස 09 වන දින සිට 1994 ජූනි මස 24 වන දින දක්වා එම ධූරයේ කට‍යුතු කළේය.එසේම 1960-62 කාලයේ කොළඹ මහ නගර සභාවේ ප්‍රථම මුස්ලිම් ජාතික නගරාධිපතිවරයා බවට පත්වූයේද ඔහුය.ඔහුගේ දේහය මේවන විට කොළඹ,බෞද්ධාලෝක මාවතේ අංක 513 දරණ ස්ථානයේ පිහිටි නිවසේ තැන්පත් කර ඇති අතර ඉස්ලාමීය චාරිත්‍රානුකූලව දේහය පිළිබඳ අවසන් කටයුතු සිදුවනු ඇත.", "URL": "https://sinhala.adaderana.lk/news.php?nid=59496", "Category": null, "Parent URL": null}