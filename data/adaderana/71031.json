{"Source": "Adaderana", "Timestamp": "March 18, 2017 12:28 pm", "Headline": "බලපත්‍ උල්ලංඝණය කර පස් ඇද්ද 7ට වැඩ වරදී", "News Content": "සෙවණගල, වඩිපන්කන්ද, මිහිදු මාවත ප්‍රදේශයේදී බලපත්‍ර නීති උල්ලංඝණය කරමින් ටිපර් රථ මගින් පස් ප්‍රවාහනය කරමින් සිටි පුද්ගලයින් 07 දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා සූරියවැව කඳවුරේ නිලධාරීන් පිරිසක් විසින් සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලීසිය පැවසුවේය. එහිදී පස් ප්‍රවාහනය කරන ලද ටිපර් රථ 07ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා සෙවණගල පොලීසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=71031", "Category": null, "Parent URL": null}