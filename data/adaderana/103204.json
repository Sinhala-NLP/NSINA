{"Source": "Adaderana", "Timestamp": "January 28, 2019 10:56 am", "Headline": "කතක් පැදවු මෝටර් රථය අඩි 80ක් ප්‍රපාතයට යයි", "News Content": "මහනුවර යාපනේ ඒ-9 මාර්ගයේ මාතලේ බලකඩුව ප්‍රදේශයේදී කාර් රථයක් අඩි 80ක පමණ ප්‍රපාතයකට පෙරළී එහි ගමන් ගත් කාන්තාවක් බරපතළ තවාල ලබා මාතලේ දිස්ත්‍රික් මහ රෝහල වෙත ඇතුලත් කළ බව මාතලේ පොලීසිය පවසයි. මෙම අනතුර ඊයේ(27) උදැසන 7.00ට පමණ සිදුව ඇත. මහනුවර කටුගස්තොට ප්‍රදේශයේ සිට මාතලේ වරකාමුර පෞද්ගලික ආයතනය සේවය කරනු ලබන කාන්තාවක් තම මොටර් රථයෙන් රාජකාරි සඳහා පැමිණෙමින් සිටිය දී මෙම අනතුර සිදුව තිබේ. අනතුරට පත් කාන්තාව මාතලේ දිස්ත්‍රික් මහ රෝහලේ දැඩි සත්කාර ඒකකයේ ප්‍රතිකර ලබයි. මෙම අනතුර පිළිබද වැඩිදුර පරික්ෂණ කටයුතු මාතලේ පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=103204", "Category": null, "Parent URL": null}