{"Source": "Adaderana", "Timestamp": "June 17, 2016 04:05 pm", "Headline": "බැසිල් අදත් වංචා සෙවීමේ කොමිසමට", "News Content": "‍ප්‍රකාශයක් ලබාදීම සඳහා බරපතළ වංචා සෙවීමේ ජනාධිපති විමර්ශන කොමිසම වෙත පැමිණි හිටපු අමාත්‍ය බැසිල් රාජපක්ෂ මහතා ඉන් පිටත්ව ගොස් තිබේ.රාජ්‍ය දේපල සහ මුදල් අවභාවිතය සම්බන්ධයෙන් කොමිසම විසින් ක්‍රියාත්මක විමර්ශනයකට අදාලව බැසිල් රාජපක්ෂ මහතා ඇතුළු කිහිප දෙනෙකු ප්‍රකාශ සටහන් කර ගැනීම සඳහා අද(17) එහි කැඳවූ බව එම කොමිසමේ ප්‍රකාශකයෙකු සඳහන් කළේය.අභ්‍යන්තර පෞද්ගලික ගුවන් ගමන් සඳහා ගුවන් හමුදාවට අයත් යානා යොදා ගනිමින් ගම නැගුම ව්‍යාපෘතිය යටතේ පවතින රුපියල් කෝටි 15හමාරක මුදලක් අවභාවිත කිරීම සම්බන්ධයෙන් අදාල විමර්ශනය සිදු කරන බව සඳහන්ය.සිද්ධිය සම්බන්ධ වැඩිදුර විමර්ශන ජුලි 01 වනදා යළි සිදු කිරීමට නියමිතය.", "URL": "https://sinhala.adaderana.lk/news.php?nid=61202", "Category": null, "Parent URL": null}