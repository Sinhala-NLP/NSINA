{"Source": "Adaderana", "Timestamp": "September 21, 2010 08:31 am", "Headline": "ඉන්දියාවේදී ශ්‍රී ලාංකිකයින් 2 ක් අත්අඩංගුවට ", "News Content": "ශ්‍රී ලාංකීය දෙමළ ජාතිකයින් දෙදෙනෙකු ඉන්දීය ආරක්ෂක අංශ විසින් අත්අඩංගුවට ගෙන තිබේ. ඉන්දියාවේ චෙන්නායිහී දී මොවුන් අත්අඩංගුවට ගෙන ඇති බව සඳහන්ය. මොවුන් ලංකාවේ මුලතිව් ප්‍රදේශයේ පදිංචිකරුවන් බවට ද මූලික පරීක්ෂණ වලින් අනාවරණය වී ඇති බව ඉන්දීය ආරක්ෂක අංශ කියා සිටියි. මෙම පුද්ගලයින් තිදෙනා එල්.ටී.ටී.ඊ සංවිධානයට සම්බන්ධව කටයුතු කළේ ද යන්න පිළිබඳව සොයා බැලීම සඳහා පුළුල් පරීක්ෂණයක් ආරම්භ කර ඇති බව එරට ආරක්ෂක අංශ පවසයි. මේ අතර සංක්‍රමණික ජාවාරමට සහය වූ බවට චෝදනා ලැබ වැරදිකරු වූ පුද්ගලයෙකුට ඕස්ට්‍රේලියානු අධිකරණයක් මඟින් වසර 5ක සිර දඩුවමක් නියම කර තිබේ. ශ්‍රී ලංකාවේ සහ ඇෆ්ගනිස්ථානයේ සිට පුද්ගලයින් බෝට්ටු මගින් නීතී විරෝධී ලෙස ඕස්ට්‍රේලියාවට රැගෙන ඒමට සහය දුන් බවට මොහුට එරෙහිව චෝදනා එල්ල වී තිබුණි. ශ්‍රී ලංකාවේ උපත ලැබූ පද්මේන්ද්‍ර පුලේන්ද්‍රන් නැමැති ‍36 හැවිරිදි මෙම පුද්ගලයා සිඩ්නි නගරයේ කුළු බඩු වෙළඳසැලක් පවත්වාගෙන ගිය අයෙකු බව ද සඳහන්ය.", "URL": "https://sinhala.adaderana.lk/news.php?nid=10992", "Category": null, "Parent URL": null}