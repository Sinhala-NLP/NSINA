{"Source": "Adaderana", "Timestamp": "February 5, 2017 01:24 pm", "Headline": "මත් පුවක් සමඟ 7ක් දැලේ", "News Content": "මත් පුවක් විශේෂයක් සමඟ පුද්ගලයින් 07 දෙනෙකු ගලහ, පට්ටියගමවත්ත ප්‍රදේශයේදී අත්අඩංගුවට ගෙන තිබේ.සැකකටයුතු පුද්ගලයින් පිරිසක් පරීක්ෂා කිරීමේදී ගලහ පොලිසියේ නිලධාරින් විසින් අදාළ මත් පුවත් විශේෂය සොයාගත් බව පොලීසිය පවසයි.මත්පුවක් ග්‍රැම් 23යි මිලිග්‍රෑම් 800ක් එහිදී පොලිසිය බාරයට ගෙන තිබේ.දෙල්තොට ප්‍රදේශයේ පදිංචි අදාළ සැකකරුවන් අතර අවුරුදු 15,17යන වයසේ පසුවන බාලවයස්කරුවන් දෙදෙනෙකු ද වන බව සඳහන්වේ.ඔවුන් මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගලහ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69172", "Category": null, "Parent URL": null}