{"Source": "Adaderana", "Timestamp": "November 12, 2013 07:31 am", "Headline": "බන්ධනාගාර දෙපාර්තමේන්තුවේ නිවාඩු අවලංගුයි", "News Content": "බන්ධනාගාර දෙපාර්තමේන්තුවේ සියලු නිලධාරීන්ගේ නිවාඩු අවලංගු කර තිබේ. ලබන 20 වන දින දක්වා මෙලෙස නිවාඩු අවලංගු කර ඇති බව බන්ධනාගාර දෙපාර්තමේන්තුව සඳහන් කරයි. පොදුරාජ්‍ය මණ්ඩලයීය රාජ්‍ය නායක සමුළුව පැවැත්වෙන කාලසීමාව තුළ බන්ධනාගාරවල ආරක්ෂාව තර කිරීමේ අරමුණින් මෙම පියවර ගෙන තිබේ. මේ දිනවල දිනපතා බන්ධනාගාරවල විශේෂ ආරක්ෂක වැඩපිළිවෙලක් ද ක්‍රියාත්මක කර ඇති බව වාර්තා වේ. පොදුරාජ්‍ය මණ්ඩලයීය රාජ්‍ය නායක සමුළුව පැවැත්වෙන දිනවලදී බන්ධනාගාර රැඳවියන් යම් කලහාකාරී සිද්ධීන්වලට යොමුවීමේ අවදානමක් පවතින බැවින් මෙම පියවර ගෙන ඇති බව බන්ධනාගාර දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=38769", "Category": null, "Parent URL": null}