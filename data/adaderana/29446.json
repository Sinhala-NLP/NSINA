{"Source": "Adaderana", "Timestamp": "November 24, 2012 11:52 am", "Headline": " සැඩපහරට හසුවු තිදෙනාගෙන් 2ක් මරුට - අයෙක් අතුරුදහන්", "News Content": "නෙළුව, දෙල්ලව ප්‍රදේශයේදී සැඩපහරට හසුව ගසාගෙන ගිය පුද්ගලයින් ‍තිදෙනාගෙන් දෙදෙනෙකුගේ මළ සිරුරු පොලීසිය විසින් සොයාගෙන තිබේ. ඊයේ (23) රාත්‍රී 7.30ට පමණ දෙල්ලව ඇළේ නියනවතුර සපත්තු පාළම ආසන්නයේදී පුද්ගලයින් තිදෙනෙකු අධික වර්ෂාව නිසා ඇති වු සැඩපහරට හසුව ගසාගෙන ගොස් තිබුණි. එසේ ගසාගෙන ගිය තිදෙනාගෙන් දෙදෙනෙකුගේ මළ සිරුරු පොලිස් නිලධාරීන් හා ප්‍රදේශවාසීන් එක්ව අද (24) පෙරවරුවේ නියනවතුර සපත්තු පාළම අසළින් සොයාගෙන තිබේ. මෙසේ මියගොස් ඇත්තේ 57 හැවිරිදි හා 45 හැවිරිදි තිරිවානකැටිය, දෙල්ලව ප්‍රදේශයේ පදිංචිකරුවන් දෙදෙනෙකි. අතුරුදන්වු 36 හැවිරිදි පුද්ගල‍යා සෙවීමේ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=29446", "Category": null, "Parent URL": null}