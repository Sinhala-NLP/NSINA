{"Source": "Adaderana", "Timestamp": "July 5, 2019 03:54 pm", "Headline": "වන අලි පහරින් තිදරු පියෙක් මරුට", "News Content": "අනුරාධපුර-කැබිතිගොල්ලෑව ප්‍රදේශයේ පිහිටි ඔලුගස්කඩ වැවේ මසුන් මැරීම සඳහා ගිය පුද්ගලයෙකු වන අලි පහරනික් ජිවිතක්ෂයට පත්ව තිබේ. අද(05) අළුයම මෙම පුද්ගලයා ජීවිතක්ෂයට පත්ව ඇති බව අද දෙරණ වාර්තාකරු පවසයි. මෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි අප්පුහාමිගේ සෙනරත් නැමති 53 හැවිරිදි තිදරු පියෙකි. මිය ගිය පුද්ගලයා තවත් පුද්ගලයෙකු සමඟ යතුරුපැදියකින් ගොස් ඇති අතර යතුරුපැදිය පදවාගෙන ගිය පුද්ගලයා දිවි ගලවා ගෙන ඇති බව අප වාර්තාකරු සඳහන් ක‍ළේය. අදාළ සිද්ධිය සම්බන්ධයෙන් වැඩිදුර විමර්ශන කැබිතිගොල්ලෑව පොලීසිය විසින් සිදු කරයි.", "URL": "https://sinhala.adaderana.lk/news.php?nid=113446", "Category": null, "Parent URL": null}