{"Source": "Adaderana", "Timestamp": "December 9, 2012 09:41 am", "Headline": "කච්චේරි ගින්නේ වාර්තා තවමත් නෑ", "News Content": "කොළඹ දිස්ත්‍රික් ලේකම් කාර්යාලයේ පසුගියදා හටගත් ගින්න පිළිබඳ පරීක්ෂණ කඩිනම් කරන ලෙස දිස්ත්‍රික් ලේකම් කමල් පද්මසිරි මහතා අදාළ නිලධාරින්ට උපදෙස් ලබාදී තිබේ. අදාළ කාර්යාල සංකීර්ණයේ ඇති වු ගින්න පිළිබඳ රස පරික්ෂක වාර්තාව ද මෙතෙක් නිකුත් කර නොමැති බව වාර්තා වේ. තවදුරටත් ගින්නෙන් විනාශ වු ගොඩනැගිල්ල පිළිබඳ පරීක්ෂණ සිදුකරන බැවින් කාර්යාලයේ නිලධාරීන් ඒ වෙත යොමුවීම සීමා කර තිබේ. ගින්නට හේතුව විදුලිය කාන්දුවීමක්දැයි සොයා බැලීම සඳහා විමර්ශනයක් සිදුකිරිමට ලංකා විදුලිබල මණ්ඩලයට පවරා ඇති අතර ඒ පිළිබඳ වාර්තාව ද අපේක්ෂාවෙන් සිටින බව කමල් පද්මසිරි මහතා සඳහන් කළේය. කෙසේ වුව ද දිස්ත්‍රික් ලේකම් කාර්යාලයේ දෛනික කටයුතු මේවන විට සාමාන්‍ය පරිදි සිදුවන බව ද ඔහු කියා සිටියේය.", "URL": "https://sinhala.adaderana.lk/news.php?nid=29817", "Category": null, "Parent URL": null}