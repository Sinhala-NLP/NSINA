{"Source": "Adaderana", "Timestamp": "July 9, 2011 10:37 am", "Headline": "මුහුදේ ගසා ගෙන ගිය පාසල් ශිෂ්‍යාවන් පිරිසක් මුදාගැනෙයි", "News Content": "උල්ල වෙරළ තීරයේ දිය නාමින් සිටියදී ගසා ගෙන ගිය පාසල් ශිෂ්‍යාවන් පිරිසක් බේරාගැනීමට පොලිස් විශේෂ කාර්යය බලකාය සමත්ව තිබේ. වලපනේ අධිකාරීගම ජාතික පාසලේ ශිෂ්‍යාවන් පිරිසක් මෙසේ බේරාගෙන ඇති බව සඳහන්ය. විනෝද චාරිකාවක පැමිණි මෙම ශිෂ්‍යාවන් වෙරළ තීරයේ සිට මීටර් 20 ක් පමණ ඈතට ගසාගෙන ගොස් දියේ ගිලෙමින් සිටිය දී බේරාගෙන ඇති බව වාර්තා වේ. 16 හැවිරිදි වලපනේ ප්‍රදේශයේ පදිංචි පාසල් ශිෂ්‍යාවන් පස් දෙනෙක් අනතුරට මුහුණ දී තිබේ. විශේෂ කාර්යය බලකා ආරුගම්බේ කඳවුරේ ජීවිතාරක්ෂක කණ්ඩායම විසින් මෙම ශිෂ්‍යාවන් බේරාගෙන ඔවුන්ට ප්‍රථමාධාර ලබාදී ඇති බව පොලිසිය පවසයි.", "URL": "https://sinhala.adaderana.lk/news.php?nid=17278", "Category": null, "Parent URL": null}