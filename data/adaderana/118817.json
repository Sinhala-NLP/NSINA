{"Source": "Adaderana", "Timestamp": "September 11, 2019 07:07 am", "Headline": "පරිපාලන නිලධාරීන්-සරසවි සේවකයින් අදත් වර්ජනයේ", "News Content": "තම ගැටළු සදහා සතියක කාලයක් තුළ විසඳුම් ලබාදීමට බලධාරින් අපොහොසත් වුවහොත් අඛණ්ඩ වෘත්තිය සමිති ක්‍රියාමාර්ගයක නිරතවිමට තීරණය කර ඇති බව ශ්‍රී ලංකා පරිපාලන සේවා සංගමය පවසයි. එහි ලේකම් රෝහණ ද සිල්වා මහතා මහතා සදහන් කළේ ආරම්භ කළ වෘත්තිය සමිති ක්‍රියාමාර්ගය අවසන් කිරීමට මේ වන තෙක් කිසිදු බලධාරියෙකු මැදිහත් නොවිම සම්බන්ධයෙන් කණගාටුවට පත් වන බවයි. ඒ අනුව ඊයේ ආරම්භ කළ වෘත්තිය සමිති ක්‍රියාමාර්ගය අද දිනයෙත් ක්‍රියාත්මක වන බව රෝහණ ද සිල්වා මහතා ප්‍රකාශ කළේය. මේ අතර විශ්වවිද්‍යාල අනධ්‍යන සේවකයින් ආරම්භ කළ අඛණ්ඩ වැඩ වර්ජනය අද දෙවන දිටත් ක්‍රියාත්මක වෙයි. විශ්ව විද්‍යාල ඒකාබද්ධ වෘත්තීය සමිති කමිටුවේ මාධ්‍ය ලේකම් කේ.එල්.ඩි.ජේ.රිච්මන්ඩ් මහතා කියා සිටියේ මේ වන විට කිසිදු බලධාරියෙකු තම ගැටුළු සඳහා සාකච්ඡා කිරීමට අවස්ථාවක් ලබාදී නොමැති බවයි.", "URL": "https://sinhala.adaderana.lk/news.php?nid=118817", "Category": null, "Parent URL": null}