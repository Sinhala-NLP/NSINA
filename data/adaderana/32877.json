{"Source": "Adaderana", "Timestamp": "March 31, 2013 12:59 pm", "Headline": "ආනන්ද පාලිත අනුර යාපා පසසයි", "News Content": "විදුලිය නිෂ්පාදනය සඳහා මින් ඉදිරියට විදුලිබල මණ්ඩලයට ණයට ඉන්ධන නොදීමට ඛනිජ තෙල් කර්මාන්ත අමාත්‍ය අනුර ප්‍රියදර්ශන යාපා මහතා ගත් තීරණයට ප්‍රසාදය පළකරන බව ඛනිජ තෙල් ජාතික සේවක සංගමයේ ලේකම් ආනන්ද පාලිත මහතා පවසයි. අමාත්‍යවරයා විසින් ගනු ලැබූ එකී තීරණයට සම්පූර්ණ සහය දෙන බවත් ඔහු එම තීරණයේ දැඩිව සිටිනු ඇතැයි විශ්වාස කරන බවත් පාලිත මහතා කියයි. විදුලිබල මණ්ඩලයට දිගින් දිගටම ණයට තෙල් දීම නිසා එහි බර පැටවී ඇත්තේ සාමාන්‍ය ජනතාව මත බවත් යම් පාර්ශවයක් මෙම තීරණයට බලපෑම් කරන්නේ නම් එකී පාර්ශවයට මීට මැදිහත් වී විසඳුමක් ලබාදෙන ලෙස අවධාරණය කරන බවත් හෙතෙම වැඩිදුරටත් කීවේය.", "URL": "https://sinhala.adaderana.lk/news.php?nid=32877", "Category": null, "Parent URL": null}