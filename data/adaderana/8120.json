{"Source": "Adaderana", "Timestamp": "May 1, 2010 11:16 am", "Headline": "මහනුවරටත් ඇමති මණ්ඩලයේ ඉඩ ", "News Content": "මහනුවර දිස්ත්‍රික්කය සඳහා ඇමති ධුර ලබාදීම ලබන අඟහරුවාදා සිදුවන බව රජයේ අභ්‍යන්තර ආරංචිමාර්ග සඳහන් කරයි. එම තොරතුරුවලට අනුව මහනුවර දිස්ත්‍රික්කය සඳහා කැබිනට් අ‍මාත්‍ය ධුර තුනක් පිරිනැමීමට නියමිතව ඇති බව වාර්තා වේ. මීට අමතරව නියෝජ්‍ය අමාත්‍ය ධුරයක් ද මහනුවර දිස්ත්‍රික්කය සඳහා පිරිනැමීමට නියමිතව තිබේ. මහනුවර දිස්ත්‍රික්කයේ මැතිවරණ කාලය තුළ සිදුවූ ප්‍රචණ්ඩ ක්‍රියා හේතුවෙන් ඒ පිළිබඳව විනය පරීක්ෂණයක් ද ජනාධිපතිවරයා විසින් ආරම්භ කරනු ලැබීය. එම වාර්තාව ද සැලකිල්ලට ගෙන අදාළ අමාත්‍ය ධුර පිරිනැමීම ජනාධිපතිවරයා විසින් සිදුකරන බව වාර්තා වේ.", "URL": "https://sinhala.adaderana.lk/news.php?nid=8120", "Category": null, "Parent URL": null}