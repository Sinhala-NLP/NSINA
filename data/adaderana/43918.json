{"Source": "Adaderana", "Timestamp": "June 12, 2014 02:16 pm", "Headline": "රුසියානු, ලාංකික තානාපති කාර්යාලයේ නිලධාරියෙක් මරුට", "News Content": "රුසියාවේ, රොනවිරු හි පිහිටි ශ්‍රී ලංකා තානාපති කාර්යාලයේ සේවය කළ ශ්‍රී ලාංකිකයෙකු රිය අනතුරකින් මියගොස් ඇති බව එරට තානාපති කාර්යාලය කියයි. අදාළ අනතුරට ලොරි රථයක් සම්බන්ධ බව පැවසෙන අතර ඒ අනූව සිද්ධිය සම්බන්ධයෙන් එක් අයෙකු අත්අඩංගුවට ගෙන ඇති බවද එම කාර්යාලය පවසයි. මොස්කව් අගනුවරට, අවට රොස්ටොව් -ඔන්- ඩොන් නැමැති ප්‍රදේශයකදී මෙම අනතුර සිදුව ඇතැයි පැවසේ. අනතුරින් අදාළ ලාංකික නිලධාරියාගේ පපු ප්‍රදේශයට තුවාල සිදුව ඇති බවද සඳහන්ය. රුසියාවේ ශ්‍රී ලංකා තානාපති කාර්යාලයේ සේවය කළ රත්නායක නැමැති නිලධාරියෙකු මෙලෙස මියගොස් ඇති අතර මේ සම්බන්ධයෙන් එරට තානාපති කාර්යාලය ඔහුගේ පවුලේ ඥාතීන් වෙත සංවේගය පළ කර ඇත.", "URL": "https://sinhala.adaderana.lk/news.php?nid=43918", "Category": null, "Parent URL": null}