{"Source": "Adaderana", "Timestamp": "October 3, 2018 02:40 pm", "Headline": "ජනාධිපති සටන වෙනුවෙන් ඇමතිකම අත්හරියි", "News Content": "ප්‍රංශ අභ්‍යන්තර කටයුතු අමාත්‍ය ජෙරාඩ් කොලොම්බ් සිය ධුරයෙන් ඉල්ලා අස්වීමට තීරණය කර තිබේ. ඉල්ලා අස්වීමේ ලිපිය ඔහු විසින් ජනාධිපති එමානුවෙල් මැක්‍රෝන් වෙත බාර දී ඇති බව විදෙස් මාධ්‍ය වාර්තා කළේය. මැක්‍රෝන්ගේ ජනාධිපතිවරණ සටනේ ප්‍රබල සාමාජිකයෙකු වූ ජෙරාඩ්, ලියෝන් නගරයේ නගරාධිපති ධුරය සඳහා තරග කිරීමේ අරමුණින් මෙලෙස අමාත්‍ය ධූරයෙන් ඉවත් වීමට තීරණය කර ඇති බව සඳහන්ය. සති 06 ක කාලය තුළ මැක්‍රෝන්ගේ රජයෙන් ඉවත් වූ තෙවන ජ්‍යෙෂ්ඨ අමාත්‍යවරයා ඔහු බව වාර්තා වෙයි.", "URL": "https://sinhala.adaderana.lk/news.php?nid=97116", "Category": null, "Parent URL": null}