{"Source": "Adaderana", "Timestamp": "March 6, 2011 05:34 pm", "Headline": "එංගලන්තයට ලකුණු 6 න් ජය ලැබෙයි", "News Content": "2011 ලෝක කුසලාන තරගාවලියේ එංගලන්තය හා දකුණු අප්‍රිකාව අතර අද පැවති තරගයෙන් ජය ලැබීමට එංගලන්ත කණ්ඩායම මීට ස්වල්ප මොහොතකට පෙර සමත්විය. චෙන්නායි හි සිදම්බරම් ක්‍රීඩාංගණයේදී අද පැවති තරගයේදී එංගලන්ත කණ්ඩායම පන්දුවාර 45 යි පන්දු 4ක් තුළ සියලුදෙනාම දැවී ලකුණු 171 ක් රැස් කරගන්නා ලදී. ඊට පිළිතුරු ලෙස පිටියට පිවිසි දකුණු අප්‍රිකානු කණ්ඩායමට පන්දුවාර 47 යි පන්දු 4 ක් තුළ ලබාගත හැකි වූයේ ලකුණු 165 ක් පමණි. ඒ අනුව 2011 ‍ලෝක කුසලාන තරගාවලයේ අද පැවති 21 වැනි තරගයෙන් ලකුණු 6 ක ජයක් වාර්තා කරන්නට එංගලන්ත කණ්ඩායම සමත්විය.", "URL": "https://sinhala.adaderana.lk/news.php?nid=14656", "Category": null, "Parent URL": null}