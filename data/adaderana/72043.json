{"Source": "Adaderana", "Timestamp": "April 13, 2017 10:48 am", "Headline": "වන අලි පහර දීමෙන් පුද්ගලයින් 3ක් මරුට", "News Content": "වන අලි පහර දීමෙන් තණමල්විල හා මහඔය ප්‍රදේශවලදී දැරියක් ඇතුළු පුද්ගලයින් තිදෙනෙකු මියගොස් තිබේ. තණමල්විල, මීගස්වැව හා නිකවැව යන ප්‍රදේශවලදී වන අලි පහරදිමකින් පුද්ගලයින් තිදෙනෙකු තුවාල ලබා තණමල්විල රෝහලට ඇතුලත් කර ඇති අතර පසුව ඉන් දෙදෙනෙකු මියගොස් ඇති බව පොලිසිය සඳහන් කළේය. මියගොස් ඇත්තේ මීගස්වැව හා නිකවැව ප්‍රදේශවල පදිංචි 33 හා 47 හැවිරිදි පුද්ගලයින් දෙදෙනෙක් බව සොයා ගෙන ඇත. තුවාල ලැබූ අනෙක් පුද්ගලයා වැඩිදුර ප්‍රතිකාර සඳහා හම්බන්තොට රෝහලට ඇතුළත් කර තිබේ. මේ අතර මහඔය, ටැම්පිටිය ප්‍රදේශයේ නිවසක මිදුලේ සෙල්ලම් කරමින් සිටි 16 හැවිරිදි දැරියක් වන අලියෙකු පහරදීමෙන් මියගොස් ඇති බව වාර්තා වෙයි. මියගොස් ඇත්තේ බිබිල, උණගොල්ල ප්‍රදේශයේ පදිංචිව සිටි දැරියක් බව පොලීසිය සඳහන් කරයි.", "URL": "https://sinhala.adaderana.lk/news.php?nid=72043", "Category": null, "Parent URL": null}