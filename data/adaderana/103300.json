{"Source": "Adaderana", "Timestamp": "January 29, 2019 06:01 pm", "Headline": "සිව්දරු මවකගේ සිරුර මහවැලි ගඟෙන් හමුවෙයි-දර්ශන සහිතයි", "News Content": "අතුරුදහන්ව සිටි සිව්දරු මවකගේ සිරුරක් මහවැලි ගඟේ තිබි අද (29) පස්වරුවේ සොයාගත් බව නාවලපිටිය පොලීසිය පවසයි. මෙසේ මහවැලි ගගේ පාවෙමින් තිබි සොයාගන ඇත්තේ නාවලපිටිය බලංතොට පදිංචි එම්.හින්මැණීකේ නැමති 84 හැවිරිදි සිව්දරු මවගේ සිරුර බව අද දෙරණ වාර්තාකරු පවසයි. මිය ගිය කාන්තාව මිට දින තුනකට ප්‍රථම තම තේ වත්තේ තේ දළු නෙලිමට ගොස් අතරුදහන් වී ඇති බවට එම කාන්තාවගේ දරුවන් විසින් නාවලපිටිය පොලීසියට කරන ලද පැමිණිල්ලක් මත පොලීසිය විසින් පොලිස් සුනඛයන්ද යොදාගෙන ප්‍රදේශය පුරා මෙහෙයුමක්ද සිදු කර තිබුණි. මිය ගිය කාන්තාවට අයත් තේ වත්තට පහලින් මහවැලි ගඟේ කිලෝමිටරයක් පමණ පහලින් ගගේ පාවෙමින් තිබියදි ප්‍රදේශවාසින් විසින් සිරුර දැක අති අතර ඒ බැව් පොලීසිය දැනුම් දී තිබේ. තේ වත්තේ දළු නෙලමින් සිටියදි මිය ගිය කාන්තාව ජලය ලබා ගැනීමට මහවැලි ගග අසලට බසින්නට ඇති බවත්, එම කාන්තාව මහවැලි ග‍ඟේ සැඩ පහරට ගසාගෙන ගොස් ජිවිතක්ෂයට පත් වෙන්නට ඇති බව සිද්ධිය සම්බන්ධයෙන් පරික්ෂණ පවත්වන නාවලපිටිය පොලීසිය සැකකරයි.", "URL": "https://sinhala.adaderana.lk/news.php?nid=103300", "Category": null, "Parent URL": null}