{"Source": "Adaderana", "Timestamp": "December 31, 2012 03:17 pm", "Headline": "දවුල්දෙන ඥාණීස්සර මහනාහිමියන්ට ජනපතිගෙන් සුභපැතුම්", "News Content": "රට, ජාතිය, සංස්කෘතිය ආරක්ෂා කර ගැනීම සඳහා අමරපුර සංඝ සභාවේ උත්තරීතර මහනායක අති පූජ්‍ය දවුල්දෙන ශ‍්‍රී ඥාණීස්සර මහනාහිමියන්ගෙන් ලැබෙන සහය අනභිබවනීය බව ජනාධිපති මහින්ද රාජපක්ෂ මහතා පවසයි. අද (31) ට යෙදී තිබෙන උන්වහන්සේගේ 98 වැනි ජන්ම දිනයට සුභ පැතුම් එක්කරමින් ජනාධිපතිවරයා මේ බව ප‍්‍රකාශ කර තිබේ. දවුල්දෙන ශ‍්‍රී ඥාණීස්සර මහනාහිමියන්ට දීර්ඝායුෂ ප‍්‍රාර්ථනා කරන ජනාධිපති මහින්ද රාජපක්ෂ මහතා උන්වහන්සේ ගේ සේවාවවන් අඛණ්ඩව ඉටුකර ගැනීම සඳහා ශක්තිය ධෛර්ය ලැබේවායි ද ප‍්‍රාර්ථනා කර ඇති බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=30392", "Category": null, "Parent URL": null}