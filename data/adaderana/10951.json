{"Source": "Adaderana", "Timestamp": "September 19, 2010 08:37 am", "Headline": "ආණ්ඩුකාර සම්මේලනය අදත්", "News Content": "13 වන ආණ්ඩුකාර සම්මේලනය ඊයේ පෙරවරුවේ ත්‍රිකුණාමලයේ දී ආරම්භ විය. නැගෙනහි‍ර පළාත් ආණ්ඩුකාර රියාද් අද්මිරාල් මොහාන් විජේවික්‍රම මහතාට මෙවර සම්මේලනයේ සභාපතිත්වය හිමිවී ඇත. පසුගිය වර ආණ්ඩුකාර සම්මේලනයේ සභාපතිත්වය දැරූ වයඹ ආණ්ඩුකාර තිස්ස බලල්ල මහතා විසින් එය නිල වශයෙන් නැගෙනහිර පළාත් ආණ්ඩුකාරවරයා වෙත ඊයේ පෙරවරුවේ පිරිනමනු ලැබීය. මෙවර ආණ්ඩුකාර සම්මේලනය සඳහා දිවයිනේ සියලු පළාත්වල ආණ්ඩුකාරවරු සහ ලේකම්වරු එක්ව සිටිති. පළාත් සභා ඉතිහාසයේ නැගෙනහිර පළාතේ මෙවැනි සමුළුවක් පවත්වන පළමු අවස්ථාව මෙය බව වාර්තා වේ. මෙම සමුළුව අද දිනයේ ද පැවැත්වීමට නියමිතය.", "URL": "https://sinhala.adaderana.lk/news.php?nid=10951", "Category": null, "Parent URL": null}