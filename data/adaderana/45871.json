{"Source": "Adaderana", "Timestamp": "September 6, 2014 12:11 pm", "Headline": "තලවකැලේ උණුසුම්  - ගමනාගමනයට බාධා ", "News Content": "හැටන් - නුවරඑළිය ප්‍රධාන මාර්ගයේ තලවකැලේ ප්‍රදේශයේදී මාර්ගය හරස්කරමින් වතුකම්කරුවන් පිරිසක් විරෝධතාවයක් ආරම්භ කර තිබේ. පාසල් සිසුවෙකු අතුරුදහන්වීමක් සම්බන්ධයෙන් ලිඳුල පොලීසියට කරණ ලද පැමිණිල්ලකට නිසි ප්‍රතිචාර නොදැක්වීම සමබන්ධයෙන් මෙසේ වතුකම්කරුවන් පිරිස විරෝධතාවයක නිරත වන බව අප වාර්තාකරු සඳහන් කළේය. අතුරුදහන් වූ සිසුවාගේ මළ සිරුර ඉහළ කොත්මලේ ජලාශයේ ති‍බී හමුවී ඇති අතර දින තුනකට ලෙර අදාළ සිසුවා අතුරුදහන් වී ඇති බව වාර්තා වෙයි. විරෝධතාවය හේතුවෙන් හැටන්- නුවරඑළිය ප්‍රධාන මාර්ගයේ වාහන ගමනාගමන කටයුතු සම්පූර්ණයෙන් අඩාල වී ඇති බවද සඳහන් වෙයි. මේ හේතුවෙන් පොලීසිය හා වතුකම්කරුවන් පිරිස අතර උණුසුම්කාරී තත්ත්වයක්ද හටගෙන ඇති අතර අමතර පොලිස් බලඇණියක්ද කැඳවා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=45871", "Category": null, "Parent URL": null}