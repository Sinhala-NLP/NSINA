{"Source": "Adaderana", "Timestamp": "January 19, 2018 11:03 am", "Headline": "බාලන් හන්දියේ සිදුවූ රිය අනතුරෙන් අයෙක් මරුට තවත් දෙදෙනෙකුට තුවාල", "News Content": "කිළිනොච්චියේ බාලන් හන්දිය අසලදී අද (19 ) දින උදෑසන සිදු වූ රිය අනතුරකින් එක් පුද්ගලයෙකු මරුනුවට පත්වී තවත් දෙදෙනෙකු තුවාල ලබා තිබේ. මෙම අනතුර සිදුව ඇත්තේ තුන් දෙනෙකු ගමන් ගත් යතුරු පැදියක් මාර්ගයේ ගමන් කරමින් තිබූ ට්‍රැක්ටරයක ගැටීමෙන් බව කිළිනොච්චිය පොලීසිය සඳහන් කරයි. මියගොස් ඇත්තේ යතුරු පැදිය ධාවනය කල තැනැත්තා වන අතර තුවාල ලැබූ ඉතිරි දෙදෙනා කිළිනොච්චිය රෝහලට ඇතුළත් කොට තිබේ. අනතුරට පත් යතුරු පදිය හා ට්‍රැක්ටරය කිළිනොච්චිය පොලීසිය වෙත රැගෙන විත් ඇති අතර ට්‍රැක්ටරයේ රියදුරු පොලීසිය මගින් අත්අඩංගුවට ගෙන අධිකරණය වෙත ඉදිරිපත් කිරීමට පියවර ගෙන තිබේ. කිළිනොච්චිය පොලීසිය සිද්ධිය පිළිබදව පරීක්ෂණ පවත්වයි.", "URL": "https://sinhala.adaderana.lk/news.php?nid=83214", "Category": null, "Parent URL": null}