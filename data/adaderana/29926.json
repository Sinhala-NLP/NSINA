{"Source": "Adaderana", "Timestamp": "December 13, 2012 12:31 pm", "Headline": "ව්‍යවස්ථාවේ 13 ට තරුණ මන්ත්‍රීන්ගෙන් යෝජනාවක්", "News Content": "13 වන ව්‍යවස්ථා සංශෝධනය මගින් හඳුන්වා දුන් පළාත් සභා ක්‍රමයට නව යෝජනාවක් ඉදිරිපත් කිරීමට ආණ්ඩු පක්ෂයේ තරුණ මන්ත්‍රීවරුන් පිරිසක් තීරණය කර තිබේ. මේ දිනවල 13 වන ව්‍යවස්ථා සංශෝධනය සම්බන්ධයෙන් විවිධ මත ඉදිරිපත් වන බැවින් මෙම යෝජනාව ඉදිරිපත් කිරීමට බලාපොරොත්තුවන බව එක්සත් ජනතා නිදහස් සන්ධාන‍යේ පාර්ලිමේන්තු මන්ත්‍රී ලොහාන් රත්වත්තේ මහතා සඳහන් කළේය. ඉතිහාසයේ පැවති ආකාරයට රුහුණු, පිහිටි, මායා ආකාරයට ශ්‍රී ලංකාව තුළ නව පළාත් ක්‍රමයක් මෙම යෝජනාව තුළින් හඳුන්වාදීමට බලාපොරොත්තු වන බව ලොහාන් රත්වත්තේ මහතා ප්‍රකාශ කර සිටියේය. අදාළ යෝජනාව ජනාධිපති මහින්ද රාජපක්ෂ මහතාට ඉදිරිපත් කිරීමට බලාපොරොත්තුවන බව මන්ත්‍රීවරයා පැවසීය.", "URL": "https://sinhala.adaderana.lk/news.php?nid=29926", "Category": null, "Parent URL": null}