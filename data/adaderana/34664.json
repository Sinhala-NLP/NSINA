{"Source": "Adaderana", "Timestamp": "June 5, 2013 06:38 pm", "Headline": " මිලියන 4.6ක දුම්වැටි රේගු භාරයට", "News Content": "මේ වසරේ ගතවූ කාලසිමාව තුළ නීති විරෝධීව මෙරටට ගෙන එන ලද දුම්වැටි මිලියන 4.6ක ප්‍රමාණයක් රේගු ආදායම් අධීක්ෂණ අංශයේ භාරයට ගෙන තිබේ. එහි වටිනාකම රුපියල් මිලියන 115ක් බව ශ්‍රී ලංකා රේගුව සඳහන් කරයි. රේගුව භාරයට ගත් මෙම දුම්වැටි තොගය විනාශ කිරීම සදහා අද දින ලංකා දුම්කොළ සමාගම වෙත භාර දී ඇති බව සඳහන් වේ. මේ අතර රේගු ආදායම් අධීක්ෂණ අංශය විසින් පසුගිය මාසය තුළ අත්අඩංගුවට ගත් රුපියල් මිලියනයක් පමණ වටිනා දුම්වැටි තොගයක් අද පෙරවරුවේ පරීක්ෂාවට ලක්කර ඇත.", "URL": "https://sinhala.adaderana.lk/news.php?nid=34664", "Category": null, "Parent URL": null}