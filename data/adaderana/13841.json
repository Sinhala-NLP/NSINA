{"Source": "Adaderana", "Timestamp": "January 29, 2011 04:45 pm", "Headline": "අරාජික සරසවි යළි ගොඩනැගීමේ ප්‍රධාන වගකීමක් සරසවි පාලන අධිකාරිය සතුයි", "News Content": "අරාජිකත්වයට පත්ව ඇති මෙරට විශ්ව විද්‍යාල පද්ධතිය යළි ගොඩනැගීමේ ප්‍රධාන වගකීමක් විශ්ව විද්‍යාල පාලන අධිකාරියට ද ඇතැයි උසස් අධ්‍යාපන අමාත්‍ය එස්. බී. දිසානායක මහතා පවසයි. පසුගිය කාලය තුළ විශ්ව විද්‍යාල බලධාරීන් විසින් සිසුන් සම්බන්ධයෙන් ගනු ලැබූ ඇතැම් තීරණවලට දේශපාලන මැදිහත්වීම් ද සිදුවූ බව ඔහු සඳහන් කළේය. ශ්‍රී ලංකා විද්වත් උපදේශකවරුන‍්ගේ 16 වන වාර්ෂික සමුළුවට සහභාගී වෙමින් එස් බී දිසානායක මහතා මේ අදහස් පළ කළේය. දේශපාලන මැදිහත්වීමකින් තොරව සිසුන් සම්බන්ධයෙන් තීරණ ගැනිමේ අයිතිය පාලන අධිකාරියට ලබාදීම ඉතා වැදගත් බව ඔහු එහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13841", "Category": null, "Parent URL": null}