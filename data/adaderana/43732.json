{"Source": "Adaderana", "Timestamp": "June 4, 2014 01:28 pm", "Headline": "අනාරක්ෂිත තාප්පය ඉදිකළ නිවෙස් හිමියා අත්අඩංගුවේ ", "News Content": "තලංගම උතුර ධර්මාශෝක මාවතේ නිවසක් ඉදිරිපිටදී තාප්පයකට යටවීමෙන් අඹුසැමි යුවළක් මියයාමේ සිද්ධිය සම්බන්ධයෙන් අදාළ නිවසේ හිමිකරු අත්අඩංගුවට ගෙන තිබේ. අදාළ නිවසේ ආරක්ෂාව සඳහා ඉදිකර තිබූ කළුගලින් බඳින ලද තාප්පයක් කඩා වැටීමෙන් පසුගිය සදුදා අලුයම මෙම අනතුර සිදුවුණි. අදාළ තාප්පය අනාරක්ෂිත ලෙස ඉදිකිරීම හේතුවෙන් මෙම අනතුර සිදුව ඇතිබව පොලීසිය පවසයි. ඒ අනුව නිවසේ හිමිකරු වන වෛද්‍යවරයෙකු අද(04) උදෑසන තලංගම පොලීසිය විසින් අත්අඩංගුවට ගෙන තිබේ ඔහු කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43732", "Category": null, "Parent URL": null}