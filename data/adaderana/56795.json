{"Source": "Adaderana", "Timestamp": "January 30, 2016 04:23 pm", "Headline": "පුරාවිද්‍යා සංරක්ෂණය විධිමත් කරනවා", "News Content": "පුරාවිද්‍යා සංරක්ෂණය පිළිබද රජය ගෙන යන වැඩපිළිවල විධිමත් සහ කාර්යක්ෂම අයුරින් ඉදිරියට ක්‍රියාත්මක කරන බව ජනාධිපති මෛත්‍රීපාල සිරිසේන මහතා පවසයි.සංරක්ෂණය කරන ලද තිස්සමහාරාම ඓතිහාසික සදගිරි සෑය වන්දනාමාන කටයුතු සඳහා යළි විවෘත කිරිමේ උත්සවයට එක්වෙමින් ජනාධිපතිවරයා මේ බව සඳහන් කර තිබේ.අප බෞද්ධ දර්ශනය මත පදනම්ව ශ්‍රේෂ්ඨ ඉතිහාසයක් තුළ ජිවිත්වන ජාතිකයක් බවට ලෝකයට පසක්කර දීම සඳහා ඓතිහාසික උරුමයන් සුරක්ෂිත කළ යුතු බව ජනාධිපතිවරයා එහිදී අවධාරණය කර ඇත.සදගිරි සෑය ඇතුලු පුරාවස්තු සංරක්ෂණය පිළිබඳව කඩිනම් වැඩපිළිවෙලක් සකස් කිරිමටත්, ප්‍රදේශයට අවශ්‍ය කෞතුකාගාරයක් ඉදිරිකිරිමට කටයුතු සම්පාදනය කිරිමටත් ජනාධිපතිවරයා එහිදි යෝජනා කළ බව ජනාධිපති මාධ්‍ය අංශය එහිදී සඳහන් කළේය.", "URL": "https://sinhala.adaderana.lk/news.php?nid=56795", "Category": null, "Parent URL": null}