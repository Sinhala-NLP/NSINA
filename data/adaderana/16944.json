{"Source": "Adaderana", "Timestamp": "June 23, 2011 08:52 am", "Headline": "ටී. එන්. ඒ හා රජය තවත් සාකච්ඡා වටයක් ඇරඹෙයි", "News Content": "දෙමළ ජාතික සන්ධානය සහ රජයේ පාර්ශවය අතර තවත් සාකච්ඡා වටයක් අද(23) ආරම්භ වීමට නියමිතව තිබේ. දේශපාලන විසඳුමක් වෙනුවෙන් දෙපාර්ශවය අතර පැවැත්වෙන හත්වන සාකච්ඡා වටය අද ආරම්භ වේ. බලය බෙදීම සම්බන්ධයෙන් දෙමළ ජාතික සන්ධානය විසින් ඉදිරිපත් කර ඇති යෝජනා පිළිබඳ මෙහිදි රජයේ පාර්ශවයේ ප්‍රතිචාරය ලබාදීමට නියමිතව තිබේ. නිමල් සිරිපාල ද සිල්වා, මහාචාර්ය ජී.එල්.පීරිස් යන අමාත්‍යවරුන් සහ මහාචාර්ය රජිව් විජේසිංහ, සජින් ද වාස් ගුණවර්ධන යන පාර්ලිමේන්තු මන්ත්‍රීවරුන් රජයේ පාර්ශවයෙන් මෙම සාකච්ඡා සඳහා සහභාගී වීමට නියමිතය. දෙමළ ජාතික සන්ධානය වෙනුවෙන් එහි නායක ආර් .සම්බන්ධන්, සුරේෂ් ප්‍රේමචන්ද්‍රන්, මාවේ සේනාධිරාජා සහ ඒ.සුමන්දිරන් යන පාර්ලිමේන්තු මන්ත්‍රීවරුන් සහභාගී වනු ඇත.", "URL": "https://sinhala.adaderana.lk/news.php?nid=16944", "Category": null, "Parent URL": null}