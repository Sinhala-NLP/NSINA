{"Source": "Adaderana", "Timestamp": "January 17, 2019 02:40 pm", "Headline": "ක්‍රිකට් නිලවරණය සති දෙකකින් කල්යයි", "News Content": "ශ්‍රී ලංකා ක්‍රිකට් නිලවරණය සති දෙකක කාලයක කාලයකින් කල් දැමීමට ක්‍රිඩා අමාත්‍යවරයා තීරණය කර තිබේ. 2019 පෙබරවාරී මස 7 වන දින නිලවරණය පැවැත්වීමට නියමිතව තිබුණි. නීතිපතිවරයාගේ උපදෙස් අනුව පවතින නෛතික අවශ්‍යතාවය මත මෙම නිලවරණය 2019 පෙබරවාරී මස 21 වන දා දක්වා සති දෙකකින් කල් දැමීමට අවශ්‍ය බව සඳහන් කරමින් ක්‍රිඩා අමාත්‍යවරයා 2019.01.16 වන දින ක්‍රීඩා පනතේ 39(1) වගන්ති ප්‍රකාරව විශේෂ විධානයක් නිකුත් කර ඇත. ඒ අනුව2019.02.21 වන දින ශ්‍රි ලංකා ක්‍රිකට් නිලවරණය පැවැත්වීම සඳහා අදාළ ඉදිරි පියවර ගන්නා ලෙස දැනුම් දෙමින් විදුලි සංදේශ, විදේශ රැකියා සහ ක්‍රීඩා අමාත්‍යාංශ, ලේකම් චුලානන්ද පෙරේරා විසින් ශ්‍රී ලංකා ක්‍රිකට් ආයතනයේ විධායක නිලධාරී ඇෂ්ලි ද සිල්වා මහතා වෙත ලිපියක් යොමු කරමින් දන්වා තිබේ.", "URL": "https://sinhala.adaderana.lk/news.php?nid=102535", "Category": null, "Parent URL": null}