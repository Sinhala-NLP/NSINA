{"Source": "Adaderana", "Timestamp": "April 6, 2016 03:04 pm", "Headline": "පිල්ලෙයාන් තවදුරටත් රිමාන්ඩ්", "News Content": "නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධනාගාර ගත කර තිබේ.පාර්ලිමේන්තු මන්ත්‍රී ජෝෂප් පරරාජසිංහම් මහතාගේ ඝාතනය සම්බන්ධයෙන් අත්අඩංගුවට ගත් පිල්ලෙයාන් අද මඩකළපුව මහේස්ත්‍රාත් අධිකරණය වෙත ඉදිරිපත් කරන ලදී.ඒ අනුව පොලීසිය විසින් අධිකරණයට කරුණු ඉදිරිපත් කළ අතර ඉදිරිපත් වු කරුණු සලකා බැලු මඩකළපුව මහේස්ත්‍රාත්වරයා සැකකාර ශිවනේෂතුරෙයි චන්ද්‍රකාන්තන් හෙවත් පිල්ලෙයාන් ලබන 20 වනදින දක්වා රක්ෂිත බන්ධනාගාර ගත කිරීමට නියෝග කර ඇත.මේ අතර මෙම සිද්ධිය සම්බන්ධයෙන් අත්අඩංගුවට ගත් හිටපු පළාත් සභා මන්ත්‍රීවරයෙකු ඇතුළු සැකකරුවන් තිදෙනා ද ලබන 20 වන දින දක්වා රක්ෂිත බන්ධනාගාර ගත කරන ලෙස මඩකළපුව මහේස්ත්‍රාත්වරයා නියෝග කර තිබේ.", "URL": "https://sinhala.adaderana.lk/news.php?nid=58994", "Category": null, "Parent URL": null}