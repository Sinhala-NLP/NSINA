{"Source": "Adaderana", "Timestamp": "July 15, 2014 05:02 pm", "Headline": "පාසල් ආපන ශාලා 35ට නඩු ", "News Content": "නිසි ප්‍රමිතියෙන් තොරව පවත්වාගෙන ගිය පාසල් ආපනශාලා 35කට එරෙහිව නඩු පැවරීමට පාරිභෝගික සේවා අධිකාරිය පියවර ගෙන තිබේ. දිවයිනේ පාසල් ආපනශාලාවල ප්‍රමිතිය පිළිබඳ සොයා බැලීමේ විශේෂ වැටලීමක් අද දිනයේ ආරම්භ කෙරුණි. සමූපකාර හා අභ්‍යන්තර වෙළෙඳ කටයුතු අමාත්‍යාංශයේ උපදෙස් මත පාරිභෝගික සේවා අධිකාරිය මගින් මෙම වැටලීම් දිවයිනේ පාසල් 343කදී සිදුකළේය. එහිදී මෙම ආපන ශාලාවලට එරෙහිව නඩු පැවරීමට පියවර ගත් බව පාරිභෝගික සේවා අධිකාරිය පැවසුවේය. අදාළ වැටලීම් වලදී ආපනශාලා 66ට දැඩි අවවාද කර තිබේ. කල් ඉකුත් වු ආහාර අලෙවි කිරීම, අධි ශීතකරණ භාවිත නොකිරීම, පරිභෝජනයට නුසුදුසු ඇතැම් ආහාර ද්‍රව්‍ය අලෙවි කිරීම, මිල ගණන් ප්‍රදර්ශනය නොකිරීම යන කරුණු මුල් කරගනිමින් මෙම පාසල්වල ආපනශාලාවලට නඩු පැවරීමට පියවර ගෙන ඇත.", "URL": "https://sinhala.adaderana.lk/news.php?nid=44690", "Category": null, "Parent URL": null}