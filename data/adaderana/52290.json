{"Source": "Adaderana", "Timestamp": "June 27, 2015 03:27 pm", "Headline": "උසස් පෙළ විභාගයේ දිනයන් වෙනස්වෙයි", "News Content": "පැවැත්වීමට නියමිත මහ මැතිවරණය හේතුවෙන් අ.පො.ස උසස් පෙළ විභාගය ‍අධියර දෙකකින් පැවැත්වීමට තීරණය කර ඇති බව විභාග දෙපාර්තමේන්තුව පවසයි.ඒ අනුව පළමු අධියර ‍අගෝස්තු මස 4 වන දින සිට 13 වන දින දක්වා පැවැත්වීමට නියමිතව තිබේ.එහි දෙවන අධියර ලෙස අගෝස්තු 24 වන දින සිට සැප්තැම්බර් 8 වන දින දක්වා පැවැත්වීමට නියමිතව ඇති බව සඳහන්ය.උසස් පෙළ විභාගය අගෝස්තු මස 04 වනදා අරම්භ වී අගෝස්තු මස 28 වනදා දක්වා පැවැත්වීමට මීට පෙර තීරණය කර තිබුණි.", "URL": "https://sinhala.adaderana.lk/news.php?nid=52290", "Category": null, "Parent URL": null}