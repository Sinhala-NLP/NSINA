{"Source": "Adaderana", "Timestamp": "July 9, 2015 12:03 pm", "Headline": "පොකිරිස්සන් 683ක් රට පටවන්න හදලා", "News Content": "පොකිරිස්සන් 683 දෙනෙකු තායිවානයට රැගෙන යාමට උත්සාහ කළ පුද්ගලයෙකු කටුනායක ගුවන් තොටුපළේදී අත්අඩංගුවට ගෙන තිබේ.අද අළුයම ගුවන් තොටුපළේ ගුවන් භාණ්ඩ පරියන්තයේදී රේගු නිලධාරින් සිදු කළ පරික්ෂාවකදී සැකකරු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.කිලෝග්‍රෑම් 140.9 ක බරින් යුතු එම පොකිරිස්සන් තොගය පෙට්ටි 09ක දමා තිබී ඇත.වටිනාකම රුපියල් 1,409,000ක් පමණ වන බව රේගු මාධ්‍ය ප්‍රකාශකවරයා කියා සිටියේය.කොළඹ ප්‍රදේශයේ සමාගමක් විසින් මෙම පොකිරිස්සන් මෙලෙස තායිවානයට අපනයනය කිරීමට සුදානම් වූ බවට තොරතුරු අනාවරණය වී ඇති අතර එම සමාගමට රුපියල් ලක්ෂ 04ක දඩයක් පැනවූ බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52532", "Category": null, "Parent URL": null}