{"Source": "Adaderana", "Timestamp": "February 28, 2013 02:41 pm", "Headline": "ගිනිඅවි 7ක් සමග 3ක් මාට්ටු- අපරාධයකට යොදාගත්තාදැයි සැකයක්", "News Content": "මැදගම, කැන්ඳවින්න, කොස්වත්ත ප්‍රදේශයේ පොලීසිය විසින් සිදුකළ සෝදිසි මෙහෙයුමකදී ගිනි අවි 7 ක් සමඟ සැකකරුවන් තිදෙනෙකු අත්අඩංගුවට ගෙන තිබේ. මැදගම පොලීසියේ නිලධාරීන් කණ්ඩායමක් විසින් අද (28) අලුයම මෙම සෝදිසි මෙහෙයුම සිදුකර ඇති බව සඳහන්ය. මෙම ගිනි අවි කිසියම් අපරාධයක් සඳහා යොදාගත් ඒවා ද යන්න පිළිබඳ පරීක්ෂණ සිදු කරන බව මැදගම පොලීසිය පැවසුවේය. අත්අඩංගුවට ගත් සැකකරුවන් අද බිබිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31994", "Category": null, "Parent URL": null}