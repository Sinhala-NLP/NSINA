{"Source": "Adaderana", "Timestamp": "October 25, 2012 09:58 am", "Headline": "නීති උල්ලංඝණය කර තේ කොළ ඇද්ද 2 ක් මාට්ටු", "News Content": "බලපත්‍ර නීති උල්ලංඝණය කරමින් තේ කොළ ප්‍රවාහනය කළ පුද්ගලයින් දෙදෙනෙකු ගාල්ල පොලීසිය විසින් අත්අඩංගුවට ගෙන තිබේ. ගාල්ල පොලීසියට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. කන්ටේනර් රථයකින් ප්‍රවාහනය කරමින් තිබූ අදාළ තේ කොළ තොගය ප්‍රමිතියෙන් තොර තේ කොළ තොගයක් බව වාර්තා වේ. අකුරැස්ස ප්‍රදේශයේ සිට කොළඹට ප්‍රවාහනය කරමින් තිබූ මෙම තේ තොගය සම්බන්ධයෙන් තේ පර්යේෂණ ආයතනයේ පරීක්ෂණයක් පැවැත්වීමට ද නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=28601", "Category": null, "Parent URL": null}