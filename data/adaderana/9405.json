{"Source": "Adaderana", "Timestamp": "July 5, 2010 11:00 am", "Headline": "පෝලන්ත ජනපතිවරණයේ ජය වැඩබලන ජනපතිට ", "News Content": "පෝලන්ත ජනාධිපතිවරණයෙන් ජය ගැනීමට වැඩබලන ජනාධිපති බ්‍රොනිස්ලෝ කොමොරොව්ස්කී සමත්වී තිබේ. ප්‍රකාශිත ඡන්ද ප්‍රතිඵල වලට අනුව ඔහු 52 .6% ක ඡන්ද ප්‍රතිශතයක් හිමිකරගෙන ඇත. ප්‍රතිවාදී ජරොස්ලෝ කැසින්ස්කී ලබා ඇත්තේ 47 .4 % ක ඡන්ද ප්‍රතිශතයක් පමණි. හිටපු පෝලන්ත ජනාධිපතිවරයාගේ නිවුන් සහෝදරයා වන කැසින්ස්කී මෙවර මැතිවරණයෙන් පසුබෑම විශේෂත්වයකි. පසුගිය අප්‍රේල් මාසයේදී හිටපු ජනාධිපතිවරයා ගුවන් අනතුරකින් මිය යාමෙන් පසු පෝලන්තයේ ජනාධිපතිවරණයක් පැවත්වුණි. එහිදි කිසිදු අපේක්ෂකයෙකුට 50%ක ඡන්ද ප්‍රතිශතයක් ලබා ගත නොහැකි වීම හේතුවෙන් දෙවන වටයේ ඡන්ද විමසීම සිදුකෙරුණි.", "URL": "https://sinhala.adaderana.lk/news.php?nid=9405", "Category": null, "Parent URL": null}