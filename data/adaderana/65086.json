{"Source": "Adaderana", "Timestamp": "October 16, 2016 09:21 am", "Headline": "තමිල්නාඩු වර්ජනය අවසන්", "News Content": "සතියක පමණ කාලයක් තමිල්නාඩු ධීවරයින් ක්‍රියාත්මක කළ වර්ජනය අවසන් කර තිබේ. ඒ අනුව ඔවුන් ඊයේ දිනයේ සිට ධීවර කර්මාන්තයට අදාළ කටයුතු ආරම්භ කර ඇති බව වාර්තා වේ. මෙරට ආරක්ෂක අංශ භාරයේ රඳවාගෙන සිටින ධීවර බෝට්ටු 115ක් නිදහස් කරන ලෙස ඉල්ලා අදාළ වාර්ජනය ක්‍රියාත්මක කර තිබුණි.රාමේෂ්වරම් ධීවරයින් පෙන්වාදෙන්නේ අදාළ ධීවර බෝට්ටු නොමැතිවීමෙන් ඔවුන්ගේ ජීවන වෘත්තීය පවත්වාගෙන යාමට නොහැකි වී ඇති බවයි. එමෙන්ම මෙරට ආරක්ෂක අංශ අත්අඩංගුවේ සිටින ධීවරයින් පස් දෙනෙකු මුදාහරින ලෙස ද එම ධීවරයින් ඉල්ලීම් කර තිබුණි.", "URL": "https://sinhala.adaderana.lk/news.php?nid=65086", "Category": null, "Parent URL": null}