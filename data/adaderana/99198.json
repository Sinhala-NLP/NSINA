{"Source": "Adaderana", "Timestamp": "November 14, 2018 01:50 pm", "Headline": "සිම්බාබ්වේ - බංග්ලාදේශය අදත් තරඟ බිමේ", "News Content": "සංචාරක සිම්බාබ්වේ කණ්ඩායම සහ බංග්ලාදේශ කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ සිව්වන දිනය අදයි. තරඟයේ සිය දෙවන ඉනිම සඳහා පන්දුවට පහරදෙමින් සිටින බංග්ලාදේශ කණ්ඩායම මීට ටික වේලාවකට පෙර කඩුලු 05ක් බිඳ වැටී ලකුණු 144 ක් ලබා සිටියේය. ඒ අනුව සිම්බාබ්වේ කණ්ඩායම පළමු ඉනිමට වඩා බංග්ලාදේශ කණ්ඩායම කඩුලු 05ක් අතැතිව ලකුණු 364 ක් ඉදිරියෙන් පසු වෙයි. මෙම තරඟයේ කාසියේ වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදීමට තීරණය කල අතර ඔවුන් සිය පළමු ඉනිම සඳහා කඩුලු 07කට ලකුණු 522 ක් ලබා සිටියදී පන්දුවට පහරදීමේ අවස්ථාව සිම්බාබ්වේ කණ්ඩායමට ලබා දුන්හ. සිම්බාබ්වේ කණ්ඩායමට සිය පළමු ඉනිම සඳහා සියළු ක්‍රීඩකයින් දැවී ලබා ගත හැකි වුයේ ලකුණු 304 ක් පමණයි.", "URL": "https://sinhala.adaderana.lk/news.php?nid=99198", "Category": null, "Parent URL": null}