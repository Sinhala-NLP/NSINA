{"Source": "Adaderana", "Timestamp": "January 12, 2013 09:30 am", "Headline": "එජාපයේ ලොකු පුටු වෙනස් වෙයිද?", "News Content": "එක්සත් ජාතික පක්ෂයේ ඉහළපෙළේ තනතුරු කිහිපයක් සඳහා පත්කිරීම් ලබන 21 වැනිදා සිදුකිරීමට තීරණය කර තිබේ. එදිනට රැස්වන පක්ෂයේ කෘත්‍යාධිකාරි මණ්ඩල රැස්වීමේ දී මෙම පත්වීම් සිදුකරනු ඇති බව එම පක්ෂයේ සභාපති ගාමිණි ජයවික‍්‍රම පෙරේරා මන්ත‍්‍රීවරයා පැවසුවේය. සභාපති, මහලේකම්, නියෝජ්‍ය නායක, ජාතික සංවිධායක ආදී තනතුරු කිහිපයක් සඳහා පක්ෂ නායක රනිල් වික‍්‍රමසිංහ මහතා විසින් අදාළ පත්කිරීම් සිදුකරනු ඇති බව සඳහන්ය. පසුගිය 10 වැනිදා පැවැත්වීමට නියමිතව තිබූ කෘත්‍යාධිකාරී මණ්ඩල රැස්වීමේ දී අදාළ පත්කිරීම් සිදුකිරීමට නියමිතව තිබුණද අගවිනිසුරුට එරෙහි දෝෂාභියෝග විවාදය හේතුවෙන් එය කල්දැමුණු බව ගාමිණී ජයවික‍්‍රම පෙරේරා මන්ත‍්‍රීවරයා පැවසුවේය.", "URL": "https://sinhala.adaderana.lk/news.php?nid=30694", "Category": null, "Parent URL": null}