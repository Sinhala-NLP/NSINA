{"Source": "Adaderana", "Timestamp": "February 13, 2010 01:09 pm", "Headline": "පරිප්පු ප්‍රවාහනය කළ කන්ටේනරයක් පෙරළේ", "News Content": "කොළඹ සිට මහනුවර බලා පරිප්පු තොගයක් ප්‍රවාහනය කළ කන්ටේනර් රථයක් පෙරළී තිබේ. රථයේ කාර්මික දෝෂයක් හේතුවෙන් මෙම අනතුර සිදුව ඇති බව මාවනැල්ල පොලිසිය සඳහන් කළේය. කඩුගන්නාව මාර්ගයේ ගමන් ගත් මෙම කන්ටේනර් රථය අඩි සියයක පමණ ප්‍රපාතයකට පෙරළී ඇත. එහිදී ලොරි රථයේ රියදුරු ඉවතට පැන දිවි බේරාගෙන ඇති අතර ඔහු ද තුවාල ලබා ඇති බව වාර්තා වේ.", "URL": "https://sinhala.adaderana.lk/news.php?nid=6664", "Category": null, "Parent URL": null}