{"Source": "Adaderana", "Timestamp": "August 7, 2019 03:55 pm", "Headline": "නාඳුනන මළ සිරුරක් වෙරළට ගොඩගසයි", "News Content": "නාඳුනන පිරිමි මළ සිරුරක් හලාවත-කරුකුපනේ වෙරළට ගොඩ ගසා තිබියදී හමුවී ඇති බව ආරච්චිකට්ටුව පොලීසිය පවසයි. අද(07) දහවල් එම ප්‍රදේශයේ ධීවරයෙකු විසින් මෙම මළ සිරුර දැක ඒ පිළිබඳව පොලීසිය දැණුවත් කර ඇති බව වාර්තා වෙයි. මළ සිරුරේ මුහුනේ කැපුම් තුවාලයක් දක්නට ඇති බවත්, ඒ අනුව මෙම මරණ සැක සහිත බැවින් මහේස්ත්‍රාත් පරීක්ෂණයක් පැවැත්වීමට නියමිත බව ආරච්චිකට්ටුව පොලීසිය සඳහන් කළේය. දින කීපයකට පෙර මෙම අය මිය යන්නට ඇති බවට විශ්වාස කරන බවත්, ඔහු හදුනා ගැනීම සඳහා මහජන සහාය පතන බවත් ආරච්චිකට්ටුව පොලීසිය කියයි. සිද්ධිය සම්බන්ධයෙන් ආරච්චිකට්ටුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115987", "Category": null, "Parent URL": null}