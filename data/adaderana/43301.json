{"Source": "Adaderana", "Timestamp": "May 19, 2014 01:07 pm", "Headline": "වතුර ඉල්ලා ගොවීන් මහපාරේ - මඩකළපුව  හබරණ ගමන් නවතී", "News Content": "මින්නේරිය, ගිරිතලේ හා කවුඩුල්ල ජලාශවල ජලය පිරී තිබියදීත් වී ගොවිතැනට ජලය මුදානොහැරීමට විරෝධය පළ කරමින් ගොවීන් විශාල පිරිසක් ආරම්භ කර ඇති විරෝධතාවයක් හේතුවෙන් මඩකළපුව- හබරණ මාර්ගයේ වාහන ගමනා ගමනය සම්පූර්ණයෙන් බිඳ වැටී තිබේ. මින්නේරිය, ගිරිතලේ හා කවුඩුල්ල ගොවි සංවිධානවල ගොවීන් විශාල පිරිසක් එක්ව පවත්වන මෙම විරෝධතාවය හේතුවෙන් අද පෙරවරු 10.30 සිට එම මාර්ගයේ රථවාහන ධාවනය සම්පූර්ණයෙන් ඇනහිට ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=43301", "Category": null, "Parent URL": null}