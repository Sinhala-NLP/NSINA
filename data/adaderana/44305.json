{"Source": "Adaderana", "Timestamp": "June 30, 2014 05:41 am", "Headline": " තමන් සිරකළ සිසුන්ට එරෙහිව නීතිමය ක්‍රියාමාර්ග ගැනීමට රජරට උපකුලපති සූදානම්", "News Content": "රජරට විශ්වවිද්‍යාලය තුළ කලහකාරි ලෙස හැසිරෙමින් විශ්වවිද්‍යාල පාලනාධිකාරිය සිරකරගෙන සිටි ශිෂ්‍යයන්ට එරෙහිව ඉදිරියේ දී නීතිමය ක්‍රියාමාර්ග ගැනීමට කටයුතු කරන බව රජරට විශ්ව විද්‍යාලයේ උපකුලපති මහාචාර්ය රංජිත් වි‍ජයවර්ධන මහතා පවසයි. කෙසේ වෙතත් විශ්ව විද්‍යාලය අද දිනයේ සිට අධ්‍යයන කටයුතු සඳහා විවෘත කරන බව උපකුලපතිවරයා සඳහන් කළේය. මේ අතර විශ්ව විද්‍යාලය අද දිනයේ විවෘත කළ ද අධ්‍යයන කටයුතු සදහා තමන් සහභාගි නොවන බව විශ්වවිද්‍යාල ආචාර්යවරුන් ඊයේ දිනයේ නිවේදනය කරන ලදී. කෙසේ වෙතත් විශ්ව විද්‍යාල සිසුන් පවසා සිටියේ තමන්ට කිසිදු ආචාර්යවරයෙක් සමග ගැටලුවක් නොමැති බවයි. එහෙත් විශ්ව විද්‍යාල පාලනාධිකාරියේ ක්‍රියා කලාපයට එරෙහිව තමන් දිගින් දිගටම විරෝධතා දක්වන බව ද රජරට විශ්ව විද්‍යාලයේ මහා ශිෂ්‍ය සංගමයේ සාමාජික ලහිරු විජේසේකර අද දෙරණට කියා සිටියේය.", "URL": "https://sinhala.adaderana.lk/news.php?nid=44305", "Category": null, "Parent URL": null}