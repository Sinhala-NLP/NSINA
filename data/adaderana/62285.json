{"Source": "Adaderana", "Timestamp": "July 21, 2016 02:51 pm", "Headline": "කුඩු හා ගංජා සමග 19ක් අත්අඩංගුවට", "News Content": "හෙරොයින් සහ ගංජා ළඟ තබාගත් කාන්තාවක් ඇතුළු පුද්ගලයින් 19 දෙනෙකු පේරාදෙණිය ප්‍රදේශයේදී අත්අඩංගුවට ගෙන තිබේ. මහනුවර මූලස්ථාන පොලීසියේ කොට්ඨාස දූෂණ මර්දන ඒකකය සිදුකළ හදිසි වැටලීමකදී සැකකරුවන් අත්අඩංගුවට ගෙන ඇති බව සඳහන්ය.හෙරොයින් ළඟ තබාගැනීමේ චෝදනාව මත සැකකරුවන් 14 දෙනෙකු අත්අඩංගුවට ගෙන ඇති අතර සෙසු පස් දෙනා අත්අඩංගුවට ගෙන ඇත්තේ ගංජා ළඟ තබාගැනීමේ චෝදනාව මතය.සැකකරුවන් අතර ජ්‍යෙෂ්ඨ පොලිස් අධිකාරීවරයෙකුගේ සහ පොලිස් පරීක්ෂකවරයෙකුගේ පුතුන් දෙදෙනෙකුද වන බව වාර්තා වෙයි.ඔවුන්ට එරෙහිව නඩු පැවරීමට පියවර ගෙන ඇති අතර මහනුවර කොට්ඨාස විමර්ශන ඒකකය මේ පිළිබඳ වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=62285", "Category": null, "Parent URL": null}