{"Source": "Adaderana", "Timestamp": "December 26, 2017 07:34 am", "Headline": "වන්දනාවේ ගිය කාන්තාව රෝහලෙන් නවතියි", "News Content": "පානදුරේ සිට යාපනයට පැමිණි වන්දනා නඩයක සිටි කාන්තාවක් රිය අනතුරකට ලක්වී යාපනය ශීක්ෂණ රෝහලට ඇතුළත් කොට තිබේ. මෙම අනතුර සිදුව ඇත්තේ යාපනයේ නාග විහාරය අසල පිහිටි අරියකුලම් හන්දිය අසලදීය. යාපනයේ නල්ලූර් කෝවිලට ගොස් ඇය ආපසු එමින් සිටියදී යතුරුපැදියක ගැටීමෙන් බරපතළ ලෙස තුවාල ලැබීම හේතුවෙන් ඇයව රෝහල් ගත කොට තිබේ. යතුරු පැදිකරු අධික වේගයෙන් පාරේ වැරදි පැත්තෙන් යතුරු පැදිය ධාවනය කරවීම නිසා මෙම අනතුර සිදුව ඇති බව යාපනය පොලීසිය කියයි. යාපනය පොලීසිය සිද්ධිය පිළිබදව පරීක්ෂණ පවත්වයි.", "URL": "https://sinhala.adaderana.lk/news.php?nid=82083", "Category": null, "Parent URL": null}