{"Source": "Adaderana", "Timestamp": "June 9, 2019 07:21 pm", "Headline": "මංතීරු නීතියට අනුගත වීමට දුන් සහන කාලය හෙටින් අවසන්", "News Content": "මංතීරු නීතියට අනුගත වීම සඳහා ලබා දුන් සහන කාලය හෙට (10) දිනයෙන් අවසන් වී ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා ප්‍රකාශ කරයි. මංතීරු නීතියට අනුගත වීම සඳහා පසුගිය මැයි (27) සිට සති දෙකක කාළයක් ලබා දීමට පොලිස් මුලස්ථානය පියවර ගෙන ගත්තේය. මාර්ග තදබදයට පියවරක් ලෙසත් රථවාහන වැරදිකරුවන් නීතියේ රැහැනට හසු කර ගැනීමත් යළිත් වරක් මංතීරු නීතිය ක්‍රියාත්මක කිරීමට තීරණය කර ඇති බව සඳහන්ය. පසුගියදා සියලු නගරයන්හි වාහන මංතීරු නීති නිසි ලෙස අනුගමනය කිරීම සඳහා සති දෙකක සහන කාලයක් ලබා දුන්නේය.", "URL": "https://sinhala.adaderana.lk/news.php?nid=111640", "Category": null, "Parent URL": null}