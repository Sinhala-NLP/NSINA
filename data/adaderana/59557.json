{"Source": "Adaderana", "Timestamp": "April 27, 2016 11:25 am", "Headline": "කතක් කතකට පිහියෙන් අනී", "News Content": "ගාල්ල කොටුව ප්‍රදේශයේ දී කාන්තාවක තවත් කාන්තාවකට තියුණු ආයුධයකින් පහර දී තිබේ. අද(27) උදෑසන මෙම පහරදීම සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පවුල් ආරවුලක් හේතුවෙන් මෙම පහරදීම සිදුව ඇති බවට පොලීසිය සිදුකළ මූලික විමර්ශනවලදී අනාවරණය වී තිබේ. පහරකෑමෙන් තුවාල ලැබු කාන්තාව ප්‍රතිකාර සඳහා කරාපිටිය ශික්ෂණ රෝහලට ඇතුළත් කර ඇති බව සඳහන්ය. පහරදීම සිදුකළ කාන්තාව ගාල්ල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=59557", "Category": null, "Parent URL": null}