{"Source": "Adaderana", "Timestamp": "November 6, 2016 01:43 pm", "Headline": "ශ්‍රී ලංකා-සිම්බාබ්‍‍වේ ‍දෙවන ‍ටෙස්ට් තරගය අදයි", "News Content": "සංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන දෙවන ටෙස්ට් තරගයේ කාසියේ වාසිය හිමි කර ගත් සිම්බාබ්වේ කණ්ඩායම පළමුව පන්දු රැකීමට තීරණය කර තිබේ. තරඟය අද (5) හරාරේ නුවරදී ආරම්භ ‍වේ.එහිදී ආචාර්ය පණ්ඩිත් ඩබ්ලිව්. ඩී අමරදේවයන්ගේ අභාවය පිළිබඳ ශෝකය පළ කිරිම සඳහා ශ්‍රී ලංකා ක්‍රීඩකයින් අද තරඟයේදී කළු පටි පැළඳ පිටියට පිවිසීමට නියමිතය.මේ අතර සිම්බාබ්වේ හිදී පැවැත්වෙන තුන්කොන් එක්දින තරගාවලියේදී ශ්‍රී ලංකා කණ්ඩායමේ නායකත්වය උපුල් තරංගට හිමිවී ති‍‍බේ.කුසල් ජනිත් පෙරේරා කණ්ඩායමේ උප නායකයා බවට පත් කර ඇති බව ශ්‍රී ලංකා ක්‍රිකට් ආයතනය සඳහන් කළේය.මේ අතර වේගපන්දු යවන ක්‍රීඩක නුවන් කුලසේකර සහ ජෙෆ්රි වැන්ඩර්සේ එක්දින සංචිතයට කැඳවා ති‍බේ.මීට අමතරව ටෙස්ට් සංචිතයට එක්ව සිටින අසේල ගුණරත්න සහ ලහිරු කුමාර ද එක්දින සංචිතයට කැඳවා ඇති බව වාර්තා ‍වේ.ශ්‍රී ලංකා නායක ඇන්ජලෝ මැතිව්ස් සහ උප නායක දිනේෂ් චන්දිමාල් ආබාධයන් හේතුවෙන් සිම්බාබ්වේ තරගාවලියට සහභාගි ‍නො‍වේ.මේ හේතුවෙන් ටෙස්ට් කණ්ඩායමේ නායකයා ලෙස රංගන හේරත් කටයුතු කරනු ලබයි.", "URL": "https://sinhala.adaderana.lk/news.php?nid=65767", "Category": null, "Parent URL": null}