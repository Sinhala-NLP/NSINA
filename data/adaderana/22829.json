{"Source": "Adaderana", "Timestamp": "March 16, 2012 08:07 am", "Headline": "ඉක්මන් දේශපාලන විසඳුමක් සඳහා ශ්‍රී ලංකාවට බලකරන්න", "News Content": "ඉක්මන් දේශපාලන විසඳුමකට යන ලෙස ශ්‍රී ලංකාවට බලකරන්නැයි දෙමළ ජාතික සන්ධානය එක්සත් ජාතීන්ගේ මානව හිමිකම් කවුන්සිලයෙන් ඉල්ලීමක් කරයි. එක්සත් ජාතීන්ගේ සංවිධානයේ මානව හිමිකම් කවුන්සිල සැසිවාරයේ දී ශ්‍රී ලංකාව සම්බන්ධයෙන් ගන්නා ක්‍රියාමාර්ග සඳහා තම උපරිම සහය පළ කරන බව විශේෂ නිවේදනයක් නිකුත් කරමින් එම පක්ෂයේ නායක ආර්.සම්බන්ධන් පවසයි. යුද්ධයෙන් පසු ශ්‍රී ලංකා රජය සාමය හා සමගි සන්ධානය වෙනුවෙන් වූ වැඩපිළිවෙළින් ක්‍රමයෙන් ඈත්වෙමින් සිටින බව ද සම්බන්ධන් මහතා නිකුත් කළ නිවේදනයේ දැක්වෙයි. ශ්‍රී ලංකා රජය නොකඩවා ජාත්‍යන්තර ප්‍රජාව නොමග යවමින් සිටින බව ඔහුගේ විස්තරාත්මක නිවේදනයෙන් අවධාරණය කර ඇත.", "URL": "https://sinhala.adaderana.lk/news.php?nid=22829", "Category": null, "Parent URL": null}