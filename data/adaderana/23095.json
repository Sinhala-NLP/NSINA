{"Source": "Adaderana", "Timestamp": "March 27, 2012 08:35 am", "Headline": "බස් රිය- ත්‍රී රෝද රියේ ගැටී දෙදෙනක් මරුට", "News Content": "වීරකැටිය , රන්න ප්‍රධාන මාර්ගයේ අග්‍රහැර ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජිවිතක්ෂයට පත්ව තිබේ. බස් රථයක් ත්‍රීරෝද රථයක ගැටීමෙන් මෙම අනතුර සිදුවී ඇති බව වීරකැටිය පොලිසිය සඳහන් කරයි. රිය අනතුරින් තුවාල ලැබු තවත් පුද්ගලයින් දෙදෙනෙක් මාතර රෝහලේ ප්‍රතිකාර ලබමින් සිටිති. අනතුරින් මියගිය ත්‍රීරෝද රථයේ රියදුරු අම්බලන්තොට පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකු බව වාර්තා වේ. වීරකැටිය පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23095", "Category": null, "Parent URL": null}