{"Source": "Adaderana", "Timestamp": "July 15, 2012 09:47 am", "Headline": "ම‍හවෙල රිය අනතුරකින් පුද්ගලයෙකු මියයයි", "News Content": "කොළඹ - කතරගම ප්‍රධාන මාර්ගයේ තංගල්ල, ම‍හවෙල ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. අද(15) අලුයම ලොරි රථයක් මාර්ගයෙන් ඉවතට පැන නිවසකට කඩා වැදිමෙන් අනතුර සිදුව ඇති බව පොලිසිය පවසයි. අනතුරෙන් ලොරි රථයේ ගමන් කළ තවත් දෙදෙනෙකු සහ නිවසේ සිටි කාන්තාවක් ද තුවාල ලබා තංගල්ල මූලික රෝහලට ඇතුළත් කර ඇත. සිද්ධියෙන් මියගොස් ඇත්තේ ලොරි රථයේ ගමන් කළ අයෙකු වන අතර තුවාල ලැබු අයෙකුගේ තත්ත්වය බරපතළ බව රෝහල් ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=25791", "Category": null, "Parent URL": null}