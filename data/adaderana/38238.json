{"Source": "Adaderana", "Timestamp": "October 20, 2013 08:19 am", "Headline": "ඩී.එස්.  සේනානායක මහතාගේ 129 වැනි ජන්ම දිනය අදයි", "News Content": "නිදහස් ශ්‍රී ලංකාවේ ප්‍රථම අග්‍රාමාත්‍ය මහාමාන්‍ය ඩී.එස්.සේනානායක මහතාගේ 129 වැනි ජන්ම දිනය අදට යෙදී තිබේ. මීගමුව බෝතලේ ප්‍රදේශයේ දී 1884 වසරේ අද වැනි දිනක හෙතෙම උපත ලැබීය. අධිරාජ්‍යවාදීන්ගෙන් ශ්‍රී ලංකාවට නිදහස ලබාගැනීම සඳහා පුරෝගාමී මෙහෙවරක් ඉටුකළ ඩි.එස්.සේනානායක මහතා එක්සත් ජාතික පක්ෂයේ ආරම්භක නායකයෙකු ද වේ. මෙරට කෘෂි ආර්ථිකයක් ගොඩනැගීම සඳහා ක්‍රියාකළ සේනානායක මහතා ගොවිජනපද ව්‍යාපාරය ආරම්භ කරමින් රටේ පෙරළියක් ඇති කිරීමට සමත් විය. මෙරටට අහිමිව තිබු ක්ෂේත්‍ර රැසක් යළි නගා සිටුවීම සඳහා නිදහසින් පසු සුවිශේෂී මෙහෙවරක් ඉටුකළ ඒ මහතා 1952 වසරේ මාර්තු මස 22 අභාවප්‍රාප්ත විය. ඩී.එස්.සේනානායක මහතාගේ ගුණසමරු උත්සවයක් අද අනුරාධපුර එප්පාවල, කටියාව ගොවිජනපදයේ දී සංවිධානය කර තිබේ.", "URL": "https://sinhala.adaderana.lk/news.php?nid=38238", "Category": null, "Parent URL": null}