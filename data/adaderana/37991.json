{"Source": "Adaderana", "Timestamp": "October 8, 2013 08:01 am", "Headline": "ශිෂ්‍යත්ව විභාග ප්‍රතිඵල නිකුත් කිරීමේ දිනය ගැන කරුණු විමසයි ", "News Content": "ලෝක ළමා දිනයේදී 5 ශ්‍රේණියේ ශිෂ්‍යත්ව විභාග ප්‍රතිඵල නිකුත් කිරීම සම්බන්ධයෙන් රාජ්‍ය ආයතන වලින් කරුණු විමසීමට ශ්‍රී ලංකා මානව හිමිකම් කොමිෂන් සභාව තීරණය කර තිබේ. මානව හිමිකම් කොමිසමේ කොමසාරිස් ආචාර්ය ප්‍රතිභා මහනාමහේවා මහතා ප්‍රකාශ කළේ රාජ්‍ය ආයතන 35කට ලබන 10 වන දින මානව හිමිකම් කොමිසමේ පෙනී සිටින ලෙස දැනුම් දී ඇති බවයි. අධ්‍යාපන අමාත්‍යංශ ලේකම්, විභාග කොමසාරිස්, ජාතික ළමා රක්ෂණ අධිකාරියේ සභාපති ඇතුළු පිරිසක් මෙලෙස මානව හිමිකම් කොමිසමට කැඳවා තිබේ. ලෝක ළමා දිනයේදී 5 ශිෂ්‍යත්ව විභාග නිකුත් කිරීම සමබන්ධයෙන් විශාල ගැටලු සහගත තත්ත්වයක් ඇති වී ඇති බවත්, ශිෂ්‍යත්ව විභාග අසමත් වූ දරුවන් සිය ගෙවල් වලින් පවා පිටුවහල් කිරීමේ තත්ත්වයක් හටගෙන ඇති බවත් ශ්‍රී ලංකා මානව හිමිකම් කොමිෂන් සභාවේ කොමසාරිස් ආචාර්ය ප්‍රතිභා මහනාමහේවා මහතා සඳහන් කරයි.", "URL": "https://sinhala.adaderana.lk/news.php?nid=37991", "Category": null, "Parent URL": null}