{"Source": "Adaderana", "Timestamp": "May 21, 2018 10:37 pm", "Headline": " මට පහර ගසන්නේ මම සාර්ථක නායකයෙක් හින්දා", "News Content": "අද ඇතැමුන් තමන්ට චෝදනා නගමින් පහර ගසන්නේ තමා වැඩ කළ හැකි සාර්ථක නායකයකු බව ඔවුන් හොඳින් දන්නා නිසා යැයි හිටපු ආරක්ෂක ලේකම් ගෝඨාභය රාජපක්ෂ මහතා පවසයි. හිටපු ආරක්ෂක ලේකම්වරයා මේ බව සඳහන් කළේ ඊයේ බදුල්ලේ පැවති සම්මන්ත්‍රණයකට එක්වෙමිනි. වියත්මග සම්මන්ත්‍රණ මාලාවේ තවත් සම්මන්ත්‍රණයක් ඊයේ බදුල්ල නගරසභාව පරිශ්‍රයේදී පැවැත්වුණේ හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙනි. මේ අතර යුද්ධ සිදුකළේ දෙමළ ජනතාවට එරෙහිව නොවන බව හිටපු ජනාධිපති මහින්ද රාජපක්ෂ මහතා පවසයි. පානදුර නගර ශාලාවේ ඊයේ පැවැති උත්සවයකට සහාභාගි වෙමින් හිටපු ජනාධිපතිවරයා මෙම අදහස් පල කළේය.", "URL": "https://sinhala.adaderana.lk/news.php?nid=89554", "Category": null, "Parent URL": null}