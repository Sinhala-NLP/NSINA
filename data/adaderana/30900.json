{"Source": "Adaderana", "Timestamp": "January 19, 2013 04:19 pm", "Headline": "මීළඟ අගමැති චමල් - ශ්‍රීලනිපයේ විරුද්ධත්වයක් නෑ ", "News Content": "මෙරට මීළඟ අගමැති තනතුරට සුදුසුම පුද්ගලයා කතානායක චමල් රාජපක්ෂ මහතා බව ප්‍රවාහන අමාත්‍ය කුමාර වෙල්ගම මහතා පවසයි. චමල් රාජපක්ෂ මහතාට අග්‍රාමාත්‍ය ධූරය පිරිනැමීමට ශ්‍රී ලංකා නිදහස් පක්ෂයේ ජ්‍යේෂ්ඨයින්ගේ කිසිදු විරුද්ධතාවයක් නොමැති බව අමාත්‍යවරයා සඳහන් කළේය. කතානායක චමල් රාජපක්ෂ මහතා දක්ෂ, පරිණත මෙන්ම මධ්‍යස්ථ පුද්ගලයෙකු බව ද කුමාර වෙල්ගම අමාත්‍යවරයා පැවසුවේය. මතුගම ශ්‍රවණාගාරයේ පැවති උත්සවයක් අමතමින් ප්‍රවාහන අමාත්‍ය කුමාර වෙල්ගම මහතා මෙම අදහස් පළ කරන ලදී.", "URL": "https://sinhala.adaderana.lk/news.php?nid=30900", "Category": null, "Parent URL": null}