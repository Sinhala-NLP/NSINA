{"Source": "Adaderana", "Timestamp": "December 28, 2017 03:50 pm", "Headline": "නත්තලදා මිතුරා ඝාතනය කළ ලාංකිකයාට ලැබුන අමතක නොවන තෑග්ග මෙන්න", "News Content": "ඩුබායි හි වෙසෙන ශ්‍රී ලංකිකයෙකුට එරට අධිකරණ විසින් ජීවිතාන්තය දක්වා සිරඬුවම් නියමකර තිබේ. 2016 වසරේ නත්තල් සමයේ දී බහින්බස් වීමටක් දුරදිග යාමෙන් සිදුවු ඝාතනයකට 2017 වසරේ නත්තල් සමයේදී මෙම තීන්දුව ලබාදී තිබේ. 36 හැවිරිදි මෙම ශ්‍රී ලංකිකයාට මිනී මැරීම සහ මත්පැන් පානය කරීමේ චෝදනා එල්ලවී තිබේ. පසුගිය නත්තල් සමයේදී නිවසේ පැවති සාදයක් අතරතුර නිවසට පැමිණි පැරණි මිතුරෙකු සමඟ මෙම බහින්බස්වීම සිදුවී ඇති අතර එහිදී සැකකරු විසින් අදාළ පුද්ගලයාට තියුණු ආයුධකින් පහරදී තිබේ. ඝාතනය සිදුකළ සැකකරු ප්‍ර දේශයෙන් පළාගොස් ඇති අතර පසුව දින දෙකකට පසුව පොලීසියට බාරවී තිබේ. මියගිය පුද්ගලයා මීට පෙර ඝාතනය සිදුකළ පුද්ගලයා සමඟ එකම කාමරයේ සිටි මිතුරන් වන අතර මුදල් සම්බන්ධ ගැටලුවක් මෙම ඝාතනයට හේතුවී ඇති බව පොලිස් පරීක්ෂණවලදී හෙළි වී තිබේ.", "URL": "https://sinhala.adaderana.lk/news.php?nid=82197", "Category": null, "Parent URL": null}