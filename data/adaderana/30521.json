{"Source": "Adaderana", "Timestamp": "January 5, 2013 05:11 pm", "Headline": "මිනුවන්ගොඩ මත්පැන් ස්කාගාරයක් වටලයි", "News Content": "මිනුවන්ගොඩ, හීනටියන ප්‍රදේශයේ නීති විරෝධී අයුරින් පවත්වාගෙන ගිය මත්පැන් පෙරීමේ ස්ථානයක් වටලා තිබේ. පොලිස් විශේෂ කාර්ය බලකායේ ගෝනහේන කඳවුරේ නිලධාරීන් කණ්ඩායමක් විසින් අදාළ වැටලීම සිදුකර ඇති බව සඳහන්ය. වැටලීම සිදුකරන අවස්ථාවේ දී නීති විරෝධී මත්පැන් ස්ප්‍රීතු බෝතල් 675 ක්, ගෝඩා ලීටර් 3150ක්, ප්ලාස්ටික් බූලි 15 ක්, බැරල් 15 ක් සහ තඹ දඟර 10ක් එහි තිබී සොයාගෙන තිබේ. භාරයට ගත් නීති විරෝධී මත් පැන්වල වටිනාකම රුපියල් ලක්ෂ 05කට අධික බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=30521", "Category": null, "Parent URL": null}