{"Source": "Adaderana", "Timestamp": "December 30, 2018 01:27 pm", "Headline": "දුම් කුඩු ළඟ තබාගෙන සිටි අයෙක් මාට්ටු", "News Content": "නීති විරෝධී අයුරින් දුම් කුඩු ළඟ තබාගෙන සිටි පුද්ගලයෙකු අලවතුගොඩ, අකුරණ ප්‍රදේශයේදී අත්අඩංගුවට ගෙන තිබේ. අලවතුගොඩ පොලීසිය විසින් සිදුකළ වැටලීමකදී සැකකරු සතුව තිබී දුම් කුඩු කිලෝ ග්‍රෑම් 110යි ග්‍රෑම් 700ක් සොයාගත් බව පොලීසිය සඳහන් කළේය. අත්අඩංගුවට ගෙන ඇත්තේ අකුරණ, තෙලබුගහවත්ත ප්‍රදේශයේ පදිංචි 36 හැවිරිදි පුද්ගලයෙකි. සැකකරු අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර අලවතුගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101530", "Category": null, "Parent URL": null}