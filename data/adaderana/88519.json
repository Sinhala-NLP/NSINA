{"Source": "Adaderana", "Timestamp": "May 4, 2018 04:13 pm", "Headline": "විජේදාස ඇමතිකමක් බාර ගන්න තත්ත්වයට වැටෙයි කියලා හිතුවෙ නෑ", "News Content": "නව අමාත්‍ය මණ්ඩලය තමන්ට හිමි අමාත්‍යධූර පිළිබඳ කනගාටුවෙන් පසුවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කුමාර වෙල්ගම මහතා පවසයි. බදුල්ල ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. මේ අතර පසුගිය දා පත් කළ නව කැබිනට් සංශෝධනය පිළිබඳ අදහස් දක්වමින් මන්ත්‍රීවරයා වැඩිදුරටත් කියා සිටියේ, මෙවැනි කැබිනට් මණ්ඩලයක් ජිවිතයේ කිසි දිනක දැක නැති බවයි. එමෙන්ම විජේදාස රාජපක්ෂ මහතා අමාත්‍යධූරයක් බාර ගනියි යැයි තමා කිසි විටෙකත් නොසිතූ බව ද මන්ත්‍රීවරයා මෙහිදි වැඩි දුරටත් පැවසීය. අද දෙරණ මඟින් විකාශය වන 360 කාලීන සාකච්ඡාව සඳහා එක්වෙමින් විජේදාස රාජපක්ෂ මහතා පැවසු කරුණු ගැන සිහි වන විට කිසි දිනෙක ඇමතිධුරයක් බාර ගනු ඇතැයි නොසිතූ බව ද කුමාර වෙල්ගම මහතා කියා සිටියේය. කෙසේ වෙතත් තත්ත්වය වෙනස් වී ඇති බවත් එය දේශපාලනය ලෙස හැඳින්විය හැකි බවත් ඔහු සඳහන් කළේය.", "URL": "https://sinhala.adaderana.lk/news.php?nid=88519", "Category": null, "Parent URL": null}