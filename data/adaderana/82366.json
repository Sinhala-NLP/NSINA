{"Source": "Adaderana", "Timestamp": "January 2, 2018 07:03 am", "Headline": "මැතිවරණයේ දී මාධ්‍යයේ හැසිරීම ගැන කරුණු කියා දෙන යෝජනාවට අද අගමැතිගේ අනුමැතිය", "News Content": "විද්‍යුත් හා මුද්‍රිත මාධ්‍ය සඳහා මැතිවරණ කොමිෂන් සභාව විසින් ඉදිරිපත් කළ මාධ්‍ය උපමාන පාර්ලිමේන්තුවට ඉදිරිපත් කිරීමේ යෝජනා සම්මතයට අග‍්‍රාමාත්‍ය රනිල් වික‍්‍රමසිංහ මහතා අද අත්සන් තැබීමට නියමිතව තිබේ. මැතිවරණ කොමිෂන් සභාව ගැසට් නිවේදනයක් මඟින් පසුගියදා උපමාන 32ක් ප‍්‍රකාශයට පත් කළ අතර ඊට කැබිනට් අනුමැතිය ද හිමිව තිබේ. එම ලේඛනය වඩාත් නීත්‍යානුකූල කිරීම සඳහා අග‍්‍රාමාත්‍යවරයාගේ අත්සන් තැබීමෙන් පසු පාර්ලිමේන්තුවේ අනුමැතිය ලබාගැනීමට නියමිතයි. නිදහස් හා සාධාරණ මැතිවරණයක් පැවැත්වීම සඳහා ගුවන් විදුලිය, රූපවාහිනිය සහ පුවත්පත් මාධ්‍ය කටයුතු කළ යුතු ආකාරය පිළිබද අදාළ ගැසට් නිවේදනයෙන් කරුණු ඉදිරිපත් කර තිබේ.", "URL": "https://sinhala.adaderana.lk/news.php?nid=82366", "Category": null, "Parent URL": null}