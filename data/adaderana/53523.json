{"Source": "Adaderana", "Timestamp": "August 28, 2015 06:10 pm", "Headline": "තනතුරු 3ක් ගැන ජනපතිගේ තීන්දුවට පිටින් යන්න බෑ-මධ්‍යම කාරක සභාව එකඟයි", "News Content": "විපක්ෂ නායක, විපක්ෂයේ ප්‍රධාන සංවිධායක, නියෝජ්‍ය කථානායක යන තනතුරු සඳහා මන්ත්‍රීවරුන් පත්කිරීමේ සම්පූර්ණ බලය ජනාධිපති මෛත්‍රීපාල සිරිසේන මහතාට පවරා තිබේ.අද (28) රැස්වුණු ශ්‍රීලනිප මධ්‍යම කාරක සභා රැස්වීමේදී මෙම යෝජනාව සම්මත වී ඇති අතර එක්සත් ජනතා නිදහස් සන්ධානය නියෝජනය කරන පාර්ලිමේන්තු මන්ත්‍රීවරුන් 95 දෙනාගෙන් 80 දෙනෙකු ශ්‍රීලනිපය නියෝජනය කරන බැවින් ඒ සියලුම දෙනා ජනාධිපතිගේ තීන්දුව ඒකමතිකව සම්මත කළ යුතු බවට තීරණයක් ගෙන ඇති බව දේශපාලන ආරංචි මාර්ග සඳහන් කරයි.යම් හෙයකින් ශ්‍රීලනිප මන්ත්‍රීවරයෙකු මෙම පත්කිරීම් වලට අදාළව ජනාධිපතිවරයාගේ තීරණයට එරෙහි වුවහොත් ඔහුට හෝ ඇයට එරෙහිව දැඩි විනය ක්‍රියාමාර්ග ගැනීමටද ශ්‍රීලනිප මධ්‍යම කාරක සභාව එකඟවී තිබේ.එමෙන්ම සම්මුති ආණ්ඩුවක ශ්‍රීලනිපය විසින් ලබාගන්නා ඇමති ධූර සම්බන්ධයෙන්ද තීරණය ගැනීමේ බලය ශ්‍රීලනිප සභාපති වන ජනාධිපති මෛත්‍රීපාල සිරිසේන මහතාට පැවරීමට කටයුතු කර ඇත.", "URL": "https://sinhala.adaderana.lk/news.php?nid=53523", "Category": null, "Parent URL": null}