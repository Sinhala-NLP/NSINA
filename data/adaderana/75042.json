{"Source": "Adaderana", "Timestamp": "July 9, 2017 12:38 pm", "Headline": "මුහුදු සීමාව පැන්න ඉන්දීය ධීවරයින් 3ක් අල්ලයි", "News Content": "නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් තිදෙනෙකු අත්අඩංගුවට ගෙන තිබේ. තහනම් පන්න යොදා ගනමින් ඔවුන් කෝවිලම්තුඩුවට වයඹ දෙසින් වු මෙරට මුහුදු සීමාවේ නීති විරෝධී ලෙස මසුන් අල්ලා ඇති බව නාවික හමුදාව සඳහන් කළේය. දෛනික මුර සංචාරයන්හි නිරත වේග ප්‍රහාරයක යාත්‍රාවක් මඟින් සැකකාර ඉන්දීය ජාතිකයින් තිදෙනා අත්අඩංගුවට ගෙන තිබේ. ඔවුන් කන්කසන්තුරෙයි වරාය වෙත රැගෙන ඒමෙන් අනතුරුව යාපනය සහකාර ධීවර අධ්‍යක්ෂ වෙත භාරදීමට පියවර ගන්නා බව නාවික හමුදාව පැවසුවේය.", "URL": "https://sinhala.adaderana.lk/news.php?nid=75042", "Category": null, "Parent URL": null}