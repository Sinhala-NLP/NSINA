{"Source": "Adaderana", "Timestamp": "November 12, 2014 11:52 am", "Headline": "හතර තුන කිරීමට එරෙහිව උසස් තාක්ෂණ සිසුන් පාරට බසී", "News Content": "ශ්‍රී ලංකා උසස් තාක්ෂණ අධ්‍යාපන ආයතනයේ (SLIATE) ගාල්ල, කළුවැල්ල උසස් තාක්ෂණ අධ්‍යාපන ආයතනයේ සිසුන් පිරිසක් මේවන විට ගාල්ල නගරය දක්වා විරෝධතා පා ගමනක් ආරම්භ කර තිබේ. වසර 4ක පාඨමාලා කාලය වසර 3 දක්වා අඩු කිරීමට, විරෝධය පළ කර ඔවුන් මෙලෙස විරෝධතා පා ගමනින් ගාල්ල නගරය දක්වා ගමන් ආරම්භ කර ඇති බව අප වාර්තාකරු පැවසීය. ගාල්ල නාවික හමුදා කඳවුර සිට ආරම්භ කළ මෙම විරෝධතා පා ගමනට සිසුන් 800ක් පමණ සහභාගි වී සිටින අතර මේ නිසා ගාල්ල - කොළඹ මාර්ගයේ ගාල්ල දෙසට වාහන ධාවනය කෙරෙන එක් මං තීරුවක ධාවන කටයුතු වලට බාධා පැමිණ ඇති බවද හෙතෙම කියා සිටියේය.", "URL": "https://sinhala.adaderana.lk/news.php?nid=47339", "Category": null, "Parent URL": null}