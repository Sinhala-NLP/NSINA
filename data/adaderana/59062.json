{"Source": "Adaderana", "Timestamp": "April 10, 2016 03:02 pm", "Headline": " තහනම් දැල් භාවිතකර මසුන් මැරූ 4ක් කොටු", "News Content": "තහනම් දැල් භාවිත කරමින් නීතිවිරෝධී ධීවර කටයුතුවල නිරත වෙමින් සිටි ශ්‍රී ලාංකික ධීවරයින් සිව්දෙනෙකු නාවික හමුදාව විසින් අත්අඩංගුවට ගෙන තිබේ.ඉරනතිව් ප්‍රදේශයට දකුණින් වූ මුහුදු ප්‍රදේශයේ දී මොවුන් අත්අඩංගුවට ගත් බව නාවික හමුදාව සඳහන් කළේය.එහිදී ඩිංගි යාත්‍රා 02ක් සහ තහනම් තංගුස් දැල් 03ක් නාවික හමුදා භාරයට ගෙන තිබේ.අත්අඩංගුවට ගත් ධීවරයින් සිව්දෙනා, ධීවර යාත්‍රා සහ උපකරණ වැඩිදුර විමර්ශන සඳහා කිලිනොච්චිය සහකාර ධීවර පරීක්ෂක වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=59062", "Category": null, "Parent URL": null}