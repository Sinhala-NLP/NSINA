{"Source": "Adaderana", "Timestamp": "July 13, 2016 03:20 pm", "Headline": " නාමල්ට නීතිය ක්‍රියාත්මක කළාම මහින්ද සතුටුයිද කියලා අහනවා", "News Content": "නාමල් රාජපක්ෂ මන්ත්‍රීවරයා අත්අඩංගුවට ගෙන රිමාන්ඩ් කිරීමෙන් පසු හිටපු ජනාධිපති මහින්ද රාජපක්ෂ මහතා ඔබට සතුටුයි ද? දැන් යනුවෙන් කියා ඇති බවත්, හිටපු ජනපති එසේ කීමෙන් ඵලක් නැති බවත්, සිදුව ඇත්තේ නීතිය නිසියාකාරව ක්‍රියාත්මක වීම බවත්, විදුලිබල හා පුනර්ජනනීය බලශක්ති ඇමති අජිත් පී පෙරේරා මහතා පවසයි.රජයේ ප්‍රවෘත්ති දෙපාර්තමේන්තුවේදී කැබිනට් තීරණ දැනුම්දීමේ මාධ්‍ය හමුවට අද (13) එක්වෙමින් නියෝජ්‍ය අමාත්‍යවරයා මේ බව පැවසීය.නාමල් රාජපක්ෂ මහතාට චෝදනා එල්ල වී ඇත්තේ රුපියල් මිලියන 70ක මූල්‍ය අක්‍රමිකතාවයක් ගැන බවත්, ක්‍රිෂ් සමාගම විසින් ලබාදුන් මුදලක් එසේ සාවද්‍ය ලෙස පරිහරණය කර ඇති බවට දූෂණ විරෝධී පෙරමුණේ වසන්ත සමරසිංහ මහතා පසුගිය 2015 දෙසැම්බර් මස ඉදිරිපත් කළ පැමිණිල්ලක් අනූව ඒ ගැන පරීක්ෂණ පවත්වා මෙම අත්අඩංගුවට ගැනීම සිදුකර ඇති බවත්, ඔහු එහිදී කීවේය.ඒ අනූව මන්ත්‍රීවරයාට එරෙහිව නීතිය නිසියාකාරව ක්‍රියාත්මක වී ඇති බවත්, එසේ නීතිය ක්‍රියාත්මක වීම ගැන හිටපු ජනාධිපතිවරයා ඔබට සතුටුයි ද දැන් කියන්නේ මන්දැයි නියෝජ්‍ය ඇමතිවරයා එහිදී පෙන්වාදුන්නේය.", "URL": "https://sinhala.adaderana.lk/news.php?nid=62028", "Category": null, "Parent URL": null}