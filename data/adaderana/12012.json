{"Source": "Adaderana", "Timestamp": "November 8, 2010 01:40 pm", "Headline": "ඉන්දු -නවසීලන්ත ටෙස්ට් ගැටුමේ අවසන් දිනය අදයි", "News Content": "ඉන්දියාව සහ නවසීලන්තය අතර අහමදාබාද්හිදි පැවැත්වෙන පළමු ටෙස්ට් තරගයේදී අවසන් දිනය අද(08)ය. දිවා ආහාරය සඳහා තරගය නතර කරන විට සිය දෙවන ඉනිම සඳහා පන්දුවට පහ‍රදෙමින් සිටින ඉන්දීය කණ්ඩායම කඩුලු හයක් දැවී ලකුණු 164ක් රැස්කර තිබුණි. එම ඉනිම වෙනුවෙන් විවිඑස් ලක්ෂ්මන් නොදැවී ලකුණු 65ක් සහ හර්බජාන් සිං නොදැවී ලබාගෙන සිටින ලකුණු සංඛ්‍යාව 60කි. පන්දු යැවීමේදී නවසීලන්ත කණ්ඩායම වෙනුවෙන් ක්‍රිස් මාර්ටින් ලකුණු 25කට ඉන්දීය දෙවන ඉනිමේ කඩුලු පහක් දවා ගත්තේය. ඉන්දියාව පළමු ඉනිම සඳහා ලකුණු 487ක් රැස්කළ අතර පිළිතුරු වශයෙන් නවසීලන්ත කණ්ඩායම පළමු ඉනිම සඳහා ලබාගත් ලකුණු සංඛ්‍යාව 459කි.", "URL": "https://sinhala.adaderana.lk/news.php?nid=12012", "Category": null, "Parent URL": null}