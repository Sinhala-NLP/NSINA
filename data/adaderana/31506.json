{"Source": "Adaderana", "Timestamp": "February 10, 2013 01:58 pm", "Headline": "කමල් හසන්ගේ “විශ්ව රූපම්” ප්‍රදර්ශනයට අවසරයි!", "News Content": "දකුණු ඉන්දීය නළු කමල් හසන් විසින් අධ්‍යක්ෂණය මෙන්ම නිෂ්පාදනය කළ නවතම සිනමා පටය ලෙස සැලකෙන “විශ්ව රූපම්” චිත්‍රපටයේ දර්ශන දෙකක් සංස්කරණය කිරීමෙන් පසුව මෙරට ප්‍රදර්ශනයට අවසර ලබාදී තිබේ. ජාතිවාදී ගැටුම් ඇතිවිමේ අවදානමක් නිසා එම චිත්‍රපටය ශ්‍රී ලංකාවේ ප්‍රදර්ශනය කිරීම තහනම් කිරීමට මීට පෙර තීරණය කර තිබුණි. කෙසේ වෙතත් තමිල්නාඩුවේ මෙම චිත්‍රපටය ප්‍රදර්ශනය කිරීමට අවසර දී ඇතත් මහ ඇමැතිනී ජයලලිතා ජයරාම් එය තහනම් කර ඇතැයි සඳහන්ය‍. ඉන්දියාව මුලින්ම මේ චිත්‍රපටය තහනම් කළ නමුත්, තමිල්නාඩුව හැර සෙසු ප්‍රාන්තවල එය ප්‍රදර්ශනය කිරීමට අවසර ලබා දී ඇතැයි වාර්තාවේ. කමල් හසන් විසින් එම චිත්‍රපටය සඳහා ඉන්දීය රුපියල් කෝටි 95ක් (ශ්‍රී ලංකා මුදලින් රුපියල් කෝටි 225) ක් පමණ වැය කර ඇතැයි ද සඳහන්ය. ආන්දෝලනාත්මක එම චිත්‍රපටයේ ඇතැම් කොටස් සම්බන්ධයෙන් මුස්ලිම් නායකයන් සමග පැවැත්වු සාකච්ඡාවකින් පසු ඒවා සංස්කරණය කිරීමට කමල් හසන් ද එකඟ වු බව පසුගිය කාලයේදී වාර්තා විය.", "URL": "https://sinhala.adaderana.lk/news.php?nid=31506", "Category": null, "Parent URL": null}