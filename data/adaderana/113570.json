{"Source": "Adaderana", "Timestamp": "July 7, 2019 01:52 pm", "Headline": "මන්නාරමේ ගෙවත්තකින් T56 පතුරම් මතු වෙයි", "News Content": "මන්නාරම,කොන්දපිටිය ප්‍රදේශයේ ගෙවත්තක වල දමා තිබු පතුරම් තොගයක් ඊයේ (06) සොයාගත් බව මන්නාරම පොලිසිය පවසයි. නාවික හමුදා නිළධාරීන් වෙත ලද තොරතුරක් මත මන්නාරම පොලිස් කොට්ඨාශ දූෂණ මර්දන ඒකකයේ නිළධාරීන් සමඟ ඒකාබද්ධව සිදුකළ මෙහෙයුමකදී අදාළ පතුරම් තොගය සොයා ගෙන ඇත. නිවස පිහිටි ඉඩමේ වළක සඟවා තිබු ටි56 වර්ගයේ ගිනි අවි පතුරම් 14 ක් එලෙස සොයාගත් අතර, අදාළ පතුරම් මෑතකදි වළදමා ඇති බවට දැක ගත හැකි බවද පොලිසිය පැවසීය. සොයාගත් පතුරම් පොලිස් භාර‍යට ගෙන ඇති අතර, සිද්ධිය සම්බන්ධයෙන් මන්නාරම පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=113570", "Category": null, "Parent URL": null}