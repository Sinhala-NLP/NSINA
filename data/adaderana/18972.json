{"Source": "Adaderana", "Timestamp": "September 26, 2011 12:10 pm", "Headline": "දැව තොගයක් සමග 5 දෙනෙකු අත්අඩංගුවට ", "News Content": "ඉරන ලද දැව තොගයක් ප්‍රවාහනය කරමින් සිටි සැකකරුවන් 5 දෙනෙකු පොළොන්නරුව, ජයන්තිපුර ප්‍රදේශයේ දී අත්අඩංගුවට ගෙන තිබේ. තේක්ක, හල්මිල්ල ඇතුළු වටිනා දැව තොගයක් ලොරි රථයකින් ප්‍රවාහනය කරමින් සිටිය දී ඊයේ(25) රාත්‍රී 9ට පමණ සැකකරුවන් අත්අඩංගුවට ගත් බව පොළොන්නරුව පොලිසිය සඳහන් කරයි. දැව තොගයේ වටිනාකම මෙතෙක් තක්සේරු කර නොමැති අතර සැකකරුවන් සහ දැව තොගය අද(26) පොළොන්නරුව දිසා අධිකරණයට ඉදිරිපත් කිරීමට නියමිතය. අදාළ පුද්ගලයන් විසින් කලක සිට දැව ජාවාරමේ නිරතව ඇති බවට මූලික පරීක්ෂණවලින් අනාවරණය වී තිබේ.", "URL": "https://sinhala.adaderana.lk/news.php?nid=18972", "Category": null, "Parent URL": null}