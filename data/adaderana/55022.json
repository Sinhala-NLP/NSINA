{"Source": "Adaderana", "Timestamp": "November 11, 2015 10:57 am", "Headline": "රට සල්ලි සමග රට පනින්න හැදූ 2ක් මාට්ටු", "News Content": "නීති විරෝධී ලෙස විදේශීය මුදල් තොගයක් මෙරටින් පිටකිරීමට උත්සාහ කළ පුද්ගලයින් දෙදෙනෙකු කටුනායක බණ්ඩාරනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. මොවුන් දෙදෙනා ගමන්මලු ලබාගන්නා පර්යන්තය අසල දී අත්අඩංගුවට ගත් බව ශ්‍රී ලංකා රේගුව සඳහන් කළේය.සැකකරුවන් දෙදෙනා සිය බඳපටි තුළ මුදල් සඟවා ගෙන ගොස් ඇති අතර එහිදී අමෙරිකානු ඩොලර් සහ යුරෝ මුදල් තොගයක් සොයාගෙන ඇත.අමෙරිකානු ඩොලර් 229,500ක් සහ යුරෝ 50,000ක් සොයාගෙන ඇති අතර ඒවායේ වටිනාකම රුපියල් හාරකෝටි හත් ලක්ෂ 52,736ක් බව ශ්‍රී ලංකා රේගුව සඳහන් කළේය.30 හැවිරිදි සහ 45 හැවිරිදි කොළඹ ප්‍රදේශයේ පදිංචිකරුවන් දෙදෙනෙකු මෙලෙස අත්අඩංගුවට ගෙන ඇති අතර අත්අඩංගුවට ගත් සැකකරුවන් සම්බන්ධයෙන් ශ්‍රී ලංකා රේගුව වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=55022", "Category": null, "Parent URL": null}