{"Source": "Adaderana", "Timestamp": "June 20, 2019 05:23 pm", "Headline": "හරිනුත් එජාපයට තරුණ නායකයෙක් ඉල්ලයි", "News Content": "ඉදිරි ජනාධිපතිවරණයේදී තරුණ නායකත්වයකට අවස්ථාව දීමට පක්ෂය තීරණය කර ඇතැයි විදුලි සංදේශ, ඩිජිටල් යටිතල පහසුකම් හා විදේශ රැකියා සහ ක්‍රීඩා අමාත්‍ය හරීන් ප්‍රනාන්දු මහතා පවසයි. විදෙස් සංචාරයක නිරතවීමෙන් අනතුරුව දිවයිනට පැමිණි අවස්ථාවේ කටුණායක ගුවන්තොටුපලේදී මාධ්‍ය අමතමින් අමාත්‍යවරයා මේ බව සඳහන් කළේය. ජනාධිපතිවරණය සඳහා දිනන අපේක්ෂකයෙකු ඉදිරිපත් කරන අතර අලුතින් හිතන තරුණ නායකත්වයක් අවශ්‍යව පවතින බවත් ඒ මහතා කියා සිටියි. මෙතෙක් සිදුවු අඩුපාඩු නැවත ඇති නොවන පක්ෂය දිනවන නායකයෙකු ඉදිරිපත් කිරීමට කටයුතු කරන බවත් ඔහු ප්‍රකාශ කළේය. \"ජනතාව විශ්වාස කරන කගෙවත් ඇගේ මඩ තවරපු නැති අපේක්ෂකයෙක් පත්විය යුතුයි. ඒ අපේක්ෂකයා එක්සත් ජාතික පක්ෂයේ ඉන්නවා. අපි වෙලාවට එලියට දෙන්නම්. පවුලක් පාලනය කරපු රට අපි වෙනස් කළා. එතන යම් යම් අඩුපාඩු තිබුණා. ඒ සියල්ලෙන් පාඩමක් ඉගෙනගෙන පවුල් රකුසෝ එන්නේ නැති හොඳ තරුණ නායකයෙක් ගේන්න අපි අපේක්ෂා කරනවා. වැඩ කරලා වැඩ පෙන්නපු කෙනෙක්ට අවස්ථාවක් දෙන්න ඕනෙ. විපක්ෂයත් එහෙම හිතනවානම් දෙන්නාගේ තරගය උණුසුම් වෙයි.\" යනුවෙන් ඒ මහතා සිය අදහස් පල කළේය.", "URL": "https://sinhala.adaderana.lk/news.php?nid=112424", "Category": null, "Parent URL": null}