{"Source": "Adaderana", "Timestamp": "March 23, 2015 04:26 pm", "Headline": "රවිගේ විනිමය නඩුව - අදත් සාක්ෂි ගනියි", "News Content": "විනිමය පාලන නීති උල්ලංඝණය කරමින් විදේශ මුදල් තොගයක් මෙරටට ගෙන ඒම සම්බන්ධයෙන් චෝදනා එල්ල වී ඇති අමාත්‍ය රවී කරුණානායක මහතාට අදාළ නඩුවේ සාක්ෂි සටහන් කර ගැනීම අද තවදුරටත් සිදුකර තිබේ.ඒ අනුව විනිමය පාලක ලෙස කටයුතු කළ සරත් සිසිර කුමාර මහතා කොළඹ මහාධිකරණය හමුවේ සාක්ෂි ලබාදුන් බව අද දෙරණ අධිකරණ වාර්තාකරු සඳහන් කළේය.විනිමය පනත උල්ලංඝණය කරමින් අමෙරිකානු ඩොලර් බිලියන 3කට අධික මුදලක් මෙරටට රැගෙන ඒම සම්බන්ධයෙන්, සරත් සිසිර කුමාර මහතාගෙන් සාක්ෂි සටහන් කර ගැනීම අද දින අවසන් කර තිබේ.සිද්ධියට අදාළ නඩුව ලබන 02 වැනිදා යළි කැඳවීමට නියමිතය.", "URL": "https://sinhala.adaderana.lk/news.php?nid=50167", "Category": null, "Parent URL": null}