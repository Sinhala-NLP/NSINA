{"Source": "Adaderana", "Timestamp": "April 5, 2017 03:57 pm", "Headline": "නිදන් ගන්න ගිය 10ක් අල්ලයි", "News Content": "මඩකලපුව, කරදියනාරු කොස්ගොල්ල කැලෑ ප්‍රදේශයක නිදන් ගැනීම සඳහා කැනීම් කටයුතු සිදු කරමින් සිටි පුද්ගලයින් 10 දෙනෙකු අත්අඩංගුවට ගෙන තිබේ.පුරාවිද්‍යා ආරක්ෂක අංශයේ නැගෙනහිර පළාත බාර නිලධාරීන්ට ලද තොරතුරකට අනුව සිදු කළ වැටලීමකදී ඔවුන් අත්අඩංගුවට ගෙන ඇති බව වාර්තා වේ.එහිදී නිදන් කැනීම සඳහා භාවිත කළ උපකරණ හා පූජා භාණ්ඩද සොයාගෙන තිබේ.සැකකරුවන් මහනුවර,මහියංගනය,මිනිපේ, බණ්ඩාරවෙල, චෙන්කල්අඩි සහ කෝපාවේලි යන ප්‍රදේශවල පදිංචිකරුවන් වන අතර ඔවුන් වැඩිදුර විමර්ශන සඳහා කරදියනාරු පොලීසිය වෙත බාරදී තිබේ.", "URL": "https://sinhala.adaderana.lk/news.php?nid=71766", "Category": null, "Parent URL": null}