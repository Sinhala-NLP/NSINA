{"Source": "Adaderana", "Timestamp": "June 8, 2017 11:36 am", "Headline": "ත්‍රී රෝද රිය ගසක ගැටී පියා මරුට- පුතාට තුවාලයි", "News Content": "අම්බලන්තොට මයුරපුර ප්‍රදේශයේ දී අද (08) අලුයම තුනට (3.00) පමණ සිදු වූ රිය අනතුරකින් පුද්ගලයෙකු මිය ගොස් තවත් අයෙකුට බරපතළ තුවාල සිදු වී ඇත. මෙසේ අනතුරට ලක්ව ඇත්තේ වත්තල ප්‍රදේශයේ සිට කතරගම බලා යමින් සිටි පියා සහ පුතෙකු ගමන් ගත් ත්‍රී රෝද රථයක් වන අතර අදාළ ත්‍රී රෝද රථය ගසක වැදී මෙම අනතුර සිදු වී ඇති බව අම්බලන්තොට පොලීසිය සඳහන් කරයි. අනතුරින් මිය ගොස් ඇත්තේ කොඩිතුවක්කු ආරච්චිගේ සිසිර සුමාල් (පියා) නැමති වයස අවුරුදු 60ක් පමණ වන පුද්ගලයෙකු වන අතර අනතුරින් බරපතළ තුවාල ලැබූ ඔහුගේ පුතා හම්බන්තොට මහ රෝහලට ඇතුළත් කර තිබේ. අනතුර සම්බන්ධයෙන් අම්බලන්තොට පොලීසිය වැඩිදුර පරීක්ෂණ පවත්වනු ලැබේ.", "URL": "https://sinhala.adaderana.lk/news.php?nid=74028", "Category": null, "Parent URL": null}