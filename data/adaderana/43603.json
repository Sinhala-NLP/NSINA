{"Source": "Adaderana", "Timestamp": "May 30, 2014 02:25 pm", "Headline": "මදුරුවන් බෝ කළ 16ට ඇප - දෙන්නෙක්ට වරෙන්තු", "News Content": "ඩෙංගු මදුරුවන් බෝවන පරිදි පරිසරය අපිරිසිදුව තබාගත් බලංගොඩ සහ ඒ අවට ප්‍රදේශවල පදිංචිකරුවන් 16 දෙනෙකු බලංගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව එක් අයෙකුට රුපියල් දහස බැගින් වූ ඇප මත මුදා හැර තිබේ. බලංගොඩ පොලිස් පරිසර ඒකකය සහ මහජන සෞඛ්‍ය පරීක්ෂකවරුන් එක්ව බලංගොඩ, ඇල්ලේපොළ ,තලංගම සහ තුඹගොඩ යන ප්‍රදේශවල දින 14 ක් තුළ සිදුකළ සෝදිසියකදී මෙම පුද්ගලයින් නිතියේ රැහැනට හසු කරගෙන ඇති බව අද දෙරණ වාර්තාකරු සඳහන් කළේය. අදාළ පිරිස අතරින් අනෙක් පුද්ගලයින් දෙදෙනා අධිකරණය වෙත නොපැමිණීම හේතුවෙන් ඔවුන් දෙදෙනාට වරෙන්තු නිකුත් කර ඇති බව සඳහන්ය.", "URL": "https://sinhala.adaderana.lk/news.php?nid=43603", "Category": null, "Parent URL": null}