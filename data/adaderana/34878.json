{"Source": "Adaderana", "Timestamp": "June 13, 2013 07:51 am", "Headline": " රාගම රෝහලේ හෙද සේවකයින් පැය දෙකක් වැඩ නෑ", "News Content": "රාගම ශික්ෂණ රෝහලේ හෙද සේවකයින් අද දිනයේ පැය දෙකක සංකේත වර්ජනයක නිරත වීමට තීරණය කර තිබේ. රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා කියා සිටියේ පෙරවරු 8 සිට 10 දක්වා කාලය තුළ මෙම වර්ජනය ක්‍රියාත්මක කිරීමට නියමිත බවයි. රෝහලේ හෙද නේවාසිකාගාර භූමිය ආසන්නයේ ඉදිකිරීමට යෝජිත ක්‍රීඩාංගණය සම්බන්ධයෙන් විරෝධය පළ කිරීම මෙම වර්ජනයේ අරමුණයි. ඊයේ දිනයේද පැය දෙකක කාලයක් රාගම ශික්ෂණ රෝහලේ හෙද සේවකයින් වර්ජනයක නිරත වී තිබේ. මෙම ගැටළුවට කඩිනමින් විසදුම් ලබා නොදුනහොත් ඉදිරියේ දැඩි වෘත්තීය සමිති ක්‍රියාමාර්ගයක නිරතවන බව සමන් රත්නප්‍රිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=34878", "Category": null, "Parent URL": null}