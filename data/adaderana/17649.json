{"Source": "Adaderana", "Timestamp": "July 26, 2011 04:11 pm", "Headline": "මෙරට ධීවරයින් 13 දෙනෙකු ඉන්දීය අත්අඩංගුවට", "News Content": "ඉන්දීය මුහුදු සීමාවට ඇතුළු වූ ශ්‍රී ලාංකික ධීවරයින් පිරිසක් එරට වෙරළාරක්ෂක නිලධාරීන් විසින් අත්අඩංගුවට ගෙන තිබේ. එරට නැගෙනහිර මුහුදු සීමාවට අයත් ඔරිස්සා ප්‍රාන්තය ආසන්නයේ දී මෙම ධීවරයින් පිරිස අත්අඩංගුවට ගෙන ඇති බව ඉන්දීය වාර්තා පවසයි. ට්‍රෝලර් යාත්‍රා 3 න් ධීවර කටයුතු වල යෙදුණු ධීවරයින් 13 දෙනෙකු මෙම පිරිසට අයත් බව සදහන්ය. ඔවුන්ට අදාළ නෛතික කටයුතු මේ වන විට සිදු වෙමින් පවතින අතර ඔවුන් සතුව තිබූ මත්ස්‍ය අස්වැන්න විශාල තොගයක් ද වෙරළාරක්ෂක නිලධාරීන් භාරයට ගෙන ඇති බව ඉන්දීය වාර්තා සඳහන් කරයි.", "URL": "https://sinhala.adaderana.lk/news.php?nid=17649", "Category": null, "Parent URL": null}