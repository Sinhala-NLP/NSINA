{"Source": "Adaderana", "Timestamp": "August 3, 2016 12:18 pm", "Headline": "ෆුල් ෆේස් තහනමට එරෙහි වාරණය තවදුරටත් දිගුවෙයි", "News Content": "යතුරුපැදිකරුවන් සඳහා සම්පූර්ණයෙන් මුහුණු ආවරණය කළ ආරක්ෂිත හිස්වැසුම් පැළඳීම තහනම් කරමින් පොලිසිය විසින් නිකුත් කළ ගැසට් නිවේදනය ක්‍රියාත්මක කිරීම වළක්වාලමින් අභියාචනාධිකරණය පැනවූ වාරණය තවදුරටත් දීර්ඝ කර තිබේ.ඒ අනූව නොවැම්බර් මස 17 වන දින දක්වා එම වාරණය දීර්ඝ කිරීමට අභියාචනාධිකරණය නියෝග කළ බව අද දෙරණ අධිකරණ වාර්තාකරු පැවසුවේය.එකී පෙත්සම අද කැඳවූ අවස්ථාවේ රජයේ පාර්ශවය අධිකරණයට දන්වා සිටියේ මේ ගැන තවදුරටත් අධ්‍යයනය කරන බවයි.", "URL": "https://sinhala.adaderana.lk/news.php?nid=62717", "Category": null, "Parent URL": null}