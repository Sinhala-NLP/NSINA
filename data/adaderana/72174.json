{"Source": "Adaderana", "Timestamp": "April 18, 2017 08:16 am", "Headline": "අවුරුදු සමයේ ලංගම  කෝටි 72කට අධික ආදායමක් උපයලා", "News Content": "මෙවර අලුත් අවුරුදු උත්සව කාලය තුළ ශ්‍රී ලංකා ගමනාගමන මණ්ඩලය රුපියල් කෝටි 72කට අධික ආදායමක් උපයා තිබේ.ලංකා ගමනාගමන මණ්ඩලයේ ප්‍රධාන මෙහෙයුම් අධිකාරී පි.එච්.ආර්.චන්ද්‍රසිරි මහතා සඳහන් කළේ අප්‍රේල් මස 06 වන දින සිට 16 වන දින දක්වා කාලය තුළ මෙම ආදායම උපයා ඇති බවය. වැඩිම ආදායමක් උපයා ඇත්තේ ඌව ප්‍රාදේශිකයෙන් බව පි.එච්.ආර්.චන්ද්‍රසිරි මහතා සඳහන් කළේය. මේ අතර පසුගිය වසරට සාපේක්ෂව මේ වසරේ අවුරුදු සමය තුළ දුම්රිය දෙපාර්තමේන්තුවේ ආදායම ද සියයට 25කින් පමණ ඉහළ ගොස් තිබේ.දුම්රිය ගමනාගමන අධිකාරී විජය සමරසිංහ මහතා සඳහන් කළේ මෙවර උත්සව සමයේ සිදුවු අනතුරු සංඛ්‍යව ද අඩු වී ඇති බවය.", "URL": "https://sinhala.adaderana.lk/news.php?nid=72174", "Category": null, "Parent URL": null}