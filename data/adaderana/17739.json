{"Source": "Adaderana", "Timestamp": "July 30, 2011 11:50 am", "Headline": "අනවසරයෙන් වැලි ගෙනගිය දසදෙනෙක් අත්අඩංගුවට", "News Content": "අනවසරයෙන් වැලි ප්‍රවාහනය කරමින් සිටි පුද්ගලයින් දසදෙනෙකු පොතුවිල්, සියඹලාණ්ඩුව මාර්ගයේ තුනේ කණුව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ ආරුගම්බේ කඳවුරට අනුයුක්ත නිලධාරීන් පිරිසක් යතුරුපැදි සංචාරක රා‍ජකාරියේ යෙදී සිටියදී මෙම සැකකරුවන් පිරිස අත්අඩංගුවට ගෙන ඇති බව පොලිසිය පවසයි. වැලි ප්‍රවාහනය සඳහා යොදාගත් ට්‍රැක්ටර් රථ 3ක් ද විශේෂ කාර්යය බලකා නිලධාරීන් භාරයට ගෙන ඇත. සැකකරුවන් සහ ට්‍රැක්ටර් රථ වැඩිදුර පරීක්ෂණ සඳහා පොතුවිල් පොලිස් ස්ථානය වෙත බාරකර ඇති බව පොලිස් විශේෂ කාර්ය බලකාය සඳහන් කරයි.", "URL": "https://sinhala.adaderana.lk/news.php?nid=17739", "Category": null, "Parent URL": null}