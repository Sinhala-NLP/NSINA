{"Source": "Adaderana", "Timestamp": "December 9, 2017 01:03 pm", "Headline": "  2006 වර්ෂයේදී ජනාධිපති විසින් ඥාති දියණියක් ලිංගිකව අපයෝජනය කරලා", "News Content": "දකුණු අප්‍රිකාණු ජනාධිපති ජේකබ් සූමා විසින් සිදුකළ ස්ත්‍රී දූෂණයක් සම්බන්ධයෙන් දකුණු අප්‍රිකාණු උප ජනාධිපති කයිරිල් රැම්පෝසා විසින් හෙළිදරව්වක් සිදුකර තිබේ. 2006 වර්ෂයේදී ජනාධිපති ජේකබ් සූමා විසින් සිය ඥාති දියණියක් ලිංගිකව අපයෝජනය කළ බවට චෝදනා එල්ල වී තිබුණි. කෙසේවෙතත් ඔහු එම චෝදනාවෙන් නිදහස් කෙරුණු අතර උප ජනාධිපති කයිරිල් රැම්පෝසා පවසන්නේ තමන්ව ජනාධිපති සූමා විසින් දූෂණයට ලක්කළ බවට අදාළ කාන්තාව සිදුකළ ප්‍රකාශය තමන් විශ්වාස කරන බවයි. මේ අතර දකුණු අප්‍රිකාණු පාලක පක්ෂයේ නායකත්වය සඳහා ඉදිරි සතියේදී තරග කිරීමට තමන් බලාපොරොත්තු වන බව ද උප ජනාධිපති කයිරිල් රැම්පෝසා පවසා තිබේ. පාලක පක්ෂයේ නායකයා ලෙස තේරීපත් වුවහොත් එළඹෙන 2019 වර්ෂයේ දකුනු අප්‍රිකානු ජනාධිපතිවරණය සඳහා ඉදිරිපත්වීමේ අවස්ථාව රැම්පෝසා හට අවස්ථාව ලැබෙනු ඇති.", "URL": "https://sinhala.adaderana.lk/news.php?nid=81255", "Category": null, "Parent URL": null}