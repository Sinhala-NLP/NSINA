{"Source": "Adaderana", "Timestamp": "November 25, 2017 09:41 am", "Headline": " ඊජිප්තු ප‍්‍රහාරය-මරණ ගණන 235 දක්වා ඉහළට", "News Content": "ඊජිප්තුවේ උතුරු සිනායි ප්‍රදේශයේ දේවස්ථානයකට එල්ල වූ ත්‍රස්ථ ප්‍රහාරයෙන් මියගිය සංඛ්‍යාව 235 දක්වා ඉහළ ගොස් තිබේ. ප්‍රහාරයෙන් තවත් සිය දෙනෙකු පමණ තුවාල ලබා ඇති බව විදෙස් මාධ්‍ය පැවසුවේය. සිකුරාදා දේව මෙහෙය සඳහා සහභාගී වූ බැතිමතුන් ඉලක්ක කරමින් ආයුධ සන්නද්ධ පිරිසක් පැමිණ බැතිමතුන් බොහෝ පිරිසක් එක්ව සිටි ස්ථානයකට බෝම්බ ප්‍රහාරයක් එල්ල කර තිබේ. පසුව ප්‍රහාරකයින් විසින් පළායමින් සිටි බැතිමතුන් හට වෙඩි තැබීමක් ද සිදුකර ඇති බව සිද්ධිය ඇසින් දුටුවන් පවසයි. ප්‍රහාරයේ වගකීම මෙතෙක් කිසිඳු සංවිධානයක් විසින් බාරගෙන නොමැති අතර අයි.එස් සංවිධානය එම ප්‍රහාරය එල්ල කරන්නට ඇති බවට ඊජිප්තු ආරක්ෂක අංශ සැක පළ කරයි. ඊජිප්තුව තුළ මෑත ඉතිහාසයේ සිදුවූ දරුණුතම ප්‍රහාරය මෙය වන අතර මෙම ප්‍රහාරයත් සමඟ ඊජිප්තුව තුළ දින තුනක ශෝක කාලයක් ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=80493", "Category": null, "Parent URL": null}