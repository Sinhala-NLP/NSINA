{"Source": "Adaderana", "Timestamp": "August 17, 2018 04:49 pm", "Headline": "කොළඹ ගංවතුර පාලනයට පොම්පාගාරයක්", "News Content": "කොළඹ ගංවතුර පාලනය සඳහා මහනගර හා බස්නාහිර සංවර්ධන අමාත්‍ය පාඨලී චම්පික රණවක මැතිතුමාගේ උපදෙස් මත අමාත්‍යාංශය විසින් ව්‍යාපෘති ගණනාවක් කි‍්‍රයාත්මක කරයි. ඒ අනුව අමාත්‍යාංශය මඟින් පරිපාලිත කොළඹ අගනගර ආශ‍්‍රිත නාගරික සංවර්ධන ව්‍යාපෘතිය මඟින් ගංවතුර පාලනයට වැඩසටහන් 36 ක් හඳුනාගෙන ඇති අතර, එම වැඩසටහන් මේ වන විටත් කි‍්‍රයාත්මකයි. ඒ යටතේ පොම්පාගාර 3 ක් ඉදිකරනු ලබයි. නාගලන් වීදිය, අඹතලේ සහ සෙන් සෙබස්තියන් දකුණු ඇල ආසන්නයේය. නාගලන්වීදිය පොම්පාගාරයේ ඉදිකිරීම් මේ වන විට සිදු කෙරෙන අතර සෙන් සෙබස්තියන් දකුණු ඇල ඉදිකිරීම් ප‍්‍රසම්පාදන කි‍්‍රයාවලියේ අවසන් අදියරේ පවතී. අඹතලේ පොම්පාගාරයේ ඉදිකිරීම් සඳහා ගිවිසුම් ගත වීම අද(17) දින සිදුවිය. ඒ මහනගර අමාත්‍යාංශයේ ලේකම් ඉංජිනේරු නිහාල් රූපසිංහ මහතා සහ මැලේසියානු සැල්කොන් ඉංජිනේරු ආයතනයේ ප‍්‍රධාන මෙහෙයුම් නිලධාරී ඕ ඉ වෙන් ශ‍්‍රී මහතා අතරයි.", "URL": "https://sinhala.adaderana.lk/news.php?nid=94569", "Category": null, "Parent URL": null}