{"Source": "Adaderana", "Timestamp": "August 28, 2019 11:57 am", "Headline": "ස්පාඤ්ඤ පාපැදි සවාරියේ සිව්වන අදියර", "News Content": "ස්පාඤ්ඤ පාපැදි සවාරියේ සිව්වන අදියරේ ජය හිමි කර ගැනීමට නෙදර්ලන්තයේ ෆැබියෝ ජැකැබ්සන් සමත් විය. ඔහු මෙම සවාරියේ අදියරක් ජය ගත් පළමු අවස්ථාව මෙයයි. ස්පාඤ්ඤ පාපැදි සවාරියේ සිව්වන අදියරේ සමස්ත දුර ප්‍රමාණය කිලෝමීටර 175 යි දශම 5ක්. එම දුර ප්‍රමාණය පැය 4 යි මිනිත්තු 04 යි ත්තපර 16කින් නිම කළ නෙදර්ලන්තයේ ෆැබියෝ ජැකැබ්සන් තරගයේ පළමු ස්ථානය දිනා ගත්තේය. තරගයේ දෙවන ස්ථානය හිමි කර ගත්තේ බෙල්ජියමේ සෑම් බෙනට් විසින්. ජර්මනියේ මැක්ස් වෝල්ශයිඩ් තරගයේ තුන්වන ස්තානය දිනාගත්තේය. අදියර 21කින් සමන්විත පාපැදි සවාරියේ අදියර 4ක් අවසන් වන විට ප්‍රසාද ලකුණු සටහනේ පෙරමුණේ පසුවන්නේ නිකලොස් රෝචේ.", "URL": "https://sinhala.adaderana.lk/news.php?nid=117673", "Category": null, "Parent URL": null}