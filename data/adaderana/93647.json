{"Source": "Adaderana", "Timestamp": "August 1, 2018 10:09 pm", "Headline": "පරිපාලන නිලධාරීන්ගේ සංගමයේ අම්පාර ශාඛාවේ නිලධාරීන්ගෙන් රතු එළියක්", "News Content": "විවිධ පුද්ගලයින්ගේ දේශපාලන හේතුමත අම්පාර දිසාපතිවරයා මාරු කිරීමට එරෙහිව ශ්‍රි ලංකා පරිපාලන නිලධාරීන්ගේ සංගමයේ අම්පාර ශාඛාවේ නිළධාරීන් හෙට(02) රාජකාරිවලින් බැහැරවෙන බව ශ්‍රි ලංකා පරිපාලන නිලධාරීන් ගේ සංගමයේ අම්පාර ශාඛාවේ උප සභාපති එස්.ජෙගරාජන් මහතා පවසයි. අද(01) පස්වරුවේ අම්පාරේ පැවැති මාධ්‍ය හමුවකට එක්වෙමින් ඒ මහතා මේ බව සඳහන් කළේය. අම්පාර දිසාපතිවරයාගේ හදිසි ස්ථාන මාරුව පිළිබඳව දැනුවත් කිරීම සඳහා ශ්‍රි ලංකා පරිපාලන නිළධාරින් ගේ සංගමයේ අම්පාර ශාඛාව මඟින් මෙම මාධ්‍ය හමුව කැදවනු ලැබීය. මෙහිදි තවදුරටත් අදහස් දැක්වු එස්.ජෙගරාජන් මහතා දැනට සති දෙකකට පමණ පෙර අපිට මෙම ස්ථාන මාරුව පිළිබඳව දැන ගන්න ලැබුනා අපි විශ්වාශ කරා ඒ ස්ථාන මාරුව වෙනස් කරයි කියලා නමුත් එහෙම දෙයක් සිදු උනේ නැහැ.නමුත් මේ වෙන විට ස්ථිර වශයෙන්ම අම්පාර දිසාපතිවරයා ස්ථාන මාරු කිරීම සිදුවෙන බව අපට තොරතුරු ලැබිල තියෙනවා.ඒක නිසා තමයි අපි මේ මාධ්‍ය හමුව සුදානම් කරේ. මෙම දිසාපතිතතුමා ජාතිවදය නැතුව වැඩ කරපු අවංක නිලධාරියෙක් හැටියට දකින්න පුළුවන් ජාතින් තුනම ඉන්න අම්පාර වගේ දිස්ත්‍රිකවලට මේ වගේ නිලධාරින් ඉතා වැදගත් වෙනවා. සංවර්ධන කටයුතු කිරිමේදී වගේම සම්පත් බෙදාදිමේදි ජනතාවට කිසිම අසාධාරණයක් නොවන අයුරින් වැඩ කරපු නිලධාරියෙක් මෙම ස්ථාන මාරැව දැඩි දේශපාලන බල පෑම් තියෙනවා කියලා අපිට ආරංචි වෙලා තියෙනවා. මේම ස්ථාන මාරුව නිසා රාජ්‍ය සේවයට බලපෑම් සිදුවෙලා තියෙනවා.දිසාපතිවරාය කියන්නේ දිස්ත්‍රික්කයේ තියෙන සියලුම රාජ්‍ය ආයතන කළමණාකරණය කරමින් වැඩ කරන දිස්ත්‍රික්කයේ නායකයා ඔහුට මේ වගේ බලපෑම් කරනවා නම් ඉදිරියේදි අනෙක් රාජ්‍ය නිලධාරින් වැඩ කරන්නේ කොහොමද කියන ගැටලුව මතුවෙනවා. මේ අම්පාරට නෙවෙයි රටටම වැරැදි පුර්වාදර්ශයක ඒක නිසා මෙම දේශපාලන මාරැවට විරැද්ධව පරිපාලන නිළධාරින් හැටියට අපි හෙට දෙවෙනිදා සේවයට වාර්තා කිරීමෙන් වැලකී සිටිනවා. සදරුවන් අනුරුද්ධ රාජ්‍ය පරිපාලන නිලධාරින් ගේ සංගමයේ අම්පාර ශාඛාවේ සංවිධායක ජාතින් තුනම ජීවත්වෙන අම්පාර දිස්ත්‍රික්කයේ සංහිදියාව සහ සමගිය ඇති කරන්න දිස්ත්‍රික්කයේ නායාකයා හැටියට ලොකු වෙහෙසක් දැරැවා. රජයේ ප්‍රතිපත්ති ක්‍රියාත්මක කිරීමේදී අනෙකුත් නිළධාරින් එකතු කරගෙන එය ඉතා හොදින් ඉටුකරා.එහෙම වැඩ කරපු නිලධාරියෙක් එක්වරම මාරු කළොත් එය රාජ්‍ය සේවයට තදින්ම බලපානවා අම්පාර දිසාපතිතුමා මේ අයුරින් ස්ථාන මාරු කරන්නේ දේශපාලන බලපෑමක් බව අපි හොඳින් දන්නවා අපි යහපාලන රජයෙන් ඉල්ලා සිටිනවා මෙවැනි දේශපාලන හේතුන් මක මෙවැනි දේවල් කරන්න එපා අපි එවැනි දේවල් හෙලා දකිනවා ප්‍රතික්ශේප කරනවා. තක්ෂිලා වනිගසේකර රාජ්‍ය පරිපාලන නිළධාරින් ගේ සංගමයේ අම්පාර ශාඛාවේ සාමාජික දේශපාලන කාරණා මුල් කරගෙන අම්පාර දිසාපතිතුමා ස්ථාන මාරු කරන අතරම තවත් ප්‍රාදේශිය ලේකම්වරුන් කිපදෙනෙක් ඉදිරියේ ස්ථාන මාරුකරන්න කටයුතු කරමින් සිටින බවට අපිට තොරතුරු වාර්තාවෙලා තියෙනවා.අපි හිතන්නේ දේශපාලන අවශ්‍යතා ඉටු නොවිම නිසා සිද්ධ උන දෙයක් කියලා තව දුරටත් මෙවැනි සේවල් සිදුවෙනවා නම් අපි ශ්‍රි ලංකා පරිපාලන සංගමයට දැණුම් දිලා පියවර ගන්න බලාපොරොත්තු වෙනවා.", "URL": "https://sinhala.adaderana.lk/news.php?nid=93647", "Category": null, "Parent URL": null}