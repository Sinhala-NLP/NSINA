{"Source": "Adaderana", "Timestamp": "April 30, 2017 09:22 am", "Headline": "නගරාන්තර ක්‍රිකට් තරඟයේ ජය කොළඹ කණ්ඩායමට ", "News Content": "ශ්‍රී ලංකා ක්‍රිකට් ආයතනය සංවිධානය කළ නගරාන්තර සීමිත පන්දුවාර ක්‍රිකට් තරඟාවලියේ ශූරතාව දිනා ගැනීමට කොළඹ කණ්ඩායම සමත් විය. අවසන් මහ තරඟය කොළඹ ආර්.ප්‍රේමදාස ක්‍රිඩාංගණයේ දී දිවා රාත්‍රී තරගයක් ලෙස ඊයේ (30) පැවැත්වුණේ කොළඹ සහ ගාල්ල කණ්ඩායම් අතරයි. ප්‍රථමයෙන් පන්දුවට පහරදුන් කොළඹ කණ්ඩායම පන්දුවාර 50 දී කඩුලු 8ක් දැවී ලකුණු 307ක් ලබා ගත්තේය. එහිදී දිනේෂ් චන්දිමාල් නොදැවී ලකුණු 113ක් සහ ෂෙහාන් ජයසූරිය ලකුණු 77ක් ලබා ගැනීමට සමත් විය. පිළිතුරු වශයෙන් ගාල්ල කණ්ඩායම පන්දුවාර 30යි පන්දු 03කදී සියලු දෙනා දැවී ලකුණු 170ක් ලබා ගත්තේය. තිසර පෙරේරා කඩුලු 4ක් දවා ගත්තේය.", "URL": "https://sinhala.adaderana.lk/news.php?nid=72637", "Category": null, "Parent URL": null}