{"Source": "Adaderana", "Timestamp": "March 18, 2016 03:54 pm", "Headline": " මාලිංග යළි ලංකාවට එයි", "News Content": "ආබාධයකට ලක්ව සිටින ශ්‍රී ලංකා කණ්ඩායමේ වේග පන්දු යවන ක්‍රීඩක ලසිත් මාලිංග ඉන්දියාවේ සිට අද නැවත දිවයිනට පැමිණීමට නියමිත බව ශ්‍රී ලංකා ක්‍රිකට් ආයතනය පවසයි.පන්දුවාර 20/20 ලෝක කුසලාන ක්‍රිකට් තරඟාවලියට සහභාගි වීම සඳහා මාලිංග පසුගියදා ඉන්දියාවට ගිය ද ඊයේ පැවැති තරඟයට ඔහුට ක්‍රීඩා කිරීමට අවස්ථාව නොලැබිණ.ඊට හේතුව ඔහු කලක සිට මුහුණ පා සිටින දණහිසේ ආබාධය බව කියැවෙයි.ඒ අනූව ඔහු ආබාධ සහිතව තවදුරටත් ඉන්දියාවේ රැඳී සිටීමෙන් ඵලක් නොවන නිසා නැවත ශ්‍රී ලංකාවට ගෙන්වා ගැනීමට කටයුතු යොදා ඇති අතර ඔහු වෙනුවට සුදුසු අයෙකු කණ්ඩායමට කඩිනමින් නම් කිරීමට කටයුතු යොදා ඇති බවද ශ්‍රී ලංකා ක්‍රිකට් ආයතනය කියයි.", "URL": "https://sinhala.adaderana.lk/news.php?nid=58356", "Category": null, "Parent URL": null}