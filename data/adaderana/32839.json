{"Source": "Adaderana", "Timestamp": "March 30, 2013 08:08 am", "Headline": "මහාචාර්ය සුචරිත ගම්ලත් මහතා අභාවප්‍රාප්තවෙයි", "News Content": "මහාචාර්ය සුචරිත ගම්ලත් මහතා අභාවප්‍රාප්ත වී තිබේ. කොළඹ ජාතික රෝහලේ ප්‍රතිකාර ලබමින් සිටියදී මහාචාර්ය සුචරිත ගම්ලත් මහතා අද (30) අලුයම අභාවප්‍රාප්ත වූ බව එම රෝහලේ අධ්‍යක්ෂ වෛද්‍ය අනිල් ජාසිංහ මහතා පැවසුවේය. මෙරට විශ්ව විද්‍යාල ගණනාවක ජ්‍යෙෂ්ඨ කථිකාචාර්යවරයෙකු ලෙස සේවය කළ ඒ මහතා ප්‍රකට භාෂා විශාරදයෙකු ලෙස ද සැලකෙයි. භාෂාව, කලාව හා දේශපාලනය පාදක කොටගත් ග්‍රන්ථ බොහොමයක් රචනා කර ඇති ඒ මහතා මාක්ස්වාදී සාහිත්‍ය පෝෂණය කිරීමෙහිලා පුරෝගාමි මෙහෙවරක් කළ අයෙකු ලෙසද හැඳින්විය හැකිය. මිය යන විට ඒ මහතාගේ වයස අවුරුදු 80ක් බව සඳහන් වේ.", "URL": "https://sinhala.adaderana.lk/news.php?nid=32839", "Category": null, "Parent URL": null}