{"Source": "Adaderana", "Timestamp": "February 15, 2018 04:20 pm", "Headline": " කාසියේ වාසිය බංගලාදේශයට-අද තරගයට අසේල නෑ", "News Content": "ශ්‍රී ලංකා - බංගලාදේශ තරඟ දෙකකින් සමන්විත 20යි20 ක්‍රිකට් තරඟාවලියේ පළමු තරඟය අද බංගලාදේශයේ ඩකා හීදී පැවැත්වෙයි. තරගයේ කාසිය වාසිය දිනූ බංගලාදේශ කණ්ඩායම පළමුවෙන් පන්දුවට පහරදීමට තීරණය කර තිබේ. මේ අතර ආබාධයකට ලක්වීම හේතුවෙන් අසේල ගුණරත්නට බංගලාදේශ කණ්ඩායම සමඟ පැවැත්වෙන 20යි20 තරඟාවලියෙන් ඉවත්වීමට සිදුව තිබේ. පුහුණුවීම් අතරතුර අසේල ගුණරත්න දකුණු අතේ ආබාධ තත්ත්වයකට ලක්ව ඇති බව ශ්‍රී ලංකා ක්‍රිකට් ආයතනය සඳහන් කළේය. ඒ අනුව වෛද්‍ය ප්‍රතිකාර සඳහා ඔහු අද පස්වරුවේ යළි දිවයිනට පැමිණීමට නියමිත බව ක්‍රිකට් ආයතනය පැවසුවේය. ශ්‍රී ලංකා - බංගලාදේශ තරඟ දෙකකින් සමන්විත 20යි20 ක්‍රිකට් තරඟාවලියේ පළමු තරඟය අද බංගලාදේශයේ ඩකා හීදී පැවැත්වෙයි. 20යි 20 සංචිතයට නම් කර තිබූ කුසල් ජනිත් පෙරේරාට ද වෛද්‍ය උපදෙස් මත සංචිතයෙන් ඉවත්වීමට සිදුවූ අතර ඔහු වෙනුවට කුසල් මෙන්ඩිස් සංචිතයට ඇතුළත් කෙරුණි.", "URL": "https://sinhala.adaderana.lk/news.php?nid=84377", "Category": null, "Parent URL": null}