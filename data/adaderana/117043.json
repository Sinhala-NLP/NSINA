{"Source": "Adaderana", "Timestamp": "August 20, 2019 06:28 pm", "Headline": "මේ රටේ දිනන අපේක්ෂකයා ගෝඨා-එස්.එම්", "News Content": "ශ්‍රී ලංකා පොදු ජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතාගේ අනුදැනුම මත දිවයින පුරා ඔහු වෙනුවෙන් ඇති සියලු කටවුට් සහ පෝස්ටර ඉවත් කිරීමට පියවර ගෙන ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම්.චන්ද්‍රසේන මහතා පවසයි. කොළඹදී මාධ්‍ය හමුවක් කැඳවමින් මන්ත්‍රීවරයා මෙම අදහස් ප්‍රකාශ කළේය. ගෝඨාභය රාජපක්ෂ මහතා පසුගිය දා සුගතදාස පිටියේ දී ජනතාව අමතන විට පැහැදිලි ලෙසම පෝස්ටර් හා කටවුට් ඉවත් කරන බව පැවසු බවත්, ඊයේ(19) වෙන විට සියලු පෝස්ටර් ඉවත් කරන්න ගෝඨාභය මහතාගේ නියෝග මත ගම්වල හා නගරවල සිටින පක්ෂයේ අනුගාමිකයින් කටයුතු කරමින් සිටින බවද මන්ත්‍රීවරයා පැවසිය. ඉදිරි ජනාධිපතිවරණයේ දී දිනන අපේක්ෂකයා ගෝඨාභය රාජපක්ෂ මහතා බවත් ඔහු විසින් ලබා දෙන ආදර්ශය මෙන්ම එතුමා පවසන වචන කෙරෙහි ජනතාවට විශ්වාසය තැබිය හැකි ආකාරය මෙයින් පෙනී යන බව ද මන්ත්‍රීවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=117043", "Category": null, "Parent URL": null}