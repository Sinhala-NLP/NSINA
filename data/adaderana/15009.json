{"Source": "Adaderana", "Timestamp": "March 22, 2011 04:59 pm", "Headline": "විශ්‍රාම වැටුප් නැති අයට විශ්‍රාම වැටුපක්", "News Content": "විවිධ බදුක්‍රම වෙනුවට සරල බදු ක්‍රමයක් හඳුන්වා දෙන බව ජනාධිපති මහින්ද රාජපක්ෂ මහතා පවසයි. අද පස්වරුවේ පාර්ලිමේන්තුව අමතමින් ජනාධිපතිවරයා මේ බව සඳහන් කළේය. රාජ්‍ය බැංකු,පුද්ගලික අංශයේ රැකියා,විදේශ රැකියා ආදී ක්ෂේත්‍රයන්ට විශ්‍රාම වැටුපක් හඳුන්වාදෙන්නට ක්‍රියා කරන බව ජනාධිපතිවරයා පෙන්වාදෙයි. මෙම විශ්‍රාම වැටුපට අදාළ පනත් කෙටුම්පත ලබන මසදී පාර්ලිමේන්තුවට ඉදිරිපත් කරන බවද ජනාධිපතිවරයා පාර්ලිමේන්තුව හමුවේ ප්‍රකාශ කළ බව අද දෙරණ පාර්ලිමේන්තු වාර්තාකරු පවසයි.", "URL": "https://sinhala.adaderana.lk/news.php?nid=15009", "Category": null, "Parent URL": null}