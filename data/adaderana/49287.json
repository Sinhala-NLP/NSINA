{"Source": "Adaderana", "Timestamp": "February 12, 2015 06:49 am", "Headline": "කෝටි 04ට වැඩි රට සල්ලි පන්නන්න ගිහින් මාට්ටු", "News Content": "රුපියල් කෝටි 04 කට අධික වටිනාකමින් යුත් විදේශ මුදල් තොගයක් මෙරටින් ගෙන යාමට උත්සාහ කළ පුද්ගලයෙකු කටුනායක ගුවන්තොටුපලේ දී අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණී මහතා කියා සිටියේ අද (12)අළුයම ඩුබායි හරහා කටාර් බලා යෑමට පැමිණි පුද්ගලයෙකු මෙලෙස අත්අඩංගුවට ගත් බවයි. අත්අඩංගුවට ගත් සැකකරු සතුව තිබී ඩිනාර්, රියාල්, යෙන් ඩොලර්, යුරෝ, පවුම්, ඩිරාම්, ආදී වර්ග වල‍ට අයත් විදේශ මුදල් තොගයක් සොයාගෙන තිබේ. එහි වටිනාකම රුපියල් හාරකෝටි අසු තුන් ලක්ෂ නවදහස් හයසිය අනූ දෙකක් බව ගුවන්තොටුපළ රේගුව සඳහන් කරයි.සැකකරු මට්ටක්කුලිය ප්‍රදේශයේ පදිංචි 35 හැවිරිදි පුද්ගලයෙකු බව සඳහන්ය.", "URL": "https://sinhala.adaderana.lk/news.php?nid=49287", "Category": null, "Parent URL": null}