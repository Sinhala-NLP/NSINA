{"Source": "Adaderana", "Timestamp": "August 4, 2018 08:10 am", "Headline": "ප්ලාස්ටික් මළු  තහනම් කරයි-නීතිය කඩ කරොත් ඩොලර් 370ක දඩයක්", "News Content": "චිලී රාජ්‍යය ප්ලාස්ටික් මළු භාවිතය තහනම් කර තිබේ. ඒ අනුව ප්ලාස්ටික් මළු වාණිජමය වශයෙන් භාවිත කිරීම තහනම් කළ ප්‍රථම ලතින් අමෙරිකානු රට බවට චිලී රාජ්‍යය පත් වන බව විදෙස් මාධ්‍ය සඳහන් කළේය. එරට කොංග්‍රස් සභාව විසින් අදාළ නීතිය සම්මත කරගෙන ඇති අතර චිලී ජනාධිපති සෙබෙස්තියන් පිනේරා විසින් එය අනුමත කර ඇත. කෙසේවෙතත් කුඩා වෙළඳසැල් සඳහා අදාළ ප්ලාස්ටික් මළු භාවිතය සම්පූර්ණයෙන් ඉවත් වීමට වසර දෙකක කාලයක් ලබාදී ඇති අතර විශාල ව්‍යාපාරිකයින් හට ඒ සඳහා මාස 06ක කාලයක් ලබාදී ඇති බව සඳහන් වේ. අදාළ නීතිය කඩ කරන ව්‍යාපාරිකයින් හට ඩොලර් 370ක දඩයක් නියම කිරීමට ද අදාළ නීතිය මගින් සම්මත වී ඇති බව විදෙස් මාධ්‍ය සඳහන් පවසයි.", "URL": "https://sinhala.adaderana.lk/news.php?nid=93781", "Category": null, "Parent URL": null}