{"Source": "Adaderana", "Timestamp": "April 20, 2012 09:37 am", "Headline": "ඕස්ට්‍රේලියා - කොදෙව් තරගය ජය පැරදුමෙන් තොරයි", "News Content": "ඕස්ට්‍රේලියාව සහ බටහිර ඉන්දීය කොදෙව් කණ්ඩායම අතර ට්‍ර්නිඩෑඩ්හිදී පැවති දෙවන ටෙස්ට් ක්‍රිකට් තරගය ජය පරාජයෙන් තොරව නිමාවට පත්ව ඇත. වර්ෂාව හේතුවෙන් තරගයට බාධා එල්ල වූ අතර දෙවන ඉනිමේ දී ලකුණු 215 ක ජයග්‍රාගී ඉලක්කයක් හඹා ගිය කොදෙව්වෝ කඩුලු 2 ක් දැවී ලකුණු 53 ක් ලබා සිටියහ. කොදෙව් කණ්ඩායම පළමු ඉනිම සඳහා රැස්කරගත් ලකුණු සංඛ්‍යාව 257 කි. ඕස්ට්‍රේලියාව පළමු ඉනිම සඳහා ලකුණු 311 ක් සහ ‍දෙවන ඉනිම සඳහා කඩුලු 8 ක් දැවී ලකුණු 160 ක් ලබාගනු ලැබීය.", "URL": "https://sinhala.adaderana.lk/news.php?nid=23659", "Category": null, "Parent URL": null}