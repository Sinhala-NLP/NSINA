{"Source": "Adaderana", "Timestamp": "June 8, 2014 05:10 pm", "Headline": "\"රට ගතයුතු මග\"  මල්වතු මහනාහිමිට පිළිගන්වයි ", "News Content": "ජාතික හෙළ උරුමයේ පාර්ලිමේන්තු මන්ත්‍රි පුජ්‍ය අතුරලියේ රතන හිමියන් මල්වතු මහනාහිමි අති පුජ්‍ය තිබ්බටුවාවේ ශ්‍රි සුමංගල හිමියන් බැහැ දැක තිබේ. අද(08) දහවල් මල්වතු විහාරයට ගිය පුජ්‍ය අතුරලියේ රතන හිමියන් විසින් ‘‘රට ගත යුතු මඟ‘‘ ජාතික ප්‍රතිපත්ති ප්‍රකාශය මල්වතු මහනාහිමියන්ට පිළිගැන්වු බව අද දෙරණ වාර්තාකරු සඳහන් කළේය. අදාළ ප්‍රතිපත්ති ප්‍රකාශනයේ ඇතුළත් කරුණු සම්බන්ධයෙන් මෙහිදි රතන හිමියන් විසින් මල්වතු මහනාහිමියන් දීර්ඝ වශයෙන් දැනුවත් කර තිබේ. පිවිතුරු හෙටක් උදෙසා ජාතික ව්‍යාපාරයේ මූලිකත්වයෙන් ජාතික විද්වත් සභාව මෙම ප්‍රතිපත්ති ප්‍රකාශනය පසුගිය අඟහරුවාදා දිනයේ එළිදක්වනු ලැබුණි. ඉදිරියේ දි මෙම ප්‍රතිපත්ති ප්‍රකාශනය සියලු ආගමික නායකයින්ට සහ පක්ෂ නායකයින්ට ඉදිරිපත් කිරිමට සැලසුම් කර ඇති බව පුජ්‍ය අතුරලියේ රතන හිමියන් සඳහන් කළේය.", "URL": "https://sinhala.adaderana.lk/news.php?nid=43825", "Category": null, "Parent URL": null}