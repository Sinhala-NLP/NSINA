{"Source": "Adaderana", "Timestamp": "October 7, 2016 08:48 am", "Headline": "  විශිෂ්ට රාජ්‍යයක් ලෙස රට ඉදිරියට ගෙන යනවා", "News Content": "ඉතිහාසයේ හිමිව තිබූ ශ්‍රේෂ්ඨත්වය යළි ගොඩනගමින් විශිෂ්ට රාජ්‍යයක් ලෙස රට ඉදිරියට ගෙන යන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ කුමන විවේචන එල්ල වුවද රටට වැඩක් කිරීමට කැමති සියලු දෙනා එක්කර ගනිමින් රට ගොඩනගන බවයි.මිනිපේ වම් ඉවුරු ඇළ ප්‍රතිසංස්කරණ ව්‍යාපෘත්තිය ඊයේ(07) පස්වරුවේ ආරම්භ කරමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.එහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ අලුතින් ආණ්ඩුවක් පත් වූ විට සියලු දෙනාගේ වගකීම වන්නේ රටත් ජනතාවත් වෙනුවෙන් එම ආණ්ඩුවට සහය දැක්වීම මිස විවේචන එල්ල කිරීම නොවන බවයි.රට දෙකඩ කිරීම, නව ව්‍යවස්ථාවෙන් බුදු දහමට හිමි තැන අහිමි කිරීම සහ උතුරේ හමුදා කඳවුරු ඉවත් කිරීම සම්බන්ධයෙන් තමා දැනුම්වත් කරන ලෙස ඒ පිළිබඳ විවේචන එල්ල කරන්නගෙන් ඉල්ලා සිටින බව ද ජනාධිපතිවරයා ප්‍රකාශ කළේය.හසලක නගරයේ මිනිපේ වම් ඉවුර අසලදී එම ව්‍යාපෘතියේ කටයුතු ආරම්භ කරමින් පළමු පස් පිඩැල්ල කැපීම ද ජනාධිපතිවරයා අතින් සිදු වූණි.ගොවින්ගේ ඉල්ලීමකට අනුව මිනිපේ ගොවිජනතාවට කඩිනමින් ක්‍රියාකරන බවද එහිදී ජනාධිපති මෛත්‍රීපාල සිරිසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=64787", "Category": null, "Parent URL": null}