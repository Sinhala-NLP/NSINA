{"Source": "Adaderana", "Timestamp": "May 6, 2011 03:44 pm", "Headline": "විපක්ෂ නායක භූතාන අගමැති හමුවෙයි", "News Content": "විපක්ෂ නායක රනිල් වික්‍රමසිංහ මහතා භූතාන අග්‍රාමාත්‍ය ජිග්මේ තින්ලේ මහතා හමුවී තිබේ. අද(06) මෙම හමුව සිදුව ඇති බව විපක්ෂ නායක කාර්යාලය පවසයි. සාක් කලාපීය සබදතා ශක්තිමත් හා පුළුල් කිරීම පිළිබඳ මෙහිදි අවධානය යොමුව ඇත. බෞද්ධ ආර්ථික පදනම් කරගෙන තායිලන්තයේ ක්‍රියාත්මක කිරීමට අපේක්ෂා කරන දළ දේශීය සන්තෘෂ්ඨිය නම් ආර්ථික සංකල්පය පිළිබඳ විපක්ෂ නායකවරයා සහ භුතාන අග්‍රාමාත්‍යවරයා අතර පැවති හමුවේදී වැඩිදුරටත් අවධානය යොමුව ඇති බව සඳහන්ය. රනිල් වික්‍රමසිංහ මහතාගේ භූතානයේ තෙදින නිල සංචාරයට සමගාමීව මෙම හමුව සිදුව තිබේ.", "URL": "https://sinhala.adaderana.lk/news.php?nid=15928", "Category": null, "Parent URL": null}