{"Source": "Adaderana", "Timestamp": "November 29, 2017 08:14 am", "Headline": " බෝම්බ පිපිරීමකින් 4ක් මරුට", "News Content": "බෝම්බ පිපිරීමකින් පුද්ගලයින් සිව් දෙනෙකු මියගොස් තිබේ. යේමනයේ, කෝර් මක්සාර් ප්‍රදේශයේ පිහිටි මුදල් අමාත්‍යංශ ගොඩනැගිල්ල අසළ කාර් බෝම්බයක් මෙලෙස පුපුරා ගොස් ඇති අතර ප්‍රහාරයෙන් අමාත්‍යංශ ගොඩනැගිල්ලට දැඩි හානි සිදුව ඇති බව විදෙස් මාධ්‍ය සඳහන් කළේය. කෝර් මක්සාර් ප්‍රදේශය මේ වන විට යේමනයේ තාවකාලික අග නගරය වන අතර මීට පෙර අගනුවර ලෙස පැවති සනා නගරය 2014 වර්ෂයේ සිට හවුති සටන්කරුවන්ගේ ග්‍රනයේ පසුවන බව සඳහන්ය. මෙම මස 05 වන දින ද යේමන අපරාධ පරීක්ෂණ දෙපාර්තමේන්තු ගොඩනැගිල්ලට කාර් බෝම්බ ප්‍රහාරයක් එල්ල වූ අතර එහිදී පුද්ගලයින් 15 දෙනෙකු මියගොස් ඇති බව විදෙස් මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=80716", "Category": null, "Parent URL": null}