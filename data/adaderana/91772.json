{"Source": "Adaderana", "Timestamp": "July 1, 2018 09:43 am", "Headline": "රටේ පාසල් තුළ ආගමික විනය පිරිහිලා", "News Content": "අද රටේ පාසල් තුළ ආගමික විනය පිරිහි ඇති බව අගරදගුරු අතිඋතුම් මැල්කම් කාදිනල් රංජිත් හිමිපාණන් පවසයි. ඊයේ(30) පෙරවරුවේ හංවැල්ල ප්‍රදේශයේ පැවති උත්සවයකින් අනතුරුව මාධ්‍යවේදියෙකු නැගු ප්‍රශ්නයකට පිළිතුරු ලබා දෙමින් කාදිනල් හිමිපාණන් මේබව සඳහන් කළේය. නිසි ආගමික අධ්‍යාපනයක් ලබා නොදීම හේතුවෙන් වර්ථමානය අනාගමික පරිසරක් කරා ගෙන ගොස් ඇති බව අතිඋතුම් මැල්කම් කාදිනල් රංජිත් හිමිපාණන් පෙන්වා දෙයි. මෙයට හේතුව වන්නේ ආගමික පාසල් ජනසතු කිරීම තුළින් ආගමික විනය පාසල් තුළින් බැහැරව ගොස් දේශපාලන විනය පාසල් තුළට ඇතුළු වීම බව හිමිපාණන් වැඩිදුරටත් පැවසීය.", "URL": "https://sinhala.adaderana.lk/news.php?nid=91772", "Category": null, "Parent URL": null}