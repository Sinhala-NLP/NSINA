{"Source": "Adaderana", "Timestamp": "May 23, 2019 07:11 pm", "Headline": "බදියුදීන් ඉවත් කර තත්ත්වය සමනයෙන් පසු නැවත අමාත්‍යධුරය ලබා දීම ආණ්ඩුවේ අපේක්ෂාවයි", "News Content": "අමාත්‍ය රිෂාඩ් බදියුදීන් මහතා ටික කලකට අමාත්‍ය ධුරයෙන් ඉවත් කර තත්ත්වය සමනය වූ පසු ඔහුට සිය අමාත්‍යධුරය යළි ලබාදීමේ උත්සාහයක ආණ්ඩුව නිරත වන බව ඒකාබද්ධ විපක්ෂය පවසා සිටියි. සුළු කාලයකට පමණක් රිෂාඩ් ඇමතිවරයා ඉවත් කර නැවත ඔහුට සුදුසු ආකාරයේ පසුබිමක් සකසා දී අමාත්‍යධුරය යළි ලබාදීමේ උත්සාහයත් ඇති බව ඔහු සඳහන් කරයි. මීට පෙර අවස්ථාවලදී රවී කරුණානායක, විජයදාස රාජපක්ෂ, තිලක් මාරපන ඇමතිවරුන්ට සිදු කළේද මේ දෙයම වන අතර ආණ්ඩුව සෑම විටම උත්සාහ දරන්නේ ප්‍රශ්න යටපත් කිරීමට බවත් අද පැවති මාධ්‍ය හමුවකට එක් වෙමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී ජානක වක්කුඹුර මහතා මේ බව පැවසීය.", "URL": "https://sinhala.adaderana.lk/news.php?nid=110546", "Category": null, "Parent URL": null}