{"Source": "Adaderana", "Timestamp": "January 21, 2010 01:57 pm", "Headline": "හමුදා කුමන්ත්‍රණයක් විය හැකියි..", "News Content": "තමන් කැමති අපේක්ෂකයා බලයට පත් නොවුණහොත් රට තුළ හමුදා කුමන්ත්‍රණයක් සිදුකිරීමේ අවදානමක් අණ්ඩුවේ ක්‍රියා මාර්ග තුළින් පැහැදිලි වන බව ජෙනරාල් සරත් ෆොන්සේකා මහතාගේ සම මාධ්‍ය ප්‍රකාශක,ජ.වි.පෙ පාර්ලිමේන්තු මන්ත්‍රී අනුර කුමාර දිසානායක මහතා පවසයි. හමුදා ප්‍රධානීන් විද්‍යුත් මාධ්‍ය හමුවට කැඳවා බලයේ සිටින අපේක්ෂකයාට වාසි සහගත අන්දමින් ඔවුන් ලවා ප්‍රකාශ නිකුත් කරවා ගැනීමෙන් මෙම තත්ත්වය පෙන්නුම් කරන බව හෙතෙම කියා සිටියේය. මෙහි අවසාන ප්‍රතිඵලය විය හැක්කේ රටේ ආරක්ෂාව වෙනුවෙන් පෙනී සිටින හමුදාව දේශපාලනීකරණය වීම බවත් ,එවිට එම තත්ත්වය හමුදා කුමන්ත්‍රණයක් දක්වා වර්ධනය විය හැකි බවත් හෙතෙම අවධාරණය කළේය.", "URL": "https://sinhala.adaderana.lk/news.php?nid=6166", "Category": null, "Parent URL": null}