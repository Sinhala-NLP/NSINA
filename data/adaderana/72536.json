{"Source": "Adaderana", "Timestamp": "April 27, 2017 10:54 am", "Headline": " ජීවී අත්බෝම්බ-ගිනිඅවි සමඟ 2ක් අල්ලයි", "News Content": "අනුරාධපුර, දහයියාගම දුම්රිය ගේට්ටුව අසල ප්‍රදේශයේදී ජීවී අත්බෝම්බයක් සමඟ පුද්ගලයෙකු අත්අඩංගුවට ගෙන තිබේ.අනුරාධපුර පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.සැකකරු එම ප්‍රදේශයේම පදිංචි 29 හැවිරිදි පුද්ගලයෙකි.ඔහු අද(27) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර අනුරාධපුර පොලීසිය මේ පිළිබඳ වැඩිදුර විමර්ශන සිදු කරයි.මේ අතර මිනුවන්ගොඩ, හීනටියන ප්‍රදේශයේදී ගිනි අවි සමඟ පුද්ගලයෙකු අත්අඩංගුවට ගෙන තිබේ.මීගමුව, කොට්ඨාස නීතිය බලගැන්වීමේ ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලීසිය පැවසුවේය.එහිදී ටී 56 ගිනි 02ක්, එම උණ්ඩ 263ක්, ජීව අත්බෝම්බයක්, රයිපල් උණ්ඩ 25ක් ඇතුළු ගිනි අවි සහ උණ්ඩ තොගයක් පොලිස් බාරයට ගෙන තිබේ.මෙලෙස අත්අඩංගුවට ගෙන ඇත්තේ මිනුවන්ගොඩ ප්‍රදේශයේ පදිංචිකරුවෙකු බව සඳහන්ය.සැකකරුට එම අවි ආයුධ ලබා දුන් තවත් පුද්ගලයෙකු පිළිබඳව තොරතුරු අනාවරණය වී ඇති අතර ඔහු අත්අඩංගුවට ගැනීම සඳහා මීගමුව, කොට්ඨාස නීතිය බලගැන්වීමේ ඒකකය සහ කටුනායක පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72536", "Category": null, "Parent URL": null}