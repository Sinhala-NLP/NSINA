{"Source": "Adaderana", "Timestamp": "August 6, 2017 01:32 pm", "Headline": " අපරාධ රැසකට සම්බන්ධ 2ක් අල්ලයි ", "News Content": "අපරාධ රැසක් සම්බන්ධයෙන් අවශ්‍යව සිටි සැකකරුවන් දෙදෙනෙකු තඹුත්තේගම පොලීසිය විසින් අත්අඩංගුවට ගෙන තිබේ.තඹුත්තේගම පොලීසියට ලද තොරතුරක් මත තඹුත්තේගම - තිස්පනේපුර ප්‍රදේශයේ දී යතුරුපැදියකින් ගමන් කරමින් සිටියදී සැකකරුවන් දෙදෙනා අත්අඩංගුවට ගෙන ඇති බව පොලිස් මූලස්ථානය සඳහන් කළේය. මොවුන් තඹුත්තේගම ප්‍රදේශයේ පසුගිය කාලය තුළ සිදුවු රන්මාල කොල්ලකෑම් ඇතුළු සොරකම් රැසකට සම්බන්ධ බවට තොරතුරු අනාවරණය වී ඇති අතර කොල්ලකන ලද රන් ආභරණ කිහිපයක් නොච්චියාගම ප්‍රදේශයේ උකස් ආයතනයකට උකස් කර තිබියදී සොයාගෙන තිබේ.එමෙන්ම සැකකරුවන්ගේ නිවෙස්වල තිබී ව්‍යාජ රුපියල් 5000සේ නෝට්ටු 6ක් සහ ව්‍යාජ රුපියල් දහසේ නෝට්ටු 5ක් මෙන්ම ජංගම දුරකථන 5ක් ඇතුළු කොල්ලකන ලද දේපල කිහිපයක් ද සොයාගත් බව පොලීසිය සඳහන් කළේය.අත්අඩංගුවට ගත් සැකකරුවන් හුරිගස්වැව ප්‍රදේශයේ පදිංචිකරුවන් වන අතර ඔවුන් තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76015", "Category": null, "Parent URL": null}