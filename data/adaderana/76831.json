{"Source": "Adaderana", "Timestamp": "August 29, 2017 09:15 am", "Headline": "කතරගම ගැටළුව සමතයකට ", "News Content": "ඓතිහාසික කතරගම මහ දේවාලයේ පැවති අර්බුදය සමතයකට පත් කිරීමට බෞද්ධ කටයුතු දෙපාර්තමේන්තුව පියවර ගෙන තිබේ. කතරගම දේවාලයේ බස්නායක නිලමේවරයා සහ දේවාලයේ කපු මහතුන් අතර අදාළ ගැටළුකාරී තත්ත්වය මතුව තිබුණි.ඒ සම්බන්ධයෙන් ඊයේ(28) දිනයේ බෞද්ධ කටයුතු කොමසාරිස්වරයාගේ ප්‍රධානත්වයෙන් සියලු පාර්ශව කොළඹට කැඳවා විශේෂ සාකච්ඡාවක් පවත්වනු ලැබීය. එහිදී සියලු පාර්ශවවලට පිළිගත හැකි විසඳුමක් ලබාදීමට හැකි වු බව බෞද්ධ කටයුතු කොමසාරිස් ජනරාල් නිමල් කොටවලගෙදර මහතා සඳහන් කළේය.", "URL": "https://sinhala.adaderana.lk/news.php?nid=76831", "Category": null, "Parent URL": null}