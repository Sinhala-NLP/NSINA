{"Source": "Adaderana", "Timestamp": "October 5, 2012 10:08 am", "Headline": "ගා‍ල්ලේ විශේෂ රථ වාහන සැලැස්මක්", "News Content": "ගාල්ල, කච්චුවත්ත පුරාණ විහාරස්ථානයේ වාර්ෂික ඇසළ මහා පෙරහැර මංගල්‍ය නිමිත්තෙන් අද (05) රාත්‍රියේ දී ගාල්ල නගරය ආශ්‍රිතව විශේෂ රථවාහන සැලැස්මක් ක්‍රියාත්මක කර තිබේ. අද රාත්‍රී 7.30 සිට ගාල්ල මාතර ප්‍රධාන මාර්ග මත්ස්‍ය වෙළෙඳපළ සංකීර්ණයේ සිට සම්බෝධිය හන්දිය දක්වා වසා තබන බව පොලීසිය පැවසුවේය. මාතර සිට කොළඹ දෙසට ධාවනය වන වාහන සම්බෝධිය හන්දියෙන් උඩුගම දෙසට හරවා බෙරවගොඩ හන්දිය, කෝන්ගහ හන්දිය, සරෙන්ත කඩේ හන්දිය, බංගේ හන්දිය, මිනුවන්ගොඩ හන්දිය හරහා වක්වැල්ල පාර ඔස්සේ ගාල්ල නගරයට පැමිණිය හැකිය. එමෙන්ම කොළඹ සිට මාතර දෙසට ධාවනය වන වාහන වක්වැල්ල පාර ඔස්සේ ජුල්ගස් හන්දිය, බෙලිගහ හන්දිය, තනිපොල්ගහ හන්දිය, මකුළුව හන්දිය ඔස්සේ උඩුගම පාරට පිවිස සම්බෝධිය හන්දියෙන් ප්‍රධාන මාර්ගයට පිවිසිය හැකි බව පොලීසිය පවසයි.", "URL": "https://sinhala.adaderana.lk/news.php?nid=28026", "Category": null, "Parent URL": null}