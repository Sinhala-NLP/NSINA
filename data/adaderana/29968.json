{"Source": "Adaderana", "Timestamp": "December 15, 2012 08:18 am", "Headline": "බත්තරමුල්ලට ජල කප්පාදුවක්", "News Content": "බත්තරමුල්ල නගරය ආශ්‍රිත ප්‍රදේශ කිහිපයකට අද (15) දිනයේ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව බත්තරමුල්ල, ජයවඩනගම නිවාස ක්‍රමය, කුමාරගේ වත්තල සිරිපුර නිවාස ක්‍රමය, නන්දජෝතිකාරාම පාර, ඕක්ලන්ඩ්වත්ත, ධර්මපාල මාවත සහ ශාන්තිපුර යන ප්‍රදේශවලට අද දිනයේ ජල සැපයුම අත්හිටුවනු ඇත. ජාතික ජල සම්පාදන හා ජලාපවහන මණ්ඩලය පවසන්නේ පෙරවරු 8 සිට පස්වරු 5 දක්වා කාලය තුළ අදාළ ප්‍රදේශවලට ජල සැපයුම අත්හිටුවන බවයි. මේ අතර කැලණිය, වත්තල, හැඳල, බියගම, මහර සහ දොම්පේ ප්‍රාදේශිය සභා බල ප්‍රදේශවලට ද බියගම ආයෝජන කලාපයට ද අද පෙරවරු 8 සිට පැය 9 ක කාලයක් ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=29968", "Category": null, "Parent URL": null}