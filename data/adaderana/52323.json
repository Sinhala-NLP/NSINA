{"Source": "Adaderana", "Timestamp": "June 29, 2015 01:08 pm", "Headline": "ටිරාන්ගේ පෙත්සමත් සජිත්ට එරෙහි පෙත්සමත් කල්යයි ", "News Content": "හිටපු පාර්ලිමේන්තු මන්ත්‍රී ටිරාන් අලස් මහතා අත්අඩංගුවට ගැනීම වළක්වන ලෙස ඉල්ලා ශ්‍රේෂ්ඨාධිකරණයට ඉදිරිපත් කළ පෙත්සමක් සලකා බැලීම ලබන ජූලි මස 06 වෙනි දින දක්වා කල්දමා තිබේ.ඒ අනුව අදාළ දිනය දක්වා ටිරාන් අලස් මහතා අත්අඩංගුවට ගැනීමේ ක්‍රියාමාර්ගයක් නොගන්නා බව නීතිපතිවරයා ශ්‍රේෂ්ඨාධිකරණයට දැනුම්දුන් බව අද දෙරණ අධිකරණ වාර්තාකරු සඳහන් කළේය.මූල්‍ය අක්‍රමිකතාවක් සම්බන්ධයෙන් තමා අත්අඩංගුවට ගැනීමෙන් වළක්වන ලෙස ටිරාන් අලස් මහතා පෙත්සමක් මගින් ශ්‍රේෂ්ඨාධිකරණයෙන් ඉල්ලීමක් කර තිබුණි.මේ අතර සමෟද්ධි අරමුදල් නීති විරෝධි ලෙස පරිහරණය කරන බවට චෝදනා කරමින් අමාත්‍ය සජිත් ප්‍රේමදාස මහතාට එරෙහිව ඉදිරිපත් කර ඇති මුලික අයිතිවාසිකම් පෙත්සම සලකා බැලීම ශ්‍රේෂ්ඨාධිකරණය විසින් කල්දමා ඇත.ත්‍රිපුද්ගල විනිසුරු මඩුල්ලක් හමුවේ පෙත්සම අද සලකා බැලීමට නියමිතව තිබුණි.බස්නාහිර පළාත් සභා මන්ත්‍රී එස්.ඒ.ඩී ජගත් කුමාර මහතා ඉදිරිපත් කළ මුලික අයිතාවාසිකම් පෙත්සම ඒ අනූව ජුලි 10 වනදා සලකා බැලීමට විනිසුරු මඩුල්ල තීරණය කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=52323", "Category": null, "Parent URL": null}