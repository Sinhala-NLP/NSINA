{"Source": "Adaderana", "Timestamp": "July 1, 2017 09:21 pm", "Headline": " එළඹෙන මාස් කන්නයට දැඩි දුෂ්කරතා", "News Content": "පවතින කාලගුණික වාර්තා සහ දත්ත අනුව එළඹෙන මාස් කන්නයේ වගා කටයුතු සිදු කිරිමේදී දැඩි දුෂ්කරතාවයන්ට පත්වීමට සිදු වනු ඇති බව මහවැලි රාජ්‍ය අමාත්‍ය හා ධීවර අමාත්‍ය මහින්ද අමරවීර මහතා පවසයි.අමාත්‍යවරයා පෙන්වා දෙන්නේ මහවැලි කලාපයේ වැව් සඳහා මේ දක්වාත් ප්‍රමාණවත් ජලය ලැබී නොමැති බවයි.මේ තත්ත්වය හමුවේ මාස් කන්නයේ වගා කටයුතු සිදු කිරීම් දැඩි ගැටළුවක් වනු ඇති බව ද අමාත්‍යවරයා පවසා සිටියේය.මහවැලි බී. කලාපයේ සංවර්ධන කටයුතු සම්බන්ධයෙන් රැස්වීමක් ධීවර අමාත්‍ය හා මහවැලි රාජ්‍ය අමාත්‍ය මහින්ද අමරවීර මහතාගේ ප්‍රධානත්වයෙන් පවත්වා තිබේ.විශේෂයෙන් ජල හිගය සම්බන්ධයෙන් ගොවීන් දැනුවත් කරන ලෙස අමාත්‍යවරයා මෙහිදී නිලධාරීන්ට උපදෙස් ලබා ඇති බව වාරතා වෙයි. එමෙන්ම මෙම කාලයේදී ගොවි බිම් තුළ අතිරේක බෝග වගා කිරීමට ගොවීන් දැනුවත් කරන ලෙස ද මෙහිදී අමාත්‍යවරයා නිලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=74768", "Category": null, "Parent URL": null}