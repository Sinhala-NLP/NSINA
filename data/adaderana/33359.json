{"Source": "Adaderana", "Timestamp": "April 18, 2013 10:42 am", "Headline": " නැණසල ප්‍රණාම සම්මාන උළෙලට අයදුම්පත් කැඳවයි", "News Content": "නැණසල ප්‍රණාම ස්වර්ණ සම්මාන ප්‍රදානය සදහා අයදුම් පත් බාර ගැනීම මේ වන විට ආරම්භ කර ඇතැයි ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) පවසයි. නැණසල මධ්‍යස්ථාන මගින් සිදු වන සේවය ඇගැයීමට ලක් කිරීම මෙම සම්මාන ප්‍රදානයේ අරමුණ බව නියෝජිතායතනය සඳන් කරයි. දිවයින පුරා ස්ථාපිත කර තිබෙන නැණසල මධ්‍යස්ථාන වල හිමිකරුවන්ට සහ ක්‍රියාකරුවන්ට මේ සඳහා අයදුම්පත් යොමු කළ හැකි වේ. මේ පිළිබඳ වැඩි විස්තර www.nenasalapranama.lk වෙබ් අඩවියට පිවිසීමෙන් හෝ 0112369099 ඇමතීමෙන් දැනගත හැකි වේ. මහාචාර්ය වී.කේ. සමරනායක සම්මානය (විශේෂ සම්මානය) නැණසල ප්‍රණාම ස්වර්ණ සම්මානය, නැණසල ස්වර්ණ සම්මාන (පළාත්) නැණසල ප්‍රණාම සම්මාණ (දිස්ත්‍රීක්) නැණසල ප්‍රණාම විශිෂ්ඨතා සම්මාන යන අංශ යටතේ මෙම සම්මාන ප්‍රදානය සිදු කෙරේ. ලබන ජුනි මාසයේදී කොළඹදී මෙම සම්මාන ප්‍රදානය සිදු කෙරෙන බව නියෝජිතායතනය සඳහන් කරයි. මේ වන විට දිවයින පුරා ස්ථාපිත කර තිබෙන නැණසල මධ්‍යස්ථාන ගණන 692 කි.", "URL": "https://sinhala.adaderana.lk/news.php?nid=33359", "Category": null, "Parent URL": null}