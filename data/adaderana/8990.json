{"Source": "Adaderana", "Timestamp": "June 14, 2010 08:41 am", "Headline": "ජනපති සංචාරය ගැන කරුණානිධි දැනුවත් කරයි", "News Content": "ජනාධිපති මහින්ද රාජපක්ෂ මහතාගේ ඉන්දීය සංචාරය සම්බන්ධයෙන් තමිල්නාඩු ප්‍රධාන අමාත්‍ය එම්. කරුණානිධි මහතා දැනුවත් කිරීමට ඉන්දීය රජය පියවර ගෙන තිබේ. ඒ අනුව එරට අභ්‍යන්තර කටයුතු අමාත්‍ය පී. චිදම්බරම් මහතා සහ කරුණානිධි මහතා අතර හමුවක් ඊයේ පැවති බව විදෙස් වාර්තා සඳහන් කළේය. ජනාධිපතිවරයාගේ තෙදින නිල සංචාරයේදී ඉන්දියාව සමග ගිවිසුම් රැසකට අත්සන් තැබුණු අතර උතුරේ නැවත ගොඩනැගීමේ ක්‍රියාවලියේදී නිවාස 50,000ක් ඉදිකිරීමට සහය පළ කිරීම සඳහා ඉන්දීය රජය එකඟ විය. ශ්‍රි ලංකාවේ කටයුතු පිළිබඳ ඉන්දීය මධ්‍යම රජයේ මැදිහත් වීම මෙහිදි සාකච්ඡාවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=8990", "Category": null, "Parent URL": null}