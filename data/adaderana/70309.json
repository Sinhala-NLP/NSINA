{"Source": "Adaderana", "Timestamp": "March 2, 2017 10:36 am", "Headline": "බංග්ලාදේශ-ශ්‍රී ලංකා පුහුණු තරඟය අදයි", "News Content": "සංචාරක බංග්ලාදේශ කණ්ඩායම සහ ශ්‍රී ලංකා ක්‍රිකට් සභාපතිගේ කණ්ඩායම අතර දෙදින පුහුණු තරඟය අද (2)ආරම්භ වෙයි.තරඟය මොරටුව, ද සොයිසා ක්‍රීඩාංගණයේදී පැවැත්වීමට නියමිතය.ශ්‍රී ලංකා ක්‍රිකට් සභාපතිගේ කණ්ඩායමේ නායකත්වය දිනේෂ් චන්දිමාල්ට හිමිව තිබේ.බංග්ලාදේශ කණ්ඩායම සහ ශ්‍රී ලංකාව අතර පැවැත්වෙන පළමු ටෙස්ට් ක්‍රිකට් තරඟය ලබන 07 වන දින ආරම්භවීමට නියමිතය.තරඟය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වීමට සැළසුම් කර තිබේ.", "URL": "https://sinhala.adaderana.lk/news.php?nid=70309", "Category": null, "Parent URL": null}