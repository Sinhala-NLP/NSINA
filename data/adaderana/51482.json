{"Source": "Adaderana", "Timestamp": "May 21, 2015 12:16 pm", "Headline": "බලපත්‍ර නැති බස් අධිවේගයෙන් ඉවත් කරන්නැයි ඉල්ලා බස් වර්ජනයක්", "News Content": "දක්ෂිණ අධිවේගී මාර්ගයේ බලපත්‍ර නොමැතිව බස් රථ ධාවනයට එක්කිරීමට එරෙහිව පෞද්ගලික බස් රථ සේවකයන් පිරිසක් වර්ජනයක් ආරම්භ කර තිබේ.හම්බන්තොට, කතරගම, ඇඹිලිපිටිය, වලස්මුල්ල, මිද්දෙණිය, වීරකැටිය යන ප්‍රදේශවල සිට කොළඹ බලා ධාවනය කරන සාමාන්‍ය සේවා බස් රථ ඊයේ මධ්‍යම රාත්‍රීයේ සිට මෙම වර්ජනය ආරම්භ කර ඇති බව සඳහන්ය.ඊට සහය පළ කරමින් අද පෙරවරුවේ තංගල්ල නගරයෙන් ධාවනය වන සියලූම පෞද්ගලික බස් රථද ධාවන කටයුතු වලින් ඉවත්ව තිබේ. වර්ජනයේ නිරත බස් රථ සේවකයන් පවසන්නේ බලපත්‍ර නොමැතිව අධිවේගී මාර්ගයේ ධාවනයට එක්කර ඇති අදාළ බස් රථ තම ප්‍රදේශවලින් ගමන්ආරම්භ කිරීම හේතුවෙන් තමන්ට අසාධාරණයක් සිදුවන බවයි.ගැටලුවට විසදුම් ඉල්ලා බස් රථ සේවකයින් 06 දෙනෙකු මේ වන විට තංගල්ල නගරයේ බස් නැවතුම්පළේ වහලය මත නැඟ විරෝධතාවයේ නිරත වන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=51482", "Category": null, "Parent URL": null}