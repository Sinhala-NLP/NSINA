{"Source": "Adaderana", "Timestamp": "February 6, 2010 11:29 am", "Headline": "එරාවුර් දූෂණ සිද්ධිය ගැන පරීක්ෂණ", "News Content": "මානසික ආබාධයකින් පෙළුණු කාන්තාවක් දූෂණයට ලක්කිරීම සම්බන්ධයෙන් එරාවුර් පොලිසිය පුළුල් පරීක්ෂණයක් ආරම්භ කර තිබේ. දූෂණයට ලක්ව ඇත්තේ එරාවුර්, තලාවාය ප්‍රදේශයේ පදිංචි වයස අවුරුදු 40 ක පමණ කාන්තාවකි. 2009 ජුනි මාසයේ දිනක මෙම කාන්තාව අතවරයට ලක්වී ඇති අතර ඇය මේ වන විට ගැබ් ගෙන ඇති බව වෛද්‍ය පරීක්ෂණවලදී අනාවරණය වී ඇත. එරාවුර් ප්‍රදේශයේ වෙළඳ සැලක හිමිකරුවෙකු විසින් මෙම අතවරය සිදුකර ඇති බව පොලිසිය පවසයි.", "URL": "https://sinhala.adaderana.lk/news.php?nid=6515", "Category": null, "Parent URL": null}