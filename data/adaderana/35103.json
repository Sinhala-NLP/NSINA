{"Source": "Adaderana", "Timestamp": "June 20, 2013 06:12 pm", "Headline": "කොල්ලකරුවන් 2ක් හසුවෙයි", "News Content": "යක්කලමුල්ල - බොරළුගොඩ ප්‍රදේශයේ පුද්ගලයෙකුට දුරකතනයෙන් තර්ජනය කර මුදල් ලබා ගැනීමට උත්සහ කිරීමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. යක්කලමුල්ල පොලිසියට ලැබුණු පැමිණිල්ලකට අනුව සිදුකළ විමර්ශනවලදී මාකුඹුර ප්‍රදේශයේ පදිංචිකරුවෙකු සහ නාකියාදෙණිය ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇත. ඔවුන්ගෙන් සිදුකරන ලද ප්‍රශ්න කිරීම්වලදී ටී-56 ගිනි අවියක්, පතොරම්ගැබ් 4 ක් , ජීව උණ්ඩ 112 ක්, සොයාගත් බව පොලීසිය පැවසුවේ. අත්අඩංගුවට ගත් සැකකරුවන් 2011 වසරේ යක්කලමුල්ල - කරාගොඩ ප්‍රදේශයේ තේ කම්හලක සිදුවූ මුදල් කොල්ලකෑමකට ද සම්බන්ධ බවට අනාවරණය වී තිබේ. සැකකරුවන් අද(20) බද්දේගම මහේස්ත්‍රාත් අධිකරණය හමුවට ඉදිරිපත් කරන ලදි.", "URL": "https://sinhala.adaderana.lk/news.php?nid=35103", "Category": null, "Parent URL": null}