{"Source": "Adaderana", "Timestamp": "September 30, 2016 08:17 am", "Headline": " අඹුසැමි යුවලේ ඝාතකයා පෝරකයට", "News Content": "අඹුසැමි යුවලක් කපා කොටා ඝාතනය කිරීමේ සිද්ධියකට වරදකරු වු පුද්ගලයෙකුට යාපනය මහාධිකරණ විසින් මරණ දඞුවම නියම කර තිබේ.යාපනය මහාධිකරණ විනිසුරු එන්.ඉලන්චේලියන් මහතා විසින් අදාළ නියෝගය ලබාදුන් බව වාර්තා වෙයි.2011 වසරේ දෙසැම්බර් 08 වන දින යාපනය, නිර්වේලී ප්‍රදේශයේ පදිංචිව සිටි අඹුසැමි යුවලක් කපා කොටා ඝාතනය කිරීම සම්බන්ධයෙන් සැකකරුට එරෙහිව චෝදනා එල්ල වී තිබුණි.ඒ අනුව සැකකරු කෝපායි පොලීසිය විසින් අත්අඩංගුවට ගත්තේය.සිද්ධියට අදාළ නඩුව ඊයේ(29) දිනයේ කැඳවු අතර යාපනය මහාධිකරණ විනිසුරු එන්.ඉලන්චේලියන් මහතා නියෝග කළේ සැකකරු හට මරණ දඞුවම ලබාදෙන ලෙසයි.එමෙන්ම සැකකරු හට අදාළ පවුල වෙත රුපියල් දස ලක්ෂයක මුදලක් වන්දි වශයෙන් ගෙවන ලෙස ද මහාධිකරණ විනිසුරුවරයා නියෝග කළා.මෙලෙස මරණ දඞුවමට ලක්ව ඇත්තේ 50 හැවිරිදි නිර්වේලි ප්‍රදේශයේ පදිංචිව සිටි අයෙකි.", "URL": "https://sinhala.adaderana.lk/news.php?nid=64561", "Category": null, "Parent URL": null}