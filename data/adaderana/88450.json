{"Source": "Adaderana", "Timestamp": "May 3, 2018 01:40 pm", "Headline": "රැකියා ඉල්ලා බදුල්ල නගර උණුසුම් වෙයි", "News Content": "ඌව පළාතේ ගුරු විභාගය සමතුන්ගේ එකමුතුව රැකියා ඉල්ලා බදුල්ල නගරයේ පෙළපාලියක් පවත්වා උද්ඝෝෂණයක නියැලී උපවාසයක් ද ආරම්භ කළ බව අද දෙරණ වාර්තාකරු පැවසීය. ගුරු විභාගය සමත්ව සිටින උපාධිධාරීන් වන තමන්ට පත්විම් ලබාගැනීමට නොහැකි වි ඇත්තේ ඌව පළාත් සභා මන්ත්‍රී සමනත් විද්‍යාරත්න මහතාගේ අනුශාසකත්වය යටතේ පවතින ඌව රැකියා විරහිත උපාධිධාරීන්ගේ සමඟ ගොනුකළ නඩුවක් නිසා බව පැවසු උද්ඝෝෂකයෝ එම නඩුව ඉල්ලා අස්ගන්නා ලෙස සමන්ත විද්‍යාරත්න මහතාට බල කරමින් සටන් පාඨ පැවසූ බව අප වාර්තාකරු සඳහන් කළේය. අද(03) මුතියංගන රාජ මහා විහාරස්ථානය අසලින් ආරම්භකළ උද්ඝෝෂණ පෙළපාලිය බදුල්ල ඔරලෝසු කනුව අසළට පැමිණ ඌව පළාත් සභාව ඉදිරියට ගමන් කළේය. එහිදිද උද්ඝෝෂණයේ නියැලුන උද්ඝෝෂකයින් ප්‍රකාශ කළේ මෙහිදි මාරාන්තික උපවාසයක් ආරම්භ කරන බවයි.", "URL": "https://sinhala.adaderana.lk/news.php?nid=88450", "Category": null, "Parent URL": null}