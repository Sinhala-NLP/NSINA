{"Source": "Adaderana", "Timestamp": "August 2, 2012 09:07 am", "Headline": "අනතුරකින් පාසල් සිසුන් 6 ක් තුවාල ලබති", "News Content": "නුවර - කොළඹ ප්‍රධාන මාර්ගයේ නිට්ටඹුව, ‍හොරගොල්ල ප්‍රදේශයේ සිදුවූ රිය අනතුරකින් පාසල් සිසුන් ඇතුළු පුද්ගලයින් 8 දෙනෙකු තුවාල ලබා ‍තිබේ. පාසල් වෑන් රථයක් පෞද්ගලික බස්රථයක ගැටීමෙන් අද (02) අලුයම මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අනතුරින් රියදුරන් දෙදෙනා සහ පාසල් ළමුන් හය දෙනෙකු තුවාල ලබා ඇත. තුවාල ලැබූවන් වතුපිටිවල රෝහලට ඇතුළත් කර ඇති අතර එක් පාසල් සිසුවෙකු වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=26250", "Category": null, "Parent URL": null}