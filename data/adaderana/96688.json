{"Source": "Adaderana", "Timestamp": "September 25, 2018 04:07 pm", "Headline": "ජනපති ඝාතනය කළොත් එහි සෘජු බලපෑම අගමැතිටයි", "News Content": "නාලක ද සිල්වා සහ පොලිස්පති අතර තිබෙන සම්බන්ධතාවය තහවුරු කිරිම සඳහා ප්‍රධාන සාක්ෂි 5ක් තිබෙන බව පිවිතුරු හෙළ උරුමයේ නායක පාර්ලිමේන්තු මන්ත්‍රි උදය ගම්මන්පිල මහතා පවසයි. පක්ෂග්‍රාහී වීම, දුෂණය, බලය අයුතු ලෙස පාවිච්චි කිරිම, නොහොබිනා හැසිරීම සහ සිහි විකල් බව යන කරුණු එම සාක්ෂි බවද මන්ත්‍රිවරයා පැවසීය. මන්ත්‍රිවරයා මේ බව පැවසුවේ අද (25) පෙරවරුවේ කොළඹ එම පක්ෂ කර්යාලයේ පැවති මාධ්‍ය හමුවක් අමතමින්. පොලිස්පතිවරයා ඉවත් ඉවත් නොකලහොත් ඔහු ඉවත් කළ හැත්කේ පාර්ලිමේන්තුවෙන් තින්දුවක් මත පමණක් බවද උදය ගම්මන්පිල මහතා පවසයි. එම නිසා එයට පාර්ලිමේන්තුවේදි එක්සත් ජාතික පක්ෂයෙන් සහය නොදුන්නොත් ජනාධිපතිවරයා ඝාතනය කිරිමේ කුමන්ත්‍රිණයට එම පක්ෂයෙත් සහයක් ඇති බවට සැකයක් මතු වන බව ද මන්ත්‍රිවරයා ප්‍රකාශ කළේය. තවද ජනාධිපතිවරයා මිය ගියහොත් සෘජු බලපෑම ඇත්තේ අග්‍රාමාත්‍යවරයාට බවද උදය ගම්මන්පිල මන්ත්‍රිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96688", "Category": null, "Parent URL": null}