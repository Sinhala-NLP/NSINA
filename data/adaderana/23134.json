{"Source": "Adaderana", "Timestamp": "March 28, 2012 08:50 pm", "Headline": " අකුණක් වැදී එකම පවුලේ තිදෙනෙක් මරුට", "News Content": "අකුණු ප්‍රහාරයකට ලක්වීමෙන් අවිස්සාවේල්ල ප්‍රදේශයේ එකම පවුලේ තිදෙනකු ජීවිතක්ෂයට පත්ව තිබේ. අවිස්සාවේල්ල,අමිතිරිගල,උඩකළුගල ප්‍රදේශයේ පදිංචිව සිටි 41 හැවිරිදි මව,12 හැවිරිදි පුතා සහ පුතුගේ පුංචි අම්මා වන 30 හැවිරිදි කාන්තාවක්ද මෙම අනතුරට ගොදුරු වී ඇති බව පොලීසිය පවසයි. අද පස්වරුවේ සිය නිවසේ සිටියදී මෙම තිදෙනා අකුණු ප්‍රහාරයකට ලක්ව ඇති බව සඳහන් වේ. තිදෙනාගේ මළ සිරුරු මේ වන විට අවිස්සාවේල්ල රෝහලේ මෘත ශරීරාගාරයේ තැන්පත් කර ඇති බවත්,අවිස්සාවේල්ල පොලීසිය විසින් වැඩිදුර පරීක්ෂණ පවත්වන බවත් පොලීසිය කියා සිටියි.", "URL": "https://sinhala.adaderana.lk/news.php?nid=23134", "Category": null, "Parent URL": null}