{"Source": "Adaderana", "Timestamp": "October 10, 2013 02:13 pm", "Headline": "හෙට සුනාමි පෙරහුරුවක් පැවැත්වෙයි ", "News Content": "හෙට(11) දිනයේ දිවයිනේ සියලුම දිස්ත්‍රික්ක ආවරණය වන පරිදි සුනාමි, නායයාම් සහ ගංවතුර පෙරහුරු වැඩසටහනක් ක්‍රියාත්මක කිරීමට ආපදා කළමනාකරණ මධ්‍යස්ථානය තීරණය කර තිබේ. ජාත්‍යන්තර ආපදා අවදානම් අවම කිරීමේ දිනය මුල්කර ගනිමින් එම දිනය ක්‍රියාකාරී ලෙස සැමරීමේ අරමුණින් මෙම වැඩසටහන් ක්‍රියාත්මක කරන බව එම මධ්‍යස්ථානය පවසයි. ඒ අනුව ගංවතුර පෙරහුරු වැඩසටහනක් අනුරාධපුරය, පොළොන්නරුව, වව්නියාව, මොණරාගල සහ කුරුණෑගල යන දිස්ත්‍රික්ක වල හෙට(11) පෙරවරු 11.00 සිට මධ්‍යහන 12.00 දක්වා පැවැත්වීමට කටයුතු යොදා තිබේ. නායයාම් පෙරහුරුව රත්නපුර, නුවරඑළිය, බදුල්ල, කෑගල්ල, මාතලේ සහ මහනුවර යන දිස්ත්‍රික්ක ආවරණය වන පරිදි හෙට පස්වරු 02.00 සිට 03.00 දක්වා පැවැත්වීමට නියමිතයි. සුනාමි පෙරහුරුව පස්වරු 03.00 සිට 04.00 දක්වා අම්පාර, මඩකළපුව, ත්‍රිකුණාමලය, හම්බන්තොට, මාතර , ගාල්ල, කළුතර, ගම්පහ , කොළඹ, පුත්තලම, මන්නාරම, යාපනය, මුලතිව් සහ කිළිනොච්චි දිස්ත්‍රික්කවල පැවැත්වීමට නියමිත බව ආපදා කළමනාකරණ මධ්‍යස්ථානය පවසයි. සුනාමි පෙරහුරුව සඳහා හම්බන්තොට පොලිස් ස්ථානයේ ඇති පුර්ව දැනුම්දීමේ කුළුන, දෙවිනුවර ධීවර වරායේ ඇති පුර්ව දැනුම්දීමේ කුළුන සහ මුලතිව් වෙල්ලමුල්ල වයික්කාල් පුර්ව දැනුම්දීමේ කුළුන ක්‍රියාත්මක කිරීමට ද සැලසුම් කර තිබේ.", "URL": "https://sinhala.adaderana.lk/news.php?nid=38043", "Category": null, "Parent URL": null}