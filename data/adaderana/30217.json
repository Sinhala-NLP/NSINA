{"Source": "Adaderana", "Timestamp": "December 24, 2012 07:14 pm", "Headline": "දෝෂාභියෝග යෝජනාව ගේන්න සාධාරණ හේතු තියෙනවා", "News Content": "දියවැඩියා රෝගයකින් පෙළුණු විනිසුරුවරයෙකු දියවැඩියාව සම්බන්ධ බෙහෙතක් පිළිබඳ නඩු විභාගයකදී එම විනිසුරු මඩුල්ලෙන් ඉවත්වු කතා පුවතක් තමා අසා ඇති බව අමාත්‍ය විමල් වීරවංශ මහතා පවසයි. එකී විනිසුරුවරයා එසේ නඩු විභාගයෙන් ඉවත්ව ඇත්තේ ඔහුද එම බෙහෙත දියවැඩියාව සඳහා ලබා ගන්නා බැවින් විනිසුරු මඩුල්ලේ සිටීම යුක්ති සහගත නොවන බව පවසා යැයි අමාත්‍යවරයා කියයි. එහෙත් ස්වාමිපුරුෂයා සම්බන්ධයෙන් පැවැත්වෙන නඩු විභාගයේදී එහි මුල් පුටුවේ සිටින අගවිනිසුරුවරියට සිය සැමියා පිළිබඳ විශේෂ උනන්දුවක් ඇති වන බව ඔහු පෙන්වාදෙයි. ඒ අනුව සැමියාගේ නඩුව ඇසීමට විනිසුරුවන් පත්කරන්නේ බිරිඳ විසින් බව අමාත්‍යවරයා ‍පවසයි. මෙවැනි හේතූන් මත දෝශාභියෝග යෝජනාව ගෙන ඒමේ සාධාරණ කරුණු පවතින බව අමාත්‍ය විමල් වීරවංශ මහතා පවසයි. නාගරික ජනාවාස සංවර්ධන අධිකාරීයේ සේවකයින් 46 දෙනෙකුට ස්ථිර පත්වීම් ලබාදීම වෙනුවෙන් අද පැවති උත්සවයකදී අමාත්‍යවරයා මේ බව පැවසුවේය.", "URL": "https://sinhala.adaderana.lk/news.php?nid=30217", "Category": null, "Parent URL": null}