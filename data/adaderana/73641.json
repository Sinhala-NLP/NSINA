{"Source": "Adaderana", "Timestamp": "May 27, 2017 05:26 pm", "Headline": " ඉදිරි පැය 24තුළ තද වැසි ඇති වුවහොත් නායයාමේ අවදානම්", "News Content": "ඉදිරි පැය 24තුළ තද වැසි ඇති වුවහොත් නායයාමේ අවදානම් මතුවිය හැකි බව ජාතික ගොඩනැගිලි පර්යේෂණ ආයතනය පවසයි.දිස්ත්‍රික්ක 08ක් සඳහා අද දහවල් 01.00 මෙම නායයාම් අනතුරු ඇගවීම් නිවේදනය නිකුත් කර තිබේ.ඒ අනුව ඉදිරි පැය 24ක කාලය සඳහා මෙම නිවේදනය නිකුත් කර ඇති අතර කඳු ආශ්‍රිතව ජීවත් වන ජනතාව මේ පිළිබඳව දැඩි අවධානයෙන් පසුවන ලෙස ජාතික ගොඩනැගිලි පර්යේෂණ ආයතනය දැනුම් දෙයි.ඒ අනුව රත්නපුර දිස්ත්‍රික්කයේ රත්නපුර, ඇළපාත, පැල්මඩුල්ල, කුරුවිට, ඇහැලියගොඩ, ඉඹුල්පෙ, අයගම, කහවත්ත, කලවාන, කොලොන්න, කිරිඇල්ල සහ නිවිතිගල ප්‍රාදේශීය ලේකම් කොට්ඨාශවල මෙන්ම කෑගල්ල දිස්ත්‍රික්කයේ බුලත්කොහුපිටිය, දැරණියගල, යටියන්තොට, දෙහිඹ්විට ප්‍රාදේශීය ලේකම් කොට්ඨාශ වලද මෙම නායයාම් අවදානම පවතියි.ගාල්ල දිස්ත්‍රික්කයෙ බද්දේගම, යක්කලමුල්ල, නෙළුව, තවලම, නියාගම සහ නාගෙඩ යන ප්‍රාදේශීය ලේකම් කොට්ඨාශ කළුතර දිස්ත්‍රික්කයේ බුලත්සිංහල, අගලවත්ත, වලල්ලාවිට, බදුරලිය යන ප්‍රාදේශීය ලේකම් කොට්ඨාශවල ද නායයාමේ අවධානම පවතින බව සඳහන්ය.මාතර දිස්ත්‍රික්කයේ කොටපොල, පස්ගොඩ, පිටබැද්දර සහ මුලටියන යන ප්‍රාදේශීය ලේකම් කොට්ඨාශ වල හම්බන්තොට දිස්ත්‍රික්කයේ වලස්මුල්ල සහ කටුවන ප්‍රාදේශීය ලේකම් කොට්ඨාශ වලත් මහනුවර දිස්ත්‍රික්කයේ ගඟ ඉහළ කෝරලේ ප්‍රාදේශීය ලේකම් කොට්ඨාශයේත් නුවරඑළිය දිස්ත්‍රික්කයේ අඹගමුව සහ නුවරඑළිය ප්‍රාදේශීය ලේකම් කොට්ඨාශවලත් මෙම තත්ත්වය බලපා තිබේ.", "URL": "https://sinhala.adaderana.lk/news.php?nid=73641", "Category": null, "Parent URL": null}