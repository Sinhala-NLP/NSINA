{"Source": "Adaderana", "Timestamp": "March 31, 2015 11:38 am", "Headline": "ගණිතය අසමත් නිසා සිසුවිය එල්ලී මැරිලා - තවත් දෙන්නෙක් මැරෙන්න හදලා", "News Content": "පුස්සැල්ලාව බී.එෆ්. වත්ත ප්‍රදේශයේ පාසල් සිසුවියක් ගෙල වැලලාගෙන සියදිවි හානිකරගෙන තිබේ.පුස්සැල්ලාව පොලීසියට ලද තොරතුරක් මත සිදුකළ විමර්ශනයදී අදාළ මළ සිරුර සොයාගෙන ඇත.අධ්‍යයන පොදු සහතික පත්‍ර සාමාන්‍ය පෙළ විභාගයේ ගණිතය විෂය අසමත්වීම හේතුවෙන් ඇති වු සිත්තැවුලක් මත ඇය මෙලෙස සියදිවි හානිකරගෙන ඇති බව පොලිස් පරීක්ෂණ වලින් අනාවරණය වී තිබේ.මෙලෙස මියගොස් ඇත්තේ 17 හැවිරිදි පාසල් සිසුවියකි.මෘත ශරීරය වහුගේපිටිය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.සිද්ධිය සම්බන්ධයෙන් පුස්සැල්ලාව පොලීසිය වැඩිදුර විමර්ශන සිදුකරයි.මේ අතර විභාගය අසමත් වීම හේතුවෙන් හැටන් ප්‍රදේශයේ සිසුවියන් දෙදෙනෙකු ද සියදිවි හානිකර ගැනීමට උත්සාහ දරා තිබේ.හැටන්, පෘට්හිල්වත්ත ප්‍රදේශයේ 18 හැවිරිදි සහ 17 හැවිරිදි සිසුවියන් දෙදෙනෙකු මෙලෙස සියදිවි හානිකර ගැනීමට උත්සාහ දරා ඇත.18 හැවිරිදි සිසුවිය ගවයින් සඳහා ලබාදෙන ඖෂධ වර්ගයක් පානය කර ඇති අතර 17 හැවිරිදි සිසුවිය සිය පියා විසින් භාවිතයට ගන්නා ඖෂධ අධි මාත්‍රාවක් ලබාගෙන ඇති බව සඳහන්ය.රෝගාතුර වු සිසුවියන් දෙදෙනා ප්‍රතිකාර සඳහා දික්ඔය මූලික රෝහලට ඇතුළත් කර ඇති බව පොලීසිය සඳහන් කළේය.කෙසේවෙතත් ඔවුන්ගේ තත්ත්වය බරපතල නොවන බව වාර්තා වේ.සිද්ධිය සම්බන්ධයෙන් හැටන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50340", "Category": null, "Parent URL": null}