{"Source": "Adaderana", "Timestamp": "September 19, 2018 02:47 pm", "Headline": "ඉන්දීය ශ්‍රී ලංකා කාන්තා 20 යි 20 තරගයේ ජය ඉන්දියාවට", "News Content": "සංචාරක ඉන්දීය කාන්තා කණ්ඩායම සහ ශ්‍රී ලංකා කාන්තා කණ්ඩායම සමඟ පැවති පළමු විස්සයි විස්ස ක්‍රිකට් තරඟය ලකුණු 14 කින් ජය ගැනීමට ඉන්දීය කාන්තා කණ්ඩායම සමත් විය. තරඟයේ කාසියේ වාසිය දිනූ ශ්‍රී ලංකා කාන්තා ක්‍රිකට් කණ්ඩායම ප්‍රථමයෙන් පන්දුවට පහරදීමේ අවස්ථාව ඉන්දීය කාන්තා කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 08 ක් බිඳ වැටී ලකුණු 168 ක් ලබා ගැනීමට සමත් විය. ජයග්‍රාහී ඉලක්කය හඹා ගිය ශ්‍රී ලංකා කාන්තා කණ්ඩායමට පන්දුවාර 19 යි පන්දු 03 ක් අවසානයේ සියළු ක්‍රීඩකයින් දැවී ලබා ගත හැකි වූයේ ලකුණු 155 ක් පමණ යි.", "URL": "https://sinhala.adaderana.lk/news.php?nid=96339", "Category": null, "Parent URL": null}