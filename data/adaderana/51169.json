{"Source": "Adaderana", "Timestamp": "May 7, 2015 08:01 pm", "Headline": "ඉන්ධන මිල ඉහළ දැමීමට කිසිසේත් අවසර දෙන්නේ නෑ ", "News Content": "ඉන්ධන මිල ඉහළ දැමීම හේතුවෙන් තමන්ට විශාල පාඩුවක් සිදු වන බැවින් මිල ඉහළ නැංවිය යුතු බවට ඉන්දියානු තෙල් සමාගම මෙන්ම ඛනිජ තෙල් සංස්ථාවේ ඇතැම් නිලධාරීන් සිදු කරන ප‍්‍රකාශවල කිසිදු පදනමක් නැතැයි මුදල් අමාත්‍ය රවී කරුණානායක මහතා පවසයි. අමාත්‍යවරයා පෙන්වාදෙන්නේ ජනතාවාදි ආණ්ඩුවක් ලෙස යහපාලන ආණ්ඩුව සැම විටම සලකා බලන්නේ ජනතාවගේ පාර්ශවය දෙස බවයි.ආයතන විවිධ හේතූන් මත පාඩු ලබන තත්ත්වයකට පත්වන බවත්, ඒවාට බොහෝ විට හේතු වන්නේ නිසි කළමනාකාරීත්වයක් නොමැතිවීම බවත් අමාත්‍යවරයා පෙන්වාදෙයි. එබැවින් තෙල් මිල ඉහළ යා හැකි බවට සමාජය තුළ මතයක් පැතිරවීමට ඇතැම් පාර්ශවවල අපේක්ෂාව බවත්, එය කිසිසේත්ම ඉටු නොවන අපේක්ෂාවක් බවත්, අමාත්‍යවරයා කියයි.මෛත‍්‍රී - රනිල් යහපාලන ආණ්ඩුව සැම විටම සිතන්නේ ජනතාවගේ පාර්ශෙවයෙන් බව සඳහන් කරන අමාත්‍යවරයා, එබැවින් තෙල් මිල තවදුරටත් අඩු කිරීම මිස ඉහළ දැමීම කිසිසේත්ම සිදු නොවන බව අමාත්‍යංශයේ පැවැති මාධ්‍ය හමුවක දී කියා සිටියේය.", "URL": "https://sinhala.adaderana.lk/news.php?nid=51169", "Category": null, "Parent URL": null}