{"Source": "Adaderana", "Timestamp": "December 26, 2010 10:50 am", "Headline": "අවදානම පහවන තුරු උතුරට සහනාධාර", "News Content": "අධික වර්ෂාවත් සමඟ ජල ගැලීම් තර්ජනයට මුහුණ පා සිටින උතුරේ යළි පදිංචි කළ පවුල් 36 , 000 කට වියළි ආහාර ද්‍රව්‍ය සහ මුදල් ආධාර සැපයීමේ වැඩපිළිවෙළක් නැවත පදිංචි කිරීමේ අමාත්‍යාංශය විසින් ආරම්භ කර තිබේ. එම වැඩපිළිවෙළට අනුව වව්නියාව , මන්නාරම , යාපනය , කිලි‍නොච්චිය හා මුලතිව් යන ප්‍රදේශ වල ජල ගැලීම් හේතුවෙන් විපතට පත් එක් පවුලක් සඳහා මුදලින් රුපියල් 5000ක් සහ වියළි ආහාර ද්‍රව්‍ය ලබා දී ඇති බව වාර්තා වේ. නැවත පදිංචි කිරීමේ අමාත්‍ය ගුණරත්න වීරකෝන් සහ නියෝජ්‍ය අමාත්‍ය කරුණා අම්මාන් මහතාගේ ප්‍රධානත්වයෙන් මෙම සහනාධාර සැපයීමේ වැඩපිළිවෙළ ක්‍රියාත්මක කර තිබේ. මෙම සහනාධාර ලබා දීමේ කටයුතු ජල ගැලීම් තත්ත්වය පහව යන තුරු අදාළ ජනතාවට ලබා දීමට කටයුතු කරන බව නැවත පදිංචි කිරීමේ අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=13091", "Category": null, "Parent URL": null}