{"Source": "Adaderana", "Timestamp": "November 14, 2013 07:04 am", "Headline": " ජනගහණයෙන් හතරෙන් එකකට දියවැඩියාවලු!", "News Content": "ලෝක දියවැඩියා දිනය අදට යෙදි තිබේ. දියවැඩියාවෙන් අපේ අනාගතය සුරකිමු යන්න මෙවර දියවැඩියා දිනයේ තේමාවයි. මේ වන විට ලොව පුරා වෙසෙන ජනගහණයෙන් මිලියන 200ක් පමණ මෙම රෝගයෙන් පීඩා විඳින අතර වසරකට පුද්ගලයින් මිලියන 7ක් දියවැඩියා රෝග ලැයිස්තුවට එක්වන බව සෞඛ්‍ය අමාත්‍යංශය පවසයි. මෙරට ජනගහණයෙන් 4න් 1ක් දියවැඩියාවට ගොදුරු වි ඇති අතර පාසල් දරුවන්ගෙන් සියයට 10ට දියවැඩියා රෝගය වැළඳි ඇති බවයි වාර්තා වේ. අයහපත් ආහාර රටා අධික සීනි සහ පිටි සහිත ආහාර පාන භාවිතය මෙන්ම දුම්බීම සහ මධ්‍යසාර භාවිතය දියවැඩියා රෝගය ඉහළ යාමට හේතුව වි තිබේ. විශේෂයෙන් ශාරීරික ව්‍යායාම වල නිරත නොවීමද දියවැඩියා රෝගය ඉහළ යාමට ප්‍රධාන හේතුවක් බව සෞඛ්‍ය අමාත්‍යංශය පෙන්වා දෙයි.", "URL": "https://sinhala.adaderana.lk/news.php?nid=38822", "Category": null, "Parent URL": null}