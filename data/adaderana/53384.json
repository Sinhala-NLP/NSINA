{"Source": "Adaderana", "Timestamp": "August 21, 2015 05:28 pm", "Headline": "වැව්බැම්බ ළඟින් මළ සිරුරක් හමුවෙයි", "News Content": "තියුණු ආයුධයකින් පහරදී ඝාතනය කළ බවට සැකකෙරෙන පුද්ගලයෙකුගේ මළ සිරුරක් මිහින්තලය, අශෝකපුර ප්‍රදේශයෙන් සොයාගෙන තිබේ.අශෝකපුර, පහලගම - වැව්බැම්ම අසළ තිබු එම මළ සිරුර ප්‍රදේශවාසියෙකු විසින් දැක ඇති අතර ඔහු ඒ පිළිබඳ පොලිස් හදිසි ඇමතුම් අංකයට දැනුම් දී ඇති බව සඳහන්ය.ඒ අනුව එම ස්ථානයට පැමිණි මිහින්තලය පොලීසිය අදාළ මළ සිරුර සම්බන්ධයෙන් විමර්ශන ආරම්භ කර ඇත.මියගිය පුද්ගලයා අවුරුදු 40ත් 45ත් අතර වයසේ පසුවන්නෙකු බවයි අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53384", "Category": null, "Parent URL": null}