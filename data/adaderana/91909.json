{"Source": "Adaderana", "Timestamp": "July 3, 2018 03:23 pm", "Headline": "අල්ලස්  කොමිසමේ  නීති  අවුරුදු 30කින් සං‍‍ශොධනය වී නැහැ", "News Content": "වත්මන් දේශපාලන ක්‍රමය යටතේ නිසි ලෙස විමර්ශණයක් සිදු කල නොහැකි බව අල්ලස් සහ දුෂණ විමර්ෂණ කොමිෂන් සභාවේ අධ්‍යක්ෂක ජනරාල් සරත් ජයමාන්න මහතා පවසයි. අල්ලස් සහ දුෂණ විමර්ෂණ කොමිෂන් සභාවේ නව ක්‍රියාකාරි සැලැස්ම සම්බන්ධයෙන් දැනුම්වත් කිරිම සහ අදහස් ලබා ගැනිම සඳහා මාධ්‍ය ආයතන ප්‍රධානින් සමඟ ඊයේ කොළඹ පැවති වැඩමුළුවකදි සරත් ජයමාන්න මහතා මේ බව පැවසීය. තමන් පාලනයට පැමිණි පසු තම විරුද්ධ වාදින්ට පහර දිමට සහ පලි ගැනිමට අල්ලස් සහ දුෂණ විමර්ෂණ කොමිෂන් සභාව පාවිච්චි කිරිමට දෙශපාලඥයින් පුරුදුව සිටින බව සරත් ජයමාන්න මහතා මෙහිදි ප්‍රකාශ කළේය. අල්ලස් සහ දුෂණ විමර්ෂණ කොමිෂන් සභාවේ පවතින නීති අවුරුදු 30කට ආසන් කාලයක් සංශෝධනයකර නොමැති බවත් ඒ සඳහා අවශ්‍ය කිසිඳු ක්‍රියාමාර්ගයක් ගැනිමට කිසිඳු පුද්ගලයෙකු උත්සහයක් නොගන්නා බවත් ඒ මහතා පවසයි. කල යුත්තේ සෑම රජයක් යටතේම නීතිය එක හා සමානව ක්‍රියාත්මක කිරිම බව අල්ලස් සහ දුෂණ විමර්ෂණ කොමිෂන් සභාවේ අධ්‍යක්ෂක ජනරාල් සරත් ජයමාන්න මහතා එහිදි වැඩි දුරටත් පැවසීය.", "URL": "https://sinhala.adaderana.lk/news.php?nid=91909", "Category": null, "Parent URL": null}