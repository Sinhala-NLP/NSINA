{"Source": "Adaderana", "Timestamp": "June 13, 2016 10:55 am", "Headline": " තිළිණ ගමගේට එරෙහිව නීතිපති මහාධිකරණයට යයි", "News Content": "බලපත්‍ර නොමැතිව අලිපැටවෙකු ලඟ තබාගත් බවට එල්ලවන චෝදනාවට අදාළව හිටපු කොළඹ අතිරේක මහේස්ත්‍රාත් තිළිණ ගමගේට ලබාදුන් ඇප නියෝගය අවලංගු කරන ලෙස ඉල්ලා නීතිපතිවරයා විසින් මහාධිකරණයට පෙත්සමක් ගොනුකර තිබේ.ගංගොඩවිල මහේස්ත්‍රාත් අධිකරණයට බාරවුණු තිළිණ ගමගේ මහතා ගංගොඩවිල මහේස්ත්‍රාත් කණිෂ්ක විජේරත්න මහතා විසින් රුපියල් ලක්ෂ 5ක මුදල් ඇපයක් හා රුපියල් ලක්ෂ 25 බැගින් වූ ශරීර ඇප 4ක් මත මුදා හැරීමට කටයුතු කරනු ලැබුවේ ඉකුත් 02 දාය.කෙසේ වෙතත් අද (13)දිනයේ මහාධිකරණයට පෙත්සමක් ගොනු කළ නීතිපතිවරයා ගංගොඩවිල මහේස්ත්‍රාත්වරයාගේ නියෝගය බල රහිත කරන ලෙස හා සැකකාර තිළිණ ගමගේ මහතා අත්අඩංගුවට ගන්නා ලෙස නියෝගයක් නිකුත් කරන මෙන් සිය පෙත්සමෙන් ඉල්ලා තිබේ.", "URL": "https://sinhala.adaderana.lk/news.php?nid=61042", "Category": null, "Parent URL": null}