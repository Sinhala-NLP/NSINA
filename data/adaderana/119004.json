{"Source": "Adaderana", "Timestamp": "September 13, 2019 11:12 am", "Headline": "චන්ද්‍රසිරි ගජධීරගෙන් හිස්වු මන්ත්‍රී පුටුව මනෝජ් සිරිසේනට", "News Content": "අභාවප්‍රාප්ත පාර්ලිමේන්තු මන්ත්‍රී චන්ද්‍රසිරි ගජධීර මහතා ගෙන් පුරප්පාඩු වු මන්ත්‍රී ධුරය සඳහා මනෝජ් සිරිසේන මහතා තෝරා පත් කරගෙන තබේ. ඊට අදාළ ගැසට් නිවේදනය ඊයේ(12) නිකුත් කළ බව මැතිවරණ කොමිසම පැවසුවේය. පසුගිය මහමැතිවරණයේදී මනෝජ් සිරිසේන මහතා මාතර දිස්ත්‍රික්කයේ එක්සත් ජනතා නිදහස් සන්ධාන මනාප ලැයිස්තුවේ තේරී පත් නොවුණු අපේක්ෂකයන් අතර පෙරමුණේ පසුවෙයි. ඔහු දකුණු පළාත් සභාවේ හිටපු අමාත්‍යවරයෙකුද වෙයි. මේ අතර ශාන්ත බණ්ඩාර මහතා ඉල්ලා අස්විමෙන් පුරප්පාඩු වු ජාතික ලැයිස්තු මන්ත්‍රි ධුරය සඳහා නැවත ශාන්ත බණ්ඩාර මහතා පත් කරන ලෙස එක්සත් ජනතා නිදහස් සන්ධාන මහලේකම්වරයා, මැතිවරණ කොමිසමට දැනුම් දී තිබේ.", "URL": "https://sinhala.adaderana.lk/news.php?nid=119004", "Category": null, "Parent URL": null}