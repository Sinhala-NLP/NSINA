{"Source": "Adaderana", "Timestamp": "February 27, 2019 06:02 pm", "Headline": "නේපාලයේ හෙලිකොප්ටර් අනතුරකින් අමාත්‍යවරයෙක් ජීවිතක්ෂයට", "News Content": "නේපාලයේ සිදුවූ හෙලිකොප්ටර් යානා අනතුරකින් එරට අමාත්‍යවරයෙක් මියගොස් තිබේ. මෙසේ මියගොස් ඇත්තේ එරට සංස්කෘතික, සංචාරක සහ සිවිල් ගුවන්සේවා අමාත්‍ය රබින්ද්‍රා අධිකාරි අමාත්‍යවරයායි. ඔහු සමඟ හෙලිකොප්ටර් යානාවේ ගමන් ගත් තවත් මගීන් පස්දෙනෙක්ද මියගොස් ඇති බවට සඳහන් වෙයි. අමාත්‍යවරයා සහ පිරිස මේ වනවිට ප්‍රතිසංස්කරණය කරමින් පවතින චුහාන් දන්ඩා ගුවන්තොටුපොළ සංචාරයක් සදහා යමින් සිටි බවද විදෙස් වාර්තාවල වැඩිදුරටත් සඳහන් විය. අනතුරුට හේතුව මෙතෙක් හඳුනාගෙන නැහැ.", "URL": "https://sinhala.adaderana.lk/news.php?nid=105164", "Category": null, "Parent URL": null}