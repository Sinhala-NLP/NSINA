{"Source": "Adaderana", "Timestamp": "May 11, 2014 03:26 pm", "Headline": "වාසනාව සෙවු 4ක් අවාසනාවට හිරේ", "News Content": "නීති විරෝධී අයුරින් පතල් කැනීමේ නිරතව සිටි පුද්ගලයින් සිව් දෙනෙකු පොලිස් විශේෂ කාර්ය බලකා අම්බලන්තොට කඳවුරේ නිලධාරී කණ්ඩායමක් විසින් අත්අඩංගුවට ගෙන තිබේ. කුට්ටිගල, පදලංගල, තල්ගස්ආර ප්‍ර දේශයේ දී සැකකරුවන් අත්අඩංගුවට ගත් බව පොලිස් විශේෂ කාර්යය බලකාය සඳහන් කළේය. අත්අඩංගුවට ගත් සැකකරුවන් සිව්දෙනා මැණික් හා ස්වර්ණාභරණ අධිකාරිය වෙත බාරදී තිබේ. එහිදි ඔවුන්ට රුපියල් දස දහසක දඩ නියම කර මුදාහැර ඇති බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=43135", "Category": null, "Parent URL": null}