{"Source": "Adaderana", "Timestamp": "December 22, 2017 01:07 pm", "Headline": "එපා කියා කෑ ගහද්දිත් ෆොන් එකේ සිහියෙන් කතක් රේල් පාරට වාහනය දායි-1 ක් මරුට-3කට බරපතළයි", "News Content": "හලාවත සිට කොළඹ දක්වා ධාවන වූ මන්දගාමී දුම්රියක මෝටර් රථයක් ගැටීමෙන් එහි ගමන් ගත් එක් අයෙක් මිය ගොස් තවත් පුද්ගලයින් දෙදෙනෙක් මීගමුව රෝහලට ඇතුළත් කර තිබේ. මීගමුව -කට්ටුව දුම්රිය ස්ථානය ආසන්නයේ දුම්රිය හරස් මාර්ගයකින් මෝටර් රථය ධාවනය කිරීමට යෑමේ දී මෙම අනතුර සිදුව ඇති බව අද දෙරණ වාර්තාකරු පවසයි. කෙසේ වෙතත් අනතුර සිදු වු විට මෝටර් රථය තුළ පුද්ගලයින් දෙදෙනෙකු සිර වී ඇති අතර ඔවුන් දෙදෙනා එම ස්ථානයේ දීම මිය ගොස් තිබේ. අනෙක් පුද්ගලයින් දෙදෙනා බරපතළ තත්ත්වයෙන් මේ වන විට රෝහල් ගත කර ඇත. මෙලෙස අනතුරට ලක්ව ඇත්තේ නැනෝ වර්ගයේ මෝටර් රථයක් බව පැවසෙයි. දුම්රිය මාර්ගයේ තිබු මෝටර් රථය මේ වන විට ඉවත් කර ඇති අතර, දුම්රිය නැවතත් ධාවනය වු බව ද වාර්තාකරු පවසයි. මීගමුව පොලීසිය මේ සම්බන්ධයෙන් වැඩිදුර පරීක්ෂණ සිදු කරනු ලබයි.", "URL": "https://sinhala.adaderana.lk/news.php?nid=81934", "Category": null, "Parent URL": null}