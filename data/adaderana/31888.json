{"Source": "Adaderana", "Timestamp": "February 24, 2013 02:13 pm", "Headline": "මාල 9යි බෝම්බයයි - බඩුත් එක්ක හොරු මාට්ටු", "News Content": "කාන්තාවන්ගේ ගෙළ බැඳි රන්මාල කොල්ලකන පුද්ගලයින් දෙදෙනෙකු අම්බලන්ගොඩ පොලීසිය අද (24) උදෑසන අත්අඩංගුවට ගෙන තිබේ. පොලිසියට ලැබුණු තොරතුරක් මත මෙම සැකකරුවන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී ඔවුන් සතුව තිබී ජීව අත්බෝම්බයක් සහ කොල්ලකන ලද රන්මාල 9ක් සොයාගෙන ඇත. අත්අඩංගුවට ගත් සැකකරුවන් සහ එම භාණ්ඩ තොගය අද (24) බලපිටිය මහේස්ත්‍රාත්වරයා හමුවට ඉදිරිපත් කිරීමට කටයුතු කරන බව අම්බලන්ගොඩ පොලීසිය පැවසුවේය.", "URL": "https://sinhala.adaderana.lk/news.php?nid=31888", "Category": null, "Parent URL": null}