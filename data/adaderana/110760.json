{"Source": "Adaderana", "Timestamp": "May 27, 2019 12:15 pm", "Headline": "අසාද් සාලිගේ ප්‍රකාශයට පාර්ශව රැසකින් විරෝධය", "News Content": "කුරුණෑගල ශික්ෂණ රෝහලේ ප්‍රසව හා නාරීවේද වෛද්‍ය සෙයිගු ෂිහාබ්දීන් මොහොමඩ් ෂාෆි නැමැත්තා අත්අඩංගුවට ගැනීම සම්බන්ධයෙන් කුරුණෑගල නියෝජ්‍ය පොලිස්පතිවරයාට එරෙහිව විමර්ශනයක් ආරම්භ කළ යුතු බවට අසාද් සාලි මහතා කළ ප්‍රකාශය සම්බන්ධයෙන් පාර්ශව රැසක විරෝධය එල්ල වී තිබේ. අදාළ වෛද්‍යවරයා අත්අඩංගුවට ගැනීම සම්බන්ධයෙන් තමා නියෝජ්‍ය පොලිස්පත්වරයාට එරෙහිව විමර්ශනයක් ආරම්භ කරන ලෙස ආරක්ෂක කවුන්සිලය වෙත දැනුම් දුන් බව බස්නාහිර පළාත් ආණ්ඩුකාර අසාද් සාලි මහතා ඊයේ(27) ප්‍රකාශ කළේය. ඒ සම්බන්ධයෙන් අදහස් දැක්වු පාර්ලිමේන්තු මන්ත්‍රී දයාසිරි ජයසේකර මහතා ප්‍රකාශ කළේ නීතිය ක්‍රියාත්මක කරන පුද්ගලයන් මර්ධනය කිරීමට පියවර ගැනීම වැරැද්දක් බවයි. පාර්ලිමේන්තු මන්ත්‍රි එස් බී දිසානායක මහතා ප්‍රකාශ කළේ ආරක්ෂක කවුන්සිලයට සහභාගී වන බව අසාද් සාලි මහතා සිදුකළ ප්‍රකාශයෙන් ජනාධිපතිවරයාටද හානියක් වන බවයි. අදාළ වෛද්‍යවරයා‍ නිර්දෝෂි නම් එය තහවුරු කර ගැනීමේ හැකියාව පවතින බව පුජ්‍ය බද්දේගම සමිත හිමි ප්‍රකාශ කළේය.", "URL": "https://sinhala.adaderana.lk/news.php?nid=110760", "Category": null, "Parent URL": null}