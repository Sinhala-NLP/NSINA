{"Source": "Adaderana", "Timestamp": "January 3, 2019 10:41 am", "Headline": "මිනිස්කමට නිගා කළ මිනිසුන්ගේ ගොඳුරක් වූ චාලි-වගකිව යුත්තෝ තවමත් නිදැල්ලේ", "News Content": "මීගමුව - කොප්පරවත්ත හන්දිය ප්‍රදේශයේ නිවසක කූඩු කර සිටි සුනඛයෙකු ගිනි තබා මරාදැමීමේ සිද්ධිය සම්බන්ධයෙන් මේ වන තෙක් කිසිඳු පුද්ගලයෙක් අත්අඩංගුවට ගෙන නොමැති අතර අදාළ සිද්ධිය සම්බන්ධයෙන් මීගමුව පොලීසිය විසින් සිදුකරන පරීක්ෂණය තවදුරටත් ක්‍රියාත්මකයි. මීගමුව පොලීසිය විසින් අදාළ සිද්ධිය සම්බන්ධයෙන් මේ වන විට ඇඟිලි සළකුණු වාර්තාවක් කැඳවා ඇති බව වාර්තා වෙයි. ඇඟිලි සළකුණු වාර්තා ලැබීමෙන් පසු සැකකරුවන් අත්අඩංගුවට ගැනීමට කටයුතු කරන බව මීලමුව පොලීසිය සඳහන් කළේය. මිය ගිය සුනඛයා උඩුබිරීම සහ කෑගැසීමට විරුද්ධ පුද්ගලයෙක් විසින් මෙය සිදු කරන්නට ඇති බව පොලීසිය සැක කරයි. මේ අතර දආළ නිවැසියන්ගෙන් සහ ඒ අවට තවත් පුද්ගලයන් කිහිපදෙනෙකුගෙන් ප්‍රකාශ සටහන් කරගෙන ඇති බවද එම පොලිස් නිලධාරියා පැවසීය. සත්තුන් සම්න්ධයෙන් නිසි නීති ක්‍රියාමාර්ග නොමැති වීම හේතුවෙන් සතුන් අකාලයේ මිය යන බව save a paw with love සංවිධානයේ ක්‍රියාකරිණියක් වන ශිවන්ති ද සිල්වා මහත්මිය පෙන්වා දෙයි. ශිවන්ති ද සිල්වා මහත්මිය විසින් රජයෙන් ඉල්ලා සිටින්නේ මේ පිළිබඳව හැකිඉක්මනින් සත්ව පණතක් පිහිටවන ලෙසයි. මීගමුව - කොප්පරවත්ත හන්දිය ප්‍රදේශයේ නිවසක කූඩු කර සිටි ලැබ්රඩෝ වර්ගයට අයත් ‘‘චාලි’’ නැමති සුනඛයාට මෙලෙස භූමිතෙල් දමා ගිනි තබා තිබුණේ පසුගිය දෙසැම්බර් 31 වනදා අළුයම් කාලයේදිය.", "URL": "https://sinhala.adaderana.lk/news.php?nid=101728", "Category": null, "Parent URL": null}