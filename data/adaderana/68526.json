{"Source": "Adaderana", "Timestamp": "January 25, 2017 08:08 am", "Headline": "විදෙස් දුම්වැටි තොගයක් සමග අයෙක් කොටු", "News Content": "විදේශීය රටක නිෂ්පාදිත නීති විරෝධී දුම්වැටි තොගයක් සමඟ පුද්ගලයෙකු රත්නපුර ප්‍රදේශයේදී අත්අඩංගුවට ගෙන තිබේ.රත්නපුර පොලීසියට ලද තොරතුරක් මත සිදුකළ වැටලීමකදී රත්නපුර, මුවගම පාලම අසළදී අදාළ සැකකරු අත්අඩංගුවට ගෙන ඇති බව සඳහන්ය.අළෙවි කිරීම සඳහා රැගෙනයමින් සිටි විදේශීය රටක නිෂ්පාදිත විවිධ වර්ග වල දුම්වැටි 2500ක් සැකකරු සතුව තිබී සොයාගෙන තිබේ.අත්අඩංගුවට ගත් සැකකරු රත්නපුර, බණ්ඩාරනායක ප්‍රදේශයේ පදිංචිකරුවෙකු වන අතර ඔහු අද රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68526", "Category": null, "Parent URL": null}