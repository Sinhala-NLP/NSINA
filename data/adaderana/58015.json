{"Source": "Adaderana", "Timestamp": "March 9, 2016 10:39 am", "Headline": " කුලියාපිටියේ දරුවාට උසස් පාසලක අධ්‍යාපන වරම් ", "News Content": "ඒඩ්ස් රෝගය වැළඳී ඇතැයි පැතිරගිය කටකතාවක් හේතුවෙන් පාසල් අධ්‍යාපනය අහිමිව සිටි කුලියාපිටිය දරුවාට මහනුවර ත්‍රිත්ව විද්‍යාලයේ අධ්‍යාපනය ලබාදීම සම්බන්ධ අවබෝධතා ගිවිසුමකට අධ්‍යාපන අමාත්‍යවරයා හා එම විද්‍යාලයේ විදුහල්පති ඇන්ඩෘ ෆොවුලර් මහතා අත්සන් තබා තිබේ.අද පෙවරුවේ එම ගිවිසුමට අත්සන් තැබීම සිදුවූ බව අධ්‍යාපන අමාත්‍යංශයේ මාධ්‍ය ඒකකය කියයි.එම ළමයාට පාසල් අධ්‍යාපනය අහිමිව සිටියදී අදාළ විද්‍යාලයේ ආදි ශිෂ්‍ය සංගමයද ත්‍රිත්ව විද්‍යාලයේ අධ්‍යාපනය ලබාදීම සම්බන්ධයෙන් යහපත් ප්‍රතිචාර දක්වා තිබිණ.මෙම ගැටලුව ගැන රන්ජන් රාමනායක අමාත්‍යවරයා එම දරුවා සිටින නිවසට ගොස් පෞද්ගලිකවම සොයාබැලීමක් ද කළ අතර එම අවස්ථාවේදී ජනාධිපතිවරයා දුරකථනයෙන් සම්බන්ධ කර ගනිමින් දරුවාට පාසලක් ලබාදෙන බව පවසා තිබුණි.‍මේ අතර අගමැතිවරයා ද දරුවාට පාසලක් ලබාදීම සම්බන්ධයෙන් කටයුතු කරන ලෙසට අධ්‍යාපන අමාත්‍යවරයා දැනුවත් කර තිබූ බවටද වාර්තා පළවිය.", "URL": "https://sinhala.adaderana.lk/news.php?nid=58015", "Category": null, "Parent URL": null}