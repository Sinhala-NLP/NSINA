{"Source": "Adaderana", "Timestamp": "August 29, 2016 11:15 am", "Headline": " රත්‍රං බිස්කට් සමග කතුන් 2ක් කොටු", "News Content": "රත්‍රං බිස්කට් තොගයක් නීති විරෝධී ලෙස මෙරටින් රැගෙනයාමට උත්සහ කළ කාන්තාවන් දෙදෙනෙකු කටුනායක ජාත්‍යන්තර ගුවන් තොටුපොළේදී රේගු භාරයට ගෙන තිබේ.අදාළ කාන්තාවන් දෙදෙනා සිය පපු ප්‍රදේශය තුළ සඟවාගෙන ග්‍රෑම් 300ක බරකින් යුත් රත්‍රං බිස්කට් 03ක් රැගෙන යාමට උත්සහ දරා ඇති බව රේගුව ප්‍රකාශ කළේය.අත්අඩංගුවට ගෙන ඇත්තේ 28 හැවිරිදි සහ 47 හැවිරිදි කාන්තාවන් දෙදෙනෙකි.ඔවුන් ශ්‍රී ලංකන් ගුවන් සමාගමට අයත් යානයකින් ඉන්දියාවේ චෙන්නායි නුවර බලා පිටත්ව යාමට සූදානම්ව සිටි බව රේගු මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=63569", "Category": null, "Parent URL": null}