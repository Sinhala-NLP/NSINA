{"Source": "Adaderana", "Timestamp": "April 5, 2019 02:15 pm", "Headline": "රංගන ශිල්පී රයන් රෝයන් රිමාන්ඩ්", "News Content": "අපරාධ පරීක්ෂණ දෙපාර්තමේන්තුව විසින් ප්‍රශ්න කිරීමෙන් අනතුරුව වැලිගම පොලීසියට භාරදුන් රංගන ශිල්පී රයන් වැන් රෝයන් අද(05) මාතර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව අප්‍රේල් මස 11 වන දා දක්වා රක්ෂිත බන්ධනාගාර ගත කර තිබේ. ඒ මාතර ප්‍රධාන මහේස්ත්‍රාත් ඉසුර නෙත්තිකුමාර මහතා විසින් දෙන ලද නියෝගයක් මතයි. රංගන ශිල්පී රයන් වැන් රෝයන්ට එල්වී ඇති චෝදනාව වන්නේ ගංජා මිලි මාකඳුරේ මදූෂ් සමඟ සිටියදී අත්අඩංගුවට පත්ව ඩුබායි රාජ්‍යයෙන් පිටුවහල් කළ රංගන ශිල්පී රයන් වැන් රෝයන් ඇතුළු පස් දෙනෙකු ඊයේ දිවයිනට පැමිණියේය. එහිදී රයන් වැන් රෝයන් ඇතුළු පිරිස අපරාධ පරීක්ෂණ දෙපාර්තමේන්තුව විසින් සිය භාරයට ගත් අතර පොලිස් මත්ද්‍රව්‍ය නාශක කාර්යංශය සහ අපරාධ පරීක්ෂණ දෙපාර්තමේන්තුව ඔවුන්ගෙන් පැය 18කට අධික කාලයක් ප්‍රශ්න කරනු ලැබීය. ඉන් අනතුරුව අද අළුයම 03ට රංගන ශිල්පී රයන් වැන් රෝයන් වැලිගම පොලීසිය වෙත බාර දීමට කටයුතු කර තිබිණි. ගංජා ග්‍රෑම් 5යි මිලි ග්‍රෑම් 750ක් ප්‍රවාහනය කර පලා යාමේ චෝදනාව සම්බන්ධයෙන් සිදුකෙරරෙන පරීක්ෂණයකට අදාලව ප්‍රශ්න කිරීම සඳහා අද පෙරවරු 6.30පමණ වන විට රංගන ශිල්පී රයන් වැන්රොයන් වැලිගම පොලීසිය වෙත රැගෙන ආ අතර පසුව ඔහු මාතර මහේස්ත්‍රාත් අධිකරණය වෙත ඉදිරිපත් කෙරිණි. මේ අතර රයන් වැන් රෝයන් සමඟ අපරාධ පරීක්ෂණ දෙපාර්තමේන්තුව සිය භාරයට ගත් සෙසු සිව්දෙනා වන කොලොන්නාව ප්‍රදේශයේ පදිංචි 22 හැවිරිදි මොහොමඩ් වෂිම්ඩීන්, සීදුව පදිංචි 25 හැවිරිදි දිමුතු සුරන්ත පෙරේරා, අළුබෝමුල්ල ප්‍රදේශයේ පදිංචි 28 හැවිරිදි සුරාජ් කාවින්ද සිල්වා සහ කඹුරුපිටිය ප්‍රදේශයේ පදිංචි 40 හැවිරිදි චරිත් පත්මන් කොඩිකාර යන අය පොලිස් මත්ද්‍රව්‍ය නාශක කාර්යංශය සහ අපරාධ පරීක්ෂණ දෙපාර්තමේන්තුව සිදුකළ දීර්ඝ ප්‍රශ්න කිරීම්වලින් අනතුරුව අද මුදා හැරිණි.", "URL": "https://sinhala.adaderana.lk/news.php?nid=107450", "Category": null, "Parent URL": null}