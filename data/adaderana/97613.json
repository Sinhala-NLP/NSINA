{"Source": "Adaderana", "Timestamp": "October 13, 2018 08:23 am", "Headline": "සහල් මිල දී ගැනීමේදි ප්‍රවේසම් වන්න", "News Content": "වර්ණ මිශ්‍රීත සහල් වර්ග වර්තමානයේ වෙලඳපලේ පවතින බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එහි ලේකම් මහේන්ද්‍ර බාලසූරිය මහතා පෙන්වාදෙන්නේ විශේෂයෙන් රතු කැකුලු සහල් වෙනුවට වර්ණ කළ වෙනත් සහල් වර්ග වෙළඳපලේ පවතින බැවින් ජනතාව මේ පිළිබඳව දැඩි අවධානය යොමු කළ යුතු බවයි. ඒ සම්බන්ධයෙන් අද දෙරණ කළ වීමසීමකදි ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ ලේකම් මහේන්ද්‍ර බාලසූරිය මහතා මේ බව පැවසීය.", "URL": "https://sinhala.adaderana.lk/news.php?nid=97613", "Category": null, "Parent URL": null}