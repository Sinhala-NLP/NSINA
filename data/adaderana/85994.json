{"Source": "Adaderana", "Timestamp": "March 20, 2018 02:29 pm", "Headline": " අල්ලස් කොමිසම දේශපාලන යාන්ත්‍රණයක් බවට පත්වෙලා ", "News Content": "අධිකරණ සංවිධාන සංශෝධන පනතට එරෙහිව පෙත්සම් ඉදිරිපත් කර ඇති බව මහාචාර්ය ජී.එල්.පීරිස් මහතා පවසයි. අද(20) කොළඹදී පැවති මාධ්‍ය හමුවකදී ඒ මහතා කියා සිටියේ දේශපාලන වශයෙන් පළි ගැනීමට නොහැකි නිසා විශේෂ අධිකරණ පද්ධති ගෙන ඒම මඟින් එය සිදු කිරීමට මේ රජය කටයුතු කිරීමට සූදානම් බවයි. එමෙන්ම මහින්ද රාජපක්ෂ මහතා ප්‍රමුඛ ඔහුගේ පවුලේ පිරිස්වල ප්‍රජා අයිතිය අහෝසි කිරීමේ සැලසුම් ක්‍රියාත්මක බවද ඒ මහතා කියා සිටියේය. එමෙන්ම විශේෂ අධිකරණ පද්ධතියක අවශ්‍යතාවය නීතිපති විසින් අගවිනිසුරුවරයාට පැවසිය යුත්තක් බවත්, නමුත් මෙම අධිකරණ සංවිධාන සංශෝධන පනත මඟින් සිදු වී ඇත්තේ අගවිනිසුරුවරයාගේ බලය විධායක නිලධාරීන්ට පැවරීමක් බවද ඒ මහතා පැවසීය. එමෙන්ම අද වන විට අල්ලස් කොමිසමද දේශපාලන යාන්ත්‍රණයක් බවට පත් වී ඇති බවද ඒ මහතා කියා සිටියේය. එමෙන්ම එය පක්ෂග්‍රාහී ආයතනයක් බවට පත් වී ඇති බවද ඒ මහතා පවසයි.", "URL": "https://sinhala.adaderana.lk/news.php?nid=85994", "Category": null, "Parent URL": null}