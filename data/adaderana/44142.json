{"Source": "Adaderana", "Timestamp": "June 22, 2014 09:29 am", "Headline": "පාපැදි අනතුරු වැළැක්වීමට විශේෂ වැඩපිළිවෙළක්", "News Content": "රාත්‍රී කාලයේ දී ධාවනය කරන පාපැදි හේතුවෙන් සිදුවන අනතුරු අවම කරගැනීම සඳහා නොච්චියාගම පොලීසිය විසින් වැඩපිළිවෙළක් ක්‍රියාත්මක කර තිබේ. ඒ අනුව නියමිත ප්‍රමිතීන්ට අනුකූල නොවන ලෙස ධාවනය කරන පාපැදි 52ක් නොච්චියාගම නගරයේ දී පොලිස් භාරයට ගෙන ඇති බව වාර්තා වෙයි. ඊයේ(21) පස්වරු 6.00 සිට රාත්‍රී 10.00 දක්වා කාලය තුළ අදාළ පාපැදි සිය බාරයට ගත් බව පොලීසිය පැවසුවේය. රාත්‍රී කාලයේ ගමන් කිරීමේ දී විදුලි ලාම්පු නොමැතිවීම පාපැදිවල පසුපස සංඥා පුවරු නොමැතිවීම ඇතුළු හේතු මත එම පාපැදි පොලිස් බාරයට ගෙන තිබේ. අදාළ අවශ්‍යතා සම්පුර්ණය කිරීමෙන් පසු පාපැදි රැගෙන යන ලෙස ඒවායේ හිමිකරුවන්ට පොලීසිය දැනුම් දී ඇත.", "URL": "https://sinhala.adaderana.lk/news.php?nid=44142", "Category": null, "Parent URL": null}