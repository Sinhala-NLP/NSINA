{"Source": "Adaderana", "Timestamp": "July 2, 2019 12:58 pm", "Headline": "ඉරානය සිදු කරන ගින්දර සෙල්ලම් ගැන ට්‍රම්ප් අදහස් දක්වයි", "News Content": "ඉරානය ගින්දරත් සමඟ සෙල්ලම් කරමින් සිටින බව අමෙරිකානු ජනාධිපති ඩොනල්ඩ් ට්‍රම්ප් පවසයි. ඉරානය විසින් සිදුකරන ලද ප්‍රකාශයකට ප්‍රතිචාර දක්වමින් ඔහු මේ බව සඳහන් කළේය. අමෙරිකා මෙක්සිකෝ දේශ සීමාවේ සිටින මධ්‍යම අමෙරිකානු සංක්‍රමණිකයන්ට අමෙරිකානු ඩොලර් බිලියන හතරයි දශම හයක ආධාර සැපයීම සඳහා වන කෙටුම්පතකට ඩොනල්ඩ් ට්‍රම්ප් අත්සන් තබා තිබේ. එම මුදලින් ඩොලර් බිලියන දෙකයි දශම නවයක් සංක්‍රමණික ළමුන්ගේ සුබසාධනය සඳහා වෙන්කර ඇති අතර ඉතිරි මුදල සංක්‍රමණික ජනතාවට ආහාර, නවාතැන් ඇතුළු පහසුකම් සඳහා වෙන්කර ඇති බව සඳහන් වෙයි. අදාළ කෙටුම්පත අත්සන් තැබූ අවස්ථාවේදී ජනාධිපතිවරයා ඉරානය සහ චීනය සම්බන්ධයෙන් ද අදහස් දක්වා තිබුණි. ඉරානය ගින්දරත් සමඟින් සෙල්ලම් කරමින් සිටින බව ජනාධිපතිවරයා එහිදී ප්‍රකාශ කළේය. ඒ 2015 වර්ෂයේදී අත්සන් තැබූ න්‍යෂ්ටික ගිවිසුමෙන් අවසර ලබාදී ඇති මට්ටම ඉක්මවා යුරේනියම් බල ගන්වන බවට ඉරානය සිදුකළ ප්‍රකාශයට ප්‍රතිචාර දැක්වීමක් ලෙසයි. අමෙරිකාව අදාළ න්‍යෂ්ටික ගිවිසුමෙන් ඉවත් වූ පසුව ඉරානය එම ගිවිසුමේ කොන්දෙසි ප්‍රබල ලෙස කඩ කිරීමට උත්සහගත් පළමු අවස්ථාවද එය වනවා. එමෙන්ම චීනය සමඟ වෙළඳ සාකච්ඡා සිදුකරගෙන යමින් සිටින බවද ඩොනල්ඩ් ට්‍රම්ප් මෙම මාධ්‍ය හමුවේදී පවසා තිබුණි.", "URL": "https://sinhala.adaderana.lk/news.php?nid=113197", "Category": null, "Parent URL": null}