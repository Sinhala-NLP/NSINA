{"Source": "Adaderana", "Timestamp": "December 27, 2017 06:02 am", "Headline": "බොගවානා වත්තේදී වතුකම්කරුවන්ට බඹර ප්‍රහාරයක්", "News Content": "බගවන්තලාව පොලිස් වසමට අයත් බොගවානා වතුයායේ තේ දළු නෙලමින් සිටි වතුකම්කරුවන් පිරිසකට එල්ල වු බඹර ප‍්‍රහාරයෙන් තුවාල ලැබු වතුකම්කරුවන් විසිදෙනෙකු බගවන්තලාව ප‍්‍රාදේශිය රෝහල වෙත ඇතුලත් කර ඇති බව එම රෝහලේ දිස්ති‍්‍රක් වෛද්‍ය නිළධාරි ඒ.එස්.කේ ජයසුරිය මහතා පැවසීය. ඊයේ (26) උදැසන 11.30ට පමණ තේ දළු නෙලමින් සිටියදි තේ වතුයායේ ගලක් මත බැද තිබු බඹර කුඩුවක් ඇවිස්සි තමන්ට පහරදුන් බව තුවාල ලබා නේවාසිකව ප‍්‍රතිකාර ලබන වතුකම්කරුවන් ප්‍රකාශ කළේය. බඹර ප‍්‍රහාරයෙන් තුවාල ලැබු වතුකම්කරු කාන්තාවන් දොළොස්දෙනෙකු හා වතුකම්කරුවන් දෙදෙනෙකු නේවාසිකව ප‍්‍රතිකාර ලබන අතර සෙසු අය බාහිර රෝගි අංශයෙන් ප‍්‍රතිකාර ලබා පිටව ගිය බව දිස්ති‍්‍රක් වෛද්‍ය නිළධාරිවරයා වැඩිදුරටත් ප්‍රකාශ කළේය. අනතුර පිළිබදව බගවන්තලාව පොලිසියද පරික්‍ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=82120", "Category": null, "Parent URL": null}