{"Source": "Adaderana", "Timestamp": "June 13, 2012 12:04 pm", "Headline": "ශ්‍රී ලාංකීය පාරිභෝගිකයන්ටම උචිත භාණ්ඩ හා සේවා නිපදවීමට 3M අවධානය ", "News Content": "3M ජාත්‍යන්තර සමාගමේ ආසියානු-පැසිෆික් හා චීන කලාපයේ පර්යේෂණ හා සංවර්ධන උප සභාපති ආචාර්ය ජෝ ලියු සහ ඉන්දීය පර්යේෂණ හා සංවර්ධන උප සභාපති ආචාර්ය රාජා කි‍්‍රෂ්ණමූර්ති යන මහත්වරු පසුගියදා ශ්‍රී ලංකාවේ සංචාරයක නිරත විය. 3M පාරිභෝගිකයන් හමුවී ඔවුන්ගේ අවශ්‍යතා නිසි ලෙස හදුනාගෙන එම අවශ්‍යතාවලට ඔබින නිෂ්පාදන හා සේවා පිළිබඳව අධ්‍යයනයක නිරත වීම මෙම සංචාරයේ අරමුණ විය. ලොව පුරා ව්‍යාප්තව ඇති 3M ජාලය හරහා පාරිභෝගික අදහස් ඔස්සේ ඒ ඒ වෙළෙඳපළට නිසිලෙස ගැළපෙන භාණ්ඩ හා සේවා නිෂ්පාදනය කිරීම මේ වනවිට ආරම්භ කර ඇත. ආසියානු - පැසිෆික් කලාපීය රටවල 3M ව්‍යාපාරික කටයුතු ඉතා සිඝ‍්‍රයෙන් වර්ධනයවන බව මේ සම්බන්ධයෙන් අදහස් දැක්වු ආචාර්ය ජෝ ලියු මහතා පෙන්වා දී ඇත. ලොව විවිධ වෙළෙදපළවල අවධානය 3M නිෂ්පාදන හා සේවා වෙත යොමු වී ඇති අතර පසුගිය වසර කිහිපය තුළ සුවිශේෂ වර්ධනයක් එම නිෂ්පාදන අත්කරගෙන ඇති බව ආචාර්ය ලියු මහතා ප‍්‍රකාශ කළේය. දැනට ශ‍්‍රී ලංකාවේ පර්යේෂණ හා සංවර්ධන අංශයක් ක‍්‍රියාත්මක නොවුනත්, ඉන්දියාවේ පිහිටි 3M පර්යේෂණ හා සංවර්ධන අංශයෙන් ශ‍්‍රී ලංකාවට අවශ්‍ය කටයුතු සිදුකරයි. ශ‍්‍රී ලංකාවේ පාරිභෝගිකයන්ගේ අවශ්‍යතාවලට උචිත නිෂ්පාදන හා සේවා ඉන්දියාවේ සිට සංවර්ධනය කරන බවත්, නුදුරු අනාගතයේදී ශ‍්‍රී ලංකාව තුළම පර්යේෂණ හා සංවර්ධන අංශයක් ස්ථාපනය කිරීමේ අවශ්‍යතාවක් මතුව ඇති බවත් මේ පිළිබඳව අදහස් දැක්වු ආචාර්ය රාජා ක‍්‍රිෂ්ණමූර්ති මහතා ප්‍රකාශ කළේය. ලොවපුරා රටවල් 65 ක පිහිටි 3M කර්මාන්ත ශාලාවලින් නිෂ්පාදනය කරන විවිධ භාණ්ඩ හා සේවා 60,000 ක් මගින් ශ‍්‍රී ලංකාවට උචිත භාණ්ඩ ලබාගැනීමේ හැකියාව පවතියි. නමුත් මෙරට පාරිභෝගිකයන්ට අවශ්‍ය නිෂ්පාදන නව්‍යකරණය කිරීම 3M සමාගමේ අරමුණයි. ආචාර්ය ජෝ ලියු හා ආචාර්ය රාජා කි‍්‍රෂ්ණමූර්ති යන මහත්වරු ශ‍්‍රී ලංකාවට පැමිණීම මගින්ම මෙරට 3M ව්‍යාපාර කටයුතුවල ඇති වී තිබෙන වර්ධනය තහවුරු වන බව 3M ශ‍්‍රී ලංකා සමාගමේ උප සභාපති සුරේන් රාජනාදන් මහතා පවසයි. ඉතා කුඩාවට ආරම්භ කළ 3M ශ‍්‍රී ලංකා ශාඛාව, මේ වන විට දැවැන්ත වර්ධනයක් අත්කරගෙන ඇති බවත් ඉදිරියේදි එය තවත් සාර්ථකත්වයට පත්විය යුතු බවත් රාජනාදන් මහතා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=24995", "Category": null, "Parent URL": null}