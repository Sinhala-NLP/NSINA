{"Source": "Adaderana", "Timestamp": "June 4, 2011 12:25 pm", "Headline": "රොෂේන්ගේ දේහය ගල්ලොලුව දේවස්ථානයට ගෙනඑයි", "News Content": "කටුනායක නිදහස් ‍වෙළඳ කලාපයේ ඇතිවූ ගැටුමේ දී මියගිය රොෂේන් චාන‍කගේ දේහය පිළිබඳ අවසන් ආගමික කටයුතු සිදුකිරීම සඳහා අද(04) පෙරවරු 9 ට මිනුවන්ගොඩ, ගල්ලොලුව, රෝමානු කතෝලික දේවස්ථානය වෙත රැගෙනවිත් තිබේ. ඔහුගේ නිවස තුළ අවසන් ආගමික කටයුතු සිදුකළ නොහැකි බැවින් මෙසේ මෘත දේහය දේවස්ථානය වෙත රැගෙන විත් ඇති අතර තවමත් දේහය දේවස්ථානය තුළ තැන්පත් කර ඇති බව ද සඳහන්ය. දේහය පිළිබඳ අවසන් කටයුතු සිදුවන අද දිනය තුළ මිනුවන්ගොඩ නගරයේ සහ කටුනායක නිදහස් වෙළඳ කලාපයේ විශේෂ ආරක්ෂාවක් යොදවා ඇති බව පොලිසිය පවසයි. පොලිසියට අමතරව එම ප්‍රදේශවල ආරක්ෂාව සඳහා යුද හමුදාව ද යොදවා තිබේ.", "URL": "https://sinhala.adaderana.lk/news.php?nid=16544", "Category": null, "Parent URL": null}