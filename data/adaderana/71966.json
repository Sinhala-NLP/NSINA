{"Source": "Adaderana", "Timestamp": "April 11, 2017 11:28 am", "Headline": "මාවනැල්ල මූලික රෝහලේ කනිෂ්ඨ සේවකයින් වර්ජනයක්", "News Content": "මාවනැල්ල මූලික රෝහලේ කනිෂ්ඨ කාර්ය මණ්ඩලය වැඩ වර්ජනයක් ආරම්භ කර තිබේ. වෛද්‍ය අධිකාරීවරියගේ අත්නෝමතික පාලනයට විරෝධය පළ කරමින් අද (11)උදෑසන 6.30 සිට මෙම වැඩවර්ජනය ආරම්භ කළ බව ශ්‍රී ලංකා ජනරජ සෞඛ්‍ය සේවා සංගමයේ මාවනැල්ල ශාඛා සභාපති ලක්සිරි චමින්ද මහතා සඳහන් කළේය. සුළු සේවා පාලකවරුන්ගේ රාජකාරිද හෙද නිලධාරීන්ට පවරා දීමට වෛද්‍ය අධිකාරීවරිය කටයුතු කර ඇති බවද ලක්සිරි චමින්ද මහතා පවසයි. මේ පිළිබඳව අද දෙරණ මාවනැල්ල මූලික රෝහලේ වෛද්‍ය අධිකාරී එන්. විජේසූරිය මහත්මියගෙන් විමසීමක් කළේය. ඇය කියා සිටියේ වැඩවර්ජනය හෝ ඔවුන්ගේ ගැටළු සම්බන්ධයෙන් කනිෂ්ඨ කාර්ය මණ්ඩලය මෙතෙක් තමන් දැනුවත් කර නොමැති බවය.", "URL": "https://sinhala.adaderana.lk/news.php?nid=71966", "Category": null, "Parent URL": null}