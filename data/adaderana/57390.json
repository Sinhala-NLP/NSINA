{"Source": "Adaderana", "Timestamp": "February 19, 2016 04:47 pm", "Headline": "සාම්පූර් බලාගාරයේ 2වන අදියරේ ඉදිකිරීම් ඉදිරියේදී  ", "News Content": "සාම්පූර් ගල් අගුරු විදුලි බලාගාරයේ පළමු සහ දෙවන අදියරේ ඉදිකිරීම් කටයුතු ඉදිරි මාස කිහිපය තුළදී කඩිනමින් ආරම්භ කරන ලෙස විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා අදාළ නිලධාරීන්ට උපදෙස් ලබාදී තිබේ.සාම්පුර් බලාගාර පරිශ්‍රයේ නිරීක්ෂණ චාරිකාවක නිරත වෙමින් අමාත්‍යවරයා මෙම අදහස් පළ කර ඇත.එහිදී බලාගාරයේ ඉදිකිරීමට යෝජිත භූමිය, ඒ සඳහා වන පිවිසුම් මාර්ගය සහ බලාගාරයේ දත්ත ඇතුළත් සැළැස්ම අමාත්‍යවරයා පරීක්ෂා කළ බව විදුලිබල හා පුනර්ජනනීය බලශක්ති අමාත්‍යාංශය සඳහන් කළේය.විදුලි පාරිභෝගිකයාට අවම මිලක් සහ අවම පරිසර හානියක් යටතේ අඛණ්ඩ සහ ගුණාත්මක විදුලි සැපයුමක් ලබාදීමට කටයුතු කරන බව පැවසූ අමාත්‍යවරයා ඒ සඳහා ජනතාවගේ සහයෝගය උපරිමයෙන් අපේක්ෂා කරන බව එහිදී සඳහන් කර තිබේ.", "URL": "https://sinhala.adaderana.lk/news.php?nid=57390", "Category": null, "Parent URL": null}