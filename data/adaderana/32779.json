{"Source": "Adaderana", "Timestamp": "March 27, 2013 02:53 pm", "Headline": "ඉන්දීය අත්අඩංගුවේ සිටි මෙරට ධීවරයින් පිරිසක් නිදහස්", "News Content": "ඉන්දියාවේ ධීවර බලධාරීන්ගේ අත්අඩංගුවට පත්ව සිටි තවත් ධීවරයින් පිරිසක් නිදහස් කොට තිබේ. ඉන්දීය මුහුදු සීමාව උල්ලංඝණය කිරීම හේතුවෙන් මොවුන් ඉන්දීය වෙරළ ආරක්ෂක බලකාය විසින් අත්අඩංගුවට ගෙන තිබිණි. යාත්‍රා 02 ක් සහ ධීවරයින් 10 දෙනෙකු මෙලෙස අත්අඩංගුවට ගෙන තිබූ බව ධීවර අමාත්‍යංශය සඳහන් කළේය. කෙසේ වෙතත් ධීවර අමාත්‍යංශය ඉන්දීය ධීවර බලධාරීන් සමග සිදු කළ සාකච්ඡාවකින් අනතුරුව මෙම ධීවරයින් බේරාගැනීමට හැකිව තිබේ. ඒ අනුව මොවුන් හෙට (28) දිනයේ දී මෙරටට පැමිණීමට නියමිතය.", "URL": "https://sinhala.adaderana.lk/news.php?nid=32779", "Category": null, "Parent URL": null}