{"Source": "Adaderana", "Timestamp": "December 22, 2012 08:26 pm", "Headline": "මනම්පිටිය - ගල්ලෑල්ල යටවෙයි", "News Content": "පොළොන්නරුව - මඩකළපුව ප්‍රධාන මාර්ගයේ මනම්පිටිය හා ගල්ලෑල්ල අතර ප්‍රදේශය ජලයෙන් යටවී තිබේ. මේ හේතුවෙන් එම ප්‍රදේශයේ ගමනා ගමන කටයුතුවලට බාධා එල්ල වී ඇතැයි ආපදා කළමනාකරණ මධ්‍යස්ථානය පවසයි. පරාක්‍රම සමුද්‍රයේ තවත් වාන් දොරටු 6ක් අද පස්වරුවේ විවෘත කිරීමත් සමග මෙලෙස මනම්පිටිය හා ගල්ලෑල්ල අතර ප්‍රදේශය අඩි 2-3ත් අතර මට්ටමකින් ජලයෙන් යටවී ඇති අතර රියදුරන්ගෙන් විකල්ප මාර්ග භාවිතා කරන්නැයි එම මධ්‍යස්ථානය ඉල්ලීමක් කරයි. එම සමුද්‍රයේ වාන් දොරටු 4ක් අද පෙරවරුවේ විවෘත කරන ලදී.", "URL": "https://sinhala.adaderana.lk/news.php?nid=30171", "Category": null, "Parent URL": null}