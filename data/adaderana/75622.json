{"Source": "Adaderana", "Timestamp": "July 25, 2017 05:27 pm", "Headline": " බස්නාහිර පළාත තුළ තෙදින ඩෙංගු මර්දන වැඩසටහනක්", "News Content": "බස්නාහිර පළාත තුළ ලබන 27 දා සිට තෙදින ඩෙංගු මදුරු මර්දන වැඩසටහනක් ක්‍රියාත්මක කරන බව සෞඛ්‍ය අමාත්‍යංශය පවසයි.එහිදී නිවාස හා පරිශ්‍ර පරීක්ෂා කිරීම සඳහා කණ්ඩායම් 1200ක් පත්කර ඇති බව එම අමාත්‍යංශය සඳහන් කළේය.මෙම වැඩසටහන යටතේ ලබන 28 වනදා සියලුම පාසල් පිරිසිදු කිරීමේ වැඩපිළිවෙළක් ද ක්‍රියාත්මක කර ඇති අතර අගෝස්තු පාසල් නිවාඩු මාසයේදී සතියකට වරක් පාසල් පද්ධතිය පිරිසිදු කිරීමටද සැලසුම් කර තිබේ.මේ අතර ජාතික ඩෙංගු මර්දන ඒකකය සඳහන් කළේ මේ වසරේ ගත වූ කාලය තුළ ඩෙංගු රෝගය හේතුවෙන් පුද්ගලයින් 301 දෙනෙකු මියගොස් ඇති බවයි. එමෙන්ම ඩෙංගු රෝගීන් එක් ලක්ෂ 5000ක් වාර්තා වී ඇති අතර වැඩිම රෝගීන් සංඛ්‍යාවක් බස්නාහිර පළාතෙන් වාර්තා වී තිබේ.", "URL": "https://sinhala.adaderana.lk/news.php?nid=75622", "Category": null, "Parent URL": null}