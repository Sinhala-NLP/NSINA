{"Source": "Adaderana", "Timestamp": "November 11, 2015 05:21 pm", "Headline": "මත්ස්‍ය තහනම ඉවත්කර ගැනීම ගැන සාකච්ඡාවට යුරෝපා සංගමයෙන් එයි", "News Content": "යුරෝපා සංගමය විසින් ශ්‍රී ලංකාවට පනවා ඇති මත්ස්‍ය අපනයන තහනම පිළිබඳ ලබාදී ඇති නිර්දේශවල ප්‍රගතිය නිරීක්ෂණය කිරීම සඳහා එම සංගමයේ නියෝජිතයින් දෙදෙනෙකු දිවයිනට පැමිණීමට නියමිතව තිබේ.හෙට දිනයේ එක් සාමාජිකයෙකු දිවයිනට පැමිණීමට නියමිත අතර ලබන 16 වැනිදා තවත් සාමාජිකයෙකු දිවයිනට පැමිණෙන බව ධීවර හා ජලජ සම්පත් සංවර්ධන අමාත්‍යාංශය සඳහන් කළේය. පසුගිය ජනවාරි මාසයේ සිට යුරෝපා සංගමය විසින් ශ්‍රී ලංකාවේ මසුන් අපනයනය තහනම් කළ අතර එම තහනම ඉවත් කරගැනීම සඳහා යුරෝපා සංගමය විසින් නිර්දේශ කිහිපයක් ලබාදී තිබුණි.අදාළ නිර්දේශ ක්‍රියාත්මක කර තිබේ ද යන්න පිළිබඳ සොයා බලා වාර්තාවක් සකස් කිරීම දිවයිනට පැමිණෙන යුරෝපා සංගම් නියෝජිතයින් දෙදෙනාගේ අරමුණ වී තිබේ.", "URL": "https://sinhala.adaderana.lk/news.php?nid=55038", "Category": null, "Parent URL": null}