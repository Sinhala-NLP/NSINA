{"Source": "Adaderana", "Timestamp": "August 2, 2017 08:59 am", "Headline": " රවී අද බැඳුම්කර කොමිසම හමුවට ", "News Content": "රවී කරුණානායක අමාත්‍යවරයා බැඳුම්කර කොමිසම හමුවේ සාක්ෂි දීමට අද(02) පැමිණීමට නියමිතව තිබේ. රවී කරුණානායක අමාත්‍යවරයාට අදාළ කොමිසම හමුවේ පෙනී සිටින ලෙස දැනුම් දී තිබුණි. ඔහුට කොමිසම හමුවේ ජූලි මස 24 වනදා පෙනී සිටින ලෙස මුල් වරට දැනුම් දී දුන්නේය. කෙසේවෙතත් එදින රවී කරුණානායක අමාත්‍යවරයා කොමිසම හමුවේ පෙනී නොසිටි අතර ඒ වෙනුවට කොමිසම විසින් පසුගිය 26 වෙනි බදාදා පෙනී සිටින ලෙස කොමිසම විසින් දැනුම් දුන්නේය. එහෙත් අමාත්‍යවරයා නීතීඥවරයෙකු මාර්ගයෙන් කොමිසමට දැනුම්දුන්නේ අද දින කොමිසම හමුවේ පෙනී සිටින බවයි. ඒ අනුව රවී කරුණානායක අමාත්යමවරයා අද බැඳුම්කර කොමිසම හමුවේ සාක්ෂි ලබාදීම සඳහා පැමිණීමට නියමිතයි. මේ අතර විදේශ අමාත්යන රවී කරුණානායක මහතාට එරෙහිව තවත් විශ්වාසභංගයක් පාර්ලිමේන්තුවට ඉදිරිපත් කිරීමට බලාපොරොත්තු වන ඒකාබද්ධ විපක්ෂය පවසයි. කොළඹ පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන මහතා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=75877", "Category": null, "Parent URL": null}