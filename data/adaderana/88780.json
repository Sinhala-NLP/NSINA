{"Source": "Adaderana", "Timestamp": "May 9, 2018 01:20 pm", "Headline": "ගුවන් හමුදා ප්‍රහාරවලින් දරුවන් 30ක් මරුට-51 කට තුවාල", "News Content": "ඇෆ්ගනිස්ථානයේ කුන්ඩුස් ප්‍රදේශයට පසුගිය මාසය තුළ ඇෆ්ගන් හමුදාව එල්ල කළ ගුවන් ප්‍රහාරවලින් දරුවන් 30 දෙනෙකු මියගොස් ඇති බව එක්සත් ජාතීන්ගේ සංවිධානය පවසයි. එම සංවිධානය නිකුත් කළ නිවේදනයක දැක්වෙන්නේ ප්‍රහාරවලින් තවත් 51 දෙනෙකු තුවාල ලබා ඇති බවයි. ඇෆ්ගන් හමුදාව විසින් තලෙයිබාන් සංවිධානයේ සාමාජිකයින් ඉලක්ක කර ගනිමින් අදාළ ප්‍රහාර එල්ල කර තිබේ. විශාල ලෙස ජනතාව සහභාගී වන ආගමික උත්සව සහ පාසල් ඉලක්ක කර ගනිමින් ඇෆ්ගන් හමුදාව විසින් රොකට් ප්‍රහාර සහ ගුවන් යානා මඟින් වෙඩි ප්‍රහාර එල්ල කර ඇති බව එක්සත් ජාතීන්ගේ සංවිධානය පවසයි.", "URL": "https://sinhala.adaderana.lk/news.php?nid=88780", "Category": null, "Parent URL": null}