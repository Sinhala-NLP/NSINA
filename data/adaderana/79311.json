{"Source": "Adaderana", "Timestamp": "October 30, 2017 03:14 pm", "Headline": "කේරළ ගංජා සමඟ පුද්ගලයෙකු දැලේ", "News Content": "යාපනය සිට දඹුල්ල දක්වා බස් රථයකින් රුපියල් ලක්ෂ පහකට අධික වටිනාකමින් යුත් කේරළ ගංජා කිලෝ 4 යි ග්‍රෑම් 96 රැගෙනයමින් සිටි පුද්ගලයකු වවුනියාව බස් නැවතුම්පලේදී අද(30) උදෑසන අත්අඩංගුවට ගත් බව වවුනියාව පොලිසිය පැවසීය. වවුනියාව දූෂණ මර්දන ඒකකයේ නිලධාරීන්ට ලද තොරතුරක් මත සිදුකළ වැටලීමේදී සැකකරු විසින් තම ගමන් මල්ලේ සඟවා තිබූ කේරළ ගංජා අත්අඩංගුවට ගත් බව පොලීසිය පැවසීය. සැකකරු යාපනය ප‍්‍රදේශයේ ජාවාරම්කරුවකුගෙන් කේරළ ගංජා මිළදී ගෙන දඹුල්ල ප‍්‍රදේශයට රුගෙන යන බවත්, පසුව එතැන් සිට වෙනත් පුද්ගලයකු පැමිණ කේරළ ගංජා කොළඹට රැගෙන යන බවට තොරතුරු අනාවරණය වී තිබේ. අත්අඩංගුවට ගත් සැකකරු හා කේරළ ගංජා තොගය අද(30) වවුනියාව මහේස්ත‍්‍රාත් අධිකරණයට ඉදිරිපත් කිරීමට නියමිත අතර වවුනියාව පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79311", "Category": null, "Parent URL": null}