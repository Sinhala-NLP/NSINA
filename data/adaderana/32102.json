{"Source": "Adaderana", "Timestamp": "March 4, 2013 12:33 pm", "Headline": "ක්‍රියාමාර්ග පිළිගන්නවා-අභියෝගය සමගියයි", "News Content": "යුද්ධයෙන් අනතුරුව ශ්‍රී ලංකා රජය විසින් ගෙන ඇති ක්‍රියාමාර්ගයන් තමන් පිළිගන්නා බව එක්සත් ජාතීන්ගේ මහලේකම් බැංකි මූන් මහතා පවසයි. දෛනික මාධ්‍ය හමුවේ දී මාධ්‍යවේදියෙකු ශ්‍රී ලංකාව සම්බන්ධයෙන් නැඟූ පැනයකට පිළිතුරු දෙමින් හෙතෙම මේ බව පවසා ඇත. ඒ අතර ඉතිරිව පවත්නා ජාතීන් අතර සමගිය වැනි අභියෝගයන්ට විසඳුම් සෙවීම සම්බන්ධයෙන් එක්සත් ජාතීන්ගේ මහලේකම්වරයා දැඩි අවධානයට ලක්කර තිබේ. මේ සම්බන්ධයෙන් සොයාබැලූ ජපන් තානාපතිවරයා පසුගිය සතියේ දී තමාට මුණගැසුණු බවද හෙතෙම සඳහන් කර ඇත. මෙරට වගවීම සම්බන්ධයෙන් පසුගිය දෙසැම්බර් මස ජපානයේ තානාපතිවරයාගේ ප්‍රධානත්වයෙන් ඇගයීමක් සිදුකෙරුණු අතර ඊට බංග්ලාදේශ, නයිජීරියානු, ශ්‍රී ලංකා නියෝජිතයින් මෙන්ම කොලොම්බියානු විශ්ව විද්‍යාලයීය මහාචාර්යවරයෙකු ද සහභාගී වී තිබේ. කෙසේ වෙතත් මෙහිදී ශ්‍රී ලංකා රජය අන්තර් ජාතික ප්‍රජාව සමග ඵලදායී ලෙස කටයුතු කිරීමේ වැදගත්කම පිළිබඳ එක්සත් ජාතීන්ගේ මහලේකම් බැංකි මූන් මහතා සිය අවධානය යොමු කරයි.", "URL": "https://sinhala.adaderana.lk/news.php?nid=32102", "Category": null, "Parent URL": null}