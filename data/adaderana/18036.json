{"Source": "Adaderana", "Timestamp": "August 13, 2011 11:01 am", "Headline": "නුවරඑළියේ සිමෙන්ති තොග සැඟවූ පුද්ගලයින්ට නඩු", "News Content": "සිමෙන්ති වැඩි මිලට අලෙවි කිරීම සහ තොග සඟවා තබා ගැනීමේ චෝදනා මත පුද්ගලයන් කිහිපදෙනෙකුට එරෙහිව නඩු පැවරීමට පියවර ගන්නා බව නුවරඑළිය පාරිභෝගික සේවා අධිකාරිය පවසයි. කඳපොල, නුවරඑළිය සහ හැටන් ඇතුළු ප්‍රදේශ කිහිපයක ඊයේ(12) සිදුකළ වැටලීම්වල දී සිමෙන්ති කොට්ට 250 ක් පමණ සිය භාරයට ගත් බව නුවරඑළිය පාරිභෝගික සේවා අධිකාරියේ නිලධාරීන් සඳහන් කළේය. පාරිභෝගික සේවා ආඥා පනත යටතේ අදාළ චෝදනා මත වෙළඳුන්ට එරෙහිව නඩු පවරන බව ද එම නිලධාරීන් පැවසීය. පසුගිය කාලය තුළ දිවයින පුරා සිමෙන්ති හිඟයක් පැවති අතර ඇතැම් වෙළදුන් සිමෙන්ති වැඩි මිලට අලෙවි කිරීම සහ තොග සඟවා තැබීම හේතුවෙන් ඔවුන්ට එරෙහිව නීති මගින් කටයුතු කිරීමට සමූපකාර හා අභ්‍යන්තර වෙළඳ කටයුතු අමාත්‍යාංශය තීරණය කර තිබේ.", "URL": "https://sinhala.adaderana.lk/news.php?nid=18036", "Category": null, "Parent URL": null}