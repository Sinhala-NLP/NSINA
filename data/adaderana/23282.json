{"Source": "Adaderana", "Timestamp": "April 4, 2012 11:36 am", "Headline": " මුහුණ සේදීමට ගඟට ගිය සිසුවිය කිඹුලාට බිලි", "News Content": "අකුරැස්ස පොලිස් බලප්‍රදේශයේ නිල්වලා ගඟේ මුහුණ සේදීම සඳහා ගිය තරුණියක කිඹුලකු විසින් ඩැහැගෙන ගොස් ඇති බව පොලීසිය පවසයි. අද දින පෙරවරුවේ අවුරුදු 18 ක් වූ උඩහදූව, මාලිම්බඩ උතුර, පාලටුව ලිපිනයේ පදිංචි දික් ඕවිට කංකානම්ගේ නුවන්ගිකා සත්රනි නැමැති තරුණිය මෙසේ කිඹුලාට බිලිවී ඇත. අකුරැස්ස පොලීසිය එහි ප‍්‍රදේශීය සභාවේද සහාය ඇතිව බෝට්ටු යොදවා පරීක්ෂා කිරීමේදී පෙ.ව 9.00 ට පමණ ඇගේ මළ සිරුර සොයාගන්නට හැකිවූ බව පොලීසිය කියා සිටියි. අකුරැස්ස පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23282", "Category": null, "Parent URL": null}