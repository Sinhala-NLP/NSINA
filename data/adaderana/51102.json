{"Source": "Adaderana", "Timestamp": "May 4, 2015 11:13 pm", "Headline": "  බඹර ප්‍රහාරයකින් 5ක් රෝහලේ - අයෙකුට බරපතළයි", "News Content": "හැටන්, කොටගල ඩෙරික් ක්ලෙයාර් වතුයායේ තේ දළු නෙළමින් සිටි වතු කම්කරුවන් පිරිසකට අද පස්වරුවේ බඹර ප්‍රහාරයක් එල්ල වී තිබේ.එහිදී තුවාල ලැබු වතුකම්කරු කාන්තාවන් සිව්දෙනෙකු සහ වතු කම්කරුවෙකු කොටගල රෝහලට ඇතුළත් කළ බව අප වාර්තාකරු පවසයි. තේ වත්තේ විශාල ගසක බැඳ තිබු බඹර කූඩුවකට උකුස්සෙකු පහරදීම හේතුවෙන් බඹරුන් ඇවිස්සී තමන්ට පහරදුන් බව වතුකම්කරුවන් ප්‍රකාශ කර තිබේ.", "URL": "https://sinhala.adaderana.lk/news.php?nid=51102", "Category": null, "Parent URL": null}