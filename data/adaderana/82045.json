{"Source": "Adaderana", "Timestamp": "December 25, 2017 09:40 am", "Headline": " කූඨ ලේඛන සකස් කරලා වැඩ වරද්දා ගනී", "News Content": "පානදුර, ගුණතිලක මාවත ප්‍රදේශයේ කූඨ ලේඛන සකස් කළ ස්ථානයක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. කළුතර දිසා අපරාධ ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබූ ව්‍යාජ කොන්දොස්තර බලපත්‍ර 08ක්, ව්‍යාජ ජාතික හැදුණුම්පත් 05ක් සහ ව්‍යාජ රබර් මුද්‍රා 13ක් පොලීසිය බාරයට ගෙන තිබේ. සැකකරු පානදුර ප්‍රදේශයේම පදිංචි 59 හැවිරිදි පුද්ගලයෙකි. අත්අඩංගුවට ගත් සැකකරු පානදුර මහේස්ත්‍රාත් අධිකරණයට ඉදිරිපත් කිරීමට නියමිත අතර පානදුර දකුණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82045", "Category": null, "Parent URL": null}