{"Source": "Adaderana", "Timestamp": "October 10, 2017 08:11 am", "Headline": " විදේශීය දුම්වැටි තොගයක් සමඟ චීන ජාතිකයින් 5ක් දැලේ", "News Content": "බලපත්‍ර නොමැතිව විදේශීය දුම්වැටි තොගයක් මෙරටට රැගෙන ඒමට උත්සාහ කළ චීන ජාතිකයින් පස් දෙනෙකු කටුනායක ගුවන්තොටුපලේ දී අත්අඩංගුවට ගෙන තිබේ. ගුවන්තොටුපල පොලිස් ස්ථානයේ නිලධාරීන්ට ලද තොරතුරක් මත ගුවන්තොටුපල පැමිණීමේ පර්යන්තයේ දී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ඔවුන් සතුව තිබී දුම්වැටි පැකට් 355ක් පොලීසිය බාරයට ගෙන තිබේ. අත්අඩංගුවට ගත් චීන ජාතිකයින් මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගුවන්තොටුපල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78536", "Category": null, "Parent URL": null}