{"Source": "Adaderana", "Timestamp": "February 4, 2014 11:19 am", "Headline": "ගිනි අවියක් සමඟ අයෙක් කාටුපුලියන්කුලමේදී අත්අඩංගුවට ", "News Content": "විදේශ රටක නිෂ්පාදිත ගිනි අවියක් ළඟ තබාගත් පුද්ගලයෙකු වනාතවිල්ලුව, කාටුපුලියන්කුලම් ප්‍රදේශයේ දී අත්අඩංගුවට ගෙන තිබේ. වනාතවිල්ලුව පොලීසියට ලද පැමිණිල්ලකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු සතුව තිබී අදාළ ගිනි අවිය සඳහා යොදාගන්නා පතරොම් 17ක් ද පොලීසිය විසින් සොයාගෙන තිබේ. වනාතවිල්ලුව පොලීසිය මේ සම්බන්ධයෙන් වැඩිදුර පරීක්ෂණ පවත්වෙයි.", "URL": "https://sinhala.adaderana.lk/news.php?nid=40876", "Category": null, "Parent URL": null}