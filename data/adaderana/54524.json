{"Source": "Adaderana", "Timestamp": "October 19, 2015 07:04 am", "Headline": "  ධීවර ගැටළු ගැන තමිල්නාඩු ප්‍රධාන ඇමතිවරිය සම්‍ග සාකච්ඡාවට යන්න යයි", "News Content": "පෝක් සමුද්‍ර සංධිය ආශ්‍රිත මුහුදු ප්‍රදේශයේ ධීවර කටයුතු සිදුකිරීමේදී මුහුණ පා ඇති ගැටළු පිළිබඳ සාකච්ඡා කිරිම සඳහා ඉන්දු - ලංකා ධිවර කණ්ඩායම තමිල්නාඩු ප්‍රධාන අමාත්‍යවරිය මුණගැසිමට තීරණය කර තිබේ.මේ පිළිබඳව අදහස් දක්වමින් ඉන්දු - ලංකා ධීවර සුභ සාධක සංසදයේ උපදේශක එස්.පී අන්තෝනි මුත්තු පවසන්නේ අද දිනයේදී මේ පිළබඳව ලිඛිතව තමිල්නාඩු ප්‍රධාන ලේකම්වරිය වෙත සංදේශයක් භාරදීමට කටයුතු කරන බවයි.දෙරටේ සිව් වන වටයේ ධීවර සාකච්ඡාවලදී තමිල්නාඩු ප්‍රධාන අමාත්‍යවරිය මුණගැසිමට සැලසුම් කර ඇති බව ද අන්තෝනි මුත්තු මහතා පවසා තිබේ.සිව් වන වටයේ සාකච්ඡා සඳහා මේ වන විටත් දෙරටින් ධිවරයින් 10 දෙනෙකුගෙන් යුත් කණ්ඩායමක් නම් කර ඇති බව ද ඔහු පවසයි.කෙසේ වෙතත් යාපනය දිස්ත්‍රීක් ග්‍රාමීය ධිවරයින්ගේ සම්මේලනයේ සභාපති පොන්නම්බලම් මහතා පවසා ඇත්තේ මෙම ධීවර සාකච්ඡාවලට ප්‍රථමයෙන් වත්මන් ධීවර අමාත්‍යවරයා මුණගැසි සාකච්ඡා කළ යුතුව පවතින බවයි.මෙමගින් ශ්‍රී ලංකා රජයේ මතය දැන ගැනීමට හැකිවන බව ද ඔහු පවසා තිබේ.", "URL": "https://sinhala.adaderana.lk/news.php?nid=54524", "Category": null, "Parent URL": null}