{"Source": "Adaderana", "Timestamp": "December 8, 2011 09:39 am", "Headline": "විදුලි සෝපානයක් කඩා වැටී අත්උදව්කරුවෙකු මියයයි", "News Content": "කටුගස්තොට ශාන්ත අන්තෝනි විද්‍යාල භූමියේ පිහිටි ළීඳක දිය නෑමට ගිය එම විද්‍යාලයේ ශිෂ්‍යයෙකු එම ළිඳට වැටී මිය ගොස් තිබේ. ඊයේ පස්වරුවේ මෙම අනතුරට ලක්ව ඇත්තේ ‍වයස අවුරුදු 9 ක් පමණ වූ දරුවෙකු බව පොලිසිය පැවසීය. ඔහු මහනුවර, හන්තා‍න පාර ප්‍රදේශයේ පදිංචිව සිටි අයෙකි. මේ අතර මාතර, රාහුල විද්‍යාලයේ පස්මහල් ගොඩනැගිල්ලක විදුලි සෝපානයක් කඩා වැටීමෙන් එහි අත්උදව්කරුවෙකු මිය ගොස් තිබේ. රුහුණු විශ්ව විද්‍යාලයේ කලා උපාධිධාරියෙකු වන ඔහු රැකියාවක් නොමැතිවීම හේතුවෙන් අත්උදව්කරුවෙකු ලෙස සේවය කර ඇති බව වාර්තා වේ. මීට දින තුනකට පෙර 27 හැවිරිදි අදාළ තරුණයා එම රැකියාව සඳහා එක් වී ඇත.", "URL": "https://sinhala.adaderana.lk/news.php?nid=20537", "Category": null, "Parent URL": null}