{"Source": "Adaderana", "Timestamp": "June 23, 2013 09:35 am", "Headline": "කුඩු සමග දැලේ", "News Content": "හෙරොයින් ළඟ තබාගෙන සිටි පුද්ගලයෙකු බදුල්ල, හිගුරුගමුව හන්දිය ප්‍රදේශයේදී අත්අඩංගුවට ගෙන තිබේ. බදුල්ල පොලිසියට ලද තොරතුරක් අනුව සිදුකළ සෝදිසියකදී සැකකරු අත්අඩංගුවට ගත් බව පොලිසිය සඳහන් කළේය. සැකකරු සතුව තිබූ හෙරොයින් ග්‍රෑම් 3යි මිලි ග්‍රෑම් 560 ක් පොලිසිය භාරයට ගෙන ඇත. අත්අඩංගුවට ගත් සැකකරු අද බදුල්ල මහෙස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35168", "Category": null, "Parent URL": null}