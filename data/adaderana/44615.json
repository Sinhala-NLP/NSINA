{"Source": "Adaderana", "Timestamp": "July 12, 2014 11:24 am", "Headline": "ලාංකික ධීවරයින් 41ක්  ඉන්දියාවේදී ඇප මත නිදහස් ", "News Content": "ඉන්දිය අත්අඩංගුවේ පසු වූ ශ්‍රි ලාංකික ධීවරයින් 41 දෙනෙකු සහ යාත්‍රා 08ක් ඉන්දිය රුපියල් ලක්ෂ 15ක දඩ මුදලක් මත නිදහස් කිරිමට එරට අධිකරණයක් නියෝග කර තිබේ. ආන්ද්‍රා ප්‍රදේශ් ප්‍රාන්තයේ කාකිනාද අධිකරණය මගින් අදාළ ධිවරයින් පිරිස සහ ඔවුන්ගේ යාත්‍රා 08ක් මෙලෙස නිදහස් කර ඇති බව ඉන්දිය මාධ්‍ය වාර්තා කළේය. එක් ධිවරයෙකු ඉන්දිය රුපියල් 25 000ක දඩයක් මත සහ එක් යාත්‍රාවක් ඉන්දිය රුපියල් 60 000ක දඩයක් මත නිදහස් කිරිමට එම අධිකරණය නියෝග කර ඇත. ඉන්දිය මුහුදු සීමාවේ ධීවර කටයුතු වල නිරත වීම සම්බන්ධයෙන් පසුගිය මැයි මස 09 වැනිදා ඉන්දිය වෙරළාරක්ෂක නිලධාරින් විසින් මෙම ධිවරයින් පිරිස අත්අඩංගුවට ගෙන තිබුණි. අත්අඩංගුවට ගත් ධිවරයින් මාතර සහ ත්‍රිකුණාමලය යන ප්‍රදේශ වලින් ධිවර කටයුතු සඳහා පිටත්ව ගිය පිරිසක් බව සඳහන් වෙයි. ඊයේ දිනයේ මෙරට අත්අඩංගුවේ පසුවු ඉන්දිය ධිවරයින් 37 දෙනෙකු නිදහස් කිරිමට මන්නාරම මහේස්ත්‍රාත් අධිකරණය නියෝග කළේය. මේ අතර අත්අඩංගුවට ගත් ශ්‍රි ලාංකික ධිවරයින්ගෙන් දඩ මුදල් අය කරගැනීම සම්බන්ධයෙන් ඉන්දියාවේ අසරණ වූ ධිවරයින් නිදහස් කරගැනිම සඳහා වන සන්ධානය අප්‍රසාදය පළ කරයි. ඉන්දු ලංකා ධිවර ගැටළුවට විසඳුම් සොයමින් සිටින අවස්ථාවක මෙවැනි තීරණ අනුමත කළ නොහැකි බව එම සන්ධානය පවසකයි.", "URL": "https://sinhala.adaderana.lk/news.php?nid=44615", "Category": null, "Parent URL": null}