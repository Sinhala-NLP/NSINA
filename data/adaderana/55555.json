{"Source": "Adaderana", "Timestamp": "December 7, 2015 08:58 am", "Headline": " රු.500 ක හොර නෝට්ටුවක් දී මාට්ටු", "News Content": "දකුණූ කළුතර දුම්රිය ස්ථානයේදී රුපියල් 500 ක ව්‍යාජ මුදල් නොට්ටුවක් ලබා දී ටිකට් පතක් ලබා ගැනීමට තැත් කළ තරුණයෙකු අත්අඩංගුවට ගෙන තිබේ.පොලිසිය කියා සිටියේ දුම්රිය ස්ථානාධිපති විසින් සිදු කළ දැනුම්දීමකට අනුව සැකකරු අත්අඩංගුවට ගත් බවයි.සැකකරු 27 හැවිරිදි කිරිඳිවැල ප්‍රදේශයේ පදිංචි තරුණයෙකි.මේ අතර ගාලු මුවදොර පිටියේ වෙළඳසැලකින් රුපියල් 1000 ව්‍යාජ මුදල් නෝට්ටුවක් ලබා දී භාණ්ඩ මිලදී ගැනීමට තැත් කළ 32 හැවිරිදි පුද්ගලයෙකු අත්අඩංගුවට ගෙන තිබේ.පොලිසිය කියා සිටියේ වෙළඳසැල් හිමිකරු විසින් ගාලුමුවදොර පොලිස් මුරපොළේ නිළධාරින්ට සිදු කළ දැනුම්දිමකට අනුව සැකකරු අත්අඩංගුවට ගත් බවයි.අත්අඩංගුවට ගත් සැකකරුවන් වැඩිදුර විමර්ශන සඳහා අපරාධ පරික්ෂණ දෙපාර්තමේන්තුවට බාරදීට නියමිත බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=55555", "Category": null, "Parent URL": null}