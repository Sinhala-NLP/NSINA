{"Source": "Adaderana", "Timestamp": "July 25, 2019 11:38 am", "Headline": "ගඳ ගහන හැටන් ප්‍රධාන බස් නැවතුම්පොළ", "News Content": "හැටන් නගරයේ ප්‍රධාන බස් නැවතුම්පොලේ මහජන වැසිකිලියේ මළ අපද්‍රව්‍ය විවෘත්ත පරිසරයට මුදා හැරීම නිසා මගී ජනතාව මෙන්ම ප්‍රදේශවාසින් දැඩි අපහසුතාවයට පත්ව තිබෙන අතර සෞඛ්‍ය හා පාරසරික ගැටළු උග්‍ර වී තිබේ. බස් නැවතුම්පොලේ ප්‍රධාන කාණු පද්ධතියට මුදා හරින ලද මෙම අපද්‍රව්‍ය දික්ඔය ඇලටත් එමගින් කාසල්රි ජලාශයටත් එකතු වන අතර එහි ජලය දුෂණය වීමෙන් එම ජලය පරිහරණයක කරන ජනතාව දැඩි දුෂ්කරතාවලට පත්වනු ඇත. එමෙන්ම මෙම අපද්‍රව්‍ය විවෘත පරිසරයට එකතුවීම තුලින් ප්‍රදේශය පුරා දැඩි දුර්ගන්ධයක් හමන බව අද දෙරණ වාර්තා කරු පවසයි. ඒ හෙයින් බස් නැවතුම්පොළ වෙත පැමිණෙන මගී ජනතාව මෙන්ම රියදුරු කොන්දොස්තරවරුන් ඇතුළු එහි පැමිණෙන සියළු ජනතාව දැඩි අපහසුතාවය පත්වීමත් සමඟ ගැටළු රැසක් උත්ගත වි තිබේ. මේ නිසා අපිරිසිදු වන කාණුපද්ධතියේ විදිමත් ලෙස ජලය බැස යාමක්ද සිදු නොවන අතර මැසි මදුරු ගහනයද උත්සන්න වී ඇත. අවට ආපනශාලා හා වෙලදසැල් මැසි මදුරුවන්ගෙන් පිරි පවතින අතර මෙම තත්ත්වය ප්‍රදේශයේ ජනතාවට සෞඛ්‍ය හා පාරසරික ගැටළු රැසක් ඇති කරන්නක් බවට පත්ව තිබේ. එමෙන්ම නගර සභාවෙන් ටෙන්ඩරයක් මත ලබාගෙන පවත්වාගෙන යන අතර අනුමත මුදල වල රුපියල් 10 වෙනුවට ටෙන්ඩර්කරු විසින් රුපියල් 20 බැගින් අය කරනු ඇති බව වාර්ථා වේ.", "URL": "https://sinhala.adaderana.lk/news.php?nid=114964", "Category": null, "Parent URL": null}