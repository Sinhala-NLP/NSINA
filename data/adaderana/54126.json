{"Source": "Adaderana", "Timestamp": "September 28, 2015 11:06 am", "Headline": "‍සේයා දැරිය ඝාතනය - මුල් සැකකරුවන් යළි රිමාන්ඩ්", "News Content": "කොටදෙණියාව, සේයා සදෙව්මි දැරියගේ ඝාතනය සම්බන්ධයෙන් මුලදී අත්අඩංගුවට ගත් 17 හැවිරිදි හා 33 හැවිරිදි සැකකරුවන් දෙදෙනා ලබන මස 2 වැනිදා තෙක් රිමාන්ඩ් කර තිබේ.සැකකරුවන් දෙදෙනා අද මිනුවන්ගොඩ මහේස්ත්‍රාත්වරයා හමුවට ඉදිරිපත් කිරීමෙන් පසු මෙම නියෝගය දී ඇති බව පොලිස් මාධ්‍ය ඒකකය පැවසීය.පසුගියදා මෙම සැකකරුවන් දෙදෙනා අත්අඩංගුවට ගෙන උසාවියට ඉදිරිපත් කිරීමෙන් පසු අද දක්වා රිමාන්ඩ් කර තිබිණ.මේ අතර මෙම සිද්ධිය සම්බන්ධයෙන් අත්අඩංගුවට ගත් ප්‍රධාන සැකකරු වන දුනේෂ් ප්‍රියශාන්ත හෙවත් කොණ්ඩයා ලබන මස 5 වැනිදා තෙක් රිමාන්ඩ් කර තිබේ.", "URL": "https://sinhala.adaderana.lk/news.php?nid=54126", "Category": null, "Parent URL": null}