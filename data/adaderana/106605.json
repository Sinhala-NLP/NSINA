{"Source": "Adaderana", "Timestamp": "March 23, 2019 11:07 am", "Headline": "රථවාහන ජාවාරම්කරුවෙක් පොලීසියට කොටු වෙයි", "News Content": "කල්බදු වාරික ගෙවීමට හිඟව පවතින රථවාහන අඩුමුදලට මිලදී ගෙන පසුව ඒවා කොටස් කර අලෙවි කිරීමේ ජාවාරමක නිරත වු පුද්ගලයෙකු මහරගම ජයන්ති පටුමඟ ප්‍රදේශයේදී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකය මඟින් එම පුද්ගලයා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සැකකරු අත්අඩංගුවට ගන්නා අවස්ථාවේදී කොටස් කරන ලද යතුරු පැදියක් ද පොලීසිය විසින් සොයා ගෙන ඇත. මහරගම පමුණුව ප්‍රදේශයේ පදිංචි 53 හැවිරිදි අයෙකු අත්අඩංගුවට ගෙන ඇති අතර ඔහු අද (23) නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි. මිරිහාන විශේෂ අපරාධ මෙහෙයුම් ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106605", "Category": null, "Parent URL": null}