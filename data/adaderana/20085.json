{"Source": "Adaderana", "Timestamp": "November 18, 2011 04:13 pm", "Headline": " ඉ-ස්වාභිමානී 2011-නොවැම්බර් මස 22 දා ", "News Content": "ඉ- ස්වාභිමානී 2011- සම්මාන ප්‍රදානෝත්සවය ජනාධිපති ලේකම් ලලිත්වීරතුංග මැතිතුමාගේ ප්‍රධානත්වයෙන් මෙම මස 22 දා කොළඹ වෝටර්ස් එජ් හෝටලයේදී පැවැත්වේ. ඉ- රාජ්‍ය හා ආයතන , ඉ - සෞඛ්‍ය හා පරිසරය , ඉ - අධ්‍යාපනය හා ඉගැනුම් , ඉ - ක්‍රීඩා හා විනෝදංශ ඇතුළු ප්‍රධාන අංශ එකොළහක් යටතේ සම්මාන පිරිනැමේ. මෙවර සම්මාන ප්‍රදානය සදහා නිර්මාණ 148 ක් ඉදිරිපත්ව තිබෙන අතර ඒ අතරින් ජයග්‍රහණය කරන ලද ඉ- නිර්මාණකරුවන් 20 දෙනෙකු මෙහිදී සම්මානයෙන් පිදුම් ලබයි. කුසලතා සම්මාන 12ක් යෞවන කුසලතා සම්මානයක් සහ ජුරි සභික සම්මාන 2ක් ද මෙහිදී පිරිනැමේ. ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය විසින් මෙම සම්මාන ප්‍රදානෝත්සවය සංවිධානය කර තිබෙන අතර මෙවර සම්මාන ප්‍රදානය පැවැත්වෙන්නේ තෙවැනි වතාවටය.", "URL": "https://sinhala.adaderana.lk/news.php?nid=20085", "Category": null, "Parent URL": null}