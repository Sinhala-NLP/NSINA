{"Source": "Adaderana", "Timestamp": "August 15, 2018 10:06 pm", "Headline": "යතුරුපැදියක් විදුලි කණුවක ගැටී පුද්ගලයෙකු මරුට", "News Content": "අම්පාර, උහන පොලිස් බල ප්‍රදේශයේ උහන සමන බැද්ද පිරිවෙණට ආසන්නයේ දී යතුරු පැදියක් මාර්ගයෙන් ඉවතට පැන විදුලි කණුවක ගැටීම හේතුවෙන් යතුරුපැදියේ ගමන් ගත් පුද්ගලයා මියගොස් ඇති බව අද දෙරණ වාර්තාකරු පවසයි. මෙම යතුරු පැදිය අම්පාර සිට උහන ප්‍රදේශයට ගමන් කර ඇති බව වාර්තා වෙයි. යතුරු පැදිය, මාර්ගයේ දකුණු පසින් මාර්ගයෙන් ඉවතට පැන විදුලි කණුවේ ගැටී ඇති අතර එම අවස්ථාවේ පැදිකරුගේ මුහුණ විදුලි කණුවේ වැදී බරපතළ ලෙස තුවාල සිදු වී තිබේ. තුවාලකරු මාර්ගයේ ගමන් කරමින් තිබූ ගිලන් රථයකින් අම්පාර මහ රෝහලට ඇතුළත් කරන අතරතුර මියගොස් ඇති බවයි. මෙසේ මියගොස් තිබෙන්නේ උහන හිමිදුරාව ප්‍රදේශයේ පදිංචි ආර්.එච්.ආර්.උක්කුබංඩා නැමැති 71 හැවිරිදි පුද්ගයෙකි. සිද්ධිය සම්බන්ධයෙන් උහන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94467", "Category": null, "Parent URL": null}