{"Source": "Adaderana", "Timestamp": "July 7, 2012 02:06 pm", "Headline": "මල්වතු ඔයේ නීති විරෝධීව වැලි ගොඩ දැමූ පිරිසකට මාංචු", "News Content": "මල්වතු ඔයේ නීති විරෝධීව වැලි ගොඩදමමින් සිටි පිරිසක් අත්අඩංගුවට ගෙන තිබේ. පොලිස් විශේෂ කාර්යය බලකායේ මන්නාරම කඳවුරේ නිලධාරීන් කණ්ඩායමක් විසින් සිදුකළ වැටලීමක දී සැකකරුවන් අත්අඩංගුවට‍ ගෙන ඇති බව සඳහන්ය. මෙහිදී වැලි ගොඩදැමීම සඳහා යොදාගත් උපකරණ සහ ට්‍රක් රථයක් ද පොලිස් විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරුවන් වැඩිදුර පරීක්ෂණ සඳහා මුරුන්කන් පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=25583", "Category": null, "Parent URL": null}