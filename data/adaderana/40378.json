{"Source": "Adaderana", "Timestamp": "January 16, 2014 06:00 am", "Headline": "බාලවයස්කාර සිසුවියන් දූෂ්‍ය කළ බාලවයස්කාර සැකකරුවෙක් සොයයි", "News Content": "වයස අවුරුදු 10 ක් වන පාසල් සිසුවියන් තිදෙනෙකු විටින් විට අපහරණය කළ බව කියන 14 හැවිරිදි පාසල් සිසුවෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව හලාවත පොලීසිය කියයි. අපහරණයට ලක්ව ඇත්තේ හලාවත - ආරච්චිකට්ටුව ප්‍රදේශයේ පාසලක එකම පන්තියේ ඉගෙණුම ලබමින් සිටි සිසුවියන් තිදෙනෙකි. අපහරණයට ලක්වී ඇති පාසල් සිසුවියන් තිදෙනා අසල්වැසියන් වන අතර ඔවුන් පාසල් වේලාවෙන් පසුව සෙල්ලම් කරමින් සිටින විට පැමිණෙන සැකකරු විටින් විට එක් සිසුවිය බැගින් කැඳවාගෙන ගොස් අපහරණය කර ඇති බව පොලීසිය විසින් අනාවරණය කරගෙන ඇත. සැකකරු විසින් පසුගිය වසරේ පෙබරවාරි මාසයේ සිට තමන්ට විටින් විට අතවර කළ බව සිසුවියන් පොලීසිය හමුවේ පවසා තිබේ. තම දරුවන්ට සිදුවන මෙම අපරාධය සම්බන්ධයෙන් එක් දැරියකගේ මව්පියන් දැන ගෙන ඒ සම්බන්ධයෙන් සොයා බලන විට සියළු තොරතුරු අනාවරණය වී ඇති බවත්,පසුව එම දැරියන්ගේ මව්පියන් තම දියණියන්ද සමග හලාවත පොලීසියට පැමිණ මේ බව පවසා ඇති බවත් අද දෙරණ වාර්තාකරු පවසයි. අතවරයට පත්ව ඇති බව කියන දැරියන් තිදෙනො වෛද්‍ය පරීක්ෂණයක් සඳහා හලාවත මහා රෝහලට ඇතුළත් කර ඇත. සැකකරු මෙතෙක් අත්අඩංගුවට ගෙන නැත. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=40378", "Category": null, "Parent URL": null}