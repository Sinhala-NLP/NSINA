{"Source": "Adaderana", "Timestamp": "December 12, 2011 03:00 pm", "Headline": "සූරියවැව සෝදිසියකින් නීතී විරෝධී දුම්වැටි 4000 ක් හමුවෙයි", "News Content": "අම්බලන්තොට පොලිස් විශේෂ කාර්යය බලකායේ නිලධාරීන් විසින් සූරියවැව නගරයේ සිදු කරන ලද සෝදිසියක දී පුද්ගලයෙකු සතුව තිබී නීතී විරෝධී දුම්වැටි තොගයක් සොයා ගෙන තිබේ. අදාළ පුද්ගලයා ළඟ තිබී දුම්වැටි 4000 ට අධික ප්‍රමාණයක් සොයා ගැනීමට හැකි වූ බව පොලිසිය කියා සිටියි. අද(12) පෙරවරු‍වේ මෙම සෝදිසි මෙහෙයුම සිදු කර තිබේ. අත්අඩංගුවට ගත් පුද්ගලයා සහ ‍දුම්වැටි තොගය සූරිය වැව පොලිසිය‍ට බාර දී ඇති අතර වැඩිදුර පරීක්ෂණ සූරිය වැව පොලිසිය මඟින් සිදුකරනු ලබයි. අදාළ සැකකරු තණමල්විල ප්‍රදේශයේ පදිංචිකරුවෙකු බව පොලිසිය වැඩිදුරටත් පැවසීය.", "URL": "https://sinhala.adaderana.lk/news.php?nid=20632", "Category": null, "Parent URL": null}