{"Source": "Adaderana", "Timestamp": "February 27, 2010 04:42 pm", "Headline": "SLIM Awards මාර්තු මස 10 වනදා", "News Content": "ලොව විශාලතම අලෙවි පර්යේෂණ නියොජිතායතනය වන \"නීල්සන්\"සමාගම සහ ශ්‍රී ලංකා අලෙවිකරුවන්ගේ ආයතනය (SLIM) එක්ව සංවිධානය කරන SLIM Nielsen PEOPLES AWARDS මෙවරත් මාර්තු 10වන දින කොළඹ වෝටර්ස් ඒජ්හිදී පැවැත්වීමට නියමිතය. වෙනත් සම්මාන උළෙලවල් හා සසඳන කළ මෙම සම්මාන උළෙලෙහි විශේෂත්වය වන්නේ මෙම සම්මාන ප්‍රදානය සඳහා පුද්ගලයින් හා ආයතන නිර්දේශ කරනු ලබන්නේ සාමාන්‍ය ජනතාව ඇසුරින් කරනු ලබන සමීක්ෂණ මගින් වීමය. මෙම සම්මාන උළෙලේදී පුද්ගලයින්, සමාගම්, සන්නාම, වෙළඳ දැන්වීම්, මාධ්‍ය ආයතන, චිත්‍රපට, ටෙලි නාට්‍ය, සංගීත නිර්මාණ හා තවත් අංශ ගණනාවකට සම්මාන පිරිනැමේ. එසේ සම්මාන පිරිනැමෙන්නේ\"වොච් බිල්ඩර්ස් ස්ටෑන්ඩර්ඩ්\"ක්‍රමවේදයට අනුව වයස අවුරුදු 15ත් 60ත් අතර 2000කට ආසන්න ජන නියැඳියකින් මුහුණට මුහුණලා ලිඛිතව සිදුකෙරෙන පරීක්ෂණ ගණනාවක ප්‍රතිඵලයක් ලෙසය.", "URL": "https://sinhala.adaderana.lk/news.php?nid=6980", "Category": null, "Parent URL": null}