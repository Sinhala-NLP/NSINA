{"Source": "Adaderana", "Timestamp": "January 4, 2018 11:19 am", "Headline": "මුදලට සූදු ක්‍රීඩා කළ 8 ක් අත්අඩංගුවට", "News Content": "මුදල් ඔට්ටුවට සූදු ක්‍රීඩා කරමින් සිටි බව කියන 08 දෙනෙකුව මුන්දලම පොලීසියේ නිලධාරීන් විසින් අත්අඩංගුවට ගෙන ඇත. 03 වැනිදා රාත්‍රියේ අගුණවිල ප්‍රදේශයේ දී මෙම අත්අඩංගුවට ගැනීම සිදු කර ඇත. අත්අඩංගුවට ගෙන ඇති සැකකරුවන් සූදු ක්‍රීඩා කරමින් ඇත්තේ ගෙවත්තක ගරාජයක් පිටුපස කොටසකය. එම නිවසේ හිමිකරුවන්ද මෙම සූදු තිප්පල සම්බන්ධයෙන් කිසිවක් දැන නොසිට ඇති බව වැටලීම කළ නිලධාරීන් කියයි. සැකකරුවන් පුත්තලම දිසා අධිකරණයට ඉදිරිපත් කිරීමට නියමිතව ඇත. මුන්දලම පොලීසිය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=82491", "Category": null, "Parent URL": null}