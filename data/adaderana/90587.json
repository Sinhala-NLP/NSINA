{"Source": "Adaderana", "Timestamp": "June 8, 2018 08:05 pm", "Headline": "ම‍නෝ ගනේෂන්ගේ ප්‍රධානත්වයෙන් මහජන ජංගම සේවයක් රත්තොට දී", "News Content": "අඩු පහසුකම් සහිත ප්‍රදේශවල ජනයාට නීතිමය ලේඛන පහසුවෙන් ලබාදීමේ අරමුණ ඇතිව රාජ්‍ය භාෂා සහ ජාතික ඒකාබද්ධතා අමාත්‍යංශය, මාතලේ දිස්ත්‍රික් ලේකම් කාර්යාලය සහ රත්තොට ප්‍රාදේශීය ලේකම් කාර්යාලය එක්ව සංවිධානය කරන ජංගම සේවයක් ජූනි 10 දින පෙ. ව. 9. 00 සිට මාතලේ රත්තොට හින්දු විද්‍යාලයේදී පැවැත්වේ. ජාතික ඒකාබද්ධතා ,සංහිදියා සහ රාජ්‍ය භාෂා ම‍නෝ ගනේෂන් මහතාගේ ප්‍රධානත්වයෙන් මෙම ජංගම සේවය පැවැත්වෙයි. මෙම ජංගම සේවය සඳහා ප්‍රාදේශීය ලේකම් කාර්යාලය, ජාතික හැඳුනුම්පත් දෙපාර්තමේන්තුව, රෙජිස්ට්‍රාර් ජනරාල් දෙපාර්තමේන්තුව, ශ්‍රී ලංකා පොලීසිය,රාජ්‍ය භාෂා කොමිෂන් සභාව,විශ්‍රාම වැටුප් දෙපාර්තමේන්තුව, විදුලි බල මණ්ඩලය, නගර ප්‍රාදේශීය සභාව, ඉඩම් ප්‍රතිසංස්කරණ කොමිෂන් සභාව, ජාතික නිවාස අධිකාරිය, සේවක අර්ථ සාධක අරමුදල, ශ්‍රී ලංකා මහ බැංකුව, ගොවිජන සංවර්ධන දෙපාර්තමේන්තුව, යන ආයතන රැසක් සහභාගී වේ. ලේඛන ලබා ගැනීමේ දී ජයාරූප සහ සාමදාන විනිශ්චයකරුවන්ගේ සහතික ලබාගැනීමට අවශ්‍ය පහසුකම් ද සලසා ඇත.", "URL": "https://sinhala.adaderana.lk/news.php?nid=90587", "Category": null, "Parent URL": null}