{"Source": "Adaderana", "Timestamp": "January 25, 2019 11:30 am", "Headline": "වෙනිසියුලානු ජනාධිපතිගේ ආදායම් කපා හරින්න තීරණයක්", "News Content": "වෙනිසියුලානු ජනාධිපති නිකොලස් මදුරෝගේ ආදායම් මාර්ග කපා හැරීමට පියවර ගන්නා බව අමෙරිකානු ජාතික ආරක්ෂක උපදේශක ජෝන් බෝල්ටන් පවසා ඇත. අමෙරිකාව සමග තානාපති සබඳතා අත්හිටුවීමට වෙනිසියුලානු ජනාධිපතිවරයා තීරණය කර දිනකට පසු අමෙරිකාව මෙම තීරණය ගෙන තිබේ. වෙනිසියුලානු විපක්ෂ නායක ජුවාන් ගුවයිඩෝ අන්තර්වාර රජයේ ජනාධිපතිවරයා ලෙස අමෙරිකාව ඇතුළු රටවල් කිහිපයක් පිළිගෙන තිබුණි. කෙසේ වුවද රුසියාව පවසන්නේ අමෙරිකාවේ මෙම තීරණය ජාත්‍යන්තර නීතිය උල්ලංඝනය කිරීමක් මෙන්ම ලේ වැගිරීමකට සෘජු මැදිහත් වීමක් වන බවය. මේ අතර එක්සත් ජාතීන්ගේ ආරක්ෂක කවුන්සිලය හෙට කැඳවන ලෙස අමෙරිකාව ඉල්ලීමක් කර ඇත.", "URL": "https://sinhala.adaderana.lk/news.php?nid=103039", "Category": null, "Parent URL": null}