{"Source": "Adaderana", "Timestamp": "April 29, 2015 12:42 pm", "Headline": "සෙල්ලම් පිස්තෝල නගරාධිපති හෙට දක්වා රිමාන්ඩ්", "News Content": "හම්බන්තොට නගරාධිපති එරාජ් රවීන්ද්‍ර ප්‍රනාන්දු මහතා හෙට දින දක්වා රක්ෂිත බන්ධනාගාරගත කර තිබේ.ඒ අද ඒ මහතාව හම්බන්තොට මහේස්ත්‍රාත් ඉසුරු හෙට්ටිකුමාර මහතා වෙත යොමු කිරීමෙන් අනතුරුව හෙට දින දක්වා රක්ෂිත බන්ධනාගාරගත කරන ලෙස නියෝග කර ඇති බව අද දෙරණ වාර්තාකරු සඳහන් ක‍ළේය.හම්බන්තොට නගරාධිපති එරාජ් රවීන්ද්‍ර ප්‍රනාන්දු මහතා අද පෙවරුවේ අත්අඩංගුවට ගන්නා ලදී.2014 වසරේදී අම්බලන්තොට පොලිස් අත්අඩංගුවේ පසුවූ සැකකරුවෙකුට පහරදී එම සැකකරු රැගෙනයාමට උත්සාහ දැරීමේ චෝදනාව මත ඔහු අත්අඩංගුවට ගත් බව පොලීසිය සඳහන් කළේය.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ පොලිස් මූලස්ථානයේ විශේෂ විමර්ශන ඒකකය විසින් ඔහු අත්අඩංගුවට ගෙන ඇති බවයි.", "URL": "https://sinhala.adaderana.lk/news.php?nid=50979", "Category": null, "Parent URL": null}