{"Source": "Adaderana", "Timestamp": "June 4, 2010 08:21 am", "Headline": "සරසවි කඩඉම් ලකුණු ලබන සතියේ", "News Content": "මේ වසරේ විශ්ව විද්‍යාල වලට සිසුන් ඇතුළත් කර ගන්නා කඩඉම් ලකුණු ලබන සතියේදී නිකුත් කිරීමට හැකි වනු ඇති බව විශ්ව විද්‍යාල ප්‍රතිපාදන කොමිසන් සභාව පවසයි. අදාළ විශ්ව විද්‍යාලවල කලා, වාණිජ, වෛද්‍ය, ඉංජිනේරු ඇතුළු පීඨ සඳහා ඇතුළත් කරනු ලබන සිසුන් සංඛ්‍යාවත් ඔවුන්ගේ කඩඉම් ලකුණු සංඛ්‍යාවත් ලබන සඳුදා වන විට ප්‍රකාශයට පත් කළ හැකි බව එම කොමිසන් සභාව සඳහන් කරයි. පසුගිය වසරේ පැවති අධ්‍යයන පොදු සහතික පත්‍ර උසස් පෙළ විභාගයෙන් සමත් සිසුන් 23,000ක් පමණ මෙවර විශ්ව විද්‍යාල වලට වරම් ලැබීමට සුදුසුකම් ලබා ඇති බව සඳහන්ය.", "URL": "https://sinhala.adaderana.lk/news.php?nid=8792", "Category": null, "Parent URL": null}