{"Source": "Adaderana", "Timestamp": "July 20, 2012 08:25 pm", "Headline": "රාමසාන් සමය හෙටින් ඇරඹෙයි", "News Content": "ඉස්ලාම් බැතිමතුන්ගේ උපවාස මාසය හෙවත් රාමසාන් සමය හෙට(21) දිනයෙන් ආරම්භ වේ. කොළඹ ප‍්‍රධාන ඉස්ලාමීය දේවස්ථානය විසින් නව සඳ දැකීමෙන් අනතුරුව උපවාස සමය ආරම්භ වූ බව ප‍්‍රකාශයට පත්කිරීමත් සමග මෙසේ උපවාස සමය ඇරඹෙයි. ඉස්ලාමීය දින දර්ශනයට අනුව ශෞව්වාල් මාසය එනම් රාමසාන් මාසයට පසුව එළඹෙන මාසයේ පළමුවරට සඳ දකිනතුරු මෙම උපවාස කාලය කි‍්‍රයාත්මක කිරීම සම්ප‍්‍රදාය වේ.", "URL": "https://sinhala.adaderana.lk/news.php?nid=25933", "Category": null, "Parent URL": null}