{"Source": "Adaderana", "Timestamp": "June 11, 2017 02:04 pm", "Headline": "අනතුරින් 1ක් එලොව යයි", "News Content": "පේදුරුතුඩුව, තුම්පලේ නැගෙනහිර පුල්ලියාර් කෝවිල මාර්ගයේ සිදුවු රිය අනතුරකින් පුද්ගලයෙකු මියගොස් තිබේ.කැබ් රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් තුවාල ලැබු කැබ් රථයේ රියදුරු සහ තවත් තිදෙනෙකු මන්දිගායි රෝහලට ඇතුළත් කිරීමෙන් අනතුරුව පිටුපස ගමන් කළ පුද්ගලයෙකු මියගොස් තිබේ. මියගොස් ඇත්තේ පේදුරුතුඩුව ප්‍රදේශයේ පදිංචිව සිටි 36 හැවිරිදි අයෙකි.අනතුර සම්බන්ධයෙන් පේදුරුතුඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74120", "Category": null, "Parent URL": null}