{"Source": "Adaderana", "Timestamp": "April 27, 2018 12:30 pm", "Headline": "විවිධ වැරදි සම්බන්ධයෙන් 37ක්  අත්අඩංගුවට", "News Content": "යාපනයේ කෝපායි පොලීසිය මඟින් විවිධ වැරදි සම්බන්ධයෙන් පුද්ගලයින් 37 දෙනෙකු අත්අඩංගුවට ගෙන 26 දා යාපනය දිසා අධිකරණය වෙත ඉදිරිපත් කොට තිබේ. මේ පුද්ගලයින් 37 දෙනාගෙන් 27 දෙනෙකු බීමත්ව රිය පැදවීමේ වරද මත අත්අඩංගුවට ගෙන ඇති අතර ඔවුන්ව අධිකරණයට ඉදිරිපත් කිරීමෙන් පසුව 24 දෙනෙකුට එක් අයෙකුට රුපියල් 7500 බැඟින් දඩ නියම කොට මාස නවයක කාලයකට ඔවුන්ගේ රියදුරු බලපත්‍ර අත්හිටුවීමේ නියෝගයක් අධිකරණය මඟින් ලබා දී ඇත. ඉතිරි තුන්දෙනාට රියදුරු බලපත්‍ර නොතිබීම නිසා රුපියල් 15,000 ක දඩයක් නියම කොට තිබේ. තවත් පුද්ගලයින් තුන් දෙනෙකු ඩෙංගු රෝගය ව්‍යාප්ත කිරීමට අනුබල දීමේ චෝදනාව මතද, තවත් දෙදෙනෙකු බලපත්‍රයක් නොමැතිව නීති විරෝධී ලෙස මත්පැන් විකිණීමේ චෝදනාව මතද අත් අඩංගුවට ගෙන ඇති අතර සෙසු පස් දෙනා පොලීසිය විසින් අත් අඩංගුවට ගෙන ඇත්තේ වරෙන්තුකරුවන් වශයෙනි. ඩෙංගු රෝගය බෝකරණ මදුරුවන් ව්‍යාප්ත වීම වැළැක්වීමට පියවර නොගත් තුන් දෙනාට පලමු වතාව නිසා අධිකරණයෙන් සමාව අයැද සිටි නිසා රුපියල් 500 ක රජයේ ගාස්තුවක් නියම කළ අතර මත්පැන් අලෙවි කළ දෙදෙනාට රුපියල් 10,000 ක දඩයක් නියම කොට තිබේ. වරෙන්තුකරුවන් පස් දෙනා මැයි මස 10 වෙනිදා දක්වා රිමාන්ඩ් බාරයේ තබන ලෙස යාපනය දිසා විනිසුරුවරයා නියෝගකොට තිබේ.", "URL": "https://sinhala.adaderana.lk/news.php?nid=88141", "Category": null, "Parent URL": null}