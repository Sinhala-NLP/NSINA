{"Source": "Adaderana", "Timestamp": "November 30, 2013 02:02 pm", "Headline": "එල්.ටී.ටී.ඊ. සාමාජිකයා අල්ලන්න උදව් කරන්නැයි ජයලලිතාට සුබ්‍රනියම්ගෙන් ලිපියක්", "News Content": "අමෙරිකාවෙන් පළාවිත් තමිල්නාඩුවේ සැඟවසිටින එල්.ටී.ටී.ඊ සාමාජිකයෙකු අත්අඩංගුව ගැනීම සඳහා සහය ලබා දෙන ලෙස ඉන්දීය ස්වදේශ කටයුතු අමාත්‍යවරයා තමිල්නාඩු ප්‍රධාන අමාත්‍යවරියගෙන් ඉල්ලීමක් කර තිබේ. ලිපියක් යොමුකරමින් මෙම ඉල්ලීමක් කර ඇති බව ඉන්දීය මාධ්‍ය වාර්තා කළේය. අදාළ එල්.ටී.ටී.ඊ සාමාජිකයා අමෙරිකාව තුළ මුදල් එකතු කිරීමේ ජාවාරමක නිරතව සිට ඇති අතර මොහු අත්අඩංගුවට ගැනීම සඳහා අමෙරිකානු එෆ්.බී.අයි රහස් පොලිස් සේවය කටයුතු කරන බව දැනගැනීමත් සමඟ හෙතෙම ඉන්දියාවට පලාගොස් ඇති බව වාර්තා වේ. මොහු තමිල්නාඩුවේ සිටින බවට මේ වනවිට තොරතුරු අනාවරණය වී ඇති බව ඉන්දීය ස්වදේශ කටයුතු අමාත්‍යවරයා ප්‍රකාශ කර ඇත. අදාළ සැකකරු තමිල්නාඩුවේ සිට ඉන්දීය මාධ්‍ය වලට ප්‍රකාශ ලබා දී ඇති බව ද ඉන්දීය ස්වදේශ කටයුතු අමාත්‍ය සුබ්‍රමනියම් ස්වාමි ඉන්දීය මාධ්‍ය වෙත පවසා තිබේ. ඒ අනුව මොහු තමිල්නාඩුවේ සිටින බවට තහවුරු වී ඇති බව ඉන්දීය මාධ්‍ය වෙත ස්වදේශ කටයුතු අමාත්‍යවරයා පවසා ඇත. මේ තත්ත්වය තුළ මොහු අත්අඩංගුවට ගැනීම සඳහා සහය ලබා දෙන ලෙස ඉන්දීය ස්වදේශ කටයුතු අමාත්‍ය සුබ්‍රමනියම් ස්වාමි තමිල්නාඩු ප්‍රධාන අමාත්‍ය ජයලලිතා ජයරාම්ගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=39217", "Category": null, "Parent URL": null}