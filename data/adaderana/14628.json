{"Source": "Adaderana", "Timestamp": "March 5, 2011 11:53 am", "Headline": "එකම පක්ෂයේ පිරිස් අතර ගැටුම් ඉහළට ", "News Content": "පළාත් පාලන මැතිවරණයේ දී එකම පක්ෂයේ ක්‍රියාකාරීන් අතර ගැටුම් උත්සන්න ‍වීමේ තත්ත්වයක් දැකිය හැකි බව මැතිවරණ නිරීක්ෂණ ජාලය පවසයි. ඊයේ(04) දිනයේ දී ද රත්ගම ප්‍රදේශයෙන් එකම පක්ෂයේ දෙපිරිසක් අතර ප්‍රබල ගැටුමක් වාර්තා වූ බව එහි නියෝජ්‍ය ප්‍රධාන විධායක උපාලි පන්නිලගේ මහතා ප්‍රකාශ කළේය. මෙවර පළාත් පාලන මැතිවරණයට අදාළ ව පළමු මිනිස් ඝාතන සිදුවීම ද රත්ගම ප්‍රදේශයෙන් වාර්තා වී තිබෙන බව මැතිවරණ නිරීක්ෂණ ජාලය සඳහන් කරයි. පැරෑලිය සුනාමි ස්මාරකය අසල දී සිදුවූ වෙඩි තැබීමකින් පුද්ගලයින් දෙදෙනෙකු මියගිය අතර මැතිවරණ ප්‍රචාරක කටයුතු අතරතුර‍ මෙම වෙඩි තැබීම සිදුව ඇති බව මැතිවරණ නිරීක්ෂණ ජාලය පෙන්වා දෙයි.", "URL": "https://sinhala.adaderana.lk/news.php?nid=14628", "Category": null, "Parent URL": null}