{"Source": "Adaderana", "Timestamp": "November 8, 2013 08:57 am", "Headline": "ගිංතොට අනතුරින් ත්‍රීරෝද රථ රියදුරු මරුට", "News Content": "ගාල්ල - කොළඹ ප්‍රධාන මාර්ගයේ ගිංතොට ප්‍රදේශයේ දී ත්‍රීරෝද රථයක් බස් රථයක ගැටීමෙන් ත්‍රීරෝද රථ රියදුරු මියගොස් තිබේ. ඊයේ රාත්‍රි 7. 10ට පමණ උක්වත්ත, ගිංතොට මාර්ගය ඔස්සේ පැමිණි ත්‍රීරෝද රථයක් ප්‍රධාන මාර්ගයට පිවිසිමේ දී කොළඹ සිට ගාල්ල බලා ධාවනය වු බස් රථයක ගැටීමෙන් අනතුර සිදුව ඇති බව පොලිසිය පැවසුවේය. මියගිය පුද්ගලයා රත්ගම, නව ජනපදය ප්‍රදේශයේ පදිංචිව සිටි 49 හැවිරිදි අයෙකි. බස් රථයේ රියදුරු අත්අඩංගුවට ගෙන ඇති අතර ඔහු අද ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=38680", "Category": null, "Parent URL": null}