{"Source": "Adaderana", "Timestamp": "August 4, 2013 08:38 am", "Headline": "දිය රකුසාට මරණ 3ක්", "News Content": "දිඹුලපතන, ඩෙවොන් ඇළ හරහා ඇති බැම්බ දිගේ ගමන් කිරීමේ දී පය ලිස්සා වැටීමෙන් පුද්ගලයෙකු මියගොස් තිබේ. සිද්ධියෙන් මියගොස් ඇත්තේ 23 හැවිරිදි දිඹුලපතන ප්‍රදේශයේ පදිංචිව සිටි අයෙකි. මේ අතර නුවරඑළිය ග්‍රෙගරි වැවේ පාවෙමින් තිබියදී සොයාගත් කාන්තා මළ සිරුරක් සම්බන්ධයෙන් නුවරඑළිය පොලිසිය විමර්ශන ආරම්භ කර තිබේ. මියගොස් ඇත්තේ 20 හැවිරිදි කඳපොළ ප්‍රදේශයේ පදිංචිකාරියකි. මේ අතර ඊයේ පස්වරුවේ රත්ගම, බූස්ස ගිං ගඟ පාලමෙන් ගඟට පැනීම හේතුවෙන් පුද්ගලයෙකු අතුරුදන්ව තිබේ. අතුරුදන් වු පුද්ගලයා සෙවීමේ කටයුතු පොලීසිය හා නාවික හමුදාව එක්ව සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=36354", "Category": null, "Parent URL": null}