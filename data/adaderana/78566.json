{"Source": "Adaderana", "Timestamp": "October 10, 2017 04:40 pm", "Headline": "කිලිනොච්චිය ජනතාව පොලිස් නිලධාරියෙකුට උපහාර පුදයි", "News Content": "කිලිනොච්චිය,ධර්මපුරම් පොලිස් කොට්ඨාසයේ සහෝදර ජනතාව වෙත ළබැදි සේවාවක් ඉටු කළ ධර්මපුරම් හිටපු පොලිස් ස්ථානාධිපති උප පොලිස් පරීක්ෂක එම්.එම්.ඩි.එන් චතුරංග මහතා වෙත සේවාව අගයකරමින් උපහාර දැක්වීමේ වැඩසටහනක් ඊයේ(09) ධර්මපුරම් ප‍්‍රජාශාලාවේදී පැවැත්විණ.අපරාධ මැඩලීම , නීති විරෝධී ජාවාරම් මැඩලීම හා ප‍්‍රදේශයේ ජනතාවගේ ආරක්ෂාව වෙනුවෙන් කැපවීමෙන් සේවය ඉටුකිරීම වෙනුවෙන් චතුරංග මහතා වෙත උපහාර පුද කිරීමට වැඩසටහනක් සංවිධානය කළ බව කිලිනොච්චිය ජනතාව පැවසූහ.කිලිනොච්චිය ජනතාව පැවසූවේ තමන් සිංහල පොලිස් නිලධාරියෙකු වෙනුවෙන් ජනතා කැමැත්ත මත උපහාර පිදු පළමු අවස්ථාව මෙය වන බවයි.ධර්මපුරම් සිවිල් ජනතාව, ධර්මපුරම් විද්වත් කමිටුව හා සිවිල් ආරක්ෂක කමිටුව උපහාර පිදීමේ වැඩසටහන සංවිධානය කොට තිබිණ.", "URL": "https://sinhala.adaderana.lk/news.php?nid=78566", "Category": null, "Parent URL": null}