{"Source": "Adaderana", "Timestamp": "May 1, 2011 04:09 pm", "Headline": "වාලච්චේන කැලෑවකින් වළ දැමූ ආයුධ ‍තොගයක් හමුවෙලා", "News Content": "මඩකළපුව දිස්ත්‍රීක්කයේ වාලච්චේන, ඇම්බූස්කුඩා කැලෑ බද ප්‍රදේශයක වළදමා තිබූ ආයුධ තොගයක් සොයාගෙන තිබේ. කේ.පී. වර්ගයේ ජීව අත්බෝම්බ 5 ක්, කේ 400 වර්ගයේ ජීව අත්බෝම්බ 2ක්, ඇතුළු උපකරණ රැසක් සොයාගත් බව පොලිසිය කියා සිටියි. අද දිනයේ වාලච්චේන පොලිසියට ලැබුණු තොරතුරක් මත මෙම ආයුධ තොගය සොයාගෙන තිබේ. සිද්ධිය සම්බන්ධයෙන් කිසිදු සැකකරුවෙකු අත්අඩංගුවට ගෙන නොමැති බවද පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=15818", "Category": null, "Parent URL": null}