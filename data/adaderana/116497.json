{"Source": "Adaderana", "Timestamp": "August 14, 2019 10:53 am", "Headline": "ඉරානය සහ බ්‍රිතාන්‍ය අතර ලිපි හුවමාරුවක්", "News Content": "බ්‍රිතාන්‍ය විසින් සිය භාරයට ගත් ඉන්ධන නෞකාව නිදහස් කරනු ඇතැයි ඉරානය පවසයි. දෙරට අතර සිදු වූ ලිපි හුවමාරුවකින් පසුව මෙම තීරණයට එළඹ ඇති බව විදෙස් මාධ්‍ය වාර්තා කරන්නේය. කෙසේවෙතත් නෞකාව රඳවා ගැනිමට අධිකරණය විසින් ලබාදී තිබූ නියෝගය අදින් අවසන් වන බව සදහන්. එම නිසා අද (14) සවස් කාලය වන විට ඉන්ධන නෞකාව නිදහස් කරනු ඇති බව විදෙස් වාර්තා සදහන් කළේය. යුරෝපා සංගමයේ සම්බාධක උල්ලඝනය කරමින් සිරියාවට බොරතෙල් ප්‍රවාහනය කරන බවට චෝදනා කරමින් අදාල ඉන්ධන රැගත් ඉරාන නෞකාව පසුගියදා බ්‍රිතාන්‍ය හමුදාව විසින් සිය භාරයට ගෙන තිබුණි.", "URL": "https://sinhala.adaderana.lk/news.php?nid=116497", "Category": null, "Parent URL": null}