{"Source": "Adaderana", "Timestamp": "January 2, 2012 10:45 am", "Headline": "සෞඛ්‍ය ක්ෂේත්‍රයට අලුත් මුහුණු 400 ක්", "News Content": "රෝහල් උපස්ථායක හා උපස්ථායිකාවන් වශයෙන් නව පත්වීම් 400ක් ලබාදීමට සෞඛ්‍ය අමාත්‍යාංශය පියවර ගෙන තිබේ. රෝහල්වල සෞඛ්‍ය කටයුතුවලදී සහය වීම සඳහා මෙම පිරිස බඳවා ගන්නා බව සෞඛ්‍ය අමාත්‍යාංශය පෙන්වාදෙයි. සම්මුඛ පරීක්ෂණවලින් අනතුරුව තෝරාගන්නා ලද එම පිරිසට අදාළ පත්වීම් ලිපි ප්‍රදානය අද පස්වරුවේ මහරගම තරුණ සේවා සභා ශ්‍රවණාගාරයේ දී සිදුකෙරෙයි. මේ වසරේ සෞඛ්‍ය අමාත්‍යාංශය සඳහා බඳවා ගනු ලබන පළමු සේවකයින් වන්නේ මෙම පිරිසයි.", "URL": "https://sinhala.adaderana.lk/news.php?nid=21102", "Category": null, "Parent URL": null}