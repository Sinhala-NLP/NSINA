{"Source": "Adaderana", "Timestamp": "December 29, 2016 04:24 pm", "Headline": " බන්දුල යහපාලන ආණ්ඩුවේ අධ්‍යාපන ඇමතිධූරය ඉල්ලුවා", "News Content": "බන්දුල ගුණවර්ධන මන්ත්‍රීවරයා යහපාලන ආණ්ඩුවේ අධ්‍යාපන ඇමතිධූරය ඉල්ලු බව තමන් හා පැවසුවේ යැයි හෝමාගම ප්‍රාදේශීය සභාවේ හිටපු සභාපති ඉන්දික කෝරළගේ මහතා පවසයි.මහින්ද රාජපක්ෂ මහතා පරාජයට පත්වූ පසු හා හෝමාගම ශ්‍රීලනිප සංවිධායක ධූරයෙන් ඉවත් කළ පසුව තමන් සමග පැවැති සාකච්ඡාවකදී මේ බව පැවසුවේ යැයි ඒ මහතා කියයි.බන්දුල ගුණවර්ධන මහතාට අධ්‍යාපන ඇමතිධූරය හිමිවූයේ නම් ඔහු අද සම්මුති ආණ්ඩුවේ ඇමතිවරයෙකු යැයි ද කොළඹදී අද පැවැති මාධ්‍ය හමුවකදී ඒ මහතා කියා සිටියේය.එසේ නොලැබීම නිසා ඔහු අද ඒකාබද්ධ විපක්ෂය සමග එක්වී කටයුතු කරන බවද පෙන්වාදුන් ඉන්දික‍ කෝරළගේ මහතා ශ්‍රීලනිපය විනාශ කිරීමට අවශ්‍ය වී ඇත්තේ විමල් වීරවංශ, උදය ගම්මන්පිල ඇතුළු පිරිස යැයි චෝදනා කළේය.ඉදිරියේ පැවැත්වෙන ඕනෑම මැතිවරණයකදී මෛත්‍රිපාල සිරිසේන මහතාගේ නායකත්වය යටතේ ශ්‍රීලනිපය දිනවීමට කටයුතු කරන බව එම මාධ්‍ය හමුවට එක්වූ කොළඹ හිටපු නාගරික මන්ත්‍රී එම්.එච් මන්සිල් මහතා පැවසුවේය.එම මාධ්‍ය හමුව සඳහා හිටපු පළාත් පාලන නියෝජිතයින් කිහිප දෙනෙකුම එක්ව සිටියහ.", "URL": "https://sinhala.adaderana.lk/news.php?nid=67484", "Category": null, "Parent URL": null}