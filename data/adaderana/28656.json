{"Source": "Adaderana", "Timestamp": "October 27, 2012 09:11 am", "Headline": "ගංජා සමග 3 ක් දැලේ", "News Content": "හක්මන ප්‍රදේශයේ දී ගංජා තොගයක් සමග පුද්ගලයින් තිදෙනෙකු අත්අඩංගුවට ගෙන තිබේ. මාතර කොට්ඨාස අපරාධ විමර්ශන අංශයේ නිලධාරීන් කණ්ඩායමක් විසින් සිදුකළ වැටලීමක දී මොවුන් අත්අඩංගුවට ගෙන ඇති බව පොලීසිය පැවසුවේය. ඔවුන් සතුව තිබී ගංජා කිලෝග්‍රෑම් දෙකයි ග්‍රෑම් 60 ක ප්‍රමාණයක් පොලීසිය භාරයට ගෙන තිබේ. සැකකරුවන් අද (27) මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28656", "Category": null, "Parent URL": null}