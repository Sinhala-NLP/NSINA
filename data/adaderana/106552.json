{"Source": "Adaderana", "Timestamp": "March 22, 2019 01:48 pm", "Headline": "ටෙනිස් ක්‍රීඩක නිකොලා කුන් ආබාධයකට ලක්වෙයි", "News Content": "මියාමි විවෘත ටෙනිස් තරගාවලියේ මූලික වටයේ තරගයකදී ස්පාඤ්ඤ ක්‍රීඩක නිකොලා කුන් ආබාධයකට ලක්විය. තරගයේ තුන්වන වටය අතරතුර ආබාධයකට ලක්වූ නිකොලා කුන් තරගය අත්හැර දැමීමට තීරණය කර තිබේ. ස්පාඤ්ඤයේ නිකොලා කුන් මූලික වටයේ දී ජර්මනියේ මිස්චා ස්වෙරේව් සමග තරග වැදුනු අතර පලමු වටය ලකුණු 6ට 4ක් ලෙස නිකොලා කුන් ජයගත්තේය. දෙවන වටය ලකුණු 7ට 5ක් ලෙස ජය ගත්තේ මිස්චා ස්වෙරේව්. නමුත් තුන්වන වටයේදී නිකොලා කුන් පාදයේ ආබාධයකට ලක්විය. ඒ වනවිට තුන්වන වටයේ ලකුණු සටහන දැක්වුනේ 2ට 2ක් ලෙසයි. ආබාධයෙන් පසුව නිකොලා කුන් තරගය අත්හැර දැමීමට තීරණය කළ අතර මිස්චා ස්වෙරේව්ට තරගයේ ජයග්‍රහණය හිමිවිය.", "URL": "https://sinhala.adaderana.lk/news.php?nid=106552", "Category": null, "Parent URL": null}