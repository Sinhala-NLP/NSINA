{"Source": "Adaderana", "Timestamp": "June 13, 2018 06:05 am", "Headline": "මධ්‍යම අධිවේගයේ ඉදිකිරීම් කඩිනම් කිරීමට පියවර", "News Content": "මධ්‍යම අධිවේගී මාර්ගයේ ඉදිකිරීම කටයුතු කඩිනම් කිරීම සඳහා අදාළ අංශ වෙත උපදෙස් ලබා දී ඇති බව ජාතික ප්‍රතිපත්ති සහ ආර්ථික කටයුතු රාජ්‍ය අමාත්‍ය නිරෝෂන් පෙරේරා පවසයි. රාජ්‍ය අමාත්‍යවරයා පෙන්වා දෙන්නේ ඊයේ (12) පැවති අමාත්‍ය මණ්ඩල හමුවේදී මෙහි පළමු අදියරේ ඉදිකිරීම් වෙනුවෙන් ඇමරිකානු ඩොලර් මිලියන 989 මූල්‍ය පහසුකමක් චීන එක්සිම් බැංකුවෙන් ලබා ගැනීමට අමාත්‍ය මණ්ඩල අනුමැතිය හිමි වූ බවයි. මෙහි දෙවන අදියරේ ඉදිකිරීම් මේ වනවිටත් සිදු කරමින් පවතින අතර නව මුල්‍ය පහසුකමත් සමඟ ඉදිකිරීම කටයුතු තවදුරටත් කඩිනම් වන බව රජය අමාත්‍ය නිරෝෂන් පෙරේරා මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=90796", "Category": null, "Parent URL": null}