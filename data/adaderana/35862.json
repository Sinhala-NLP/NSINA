{"Source": "Adaderana", "Timestamp": "July 17, 2013 01:38 pm", "Headline": "පාසල් සිසුවියක් ගෙල වැලලාගනියි", "News Content": "බදුල්ල හාලිඇල ප්‍රදේශයේ විද්‍යාලයක උසස්පෙළ හදාරමින් සිටි පාසල් ශිෂ්‍යාවක් ගෙල වැලලාගෙන සියදිවි හානි කරගෙන තිබේ. ඊයේ(16) පස්වරුවේ මෙම පාසැල් ශිෂ්‍යාව ගෙල වැලලාගෙන සිය දිවි හානිකර ගෙන ඇති බව පොලීසිය සඳහන් කළේය. මෙම ශිෂ්‍යාවගේ මරණ පරීක්ෂණ කටයුතු අද(17) බදුල්ල මහරෝහලේ දී සිදු කෙරුණු අතර නවක වදය හේතුවෙන් දියණිය කලකිරී සිටි බව එහි දී දැරියගේ මව පවසා ඇත. දින 02 ක පමණ කාලයක් දියණිය පාසැල් නොගිය බවත්,‍ තමන්ගේ බල කිරීම හේතුවෙන් ඇය පැසැලට යාමට කැමති වූ බවත් මව පවසා තිබේ. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35862", "Category": null, "Parent URL": null}