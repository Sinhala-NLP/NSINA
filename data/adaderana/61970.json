{"Source": "Adaderana", "Timestamp": "July 11, 2016 05:48 pm", "Headline": " පාර්ලිමේන්තු අනුමැතිය දෙනතුරු අද සිට වැට් සංශෝධනය නෑ", "News Content": "පාර්ලිමේන්තුවේ අනුමැතිය ලැබෙන තුරු අද සිට වැට් සංශෝධනය නවතින බව මුදල් අමාත්‍ය රවී කරුණානායක මහතා පවසයි.මුදල් අමාත්‍යංශයේදී අද පස්වරුවේ පැවැති මාධ්‍ය හමුවකදී ඔහු මේ බව කියා සිටියේය.පාර්ලිමේන්තුවේ අනුමැතිය ලැබුණු පසු අතීතයට බලපාන පරිදි යළි අය කෙරෙන බවද ඒ මහතා එහිදී පැවසීය.ඒ අනූව මීට පෙර පැවැති සියයට 11 වැට් බද්ධ තවදුරටත් ක්‍රියාත්මක වන අතර වැඩි කළ සියයට 4 පනත සම්මත වනතුරු අය කර නොගන්නා බව මුදල් අමාත්‍යවරයා කියා සිටියේය.සියයට 11ක්ව පැවැති වැට් බද්ද මැයි මස 2 වැනිදා සිට ක්‍රියාත්මක වන පරිදි සියයට 15 දක්වා වැඩි කිරීමට රජය පියවර ගනු ලැබීය.", "URL": "https://sinhala.adaderana.lk/news.php?nid=61970", "Category": null, "Parent URL": null}