{"Source": "Adaderana", "Timestamp": "September 6, 2018 01:01 pm", "Headline": "සරු දිවියට කෘෂි සවියක්-ජනාධිපති ප්‍රධානත්වයෙන් ආරම්භ වෙයි", "News Content": "“සරු දිවියට කෘෂි සවියක්” කෘෂිකර්ම හා සත්ව පාලන ප්‍රදර්ශනය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආරම්භ කර තිබේ. හෝමාගම පිටිපන ගබඩාවත්ත දිස්ත්‍රික් කෘෂිකර්ම පුහුණු මධ්‍යස්ථානය කේන්ද්‍රකරගනිමින් එම ප්‍රදර්ශනය අද පෙරවරුවේ ආරම්භ කෙරුනු බව ජනාධිපති මාධ්‍ය අංශය සඳහන් කළේය. ජාතික ආහාර නිෂ්පාදන සංග්‍රාමයට සමගාමීව බස්නාහිර පළාත් කෘෂිකර්ම අමාත්‍යංශය විසින් වාර්ෂිකව සංවිධානය කරන මෙම ප්‍රදර්ශනය අද සිට ලබන 08 වනදා දක්වා පැවැත්වේ. කෘෂිකර්ම හා සත්ව පාලන ක්ෂේත්‍රයේ නියුතුවූවන්ට, පාසල් සිසුන්ට හා ගුරුවරුන්ට මෙන්ම ස්වයං රැකියාවල නිරතවීමට අපේක්ෂා කරන්නන්ට මෙම ප්‍රදර්හනය ඉතා වැදගත් වන බව සඳහන්ය.", "URL": "https://sinhala.adaderana.lk/news.php?nid=95648", "Category": null, "Parent URL": null}