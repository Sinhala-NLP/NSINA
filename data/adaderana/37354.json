{"Source": "Adaderana", "Timestamp": "September 12, 2013 01:50 pm", "Headline": "අත්තනකඩවල ගොවියෝ අසරණ වෙති", "News Content": "වී අලෙවි මණ්ඩලයට අලෙවි කළ වී අස්වනු සඳහා මුදල් නොලැබීම හේතුවෙන් ඇලහැර ගොවි ජනපද ව්‍යාපාරයට අයත් අත්තනකඩවල ප්‍රදේශයේ ගොවි ජනතාව අසීරුතාවට පත්ව ඇති බව වාර්තා වෙයි. යල කන්නයේ වී අස්වනු සඳහා ඉහළ මිලක් ලබා ගැනීමේ අරමුනින් මඩුදමන ප්‍රදේශයේ පිහිටි වී අලෙවි මණ්ඩලයේ ප්‍රධාන කාර්යාලය වෙත වී තොග අලෙවි කළ බව ගොවීන් පවසයි. එහෙත් වී අස්වනු මිලදීගෙන දින 10 වැඩි කාලයක් ගතවී ඇතත් මේ දක්වා ඊට අදාළ මුදල් ගෙවීමට බලධාරීන් කටයුතු කර නොමැති බව ගොවීන් පෙන්වා දෙයි. කන්න දෙකකදී ගංවතුර සහ නියගයන්ට හසුව තම වගා විනාශ වූ බවත් මෙවර යල කන්නයේ අස්වනු සඳහා ඉහළ මිලක් ලබා ගැනීම තම අරමුණ වූ බවත් ගොවීන් සඳහන් කරයි.", "URL": "https://sinhala.adaderana.lk/news.php?nid=37354", "Category": null, "Parent URL": null}