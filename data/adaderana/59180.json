{"Source": "Adaderana", "Timestamp": "April 15, 2016 11:46 am", "Headline": "අලි පහරින් 2ක් එළොව යයි", "News Content": "අනුරාධපුර, සාලියපුර සහ තෙප්පන්කුලම යන ප්‍රදේශවල දී වන අලියෙකු පහරදීමකින් පුද්ගලයින් දෙදෙනෙකු ජීවිතක්ෂයට පත්ව තිබේ.අද(15) අළුයම මෙම පහරදීම සිදුව ඇති බව අද දෙරණ වාර්තාකරු සඳහන් කළේය. සාලියපුර ප්‍රදේශයේ මාර්ගයේ ගමන් කරමින් සිටි පුද්ගලයෙකුට සහ තෙප්පන්කුලම ප්‍රදේශයේ සිය නිවස අසළ රැදී සිටි පුද්ගලයෙකුට මෙම වන අලියා පහර දී ඇති බව සඳහන්ය. මීට පෙර අවස්ථා කිහිපයකදී ද මෙම ප්‍රදේශවලට වන අලි ප්‍රහාර එල්ල වී ඇති බව ගම්වාසීන් පවසයි.අනුරාධපුර පොලීසිය මේ සම්බන්ධයෙන් පරීක්ෂණ ආරම්භ කර තිබේ", "URL": "https://sinhala.adaderana.lk/news.php?nid=59180", "Category": null, "Parent URL": null}