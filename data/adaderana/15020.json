{"Source": "Adaderana", "Timestamp": "March 23, 2011 11:35 am", "Headline": "පළාත් පාලන ආයතන ප්‍රධානීන් ගැන මෙතෙක් දැනුම් දී නෑ", "News Content": "පසුගිය දා ඡන්ද විමසීම් සිදු කළ පළාත් පාලන ආයතන අතරින් කිසිදු ආයතනයක ප්‍රධානීන් පත් කිරීම පිළිබඳ මෙතෙක් දැනුම් දී නොමැති බව මැතිවරණ මහලේකම් කාර්යාලය පවසයි. තම පක්ෂ ජයග්‍රහණය කළ ඒ ඒ පළාත් පාලන ආයතන සඳහා ප්‍රධානීන් නම් කරන ලෙස පක්ෂ ලේකම්වරුන්ට දැනුම් දී ඇති බව එහි ප්‍රකාශකයෙක් අද දෙරණට සදහන් ‍කළේය. එහෙත් කිසිදු පාර්ශවයක් මෙතෙක් එම ප්‍රධානීන් නම් කර එවා නොමැති බව මැතිවරණ මහලේකම් කාර්යාලය කියා සිටියි. පළාත් පාලන ආයතන ප්‍රධානීන් නම් කිරීමට අදාළ ගැසට් නිවේදනය ලබන 28 වැනිදා නිකුත් කිරීමට නියමිත අතර ප්‍රධානීන්ගේ නාම ලේඛන ඉදිරිපත් නොවන පළාත් පාලන ආයතන සඳහා ප්‍රධානීන් පත් කිරීමේ හැකියාව පළාත් පාලන පනත යටතේ මැතිවරණ කොමසාරිස්වරයාට ඇති බව මැතිවරණ කාර්යාලය පවසයි.", "URL": "https://sinhala.adaderana.lk/news.php?nid=15020", "Category": null, "Parent URL": null}