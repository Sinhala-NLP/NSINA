{"Source": "Adaderana", "Timestamp": "April 11, 2011 04:10 pm", "Headline": " විශ්ව විද්‍යාල ආචාර්යවරුන්ගේ සහයට තවත් වෘත්තීය සමිති දෙකක්", "News Content": "වැටුප් අරගලයට විසඳුමක් ඉල්ලා විශ්ව විද්‍යාල ආචාර්යවරුන් ගන්නා ක්‍රියාමාර්ග සඳහා සහය පළ කිරීමට අධ්‍යාපන වෘත්තිකයින්ගේ සංගමය සහ ලංකා ගුරු සංගමය තීරණය කර තිබේ. වැටුප් අරගලයට විසඳුම් ඉල්ලා උසස් පෙළ ඇගයීම් ක්‍රියාවලියෙන් මුළුමනින්ම ඉවත්වීමට විශ්ව විද්‍යාල ආ‍චාර්යවරුන් ගෙන ඇති තීරණයට සිය සංගම් ද සහය පළ කරන බව ඒකාබද්ධ නිවේදනයක් නිකුත් කරමින් ඔවුන් පෙන්වාදෙයි. ගුරු හා විදුහල්පති සේවාවල ද වැටුප් විෂමතා අරගල හමුවේ අධ්‍යාපන නිලධාරීන් නිහඩ ප්‍රතිපත්තියක් අනුගමනය කරමින් සිටින බව අදාළ අධ්‍යාපන වෘත්තීය සමිති සංගම් චෝදනා කරයි.", "URL": "https://sinhala.adaderana.lk/news.php?nid=15412", "Category": null, "Parent URL": null}