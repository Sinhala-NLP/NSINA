{"Source": "Adaderana", "Timestamp": "September 3, 2016 04:05 pm", "Headline": " අනතුරින් 1ක් මරුට-3ක් රෝහලට", "News Content": "තණමල්විල, කුඩා ඔය ප්‍රදේශයේ දී සිදු වූ අනතුරකින් එක් පුද්ගලයෙකු මිය ගොස් තවත් පුද්ගලයන් තිදෙනෙකු තුවාල ලබා තිබේ.බණ්ඩාරවෙල, ඇටම්පිටිය ප්‍රදේශයේ සිට කොළඹ බලා ධාවනය වූ මෝටර් රථයක් රියදුරුට නින්ද යාම හේතුවෙන් ඌව කුඩා ඔය පොලිස් මුරපොළ ආසන්නයේ ඇති ආරක්ෂිත වැටක ගැටීමෙන් මෙම අනතුර සිදු වූ බව තණමල්විල පොලීසිය සඳහන් කළේය. අනතුරෙන් මියගොස් ඇත්තේ බණ්ඩාරවෙල, ඇටම්පිටිය ප්‍රදේශයේ පදිංචි 28 හැවිරිදි පුද්ගලයෙකි.අනතුරෙන් තුවාල ලැබූවන් තණමල්විල මූලික රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා හම්බන්තොට මූලික රෝහලට මාරු කර යවා ඇති අතර තණමල්විල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63746", "Category": null, "Parent URL": null}