{"Source": "Adaderana", "Timestamp": "March 4, 2019 11:25 am", "Headline": "නික් කිරියොස්ට ටෙනිස් ජයක් ", "News Content": "මෙක්සිකෝවේ ඇකපුල්කෝ ටෙනිස් තරගාවලියේ ශූරතාව හිමිකර ගැනීමට ඕස්ට්‍රේලියාවේ නික් කිරියොස් සමත් වුණි. මෙය නික් කිරියොස් හිමිකර ගත් පස්වන ටෙනිස් තරගාවලි ජයග්‍රහණයයි. මෙක්සිකෝවේ ඇකපුල්කෝ ටෙනිස් තරගාවලියේ අවසන් තරගය පැවැත්වුනේ ඕස්ට්‍රේලියාවේ නික් කිරියොස් සහ ජර්මනියේ ඇලෙක්සැන්ඩර් ස්වෙරේව් අතරයි. තරගයේ පලමු වටය ලකුණු 6ට 3ක් ලෙස ජයගැනීමට නික් කිරියොස් සමත් වුණි. නමුත් දෙවන වටය පලමු වටයට වඩා තරගකාරී බවක් පෙන්නුම් කළේය. කෙසේ වෙතත් දෙවන වටයත් ලකුණු 6ට 4ක් ලෙස ජයගත් නික් කිරියොස් සමස්ත තරගය ජයගත්තේ වට 2ට 0ක් ලෙසයි. ඒ අනුව නික් කිරියොස් මෙක්සිකෝවේ ඇකපුල්කෝ ටෙනිස් තරගාවලියේ ශූරතාව හිමිකර ගත්තේය.", "URL": "https://sinhala.adaderana.lk/news.php?nid=105447", "Category": null, "Parent URL": null}