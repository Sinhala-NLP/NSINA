{"Source": "Adaderana", "Timestamp": "February 13, 2015 12:07 pm", "Headline": "අතුරුදන් 13 දෙනෙකුගේ ලේඛනයක් සමග කිඳෙල්පිටිය රහස් පොලීසියේ", "News Content": "පසුගිය රජය සමයේදී කොළඹ දිස්ත්‍රීක්කයේ පුද්ගලයින් 13 දෙනෙකු අතුරුදන් වී ඇති බවත්, හිටපු ඇමති මර්වින් සිල්වා මහතා විසින් හිටපු ආරක්ෂක ලේකම් ගෝඨාභය රාජපක්ෂ මහතාගේ නමද ඊට ඈඳා ගනිමින් කළ ප්‍රකාශය මත පදනම්ව වහා පරීක්ෂණයක් කරන්නැයි බස්නාහිර පළාත් සභා මන්ත්‍රී සුසිල් කි‍ඳෙල්පිටිය මහතා අද (13) රහස් පොලීසියෙන් ඉල්ලීමක් කර තිබේ.මෛත්‍රිපාල සිරිසේන මහතා ජනපතිවීමෙන් පසු කොළඹ දිස්ත්‍රීක්කයේ ජීවත් වන පවුල් ගණනාවක සාමාජිකයින් තමා හමුවී සිය දුක්ගැනවිලි පැවසූ බවත්, සිය ඥාතීන් සුදු වෑන් වලින් වලින් හෝ වෙනත් ක්‍රමවලින් පැහැරගෙන ගොස් ඇති බවත්, ඔවුන් කියා සිටි බව කි‍ඳෙල්පිටිය මහතා අපරාධ පරීක්ෂණ දෙපාර්තමේන්තුවට ලබාදුන් නාම ලේඛනයක සඳහන් වෙයි.එම නාමලේඛනයේ පහත සඳහන් පුද්ගලයින් 13 දෙනෙකුගේ හා පැහැර ගැනීමට තැත්කළ තවත් අයෙකුගේ නම් සඳහන් වේ.එය පහත පරිදිය.01 - කස්තුරි ආරච්චිගේ ඇන්තනි02 - මොහොමඩ් ඩිලාන්03 - රජිව් නාගනාදන්04 - විහ්වනාදන් ප්‍රදීප්05 - මොහොමඩ් සාජික්06 - රාමලිංගම් තිලකේෂ්වරම්07 - ජනක ප්‍රභාත් දොඩම්පගෙ ගමගේ08 - එම්.ඒ ප්‍රදීප් ක්‍රිෂාන්න09 - එන්.ඒ පේමරත්න10 - කැළුම් නිශාන්ත පීටර්11 - ගයාන් ප්‍රියශාන්ත12 - චමින්ද අනුර ජයලත්13 - එම්.එස් මොහොමඩ් ෆාරුක්14 - රවීන්ද්‍ර උදයශාන්ත - පැහැර ගැනීමට උත්සාහ කිරීම.හිටපු ඇමති මර්වින් සිල්වා මහතා පසුගිය ජනවාරී 17දා රහස් පොලිසියට කළ පැමිණිල්ල අනූව හිටපු ආරක්ෂක ලේකම්වරයා සුදු වෑන් සංස්කෘතියේ කතෘවරයා ලෙස මාධ්‍ය ඉදිරියේ ඔහු අනාවරණය කළ බවත්, ඒ අනූව මේ ගැන පරීක්ෂණයක් කරන ලෙස ඉල්ලා ඇති බවත්, පෙන්වාදෙන සුසිල් කි‍ඳෙල්පිටිය මහතා මේ ගැන කඩිනම් විමර්ශනයක් කරන ලෙස රහස් පොලීසියේ අධ්‍යක්ෂවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=49326", "Category": null, "Parent URL": null}