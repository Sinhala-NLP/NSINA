{"Source": "Adaderana", "Timestamp": "September 16, 2016 02:59 pm", "Headline": "  සදහම් යාත්‍රා ආගමික වැඩසටහන ජනපති ප්‍රධානත්වයෙන්", "News Content": "සදහම් යාත්‍රා ධර්ම දේශනා මාලාවේ බිනර පොහෝදින ආගමික වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැල්මඩුල්ල, ගල්පොත්තාවල ශ්‍රීපාදස්ථාන රජමහා විහාරස්ථානය කේන්ද්‍රකර ගනිමින් පවත්වා තිබේ.විහාරස්ථානය වෙත ගිය ජනාධිපතිවරයා ආගමික වතාවත්වල නිරත වීමෙන් අනතුරුව විහාරාධිපති පූජ්‍ය බෙංගමුවේ ධම්මදින්න නාහිමියන් බැහැදැක ආශිර්වාද ලබා ගත් බව ජනාධිපති මාධ්‍ය අංශය සඳහන් කළේය.ඉන් අනතුරුව පල්ලේබැද්ද, මුත්තෙට්ටුගල ශ්‍රී සුදර්ශනාරාමාධිපති ශාස්ත්‍රවේදී පූජ්‍ය මුත්තෙට්ටුගල සෝමානන්ද හිමි විසින් සිදු කළ ධර්ම දේශනය ශ්‍රවණය කිරීමට ජනාධිපතිවරයා සහභාගී වී තිබේ.ඉන් පසු පැල්මඩුල්ලේ පිහිටි මතට ඇබ්බැහි වූවන් පුනුරුත්ථාපනය කිරීමේ අරමුණින් පවත්වාගෙන යන මිතුරු මිතුරෝ ආයතනය ද නිරීක්ෂණය කළ ජනාධිපති මෛත්‍රිපාල සිරිසේන මහතා එම ආයතනය යටතේ පවතින ළමා නිවාසයේ සහ පෙරපාසලේ දරුවන්ගේ සුවදුක් විමසූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=64139", "Category": null, "Parent URL": null}