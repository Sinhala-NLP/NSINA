{"Source": "Adaderana", "Timestamp": "May 21, 2019 01:12 pm", "Headline": "දවස් දෙකක ඉදන් ලොකු වලියක්-දර්ශන සහිතයි", "News Content": "මාතර සිට මත්තල දක්වා ඉදිකෙරෙමින් පවතින දක්ෂිණ අධිවේගී මාර්ගයේ සූරියවැව, අන්දරවැව අන්තර් හුවමාරුවට ආසන්නයේ වන අලින් දෙදෙනෙගෙකුගේ ගැටුමක් අද දෙරණ කැමරාවේ සටහන් ව තිබුණි. මෙම වන අලින් දෙදෙනා දින කිහිපයක සිට මෙලෙස හැසිරෙන බව ප්‍රදේශවාසින් පැවසීය. අදාළ වන අලි දෙදෙනා වන ජිවි නිලධාරීන් විසින් පන්නා දැමීමට කටයුතු කළ බව අප වාර්තාකරු පැවසීය. ප්‍රදේශවාසීන් පවසන ආකාරයට ප්‍රදේශයේ සිදුවන සංවර්ධන කටයුතු හේතුවෙන් වන අලීගේ වාස්ථාන විනාශ වීම හේතුවෙන් මෙලෙස ගම්මාන ඇති ප්‍රදේශ වලට පැමිණෙන බවයි. මේ අතර මෙම ප්‍රදේශවාසීන් පෙන්වා දෙන්නේ අලි මිනිස් ගැටුම ඉතා බහුලව මෙම ප්‍රදේශ තුළ පවතින බවයි.", "URL": "https://sinhala.adaderana.lk/news.php?nid=110361", "Category": null, "Parent URL": null}