{"Source": "Adaderana", "Timestamp": "February 8, 2018 05:15 pm", "Headline": "බෝගහගොඩ රබර් කර්මාන්ත ශාලාවක් ගිනි ගනියි-යන්ත්‍ර උපකරණ සියල්ල ගින්නෙන් විනාශයි", "News Content": "ගාල්ල -බෝගහගොඩ ප්‍රදේශයේ රබර් ආශ්‍රිත කර්මාන්ත ශාලාවක එළිමහන් භුමියක් තුළ අද (08) දහවල් 12.00 ට පමණ ගින්නක් හටගෙන‍ තිබේ. ගාල්ල මහ නගර සභා ගිනි නිවීමේ ඒකකය, පොලීසිය සහ ත්‍රිවිධ හමුදාවද, සමඟ එක්ව මෙම ගින්න මැඩ පැවැත්වු බව අද දෙරණ වාර්තාකරු පැවසීය. දැඩි සුළං තත්ත්වය හා අවු රශ්මිය හේතුවෙන් ගින්න පැතිරි ගොස් ඇති අතර කර්මාන්ත්‍ශාලාවේ ගොඩනැගිලක් හා එහි සියලූම යන්ත්‍ර උපකරණද ගිනිගෙන විනාශ වී තිබේ. මෙලෙස ගින්න හටගෙන ඇත්තේ කර්මාන්තශාලාවේ එළිමහනේ ගොඩගසා තිබු රබර් තොගයකින් බව අනාවරණය වී ඇත. ගින්නෙන් කිසිඳු ජිවිත හානියක් වාර්තා වී නොමැති අතර ගින්නට හේතුව මෙතෙක් අනාවරණය වී නොමැත. සිද්ධිය සම්බන්ධයෙන් හබරාදුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=84129", "Category": null, "Parent URL": null}