{"Source": "Adaderana", "Timestamp": "December 21, 2010 08:12 am", "Headline": "මී උණ මරණ 107 දක්වා ඉහළට ", "News Content": "ලෙප්ටොස්පිරෝසිස් හෙවත් මී උණ හේතුවෙන් මේ වසරේ දී මිය ගිය පුද්ගලයින්ගේ සංඛ්‍යාව 107 දක්වා ඉහළ ගොස් තිබේ. පුද්ගලයන් හාර දහස් දෙසිය අනූ පස් දෙනෙකුට මෙම රෝගය වැළදී ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසයි. පසුගිය ඔක්තෝම්බර් මාසයේ දී වැඩිම රෝගීන් සංඛ්‍යාවක් වාර්තා වී ඇති අතර එය හයසිය එකකි. මේ මාසය තුළ දී දිවයිනේ විවිධ ‍ප්‍රදේශ වලින් රෝගීන් දෙසිය හතළිස් තුන් දෙනෙකු පිළිබඳ වාර්තා වී ඇති බව වසංගත රෝග විද්‍යා අංශය පැවසීය. කෘෂිකර්මාන්ත කටයුතු වල දී මිනිසුන්ට මෙම රෝගය වැළදිය හැකි වන අතර සතුන් අතර රෝගය ව්‍යාප්ත වීම ද දක්නට ලැබෙයි. එහෙත් මිනිසෙකුගෙන් තවත් මිනිසෙකුගේ මී උණ රෝගය පැතිර නොයන බව වෛද්‍යවරුන් පෙන්වා දෙයි.", "URL": "https://sinhala.adaderana.lk/news.php?nid=12988", "Category": null, "Parent URL": null}