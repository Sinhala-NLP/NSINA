{"Source": "Adaderana", "Timestamp": "February 27, 2019 10:10 am", "Headline": "ව්‍යාජ ක්‍රෙඩිට් කාඩ් වලින් වංචා කළ 3ක් කොටුවෙයි", "News Content": "දිවයිනේ විවිධ ප්‍රදේශවලදී ව්‍යාජ ක්‍රෙඩිට් කාඩ් පත් භාවිතා කරමින් භාණ්ඩ මිලදී ගත් පුද්ගලයින් තිදෙනෙකු දඹූල්ල පොලීසිය විසින් අත්අඩංගුවට ගෙන තිබේ. අදාළ සැකකරුවන් මෝටර් රථයකින් ගමන් කරමින් සිටියදී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී විවිධ බැංකු වල විසා කාඩ්පත් 13ක් සහ ජාතික හැදුණුම්පත් 02ක් පොලීසිය බාරයට ගෙන තිබේ. සැකකරුවන් හලාවත ප්‍රදේශයේ පදිංචිකරුවන් බව වාර්තා වෙයි. වෙනත් පුද්ගලයින්ගේ ක්‍රෙඩිට් පත් භාවිතා කරමින් සිදු කරන ලද වැරදි සම්බන්ධයෙන් ඔවුන්ට එරෙහිව මාරවිල, මහනුවර, මාතර, ගාල්ල, මතුගම, දඹුල්ල සහ කුරුණැගල යන අධිකරණ වල නඩු පවරා ඇති බව ද අනාවරණය වී තිබේ. අත්අඩංගුවට ගත් සැකකරුවන් අද(27) දඹූල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර දඹූල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105119", "Category": null, "Parent URL": null}