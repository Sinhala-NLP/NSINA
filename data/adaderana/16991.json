{"Source": "Adaderana", "Timestamp": "June 25, 2011 08:46 am", "Headline": "මදුරුවන්ට එරෙහි පනත මාස 2 ක් තුළ පාර්ලිමේන්තු අනුමැතියට", "News Content": "මදුරුවන් බෝවීම වැළැක්වීමේ ජාතික පනත සංශෝධනය කර එය ඉදිරි මාස 02 ක තුළ පාර්ලිමේන්තු අනුමැතිය සඳහා ඉදිරිපත් කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අදාළ සංශෝධන තුළින් දුටු තැන දඩ ගැසීමේ ක්‍රමවේදය හඳුන්වාදෙන බව අමාත්‍යවරයා සඳහන් කළේය. ඒ අනුව මදුරු කීටයන් සහිත ස්ථාන පවත්වාගෙන යන්නන්ට එරෙහිව ඒ මොහොතේම රුපියල් 2,000 ක දඩයක් නියම කිරීමට තීරණය කර ඇති බව අමාත්‍යවරයා ප්‍රකාශ කළේය. මදුරුවන් බෝවන ස්ථාන විනාශ නොකිරීම මෙන්ම මදුරු මර්දන කටයුතු සඳහා සහය නොදක්වන පුද්ගලයින්ට එරෙහිව දැඩි පියවර ගැනීම මදුරුවන් බෝවීම වැළැක්වීමේ ජාතික පනත සංශෝධනය කිරීමේ මූලික අරමුණ වී ඇත.", "URL": "https://sinhala.adaderana.lk/news.php?nid=16991", "Category": null, "Parent URL": null}