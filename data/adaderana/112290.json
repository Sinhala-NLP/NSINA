{"Source": "Adaderana", "Timestamp": "June 19, 2019 08:40 am", "Headline": "ට්‍රම්ප් 2020 ජනාධිපතිවරණ සටනටත් සූදානම්", "News Content": "දෙවැනි ධුර කාලයක් සඳහා තේරීපත්වීමට 2020 ජනාධිපතිවරණ සටනට එක්වන බව අමෙරිකානු ජනාධිපතිවරයා නිල වශයෙන් අද නිවේදනය කළේය. අමෙරිකානු ජනාධිපති ඩොනල්ඩ් ට්‍රම්ප් 2020 ජනාධිපතිවරණය සඳහා වන මැතිවරණ ව්‍යපාරය ආරම්භ කර ඇත. ෆ්ලොරිඩා ප්‍රාන්තයේ ඕලැන්ඩෝහි පැවැති මැතිවරණ රැලිය සඳහා රිපබ්ලිකන් පාක්ෂිකයන් දහස් සංඛ්‍යාත පිරිසක් එක්ව සිටියේය. ජනාධිපති ආර්යා මෙලනියා ට්‍රම්ප් සමඟින් මෙම අවස්ථාවට එක්වූ ට්‍රම්ප් එහි දේශනයක් සඳහා ඇයට ආරාධනා කිරීමද විශේෂයි. 2017දී ජනාධිපති ධුරයට පත් ඩොනල්ඩ ට්‍රම්ප් ඉදිරි වසර 4 සදහා බලය තහවුරු කරගැනීමට සිය පාක්ෂිකයන්ගේ ආධාර ඉල්ලා සිටියේය. සිය දෙවැනි ධුරකාලය සඳහා ඉදිරිපත්වන ජනාධිපතිවරයා වැඩිදුරටත් පැවසුවේ ෆ්ලොරිඩා ප්‍රාන්තය සිය දෙවැනි නිවස වන බවයි. තවද සිය ආදරණීය දේශය දෙකඩ කිරීමේ උත්සාහයක නිරත වන බව පවසමින් ඔහු ඩිමොක්‍රටික් පක්ෂයට චෝදනා කර සිටියේය.", "URL": "https://sinhala.adaderana.lk/news.php?nid=112290", "Category": null, "Parent URL": null}