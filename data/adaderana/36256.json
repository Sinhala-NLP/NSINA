{"Source": "Adaderana", "Timestamp": "July 31, 2013 01:41 pm", "Headline": " යතුරුපැදියක් හා ටැක්ටර් රථයක් ගැටීමෙන් 1ක් මරුට", "News Content": "අනුරාධපුර - දඹුල්ල ප්‍රධාන මාර්ගයේ නාච්චාදූව හන්දිය අසළ දී යතුරුපැදියක් හා ටැක්ටර් රථයක් එකිනෙක ගැටීමෙන් සිදුවූ රිය අනතුරකින් පුද්ගලයෙකු මියගොස් තවත් අයෙකු තුවාල ලබා ති‍බේ. අනතුරින් යතුරුපැදියෙන් ගමන් ගත් දෙදෙනා තුවාල ලබා ඇති අතර ප්‍රතිකාර සඳහා අනුරාධපුර රෝහලට ඇතුළත් කිරීමේ දී ඉන් එක් අයෙකු මියගොස් ඇති බව පොලීසිය පවසයි. අනතුරින් මියගොස් ඇත්තේ 39 හැවිරිදි මරදන්කඩවල ප්‍රදේශයේ පදිංචිකරුවෙකි. ට්‍රැක්ටර් රථයේ රියදුරු අත්අඩංගුවට ගෙන ඇති අතර ඔහු අද(31) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36256", "Category": null, "Parent URL": null}