{"Source": "Adaderana", "Timestamp": "June 12, 2013 01:18 pm", "Headline": " අත යටින් ගාණ ගත් පිස්කල් නිලධාරියා 19 තෙක් රිමාන්ඩ්", "News Content": "අල්ලස් චෝදනා මත අත්අඩංගුවට ගනු ලැබූ නුගේගොඩ දිසා අධිකරණයේ පිස්කල් නිලධාරියා ජූනි 19 වන දින දක්වා රක්ෂිත බන්ධනාගාර ගත කර තිබේ. සැකකරුවකුට අදාළ සිතාසියක් භාරනොදී සිටීමට රුපියල් 10,000 ක අල්ලසක් ඉල්ලා එයින් 8,000 ක මුදලක් ලබා ගනිද්දී ඊයේ (11) දිනයේදී මොහු අල්ලස් හෝ දුෂණ චෝදනා විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබේ. සැකකරු අද (12) කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කිරීමෙන් පසු මෙසේ රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=34861", "Category": null, "Parent URL": null}