{"Source": "Adaderana", "Timestamp": "August 5, 2016 08:34 am", "Headline": " අ.පො.ස(උ/පෙ) පිළිතුරු පත්‍ර ඇගයීම් අදියර 03ක් යටතේ", "News Content": "අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීම් කටයුතු අදියර 03ක් යටතේ සිදු කිරීමට විභාග දෙපාර්තමේන්තුව තීරණය කර තිබේ.අගෝස්තු මස 29 වනදා සිට සැප්තැම්බර් මස 11 වනදා දක්වා මධ්‍යස්ථාන 31ක් දී පළමු අදියරේ ඇගයීම් සිදු කෙරෙයි.එම කාලය තුළ පාසල් 06ක් සම්පූර්ණයෙන්ම වසා දැමෙන අතර තවත් පාසල් 21ක් අර්ධ වශයෙන් වසා දැමෙයි.දෙවන අදියරේ ඇගයීම් සැප්තැම්බර් 05වනදා සිට 18 වනදා දක්වා පැවැත්වීමට නියමිතය.සැප්තැම්බර් 19 වනදා සිට ඔක්තෝබර් 09 වන දින දක්වා තෙවන අදියරේ ඇගයිම් කටයුතු සිදු කෙරෙන බව විභාග දෙපාර්තමේන්තුව සඳහන් කළේය.ශිෂ්‍යත්ව විභාගයේ ඇගයීම් කටයුතු මධ්‍යස්ථාන 40කදී මේ මස 29 වනදා සිට ලබන මස 03 වන දින දක්වා සිදු කෙරෙයි.එම කාලය තුළ පාසල් 35ක් සම්පූර්ණයෙන් වසා දැමීමටත් තවත් පාසල් 04ක කොටසක් පමණක් වසා තැබීමටත් තීරණය කර ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=62774", "Category": null, "Parent URL": null}