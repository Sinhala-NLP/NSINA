{"Source": "Adaderana", "Timestamp": "July 17, 2014 04:04 pm", "Headline": "දින පැන්න වතුර පොවන්න ජනවසමේ‍ ලොක්කන් හවුල්?", "News Content": "කල් ඉකුත් වන දින වෙනස් කර අලෙවි කිරීමට සුදානම් කර තිබූ වතුර බෝතල් 22,000ක් පමණ වොක්ෂෝල් වීදියේ පිහිටි ජනතා වතු සංවර්ධන ම‍ණ්ඩලයේ (ජනවසම) ප්‍රධාන කාර්යාලයේ ගබඩාවකින් සොයාගැනීමෙන් පසු එම ගබඩාවට පාරිභෝගික අධිකාරිය විසින් සීල් තබා තිබේ. ප්‍රමිති ආයතනයේ අනුමැතියකින් තොරව අදාළ වතුර බෝතල්වල ප්‍රමිති ලාංඡනය ද ඇතුළත් කර තිබූ බව පාරිභෝගික සේවා අධිකාරිය කියයි. මෙම පානීය වතුර බෝතල් නිෂ්පාදනය කරන සමාගමට ලබාදී තිබූ ප්‍රමිතිය පිළිබඳ සහතිකය ඉකුත් වීමෙන් පසු ඔවුන් විසින් අදාළ වංචාවද සිදුකර ඇති බව එම අධිකාරිය පවසයි. ඒ අනූව ජනතා වතු සංවර්ධන මණ්ඩලයේ අධ්‍යක්ෂ මණ්ඩලයට එරෙහිව නීතිමය ක්‍රියාමාර්ග ගැනීමට කටයුතු කරන බව පාරිභෝගික සේවා අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=44741", "Category": null, "Parent URL": null}