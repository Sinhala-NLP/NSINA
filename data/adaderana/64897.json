{"Source": "Adaderana", "Timestamp": "October 10, 2016 12:40 pm", "Headline": " මූලික විරෝධතා සලකා පෙත්සම කුණු කූඩයට", "News Content": "ශ්‍රේෂ්ඨාධිකරණය දුන් තීන්දුවක් පාර්ලිමේන්තුව හරහා අහෝසි කිරීමට රජය කටයුතු කිරීමෙන් මූලික අයිතිවාසිකම් කඩවන බවට ඉදිරිපත් කළ පෙත්සමක් විභාගයට නොගෙන ශ්‍රේෂ්ඨාධිකරණය ප්‍රතික්ෂේප කර තිබේ.විදේශීය විනිශ්චය ආයතන මගින් ලබා දෙන නියෝග ක්‍රියාත්මක කිරීමට ශ්‍රී ලංකා රජය බැදී නොමැති බවට නල්ලරත්නම් සිංහරාසා නඩුවේදී ලබා දුන් තීන්දුව අහෝසි කරන ලෙස පාර්ලිමේන්තුවේදී ඉල්ලීමක් ඉදිරිපත්ව තිබූ බව පෙත්සම්කරු දක්වා ඇත.එහෙත් මූලික විරෝධතා සැලකිල්ලට ගනිමින් පෙත්සම ප්‍රතික්ෂේප කිරීමට ශ්‍රේෂ්ඨාධිකරණය තීරණය කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=64897", "Category": null, "Parent URL": null}