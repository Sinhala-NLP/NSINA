{"Source": "Adaderana", "Timestamp": "October 9, 2018 08:39 pm", "Headline": "තවත් බදු ගැසීමේ සුදානමක් ගැන බන්දුල කියයි", "News Content": "ආණ්ඩුව වැට් බද්දට අමතරව බැංකුවලට පැනවීමට සූදානම් වන අලුත් බද්දක් හේතුවෙන් රටේ බැංකු පද්ධතිය කඩාවැටීමේ අවදානමක් මතුව ඇතැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පවසසයි. ඒකාබද්ධ විපක්ෂයේ ආර්ථික පර්යේෂණ ඒකකයේ අද (09) පැවති මාධ්‍ය හමුවට එක් වෙමින් මන්ත්‍රීවරයා මේ බව සඳහන් කළේය. ශ්‍රී ලංකා ඉතිහාසයේ එක් වසරක් තුළ දී වැඩිම ණය ප්‍රමාණයක් ලබාගෙන ඇත්තේ හිටපු මුදල් අමාත්‍ය රවී කරුණානායක මහතා බවද මන්ත්‍රීවරයා එහිදි පැවසීය. මේ හේතුවෙන් 2015 වසරේදි පළමු වතාවට වැඩිම ප්‍රමානයකින් රුපියල කඩා වැටිම ආරම්භ වු බවද මන්ත්‍රිවරයා මේ බව පැවසීය.", "URL": "https://sinhala.adaderana.lk/news.php?nid=97438", "Category": null, "Parent URL": null}