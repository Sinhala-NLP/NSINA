{"Source": "Adaderana", "Timestamp": "April 3, 2016 11:20 am", "Headline": "හම්බවෙච්චි පුපුරන ද්‍රව්‍ය අලුත්-ඒ ගැන හෙළිදරව් කළ යුතුයි", "News Content": "පසුගියදා චාවකච්චේරිය ප්‍රදේශයෙන් හමුවූ පුපුරන ද්‍රව්‍ය පිළිබඳ සත්‍යය ජනතාවට හෙළිදරව් කළ යුතුව ඇති බව හිටපු ජනාධිපති,පාර්ලිමේන්තු මන්ත්‍රී මහින්ද රාජපක්ෂ මහතා පවසයි.සත්‍යය හෙළිදරව් කිරීම සංහිඳියාවට බාධාවක් නොවන බව මහින්ද රාජපක්ෂ මහතා කියා සිටියේ අනුරාධපුර,බූල්නෑව ප්‍රදේශයේ පැවති රැස්වීමකදීය.මීට පෙරාතුවද මෙවැනි ආකාරයේ පුපුරන ද්‍රව්‍ය හමුවුවද ජනතාව මේ අයුරින් ඒ ගැන කටකතා ප්‍රසිද්ධ නොකළ බව ඔහු සිහිපත් කළේය.මරාගෙන මැරෙන ඇඳුම් කට්ටල කිහිපයක්,බෝම්බ ඇතුළු පුපුරන ද්‍රව්‍ය මෙන්ම පතරොම්ද හමුවී ඇති බවත්,නිකම්ම පතරොම් හමුවිය නොහැකි බවත්,පිස්තෝලද තිබිය යුතු බවත්,එකී පිස්තෝල හැංගුවේ මන්දැයි තමන් නොදන්නා බවත් රාජපක්ෂ මහතා මෙහිදී සඳහන් කළේය.ජනතාවට මේ පිළිබඳ සත්‍යය නොකියන තාක් ඒ පිළිබඳ ජනයා නොයෙක් නොයෙක් විදිහට සිතීමට හැකියාව ඇති බව හෙතෙම අවධාරණය කළේය.මෙලෙස හමුවූයේ පැරණි අවිආයුධ යයි ඇතැමුන් ප්‍රකාශ කරන බවත්,අලුත් ඒවා යයි තවත් අය ප්‍රකාශ කරන බවත් තමාට ලැබුණු ආරංචිවලට අනුව මේවා අලුත් බව පැහැදිලිවන බවත් රාජපක්ෂ මහතා සඳහන් කළේය.සත්‍යය හරිහැටි නොදන්නා නමුත් තමාට ලැබුණු ආරංචි ඒ මොහොතේම ලැබුණු සත්‍යය ආරංචි බව තමන් විශ්වාස කරන බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58883", "Category": null, "Parent URL": null}