{"Source": "Adaderana", "Timestamp": "January 16, 2018 10:12 am", "Headline": " වාහන අමතර කොටස් වෙළඳසැලක ගින්නක්", "News Content": "මාතර, තුඩාව ප්‍රදේශයේ වාහන අමතර කොටස් වෙළඳසැලක් පවත්වාගෙන ගිය නිවසක හදිසි ගින්නක් හටගෙන තිබේ. ඊයේ රාත්‍රී 11.00 ට පමණ ගින්න හටගෙන ඇති අතර මාතර පොලීසිය, ප්‍රදේශවාසීන් සහ මාතර මහනගර සභාවේ ගිනි නිවන ඒකකය එක්ව ගින්න මැඩ පවත්වා ඇති බව පොලීසිය සඳහන් කළේය. ගින්නෙන් අදාළ නිවස සහ වෙළඳසැල සම්පූර්ණයෙන් විනාශ වී ඇති බව සඳහන්ය. ගින්නෙන් කිසිඳු පුද්ගලයෙකුට අනතුරක් සිදුව නොමැති අතර සිද්ධිය සම්බන්ධයෙන් මාතර පොලීසිය වැඩිදුර විමර්ශන සිදු කරනවා.", "URL": "https://sinhala.adaderana.lk/news.php?nid=83047", "Category": null, "Parent URL": null}