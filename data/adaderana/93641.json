{"Source": "Adaderana", "Timestamp": "August 1, 2018 07:09 pm", "Headline": "සරත් ෆොන්සේකා සමඟ සිටි බව කියන පාතාලයේ පොලිස් නැමැත්තා අත්අඩංගුවට", "News Content": "අමාත්‍ය ෆීල්ඩ් මාර්ෂල් සරත් ෆොන්සේකා මහතා සමඟ සිටි බවට චෝදනා එල්ල වූ අරුණ කාන්ත අත්තනායක හෙවත් පාතාලයේ පොලිස් නැමැත්තා පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් මාධ්‍ය ඒකකය සඳහන් කළේ ඊයේ(31) රාත්‍රියේ මිනුවන්ගොඩ,දෙවලපොල ප්‍රදේශයේදි අදාල සැකකරු මත්ද්‍රව්‍ය සමඟ අත්අඩංගුවට ගත් බවය. පොලිස් විශේෂ කාර්යය බලකා මූලස්ථානයට ලද තොරතුරකට අනුව ඊයේ රාත්‍රී 11.20ට පමණ හේවාවසම් අත්තනායකගේ අරුණ කාන්ත අත්තනායක හෙවත් පොලිස් නැමැත්තා අත්අංගුවට ගෙන ඇත. පොලීසිය පැවසුවේ අත්අඩංගුට පත් අවස්ථාවේ සැකකරු සතුව තිබී හෙරෝයින් ග්‍රෑම් 07 මිලි ග්‍රෑම් 850ක් සහ අයිස් නැමැති මත්ද්‍රව්‍ය ග්‍රෑම් 2 මිලිග්‍රෑම් 250ක් හමුවු බවයි. මේ අතර අද කඩුවෙල ප්‍රෙද්ශයේ පැවති ජනහමුවකට එක්වෙමින් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා චෝදනා කළේ අත්අඩංගුවට පත් මෙම සැකකරු සමඟ වනජීවි හා ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතාගේ සම්බන්ධයක් ඇති බවයි.", "URL": "https://sinhala.adaderana.lk/news.php?nid=93641", "Category": null, "Parent URL": null}