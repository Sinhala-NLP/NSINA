{"Source": "Adaderana", "Timestamp": "July 5, 2011 10:21 am", "Headline": "සිව් දෙනෙකුගේ වැඩ තහනම් කරන්නැයි මර්වින්ගෙන් නියෝගයක්", "News Content": "කැලණිය ප්‍රාදේශීය සභාවේ සේවකයින් සිව් දෙනෙකුගේ වැඩ තහනම් කරන ලෙස මහජන සබඳතා හා මහජන කටයුතු අමාත්‍ය ආචාර්ය මර්වින් සිල්වා මහතා නියෝග කර තිබේ. ප්‍රදේශයේ ඩෙංගු රෝගයෙන් මරණයක් සිදුවීම නිසා කැලණිය ප්‍රාදේශිය සභාවේ සේවකයින් සිව් දෙනෙකු නිසි ලෙස සිය රාජකාරිය ඉටු නොකිරීම එකී මරණයට හේතු වූ බව දක්වමින් අමාත්‍යවරයා මෙම නියෝගය කළ බව අද දෙරණ වාර්තාකරු පවසයි. මෙම සේවකයින් සිව් දෙනා වැඩ තහනමට ලක් කළ බව කියන අදාළ ලියුම් අද දවසේම යොමු කරන ලෙස අමාත්‍යවරයා ‍උපදෙස් ලබා දී ඇති බව අප වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=17199", "Category": null, "Parent URL": null}