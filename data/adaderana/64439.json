{"Source": "Adaderana", "Timestamp": "September 25, 2016 06:50 pm", "Headline": "  මුගුරකින් පහරදී සිසුවා ඝාතනය කරලා", "News Content": "මතුගම, වැලිපැන්න ප්‍රදේශයේ දී පාසල් සිසුවෙකු මුගුරකින් පහර දී ඝාතනය කර තිබේ. වැලිපැන්න, උතුම්ගම ප්‍රදේශයේ ක්‍රිකට් ක්‍රීඩාවේ නිරත වෙමින් සිටියදී ඇති වු ආරවුලක් හේතුවෙන් මෙම පහරදීම සිදුකර ඇති බව පොලීසිය සඳහන් කළේය.මියගොස් ඇත්තේ 15 හැවිරිදි පාසල් සිසුවෙකු වන අතර පහරදීම සිදුකර ඇති 14 හැවිරිදි පාසල් සිසුවා පොලීසිය විසින් අත්අඩංගුවට ගෙන තිබේ.එම ස්ථානයේ ක්‍රීඩා කරමින් සිටි තවත් පාසල් සිසුන් හය දෙනෙකුගෙන් ප්‍රකාශ සටහන් කරගනිමින් සිටින බව වැලිපැන්න පොලීසිය සඳහන් කළේය.", "URL": "https://sinhala.adaderana.lk/news.php?nid=64439", "Category": null, "Parent URL": null}