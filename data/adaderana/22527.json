{"Source": "Adaderana", "Timestamp": "March 2, 2012 11:32 am", "Headline": "අමෙරිකාව අද ශ්‍රී ලංකාව සම්බන්ධ යෝජනාව ගෙනඑයිද..?", "News Content": "ජිනීවාහි පැවැත්වෙන එක්සත් ජාතීන්ගේ සංවිධානයේ 19 වැනි මානව හිමිකම් සැසිවාරයේ දී අද(02) අමෙරිකාව විසින් ශ්‍රී ලංකාව සම්බන්ධ ප්‍රකාශයක් සිදුකිරීමට නියමිත බව වාර්තා වේ. සිවිල් ජන ආරක්ෂාව, ප්‍රජාතන්ත්‍රවාදය හා මානව හිමිකම් පිළිබඳ අමෙරිකානු සහකාර ලේකම් මාරියා ඔටෙරෝ මහත්මිය විසින් ජීනිවා වේලාවෙන් පෙරවරු 10.30(දේශීය වේලාවෙන් පස්වරු 2.30) ට මෙම ප්‍රකාශය ඉදිරිපත් කිරීමට නියමිතව ඇත. කෙසේවුවද මෙම ප්‍රකාශය සිදුකිරීමට නියමිතව තිබුණේ ඊයේ(01) දිනයේය. ඊයේ මෙම ප්‍රකාශය නොහැකිවීම නිසා ශ්‍රී ලංකාව සම්බන්ධ කරුණු පසුපස හඹායාමෙන් අමෙරිකාව ඉවත්වන්නට ඇති බවට විවිධ මත පළවිය. කෙසේවෙතත් ඔටෙරෝ මහත්මිය විසින් සිදුකරන අදාළ ප්‍රකාශය, සැසිවාරයේ අද දින වැඩපිළිවෙළට ඇතුළත්ව ඇති බව අනාවරණය වී තිබේ.", "URL": "https://sinhala.adaderana.lk/news.php?nid=22527", "Category": null, "Parent URL": null}