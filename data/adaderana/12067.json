{"Source": "Adaderana", "Timestamp": "November 11, 2010 08:50 am", "Headline": "කොළඹ ප්‍රදේශ කිහිපයකට විදුලිය විසන්ධි කෙරෙයි", "News Content": "කොළඹ ප්‍රදේශ බොහෝමයක විදුලිය විසන්ධි කිරීමට සිදුව ඇති බව ලංකා විදුලිබල මණ්ඩලය පවසයි. කොළඹ 12, කොළඹ 13,කොළඹ 14, කොළඹ 15 යන ප්‍රදේශවල විදුලි උපපොළ ජලයෙන් යටවීම මෙලෙස විදුලිය විසන්ධි කිරීමට හේතුවී ඇති බව එහි සභාපති විද්‍යා අමරපාල මහතා සඳහන් කළේය. ඊට අමතරව කොළඹ 07 තර්ස්ටන් විද්‍යාලය අසල විදුලි උප පොළ ද ජලයෙන් යටවීම හේතුවෙන් විදුලිය විසන්ධි කිරීමට සිදුවු බව විදුලිබල මණ්ඩලයේ සභාපතිවරයා ප්‍රකාශ කරයි.", "URL": "https://sinhala.adaderana.lk/news.php?nid=12067", "Category": null, "Parent URL": null}