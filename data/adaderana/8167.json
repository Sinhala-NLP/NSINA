{"Source": "Adaderana", "Timestamp": "May 4, 2010 07:37 am", "Headline": "පොලීසියේ දෙදෙනෙකුට වෙඩි ප්‍රහාරයක්", "News Content": "මැදිරිගිරිය, ඇටඹඔය පොලිස් මුරපොලේ ස්ථානාධිපතිවරයාට ‍සහ සිවිල් ආරක්ෂක නිලධාරියෙකුට වෙඩි ප්‍රහාරයක් එල්ල වී තිබේ. ඊයේ පස්වරුවේ එම පොලිස් මුරපොලට අනුයුක්තව සේවය කළ තවත් සිවිල් ආරක්ෂක නිලධාරියෙකු මෙම වෙඩිතැබීම සිදුකර ඇති බව මැදිරිගිරිය පොලිසිය ප්‍රකාශ කළේය. වෙඩිවැදීමෙන් තුවාල ලැබූ පොලිස් මුරපොලේ ස්ථානාධිපතිවරයා සහ සිවිල් ආරක්ෂක නිලධාරියා මැදිරිගිරිය‍ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පො‍ළොන්නරුව රෝහලට ඇතුළත් කර ඇත. මැදිරිගිරිය පොලිසිය මෙම වෙඩිතැබීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8167", "Category": null, "Parent URL": null}