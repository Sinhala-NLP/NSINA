{"Source": "Adaderana", "Timestamp": "July 7, 2017 10:15 pm", "Headline": "ලංකාව සංහිඳියාවේ රට බවට පත් කිරීම සියලු දෙනාගේම වගකීමක් ", "News Content": "ශ්‍රී ලංකාව සංහිඳියාවේ රට බවට පත් කිරීම සියලු දෙනාගේම වගකීම බව පාර්ලිමේන්තු මන්ත්‍රී එස්.එම්. මරික්කාර් මහතා පවසයි. අද (07) පාර්ලිමේන්තුවේ දී ඒ මහතා මේ බව පැවසීය. පාර්ලිමේන්තු මන්ත්‍රී අශෝක ප්‍රියන්ත මහතා විසින් පුත්තලම දිස්ත්‍රික්කය ජාතික සහජීවනයේ හා සංහිඳියාවේ දිස්ත්‍රික්කය ලෙස නම් කිරීම පිළිබඳව පෞද්ගලික යෝජනාවට අඳහස් දක්වමින් මන්ත්‍රීවරයා අද පාර්ලිමේන්තුවේ දී මෙසේ පැවසීය. ''මෙම යෝජනාව අවශ්‍යය පුත්තම් දිස්ත්‍රික්කයට පමණක් නෙමෙයි. දැන් සංහිඳියාව රට පුරාම බිම් මට්ටමේ සිට ව්‍යාප්ත විය යුතුයි. රාජ්‍ය ත්‍රස්තවාදය පිටුදැකලා රටක් බිහි කිරීමට අපට අවශ්‍ය වුණා. ජනතාව සමඟ රට සංවර්ධනය වීම අවශ්‍යයි. පිල් බෙදී ඉන්නේ අවස්ථාවාදී දේශපාලඥයින්. මේ ශ්‍රී ලංකාව සංහිඳියාවේ රට බවට පත් කිරීම සියලු දෙනාගේම වගකීමක්. රටේ කා කොටා ගැනීම වැරදියි. පාසල් කාලයේ සිටම සංහිඳියා වැඩපිළිවෙළ ක්‍රියාත්මක කළ යුතුයි.''", "URL": "https://sinhala.adaderana.lk/news.php?nid=74997", "Category": null, "Parent URL": null}