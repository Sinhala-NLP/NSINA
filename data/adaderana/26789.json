{"Source": "Adaderana", "Timestamp": "August 22, 2012 11:23 am", "Headline": "රනිල්ගේ වසර හයේ නායකත්ව දිගුවට අදාළ වාරණය දීර්ඝයි", "News Content": "එක්සත් ජාතික පක්ෂ නායකත්වය තේරීම වසර 6 ක් දක්වා දීර්ඝ කිරීමට එම පක්ෂයේ කෘත්‍යාධීකාරී මණ්ඩලය ගනු ලැබු තීරණය තාවකාලිකව අත්හිටුවමින් ගල්කිස්ස දිසාඅධිකරණය විසින් නිකුත් කරන ලද නියෝගය අද (22) යළි දීර්ඝ කර තිබේ. අදාළ නඩුව අද ගල්කිස්ස දිසා අධිකරණය හමුවේ යළි කැඳවූ අවස්ථාවේදී එකී වාරණ නියෝගය සැප්තැම්බර් මස 05 වන දින දක්වා දීර්ඝ කළ බව අද දෙරණ අධිකරණ වාර්තාකරු පවසයි. එක්සත් ජාතික පක්ෂ දකුණු පළාත් සභා මන්ත්‍රී නීතීඥ මෛත්‍රී ගුණරත්න මහතා ගොනුකළ පෙත්සමක් සලකා බැලීමෙ‍න් අනතුරුව ඉකුත් අ‍ගොස්තු මස 08 වන දින පළමුව මෙම වාරණ නියෝගය පනවා තිබිණි. පසුගිය ජූලී මස 19 වන දින එක්සත් ජාතික පක්ෂ කෘත්‍යාධීකාරී මණ්ඩලය විසින් නායකත්වය තේරීම වසර 06ක් දක්වා දීර්ඝ කිරීමට ගනු ලැබු තීරණය පක්ෂ ව්‍යවස්ථාවට පටහැනි බව පෙත්සම්කාර පාර්ශයේ නීතීඥවරයා අධිකරණයට පෙන්වා දෙන ලදී.", "URL": "https://sinhala.adaderana.lk/news.php?nid=26789", "Category": null, "Parent URL": null}