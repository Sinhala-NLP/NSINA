{"Source": "Adaderana", "Timestamp": "May 2, 2010 10:12 am", "Headline": "වීදි ළමුන් 32 ක් පරිවාස භාරයේ", "News Content": "වීදී ළමුන් සමාජ ගත කිරී‍මේ වැඩසටහනට සමගාමීව මේ වන විට වීදී ළමුන් තිස් දෙදෙනෙකු පරිවාස භාරයේ රඳවා ඇති බව පොලිස් ළමා හා කාන්තා කාර්යාංශය පවසයි. කොළඹ නගරය අවට සිටි වීදි ළමුන් තිස් දෙදෙනෙකු අත්අඩංගුවට ගෙන පරිවාස භාරයට පත් කොට ඇති බව එහි ප්‍රකාශකයෙක් සඳහන් කළේය. පසුගිය දෙසැම්බර් මාසයේ සිට වීදී ළමුන් සමාජ ගත කිරීමේ මෙම වැඩ පිළිවෙළ පොලිස් ළමා හා කාන්තා කාර්යාංශය විසින් ක්‍රියාත්මක කරනු ලැබිණි.. ඒ අනුව වීදී ළමුන් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව පරිවාස භාරයට පත් කර ඇති බව වාර්තා වේ. මෙම වැඩසටහන ඉදිරියට විධිමත් ආකාරයෙන් ක්‍රියාත්මක කරන බව පොලිස් ළමා හා කාන්තා කාර්යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=8134", "Category": null, "Parent URL": null}