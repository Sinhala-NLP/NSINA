{"Source": "Adaderana", "Timestamp": "March 20, 2016 10:51 pm", "Headline": " ලංකාව පරදා කොදෙව්වන් ජයගනියි", "News Content": "පන්දුවාර 20 යි 20 ලෝක කුසලාන ක්‍රිකට් තරගාවලියේ ශ්‍රි ලංකාව සමඟ පැවැති තරගයෙන් කඩුලු 07ක ජයක් හිමිකර ගැනීමට බටහිර ඉන්දීය කොදෙව් කණ්ඩායම සමත් වුණි.තරගය ඊයේ(21) බැංගලෝර්හි චින්නස්වාමී ක්‍රිඩාංගණයේදී පැවැති අතර තරගයේ කාසියේ වාසිය හිමිකරගත් බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකාවට ලබා දුනි.කෙසේ වෙතත් ශ්‍රී ලංකා ආරම්භ පිතිකරුවන්ට පිටියේ සාර්ථකවීමට බටහිර ඉන්දීය කොදෙව්වන් අවස්ථාව නොදුන් අතර නියමිත පන්දුවාර 20 අවසානයේ කඩුලු 09 ක් බිඳවැටී ශ්‍රී ලංකා කණ්ඩාමට ලබාගත හැකි වුයේ ලකුණු 122ක් පමණි.මෙහිදී ශ්‍රී ලංකා කණ්ඩායම වෙනුවෙන් සාර්ථක පිති හරඹයක නිරත වූ තිසර පෙරේරා පන්දු 29 ක් තුළ හතරේ පහර 05 ක් සහ එක් හයේ පහරක් සමඟින් ලකුණු 40ක් ලබා ගැනීමට සමත් වුණි.ඇන්ජලෝ මැතිව්ස් ලකුණු 20 ක් ලබා ගත් අතර ,ජයග්‍රාහි ඉලක්කය හඹාගිය බටහිර ඉන්දීය කොදෙව් කණ්ඩායම පන්දුවාර 18 යි පන්දු 02 තුළ කඩුලු 03 ක් පමණක් බිඳවැටී ලකුණු 127ක් ලබා ගනිමින් ජයග්‍රහණය වාර්තා කළේය.මෙහිදී ඇන්ඩ්‍රි ප්ලෙච්ර් ලකුණු 84ක් ලබා ගන්නට සමත් වුණි.", "URL": "https://sinhala.adaderana.lk/news.php?nid=58435", "Category": null, "Parent URL": null}