{"Source": "Adaderana", "Timestamp": "July 4, 2012 01:46 pm", "Headline": "ශ්‍රී ලංකා පළමු ඉනිම ලකුණු 391 ට සීමාවෙයි", "News Content": "සංචාරක පාකිස්ථාන කණ්ඩායම සමග පැවැත්වෙන දෙවන ටෙස්ට් ක්‍රිකට් තරග‍යේ ප්‍රථම ඉනිම ලකුණු 391 ට සීමා කිරීමට පකිස්ථානු පන්දුයවන්නන් සමත්විය. තර‍ගයේ පළමුවෙන් පන්දුවට පහරදුන් පකිස්ථානු කණ්ඩායම කඩුලු 6 ක් දැවී ලකුණු 551ක් ලබා සිටිය දී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නේය. ඒ අනුව පිටියට පිවිසි ශ්‍රී ලංකා කණ්ඩායමට පන්දුවාර 124 පන්දු 04 ක් තුළ සියලුම ක්‍රීඩකයින් දැවී ලබාගත හැකිවූයේ ලකුණු 391 පමණි. ශ්‍රී ලංකා කණ්ඩායම වෙනුවෙන් කුමාර සංගක්කාර ලකුණු 192 ක් ද, ටී. එම්. දිල්ශාන් ලකුණු 121 ක් ද හිමිකරගත්තේය. පකිස්ථාන කණ්ඩායම වෙනුවෙන් ජුනයිඩ් ඛාන් කඩුලු 05 ක් ද, අබ්දුර් රෙහ්මන් කඩුලු 04 ක් ද, සයීඩ් අජ්මාල් එක් කඩුල්ලක් ද දවාගැනීමට සමත්විය. ඒ අනුව ශ්‍රී ලංකා කණ්ඩායම පකිස්ථාන පළමු ඉනිමට වඩා ලකුණු 160 ක් පසුපසින් සිටියි.", "URL": "https://sinhala.adaderana.lk/news.php?nid=25514", "Category": null, "Parent URL": null}