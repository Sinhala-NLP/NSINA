{"Source": "Adaderana", "Timestamp": "January 15, 2017 11:43 am", "Headline": "බිහාර් වල බෝට්ටුවක් පෙරළී 24 ක් මරුට ", "News Content": "ඉන්දියාවේ බිහාර් ප්‍රාන්තයේ පැට්නා ප්‍රදේශයේ ගංගා නම් ගංගාවේ දී බෝට්ටුවක් පෙරළී යාමෙන් පුද්ගලයින් විසි හතර දෙනෙකු ජීවිතක්‍ෂයට පත්ව තිබේ. එම අනතුරින් පුද්ගලයින් රැසක් තවමත් අතුරුදන් බව ඉන්දීය වාර්තා සදහන් කරයි. අනතුර සිදුවන අවස්ථාවේ බෝට්ටුව තුළ පුද්ගලයින් හතලිස් දෙනෙකු පමණ රැඳි ඇති බව වාර්තා වේ. එම පිරිස දින තුනක නිවාඩු කාල‍ය තුළ පැවැත්වූ සරුංගල් සැණකෙලියක් නැරඹීමට පැමිණි පිරිසක් බව එම වාර්තා සදහන් කරයි. එහිදී නොමිලේ ලබා දෙන බෝට්ටු සංචාරයේ යෙදී සිටිය දීයි එම පිරිස අනතුරට ලක්ව තිබේ. මියගිය අය අතර කුඩා ළමුන් හා කාන්තාවන් ද වන බව වාර්තා වේ. විපතට පත්වූවන් සෙවීමේ මෙහෙයුම් තවමත් ක්‍රියාත්මක කර තිබේ.", "URL": "https://sinhala.adaderana.lk/news.php?nid=68141", "Category": null, "Parent URL": null}