{"Source": "Adaderana", "Timestamp": "August 16, 2012 10:18 am", "Headline": "තැපැල් සේවකයින් වැඩි වැටුප් ඉල්ලයි", "News Content": "ඉදිරි අයවැයෙන් වැටුප් වැඩිවීමක් අවශ්‍ය බව තැපැල් සේවකයින් පවසයි. ඒ සම්බන්ධයෙන් මුදල් අමාත්‍යාංශ ලේකම්වරයා දැනුවත් කිරිමට පියවර ගෙන ඇති බව ලංකා ‍තැපැල් සේවා සංගමයේ සභාපති ජයන්ත විජේසිංහ මහතා සඳහන් කළේය. සිය වැටුප් ගැටලුව සම්බන්ධයෙන් සාකච්ඡාවක් ලබාදෙන ලෙස ඊයේ (15) දි‍නයේ මුදල් අමාත්‍යාංශ ලේකම්වරයාගෙන් ලිඛිතව ඉල්ලීමක් කළ බව ජයන්ත විජේසිංහ මහතා පැවසීය. ඒ අනුව ඉදිරි දින කිහිපය තුළ මේ සම්බන්ධයෙන් සාකච්ඡා කිරීමට බලාපොරොත්තු වන අතර ඉදිරි අයවැයේ දී තම සේවකයින්ගේ වැටුප් වැඩිවීම අපේක්ෂා කරන බව ලංකා තැපැල් සේවා සංගමය පවසයි. තැපැල් දෙපාර්තමේන්තුව තුළ සේවය කරන බොහෝ සේවකයින්ගේ වැටුප් ගැටලුවට වසර ගණනාවක සිට විසඳුම් ලබා ‍දී නොමැති බව ජයන්ත විජේසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26624", "Category": null, "Parent URL": null}