{"Source": "Adaderana", "Timestamp": "April 21, 2015 10:30 am", "Headline": "පාර්ලිමේන්තුව අසළ විරෝධතාවන්ට එරෙහිව අධිකරණ නියෝගයක්", "News Content": "හිටපු ජනාධිපති මහින්ද රාජපක්ෂ මහතා අල්ලස් හෝ දූෂණ චෝදනා විමර්ශන කොමිෂන් සභාව හමුවට කැඳවීමට විරෝධය දක්වමින් මේවන විට පාර්ලිමේන්තු මාර්ගයේ විරෝධතා පා ගමනක් පැවැත්වෙමින් තිබේ.එම පා ගමන හා උද්ඝෝෂණ ව්‍යාපාරය මේවන විට පාර්ලිමේන්තු සංකීර්ණයට මීටර් 200ක පමණ දුරින් ස්ථානගතව ඇති බවත්,එය පොලිස් මාර්ග බාධක යොදා නවතා ඇති බවත් අද දෙරණ වාර්තාකරු කියා සිටියි.කෙසේ වෙතත් පාර්ලිමේන්තුව අසළ උද්ඝෝෂණ හා විරෝධතා පැවැත්වීම අත්හිටුවමින් කඩුවෙල මහේස්ත්‍රාත් අධිකරණය විසින් වාරණ නියෝගයක් නිකුත් කර තිබේ.ඒ අනුව පොලීසිය විසින් කුමන ක්‍රියාමාර්ගයක් ගැනීමට ක්‍රියා කරනු ඇත්ද යන්න අද දෙරණ වාර්තාකරුවන් විමසිලිමත්ව බලා සිටියි.", "URL": "https://sinhala.adaderana.lk/news.php?nid=50775", "Category": null, "Parent URL": null}