{"Source": "Adaderana", "Timestamp": "March 16, 2010 04:30 pm", "Headline": "ගිලන් රථයේදී මියගිය දැරිය ගැන පරීක්ෂණ", "News Content": "අසාධ්‍ය රෝගියෙකු එක් රෝහලක සිට තවත් රෝහලකට ගිලන් රථයකින් රැගෙන යමින් සිටියදී මිය යාමේ සිද්ධි‍යක් සම්බන්ධයෙන් වහාම පරීක්ෂණයක් පවත්වන ලෙස ඌව පළාත් සෞඛ්‍ය අමාත්‍යවරයා එම අමාත්‍යාංශයට නියෝග කර තිබේ. මෙලෙස මියගොස් ඇත්තේ බදුල්ල මීගහකිවුල ප්‍රදේශයේ පදිංචි ශිෂ්‍යාවක බව සඳහන්ය. අසාධ්‍ය තත්ත්වයේ පසුවූ දැරිය මීගහකිවුල රෝහලේ සිට බදුල්ල මහරෝහල වෙත ගිලන් රථයකින් ගෙන යෑමේදී ගිලන් රථයේ සිටිය යුතු‍ සෞඛ්‍ය කාර්ය මණ්ඩලය සහ ඔක්සිජන් ගිලන් රථයේ නොතිබුණු බවට චෝදනා එල්ල වී ඇත. ඒ අනුව එසේ සිදුවීමට හේතු විමසීමට වහාම පරීක්ෂණයක් ආරම්භ කරන ලෙස ඌව පළාත් සෞඛ්‍ය අමාත්‍ය ඒ. එම්. බුද්ධදාස මහතා නියෝග කර ඇති බව වාර්තා වේ.", "URL": "https://sinhala.adaderana.lk/news.php?nid=7313", "Category": null, "Parent URL": null}