{"Source": "Adaderana", "Timestamp": "August 3, 2011 08:51 am", "Headline": " උදයන් කර්තෘට පහරදීම පිළිබඳ වාර්තාව ජනපතිට", "News Content": "උදයන් පුවත්පතේ මාධ්‍යවේදීයාට පහර දීමේ සිදුවීමට අදාළ විමර්ශන වාර්තාව ජනාධිපති මහින්ද රාපජක්ෂ මහතා වෙත භාර දී තිබේ. පොලිස්පති එන්.කේ ඉලංගකෝන් මහතා විසින් අදාළ වාර්තාව ජනාධිපතිවරයා වෙත භාරදුන් බව ජනාධිපති මාධ්‍ය ඒකකයේ අධ්‍යක්ෂ ජනරාල් බන්දුල ජයසේකර මහතා කියා සිටියි. උදයන් පුවත්පතේ ප්‍රවෘත්ති කර්තෘවරයා වන නාගසුන්දරම් කුගනාදන් මහතාට පසුගිය 29 වන දින කාර්යාල කටයුතු නිමවී නිවස බලා යමින් සිටියදී සිය නිවස ආසන්නයේදී ම කිසියම් පිරිසක් විසින් ප්‍රහාරයක් එල්ල කර තිබිණි. බරපතළ තුවාල ලැබූ ඒ මහතා යාපනය ශික්ෂණ රෝහලට ඇතුළත් කළ අතර මේවන විටත් ඔහු එම රෝහලේ දැඩි සත්කාර ඒකකයේ ප්‍රතිකාර ලබයි.", "URL": "https://sinhala.adaderana.lk/news.php?nid=17819", "Category": null, "Parent URL": null}