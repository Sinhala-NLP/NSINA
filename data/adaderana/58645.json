{"Source": "Adaderana", "Timestamp": "March 27, 2016 10:39 am", "Headline": "පිහි ඇනුමෙන් අයෙක් මරුට", "News Content": "කොස්ලන්ද පොලිස් බල ප්‍රදේශයට අයත් ගල්වල ප්‍රදේශයේදී පිරිසක් අතර ඇතිවූ ආරවුලක් හේතුවෙන් පිහියෙන් ඇනුමකින් තුවාල ලැබූ අයෙකු ජීවිතක්ෂයට පත්ව තිබේ.මෙම සිද්ධියෙන් තුවාල ලැබූ පුද්ගලයන් දෙදෙනෙකු කොස්ලන්ද රෝහලට ඇතුළත් කිරීමේදී මෙලෙස එක් පුද්ගලයකු මියගොස් ඇති බව පොලීසිය පවසයි.මෙසේ මරණයට පත්ව ඇත්තේ වයස අවුරුදු 52ක්වූ සිරික්කාන්දුලාගේ අමරසේන නැමැති කොටබෙත්ම පාර,කොස්ලන්ද ලිපිනයේ පදිංචිකරුවෙකි. මෘත ශරීරය කොස්ලන්ද රෝහලේ මෘත ශරීරාගාරයේ පොලිස් ආරක්‍ෂාව යටතේ තබා ඇත.මහේස්ත‍්‍රාත් පරීක්‍ෂණය සහ පශ්චාත් මරණ පරීක්‍ෂණය අද(27)සිදු කිරීමට නියමිතව ඇති අතර මෙම මනුෂ්‍ය ඝාතනය සම්බන්ධයෙන් එම ප‍්‍රදේශයේම පදිංචි සැකකරුවෙකු අත්අඩංගුවට ගෙන ඇති බව පොලීසිය පවසයි. අත්අඩංගුවට ගත් සැකකරු අද දින බණ්ඩාරවෙල මහේස්ත‍්‍රාත් අධිකරණය වෙත ඉදිරිපත් කිරීමට නියමිතය. කොස්ලන්ද පොලිසිය වැඩිදුරටත් විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=58645", "Category": null, "Parent URL": null}