{"Source": "Adaderana", "Timestamp": "August 27, 2019 03:41 pm", "Headline": "1913 ක්ෂණික දුරකථන අංකයට පැමිණිලි 473ක්", "News Content": "නීතිවිරෝධී මත්පැන් වැටලීම සඳහා හඳුන්වා දුන් 1913 ක්ෂණික දුරකථන අංකය සඳහා සාර්ථක ප්‍රථිචාර ලැබුන බව මුදල් අමාත්‍යාංශය දැනුම් දෙයි. මුදල් අමාත්‍යාංශයේ මෙහෙයවීම මත සුරාබදු දෙපාර්තමේන්තුව විසින් නීතිවිරෝධී මත්පැන් වැටලීම සඳහා 2019 අගෝස්තු මස 19 වන දින පැය 24 පුරා සේවය සපයන 1913 ක්ෂණික දුරකථන අංකය හදුන්වා දුන්නේය. එම අංකය හඳුන්වා දී සතියක් ඇතුළත නීතිවිරෝධී ලෙස මත්පැන් නිපදවීම, සන්තකයේ තබා ගැනීම, ප්‍රවාහනය කිරීම සම්බන්ධයෙන් මහජනතාවගේන් පැමිණිලි 473 ක් ලැබී ඇති බව එම අමාත්‍යංශය දැනුම් දෙයි.", "URL": "https://sinhala.adaderana.lk/news.php?nid=117613", "Category": null, "Parent URL": null}