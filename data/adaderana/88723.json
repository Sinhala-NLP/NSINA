{"Source": "Adaderana", "Timestamp": "May 8, 2018 11:07 am", "Headline": "ගාල්ලේ දී බස් අනතුරු 2ක්-සිව් දෙනෙක් රෝහලට", "News Content": "ගාල්ල මාතර ප්‍රධාන මාර්ගයේදී අද(08) උදෑසන බස් රථ අනතුරු 2ක් සිදු වී තිබේ. අනතුරින් තිදෙනෙකු සුළු තුවාල ලබා රෝහල් ගත කර ඇති බව ගාල්ල වරාය පොලිසිය සය හබරාදුව පොලිසිය සඳහන් කළේය. හම්බන්තොට සිට කොළඔ දෙසට ධාවනය වූ බස් රථයක් අද අලුයම 3.30ට පමණ ගාල්ල මාගොල්ල ප්‍රදේශයේදී අනතුරට ලක් ව තිබේ. ඒ බස්රථය ඉදිරියට පැමිණි මෝටර් රථයක ගැටීම වළක්වා ගැනීමට උත්සහ කළ අවස්ථාවේ අසළ තිබූ තාප්පයක ගැටීමෙන් අනතුර සිදුව ඇත. අනතුරින් රියදුරු ඇතුළු මගීන් 2නෙකු තුවාල ලබා කරාපිටිය රෝහලට ඇතුළත් කර ඇති අතර අනතුර සම්බන්ධයෙන් ගාල්ල වරාය පොලිසිය පරීක්ෂණ පවත්වයි. මේ අතර ගාල්ල මාතර ප්‍රධාන මාර්ගයේදී එරබදු ගහ ප්‍රදේශයේදී අද අලුයම වෑන් රථයක් සහ බස් රථයක් ගැටීමෙන් අනතුරක් සිදු වී ඇත. අනතුරින් එක් අයෙකු තුවාල ලබා ඇති අතර හබරාදුව පොලිසිය සිද්ධිය සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=88723", "Category": null, "Parent URL": null}