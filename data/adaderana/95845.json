{"Source": "Adaderana", "Timestamp": "September 10, 2018 08:42 am", "Headline": "වතුර මෝටර් සොරා ගත් 2ක් පොලිස් දැලේ", "News Content": "මොරගහකන්ද සහ කළු ගඟ ජලාශ ඉදිකිරීම සඳහා පැමිණ සිටින චීන ජාතිකයන්ගේ රුපියල් ලක්ෂ දෙකහමාරක් පමණ වටිනා නවීන පන්නයේ වතුර මෝටර දෙකක් සොරාගෙන සීගිරිය ප්‍රදේශයේ ව්‍යාපාරිකයෙකුට අලෙවි කිරීමට ගිය පුද්ගලයින් දෙදෙනෙකු අත්අඩංගුවට ගෙන ඇත. ඊයේ (09) සීගිරිය පොලිසියට ලද තොරතුරක් මත සිදු කළ වැටලිමකදි මෙම සැකරුවන් දෙදෙනා අත්අඩංගුවට ගෙන ඇත්තේ. රුපියල් ලක්ෂ දෙක හමාරකට වඩා අධික වටිනාකමකින් යුත් චීනයේ නිෂ්පාදිත දිය යට තබා මතුපිටට වතුර රැගෙන ඒමට හැකි මෙම වතුර පොම්ප දෙක ඉතා අඩු මුදලකට සීගිරිය ප්‍රදේශයේ අයෙකුට අලෙවි කිරීමට සුදානම්ව සිටි බව සැකකරුවන්ගෙන් සිදු කළ ප්‍රශ්න කිරිම් වලදි හෙළි වි ඇත. චීන ජාතික කාර්මිකයන් රැඳී සිටින නාඋල ප්‍රදේශයේ මොරගහකන්ද ජලාශය ආසන්නයේ කන්ටේනර් රථයක තබා තිබියදීයි මෙම මෝටර් යන්ත්‍ර සොරා ගෙන ඇත්තේ. මෙම සොරකම පිටුපස චීන ජාතිකයන් පිරිසක්ද සිටිය හැකි බැවින් අංශ කීපයකින් පරීක්ෂණ පවත්වන බව නාවුල පොලිසිය කියයි . මෙසේ අත්අඩංගුවට ගෙන ඇත්තේ බකමූණ ප්‍රදේශයේ පදිංචිකරුවන් දෙදෙනෙකු බව පොලිස් පරීක්ෂණවලදී හෙළිවී තිබේ. අදාළ සැකකරුවන් දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=95845", "Category": null, "Parent URL": null}