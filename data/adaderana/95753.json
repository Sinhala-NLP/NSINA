{"Source": "Adaderana", "Timestamp": "September 8, 2018 11:05 am", "Headline": "තලවතුගොඩ රිය අනතුරකින් තරුණයෙක් මරුට", "News Content": "කොට්ටාව - බොරැල්ල මාර්ගයේ තලවතුගොඩ ආසන්නයේදී සිදු වු රිය අනතුරකින් තරුණයෙකු මියගොස් තිබේ. පන්නිපිටිය සිට තලවතුගොඩ දෙසට ධාවනය වූ මෝටර් රථයක් එම දිශාවටම ගමන් කළ යතුරුපැදියක ගැටී මෝටර් රථය මාර්ගයේ පෙරලී ගොස් තවත් යතුරුපැදික ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදියේ ගමන් කළ පැදිකරු සහ පසුපැදිකරු හෝමාගම රෝහලට ඇතුළත් කිරිමෙන් පසු එක් අයෙකු මියගොස් තිබේ. මියගොස් ඇත්තේ පන්නිපිටිය, පොල්වත්ත ප්‍රදේශයේ පදිංචිව සිටි 27 හැවිරිදි තරුණයෙකි. අනතුර සිදු කළ මෝටර් රථයේ රියදුරු පළාගොස් ඇති අතර මහරගම පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95753", "Category": null, "Parent URL": null}