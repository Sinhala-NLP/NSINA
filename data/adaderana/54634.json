{"Source": "Adaderana", "Timestamp": "October 23, 2015 03:34 pm", "Headline": "ධම්මික - දිල්රුවන්‍ කොදෙව්වන් අසරණ කරයි", "News Content": "ශ්‍රී ලංකා ක්‍රීඩකයින්ගේ විශිෂ්ට පන්දු යැවීම හමුවේ කොදෙව් ඉනිම ලකුණු 163ට මීට ටික වේලාවකට ‍පෙර සීමා විය.කොදෙව් - ශ්‍රී ලංකා දෙවන ටෙස්ට් තරඟයේ දෙවන දිනය වන අද ශ්‍රී ලංකාව පළමු ඉනිමට රැස්කළ ලකුණු 200ට පිළිතුරු ලෙස ඔවුන් මෙම ලකුණු සංඛ්‍යාව ලබාගන්නා ලදී.එහිදී පන්දුවෙන් දස්කම් පෑ ධම්මික ප්‍රසාද් ලකුණු 34ට කඩුලු 4ක් හා දිල්රුවන් පෙරේරා ලකුණු 28ට කඩුලු 3ක් දවාගැනීමට සමත් විය.ඒ අනූව ශ්‍රී ලංකාව කොදෙව්වන්ට වඩා ලකුණු 37ක් ඉදිරියෙන් සිටිමින් දෙවන ඉනිම ආරම්භ කිරීමට නියමිතය.", "URL": "https://sinhala.adaderana.lk/news.php?nid=54634", "Category": null, "Parent URL": null}