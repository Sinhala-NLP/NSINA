{"Source": "Adaderana", "Timestamp": "February 7, 2010 03:58 pm", "Headline": "රන් හොරෙකුට වැඩ වරදියි", "News Content": "අම්බලන්තොට නගරයේ රන් භාණ්ඩ වෙළෙඳසලකින් රුපියල් හාරලක්ෂ 20,000 ක් පමණ වටිනා රන් මාල කිහිපයක් පැහැ‍රගෙන යමින් සිටි සැකකරුවෙකු අත්අඩංගුවට ගෙන තිබේ. අද පස්වරු 1.30 ට පමණ අදාල වෙළෙඳසලින් රන් මාලයක් මිලදී ගැනීමේ මුවාවෙන් පැමිණි සැකකරු මෙම පැහැර ගැනීම සිදුකර ඇති බව අම්බලන්තොට පොලිසිය පවසයි. සැකකරු පළායමින් සිටියදී පොලිසියට ලැබුණු තොරතුරක් මත අත්අඩංගුවට ගෙන ඇති අතර ‍එම අවස්ථාවේ ඔහු සතුව රන් මාල 17 ක් තිබු බව පොලිසිය සඳහන් කරයි. සැකකරු අම්බලන්තොට අක්කරකාල්ගොඩ ප්‍රදේශයේ පදංචිකරුවෙකු බව අනාවරණය වී තිබේ.", "URL": "https://sinhala.adaderana.lk/news.php?nid=6538", "Category": null, "Parent URL": null}