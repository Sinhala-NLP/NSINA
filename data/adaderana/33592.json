{"Source": "Adaderana", "Timestamp": "April 26, 2013 11:10 am", "Headline": "ප්‍රදීප් කාරියවසම්ට එරෙහි නඩුව කල්යයි", "News Content": "පෞද්ගලික සමාගමකින් අධික මිලට කොටස් මිලදී ගැනීම සම්බන්ධයෙන් හිටපු අගවිනිසුරු ආචාර්ය ශිරාණි බණ්ඩාරනායක මහත්මියගේ සැමියා වන ජාතික ඉතිරිකිරීමේ බැංකුවේ හිටපු සභාපති ප්‍රදීප් කාරියවසම් මහතාට එරෙහිව ගොනු කර ඇති නඩුව කොළඹ ප්‍රධාන මහේස්ත්‍රාත් අධිකරණය හමුවේ අද (26) කැඳවා තිබුණි. එහිදී විත්තිකරු වෙනුවෙන් පෙනී සිටි ජ්‍යෙෂ්ඨ නීතීඥ සාලිය පීරිස් මහතා ප්‍රකාශ කළේ දැනට ගොනු කර ඇති චෝදනාව සහ ඊට ඉදිරිපත් කර ඇති සංශෝධනය සම්බන්ධයෙන් මුලික විරෝධතාවක් ඉදිරිපත් කිරීමට සූදානම් බවයි. එබැවින් අදාළ චෝදනාව අධිකරණය හමුවේ කියවිය යුතු බව නීතීඥවරයා සඳහන් කළේය. ඒ අනුව නඩු විභාගය ජූලි 5 වන දිනට කල් තැබුණි.", "URL": "https://sinhala.adaderana.lk/news.php?nid=33592", "Category": null, "Parent URL": null}