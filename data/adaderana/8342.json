{"Source": "Adaderana", "Timestamp": "May 12, 2010 08:12 am", "Headline": "මාතර නගරාධිපතිට පුටුව නෑ", "News Content": "මාතර නගරාධිපතිවරයාගේ ‍සේවය අත්හිටුවීමට දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා පියවරගෙන තිබේ.. ඊට අදාල ගැසට් නිවේදනය මේ වන විටත් නිකුත් කර ඇති බව සඳහන් වේ. ඒ අනුව මාතර නගරාධිපති උපුල් නිශාන්ත මහතා ‍එම ධුරයෙන් ඉවත් කෙරෙනු ඇත. උපුල් නිශාන්ත මහතා පසුගිය ජනාධිපතිවරණයේදී ජෙනරල් සරත් ෆොන්සේකා මහතාට සහය දැක්වු අයෙක් වන අතර ඒ පිළිබඳ විවිධ තොරතුරු පසුගිය කාලයේ වාර්තා විය. කෙසේ‍ වෙතත් මාතර මහ නගර සභාවේ වැඩබලන නගරාධිපතිවරයා ලෙස රංජිත් යසරත්න පත්කර ඇති බව ද සඳහන් වේ.", "URL": "https://sinhala.adaderana.lk/news.php?nid=8342", "Category": null, "Parent URL": null}