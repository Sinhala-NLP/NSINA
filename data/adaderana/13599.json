{"Source": "Adaderana", "Timestamp": "January 19, 2011 11:49 am", "Headline": "නැගෙනහිර විශ්ව විද්‍යාලයට වැස්සෙන් මිලියන 130 ක් පාඩුයි", "News Content": "වර්ෂාව හේතුවෙන් නැගෙනහිර විශ්ව විද්‍යාලයට රුපියල් මිලියන 130 ක පමණ අලාභයක් සිදුව ඇති බව එම විශ්ව විද්‍යාලයේ උපකුලපති ආචාර්ය කේ.ප්‍රේම්කුමාර් මහතා පවසයි. නැගෙනහිර විශ්ව විද්‍යාලයේ මඩකළපුව, වන්දාරමුල්ල පීඨයේ සියලු ගොඩනැගිලි වැසි ජලයට යටව තිබුණි. මේ හේතුවෙන් එහි පරිගණක ඇතුළු උපකරණ සහ ලෙඛන රැසක් ද විනාශයට පත්ව ඇති බව වාර්තා වේ. මේ අතර ගංවතුර හේතුවෙන් විනාශයට පත්වූ නැගෙනහිර පළාතේ වාකරෙයි ප්‍රදේශයේ මාර්ග පද්ධතිය ප්‍රතිසංස්කරණ කටයුතු යුද හමුදාවේ මැදිහත් වීමෙන් ආරම්භ කර තිබේ. පනිච්චන්කර්නි මාර්ගය, නාවල්අඩි - විරුගල් මාර්ගය, කඩ්ඩමුරලිකරම්, කදිරවේලි ඇතුළු මාර්ග රැසක් මේ ය‍ටතේ ප්‍රතිසංස්කරණය කිරීමට නියමිතව තිබේ.", "URL": "https://sinhala.adaderana.lk/news.php?nid=13599", "Category": null, "Parent URL": null}