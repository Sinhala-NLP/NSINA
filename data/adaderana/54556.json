{"Source": "Adaderana", "Timestamp": "October 20, 2015 11:41 am", "Headline": "රවිරාජ් ඝාතන සැකකරුවන්ට චෝදනා පත්‍ර ගොනු කරන්නැයි නියෝග", "News Content": "හිටපු පාර්ලිමේන්තු මන්ත්‍රීවරයෙකු වන නඩරාජා රවිරාජ් ඝාතනය සම්බන්ධයෙන් රිමාන්ඩ් භාරයේ පසුවන නාවික හමුදා සෙබළුන් 5 දෙනාට චෝදනා පත්‍ර ගොනුකරන ලෙසට නීතිපතිවරයාට නියෝග කර තිබේ.කොළඹ මහේස්ත්‍රාත් අධිකරණය අද මෙම නියෝගය නිකුත් කළ බව අප වාර්තාකරු කියයි.2006 නොවැම්බර් මස 10 වැනිදා නඩරාජා රවි රාජ් මන්ත්‍රීවරයා කොළඹදී වෙඩි තබා ඝාතනය කර තිබූ අතර ‍මේ සම්බන්ධයෙන් සැකපිට නාවික සෙබළුන් 5 දෙනෙකු අත්අඩංගුවට ගැනුණු අතර ඝාතනයට යොදාගත් බව කියන ත්‍රීවිලරයක් ද පොලිස් බාරයට ගෙන තිබේ.", "URL": "https://sinhala.adaderana.lk/news.php?nid=54556", "Category": null, "Parent URL": null}