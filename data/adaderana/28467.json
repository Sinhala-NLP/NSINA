{"Source": "Adaderana", "Timestamp": "October 20, 2012 06:01 pm", "Headline": "ටෝනි ග්‍රේග් පිළිකා අනතුරේ", "News Content": "හිටපු ටෙස්ට් ක්‍රිකට් ක්‍රීඩකයෙකු මෙන්ම අන්තර් ජාතික ක්‍රිකට් විනිසුරුවරයෙකු වන ටෝනි ග්‍රේග්ට පෙණහළු පිළිකාවක් වැළඳී ඇති බව අනාවරණය වී තිබේ. ක්‍රිකට් විස්තර විචාරකයෙකු වීමට ප්‍රථම 1072-77 කාලයේ එංගලන්ත කණ්ඩායම වෙනුවෙන් ක්‍රීඩා කළ තුන් ඉරියව් ක්‍රීඩකයෙකු වන ඔහු මේවන විට 66 වන වියේ පසුවෙයි. ටී-20 ලෝක කුසලාන තරගාවලියට ශ්‍රී ලංකාවට පැමිණ සිටි ඔහු ඕස්ට්‍රේලියාවට පැමිණීමෙන් පසු ඇතිවූ රොගී තත්ත්වයකට ප්‍රතිකාර ගනිද්දී දකුණු පෙණහල්ලේ පිළිකාවක් බවට අනාවරණය කරගෙන ඇති බව විදෙස් මාධ්‍ය පවසයි. ටෝනි ග්‍රේග් ටෙස්ට් තරග 58 ට ක්‍රීඩා කොට ලකුණු 3599 ක් ලබාගෙන තිබේ.", "URL": "https://sinhala.adaderana.lk/news.php?nid=28467", "Category": null, "Parent URL": null}