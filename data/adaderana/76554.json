{"Source": "Adaderana", "Timestamp": "August 22, 2017 01:36 pm", "Headline": "අමරදේව නමින් සංගීත අසපුවක්", "News Content": "දිවංගත සංගීතඥ ආචාර්ය පණ්ඩිත් අමරදේව විසින් සිංහල සංගීත ක්ෂේත්‍රයට සිදු කරන ලදඅනභිභවනීය මෙහෙය අගයනු පිනිස “අමරදේව අසපුව” නමින් සංගීත ආශ්‍රමයක් බත්තරමුල්ල අපේගම පරිශ්‍රයේ පිහිටුවීමට ජනාධිපතිගේ උපදෙස් පරිදි මුදල් හා ජනමාධ්‍ය අමාත්‍යාංශය මගින් කටයුතුකරමින් පවතී. මෙකී සංගීත ආශ්‍රමය ඓතිහාසික පර්යේෂණ, ලේඛනාගාර, පුස්තකාලයක්න හා කෞතුකාගාරයකින් ද සමන්විතය. ‍අසපුව ඉදිකිරීමට මුල්ගල තැබීම 2017 අගෝස්තු මස 28 වන දින පෙ.ව.10.00ට බත්තරමුල්ල අපේගම පරිශ්‍රයේදී ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ ගේ ප්‍රධානත්වයෙන් සිදුකිරීමට නියමිතය.", "URL": "https://sinhala.adaderana.lk/news.php?nid=76554", "Category": null, "Parent URL": null}