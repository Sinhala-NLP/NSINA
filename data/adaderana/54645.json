{"Source": "Adaderana", "Timestamp": "October 24, 2015 10:30 am", "Headline": "පොලිස් සේවයේ ගුණාත්මක බව ඉහළ නැංවීම රජයේ අරමුණයි  ", "News Content": "පොලිස් සේවාවේ ගුණාත්මකභාවය ඉහළ නැංවීම රජයේ අරමුණ බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ රටේ නීතිය හා සාමය ආරක්ෂා කිරීමට මෙන්ම යහපත් සමාජයක් ගොඩනැංවීමේ වැඩපිළිවෙළේදී ද පොලීසියේ කාර්යභාර්ය සුවිශාල බවයි.ශ්‍රී ලංකා පොලිස් විද්‍යාලයේ විසිරයාමේ පෙලපාලියට සහභාගීවෙමින් ජනාධිපතිවරයා මේ බව කියා සිටියේය.එහිදි තවදුරටත් අදහස් දැක්වූ ජනාධිපති මෛත්‍රීපාල සිරිසේන මහතා පැවසුවේ යහපත් හා ශීලාචාර සමාජයක් ගොඩනැගීමේදී පොලීසිය විශාල කාර්යභාරයක් ඉටුකරන බවයි.නීතිය හා සාමය ආරක්ෂා කරගනිමින් යහපාලනය සඳහා වූ රාජ්‍ය ප්‍රතිපක්තිය ක්‍රියාත්මක කිරීමේදීද පොලීසිය කැපී පෙනෙන කාර්භාරයක් ඉටුකරන බව ජනාධිපතිවරයා එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=54645", "Category": null, "Parent URL": null}