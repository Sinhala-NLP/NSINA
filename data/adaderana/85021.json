{"Source": "Adaderana", "Timestamp": "March 1, 2018 12:30 pm", "Headline": "‍රාජාංගණය වැවේ ජල ව්‍යාපෘතිය ගමේ ජනතාවට පිරිසිඳු වතුර දෙන්න හදපු ව්‍යාපෘතියක්", "News Content": "‍රාජාංගණය වැවේ ජලය යොදා ගනිමින් පානීය ජල ව්‍යාපෘතියක් ආරම්භ කිරිමට සැලසුම් කර ඇත්තේ වකුගඩු රෝගය ව්‍යාප්තවී ඇති එම ප්‍රදේශවලම ජනතාවට පානීය ජලය සැපයිමේ අරමුණින් බව ජාතික ජල සම්පාදන හා ජලාපවහන මණ්ඩලය පවසයි. එම මණ්ඩලයේ සභාපති කේ.ඒ අන්සාර් මහතා පවසන්නේ ඊයේ (28) තඹුත්තේගම නගරයේදී ගොවින් විසින් සිදු කළ උද්ඝෝෂණය, අදාල ව්‍යාපෘතිය පිළිබඳ නිසි කරුණු නොදැන සංවිධානය කරන ලද්දක් බවයි. ගොවීන්ගේ වගා කටයුතු වලට හානියක් නොවන පරිදි පානීය ජල ව්‍යාපෘතිය සඳහා රාජාංගණය වැවේ ජලය යොදා ගන්නා බව ජාතික ජල සම්පාදන හා ජලාපවහන මණ්ඩලයේ සභාපති කේ.ඒ අන්සාර් මහතා සඳහන් කළේය.", "URL": "https://sinhala.adaderana.lk/news.php?nid=85021", "Category": null, "Parent URL": null}