{"Source": "Adaderana", "Timestamp": "January 8, 2014 10:02 am", "Headline": "අයහපත් කාලගුණය පහවයන ලකුණු", "News Content": "උතුරු හා නැගෙනහිර පළාත් වල පැවති අහයහපත් කාලගුණය ක්‍රමයෙන් පහව යමින් පවතින බව කාලගුණ විද්‍යා දෙපාර්තමේන්තුව පවසයි. මේ සමඟම දිවයින ආශ්‍රිතව සහ දිවයින ආ‍ශ්‍රිත මුහුදු ප්‍රදේශවල සුළං තත්ත්වයද ක්‍රමයෙන් පහව යා හැකි බව අද දිනයේ කාලගුණය පිළිබඳ කාර්යයේ නියුතු කාළගුණ විද්‍යාඥ චන්න රුද්‍රිගෝ මහතා පෙන්වා දෙයි. එසේම ඊසාන දිගින් හමන සුළං තත්ත්වය නිසා දිවයිනේ උතුර, උතරු මැද, නැගෙනහිර සහ ඌව පළාත්වල විටින් විට වැසි ඇති වීමට ඉඩකඩ ඇති බවද ඒ මහතා සඳහන් කරයි. අපරභාගයේදී හා රාත්‍රී කාලයේදී සබරගමුව, මධ්‍යම සහ දකුණු පළාත්වල තැනින් තැන වැසි ඇති වීමේ හැකියාව පවතින බවද හෙතෙම වැඩිදුරටත් පවසයි.", "URL": "https://sinhala.adaderana.lk/news.php?nid=40182", "Category": null, "Parent URL": null}