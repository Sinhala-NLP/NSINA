{"Source": "Adaderana", "Timestamp": "May 2, 2018 02:55 pm", "Headline": "සීඝ්‍රගාමී දුම්රියේ හැපිලා හරක් 8ක් මරුට", "News Content": "කන්කසන්තුරේ සිට ගල්කිස්ස බලා ධාවනය වෙමින් තිබූ සීඝ්‍රගාමී දුම්රියට වවුනියාව පුලියන්කුලම ප්‍රදේශයේදී ගව රැළක් හසුවීමෙන් ගවයින් අට දෙනෙකු මරුමුවට පත්ව තිබේ. ගවයින් රංචුව දුම්රිය මාර්ගය හරහා මාරුවෙමින් සිටියදී දුම්රියේ ගැටී මරුමුවට පත්ව ඇත. මෙම අනතුරත් සමඟම දුම් රිය නතර කොට දුම්රියට යට වූ ගවයින් ප්‍රදේශවාසීන්ගේ සහය ඇතිව ඉවත් කොට ඇති අතර මේ නිසා එම දුම්රිය නියමිත වේලාවට වඩා විනාඩි හතළිහක් පමණ ප්‍රමාද වී ධාවනය වී තිබේ. ප්‍රදේශවාසීන් විසින් මියගිය ගවයින්ගේ අයිතිකරුවන් හඳුනාගෙන මියගිය ගවයින් අයිතිකරුවන්ට බාර දී තිබේ.", "URL": "https://sinhala.adaderana.lk/news.php?nid=88393", "Category": null, "Parent URL": null}