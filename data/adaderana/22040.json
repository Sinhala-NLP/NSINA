{"Source": "Adaderana", "Timestamp": "February 12, 2012 08:03 am", "Headline": " දකුණේ ප්‍රදේශ කිහිපයකට වතුර අත්හිටුවෙයි", "News Content": "අද දිනයේ ප්‍රදේශ කිහිපයකට ජල සැපයුම අත්හිටුවීමට ජාතික ජල සම්පාදන හා ජලාපවහන මණ්ඩලය තීරණය කර තිබේ. ඒ අනුව අද පෙරවරු නවයේ සිට පස්වරු පහ දක්වා පැය අටක කාලයක් ප්‍රදේශ කිහිපයකට ජල සැපයුම අත්හිටුවනු ඇත. මාතර - මිරිස්ස , මාලිම්බඩ , දෙවිනුවර - ගංධර , කෝට්ටේගොඩ , දික්වැල්ල - කුඩාවැල්ල සහ වැලිගම යන ජල සම්පාදන ක්‍රමවලට අයත් ප්‍රදේශ වෙත අදාළ කාලය තුළ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය නිවේදනය කරයි. මාලිම්බඩ , නාඳුගල සහ හල්ල ජල පවිත්‍රතා මධ්‍යස්ථාන වෙත විදුලි සැපයුම අත්හිටුවීම හේතුවෙන් මෙසේ ජලය සැපයීම අත්හිටුවීමට හේතු වී තිබේ.", "URL": "https://sinhala.adaderana.lk/news.php?nid=22040", "Category": null, "Parent URL": null}