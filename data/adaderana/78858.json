{"Source": "Adaderana", "Timestamp": "October 18, 2017 12:19 pm", "Headline": " අදහස්-යෝජනා ඉදිරිපත් කරන්න නොවැම්බර් 2 දක්වා අවස්ථාව", "News Content": "පළාත් සභා සඳහා පරිපාලන දිස්ත්‍රික්ක යටතේ තෝරා ගැනීමට නියමිත මන්ත්‍රීවරුන් සංඛ්‍යාවක් වෙනුවෙන් මැතිවරණ කොට්ඨාස පිහිටුවීමට අදාළව යෝජනා සහ අදහස් ලබා ගැනීමට සීමා නිර්ණය කොමිෂන් සභාව තීරණය කර තිබේ. 2017 අංක 17 දරණ පළාත් සභා ඡන්ද විමසීම් සංශෝධන පනතට අනුව මෙම මැතිවරණ කොට්ඨාස පිහිටුවීම සිදු කරන බව එම කොමිෂන් සභාව සඳහන් කළේය. ඒ අනුව පළාත් සභා සඳහා අදාළ පරිපාලන දිස්ත්‍රික්කය යටතේ තෝරා ගනු ලැබීමට නියමිත මුළු මන්ත්‍රීවරුන් සංඛ්‍යාවෙන් සියයට 50 ට අනුරූප සංඛ්‍යාවක් තෝරා ගැනීම සඳහා මෙම යෝජනා ලබා ගැනීමට නියමිතය. අදහස් හා යෝජනා ඉදිරිපත් කිරීම සඳහා නොවැම්බර් මස 02 වන දින දක්වා අවස්ථාව ලබා දී ඇති අතර ඒ සඳහා වූ ලිපි හා සංදේශ ලිඛිතව ලබා දිය යුතු බවද සීමා නිර්ණ කමිටුවේ ලේකම් සමන් ශ්‍රී රත්නායක මහතා සඳහන් කරයි.", "URL": "https://sinhala.adaderana.lk/news.php?nid=78858", "Category": null, "Parent URL": null}