{"Source": "Adaderana", "Timestamp": "October 28, 2013 08:25 am", "Headline": "තම්මැන්නා ප්‍රදේශයේ ගින්නක් - වෙළඳසැල් 6ක් විනාශයි  ", "News Content": "දඹුල්ල - තම්මැන්නා ඇළ අසළ පිහිටි එළවළු හා පළතුරු වෙළඳසැල් 6ක් හදිසියේ ඇතිවූ ගින්නකින් විනාශයට පත්ව තිබේ. ඊයේ(27) රාත්‍රී 9.00 ට පමණ මෙම ගින්න හට ගෙන ඇති බව වාර්තා වෙයි. දඹුල්ල පොලීසිය, දඹුල්ල නගර සභා ගිනි නිවීමේ ඒකකය, විදුලිබල මණ්ඩලය සහ නගරවාසීන්ගේ සහය ඇතිව ගින්න මැඩපැවැත්වීමට කටයුතු කර තිබේ. ඒ වන විටත් වෙළඳසැල් සම්පූර්ණයෙන්ම ගින්නෙන් විනාශ වී තිබූ බව පොලීසිය සඳහන් කරයි. ගින්නෙන් කිසිදු ජීවිත හානියක් සිදුව නොමැති අතර සිදුවූ දේපළ හානිය මෙතෙක් තක්සේරු කර නොමැති. ගින්නට හේතුව මෙතෙක් අනාවරණය වී නොමැති අතර දඹුල්ල පොලීසිය මේ පිලිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38428", "Category": null, "Parent URL": null}