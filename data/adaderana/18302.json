{"Source": "Adaderana", "Timestamp": "August 25, 2011 01:44 pm", "Headline": "රනිල් ජනපතිට තුති පුදයි", "News Content": "හදිසි නීතිය ඉවත්කිරීමට පියවර ගැනීම සම්බන්ධව අද(25) පාර්ලිමේන්තුවේදී විපක්ෂ නායක රනිල් වික්‍රමසිංහ මහතා ජනාධිපති මහින්ද රාජපක්ෂ වෙත ප්‍රණාමය පළකර තිබේ. මෙම පියවර රට තුළ ප්‍රජාතන්ත්‍රවාදය තහවුරු කිරීම සඳහා හොඳ ආරම්භයක් බව ද පාර්ලිමේන්තුවේදී අදහස් දක්වමින් වික්‍රමසිංහ මහතා ප්‍රකාශ කර ඇත. නමුත් හදිසි නීතිය ඉවත්කිරීමෙන් පමණක් ප්‍රජාතන්ත්‍රවාදය තහවුරු නොවන බවත්, ඒ වෙනුවෙන් ගෙන ආ යුතු තවත් නීති බොහොමයක් පවතින බවත් ඔහු පෙන්වාදුන්නේය. එමෙන්ම රටෙහි පවතින ගැටලු විසඳාගැනීම උදෙසා ආණ්ඩු පක්ෂය හා විපක්ෂය එක්ව කටයුතු කළ යුතු බව ද විපක්ෂ නායකවරයා පාර්ලිමේන්තුවේදී වැඩිදුරටත් අවධාරණය කර තිබේ.", "URL": "https://sinhala.adaderana.lk/news.php?nid=18302", "Category": null, "Parent URL": null}