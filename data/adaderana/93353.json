{"Source": "Adaderana", "Timestamp": "July 28, 2018 04:11 pm", "Headline": "අයියකච්චි වංගුවේ රිය අනතුරකින් දරුවන් දෙදෙනෙක් මරුට", "News Content": "පලෙයි, අයියකච්චි වංගුව අසලදී සිදු වූ රිය අනතුරකින් කුඩා දරුවන් දෙදෙනෙකු මියගොස් තිබේ. වෑන් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලිසිය පැවසීය. අනතුරින් තුවාළ ලැබූ යතුරුපැදියේ ගමන් කළ පැදිකරු, පසුපැදිකාරිය සහ කුඩා දරුවන් දෙදෙනා චාවකච්චේරිය රෝහලට ඇතුළත් කර තිබේ. බරපතළ තත්ත්වයේ පසු වූ කුඩා දරුවන් දෙදෙනා වැඩිදුර ප්‍රතිකාර සඳහා යාපනය රෝහලට ඇතුළත් කිරිමෙන් පසු මියගොස් ඇති බව සඳහන්ය. මියගොස් ඇත්තේ සිව් හැවිරිදි සහ දස හැවිරිදි වියේ පසු වූ දරුවන් දෙදෙනෙක් වේ. අනතුර සම්බන්ධයෙන් පලෙයි පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93353", "Category": null, "Parent URL": null}