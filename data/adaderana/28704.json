{"Source": "Adaderana", "Timestamp": "October 29, 2012 09:20 am", "Headline": "හොරාට රෙදි වික්ක ඉන්දීය ජාතිකයා මාට්ටු", "News Content": "නීති විරෝධී ලෙස මෙරට රැදී සිටි ඉන්දීය ජාතිකයෙකු පොලිස් වි‍ශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. කලවංචිකුඩි, කල්ලාර් ප්‍රදේශයේදී මොහු අත්අඩංගුවට ගත් බව පොලීසිය පවසයි. එම ප්‍රදේශයේ රැදී සිටිමින් අදාළ පුද්ගලයා රෙදි වෙළෙදාමේ නිරතව සිට ඇති බව පොලීසිය සඳහන් කරයි. අත්අඩංගුවට ගත් පුද්ගලයා වැඩිදුර පරීක්ෂණ සදහා කලවංචිකුඩි පොලිස් ස්ථානයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=28704", "Category": null, "Parent URL": null}