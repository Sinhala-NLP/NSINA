{"Source": "Adaderana", "Timestamp": "April 25, 2015 12:49 pm", "Headline": "නුවරවැවේ වැව් බැම්මේ තිබී මළ සිරුරක් හමුවෙයි ", "News Content": "අනුරාධපුර, නුවරවැවේ වැව් බැම්ම මත තිබි පුද්ගල මළ සිරුරක් සොයාගෙන තිබේ. අද පෙරවරු 6.00ට පමණ ධීවර කටයුතු සඳහා ගිය පුද්ගලයෙකු කරන ලද දැනුම් දීමකට අනතුරුව අනුරාධපුර පොලිසිය විසින් මළ සිරුර සොයාගත් බව වාර්තා වෙයි.මියගිය පුද්ගලයාගේ අනන්‍යතාවය සහ ඔහු මියගියේ කෙසේද යන්න මෙතෙක් අනාවරණය වී නොමැත.අනුරාධපුර පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50889", "Category": null, "Parent URL": null}