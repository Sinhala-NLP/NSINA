{"Source": "Adaderana", "Timestamp": "August 14, 2010 07:46 am", "Headline": "හම්බන්තොට වරායට ජලය පිරවීම ජපානයේ සැමරේ", "News Content": "හම්බන්තොට වරායට ජලය පිරවීම සංකේතවත් කරමින් එය නිමිති කොට ගෙන ජපානයේ වෙසෙන ශ්‍රී ලංකා නිදහස් පාක්ෂිකයන් විසින් උත්සවයක් සංවිධානය කර තිබේ. ජපානයේ ඉබාරකී නගරයේ පිහිටි\"රන්දිව රෙස්ටුරන්ට්\"හි දී අගෝස්තු මස 15 වන දින දහවල් 12.00 ට දිවා භෝජන සංග්‍රහයකින්ද සමන්විතව මෙම උත්සව අවස්ථාව සංවිධානය කර තිබේ. ජපානයේ වෙසෙන සියලුම ශ්‍රී ලාංකිකයින්ට මෙම අවස්ථාවට සහභාගී වන ලෙසත්,අංක 090-7805-6933 යන අංකයට අනුර බටුවත්ත මහතා අමතා වැඩි විස්තර ලබාගත හැකි බවත් සංවිධායක කමිටුව දන්වා සිටියි.", "URL": "https://sinhala.adaderana.lk/news.php?nid=10218", "Category": null, "Parent URL": null}