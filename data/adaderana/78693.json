{"Source": "Adaderana", "Timestamp": "October 14, 2017 11:44 am", "Headline": " වතුර බොන්න ඇවිත් ඇළට වැටිලා", "News Content": "ජලය බීමට පැමිණි වන අලියෙකු අද(14) අළුයම දිඹුලාගල අලූත්වැව ප‍්‍රදේශයෙන් ඉසඩ් ඞී ඇළට වැටී තිබේ.අවුරුදු 40 ක් පමණ වයසැති මෙම අලියා ඉසඞ් ඞී ඇළට වැටීමෙන් පසු සැඩපහරට හසුව කිලෝමීටරයක් පමණ දුරට ගසාගෙන ගොස් ප‍්‍රධාන සොරොව්වේ සිරවී සිට ඇති බවද ප‍්‍රදේශවාසීන් පවසයි.පසුව ඒ පිළිබඳව ප‍්‍රදේශවාසීන් විසින් වැලිකන්ද සහ වෙහෙරගල වනජීවී නිලධාරීන්ට දැනුම්දී තිබේ.අනතුරුව නිලධාරීන් 15ක පමණ කණ්ඩායමකගේ සහභාගීත්වයෙන් පැය අටක පමණ මෙහෙයුමකින් අනතුරුව අලියා ගොඩට ගෙන කුඩාවැව රක්ෂිතයට පළවා හැරිය බව වෙහෙරගල වන ජීවී නිලධාරීන් පවසයි.", "URL": "https://sinhala.adaderana.lk/news.php?nid=78693", "Category": null, "Parent URL": null}