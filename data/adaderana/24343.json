{"Source": "Adaderana", "Timestamp": "May 18, 2012 10:24 am", "Headline": "නිධානයක් ගොඩදැමීමට සූදානම් වූ තිදෙනෙකු අත්අඩංගුවට", "News Content": "ආනමඩුව, උප්පලවත්ත ප්‍රදේශයේ නිධානයක් ගොඩදැමීමට සූදානම් වූ බව කියන සැකකරුවන් තිදෙනෙකු අත්අඩංගුවට ගෙන තිබේ. වැටලීම සිදුකරන අවස්ථාවේ දී පුපුරන ද්‍රව්‍ය යොදා, නිධානය පැවති බව කියන ස්ථානය පුපුරවා ඇති බව ආනමඩුව පොලිසිය සඳහන් කරයි. සැකකරුවන් සතුව තිබී නිධානය ගොඩගැනීමට අවශ්‍ය උපකරණ කිහිපයක් සහ මන්ත්‍ර පොතක් ද පොලිස් භාරයට ගෙන ඇත. සැකකරුවන් පොළොන්නරුව, ආරච්චිකට්ටුව සහ උප්පලවත්ත යන ප්‍රදේශවල පදිංචිකරුවන් වන අතර ඔවුන් අද(18) ආනමඩුව දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24343", "Category": null, "Parent URL": null}