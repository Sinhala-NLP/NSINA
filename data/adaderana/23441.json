{"Source": "Adaderana", "Timestamp": "April 11, 2012 03:13 pm", "Headline": "සුනාමි අවදානමක් - වහා ආරක්ෂිත ප්‍රදේශවලට යන්න", "News Content": "අද(11) පෙරවරුවේ ඉන්දුනීසියාවේ සුමාත්‍රා දූපත් ආසන්න මුහුදේ ඇතිවූ භූ කම්පනයක් හේතුවෙන් සුනාමි තත්ත්වයක් ඇතිවීමේ අවදානමක් මතුව තිබේ. ‍ රික්ටර් මාපක 8 . 9 ක අගයකින් යුත් මෙම භූ කම්පනය නිසා ඉන්දීය සාගරය අවට ප්‍රදේශවලට හා ශ්‍රී ලංකාවට ඇතැමිවිට බලපෑම් එල්ල විය හැකි බව කාලගුණ විද්‍යා දෙපාර්තමේන්තුව පවසයි. ‍ තවත් පැය 1 ½ - 02 ත් අතර කාලයක් තුළ මෙම තත්ත්වය ශ්‍රී ලංකාවට බලපෑ හැකි බව කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා සඳහන් කරයි. ‍ එමනිසා වෙරළාශ්‍රිත ජනතාව ආරක්ෂිත ස්ථාන වෙත ගමන්කරන ලෙස ඒ මහතා දැනුම් දෙයි. ‍ උතුර, නැගෙනහිර සහ දකුණු බඩ ප්‍රදේශවල වෙරළ තීරයන්ට මෙම තත්ත්වය දැඩිව බලපෑ හැකි බව ද ඔහු පෙන්වාදෙයි.", "URL": "https://sinhala.adaderana.lk/news.php?nid=23441", "Category": null, "Parent URL": null}