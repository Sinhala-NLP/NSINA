{"Source": "Adaderana", "Timestamp": "April 2, 2017 11:08 am", "Headline": "2න් පසු වැසි හෝ ගිගුරුම් සහිත වැසි ", "News Content": "බස්නාහිර සහ දකුණු වෙරළබඩ ප්‍රදේශවලට අද (02) උදෑසන කාලයේ දී වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර, සබරගමුව,මධ්‍යම, වයඹ, ඌව සහ දකුණු පළාත්වලට අද පස්වරු 2.00න් පසුව වැසි හෝ ගිගුරුම් සහිත වැසි ඇති විය හැකියි. අනෙකුත් පළාත්වල ද ඇතැම් ස්ථානවල තරමක තද වැසි විය හැකි බව කාලගුණ විද්‍යා දෙපාර්තමේන්තුව සඳහන් කළේය. හම්බන්තොට, ගාල්ල, කොළඹ, පුත්තලම හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශවල ද වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව ප්‍රකාශ කළේය.", "URL": "https://sinhala.adaderana.lk/news.php?nid=71624", "Category": null, "Parent URL": null}