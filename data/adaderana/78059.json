{"Source": "Adaderana", "Timestamp": "September 27, 2017 10:01 am", "Headline": "ඇෆ්ගන් පොලිස් නිලධාරීන් 2ක් ජීවිතක්ෂයට", "News Content": "ඇෆ්ගනිස්ථාන පොලිස් නිළධාරින් වෙත එල්ල කළ ප්‍රහාරයකින් පොලිස් නිළධාරින් 02 දෙනෙකු ජිවිතක්ෂයට පත්ව තිබේ. මෙම ප්‍රහාරයෙන් තවත් ඇෆ්ගන් පොලිස් නිළධාරින් තිදෙනෙකු තුවාල ලබා ඇති බව විදෙස් වාර්තා සඳහන් කළේය. ඇෆ්ගනිස්ථානයේ හෙරාට් සහ ෆාරා යන ප්‍රාන්තයන්හිදී අදාල ප්‍රහාර එල්ල වී තිබේ. ප්‍රහාරයේ වගකීම කිසිවෙකු භාරගෙන නොමැති අතර එහි වගකීම තලෙයිබාන්වරුන් විසින් භාරගත යුතු බව ඇෆ්ගන් බලධාරින් ප්‍රකාශ කර ඇත. තලෙයිබාන් සංවිධානය විසින් මේ වසර පුරා ඇෆ්ගනිස්ථාන ආරක්ෂක හමුදාව ඉලක්ක කර ගනිමින් ප්‍රහාර එල්ල කර තිබේ.", "URL": "https://sinhala.adaderana.lk/news.php?nid=78059", "Category": null, "Parent URL": null}