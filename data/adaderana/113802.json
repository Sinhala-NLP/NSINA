{"Source": "Adaderana", "Timestamp": "July 10, 2019 11:57 am", "Headline": "ළමුන් අපයෝජනය කළ එක්සත් ජාතීන්ගේ නියෝජිතයෙකුට වසර 16 සිර දඬුවම්", "News Content": "ළමා අපයෝජන චෝදනා එල්ල වූ එක්සත් ජාතීන්ගේ සංවිධානයේ හිටපු නියෝජිතයෙකු හට නේපාලයේදී වසර 16 ක සිර දඬුවමක් නියම වී තිබේ. කැනඩා ජාතික පීටර් ජෝන් නමැති 62 හැවිරිදි මෙම එක්සත් ජාතීන්ගේ හිටපු නියෝජිතයාට නේපාලයේ 14 හැවිරිදි සහ 12 හැවිරිදි ළමුන් දෙදෙනෙකු අපයෝජනයට ලක් කළ බවට චෝදනා එල්ල වී තිබුණි. ඒ අනුව ඔහුට වසර 16 ක සිර දඩුවමක් නියම කර ඇති එරට අධිකරණය ළමුන් දෙදෙනාට නේපාල රුපියල් ලක්ෂ 5 බැඟින් වූ වන්දියක් ද ගෙවීමට නියම කර තිබේ. එක්සත් ජාතීන්ගේ සංවිධානයට අයත් ආයතන රැසක කටයුතු කර ඇති පීටර් ජෝන් ළමා අපයෝජන චෝදනාවට අදාලව 2018 වසරේ අප්‍රේල් මාසයේ කත්මණ්ඩු නුවරදී අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=113802", "Category": null, "Parent URL": null}