{"Source": "Adaderana", "Timestamp": "September 15, 2016 09:32 am", "Headline": " හම්බන්තොට පොලීසියේ 4ක් ගෙදර!", "News Content": "හම්බන්තොට පොලිස් අත්අඩංගුවේ සිටියදී තරුණයෙකු අතුරුදන්වීමේ සිද්ධියට අදාළව එම පොලීසියේ නිලධාරීන් සිව්දෙනෙකුගේ වැඩ තහනම් කර තිබේ.ඒ අනූව පොලිස් සැරයන්වරු තිදෙනෙකුගේ හා කොස්තාපල්වරයෙකුගේ වැඩ තහනම් කර ඇත.මේ අතර මෙකී සිද්ධිය සම්බන්ධයෙන් පසුගියදා එම පොලීසියේ නිලධාරීන් කිහිපදෙනෙකුට ස්ථාන මාරුවක් ද ලබාදී තිබිණ.බඳගිරියේ ගබඩාවක වී මළු 80ක් සොරකම් කළැයි කියන සිද්ධියක් සම්බන්ධයෙන් අත්අඩංගුවට ගනු ලැබූ එම තරුණයා පොලිස් අත්අඩංගුවේ සිටියදී අතුරුදන් වී අදට දින 9ක් ගතව තිබේ.මේ අතර ඊයේ පැවැති මාධ්‍ය හමුවකදී ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා කියා සිටියේ මෙම සිද්ධියට අදාළව හම්බන්තොට පොලීසියේ නිලධාරීන් සාපරාධි ක්‍රියාවක නිරතවී ඇති බව අනාවරණය වුවහොත් ඔවුන්ට නීතිය දැඩිව ක්‍රියාත්මක කරන බවයි.", "URL": "https://sinhala.adaderana.lk/news.php?nid=64100", "Category": null, "Parent URL": null}