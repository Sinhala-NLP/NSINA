{"Source": "Adaderana", "Timestamp": "September 10, 2017 10:50 am", "Headline": " කිලිනොච්චියේදී පුද්ගලයෙකු කපා කොටා දාලා", "News Content": "කිලිනොච්චිය, භාරතිපුරම් ප‍්‍රදේශයේදී ඊයේ(09) සවස පුද්ගලයෙකු කපා දමා ඔහුගේ යතුරුපැදියටද කිසියම් පිරිසක් ගිනි තබා ඇති බව කිලිනොච්චිය පොලීසිය පවසයි.කිලිනොච්චිය පොලීසිය පැවසුවේ පෞද්ගලික ආරවුලක් මත අදාළ කපා දැමීම සිදුවී ඇති අතර, ගැටුමෙන් අනතුරුව තුවාල ලැබු පුද්ගලයාගේ යතුරුපැදියටද ගිනි තබා ඇති බවයි.තුවාලකරු කිලිනොච්චිය රෝහලට ඇතුළත් කොට ඇති අතර, තුවාලකරුගේ අතක කැපුම් තුවාල සිදුවී ඇති බවද පොලීසිය පැවසීය.ගැටුමට සම්බන්ධ පිරිස් අත්අඩංගුවට ගැනීමට පරීක්ෂණ මෙහෙයවන අතර සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=77354", "Category": null, "Parent URL": null}