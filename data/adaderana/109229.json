{"Source": "Adaderana", "Timestamp": "May 4, 2019 02:21 pm", "Headline": "ලංකා සතොස අත්‍යාවශ්‍ය භාණ්ඩ මිල වැඩි කරලා", "News Content": "ලංකා සතොස අත්‍යාවශ්‍ය භාණ්ඩවල මිල ගණන් වැඩි කර ඇති බව පාරිභෝගික අයිතීන් සුරැකීමේ ජාතික ව්‍යාපාරයේ සභාපති රංජිත් විතානගේ මහතා ප්‍රකාශ කර සිටියි. 2019 අප්‍රේල් 04 වන දින ලංකා සතොස විසින් අත්‍යවශ්‍ය භාණ්ඩ මිල අඩුකල අතර මේ වන විට ලංකා සතොස භාණ්ඩ මිල වැඩි කර ඇති බව ඒ මහතා ප්‍රකාශ කර සිටියි. සතොස ආරම්භ කිරීමේ ප්‍රධාන අරමුණ වූයේ ජනතාවට සහනදායී ලෙස භාණ්ඩ අලෙවි කිරීම නමුත් එම අරමුණ ඉවත දමමින් මේ වන විට ලංකා සතොස කටයුතු කිරීම නිසා රට පුරා පාරිභෝගිකයින් පීඩාවට පත්ව ඇති බවත් ඒ මහතා කියා සිටියේය. රටේ උද්ගත වී ඇති හදිසි තත්ත්වය සමඟ අත්‍යවශ්‍ය භාණ්ඩ මිල සීඝයෙන් වැඩි වී තිබියදී ලංකා සතොසද භාණ්ඩ මිල වැඩි කිරීමෙන් පාරිභෝගිකයා තව තවත් අපහසුතාවයට පත්වන බව රංජිත් විතානගේ මහතා ප්‍රකාශ කර සිටියි. අත්‍යවශ්‍ය භාණ්ඩ මිල පාලනය කිරීම සඳහා රජය මේ වන විට කිසිදු වැඩපිළිවෙළක් ආරම්භ කර නැති අතර පාරිභෝගිකයින්ට අවශ්‍ය භාණ්ඩ ලබා ගැනීම සදහා ලංකා සතොස ආයතනයේ අත්‍යවශ්‍ය භාණ්ඩ මිල අඩු කර ලෙස පාරිභෝගික අයිතීන් සුරැකීමේ ජාතික ව්‍යාපාර රජයෙන් ඉල්ලා සිටියි.", "URL": "https://sinhala.adaderana.lk/news.php?nid=109229", "Category": null, "Parent URL": null}