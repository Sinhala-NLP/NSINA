{"Source": "Adaderana", "Timestamp": "June 22, 2014 10:08 pm", "Headline": "රිය අනතුරින් මන්ත්‍රී ඇතුළු 5ක් රෝහලේ", "News Content": "කෝවිලක උත්සවයක් සඳහා සහභාගි වීමට ගිය සබරගමු පළාත් සභාවේ මන්ත්‍රීවරයෙකු ඇතුළු 5 දෙනෙකු ගමන් ගත් ජීප් රථයක් මාර්ගයෙන් ඉවතට පැන පෙරළී තිබේ. අද පස්වරු 3.30ට පමණ මෙම අනතුර සිදුව ඇත්තේ යටියන්තොට, වේවැල්තලාව ප්‍රදේශයේදීය. අනතුරින් සබරගමු පළාත් සභා මන්ත්‍රී අන්නමලේ බාස්කරන් ඇතුළු වාහනයේ සිටි පස්දෙනෙකු තුවාල ලබා කරවනැල්ල රෝහලට ඇතුළත් කර ඇත. ඔවුන්ගේ තත්ත්වය බරපතළ නොවන බව ද පොලීසිය පැවසීය.", "URL": "https://sinhala.adaderana.lk/news.php?nid=44154", "Category": null, "Parent URL": null}