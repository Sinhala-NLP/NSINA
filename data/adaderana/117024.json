{"Source": "Adaderana", "Timestamp": "August 20, 2019 03:56 pm", "Headline": "එජාප ජනපති අපේක්ෂකයා ගැන විජේපාලගෙන් ඉඟියක්?", "News Content": "එක්සත් ජාතික පක්ෂ විසින් ඉදිරිපත් කරන ජනාධිපති අපේක්ෂකය අග්‍රාමාත්‍ය රනිල් වික්‍රමසිංහ මහතා හෝ අමාත්‍ය සජිත් ප්‍රේමදාස මහතා විය හැකි බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. අද(20) ගාල්ල ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. දේශපාලන පරිනත භාවයක් ඇති අග්‍රාමාත්‍ය රනිල් විරක්‍රමසිංහ මහතා සහ හිටපු ජනපති ආර් ප්‍රේමදාස මහතාගේ පුත් අමාත්‍ය සජිත් ප්‍රේමදාස මහතා සිටින තෙක් එක්සත් ජාතික පක්ෂය මැතිවරණවල කිසිදු වියක් නොමැති බව මන්ත්‍රීවරයා පැවසීය. එමෙන්ම එක්සත් ජාතික පක්ෂයට ජනාධිපතිවරණය සඳහා සූදානම් වීම සඳහා අවශ්‍ය මාස එකහමාරක් බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=117024", "Category": null, "Parent URL": null}