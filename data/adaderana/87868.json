{"Source": "Adaderana", "Timestamp": "April 23, 2018 11:37 am", "Headline": "යහපාලනයට ඇත්තේ තවත් මාස 18යි-නරින්ට රිංගන්න දෙනවද නායකයින් තීරණය කළ යුතුයි", "News Content": "ජනාධිපතිවරයා සහ අගමැතිවරයා එක්ව යහපාලන ආණ්ඩුව ඉදිරියට රැගෙන යායුතු බව ජාතික සමඟි පෙරමුණේ නායක අසාද් සාලි මහතා පවසයි. ඊයේ(22) පස්වරුවේ කොළඹ පැවති ජන හමුවකට එක් වෙමින් ඒ මහතා මේ බව සඳහන් කළේය. හිටපු ජනාධිපති මහින්ද රාජපක්ෂ මහතාගෙන් ආණ්ඩුව ගත්තේ යහපාලනයක් ඇති කිරීමට මිස රාජපක්ෂ පාලනයක් ඇති කිරීමට නොවන බව අසාද් සාලි මහතා වැඩිදුරටත් සඳහන් කරයි. අපි සියලු දෙනා ජනවාරි 08 ඡන්දය දුන්නේ සාධාරණ ආණ්ඩුවක්, මිනී නොමරණ ආණ්ඩුවක් බිහිකිරීමට බවත් ගිවිසුම් ගසා හොරුන් ආරක්ෂා නොකරණ ලෙස ඒ මහතා ආණ්ඩුවේ මැති ඇමතිවරුන්ගෙන් ඉල්ලා සිටියි. ලබන 24 වන විට නව කැබිනට් මණ්ඩලයක් පත්කළද එය පවතින්නේ මාස 18ක් පමණක් බවත් එලියේ සිටින නරියන් ඇතුළට රින්ගන්න හදන බවත් එම නරින්ට රිංගන්න දෙනවද කියන එක පිළිබඳව නායකයින් තීරණය කළ යුතු බව ඒ මහතා සඳහන් කරයි.", "URL": "https://sinhala.adaderana.lk/news.php?nid=87868", "Category": null, "Parent URL": null}