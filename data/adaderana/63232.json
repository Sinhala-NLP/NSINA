{"Source": "Adaderana", "Timestamp": "August 19, 2016 02:36 pm", "Headline": "එකම පවුලේ පියා-පුතු හා දියණිය සියදිවි නසාගනිති", "News Content": "කොටහේන, වාසල පාර ප්‍රදේශයේ නිවසක තිබී එකම පවුලේ තිදෙනෙකුගේ මළ සිරුරු සොයාගෙන තිබේ.එම නිවසේ පදිංචිව සිටි පුද්ගලයෙකු සහ ඔහුගේ දරුවන් දෙදෙනා මෙලෙස මියගොස් ඇති බව පොලීසිය සඳහන් කළේය.වස පානය කර නිවසේ වැටී සිටි ඔවුන් තිදෙනා ප්‍රදේශවාසීන් විසින් රෝහල් ගත කර ඇති අතර ඒ වන විටත් ඔවුන් මියගොස් සිටි බව සඳහන්ය. මියගොස් ඇත්තේ 47 හැවිරිදි පුද්ගලයෙක්, 12 හැවිරිදි දැරියක් සහ නව හැවිරිදි පිරිමි ළමයෙකි . මළ සිරුරු මේ වන විට කොළඹ ජාතික රෝහලේ තබා ඇති අතර කොටහේන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63232", "Category": null, "Parent URL": null}