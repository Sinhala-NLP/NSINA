{"Source": "Adaderana", "Timestamp": "October 23, 2018 04:05 pm", "Headline": "මාධ්‍යවේදියාගේ මරණය දින කිහිපයක සැලසුමක්", "News Content": "මාධ්‍යවේදී ජමාල් කශෝගිගේ ඝාතනය දින කිහිපයක සිට සැලසුම් සහගතව සිදුකර ඇති බව තුර්කි ජනාධිපති රීසෙප් තායිප් එර්දෝගන් පවසයි. තුර්කි මන්ත්රීතවරුන් පිරිසක් සමඟ පැවති රැස්වීමකදී ඔහු මෙම අදහස් පල කර ඇති බව විදෙස් වාර්තා සඳහන් කළේය. මෙහිදී තුර්කි ජනාධිපතිවරයා පවසා ඇත්තේ අදාල ඝාතනය ස්ථාන්බූල් හි සෞදි කොන්සල් ජනරාල්වරයා දැනුවත්ව ඔහුගේ ආරක්ෂාව යටතේ සිදුව ඇති බවයි. ඒ අනුව ඝාතනයට සම්බන්ධ සැකකරුවන්ට ස්ථාන්බූල් හිදී නඩු පැවරීමට කටයුතු කරන ලෙසද තුර්කි ජනාධිපතිවරයා ප්‍රකාශ කර තිබේ. පසුගිය ඔක්තෝබර් මස දෙවනදා මාධ්‍යවේදී ජමාල් කශෝගි ස්ථාන්බූල් හි සෞදි තානාපති කාර්යාලයේදී ඝාතනයට ලක්විය. මාධ්‍යවේදී ජමල් කශෝගිගේ ඝාතනය පිළිබද සම්පූර්ණ තොරතුරු තුර්කි ජනාධිපති රීසෙප් තායිප් එර්දෝගන් විසින් අද(23) දිනයේ අනාවරණය කිරීමට නියමිත බව විදෙස් මාධ්‍ය වාර්තා කර තිබුණි.", "URL": "https://sinhala.adaderana.lk/news.php?nid=98109", "Category": null, "Parent URL": null}