{"Source": "Adaderana", "Timestamp": "July 27, 2016 08:34 am", "Headline": "වෛද්‍යවරුන්ට වැටුප් හා විශ්‍රාම වැටුප් වැඩිකරනවා", "News Content": "වෛද්‍යවරුන්ගේ වැටුප් සහ විශ්‍රාම වැටුප් වැඩි කිරීමට ඉදිරියේදී පියවර ගන්නා බව සෞඛ්‍ය අමාත්‍ය වෛද්‍ය රාජිත සේනාරත්න මහතා පවසයි.ලබන සතිය තුළ වෛද්‍යවරුන් සඳහා වාහන බලපත්‍ර ලබාදීමේ චක්‍රලේඛය නිකුත් කරන බව අමාත්‍යවරයා සඳහන් කළේය.පශ්චාත් සීමාවාසික පත්වීම් ලබාදීමේ අවස්ථාවට එක්වෙමින් රාජිත සේනාරත්න අමාත්‍යවරයා මෙම අදහස් පළ කළේය.වෘත්තීය අයිතිවාසිකම් වෙනුවෙන් සටන්කිරීමේදී අවසන් ආයුධය ලෙස වැඩ වර්ජන යොදාගත යුතු බව පවසන අමාත්‍යවරයා වැඩිදුරටත් කියා සිටියේ වෘත්තීය ගැටළු විසඳා ගැනීමේ ක්‍රමවේදය සාකච්ඡා මාර්ගය බවයි.මේ වන විට වෛද්‍යවරුන්ට අවශ්‍ය පහසුකම් සහ දීමනා සියල්ල ලබාදී ඇති බවද රාජිත සේනාරත්න අමාත්‍යවරයා පවසයි.වෘත්තීය සමිති සමග සාකච්ඡා කර ඔවුන්ගේ අයිතිවාසිකම් ලබාදීමට තමන් සූදානම් බව සෞඛ්‍ය අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=62474", "Category": null, "Parent URL": null}