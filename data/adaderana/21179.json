{"Source": "Adaderana", "Timestamp": "January 5, 2012 12:52 pm", "Headline": "සිසු පා ගමන බම්බලපිටිය පසුකරයි -දැඩි රථවාහන තදබදයක්", "News Content": "ගාලු පාරේ බම්බලපිටිය හන්දියේ සිට කොල්ලුපිටිය දක්වා දැඩි රථවාහන තදබදයක් පවතින බව වාර්තා වේ. ශ්‍රී ජයවර්ධනපුර විශ්ව විද්‍යාලයේ සිසුන් පිරිසක් පාගමනකින් කොළඹ දෙසට ගමන් කිරීම හේතුවෙන් මෙම රථවාහන තදබදය හට‍ගෙන ඇති බව අද දෙරණ මාණ්ඩලික වාර්තාකරු පැවසුවේය. ශ්‍රී ජයවර්ධනපුර විශ්ව විද්‍යාලයේ විරු සිසු ස්මාරකයට අද(05) අලුයම කිසියම් පිරිසක් විසින් හානිකිරිමේ සිද්ධියත් සමග යම් නොසන්සුන්කාරී වාතාවරණය හටගෙන තිබිණි. ජයවර්ධනපුර විශ්ව විද්‍යාලය තුළ හටගත් මෙම නොසන්සුන්කාරී වාතාවරණයට විරෝධය පළකරමින් සහ ඒ සම්බන්ධයෙන් ජනාධිපතිවරයාට සංදේශයක් භාරදිමේ අරමුණින් ජනාධිපති මන්දිරය දෙසට ගමන් කරන බව අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු සංජීව බණ්ඩාර ප්‍රකාශ කළේය.", "URL": "https://sinhala.adaderana.lk/news.php?nid=21179", "Category": null, "Parent URL": null}