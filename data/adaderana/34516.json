{"Source": "Adaderana", "Timestamp": "May 31, 2013 01:25 pm", "Headline": "ඩීසල් හොරට විකිණු 2ක් දැලේ ", "News Content": "වැල්ලම්පිටිය, ඔරුගොඩවත්ත ප්‍රදේශයේ නීති විරෝධී ලෙස පවත්වාගෙන ගිය ඩීසල් අලෙවි කිරීමේ ස්ථාන 2ක් වටලා පුද්ගලයින් දෙදෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකායේ ගෝනහේන කඳවුරේ නිලධාරීන් කණ්ඩායමක් විසින් වැටලීම සිදුකර ඇති බව සඳහන්ය. එහිදී ඩීසල් අඩංගු බැරල් සහ තවත් උපකරණ කිහිපයක් සිය භාරයට ගත් බව පොලිස් විශේෂ කාර්ය බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=34516", "Category": null, "Parent URL": null}