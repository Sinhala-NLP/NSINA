{"Source": "Adaderana", "Timestamp": "June 26, 2017 11:59 am", "Headline": "ඇඹිලිපිටිය ඩිපෝවේ ලංගම බස් රථ වර්ජනයක්", "News Content": "ඇඹිලිපිටිය ඩිපෝවට අයත් ලංගම බස් රථ වර්ජනයක නිරත වේ.පුද්ගලික බස් රථ කොන්දොස්තරවරුන් දෙදෙනෙකු විසින් ලංගම බස් රථ රියදුරෙකුට පහරදීමට විරෝධය පළ කරමින් අද(26) උදෑසන සිට වර්ජනය ක්‍රියාත්මකවේ.පහරකෑමට ලක්වූ බස් රථ රියදුරා ඇඹිලිපිටිය රෝහලට ඇතුළත් කර තිබේ.සිද්ධිය සම්බන්ධයෙන් සැකකරුවන් තිදෙනෙකු ඇඹිලිපිටිය පොලීසිය විසින් අත්අඩංගුවට ගෙන ඇති බව වාර්තාවේ.ඇතැම් පුද්ගලික බස් රථ හිමියන්ගේ මෙහෙයවීමෙන් කලක සිට ලංගම බස් රථ රියදුරන්ට සහ සේවකයින්ට පහරදීම් සිදුව ඇති අතර එම තත්ත්වය වැළැක්වීම සඳහා කිසිදු විසඳුමක් ලැබී නොමැති බව ලංගම සේවකයින් පවසයි. මේ සම්බන්ධයෙන් කළ විමසීමකදි ලංකා ගමනා ගමන මණ්ඩල මෙහෙයුම් අධ්‍යක්ෂ එච්.එම් චන්ද්‍රසිරි මහතා ප්‍රකාශ කළේ ලංගම බස් රථ සේවකයින්ට පුද්ගලික බස් රථ හිමිකරුවන් සහ සේවකයින්ගෙන් දිගින් දිගටම බලපැම් එල්ල වන බවය", "URL": "https://sinhala.adaderana.lk/news.php?nid=74577", "Category": null, "Parent URL": null}