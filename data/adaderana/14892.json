{"Source": "Adaderana", "Timestamp": "March 17, 2011 09:32 am", "Headline": "ජනපති මැදමුලනදී ඡන්දය දෙයි", "News Content": "ජනාධිපති මහින්ද රාජපක්ෂ මහතා විසින් සුළු මොහොතකට පෙර මැදමුලන, ඩී. ඒ. රාජපක්ෂ විද්‍යාලයේදී සිය ඡන්දය භාවිත කර තිබේ. 2011 පළාත් පාලන මැතිවරණයේ ඡන්ද විමසීම අද(17) පෙරවරු 7ට ආරම්භ වූ අතර පස්වරු 4දක්වා එම කටයුතු සිදු කිරීමට නියමිතය. පළාත් පාලන ආයතන 234 ක් සඳහා මෙම මැතිවරණය පැවැත්වෙන අතර ඊට මහ නගර සභා 3ක්, නගර සභා 30ක් සහ ප්‍රාදේශීය සභා 201ක් අයත්ය. මධ්‍යස්ථාන 7,396 ක දී ඡන්ද විමසීම සිදුකෙරෙන අතර ඒ සඳහා ඡන්දය ප්‍රකාශ කිරීමට සුදුසුකම් ලැබ සිටින ඡන්ද දායකයින් ගණන 9, 444,455 කි.", "URL": "https://sinhala.adaderana.lk/news.php?nid=14892", "Category": null, "Parent URL": null}