{"Source": "Adaderana", "Timestamp": "March 20, 2016 06:19 pm", "Headline": "7දා මීළඟ අස්ගිරි මහනාහිමි තෝරා පත්කරගනියි  ", "News Content": "අස්ගිරි පාර්ශවයේ මීළඟ මහනාහිමි ධූරය සඳහා සුදුසු හිමි නමක් තෝරා ගැනීම එළඹෙන අප්‍රේල් මස 7 වන දින සිදුකිරීමට නියමිතව තිබේ. අස්ගිරි පාර්ශවයේ මීළඟ මහනාහිමි ධූරය සඳහා සුදුසු හිමි නමක් තෝරා ගැනීම සඳහා අස්ගිරි මහා විහාරිය කාරක සංඝ සභාව ලබන 07 දා රැස්වෙයි.අස්ගිරි පාර්ශවයේ මහනායක අතිපූජ්‍ය ගලගම ශ්‍රී අත්තදස්සී නාහිමියන්ගේ අපවත්වීමෙන් අස්ගිරි මහනාහිමි ධූරය මෙවර හිස්ව පවතියි.ඒ අනුව අභිනව මහනායක හිමි නමක් තෝරා ගැනීම සඳහා අස්ගිරි මහා විහාරයේ මංගල උපෝසථාගාරයේදී කාරක සංඝ සභාව රැස්වීමට නියමිතය.අස්ගිරි පාර්ශවයේ අනුනායක පූජ්‍ය වරකාගොඩ ශ්‍රී ගුණරතන නාහිමි සහ පූජ්‍ය වේඩරුවේ උපාලි නාහිමියන්ගේ ප්‍රධානත්වයෙන් එම කාරක සංඝ සභාව පැවැත්වෙන බව වාර්තා වෙයි.", "URL": "https://sinhala.adaderana.lk/news.php?nid=58427", "Category": null, "Parent URL": null}