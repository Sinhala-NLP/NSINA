{"Source": "Adaderana", "Timestamp": "July 28, 2011 04:50 pm", "Headline": "යාල්දේවියේ ලොරියක් ගැටෙයි -දෙදෙනෙක් මරුට", "News Content": "කොළඹ සිට ඕමන්ත බලා ධාවනය වූ යාල්දේවී දුම්රියේ ලොරි රථයක් ගැටීමෙන් සිදුවූ අනතු‍රකින් පුද්ගලයින් දෙදෙනෙකු ජීවිතක්ෂයට පත්ව තිබේ. දර පටවා ගත් ලොරි රථයක් ඕමන්ත ප්‍රදේශයේ දී දුම්රිය මාර්ගය හරහා ගමන් කිරීමට උත්සහ කිරීමේ දී මෙලෙස අනතුරට ලක්ව ඇති බව අද දෙරණ වාර්තාකරු සඳහන් කළේය. අද(28) දහවල් මෙම අනතුර සිදුවන අවස්ථාවේ දී ලොරි රථයේ සිව්දෙනෙකු ගමන් කර ඇති අතර පුද්ගලයින් දෙදෙනෙකු එම ස්ථානයේ දීම මියගොස් ඇත. බරපතල තුවාල ලැබූ සෙසු පුද්ගලයින් දෙදෙනා වව්නියාව රෝහලට ඇතුළත් කිරීමෙන් අනතුරුව අනුරාධපුර රෝහලට මාරු කර යවා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=17702", "Category": null, "Parent URL": null}