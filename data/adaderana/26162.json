{"Source": "Adaderana", "Timestamp": "July 29, 2012 02:19 pm", "Headline": " අධ්‍යක්ෂවරියට ස්ථාන මාරුවක්-වෙද වර්ජනයට බේරුමක්", "News Content": "උතුරු පළාතේ රජයේ වෛද්‍යවරුන් හෙ‍ට දිනයේ ආරම්භ කිරීමට නියමිතව තිබූ වැඩ වර්ජනය අත්හිටුවීමට තීරණය කර තිබේ. රජයේ වෛද්‍ය නිලධාරීන්ගේ සංගමයේ මධ්‍යම කාරක සභික වෛද්‍ය නවීන් ද සොයිසා මහතා කියා සිටියේ යාපනය මහරෝහලේ අධ්‍යක්ෂවරිය සම්බන්ධයෙන් පැන නැඟ තිබූ ගැටලුවක් මුල්කර ගනිමින් මෙම වැඩවර්ජනය ක්‍රියාත්මක කිරීමට නියමිතව තිබූ බවයි. මේවන විට අදාළ අධ්‍යක්ෂවරිය වහාම ක්‍රියාත්මක වන පරිදි යාපනය මහ රෝහලෙන් මාරුකර හැරීමට පියවර ගෙන තිබේ. ඒ අනුව හෙට දිනයේ සිට ක්‍රියාත්මක කිරීමට නියමිතව තිබූ වැඩ වර්ජනය අත්හිටුවීමට තීරණය කළ බව රජයේ වෛද්‍ය නිලධාරීන්ගේ සංගමය සඳහන් කරයි.", "URL": "https://sinhala.adaderana.lk/news.php?nid=26162", "Category": null, "Parent URL": null}