{"Source": "Adaderana", "Timestamp": "September 13, 2019 10:53 am", "Headline": "කිම් ක්ලියිසස්  නැවතත් ටෙනිස් පිටියට", "News Content": "සිව්වතාවක් ග්‍රෑන්ඩ් ස්ලෑම් ටෙනිස් ශූරතා දිනු හිටපු ලොව අංක එකේ ටෙනිස් ක්‍රීඩිකා කිම් ක්ලියිසස් නැවතත් ටෙනිස් පිටියට පිවිසෙන බව විදෙස් මාධ්‍ය වාර්තා කළේය. ඇය මේ වන විට 36 හැවිරිදි වියේ පසුවෙයි. 2012 වසරේදී ටෙනිස් පිටියෙන් සමුගත් බෙල්ජියමේ කිම් ක්ලියිසස් වසර 7කට පසු නැවතත් ටෙනිස් පිටියට පිවිසීමට බලාපොරොත්තුවෙන් පසුවෙයි. කාලයක් ලොව අංක එකේ ටෙනිස් ක්‍රීඩිකාව වූ කිම් සිය මංගල ග්‍රෑන්ඩ් ස්ලෑම් ටෙනිස් ශූරතාව දිනාගත්තේ 2005 වසරේදීයී. ඉන්වසර දෙකකට පසු විවාහ වූ කිම් ටෙනිස් පිටියෙන් සමුගත් අතර නැවතත් 2009 වසරේදී ටෙනිස් පිටියට පිවිසියේය. එම වසරේදී නැවතවතාවක් අමෙරිකා විවෘත ටෙනිස් ශූරතාව දිනා ගැනීම කිම් ක්ලියිසස් සමත්වන අතර මේ වන විට ඇය අවස්ථා තුනකදී අමෙරිකා විවෘත ටෙනිස් ශූරතාව දිනාගෙන තිබේ. ඇය 2011 වසරේදී විම්බල්ඩන් ශූරතාව දිනා ගැනීමටද සමත් විය. නමුත් ඇති වු ආබාධ තත්වයන් හේතුවෙන් ටෙනිස් පිටියෙන් ඉවත්වන කිම් ඉන්පසු ටෙනිස් විස්තර විචාරකයෙක් ලෙස කටයුතු කළේය. කෙසේවෙතත් ඇය නැවතත් ටෙනිස් පිටියට පැමිණෙන බවයි වාර්තා වෙයි.", "URL": "https://sinhala.adaderana.lk/news.php?nid=119003", "Category": null, "Parent URL": null}