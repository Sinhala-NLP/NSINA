{"Source": "Adaderana", "Timestamp": "April 5, 2018 11:00 am", "Headline": "ඉදිආප්ප පාර්සලේ හිටපු සතා නිසා කෑමත් එපාවෙලා", "News Content": "යාපනය නගරයේ ආපන ශාලාවකින් උදෑසන ආහාරය ගත් පුද්ගලයෙකුගේ ඉදිආප්ප පාර්සලය තුළ විශාල පත්තෑයෙකු සිටි බවට එම පුද්ගලයා යාපනය මහජන සෞඛ්‍ය පරීක්ෂක කාර්යාලයට පැමිණිලි කොට තිබේ. යාපනය නගරයේ ප්‍රසිද්ධ අවන්හලකින් මෙම උදෑසන ආහාරය ඔහු මිලදී ගෙන ඇති අතර ආහරයට ගැනීමට සූදානම් වූ අවස්ථාවේදී ඒ තුළ සිටි පත්තෑයා දැක ඇත. අනතුරුව එම වෙළෙඳසැල වෙත ගොස් සිද්ධිය පිළිබඳව දැණුම්දුන් අවස්ථාවේදී වෙළඳසැලේ පිරිසක් ඔහුට පහර දීමට තැත් කළ බවද ඔහු පවසයි. මේ සිද්ධියට මුහුණ දුන් තැනැත්තා ඇතිවූ කම්පනය හේතුවෙන් එම අවස්ථාවේදීම වමනය කරන්නට පටන්ගෙන ඇති අතර මහජන සෞඛ්‍ය පරීක්ෂක කාර්යාලය වෙත පැමිණිල්ල ඉදිරිපත්කරණ විටත් ඔහු වමනය කොට තිබේ. යාපනය මහජන සෞඛ්‍ය පරීක්ෂක කාර්යාලය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=86966", "Category": null, "Parent URL": null}