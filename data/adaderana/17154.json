{"Source": "Adaderana", "Timestamp": "July 3, 2011 08:36 am", "Headline": "ඉන්දීය-බටහිර ඉන්දීය ගැටුම ජය පරාජයෙන් තොරයි", "News Content": "ඉන්දීයාව සහ බටහිර ඉන්දීය කොදෙව් කණ්ඩායම් අතර පැවති දෙවන ටෙස්ට් ක්‍රිකට් තරගය ජය පරාජයෙන් තොරව අවසන් වී තිබේ. තරගයේ කාසියේ වාසිය දිනූ බටහිර ඉන්දීය කොදෙව් කණ්ඩායම පන්දුවට පහර දීමේ අවස්ථාව ඉන්දීය කණ්ඩායමට ලබා දෙන ලදී. ඒ අනුව සිය ප්‍රථම ඉනිම සඳහා ඉන්දීය කණ්ඩායම සියලු ක්‍රීඩකයින් දැවී ලකුණු 201ක් ලබා ගෙන තිබේ. පිළිතුරු ඉනිම සඳහා පිටියට පිවිසි බටහිර ඉන්දීය කොදෙව් කණ්ඩායමට ලබා ගත හැකි වූයේ පළමු ඉනිම සඳහා සියල්ලන් දැවී ලකුණු 190ක් පමණි. ඒ අනුව දෙවන ඉනිම සඳහා පිටියට පිවිසි ඉන්දීය කණ්ඩායම කඩුඩු 6ක් දැවී ලකුණු 269ක් ලබා සිටිය දී පන්දුවට පහර දීමේ අවස්ථාව බටහිර ඉන්දීය කොදෙව් කණ්ඩායමට ලබාදෙන ලදී. තරගයේ අවසන් දිනය වන ඊයේ දිනය නිමා වන විට බටහිර ඉන්දීය කොදෙව් කණ්ඩායම කඩුලු 7ක් දැවී ලකුණු 202ක් ලබා සිටියේය. මේ අතර සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන තෙවන එක්දින තරගය අද පැවැත්වේ.", "URL": "https://sinhala.adaderana.lk/news.php?nid=17154", "Category": null, "Parent URL": null}