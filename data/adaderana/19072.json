{"Source": "Adaderana", "Timestamp": "October 1, 2011 12:00 pm", "Headline": "පිලිපීනයට තවත් සුළිකුණාටුවක්", "News Content": "නෙසට් සුළිකුණාටුව පැමිණ සතියක කාලයක් ගතවීමටත් තවත් සුළිකුණාටුවකට මුහුණ දීමට පිලිපීනයට සිදුව තිබේ. නාල්ගේ නමින් නම් කර ඇති මෙම සුළිකුණාටුවෙන් ද නෙසට් සුළිකුණාටුවෙන් හානි සිදුවූ ප්‍රදේශයන් වෙතම බලපෑම් ඇතිකරනු ඇති බව එරට කාලගුණ විද්‍යාඥයින් පවසයි. මේ හේතුවෙන් ඇතිවිය හැකි අධික වර්ෂාව, ජලගැලීම් තත්ත්වය හා නායයෑම් සම්බන්ධයෙන් අවධානයෙන් පසුවන ලෙස එරට රජය විසින් ජනතාවට දැනුම් දී‍ ඇත. කෙසේවෙතත් නෙසට් සුළිකුණාටුව හේතුවෙන් පිලිපීනයේ උතුරු ප්‍රදේශයට බලපෑ ජලගැලීම් තත්ත්වය මෙතෙක් පහව ගොස් නැත.", "URL": "https://sinhala.adaderana.lk/news.php?nid=19072", "Category": null, "Parent URL": null}