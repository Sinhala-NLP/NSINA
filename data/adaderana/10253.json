{"Source": "Adaderana", "Timestamp": "August 16, 2010 08:38 am", "Headline": "රංගේ බණ්ඩාර හා ශාන්ත අබේසේකර විනය පරීක්ෂණයකට", "News Content": "පුත්තලම් දිස්ත්‍රික් පාර්ලි‍මේන්තු මන්ත්‍රී පාලිත රංගේ බණ්ඩාර මහතා සහ පළාත් සභා මන්ත්‍රී ශාන්ත අබේසේකර යන මහත්වරුන් විනය පරීක්ෂණයක් සඳහා කැඳවන බව එක්සත් ජාතික පක්ෂය පවසයි. එම පක්ෂයේ විනය කමිටුව මගින් මෙම කැඳවීම සිදුකර ඇති බව වාර්තා වේ. අදාළ විනය පරීක්ෂණය සැප්තැම්බර් 4 වන දින පැවැත්වීමට නියමිතය. පසුගිය අප්‍රේල් මාසයේදී හලාවත ප්‍රදේශයේ දී සිදුකළ පහරදීමකින් පාලිත රංගේ බණ්ඩාර මහතා බරපතල තුවාල ලබා ජාතික රෝහලේ දැඩි සත්කාර ඒක‍කයේ ප්‍රතිකාර ලැබීමට ද සිදුවිය. කෙසේ වුව ද අදාළ සිදුවීම සම්බන්ධයෙන් එක්සත් ජාතික පක්ෂයේ ක්‍රියා කලාපය පිළිබඳ මන්ත්‍රීවරයා දැඩි විවේචන එල්ල කර තිබුණි.", "URL": "https://sinhala.adaderana.lk/news.php?nid=10253", "Category": null, "Parent URL": null}