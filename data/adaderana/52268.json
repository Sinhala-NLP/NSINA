{"Source": "Adaderana", "Timestamp": "June 26, 2015 01:20 pm", "Headline": "ලංකාවේ ජනතාව නීතිය දන්නෙත් නෑ - අඩු පඩියට වැඩ - ප්‍රශ්න ගොඩයි", "News Content": "ශ්‍රී ලංකාවේ ජනතාව නීතිය ගැන හරිහැටි දැනුවත් වී නොමැති නිසාත්, පුහුණුව නොලත් පිරිසක් අඩු පඩියට වැඩ කිරීම නිසාත්, සමාජයට‍ විශාල හානියක් සිදුවන බව ආසියානු මානව හිමිකම් කොමිස‍මේ අධ්‍යක්ෂ නීතිඥ බැසිල් ප්‍රනාන්දු මහතා පෙන්වාදෙයි.මේ නිසා රට තුළ බුද්ධිමය අරගලයක් කළ යුතු බව ඒ මහතා අවධාරණය කරයි.අදට යෙදී ඇති වධහිංසාවන්ට පාත්‍ර වූවන්ට සහය දැක්වීමේ ජාත්‍යන්තර දිනය නිමිත්තෙන් සාධාරණ නඩු විභාග හා අධිකරණ පද්ධතියේ දූෂණ මැයෙන් සංවාදයක් ජාතික පුස්තකාල ප්‍රලේඛන සේවා මණ්ඩලයේදී සිවිල් සමාජ ක්‍රියාකාරීන් පිරිසකගේ සහභාගිත්වයෙන් පැවැත්විණ. එම අවස්ථාවට එක්වෙමින් ඔහු මේ බව කියා සිටියේය.එම මාධ්‍ය හමුවේදී අදහස් දැක්වූ හිටපු විගණකාධිපති සරත් මයාදුන්නේ මහතා පැවසුවේ 19 වැනි සංශෝධනයෙන් ද ජනාධිපතිවරයාගේ බලතල අඩුවීමක් සිදුනොවූ බවයි.මීළඟ පොලිස්පතිවරයා වීමට නිලධාරීන් දස දෙනෙකු ලේඛනයේ සිටියත් ජනපතිගේ නිර්දේශය එක් අයෙකුට අවශ්‍ය බව හෙතෙම පැවසුවේය.එම මාධ්‍ය හමුවට ප්‍රවිණ කලාවේදී ධර්මසිරි බණ්ඩාරනායක ශ්‍රී ලංකා විද්‍යාඥයින්ගේ හා වෘත්තිකයින්ගේ සංවිධානය නියෝජනය කරමින් නීතිඥ ජයන්ත දොලවත්ත හා නීතීඥ එස්.ජී පුංචිහේවා යන මහත්වරුද එක්ව සිටියහ.", "URL": "https://sinhala.adaderana.lk/news.php?nid=52268", "Category": null, "Parent URL": null}