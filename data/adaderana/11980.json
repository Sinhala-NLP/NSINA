{"Source": "Adaderana", "Timestamp": "November 7, 2010 09:06 am", "Headline": "වර්ග කිලෝ මීටර් 1861 ක දැන් බිම් බෝම්බ නෑ", "News Content": "බිම් බෝම්බ වළ දමා තිබූ උතුරේ වර්ග කිලෝමීටර 1861 ක භූමි ප්‍රදේශයක මේ වන විට බිම් බෝම්බ ඉවත් කර ඇති බව යුද හමුදාව පවසයි. මේ වන විට ඉවත් කර ඇති බිම් බෝම්බ සංඛ්‍යාව 3,5380 පමණ වන බව ද යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා සඳහන් කරයි. තවදුරටත් බිම් බෝම්බ ඉවත් කිරීම සඳමා ශ්‍රී ලංකා යුද හමුදාවෙන් 1000 ක පමණ භට පිරිසක් යොදවා ඇතැයිද හෙතෙම ‍අද දෙරණට අදහස් දක්වමින් කියා සිටියේය. යුද හමුදාව හා රාජ්‍ය නොවන සංවිධාන එක්ව මෙම බිම් බෝම්බ ඉවත් කිරීමේ කටයුතු අඛණ්ඩව සිදු කරන බව ද යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=11980", "Category": null, "Parent URL": null}