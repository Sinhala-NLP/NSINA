{"Source": "Adaderana", "Timestamp": "September 6, 2012 04:24 pm", "Headline": "සරසවි ඇදුරු ගැටලුවට කඩිනම් විසඳුම් දෙනවා", "News Content": "විශ්ව විද්‍යාල ආචාර්යවරුන්ගේ ගැටලුව සඳහා උපරිම අවධානය යොමු කරමින් විසඳුම් ලබාදීමට පියවර ගන්නා බව ජනමාධ්‍ය අමාත්‍ය ‍කෙහෙළිය රඹුක්වැල්ල අමාත්‍යවරයා පවසයි. මුදල් අමාත්‍යංශ ලේකම්වරයා සමඟ ද විශ්ව විද්‍යාල ආචාර්යවරු සාකච්ඡා පවත්වමින් සිටින බව අමාත්‍යවරයා පවසයි. දළ දේශිය නිෂ්පාදිතයෙන් 6% ක ප්‍රමාණයක් වෙන් කරන ලෙස ආචාර්යවරුන් කරන ඉල්ලීම ප්‍රායෝගික නොවන බව හෙතෙම කියා සිටියි. ලෝකයේ බොහෝ රටවල් මෙවැනි ප්‍රමාණයක් අධ්‍යාපනය සඳහා‍ වැය නොකරන බව අමාත්‍යවරයා පවසයි.", "URL": "https://sinhala.adaderana.lk/news.php?nid=27191", "Category": null, "Parent URL": null}