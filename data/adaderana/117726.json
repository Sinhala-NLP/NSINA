{"Source": "Adaderana", "Timestamp": "August 29, 2019 06:37 am", "Headline": "සජිත් පාර්ශවය ඊයේ රාත්‍රියේ සාකච්ඡාවක", "News Content": "එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතාට සහය දක්වන මැති ඇමතිවරුන් පිරිසක් මුදල් අමාත්‍ය මංගල සමරවීර මහතාගේ කොළඹ පිහිටි නිවසේදී සාකච්ඡාවක් පවත්වා ඇත. ඉදිරි ජනාධිපතිවරණය සම්බන්ධයෙන් මෙහිදී සාකච්ඡා වී ඇති බව වාර්තා වෙයි. සාකච්ඡාවෙන් අනතුරුව මුදල් අමාත්‍ය මංගල සමරවීර මහතාගේ නිවසේ රාත්‍රි භෝජන සංග්‍රහයක් ද එම මැති ඇමතිවරුන් සදහා ලබාදී ඇත. මෙම සාකච්ඡාවට එක්සත් ජාතික පක්ෂයේ නියෝජ්‍ය නායක අමාත්‍ය සජිත් ප්‍රේමදාස, පක්ෂයේ සභාපති අමාත්‍ය කබීර් හෂිම්, හිටපු සභාපති අමාත්‍ය මලික් සමරවික්‍රම ඇතුළු මැති ඇමතිවරුන් පිරිසක් සහභාගි වී සිටි බව වාර්තා වෙයි.", "URL": "https://sinhala.adaderana.lk/news.php?nid=117726", "Category": null, "Parent URL": null}