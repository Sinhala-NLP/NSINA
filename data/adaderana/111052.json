{"Source": "Adaderana", "Timestamp": "May 31, 2019 11:28 am", "Headline": "තහනම් දැලක් සමඟ අයෙක් මාට්ටු", "News Content": "පොඩුවකට්ටු කළපු ප්‍රදේශයේදී නීති විරෝධී ලෙස මසුන් ඇල්ලීමට යොදා ගන්නා තහනම් ධීවර දැලක් සමඟ පුද්ගලයෙකු අත්අඩංගුවට ගෙන ඇත. නාවික හමුදාව විසින් ඊයේ (30) මෙම අත්අඩංගුවට ගැනීම සිදුකර ඇත. නැගෙනහිර නාවික විධානයට අනුයුක්ත නාවිකයන් පිරිසක් විසින් පොඩුවකට්ටු කළපුව ආශ්‍රිත වෙරළ ප්‍රදේශයේදී සිදු කළ පා මුර සංචාරයක් අතරතුර දී තහනම් ධීවර දැලක් ත්‍රීරෝද රථයක තබාගෙන සිටි පුද්ගලයෙකු මෙලෙස අත්අඩංගුවට පත්ව ඇත. එහිදී මීටර් 90 ක් දිගින් යුත් සුරුක්කු ධීවර දැලක් සහ ප්‍රවාහනය සඳහා භාවිතා කළ ත්‍රීරෝද රථය නාවික හමුදා බාරයට ගෙන ඇත. අතුඅඩංගුවට පත් පුද්ගලයා, තහනම් දැල සහ ත්‍රීරෝද රථය ඉදිරි කටයුතු සඳහා කුච්චවේලි, පොලීසිය වෙත බාර දීමට කටයුතු කර ඇත.", "URL": "https://sinhala.adaderana.lk/news.php?nid=111052", "Category": null, "Parent URL": null}