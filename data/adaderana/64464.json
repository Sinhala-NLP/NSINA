{"Source": "Adaderana", "Timestamp": "September 26, 2016 04:58 pm", "Headline": "බණ්ඩාරනායක ශ්‍රීමතානන්ගේ ගුණ සැමරේ", "News Content": "ශ්‍රී ලංකා නිදහස් පක්ෂයේ නිර්මාතෘ එස්.ඩබ්ලිව්. ආර්.ඩී. බණ්ඩාරනායක ශ්‍රීමතානන්ගේ 57 වෙනි ගුණ සමරුව නිමිත්තෙන් නිට්ටඹුව, හොරගොල්ල - බණ්ඩාරනායක සමාධියට පුෂ්පෝපහාර දැක්වීමක් අද සිදුවිය.ඒ සඳහා හිටපු ජනපතිනි චන්ද්‍රිකා බණ්ඩාරනායක කුමාරතුංග මහත්මිය, සුනේත්‍රා බණ්ඩාරනායක දියණිවරු ඇතුළු පවුලේ සාමාජිකයින්ද ශ්‍රීලනිපයේ මැති ඇමතිවරු රැසක්ද එම අවස්ථාවට එක්ව සිටියහ.එසේම හිටපු අගමැතිනි සිරිමාවෝ බණ්ඩාරනායක, හිටපු කථානායකවරයකු මෙන්ම අමාත්‍යවරයෙකු වූ අනුර බණ්ඩාරනායක යන මහත්ම මහත්මීන්ද එහිදී සිහි කරමින් ඔවුන්ට සෙත් පතමින් මහා සංඝරත්නයට පිරිකර පූජා කිරීමක්ද එහිදී සිදුවිණ.", "URL": "https://sinhala.adaderana.lk/news.php?nid=64464", "Category": null, "Parent URL": null}