{"Source": "Adaderana", "Timestamp": "February 16, 2019 10:13 am", "Headline": "අමෙරිකාවේ කර්මාන්ත පුරයක සිදුවූ වෙඩි තැබීමකින් 5ක් මරුට", "News Content": "අමෙරිකාවේ ඉලිනොයි ප්‍රාන්තයේ කර්මාන්ත පුරයක සිදුවූ වෙඩි තැබීමකින් පුද්ගලයින් පස්දෙනෙක් මියගොස් තිබේ. ප්‍රහාරයෙන් තවත් විශාල පිරිසක්ද තුවාල ලැබීය. චිකාගෝ නුවර ආසන්නයේ පිහිටි අවුරෝරා නගරයේ සිදුවූ අදාල වෙඩි තැබීම පාලනය සඳහා පොලීසිය වහාම අදාළ ස්ථානය වෙත පැමිණ තිබුණි. එහිදී වෙඩිකරු පොලීසිය වෙතද වෙඩි තබා ඇති අතර ඉන් පොලිස් නිලධාරීන් පස්දෙනෙක්ද තුවාල ලබා තිබේ. පොලිස් ප්‍රතිප්‍රහාර හමුවේ පසුව වෙඩිකරුද මියගොස් ඇති බව විදෙස් මාධ්‍ය වාර්තා කළේය. වෙඩිකරු 45 වියැති ග්‍රේ මාර්ටින් නමැත්තෙක් ලෙසින් බව සඳහන්ය. ප්‍රහාරය කුමන හේතුවක් මත සිදුකලේද යන්න නිෂ්චිතව අනාවරණය වී නැතත්, විමර්ශන වැඩිදුරටත් ක්‍රියාත්මකයි.", "URL": "https://sinhala.adaderana.lk/news.php?nid=104442", "Category": null, "Parent URL": null}