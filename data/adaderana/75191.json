{"Source": "Adaderana", "Timestamp": "July 13, 2017 08:16 am", "Headline": " ජනපති  බංගලාදේශය බලා පිටත් වෙයි", "News Content": "නිල සංචාරයක් සඳහා ජනාධිපති මෛත්‍රීපාල සිරිසේන මහතා බංගලාදේශය බලා පිටත්ව ගොස් තිබේ.ජනාධිපති මාධ්‍ය අංශය සඳහන් කළේ අද (13) පෙරවරුවේ ජනාධිපතිවරයා දිවයිනෙන් පිටත්ව ගිය බවයි.බංගලාදේශ අග්‍රමාත්‍ය ෂීක් හසීනා මහත්මියගේ ආරාධනයකට අනුව ජනාධිපති මෛත්‍රීපාල සිරිසේන මහතා මෙම සංචාරයේ නිරත වෙයි.මෙම සංචාරය තුළදී දෙරට අතර ද්වීපාර්ශ්වික ගිවිසුම් කිහිපයකට ද අත්සන් කිරීමට ද නියමිත බව ජනාධිපති මාධ්‍ය අංශය සඳහන් කළේය.මේ අතර සමස්ත රාජ්‍ය සේවකයින් සංවර්ධනයේ නියමුවන් බවට පත්විය යුතු බව ජනාධිපති මෛත්‍රීපාල සිරිසේන මහතා පවසයි.ජනාධිපතිවයා පෙන්වා දෙන්නේ රටේ සංවර්ධන වැඩපිළිවෙළට උරදීම සියලු රාජ්‍ය සේවකයින්ගේ වගකීම බවයි.ඊයේ පස්වරුවේ කොළඹ නෙළුම්පොකුණ රඟහලේදී ජනාධිපති කාර්යාලයේ කාර්යමණ්ඩලය අමතමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=75191", "Category": null, "Parent URL": null}