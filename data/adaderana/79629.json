{"Source": "Adaderana", "Timestamp": "November 8, 2017 08:22 am", "Headline": "ව්‍යාජ හා තාවකාලික රියදුරු බලපත්‍ර හදන අයෙක් අත්අඩංගුවට", "News Content": "නීති නිරෝධි ලෙස ව්‍යාජ හා තාවකාලික රියදුරු බලපත්‍ර සකස් කරන ස්ථානයක් පවත්වාගෙන ගිය පුද්ගලයෙකු කොටවිල, නැටැව්ව ප්‍රදේශයේදී අත්අඩංගුවට ගෙන තිබේ. සැකකරු සතුව තිබී උප්පැන්න සහතික පිටපත්, හැදුනුම්පත් පිටපත් හා ව්‍යාජ ලෙස සකස් කරන ලද රියදුරු බලපත්‍ර ඇතුළු ලිපිගොනු රාශියක් සොයාගත් බව පොලීසිය පවසයි. සැකකරු විසින් රියදුරු බලපත්‍ර හා රැකියා ලබාදෙන බව පවසා දිවයිනේ විවිධ ප්‍රදේශවල පුද්ගලයින්ගෙන් මුදල් ලබාගෙන ඇති බවද අනාවරණය වී තිබේ. අත්අඩංගුවවට ගෙන ඇත්තේ අකුරුගොඩ, සුල්තාන්ගොඩ ප්‍රදේශයේ පදිංචි 38 හැවිරිදි පුද්ගලයෙකු වන අතර ඔහු අද(08) දින මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=79629", "Category": null, "Parent URL": null}