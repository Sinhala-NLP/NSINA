{"Source": "Adaderana", "Timestamp": "April 26, 2018 03:15 pm", "Headline": " භික්ෂු බලමණ්ඩලය කඳුළු ගෑස්වලින් නා ගනී", "News Content": "විෂය කප්පාදු කිරීමකට එරෙහිව අන්තර් විශ්ව විද්‍යාලයීය භික්ෂු බල මණ්ඩලය සංවිධානය කළ විරෝධතා පාගමනක් විසුරුවාහැරීම සඳහා පොලීසිය කඳුළු ගෑස් හා අධි පීඩන ජල ප්‍රහාරයක් එල් කර තිබේ. විශ්ව විද්‍යාල ප්‍රතිපාදන කොමිෂන් සභාව අසළ දී එම කඳුළු ගෑස් හා අධි පීඩන ජල ප්රළහාරය එල්ල කළ බව අද දෙරණ වාර්තාකරු පැවසීය. මෙම විරෝධතා පා ගමන අද පස්වරුවේ කොටුව දුම්රියපල ඉදිරිපිටින් ආරම්භ වු අතර විරෝධතා පාගමන හේතුවෙන් කොළඹ, පුරහල ආශ්‍රිත මාර්ග වල දැඩි රථ වාහන තදබදයක් ද හටගත්තේය. විශ්ව විද්‍යාල ප්‍රතිපාදන කොමිසම ඉදිරිපිටට රැස්වූ විරෝධතාකරුවන් එහි ප්‍රධාන පිවිසුම් දොරටුවෙන් අනවසරයෙන් ඇතුළු වීමට උත්සාහ දැරීමත් සමඟ පොලීසිය කඳුළු ගෑස් සහ අධි පීඩන ජල ප්‍රහායක් එල්ල කර තිබේ. කෙසේවෙතත් අනවසරයෙන් ප්‍රතිපාදන කොමිසම පරිශ්‍රයට ඇතුළු වූ භික්ෂූන් වහන්සේ නමක ඇතුළු විශ්ව විද්‍යාල සිසුන් දස දෙනෙකු අත්අඩංගුවට ගත් බව කුරුඳුවත්ත පොලීසිය සඳහන් කළේය.", "URL": "https://sinhala.adaderana.lk/news.php?nid=88074", "Category": null, "Parent URL": null}