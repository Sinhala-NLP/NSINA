{"Source": "Adaderana", "Timestamp": "March 5, 2017 12:04 pm", "Headline": " යාපනයේ පෞරාණික ස්ථාන සංරක්ෂණයට පියවර", "News Content": "යාපනය දිස්ත්‍රික්කයේ පෞරාණික වටිනාකමක් සහිත ස්ථාන ගවේෂණය කර සංරක්ෂණය කිරීමේ වැඩපිළිවෙළක් ආරම්භ කර ඇති බව මධ්‍යම සංස්කෘතික අරමුදල පවසයි. ඒ යටතේ යාපනය කොටුව, නගුලේෂ්වරන්, කන්තරෝඩි සහ ඩෙල්ෆ් සංස්කෘතික චතුරස්‍රයක් ලෙස සංරක්ෂණය කිරීමට මේ වන විටත් කටයුතු යොදා ඇති බව එහි අධ්‍යක්ෂ ජනරාල් මහාචාර්ය ගුණවර්ධන මහතා සඳහන් කළේය. මීට සමගාමීව යාපනය දිස්ත්‍රික්කයේ පෞරාණික වටිනාකමක් සහිත ස්ථාන වාර්තාගත කිරීම ද සිදුකෙරෙන බව ඔහු කියා සිටියේය.", "URL": "https://sinhala.adaderana.lk/news.php?nid=70447", "Category": null, "Parent URL": null}