{"Source": "Adaderana", "Timestamp": "August 12, 2016 09:35 pm", "Headline": " අර්නා සොල්බර්ග් ජනපති හමුවෙයි", "News Content": "මෙරට සංචාරයක නිරත නෝර්වේජියානු අග්‍රාමාත්‍ය අර්නා සොල්බර්ග් මහත්මිය ජනාධිපති මෛත්‍රීපාල සිරිසේන මහතා හමුවී සාකච්ඡා පවත්වා තිබේ.අද(12) ජනාධිපති ලේකම් කාර්යාලයේදී මෙම හමුව පැවැත්වුණු බව ජනාධිපති මාධ්‍ය අංශය සඳහන් කරයි.ජනාධිපති ලේකම් කාර්යාලයේ පැවැති නෝර්වේජියානු අග්‍රාමාත්‍යවරිය පිළිගැනීමේ විශේෂ උත්සවයෙන් අනතුරුව එම හමුව සිදුව ඇති බව සඳහන්ය.නොර්වේ අග්‍රාමාත්‍ය අර්නා සොල්බර්ග් මහත්මිය පෞද්ගලික සංචාරයක් සඳහා පසුගිය 04 වනදා දිවයිනට පැමිණ තිබේ.ඇය අග්‍රාමාත්‍ය රනිල් වික්‍රමසිංහ මහතා සහ විපක්ෂ නායක ආර්. සම්බන්ධන් මහතා සමග ද ද්විපාර්ශවික සාකච්ඡාවල නිරතවීමට නියමිතව ඇත.", "URL": "https://sinhala.adaderana.lk/news.php?nid=63006", "Category": null, "Parent URL": null}