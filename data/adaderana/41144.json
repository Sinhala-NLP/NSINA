{"Source": "Adaderana", "Timestamp": "February 15, 2014 12:52 pm", "Headline": "රිදීගම ව්‍යාපාරිකයාගේ ඝාතනයට සැක 4ක් කොටු", "News Content": "කුරුණෑගල - දඹුල්ල පාරේ මුත්තෙට්ටුගල ප්‍රදේශයේ ඊයේ රාත්‍රී පැවැති ව්‍යාපාරිකයින්ගේ සාදයකදී සිදුවූ වෙඩි තැබීමකින් දෙදරු ව්‍යාපාරිකයෙකු මියගොස් තිබේ. මෙලෙස මියගොස් ඇත්තේ රිදීගම ප්‍රදේශයේ හෝටලයක හිමිකරුවෙකු වන බව කියන දිසානායක මුදියන්සේලාගේ අනුරුද්ධ බණ්ඩාර දිසානායක නොහොත් කළු මල්ලි නැමැති අයෙකි. ඊයේ රාත්‍රී පැවති එම සාදය සඳහා ව්‍යාපාරිකයින් 35 දෙනෙකු පමණ සහභාගි වී ඇති බව අප වාර්තාකරු කියයි. රාත්‍රී 11.00ට පමණ වෙඩි තැබීම සිදුව ඇති අතර වෙඩි වැදුණු පුද්ගලයා රේල් පාරට ගෙනැවිත් දමා ඇතැයිද අනතුරුව ඔහු දඹුල්ල පාරට බඩගාගෙන ගොස් ත්‍රීවිලරයක් ආධාරයෙන් කුරුණෑගල රෝහලට ඇතුළත්ව ඇති බවද හෙතෙම පවසයි/. කෙසේ වෙතත් එහිදී අදාළ ව්‍යාපාරිකයා මියගොස් ඇති වග අප වාර්තාකරු කියයි. සිද්ධිය සම්බන්ධයෙන් සැකපිට පුද්ගලයින් සිව්දෙනෙකු මේවන විට කුරුණෑගල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=41144", "Category": null, "Parent URL": null}