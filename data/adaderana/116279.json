{"Source": "Adaderana", "Timestamp": "August 11, 2019 11:17 am", "Headline": "පොලීසියේ තවත් ඉහළ පුටු කිහිපයකට ස්ථාන මාරුවීම්", "News Content": "ජාතික පොලිස් කොමිෂන් සභාවේ අනුමැතිය අනුව තවත් පොලිස් නිලධාරීන් පිරිසකට ස්ථාන මාරුවීම් ලබා දී තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ පොලිස් අධිකාරීවරයෙකුට, සහකාර පොලිස් අධිකාරීවරුන් දෙදෙනෙකුට මෙලෙස ස්ථාන මාරුවීම් ලබා දී ඇති බවයි. ඊට අමතරව ප්‍රධාන පොලිස් පරීක්ෂකවරයෙකුට සහ පොලිස් පරීක්ෂකවරයෙකුට ද ස්ථාන මාරුවීම් ලබා දී ඇති බව සඳහන්. පසුගිය දින කිහිපය තුළ ද නියෝජ්‍ය පොලිස්පතිවරුන්, ජ්‍යෙෂ්ඨ පොලිස් අධිකාරීවරුන්, පොලිස් අධිකාරීවරුන් ඇතුළු නිලධාරීන් රැසකට ස්ථාන මාරුවීම් ලබාදීමට පියවර ගනු ලැබුවේය.", "URL": "https://sinhala.adaderana.lk/news.php?nid=116279", "Category": null, "Parent URL": null}