{"Source": "Adaderana", "Timestamp": "January 17, 2019 03:16 pm", "Headline": "ධර්මාශෝකයෙන් නාවික හමුදාපතිට පිළිගැනීමේ උළෙලක්", "News Content": "ක්‍රිඩාව සහ අධ්‍යාපන සමබරව ඉදිරියට ගෙන ගිය හොත් පමණක් ඉදිරිය ජය ගත හැකි බව නාවික හමුදාපති පියල් ද සිල්වා මහතා පවසයි. අද(17) ධර්මාශෝක විද්‍යාලයේදී පැවති පිළිගැනීමේ උත්සවයකට එක්වෙමින් ඒ මහතා මේ බව සඳහන් කළේය. නාවික හමුදාපති පියල් ද සිල්වා මහතා පිළිගැනීමේ උත්සවයක් අම්බලන්ගොඩ ධර්මාශෝක විද්‍යාලයේදී අද පැවැත්වීය. අම්බලන්ගොඩ ධර්මාශෝක විද්‍යාලයේ ආදි ශිෂ්‍යයෙකු වන ඒ මහතා විදුහල්පති හසිත කේසර වෙත්තමුනි මහතා ඇතුලු පිරිස විසින් පිළිගනු ලැබීය. ශීෂ්‍යභට කණ්ඩයේ උත්තමාචාරයද නාවික හමුදාපති පියල් ද සිල්වා මහතාට පිරිනැමූ අතර ශිෂ්‍යභට නිවාසය නැරඹීමට ද එහිදී ඒ මහතා එක්විය. සමරු තිලිණයක්ද විදුහල්පති හසිත කේසර වෙත්තමුනි මහතා විසින් නාවික හමුදාපති පියල් ද සිල්වා මහතා වෙත පිළිගැන්වීය. නාවික හමුදාපති පියල් ද සිල්වා මහතාගේ මැතිනියද ,මැතිවරණ කොමසාරිස් මහින්ද දේශප්‍රිය මහතා ඇතුළු විද්‍යාලයේ ආදි සිසුන් විශාල පිරිසක් ද මෙම අවස්ථාවට එක්විය.", "URL": "https://sinhala.adaderana.lk/news.php?nid=102538", "Category": null, "Parent URL": null}