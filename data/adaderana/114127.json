{"Source": "Adaderana", "Timestamp": "July 14, 2019 07:08 pm", "Headline": "සිදුකර ඇති විනාශයට එරෙහි අකීකරු ජන බලවේගයක් ගොඩනැගිය යුතුයි", "News Content": "පාලකයින් රටට හා ජනතාවට සිදුකර ඇති විනාශයට එරෙහිව අකීකරු වන ජන බලවේගයක් රට තුළ ගොඩනැගිය යුතු බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. අද (14) කොළඹ පැවති උත්සවයකදී ඔහු මේ බව සඳහන් කළේය. ''හෙට පිණිස අද ''තේමාව යටතේ ජාතික ජන බලවේගය නමින් නව දේශපාලන බලවේගයක් ගොඩනැගීමේ සමාරම්භක උත්සවය කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රෙය්දී අද පැවැත්වුණේ වමේ දේශපාලන පක්ෂ, සිවිල් සංවිධාන , බහුජන සංවිධාන,විද්වතුන්,වෘත්තිකයන් සහ කලාකරුවන්ගෙන් යුත් සංවිධාන ගණනාවක සහභාගිත්වයෙන්. රට යන විනාශකාරී ගමන නිසැක ලෙසම වෙනස් කළ යුතුව තිබෙන බව මන්ත්‍රීවරයා එහිදි ප්‍රකාශ කළේය. එහිදි වැඩිදුරත් අදහස් දැක්වු මන්ත්‍රීවරයා, \"අපේ රට අතිශය විනාශකාරී අන්තයක් කරා ගමන් කරමින් තිබෙනවා. රටත් ජනතාවත් අතිශය පීඩාවට පත්ව සිටිනවා. ආර්ථීකයේ, සමාජයේ, පරිසරයේ ඇති විය හැකි විශාලතම හානිය වෙමින් තිඛෙනවා. මෙම තත්ත්වය වෙනස් කිරීම සඳහා අප ගත් වෙහෙසමෙතෙක් සාර්ථක වී නැහැ. හෘද සාක්ෂියක් තිඛෙන කිසිවෙකුට රට ඉබාගාතේ යන මේ විනාශකාරී ගමන දෙස බලා සිටීමට අයිතියක් නැහැ. මේ විනාශකාරී ගමන නිසැක ලෙසම වෙනස් කළ යුතුව තිඛෙනවා. අද සමාජය කඳවුරු තුනකට ඛෙදී තිඛෙනවා. එකක් ගෝත්‍රවාදී අන්තයක් නියෝජනය කරනවා. අනෙක් පාර්ශ්වය නව ලිබරල් විනාශකාරී අන්තයක් නියෝජනය කරනවා. මේ කඳවුරු දෙක විටෙක එකටත් විටෙක වෙන් වෙන්වත් බලය හෙබවූවා. ඊට පිටින් විශාල විසිරුණු කඳවුරක් තිඛෙනවා. මේ විසිරුණු තුන්වනි විකල්ප කඳවුර එක මධ්‍යස්ථානයකට එකතු කළ යුතුව තිඛෙනවා. ජාතික ජනබලවේගය නිර්මාණය වන්නේ එම මධ්‍යස්ථානය වෙනුවෙනුයි. මෙය නියෝජනය කරන අප අතර වෙනස්කම් තිබිය හැකියි. එහෙත් අප සියලූ දෙනා මුල් ගල් තුනක් මත විශ්වාසය තබනවා. පළමුවැන්න රටේ ප්‍රජාතන්ත්‍රවාදය, දෙවැන්න ආර්ථීක සමානාත්මතාව, තෙවැන්න මිනිසත්කමයි. අද වන විට සෑම තැනම මිනිස් නිදහසට වැටකඩොළු බඳිනු ලැබ තිබෙනවා. කලා සංස්කෘතික අංශයේ සිට සියලූ ක්ෂේත්‍රයන්වලට මෙය අදාළයි. ආර්ථීක සංවර්ධනය කියන්නේ කොන්ක්‍රීට් වනාන්තරයක් නෙමෙයි. එය ඇස් නිලංකාර කරවන්නක්ද නොවිය යුතුයි. ආහාර නොමැතිකම නිසා අම්මලාට දරුවන් සමග කොච්චියට පැනීමට සිදු නොවිය යුතුයි. තරුණ තරුණියන්ට රටින් පලා යාම ජයග්‍රහණයක් ලෙස සිතෙන්නක් නොවිය යුතුයි. ජාතික ආර්ථීකයේ ඵල ජනතාව අතර බෙදී යන සියලූ දෙනාට සමානාත්මතාවයෙන් සලකන ආර්ථීකයක් නිර්මාණය විය යුතුයි. සියලූ ගෝත්‍රවාදී ජාතිවාදී මතවාද ඉවත්වී මනුෂ්‍යත්වයෙන් ජීවත් විය හැකි සමාජයක් නිර්මාණය කළ යුතුව තිබෙනවා. අප සියලූ දෙනා මේ වෙනුවෙන් විවිධ ක්ෂේත්‍රවල අරගල කළ පුද්ගලයින් විය හැකියි. එහෙත් අද අප හමුවේ ඇත්තේ හුදෙකලා තනි තනි අරගලවලින් ජයග්‍රහණය කළ හැකි සටනක් නෙමෙයි. ඒ සඳහා අප සියලූ දෙනා එක මිටකට ඒකරාශි විය යුතුව තිඛෙනවා. තනි තනි වටුවාට දැල එසවිය නොහැකියි. නමුත් අප සාමූහිකව පියාසර කළහොත් අපට දැලෙන් මිදීමට හැකියාව තිබෙනවා. ජාතික ජනබලවේගය එවැනි සාමූහික ප්‍රයත්නයක් වනු ඇති බවට අපට විශ්වාසයක් තිබෙනවා.මේ පණිවිඩය අප සමාජයේ සියලූ කොටස් වෙත ගෙන යා යුතුව තිබෙනවා. සමාජයේ පතුලේ ජීවත්වන ජනතාව වෙත මෙම අදහස ළඟා විය යුතුයි. මෙම සංවිධානය පුළුල් මහජන ව්‍යාපාරයක් බවට පත්විය යුතුව තිබෙනවා. පොදුවේ මෙම සමාජය තුළ යටත්වීම වෙනුවට පවත්නා අසාධාරණයට එරෙහිව සටන් වදින අකීකරු මිනිසුන් විය යුතුව තිඛෙනවා. එවැනි මිනිසුන් ඒකරාශි කරගත් ජාතික ජනබලවේගය නව සමාජයක් නිර්මාණය කිරීමේ ජයග්‍රහණයෙන් මිස නතර නොවන බව සහතික කරනවා. \"", "URL": "https://sinhala.adaderana.lk/news.php?nid=114127", "Category": null, "Parent URL": null}