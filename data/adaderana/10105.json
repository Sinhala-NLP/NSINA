{"Source": "Adaderana", "Timestamp": "August 9, 2010 08:22 am", "Headline": "ඔස්ලෝ නුවර දී දෙමළ දෙපිරිසක් ගැටෙයි", "News Content": "නෝර්වේ රාජ්‍යයේ ඔස්ලෝ නුවර දී ශ්‍රී ලාංකික දෙමළ ජාතිකයන් දෙපිරිසක් අතර ඇතිවු ගැටුමකින් පුද්ගලයන් 6 දෙනෙකු තුවාල ලබා තිබේ. අම්රුට් නැමැති කෝවිලේ පැවති උත්සව අවස්ථාවකදී මෙම ගැටුම හටගෙන ඇති බව විදෙස් වාර්තා පවසයි. ඔස්ලෝ පොලිසිය විසින් ගැටුමට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. මෙම ගැටුමට සම්බන්ධ පිරිස එල්.ටී.ටී.ඊ. හිතවාදී දෙමළ කණ්ඩායම් දෙකක් බව වාර්තා වේ. කේ.පී. හෙවත් කුමරන් පද්මනාදන් ඉවත් වීමෙන් පසු නෝර්වේ රජ‍්‍යයේ කටයුතු පවත්වාගෙන යාම මෙම කණ්ඩායම් වල අරමුණ වී තිබේ.", "URL": "https://sinhala.adaderana.lk/news.php?nid=10105", "Category": null, "Parent URL": null}