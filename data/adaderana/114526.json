{"Source": "Adaderana", "Timestamp": "July 19, 2019 07:40 pm", "Headline": "බංග්ලාදේශයට එරෙහි ශ්‍රී ලංකා එක්දින සංචිතය නම් කරයි-චන්දිමාල් හැලෙයි", "News Content": "බංග්ලාදේශය සමඟ පැවැත්වෙන එක්දින ක්‍රිකට් තරගාවලිය සඳහා 22දෙනෙකුගෙන් සමන්විත ශ්‍රී ලංකා සංචිතය අද(19) නම් කෙරුණි. මේ සඳහා ද හිටපු නායක දිනේෂ් චන්දිමාල් ඇතුළත්ව නොසිටීම විශේෂත්වයකි. ලෝක කුසලාන එක්දින තරගාවලිය සඳහා සහභාගි වූ සුරංග ලක්මාල්, ජීවන් මෙන්ඩිස්, ජෙෆ්රි වැන්ඩසේ සහ මිලින්ද සිරිවර්ධනට මෙම සංචිතයේ ස්ථාන හිමිව නොමැත. නිරෝෂන් දික්වැල්ල, ධනුෂ්ක ගුණතිලක, දසුන් ශානක සහ අකිල ධනංජය නැවත ශ්‍රි ලංකා සංචිතයට කැඳවා තිබේ. ලෝක කුසලාන එක්දින සංචිතයේද ස්ථානයක් හිමිනොවූ හිටපු නායක දිනේෂ් චන්දිමාල්ට 22දෙනෙකුගෙන් සමන්විත මෙම සංචිතයේද ස්ථානයක් හිමිනොවීම විශේෂත්වයක්. ඒ අනුව 22 දෙදෙනෙකුගෙන් යුත් සංචිතය මෙසේයි නායක දිමුත් කරුණාරත්නෙ, කුසල් පෙරේරා, අවිශ්ක ප්‍රනාන්දු, ඇන්ජලෝ මැතීව්ස්, කුසල් මෙන්ඩිස්, ලහිරු තිරිමාන්න, ශෙහාන් ජයසූරීය, ධනංජය ද සිල්වා, නිරෝෂන් දික්වැල්ල, ධනුෂ්ක ගුණතිලක, දසුන් ශානක, වනිඳු හසරංග, අකිල ධනංජය, අමිල අපොන්සු, ලක්ෂාන් සඳකැන්, ලසිත් මාලිංග, නුවන් ප්‍රදීප්, කසුන් රාජිත, ලහිරු කුමාර, තිසර පෙරේරා, ඉසුරු උදාන, ලහිරු මධුෂංක ශ්‍රී ලංකා - බංග්ලාදේශ එක්දින තරගාවලිය මේ මස 26 වැනිදා ආරම්භ වීමට නියමිතයි.", "URL": "https://sinhala.adaderana.lk/news.php?nid=114526", "Category": null, "Parent URL": null}