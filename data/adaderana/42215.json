{"Source": "Adaderana", "Timestamp": "April 1, 2014 09:24 am", "Headline": "සූතිකාගාර පුහුණුවට වෙදුන්  - හෙද සංගම් ගැටෙයි", "News Content": "සෞඛ්‍ය අමාත්‍යාංශයේ සිටින අතිරේක ලේකම්වරයෙකුගේ අවශ්‍යතාව මත හෙදියන්ට සූතිකා පුහුණුව ලබාදිමේ වැඩපිළිවෙළ ක්‍රියාත්මක බව රජයේ වෛද්‍ය නිලධාරීන්ගේ සංගමය චෝදනා කරයි. එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කළේ අදාළ අතිරේක ලේකම්වරයා නීත්‍යානුකූල නොවන ලෙස අදාළ තනතුරේ කටයුතු කරමින් සිටින බවයි. කෙසේ වෙතත් රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා සඳහන් කළේ සෞඛ්‍ය අමාත්‍යාංශය වෛද්‍යවරුන්ගේ බලපෑම් මත හෙදියන්ට සූතිකා පුහුණුව ලබාදීම නතර කිරීමට උත්සාහ කරන බවයි. ඉදිරි දින දෙක තුළ සිය ගැටලුවට කඩිනම් විසඳුම් නොලැබුණහොත් වැඩ වර්ජන ක්‍රියාමාර්ගයක නිරත වන බව සමන් රත්නප්‍රිය මහතා සඳහන් කරයි.", "URL": "https://sinhala.adaderana.lk/news.php?nid=42215", "Category": null, "Parent URL": null}