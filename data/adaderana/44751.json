{"Source": "Adaderana", "Timestamp": "July 18, 2014 08:34 am", "Headline": "මහනුවර ඇසළ මංගල්‍යය 27 ඇරඹේ", "News Content": "මහනුවර ශ්‍රී දළදා මාළිගයේ ඇසළ මංගල්‍යය මේ මස 27 වනදා සිට ලබන මස 11 වැනි දින දක්වා පැවැත්වීමට නියමිතව තිබේ. ලබන 27 වැනිදා කප් සිටුවීමෙන් පසු ඇසළ මංගල්‍යයේ කටයුතු ආරම්භ වන අතර දින 05ක් සිව්මහා දේවාලයන්හි අභ්‍යන්තර පෙරහැර පැවැත්විමට නියමිතය. පළමු කුඹල් පෙරහැර අගෝස්තු මස 01 වැනි දින වීථි සංචාරය කිරීම ආරම්භ වන අතර අගෝස්තු 05 වැනිදා පළමු රන්දෝලි පෙරහැර පැවැත්වෙන බව ශ්‍රී දළදා මාළිගයේ දියවඩන නිලමේ ප්‍රදීප් නිලංග දෑල මහතා ප්‍රකාශ කළේය. අවසන් රන්දෝලි පෙරහැර පැවැත්වෙන්නේ අගෝස්තු මස 10 වැනි පොහෝ දින රාත්‍රියේ දීය. පසුදා උදෑසන දිය කැපීමේ මංගල්‍යයෙන් පසු මෙවර ඇසළ මංගල්‍යය නිමාවට පත්වීමට නියමිතය.", "URL": "https://sinhala.adaderana.lk/news.php?nid=44751", "Category": null, "Parent URL": null}