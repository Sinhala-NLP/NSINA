{"Source": "Adaderana", "Timestamp": "September 29, 2018 10:38 pm", "Headline": "සුනාමියක් බවට පැතිරයන කටකතාවල සත්‍යතාවක් නෑ", "News Content": "සුනාමි අනතුරක් සම්බන්ධයෙන් පැතිර යන කටකතාවල කිසිඳු සත්‍යතාවක් නොමැති බව ජාතික කාලගුණ විද්‍යා දෙපාර්තමේන්තුව පවසයි කාලගුණ විද්‍යා දෙපාර්තමේන්තුව ප්‍රකාශ කළේ එවැනි අනතුරු සම්බන්ධයෙන් නිරන්තර අවධානයෙන් පසුවන බවයි. පසුගිය දිනවල ගාල්ල - කොළඹ ප්‍රධාන මාර්ගයේ අම්බලන්ගොඩ අකුරල සිට තොටගමුව දක්වා වන මුහුදු ප්‍රදේශයේ රළ පෙරේදා සිට ප්‍රධාන මාර්ගයට පැමිණ තිබිණි. කාලගුණ විද්‍යා දෙපාර්තමේන්තුව නිවේදනය කළේ සැප්තැම්බර් 30 වන දින සවස් කාලය තෙක් පානදුර සිට ගාල්ල සහ මාතර හරහා හම්බන්තොට දක්වා වන මුහුදු ප්‍රදේශවල මුහුදු රළ මීටර් 2ත් 2.5 ත් දක්වා ඉහළ යා හැකි බවයි.", "URL": "https://sinhala.adaderana.lk/news.php?nid=96925", "Category": null, "Parent URL": null}