{"Source": "Adaderana", "Timestamp": "May 31, 2018 06:51 pm", "Headline": "විනාශකාරී ආණ්ඩුව පළවා හරින්න මුළු රටම එකතු වෙනවා", "News Content": "වත්මන් විනාශකාරී ආණ්ඩුව පළවා හැරීම සඳහා තම සහෝදරුවරු පමණක් නොව මුළු රටම එකතු වන බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ප්‍රසන්න රණතුංග මහතා පවසයි. රෙජී රණතුංග මහතාගේ 10 වන ගුණසමරුව වෙනුවෙන් ප්‍රසන්න රණතුංග මහතාගේ නිවසේ ඊයේ (30) රාත්‍රියේ පිරිත් පිංකමක් පැවැති අතර මේ අවස්ථාවට අර්ජුන රණතුංග මහතාද එක්ව සිටියහ. අනතුරුව අද (31) රෙජී රණතුංග පිළිරුවට පුෂ්ප උපාහාර දැක්වීමෙන් අනතුරුව ප්‍රසන්න රණතුංග මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=90145", "Category": null, "Parent URL": null}