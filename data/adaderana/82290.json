{"Source": "Adaderana", "Timestamp": "December 31, 2017 10:10 am", "Headline": "ඡන්දෙට බෙදන්න ගෙනාපු ආගමික පොත් වගයක් පොලීසියෙන් අල්ලයි", "News Content": "බෙදා හැරීමට ගෙනවිත් තිබූ බව කියන “අල් කුරාණය” පොත් 625 ක් කල්පිටිය පොලීසිය විසින් තම බාරයට ගෙන ඇත. කල්පිටිය - මුදලප්පාලි ප්‍රදේශයේ පදිංචි මෙවර කල්පිටිය ප්‍රදේශීය සභාවට එක්සත් ජාතික පක්ෂයෙන් තරඟ කරන අපේක්ෂකයෙකුගේ නිවසේ තිබියදී 30 වැනිදා රාත්‍රීයේ මෙම අල් කුරාණය පොත් තොගය පොලිස් බාරයට ගෙන ඇත. පුත්තලම දිසා ලේකම් කාර්යාලයේ පිහිටි පොලිස් මැතිවරණ කාර්යාලයට ලැබී තිබූ පැමිණිල්ලකට අනුව කල්පිටිය පොලීසියේ නිලධාරීන් විසින් කරන ලද සෝදිසි කිරීමකදී අදාල පොත් තොගය හමුවී ඇත. කල්පිටිය ප්‍රදේශයේ පිහිටි ඉස්ලාම් දේවස්ථාන වලට බෙදා හැරීම සඳහා මෙම අල් කුරාණය පොත් තොගය ගෙනවිත් තිබූ බව නිවසේ හිමිකරු පවසා ඇත. සැකකරුවන් අත්අඩංගුවට ගෙන නොමැති අතර කල්පිටිය පොලීසිය වැඩිදුර විමර්ශණ කටුයතු කරගෙන යයි.", "URL": "https://sinhala.adaderana.lk/news.php?nid=82290", "Category": null, "Parent URL": null}