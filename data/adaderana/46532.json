{"Source": "Adaderana", "Timestamp": "October 6, 2014 08:37 am", "Headline": "ගලකින් ගසා පුද්ගලයෙක් ඝාතනය කරයි ", "News Content": "නවගමුව, බටේවෙල ප්‍රදේශයේ දි ගලකින් පහර දී පුද්ගලයෙකු ඝාතනය කර තිබේ. ඊයේ(05) පස්වරුවේ අදාළ පුද්ගලයාට තවත් පුද්ගලයෙකු හිසට ගලකින් පහරදී ඇති බව වාර්තා වෙයි. පහරකෑමෙන් තුවාල ලැබු එම පුද්ගලයා නවගමුව රෝහලට ඇතුළත් කිරිමේ දි මියගොස් ඇති බව පොලිසිය සඳහන් කළේය. මියගොස් ඇත්තේ 39 හැවිරිදි බියගම, කොට්ටුන්න ප්‍ර දේශයේ පදිංචිව සිටි පුද්ගලයෙකි. නවගමුව ප්‍රදේශයේ තිබු අවමංගල්‍ය උත්සව අවස්ථාවකට පැමිණ සිටි අතරවාරයේ දි ඇති වූ බහින් බස්වීමක් දුරදිග යාමෙන් මෙම ඝාතනය සිදුව ඇති බවට තොරතුරු අනාවරණය වි තිබේ. ඝාතනයට සම්බන්ධ පුද්ගලයා අත්අඩංගුවට ගෙන ඇති අතර නවගමුව පොලිසිය මේ සම්බන්ධයෙන් වැඩිදුර විමර්ශන සිදුකරනවා.", "URL": "https://sinhala.adaderana.lk/news.php?nid=46532", "Category": null, "Parent URL": null}