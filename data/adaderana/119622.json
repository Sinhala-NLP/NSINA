{"Source": "Adaderana", "Timestamp": "September 21, 2019 06:54 am", "Headline": "දිල්රුක්ෂි ඩයස්ගේ ප්‍රකාශය ගැන නීතිපතිවරයා ප්‍රකාශයක් ලබාදිය යුතුයි-තලතා", "News Content": "අල්ලස් කොමිසමේ හිටපු අධ්‍යක්ෂ දිල්රුක්ෂි ඩයස් මහත්මිය සිදු කළ බව කියන ප්‍රකාශය සම්බන්ධයෙන් නීතිපතිවරයා විසින් ප්‍රකාශයක් ලබාදිය යුතු බව අධිකරණ අමාත්‍ය තලතා අතුකෝරාල මහත්මිය පවසයි අමාත්‍යවරිය පවසන්නේ ඒ සම්බන්ධයෙන් නිතිපතිවරයාගෙන් කරුණු විමසීමට තමාට හැකියාවක් පවතින බවයි. කොළඹ පැවැති මාධ්‍ය හමුවකට එක්වෙමින් තලතා අතුකෝරාල අමාත්‍යවරිය මේ බව කියා සිටියාය. දිල්රුක්ෂි ඩයස් මහත්මිට අල්ලස් කොමිසමේ අධ්‍යක්ෂක ලෙස කටයුතු කරන කාලයේ ඇවන්ගාඩ් සමාගමේ නිශ්ශංක සේනාධිපති මහතා සමග සිදු කළ දුරකතන ඇමතුමක් නිශ්ශංක සේනාධිපති මහතා විසින් ඔහුගේ ෆේස් බුක් ගිණුම ඔස්සේ ප්‍රකාශයට පත් කර තිබුණි.", "URL": "https://sinhala.adaderana.lk/news.php?nid=119622", "Category": null, "Parent URL": null}