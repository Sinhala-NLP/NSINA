{"Source": "Adaderana", "Timestamp": "April 5, 2010 08:07 am", "Headline": "ඒක පුද්ගල ආදායම ඩොලර් 1100කින් වැඩිවුණා", "News Content": "මහින්ද රාජපක්ෂ මහතා ජනාධිපති ධුරයට පත්වීමෙන් පසු මෙරට ඒක පුද්ගල ආදායම අමෙරිකානු ඩොලර් 1100 කින් වැඩි කර ගැනීමට සමත් වු බව අමාත්‍ය ඩලස් අලහප්පෙරුම මහතා පවසයි. 1948 වසරේ සිට රාජ්‍ය නායකයින් 12 දෙනෙකු යටතේ මෙරට ඒක පුද්ගල ආදායම පැවතියේ අමෙරිකානු ඩොලර් 1100ක් බව ඔහු සඳහන් කරයි. මේ වන විට රටේ උද්ධමනයද යහපත් තත්ත්වයක පවතින බව පෙන්වා දෙන අමාත්‍යවරයා කොළඹ කොටස් වෙළඳපල ආසියාවේ හොඳම කොටස් වෙළඳපල බවට පත්ව ඇතැයි ද අවධාරණය කළේය. මාතර ප්‍රදේශයේ පසුගියදා පැවති උත්සවයකට එක්වෙමින් අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=7668", "Category": null, "Parent URL": null}