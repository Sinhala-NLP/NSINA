{"Source": "Adaderana", "Timestamp": "April 28, 2011 09:14 am", "Headline": "බාල කසල තේ අපනයනය කළ නිෂ්පාදනාගාරයක් වටලයි", "News Content": "තත්ත්වයෙන් බාල කසල තේ අපනයනය කළ තේ නිෂ්පාදනාගාරයක් උතුරු කොළඹ අපරාධ කොට්ඨාස දුෂණ මර්ධන ඒකකය විසින් වටලා තිබේ. ග්‍රෑන්ඩ්පාස් ප්‍රදේශයේ අදාළ කර්මාන්ත ශාලාව රහසිගත ලෙස දීර්ඝ කාලයක සිට පවත්වාගෙන ගොස් ඇති බව පොලිසිය පවසයි. අදාළ වැටලීමෙන් එම කර්මාන්ත ශාලාවේ තිබී කසල තේ කිලෝග්‍රෑම් 3,000 ට අධික ප්‍රමාණයක් සහ ඒවා නිෂ්පාදනය සඳහා යොදාගත් උපකරණ තොගයක් ද පොලිස් බාර‍යට ගෙන ඇත. අදාළ කසල තේ නිෂ්පාදනාගාරය මෙරට සුප්‍රකට තේ අපනයන සමාගම් රාශියක වෙළෙඳ නාමයන් යොදා ගනිමින් පවත්වාගෙන ගොස් ඇති බව පොලිසිය සඳහන් කරනු ලැබීය. අදාළ වෙළෙඳ නාමයන් යොදා ගනිමින් මැදපෙරදිග සහ එක්සත් රාජධානිය වැනි රටවලට මෙන්ම මෙරට වෙළෙඳපළට ද අදාළ කසල තේ නිකුත් කර ඇති බව වැඩිදුර පරීක්ෂණ වලදි අනාවරණය වී ඇත.", "URL": "https://sinhala.adaderana.lk/news.php?nid=15750", "Category": null, "Parent URL": null}