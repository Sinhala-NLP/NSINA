{"Source": "Adaderana", "Timestamp": "July 17, 2016 05:26 pm", "Headline": "  මව-දියණිය ඝාතනයේ සැකකරු රිමාන්ඩ්", "News Content": "බලංගොඩ, වේවැල්වත්ත ගුරුබැවිලගම ප්‍රදේශයේ දී මවක සහ දියණියක ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු රක්ෂිත බන්ධනාගාර ගත කර තිබේ. රත්නපුර වැඩබලන මහේස්ත්‍රාත් කිත්සිරි අරඹෙවත්ත මහතා වෙත ඉදිරිපත් කිරීමෙන් අනතුරුව සැකකරු ලබන 22 වැනිදා දක්වා රක්ෂිත බන්ධනාගාර ගත කිරීමට නියෝග කළ බව පොලීසිය පැවසුවේය.බලංගොඩ වේවැල්වත්ත, ගුරුබැවිලගම ප්‍රදේශයේ නිවසක් තුළ දී මවක සහ දියණියක පසුගියදා ඝාතනය කර තිබුණි.සිද්ධිය පිළිබඳ විමර්ශන සිදුකළ වේවැල්වත්ත පොලීසිය විසින් ඊයේ(16) පස්වරුවේ සැකකරු අත්අඩංගුවට ගත් අතර ඝාතනයට ලක් වූ දැරිය දූෂණය කළ බවට සැකකරු විසින් පාපෝච්ඡාරණයක් ද සිදුකර ඇති බව වාර්තා වෙයි.", "URL": "https://sinhala.adaderana.lk/news.php?nid=62168", "Category": null, "Parent URL": null}