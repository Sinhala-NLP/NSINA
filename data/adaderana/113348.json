{"Source": "Adaderana", "Timestamp": "July 4, 2019 12:10 pm", "Headline": "මහමඟ දී ලක්ෂ 10ක රන් භාණ්ඩ කොල්ලකෑ හොරු", "News Content": "දඹුල්ල-විහාර හන්දිය අසළදී මාර්ගයේ ගමන් කළ පුද්ගලයෙකුගේ රුපියල් දස ලක්ෂයකට ආසන්න වටිනාකමකින් යුත් ගෙල බැඳී රන් මාලයක්, අත් පළඳනාවක් හා මුද්දක් පැහැර ගත් තරුණයින් තිදෙනකු දඹුල්ල පොලීසිය විසින් අත්අඩංගුවට ගෙන් ඇත. සැකකරුවන් දඹුල්ල-විහාර හන්දිය ප්‍රදේශයේ පදිංචි අධික ලෙස මත්පැන් පානය කිරීමට ඇබ්බැහිවූවන් බව පොලීසිය ප්‍රකාශ කර ඇත. පැමිණිලිකරු පා ගමනින් වෙළඳ සැලකට යමින් සිටියදී තරුණයින් සිව් දෙනෙකු විසින් තමාව අල්ලාගෙන ගෙල බැඳී රන් මාලය ඇතුළු රන් භාණ්ඩ පැහැරගත් බවට පොලිසියට කරන ලද පැමිණිල්ලක මත වහාම ක්‍රියාත්මකවූ පොලීසිය සිද්ධිය වී පැයක පමණ කාලයක් තුලදී සැකකරුවන් තිදෙනකු අත්අඩංගුවට ගෙන් තිබෙන අතර එක සැකකරුවෙකු පලාගොස් ඇත. සැකකරුවන් තිදෙනා සන්තකයේ තිබී අත් පළඳනාව හා මුද්ද සොයාගැනීමට හැකිව තිබේ. ගෙල බැඳී රන් මලය සමඟ අනෙක් සැකකරු පලාගොස් ඇත. සැකකරුවන් දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය. දඹුල්ල මුලස්ථාන පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113348", "Category": null, "Parent URL": null}