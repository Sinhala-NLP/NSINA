{"Source": "Adaderana", "Timestamp": "July 17, 2011 02:18 pm", "Headline": " කුඩුත් එක්ක බඩු මාට්ටු-හෙට තෙක් රිමාන්ඩ්", "News Content": "පානදුර උතුර , දිග්ගල ප්‍රදේශයේ දී හෙරොයින් ග්‍රෑම් 3යි මිලි ග්‍රෑම් 280ක් ළඟ තබා ගැනීමේ චෝදනාව මත පුද්ගලයෙකු රක්ෂිත බන්ධනාගාර ගත කර තිබේ. පානදුර මහේස්ත්‍රාත් අධිකරණය අද(17) නියෝග කර ඇත්තේ සැකකරු හෙට දිනය දක්වා රක්ෂිත බන්ධනාගාර ගත කරන ලෙසයි. පානදුර පොලිසිය විසින් ඊයේ පස්වරුවේ කළ වැටලීමක දී සැකකරු අත්අඩංගුවට ගෙන තිබුණි. සැකකරු අදාළ හෙරොයින් තොගය පැකට් 180ක අසුරා තිබූ බව පොලිසිය සඳහන් කරයි..", "URL": "https://sinhala.adaderana.lk/news.php?nid=17452", "Category": null, "Parent URL": null}