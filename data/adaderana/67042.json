{"Source": "Adaderana", "Timestamp": "December 15, 2016 08:36 am", "Headline": " ළමා ශ්‍රමය පිටුදැකීමට ජාතික ප්‍රතිපත්තියක්", "News Content": "ශ්‍රී ලංකාවේ ළමා ශ්‍රමය පිටු දැකීම සදහා වූ ජාතික ප්‍රතිපත්තියක් ක්‍රියාත්මක කිරීමට අමාත්‍ය මණ්ඩල අනුමැතිය හිමිව තිබේ.ළමයින් ශ්‍රමිකයින් වශයෙන් යොදාගැනීම ශ්‍රී ලංකාවේ මුළුමුණින්ම තුරන් කිරීම පිළිබද වූ ජාතික ප්‍රතිපත්තිය පිළිගැනීම හා එය ක්‍රියාත්මක කිරීමට අදාළ යෝජනාව කම්කරු හා වෘත්තිය සමිති සබදතා අමාත්‍ය ඩබ්ලිව්.ඩී.ජේ සෙනෙවිරත්න මහතා විසින් කැබිනට් මණ්ඩලයට ඉදිරිපත්කර තිබුණි.2015 – 2016 වර්ෂය වන විට ශ්‍රී ලංකාව තුළ ළමා ශ්‍රමිකයින් සංඛ්‍යාව සියයට 50කින් පමණ අඩු වී ඇති බව ළමා ක්‍රියාකාරකම් සමීක්ෂණ වාර්තාව මගින් අනාවරණය කරගෙන තිබේ.ජී.එස්.පී තීරු බදු සහනයන නැවත ලබැගැනීම සදහා ද ළමා ශ්‍රමය පිටුදැකීම පිළිබද ජාතික ප්‍රතිපත්තියක් ඇති කරගැනීම අත්‍යවශ්‍ය කරුණක් වී තිබුණි.ඒ අනුව සකස් කළ මෙම ජාතික ප්‍රතිපත්තිය සදහා අමාත්‍ය මණ්ඩල අනුමැතිය හිමිව ඇති බව වාර්තා වේ.", "URL": "https://sinhala.adaderana.lk/news.php?nid=67042", "Category": null, "Parent URL": null}