{"Source": "Adaderana", "Timestamp": "December 25, 2014 11:28 am", "Headline": "තොණ්ඩමන්ගේ දෙකක් ගැලවේ ", "News Content": "ලංකා කම්කරු කොංග්‍රසයේ උපනායක හා මධ්‍යම පළාත් සභා මන්ත්‍රී එම් උදයකුමාර් මහතා පොදු අපේක්ෂක මෛත්‍රිපාල සිරිසේන මහතාට සහය දැක්වීම සඳහා එක්ව තිබේ. මේ බව දැනුම්දීම සඳහා විපක්ෂනායක කාර්යාලයේදී මේවන විට මාධ්‍ය හමුවක් ද පැවැත්වෙයි. එසේම එම මාධ්‍ය හමුවට නුවරඑළිය ප්‍රාදේශීය සභවේ ලංකා කම්කරු කොංග්‍රසයේ මන්ත්‍රීවරයෙකු ද සහභාගි වී සිටියි. ඉදිරි ජනාධිපතිවරණයේ දී ලංකා කම්කරු කොංග්‍රසයේ සහය ජනාධිපති මහින්ද රාජපක්ෂ මහතාට ලබා දෙන බව එම පක්ෂයේ නායක එස්. තොණ්ඩමන් අමාත්‍යවරයා ඊයේ පැවසීය. කෙසේ වෙතත් වතුකරයේ ජනතාව මුහුණ දෙන ගැටළුවලට විසඳුම් ලබාදීමට වර්තාමන රජය කටයුතු නොකිරීම හේතුවෙන් ඉදිරි ජනාධිපතිවරයේ දී විපක්ෂයේ පොදු අපේක්ෂකට සහය ලබා දීමට තීරණය කල බව ලංකා කම්කරු කොංග්‍රසයේ උප සභාපති එම්. උදය කුමාර් මහතා සඳහන් කළේය.", "URL": "https://sinhala.adaderana.lk/news.php?nid=48246", "Category": null, "Parent URL": null}