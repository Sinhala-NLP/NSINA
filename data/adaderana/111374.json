{"Source": "Adaderana", "Timestamp": "June 5, 2019 12:35 pm", "Headline": "විරෝධතාවක් අතරතුර ජීවිත 60ක් අහිමි වෙයි", "News Content": "සුඩානයේ ක්‍රියාත්මක විරෝධතා අතරතුර මියගිය පුද්ගලයින් සංඛ්‍යාව 60 දෙනෙකු දක්වා ඉහළ ගොස් ඇති බව එරට විපක්ෂ ක්‍රියාකාරීන් පවසයි. ආරක්ෂක අංශ සිදුකළ ප්‍රහාරවලින් මොවුන් මියගොස් ඇති බව විපක්ෂය චෝදනා කරයි. සුඩාන හිටපු ජනාධිපති ඕමාර් අල් බෂීර් ධුරයෙන් පහ කර එරට පාලනය හමුදාව යටතට ගැනීමෙන් අනතුරුව පසුගිය අප්‍රේල් මස 6 වනදා සිට සුඩානයේ මෙම විරෝධතා ආරම්භ වුණි. සිවිල් පාලනයක් ලබාදෙන ලෙස ඉල්ලමින් ආරම්භ වූ විරෝධතා ක්‍රියාමාර්ග මේ වන විට උග්‍ර අතට පත්ව ඇති අතර සුඩාන අර්බුදය පිළිබඳ සාකච්ඡා කිරීමට එක්සත් ජාතීන්ගේ ආරක්ෂක කවුන්සිලයද ඊයේ දිනයේ රැස්වී ඇති බව විදෙස් මාධ්‍ය වාර්තා කළේය. මේ අතර සුඩාන හමුදා ප්‍රධානීන්ගේ ක්‍රියා කලාපය රටවල් රැසක් විසින් හෙලා දැක ඇති බව ද සඳහන්ය.", "URL": "https://sinhala.adaderana.lk/news.php?nid=111374", "Category": null, "Parent URL": null}