{"Source": "Adaderana", "Timestamp": "September 23, 2018 12:22 pm", "Headline": "ලක්ෂ 60ට අධික නීති විරෝධි මත්පැන් තොගක් පොලීසියට කොටු වෙයි", "News Content": "නීතිවිරෝධී ලෙස ආනයනය කළ මිල අධික විදේශීය මත්පැන් තොගයක් ළඟ තබාගත් පුද්ගලයෙකු දෙහිවල අත්තිඩිය ප්‍රදේශයේදී පොලිස් විශේෂ කාර්ය බලකාය අත්අඩංගුවට ගෙන ඇත. විශේෂ කාර්ය බලකායේ බුද්ධි කොට්ඨාශයේ නිලධාරීන්ට ලද තොරතුරකට අනුව මෙම වැටලීම සිදුකර ඇත්තේ පෙරේදා (21) පස්වරුවේදිය. එහිදී විවිධ වර්ගයේ මත්පැන් බෝතල් 714 ක් සොයාගෙන ඇති අතර, ඒවායේ වටිනාකම රුපියල් හැට ලක්ෂ අසූහතරදහසකට අධික බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු 56 හැවිරිදි අත්තිඩිය ප්‍රදේශයේ පදිංචිකරුවෙක් බව සඳහන් වේ. වැඩිදුර විමර්ශණ සඳහා සැකකරු දෙහිවල පොලිසියට භාරදී ඇත.", "URL": "https://sinhala.adaderana.lk/news.php?nid=96579", "Category": null, "Parent URL": null}