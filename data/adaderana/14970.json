{"Source": "Adaderana", "Timestamp": "March 21, 2011 08:19 am", "Headline": "කල්දැමුණු ආයතන වල මැතිවරණය කඩිනමින් ", "News Content": "කල්දැමුණු පළාත් පාලන ආයතන වල මැතිවරණය කඩිනමින් පැවැත්වීමට සූදානම් වන බව මැතිවරණ මහලේකම් කාර්යාලය පවසයි. ලෝක කුසලාන ක්‍රිකට් තරගාවලිය පැවැත්වීම හේතුවෙන් එම තරග පැවැත්වෙන ප්‍රදේශවල පළාත් පාලන ආයතන 34ක ඡන්ද විමසීම කල් තැබීමට රජය පියවර ගනු ලැබීය. ඊට අමතරව නාමයෝජනා ප්‍රතික්ෂේප වීම හේතුවෙන් අධිකරණ ක්‍රියාමාර්ග වෙත යොමුවුණු පළාත් පාලන ආයතන 64ක මැතිවරණය කල් තැබීමට මැතිවරණ කොමසාරිස්වරයා විසින් තීරණය කළේය. කෙසේ වුව ද එම ආයතන සඳහා ලබන මැයි මාසයේ දී මැතිවරණය පැවැත්වීම කෙරෙහි අවධානය යොමුව ඇති බව වාර්තා වේ.", "URL": "https://sinhala.adaderana.lk/news.php?nid=14970", "Category": null, "Parent URL": null}