{"Source": "Adaderana", "Timestamp": "February 4, 2017 08:01 am", "Headline": " පනත සම්මතයි- අයිතිය තහවුරු කරන්න වැඩසටහනක්", "News Content": "තොරතුරු දැනගැනීමේ පනත සම්මතවීමත් සමඟ එම අයිතිය තහවුරු කරගැනීමේ වැඩසටහනක් ට්‍රාන්ස්ෆේරන්සි ඉන්ටර්නැෂනල් ශ්‍රී ලංකා ආයතනය විසින් ක්‍රියාත්මක කර තිබේ.එම ආයතනයේ කණ්ඩායමක් විසින් මෙරට පොදු අධිකාරී ආයතන කිහිපයක් වෙත ගොස් තොරතුරු දැනගැනීම සඳහා ඉල්ලුම් කර ඇති බව සඳහන්ය.ට්‍රාන්ස්ෆේරන්සි ඉන්ටර්නැෂනල් ශ්‍රී ලංකා ආයතනයේ එම වැඩසටහනේ කළමනාකාරිණී සංකිතා ගුණරත්න මහත්මිය ඒ පිළිබඳව අද දෙරණට අදහස් පළ කළේය.ඇය සඳහන් කර සිටියේ ඇතැම් ආයතනවලට තොරතුරු දැනගැනීමට අදාළ ඉල්ලුම්පත යොමු කිරීමට නොහැකි වූ බවයි.", "URL": "https://sinhala.adaderana.lk/news.php?nid=69087", "Category": null, "Parent URL": null}