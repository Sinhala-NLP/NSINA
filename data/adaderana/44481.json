{"Source": "Adaderana", "Timestamp": "July 7, 2014 11:51 am", "Headline": "වව්නියාවේ අනතුරකින් තරුණයෙක් මරුට", "News Content": "වව්නියාව - හොරොව්පතාන මාර්ගයේ කුඩාකච්චකොඩිය ප්‍රදේශයේ සිදුවූ රිය අනතුරකින් තරුණයෙකු මියගොස් තිබේ. හොරොව්පතාන සිට වව්නියාව බලා ධාවනය වූ යතුරු පැදියක් පැදිකරුට පාලනය කරගත නොහැකිව මාර්ගයෙන් ඉවතට පැන අසල තිබූ බෝක්කුවක ගැටීමෙන් අනතුර සිදුව ඇති බව පොලිසිය පැවසුවේය. අනතුරෙන් බරපතළ තුවාල ලැබූ යතුරු පැදිකරු වව්නියාව රෝහලට ඇතුළත් කිරීමේ දී මියගොස් ඇත. මියගොස් ඇත්තේ සිප්පුකුලම කරුවලගස්හින්න ප්‍රදේශයේ පදිංචිව සිටි 20 හැවිරිදි තරුණයෙකි. අනතුර සම්බන්ධයෙන් වව්නියාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44481", "Category": null, "Parent URL": null}