{"Source": "Adaderana", "Timestamp": "January 10, 2013 10:02 am", "Headline": "වෘත්තීය සමිති නියෝජිතයින්ට ජාත්‍යන්තර පුහුණුවක්", "News Content": "වෘත්තීය සමිති නියෝජිතයින් සඳහා ජාත්‍යන්තර පුහුණු අවස්ථා ලබාදීමට තැපැල් දෙපාර්තමේන්තුව තීරණය කර තිබේ. ජාත්‍යන්තර ප්‍රමිතීන්ට අනුව තැපෑලේ කටයුතු පවත්වාගෙන යාමේ අරමුණින් මෙම වැඩපිළිවෙල ක්‍රියාත්මක කරන බව තැපැල්පති රෝහණ අබේරත්න මහතා සඳහන් කළේය. මේ වැඩසටහන යටතේ වෘත්තීය සමිති නියෝජිතයින් 25 දෙනෙකු මේ මස අවසානයේ ඉන්දියාවේ සංචාරයක නිරතවීමට නියමිතව තිබේ. ඉන්දියාවේ තැපෑල තුළ පවතින නව තාක්ෂණික ක්‍රම පිළිබඳ අධ්‍යයනය කිරීම මෙම සංචාරයේ අරමුණයි. එම සංචාරයෙන් අනතුරුව අදාළ වෘත්තීය සමිති නියෝජිතයින්ගෙන් මෙරට තැපෑල නවීකරණය කිරීම සඳහා අවශ්‍ය යෝජනාවලියක් ලබා ගැනීමට ද තීරණය කර අති බව තැපැල්පති රෝහණ අබේරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30633", "Category": null, "Parent URL": null}