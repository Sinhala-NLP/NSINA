{"Source": "Adaderana", "Timestamp": "July 10, 2019 08:07 pm", "Headline": "මහින්ද ගැන කරුණා අම්මාන්ගෙන් සහතිකයක්", "News Content": "ත්‍රස්තවාදය පාලනය කළ හැක්කේ විපක්ෂ නායක මහින්ද රාජපක්ෂ මහතාට පමණක් බව හිටපු පාර්ලිමේන්තු මන්ත්‍රී විනයාගමූර්ති මුරලිදරන් මහතා පවසයි. ඔහු මේ බව සඳහන් කළේ, විපක්ෂ නායකවරයා සමග අද(10) පැවති හමුවකදියි. හිටපු පාර්ලිමේන්තු මන්ත්‍රීවරුන්, පළාත් සභා මන්ත්‍රීවරුන් සහ විපක්ෂ නායක මහින්ද රාජපක්ෂ මහතා අතර හමුවක් නෙළුම් මාවත ශ්‍රී ලංකා පොදුජන පෙරමුණු පක්ෂ කාර්යාලයේදී අද පැවැත්වුණි. එහිදී වැඩිදුරටත් අදහද් දැක්වූ විනයාගමූර්ති මුරලිදරන් මහතා මේ පවැසීය. “මහින්ද රාජපක්ෂ මැතිතුමා යුද්ධය ඉවර කළාට පස්සේ රටට බෝම්බ ප්‍රහාර එල්ල වුණේ නැහැ. මේ රජය ආවට පස්සේ එයාලා වෙන වෙන දේවල්වලට අවධානය යොමු කරලා ජාතික ආරක්ෂාව ගැන බැලුවේ නැහැ. හමුදා බුද්ධි අංශ විනාශ කළා. හමුදා සාමාජිකයින් අත්අඩංගුවට ගත්තා. දැන් මොකද වෙලා තියෙන්නේ? දැන් බෝම්බ ප්‍රහාර එල්ල වෙනවා. කටුවාපිටියේ, මඩකලපුවේ ප්‍රහාර වලින් වැඩිපුර මැරුණේ දෙමල මිනිස්සු. මිනිස්සු බලාපොරොත්තු වෙන්නේ මහින්ද රාජපක්ෂ මහත්තයා එයි කියලා. දැන් කතාවක් පැතිරෙනවා හිටපු ආරක්ෂක ලේකම් ගෝඨාභය රාජපක්ෂ මහත්තයා ජනාධිපතිවරණයට තරග කරනවා කියලා. මමත් ඒක පිළිගන්නවා. මිනිස්සු විශ්වාස කරන්නේ මහින්ද රාජපක්ෂ මහත්තයා විතරයි. ඔහුට විතරයි ත්‍රස්තවාදීන් පාලනය කරන්න පුළුවන්. මිනිස්සුන්ට දැන් සල්ලි නැහැ. ඒ නිසා සියදිවි නසාගන්නවා. ගිහින් බලන්න උතුරේ හා නැගෙනහිර අද තත්ත්වය. මේ දවස්වල මඩකලපුවේ උත්සවයක් තියෙනවා. මිනිස්සු බයයි ඒකට සහභාගි වෙන්න. මට මේ වෙලාවේ හුඟාක් වැඩ කරන්න පුළුවන්. දෙමල ජනතාව හැමෝම ඉල්ලන්නේ මහින්ද රාජපක්ෂ මහත්තයා ඕන කියලා.“", "URL": "https://sinhala.adaderana.lk/news.php?nid=113842", "Category": null, "Parent URL": null}