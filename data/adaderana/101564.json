{"Source": "Adaderana", "Timestamp": "December 31, 2018 08:59 am", "Headline": "අත්අඩංගුවේ සිටි තරුණයා පොලිස් කුඩුවේදී දිවි නසා ගනී", "News Content": "ගංජා ග්‍රෑම් 1 ක් සන්තකයේ තබා සිටි තරුණයෙක් කටුගස්තොට පොලීසිය විසින් අත්අඩංගුවට ගෙන සිටිය දී දිවි නසා ගෙන තිබේ. ඊයේ(30) මෙම තරුණයා පොලීසිය විසින් අත්අඩංගුවට ගෙන ඇති අතර, පසුව ඔහුව පොලිස් බාරයේ තබා තිබු බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. පසුව තමා ඇඳ සිටි ටී-ෂර්ට් එක ආධාරයෙන් මෙම තරුණයා පොලිස් කූඩුව තුළ දී ගෙළ වැළලාගෙන මිය ගොස් සිට ඇත. මේ වන විට මිය ගිය තරුණයාගේ මෘත ශරීරය මහනුවර මහ රෝහලේ තැන්පත් කර තිබේ. මෘත ශරීරය පිළිබඳ පශ්චාත් මරණ පරීක්ෂණය අද(31) සිදු කිරීමට නියමිතයි. මෙසේ මිය ගොස් ඇත්තේ වයස අවුරුදු 26 ක් වු පුද්ගලයෙක් බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=101564", "Category": null, "Parent URL": null}