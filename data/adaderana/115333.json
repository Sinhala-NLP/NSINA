{"Source": "Adaderana", "Timestamp": "July 30, 2019 11:16 am", "Headline": "පොහොට්ටුවේ අපේක්ෂකයා ගෝඨාභය නොවෙයි-හැරිසන්", "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂකයා හිටපු ආරක්ෂක ලේකම් ගෝඨාභය රාජපක්ෂ මහතා නොවන බව අමාත්‍ය පී හැරිසන් මහතා පවසයි. අමාත්‍යවරයා පැවසුවේ පක්ෂයේ ඇතැම් සමාජිකයන් හිටපු ආරක්ෂක ලේකම් ගෝඨාභය රාජපක්ෂ මහතා නම ඒ සඳහා යෝජනා කළද විපක්ෂ නායක මහින්ද රාජපක්ෂ මහතා එවැන්නක් තවමත් ප්‍රකාශ කර නොමැති බවයි. ජා ඇල ප්‍රදේශයේ මත්ස්‍ය අපනයනය ආයතනයක සිදුකල නිරීක්ෂණ චාරිකාවකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. එහදි මාධ්‍යවේදීන් එක්සත් ජාති කපක්ෂයේ ජනාධිපති අපෙක්ෂකයා සම්බන්ධයෙන්ද කරුණු විමසීය. අමාත්‍ය රවී කරුණානායක සහ අමාත්‍ය සජිත් ප්‍රේමදාස යන මහත්වරුන් අතර ඇති මත ගැටුම් සම්බන්ධයෙන් කල විමසීමකදී අමාත්‍යවරයා පැවසුවේ ඒ සම්බන්ධයෙන් එම අමාත්‍යවරුන්ගෙන් අසා දැන ගත යුතු බවයි. එමෙන්ම ඇතැමුන් තම පක්ෂය තුල ගැටුම් පවතින බව පැවසුවද එවැනි කිසිදු ගැටමක් පක්ෂ අභ්‍යන්තරයේ නොමැති බවද අමාත්‍යරයා පැහැදිලි කළේය.", "URL": "https://sinhala.adaderana.lk/news.php?nid=115333", "Category": null, "Parent URL": null}