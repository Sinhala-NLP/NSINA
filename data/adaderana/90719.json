{"Source": "Adaderana", "Timestamp": "June 11, 2018 02:12 pm", "Headline": "15 වන ආසියා ශාන්තිකර විදුලි සංදේශ තොරතුරු හා සන්නිවේදන තාක්ෂණ සමුළුව අද", "News Content": "15 වන ආසියා ශාන්තිකර විදුලි සංදේශ තොරතුරු සහ සන්නිවේදන තාක්ෂණ සමුළුව අද (11) කොළඹදී ආරම්භ විය. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සමුළුව ආරම්භ වූ බව ජනාධිපති මාධ්‍ය අංශය සඳහන් කළේය. මෙවර සමුළුවේ සත්කාරකත්වය ශ්‍රී ලංකා විදුලි සංදේශ නියාමන කොමිසන් සභාව විසින් දරණ අතර සමුළුව හෙට සහ අනිද්දා යන දිනවල ද පැවැත්වේ. විදුලි සංදේශ හා තොරතුරු සන්නිවේදන තාක්ෂණ ප්‍රතිපත්ති සම්පාදකයන් සහ නියාමකයින්ට විදුලි සංදේශ සහ තොරතුරු සහ සන්නිවේදන තාක්ෂණ අංශයේ සිදුවන වෙනස්කම්වල ප්‍රතිඵලයක් වශයෙන් මුහුණදිමට සිදුවන ගැටලු පිළිබඳව මෙහිදී සාකච්ඡා කිරිම සදහා පොදු වේදිකාවක් සැපයීම මෙම සමුළුවේ අරමුණ වේ.", "URL": "https://sinhala.adaderana.lk/news.php?nid=90719", "Category": null, "Parent URL": null}