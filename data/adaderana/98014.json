{"Source": "Adaderana", "Timestamp": "October 21, 2018 07:35 pm", "Headline": "ආණ්ඩුවේ ක්‍රියාකාරිත්වය නිසා රට දිනෙන් දින අගාධයට යනවා", "News Content": "වත්මන් ආණ්ඩුවේ ක්‍රියාකාරිත්වය නිසා රට දිනෙන් දින අගාධයට යමින් පවතින බව අස්ගිරි පාර්ශ්වයේ ප්‍රධාන ලේඛකාධිකාරී ආචාර්ය පූජ්‍ය මැදගම ධම්මානන්ද හිමියන් පවසයි. උන්වහන්සේ මෙම අදහස් පළකළේ අද (21) පෙරවරුවේ මහාචාර්ය ජී.එල් පීරිස් මහතා අස්ගිරි මහා විහාරය වෙත පැමිණි අවස්ථාවේදීය. ශ්‍රි ලංකා පොදු ජන පෙරමුණේ සභාපති , මහාචාර්ය ජී.එල්.පීරිස් මහතා අස්ගිරි පාර්ශවයේ ප්‍රධාන ලේඛකාධිකාරී ආචාර්ය පූජ්‍ය මැදගම ධම්මානන්ද හිමියන් බැහැදැකීමට අද පෙරවරුවේ අස්ගිරි මහා විහාරය වෙත පැමිණියේය. එම අවස්තාවේදි වැඩි දුර අදහස් දැක්වු මහාචාර්ය ජී.එල්.පීරිස් මහතා පැවසුවේ මැතිවරණ පැවැත්වීම මෙලෙස ප්‍රමාද වන්නේ ප්‍රථම අවස්තාවට බවයි.", "URL": "https://sinhala.adaderana.lk/news.php?nid=98014", "Category": null, "Parent URL": null}