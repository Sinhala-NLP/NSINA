{"Source": "Adaderana", "Timestamp": "August 19, 2017 08:00 am", "Headline": "දිස්ත්‍රික්ක කිහිපයකට නායයෑම්-ගංවතුර අනතුරු ඇඟවීම්", "News Content": "දිස්ත්‍රික්ක කිහිපයකට නායයෑම් හා ගංවතුර අනතුරු ඇඟවීම් නිකුත් කර ඇති බව ආපදා කළමනාකරණ මධ්‍යස්ථානය පවසයි.රත්නපුර හා නුවරඑළිය යන දිස්ත්‍රික්කවලට නායයෑම් අනතුරු ඇඟවීම් සිදුකර ඇති අතර එවැනි ලක්ෂණ දුටු වහාම අදාළ ප්‍රදේශ වලින් ඉවත් වන ලෙස එම මධ්‍යස්ථානය අවධාරණය කරයි.එමෙන්ම කළුතර, ගාල්ල මෙන්ම අනෙකුත් කඳුකර ප්‍රදේශවල ජීවත් වන ජනතාව හටද සැළකිලිමත් වන ලෙස ආපදා කළමනාකරණ මධ්‍යස්ථානයේ ප්‍රකාශක ප්‍රදීප් කොඩිප්පිලි මහතා පැවසුවේය.මේ අතර කුකුලේ ගඟ ජලාශයේ එක් වාන් දොරටුවක් විවෘත කර ඇති අතර එහි පහල ජල ධාරා ප්‍රදේශ වන කළුතර, ඉංගිරිය, බුලත්සිංහල ඇතුළු ප්‍රදේශවල ජනතාවට ද විමසිල්ලෙන් පසුවන ලෙස ඔහු වැඩිදුටත් අවධාරණය කළේය.177 දුරකථන අංකය ඔස්සේ හදිසි ආපදා තත්ත්වයන් සම්බන්ධයෙන් දැනුම්දීම හෝ ආපදාවන් සම්බන්ධයෙන් ජනතාවට අවශ්‍ය තොරතුරු ලබාගැනීම සිදුකළ හැකි බව ද ප්‍රදීප් කොඩිප්පිලි මහතා පැවසුවේයමේ වන විට කළුතර දිස්ත්‍රික්කයට තද වැසි පවතින අතර මධ්‍යම කඳුකරය ඇතුළු දිවයිනේ ප්‍රදේශ කිහිපයකට ද වැසි බලා බලාපොරොත්තු විය හැකි බව ද සඳහන්ය.", "URL": "https://sinhala.adaderana.lk/news.php?nid=76441", "Category": null, "Parent URL": null}