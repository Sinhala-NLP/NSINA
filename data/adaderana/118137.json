{"Source": "Adaderana", "Timestamp": "September 3, 2019 10:47 am", "Headline": "පුළුවන් නම් සජිත්ට දෙන්න-ඩලස්ගෙන් අභියෝගයක්", "News Content": "ඇල්පිටිය ප්‍රාදේශීය සභා මැතිවරණය මෙහෙයවීම හැකි නම් සජිත් ප්‍රේමදාස මහතාට ලබාදෙන්නැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා එක්සත් ජාතික පක්ෂයට අභියෝගයක් එල්ල කරයි. ඔහු වැඩිදුරටත් සඳහන් කරන්නේ එය ජනාධිපතිවරණයේදී බලය හිමිවීම සම්බන්ධයෙන් වන පරීක්ෂණයක් වනු ඇති බවයි. මාතර දෙයියන්දර, රදාවෙල ප්‍රෙද්ශයේ පැවති උත්සවයක් අමතමින් ඔහු මේ බව සඳහන් කළේය. ජනාධිපතිවරණය කල් දැමීට ආණ්ඩුවට අවශ්‍යතාව තිබුණද එය සිදු කිරීමට කිසිදු හැකියාවක් නොමැති බවත් එය කිසිසේත් ඉටු කිරීමට මහින්ද රාජපක්ෂ මහතා ඇතුලු ශ්‍රී ලංකා පොදු ජන පෙරමුණ ඉඩ නොදෙන බවත් මන්ත්‍රීවරයා එහිදි පැවසීය. එහිදි ඔහු පැවසුවේ තවත් දින 80කින් ජනාධිපතිවරණය පැවැත්විය යුතු බවත් ඉන් පසුවදා හිරු පායන්නේද ගොඨාභය රාජපක්ෂ මහතාගේ පාලනයක් යටතේ බවද මන්ත්‍රීවරයා වැඩිදුරටත් අදහස් දැක්වීය.", "URL": "https://sinhala.adaderana.lk/news.php?nid=118137", "Category": null, "Parent URL": null}