{"Source": "Adaderana", "Timestamp": "September 29, 2013 08:55 am", "Headline": "ලෝක හදවත් දිනය අදයි", "News Content": "ලෝක හදවත් දිනය අදට තිබේ. සෑම සැප්තැම්බර් මසකම අවසන් ඉරිදා දිනය ලෝක හදවත් දිනය ලෙස නම් කර ඇත. “ සෞඛ්‍ය සම්පන්න හදවතක් සඳහා මාර්ගය සකසා ගනිමු” යන්න මෙවර හදවත් දිනයේ තේමාවය. හදවත් සහ කිරීටක ධමනි ආශ්‍රිත රෝග හේතුවෙන් දිනකට මෙරට පුද්ගලයින් 600 දෙනෙකු පමණ රෝහල් ගත කරන අතර මිය යන සංඛ්‍යාව 150ක් පමණ වේ. අධික මේදය, ලුණු සහ පිටි සහිත ආහාර වැඩිපුර ගැනීම ව්‍යායාම නොකිරීම සහ දුම්පානය හදවත් රෝග සඳහා හේතුවන බව සෞඛ්‍ය අංශ පෙන්වාදෙයි. එළවළු සහ පලතුරු ආහාරයට ගැනීම, ව්‍යායාමවල නිරත වීම සහ දුම්පානයෙන් වැළකීමෙන් හදවත් රෝග අවම කරගත හැකිය.", "URL": "https://sinhala.adaderana.lk/news.php?nid=37777", "Category": null, "Parent URL": null}