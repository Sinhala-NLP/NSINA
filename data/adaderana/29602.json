{"Source": "Adaderana", "Timestamp": "November 30, 2012 11:04 am", "Headline": "නිධන් වස්තු සෙවූ 8 ක් අත්අඩංගුවට", "News Content": "උඩුදුම්බර, මීමුරේ, කයිකාවල ප්‍රදේශයේ නිධන් වස්තු කැනීමේ නිරතව සිටි සැකකරුවන් අට දෙනෙකු අත්අඩංගුවට ගෙන තිබේ. සැකකරුවන් පැමිණි වෑන් රථය ඇතුළු නිධන් වස්තු කැනීම් සඳහා යොදා ගන්නා උපකරණ කිහිපයක් ද ඊයේ (29) පස්වරුවේ සිය භාරයට ගත් බව උඩුදුම්බර පොලීසිය පැවසුවේය. සැකකරුවන් උකුවෙල, මාතලේ, හුන්නස්ගිරිය සහ මීමුරේ යන ප්‍රදේශවල පදිංචිකරුවන් බව සඳහන්ය. අත්අඩංගුවට ගත් සැකකරුවන් අද (30) තෙල්දෙණිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29602", "Category": null, "Parent URL": null}