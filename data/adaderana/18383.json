{"Source": "Adaderana", "Timestamp": "August 29, 2011 02:11 pm", "Headline": " ජීප් රිය පාරෙන් ඉවතට-රියදුරු මරුට", "News Content": "හබරණ - මඩකළපුව ප්‍රධාන මාර්ගයේ පුල්ලෙයාඩි ප්‍රදේශයේ සිදු වූ රිය අනතුරකින් පුද්ගලයෙකු මිය ගොස් තිබේ. පොළොන්නරුව සිට මඩකළපුව බලා ධාවනය වූ ජීප් රථයක් මාර්ගයෙන් ඉවතට පැන පෙරළීම හේතුවෙන් මෙම අනතුර සිදු වී ඇති බව වැලිකන්ද පොලිසිය සඳහන් කරයි. අද උදෑසන 5. 30ට පමණ ‍සිදු වූ මෙම රිය අනතුරින් බරපතල තුවාල ලැබූ ජීප් රථයේ රියදුරු වැලිකන්ද රෝහලට ඇතුළත් කිරීමෙන් අනතුරුව මිය ගොස් තිබේ. මෙසේ මිය ගොස් ඇත්තේ 34 හැවිරිදි මැණික්දෙණිය , වැලිකන්ද ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=18383", "Category": null, "Parent URL": null}