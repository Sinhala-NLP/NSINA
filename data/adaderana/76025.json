{"Source": "Adaderana", "Timestamp": "August 6, 2017 03:42 pm", "Headline": "කබැල්ලෑවෙකු ‍මැරුවාට ඇපත් නැතිවෙයි", "News Content": "වදවීයාමේ තර්ජනයට ලක්ව සිටින මෙරටට අවේනික සතෙකු ලෙස සැළකෙන කබැල්ලෑවෙකු ‍මරා පුළුස්සමින් සිටි පුද්ගලයෙකු කුච්චවේලී කට්ටකුලම් ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ පුල්මුඩේ කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරු අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරු වැඩිදුර විමර්ශන සඳහා කුච්චවේලී වනජීවි කාර්යාලය වෙත බාරදුන් බව පොලිස් විශේෂ කාර්යය බලකාය පැවසුවේය.වන සත්ත්ව හා වෘක්ෂලතා ආඥා පනතින් දැඩි ලෙස ආරක්ෂිත සතුන් ලෙස නම් කර ඇති ක්ෂීරපායී සතුන් විසි දෙනා අතර කබැල්ලාව ද වෙයි.කබැල්ලෑවෙකු ළඟ තබාගැනීම හෝ මරාදැමීම හා එම මස් ළඟ තබාගැනීම ඇපදිය නොහැකි වරදක් වන අතර එවැනි තැනැත්තෙකු වරෙන්තු නොමැතිව අත්අඩංගුවට ගැනීමට හැකි බව පරිසරවේදී නීතීඥ ජගත් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=76025", "Category": null, "Parent URL": null}