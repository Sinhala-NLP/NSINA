{"Source": "Adaderana", "Timestamp": "March 13, 2010 09:30 am", "Headline": "ඉන්දියාවට න්‍යෂ්ටික බලාගාර 16 ක්", "News Content": "තම රජය විසින් ඉන්දියාවේ න්‍යෂ්ටික බලාගාර 16 ක් ඉදිකිරීම සම්බන්ධයෙන් එකගත්වය පළ වී ඇති බව රුසියානු අග්‍රාමාත්‍ය ව්ලැඩ්මියර් පුටින් පවසයි. රුසියානු අග්‍රාමාත්‍යවරයාගේ ඉන්දීය සංචාරයේ ප්‍රතිඵලයක් වශයෙන් මෙම එකගතාවයට පැමිණ ඇති බව සඳහන්ය. එම සංචා‍රයේ දී රුසියානු අග්‍රාමාත්‍ය ව්ලැඩ්මියර් පුටින් සහ ඉන්දීය අගමැති මන්මෝහන් සිං අතර මීට අදාළ මූලික එකඟතා ගිවිසුම්වලට ‍අත්සන් තබා තිබේ. මෙම ගිවිසුම් මගින් දෙරට අතර ද්වීපාර්ශ්වික සබඳතා තවත් ශක්තිමත් වන බව රුසියානු අග්‍රාමාත්‍යවරයා සඳහන් කරයි. එම න්‍යෂ්ටික බලාගාරවලින් දෙකක් ඉන්දියාවේ තමිල්නාඩු ප්‍රාන්තයේ ස්ථාපිත කිරීමට එකගත්වය පළ වී ඇත. කෙසේවෙතත් මීට පෙර රුසියාව ප්‍රකාශ කර තිබුණේ 2018 වර්ෂය වන විට න්‍යෂ්ටික බලාගාර 6 ක් ඉන්දියාවේ පිහිටුවීමට තීරණය කර ඇති බවය.", "URL": "https://sinhala.adaderana.lk/news.php?nid=7239", "Category": null, "Parent URL": null}