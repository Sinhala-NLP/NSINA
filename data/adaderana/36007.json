{"Source": "Adaderana", "Timestamp": "July 22, 2013 04:17 pm", "Headline": "නිධන් හොරු 7ක් කොටු", "News Content": "අම්පාර, ඉඟිනියාගල බොඩගොල්ල ප්‍රදේශයේ නිධන් හැරූ පුද්ගලයින් 07 දෙනෙකු අත්අඩංගුවට ගෙන තිබේ. අම්පාර පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් අද අලුයම සැකකරුවන් අත්අඩංගුවට ගෙන ඇති බව වාර්තා වේ. එහිදී නිධන් හැරීම සඳහා යොදාගත් උපකරණ කිහිපයක් සහ වෑන් රථයක් ද විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන්ගෙන් සිදුකළ ප්‍රශ්න කිරීම්වලදී අම්පාර ප්‍රදේශයේ සඟවා තිබු කැබ් රථයක් ද සොයාගෙන ඇත.", "URL": "https://sinhala.adaderana.lk/news.php?nid=36007", "Category": null, "Parent URL": null}