{"Source": "Adaderana", "Timestamp": "November 22, 2016 12:21 pm", "Headline": " රු.25,000 දඩයට එරෙහිව විරෝධය පායි", "News Content": "රථ වාහන වැරදි 7ක් සඳහා රුපියල් 25,000ක දඩයක් නියම කිරීමට රජය ගෙන ඇති යෝජනාවට විරෝධය පළ කරන බව සමස්ත ලංකා පෞද්ගලික බස් රථ හිමියන්ගේ සමිති සම්මේලනය පවසයි.මේ සම්බන්ධයෙන් ඉදිරි පියවර ගැනීම සඳහා තම සංගමය සෙසු බස් රථ සංගම්, ත්‍රිරෝද රථ සංගම් සහ පාසල් වෑන් රථ සංගම් ඇතුළු කණ්ඩායම් සමග අද(22) පස්වරුවේ සාකච්ඡාවක් පවත්වන බව සමස්ත ලංකා පෞද්ගලික බස් රථ හිමියන්ගේ සමිති සම්මේලනයේ සභාපති ස්ටැන්ලි ප්‍රනාන්දු මහතා සඳහන් කළේය. මේ අතර රථ වාහන වැරදි 7ක් සඳහා රුපියල් 25,000ක දඩයක් නියම කිරීම, රජය සිය ආදායම් වැඩිකරගැනීමේ අරමුණින් පමණක් ගනු ලැබු පියවරක් බව ජනතා විමුක්ති පෙරමුණ පවසයි. රජය ගත් මෙම තීරණය රථ වාහන රාජකාරීයේ නිරත පොලිස් නිලධාරීන් අල්ලස් ලබාගැනීමට පෙළඹවීමක් ලෙස ඇතැමුන්ගේ අදහස වී තිබේ.", "URL": "https://sinhala.adaderana.lk/news.php?nid=66293", "Category": null, "Parent URL": null}