{"Source": "Adaderana", "Timestamp": "October 20, 2012 08:30 am", "Headline": "දඹුල්ලේ අනතුරකින් 2ක් මරුට", "News Content": "(මේ අනතුරට ලක්වු ත්‍රීරෝද රථයයි) දඹුල්ල නගරාසන්නයේ අද (20) අලුයම සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. ත්‍රීරෝද රථයක් ටිපර් රථයක ගැටීමෙන් මෙම අනතුර සිදුව ඇතැයි අප වාර්තාකරු පවසයි. අනතුරින් මියගොස් ඇත්තේ ත්‍රීරෝද රථයේ ගමන් කරමින් සිටි පුද්ගලයින් දෙදෙනෙකු බව හඳුනාගෙන ඇත. දඹුල්ල - බකමූණ මාර්ගයේ දඹුල්ල නගරාසන්නව මෙම අනතුර සිදුව ඇති අතර සිද්ධිය සම්බන්ධයෙන් පොලීසිය පරීක්ෂණ ආරම්භ කර ඇතැයි අප වාර්තාකරු කියයි.", "URL": "https://sinhala.adaderana.lk/news.php?nid=28446", "Category": null, "Parent URL": null}