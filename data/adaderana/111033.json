{"Source": "Adaderana", "Timestamp": "May 31, 2019 07:52 am", "Headline": "කිසිම නූතන සමාජයක නැති බුද්ධිමය පරාජයක් ලංකාවේ සිදු වුණා", "News Content": "නූතන සමාජයේ කිසිසේත් සිදු නොවන ආකාරයේ බුද්ධිමය පරාජයක් පසුගිය සමයේ මෙරට සිදුවු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ආචාර්ය සරත් අමුණුගම මහතා ප්‍රකාශ කර සිටියි. ඊයේ (30) කොළඹ පැවති වැඩසටහනකට එක්වෙමින් ඒ මහතා මේ බව කියා සිටියේය. \"දරුණුතම ත්‍රස්තවාදයක් පරාජය කොට අවුරුදු 10ක් ගතවීමෙන් පසු තවත් පසුබෑමකට අපි ලක් වෙලා. එය අඩුවෙන් තක්සේරු කළ යුතු දෙයක් නෙවෙයි. ඇමරිකාවේ ඇතිවු ප්‍රහාරයෙන් පසුව සිදුවු විශාලතම ත්‍රස්ත ප්‍රහාරය ලංකාවේ ඇති වුණේ. කිසිම නූතන සමාජයක අද නැති බුද්ධිමය පරාජයක් ලංකාවේ සිදු වුණා. අපිට ඒකෙන් පැනලා යන්න බෑ. එය හුදෙක්ම බුද්ධිමය පරාජයක් නෙවෙයි. අපේ සමාජයේ ඇති අර්බුධය අකාර්යක්ෂමතාවය නිරූපණය කරන ප්‍රශ්නයක් ලෙස පිළිගැනීමට සිදුවෙනවා. හැම රටක්ම යුද්ධයෙන් පස්සේ ආර්ථික සමාජීය හා දේශපාලන පිම්මක් පැන්නා. හොඳ තැනකට ආවා. නමුත් අවාසනාවකට මේ දීර්ඝ කාලීන ත්‍රස්තවාදයක් තිබු රටක් ලෙස ලංකාවට ඒ පිම්ම පනින්න බැරි වෙලා තියෙනවා.\" යනුවෙන් ඒ මහතා පැවසීය.", "URL": "https://sinhala.adaderana.lk/news.php?nid=111033", "Category": null, "Parent URL": null}