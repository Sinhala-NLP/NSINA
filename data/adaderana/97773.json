{"Source": "Adaderana", "Timestamp": "October 16, 2018 03:00 pm", "Headline": "වැටුප් වැඩි කිරිමේ සාකච්ඡා අසාර්ථකයි", "News Content": "වතු කම්කරුවන්ගේ වැටුප් වැඩි කිරිම සම්බන්ධයෙන් වතු හාම්පුතුන්ගේ සංගමය හා වතු ඒකාබද්ධ වෘත්තිය සමිති අතර , ඊයේ (15) පස්වරුවේ වතු සංගමයේ ප්‍රධාන කාර්යයාලයේ පැවති සාකච්ඡව එකගතාවයකින් තොරව අවසන් වි ඇත. වතු කම්කරුවන්ට දැනට දිනකට ගෙවන මුලික වැටුප රු 530 සිට රු 600 දක්වා වැඩි කර සියළුම දිමනා සමඟ වතු කම්කරුවෙකුගේ දිනක වැටුප රු 940 දක්වා වැඩි කිරිමට ඊයේ (15) පැවති සාකච්ඡාවේදි වතු හාම්පුතුන්ගේ සංගමය වතු එකාබද්ධ වෘත්තිය සමිති වෙත යෝජනාවක් ඉදිරිපත් කර ඇත. එම යෝජනාව ප්‍රතික්ෂේප කරමින් වතු ඒකාබද්ධ වෘත්තිය සමිති වතු හාම්පුතුන්ගේ සංගමයට අවධාරණය කර ඇත්තේ වතු කම්කරුවෙකුගේ මුලික වැටුප රු 1000 දක්වා වැඩි කල යුතු බවයි. ඊයේ දිනයේ පැවති සාකච්ඡාව අසාර්ථක විමත් සමඟ වතු කම්කරුවන් පක්ෂ භේදයකින් තොරව අද (16) දිනයේත් වතු සමාගම්වලට එරෙහිව උද්ඝෝෂනයක නිරත විය. හැටන් කොළඹ ප්‍රධාන මාර්ගය අවහිර කරමින් හැටන් ෂැනන් වතු යායේ වතු කම්කරුවන් කළු කොඩි ඔසවමින් ප්‍රධාන මාර්ගය එම වතු යාය ප්‍රදේශයෙන් අවහිර කරමින් උද්ඝෝෂණය සිදු කිරිම හේතුවෙන් එම මාර්ගයේ ගමනා ගමන කටයුතුද උදැසන 9.30 සිට 10.30 දක්වා පැයකට ආසන්න කාලයක් ඇණ හිට තිබුණි. උද්ඝෝෂණයේ නියැලි සිටි වතු කම්කරුවන් අවධාරණය කර සිටියේ තමන්ගේ මුලික වැටුප රු 1000 දක්වා වැඩි කිරිමට වතු සමාගම් කටයුතු නොකල හොත් ඉදිරියේදි මිට වඩා දැවැන්ත උද්ඝෝෂණ ව්‍යාපරයක් වතුකරය පුරා දියත් කරන බවයි.", "URL": "https://sinhala.adaderana.lk/news.php?nid=97773", "Category": null, "Parent URL": null}