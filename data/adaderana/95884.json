{"Source": "Adaderana", "Timestamp": "September 10, 2018 08:43 pm", "Headline": "අට්ටවිල්ලුව රක්ෂිතයට ගිනි තියලද ?", "News Content": "පුත්තලම අට්ටවිල්ලුව රක්ෂීතයේ අද (10) සවස ඇති වු ගින්නකින් අක්කර 30 කට ආසන්න ප්‍රමානයක් විනාශ වි ඇති අතර ඒ ආසන්නයේ නිවාස සංවර්ධන අධිකාරියට අයත් අක්කර 20 කට වැඩි ප්‍රමානයක් ඇතුළුව අක්කර 50 ක් ගිනි ගෙන විනාශ වි ඇති බව පුත්තලම පොලිසිය පවසයි. මෙම ගින්න පුත්තලම කුරුණැගල මාර්ගයේ කල්අඩිය ආසන්නයේ පිහිටි අට්ටවිල්ලුව රක්ෂීතයේ මාර්ග දෙපසම ගිනි ගෙන තිබු අතර ඒ සමගම රක්ෂීතය ආසන්නයේ පිහිටි නිවාස සංවර්ධන අධිකාරියට අයත් ලදු කැළෑ බිමක් ද ගිනි ගෙන ඇත. අද දහවල් කිසියම් පුද්ගලයින් පිරිසක් විසින් මෙම ගිනි තැබිම සිදු කරන්නට ඇති බවට පොලීසිය සැක පල කරයි. එසේ සැකකරන්නට හේතුව වි ඇත්තේ අට්ටවිල්ලුව රක්ෂීතයේ දෙපසම එකවර ගිනි ගැනිමට කිසිදු හේතුවක් නොමැති විම නිසා බව පුත්තලම දිසා වන නිළධාරි ඩි.එම්. බි. එම්. බංඩාර මහතා පවසා ඇත. පවතින නියං තත්වයත් සමඟ පරිසරය වියළි යාම නිසා ගිනි ගැනිම කඩිනමින් ව්‍යාප්ත විමට හේතු වි ඇත. කෙසේ නමුත් සිද්දිය සැලවිමත් සමඟ පුත්තලම ආපදා කළමණාකරණ සහකාර අධ්‍යක්ෂ ඒ. එම් . ආර්. එන් .කේ . අලහකොන් මහතාද පැමින තිබුනි. ගින්න නිවා දැමිමට පුත්තලම නගර සභා ගිනි නිවන එකකයත් පුත්තලම තම්බපණ්නී නාවුක කදවුරේ ගිනි නිවන එකකත් කඩිනමි පැමින තිබුනද රක්ෂීතය තුලට ගමන් කිරිමේ අපහසුතා නිසා වන සංරක්ෂණ නිළධාරින් සමග නාවුක කදවුරේ නිළධාරින් හා ප්‍රදේශයේ පිරිසක් එක්ව දැඩි පරිශ්‍රමයකින් නිවා දැමිමට කටයුතු කරනු දැක ගත හැකි වී ඇත. ගින්න නිවා නොදමන්නට මෙය අක්කර 4000 කට ආසන්න සෙල්ලන්කන්ද රක්ෂීතයට ද පැතිරි යාමට ඉඩ තිබු බව වන සංරක්ෂණ නිළධාරින් පවසයි. පුත්තලම මුලස්ථාන පොලිසිය පවසා සිටියේ මෙවැනි ගිනි තැබිම් වලට සම්බන්ධ සැකකරුවන් නිෂ්චිතව හදුනා ගත හොත් නිතියෙන් දඩුවම් ලබා දිමට කටයුතු කරන බවයි. (ඡායා රූප-හිරාන් ප්‍රියංකර ජයසිංහ)", "URL": "https://sinhala.adaderana.lk/news.php?nid=95884", "Category": null, "Parent URL": null}