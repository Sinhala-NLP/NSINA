{"Source": "Adaderana", "Timestamp": "November 7, 2010 10:01 am", "Headline": "සුඛෝපභෝගී බස් සේවාව බිඳ වැටෙයි", "News Content": "මෙරට සුඛෝපභෝගි බස් රථ සේවාවේ බිඳ වැටීමක් දක්නට ලැබෙන බව ජාතික ගමනාගමන කොමිසන් සභා‍ව පවසයි. දහසක් පමණ වූ සුඛෝපභෝගී බස් රථ වලින් මේ වන විට ධාවනය වන්නේ බස් රථ 700ක් පමණක් බව ද එයින් ද මේ වන විට දිනකට ධාවනය වන්නේ බස් රථ 500ක් පමණ ප්‍රමාණයක් බව ද ජාතික ගමනාගමන කොමිසන් සභාවේ ධාවන අධ්‍යක්ෂ එච්.ඩබ්ලිව් විපුලසේන මහතා ප්‍රකාශ කරයි. මෙම තත්ත්වයට බල පා ඇති හේතු පිළිබඳව සොයා බැලීමට මේ වන විට ජාතික ගමනාගමන කොමිසන් සභාව කටයුතු කරමින් සිටින බව ඔහු කියා සිටියේය. පසුගිය දා ඒ සම්බන්ධයෙන් ප්‍රවාහන අමාත්‍ය කුමාර වෙල්ගම මහතා සමග ද විශේෂ සාකච්ඡාවක් පවත්වා තිබේ.", "URL": "https://sinhala.adaderana.lk/news.php?nid=11983", "Category": null, "Parent URL": null}