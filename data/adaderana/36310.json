{"Source": "Adaderana", "Timestamp": "August 2, 2013 01:10 pm", "Headline": "අනතුරින් මව හා පුතු මරුට - තවත් 3ක් රෝහලේ", "News Content": "කුරුණෑගල, මහව දළදාගම හන්දිය ප්‍රදේශයේ දී සිදුවු රිය අනතුරකින් මවක හා පුතෙකු මියගොස් තවත් තිදෙනෙකු තුවාල ලබා තිබේ. අද පෙරවරු 11.00ට පමණ මෝටර් රථයක් සහ බස් රථයක් එකිනෙක ගැටීමෙන් අනතුර සිදුවී ඇති බව පොලිසිය සඳහන් කළේය. අනතුරින් එහි ගමන්ගත් කාන්තාවන් දෙදෙනෙකු සහ කුඩා දරුවෙකුද තුවාල ලබා ඇති අතර ඔවුන් ප්‍රතිකාර සඳහා කුරුණෑගල රෝහලට ඇතුළත් කර ඇති බව පොලීසිය පැවසුවේය. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=36310", "Category": null, "Parent URL": null}