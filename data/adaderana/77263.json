{"Source": "Adaderana", "Timestamp": "September 7, 2017 08:35 pm", "Headline": "රත්නපුරේ පාසල් හෙට වැසෙයි", "News Content": "පවතින අයහපත් කාලගුණික තත්ත්වය හේතුවෙන් රත්නපුර දිස්ත‍්‍රික්කයේ අධ්‍යාපන කලාප කිහිපයක පාසල් හෙට(08) දිනයේ දී වසා දැමීමට තීරණය කළ බව සබරගමුව පළාත් අධ්‍යාපන අධ්‍යක්ෂ ලේකම්වරයා පවසයි. ඒ අනුව රත්නපුර, ඇලපාත, ඇහැළියගොඩ, කුරුවිට හා අයගම යන අධ්‍යාපන කලාපයන්ට අයත් පාසල් හෙට දින වසා තබයි. අද සවස් කාලය වන විට උදෑසන සිට ඇදහැලුණු අධික වර්ෂාව හේතුවෙන් රත්නපුර දිස්ත‍්‍රික්කයේ ස්ථාන කිහිපයක් ජලයෙන් යටවී තිබිණි.", "URL": "https://sinhala.adaderana.lk/news.php?nid=77263", "Category": null, "Parent URL": null}