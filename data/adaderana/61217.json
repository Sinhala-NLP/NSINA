{"Source": "Adaderana", "Timestamp": "June 18, 2016 11:53 am", "Headline": "මන්ත්‍රී ශ්‍රියානි විජේවික්‍රමගේ රියට වැඩිහිටි කතක් බිලි", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රි ශ්‍රියානි විජේවික්‍රම මහත්මිය ගමන් ගත් මෝටර් රථයේ ගැටීමෙන් පදික කාන්තාවක මියගොස් තිබේ.අම්පාර නගරයේදී ඊයේ රාත්‍රියේ මෙම අනතුර සිදුව ඇති බව පොලිසිය සඳහන් කළේය.අනතුරින් තුවාල ලැබූ පදික කාන්තාව අම්පාර රෝහලට ඇතුලත් කිරිමෙන් අනතුරුව මියගොස් තිබේ.මියගොස් ඇත්තේ 66 හැවිරිදි කාන්තාවකි.අනතුර සම්බන්ධයෙන් ශ්‍රීයානි විජේවික්‍රම මහත්මියගේ මෝටර් රථයේ රියදුරු අත්අඩංගුවට ගෙන ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=61217", "Category": null, "Parent URL": null}