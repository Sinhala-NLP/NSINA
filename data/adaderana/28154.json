{"Source": "Adaderana", "Timestamp": "October 9, 2012 04:24 pm", "Headline": " ගංජා තොගයක් සමඟ අයෙක් දැලේ", "News Content": "ගංජා තොගයක් ළඟ තබාගත් පුද්ගලයෙකු උඩවලව ප්‍රදේශයේ දී පොලිස් විශේෂ කාර්ය බලකාය විසින් අත්අඩංගුවට ගෙන තිබේ. මොණරාගල සිට කොළඹ බලා ධාවනය වූ බස් රථයක් පරීක්ෂා කිරීමේ දී අදාළ සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගංජා ග්‍රෑම් 886 ක ප්‍රමාණයක් සොයාගෙන ඇත. සැකකරු වැඩිදුර විමර්ශන සඳහා උඩවලව පොලිස් ස්ථානයට භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=28154", "Category": null, "Parent URL": null}