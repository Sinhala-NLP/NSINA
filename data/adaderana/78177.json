{"Source": "Adaderana", "Timestamp": "September 30, 2017 09:41 am", "Headline": " රත‍්‍රං රට පන්නන්න බැරි වෙයි", "News Content": "නීති විරෝධී අයුරින් රත‍්‍රං මෙරටින් රැගෙන යාමට තැත් කළ ඉන්දීය ජාතිකයෙකු කටුනායක බණ්ඩාරනායක ජාත්‍යන්තර ගුවන්තොටුපලේදී අත්අඩංගුවට ගෙන තිබේ.සැකකරුගේ ගමන් මල්ලේ සූක්ෂම ලෙස සඟවා තිබූ රත්‍රං කැබලි 16ක් හා රන් මාලයක් ශ්‍රී ලංකා රේගුව විසින් සොයාගෙන ඇති බව සඳහන්ය.ග්‍රෑම් 435ක් පමණ බරැති එම රත්‍රංවල වටිනාකම රුපියල් විසි දෙලක්ෂ 86,270ක් පමණ වන බව රේගු මාධ්‍ය ප්‍රකාශක, නියෝජ්‍ය රේගු අධ්‍යක්ෂ සුනිල් ජයරත්න මහතා පැවසුවේය.අත්අඩංගුවට ගෙන ඇත්තේ 21 හැවිරිදි ඉන්දීය ජාතිකයෙකු වන අතර රුපියල් 30,000ක දඩයක් නියම කර ඔහු මුදා හැර තිබේ.", "URL": "https://sinhala.adaderana.lk/news.php?nid=78177", "Category": null, "Parent URL": null}