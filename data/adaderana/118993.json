{"Source": "Adaderana", "Timestamp": "September 13, 2019 09:23 am", "Headline": "කවුරු කොහොම කිව්වත් ලක්ෂ 44 ක් වු දරුවන්ට ජාත්‍යන්තර ඉංග්‍රීසි දැනුමක් ඕනේ-සජිත්", "News Content": "නූතන සංවර්ධන ප්‍රවණතා හඳුනාගනිමින්, අධ්‍යාපන ක්ෂේත්‍රය ඒ අනුව හැඩගැස්වීමට කටයුතුකළ යුතු බව අමාත්‍ය සජිත් ප්‍රේමදාස මහතා පවසයි. මහනුවර,රජවැල්ල හින්දු ජාතික පාසලේ පැවති උත්සවයකට එක්වෙමින් ඔහු මේබව ප්‍රකාශ කළේය. අපේ රටේ පාසල් යන දූදරුවන් ලක්ෂ 44 කට වැඩි ප්‍රමාණයක් සිටින බවද පැවසු අමාත්‍යවරයා, මෙය රටේ කොදුනාරටිය බවත්, මොවුන් රටේ අනාගතය බාර ගැනීමට සිටින පිරිස බවද පැවසීය. මොවුන්ට ලබා දිය හැකි උසස්ම අධ්‍යාපනය ලබා දීමට අපි සියලු දෙනා කටයුතු කළ යුතු බවත් පැවසු අමාත්‍යවරයා, තොරතුරු තාක්ෂණය හා අනෙක් සියලු අංශයන්ට ප්‍රමුඛස්ථානයක් ලබා දිය යුතු බවත් කියා සිටියේය. මෙම අංශවලින් නූතන සංවර්ධන ප්‍රවණතා ඇති කළ හැකි බවත්, මෙම අංශ සඳහා උපරිම ශක්තිය ලබා දිය යුතු බවත් කියා සිටි අමාත්‍යවරයා, කවුරු මොන දේ පැවසුවත් ලක්ෂ 44 ක් වු පාසල් දුදරුවන්ට ජාත්‍යන්තර මට්ටමේ ඉංග්‍රිසී භාෂා දැනුම ලබා දිය යුතු බවත් පැවසීය. එතැන අධ්‍යාපනයේ හා මාතෘ භූමියේ සාර්ථකත්වය රැඳී තිබෙන බවත් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=118993", "Category": null, "Parent URL": null}