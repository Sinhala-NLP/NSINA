{"Source": "Adaderana", "Timestamp": "June 21, 2013 09:15 am", "Headline": "ගොවි ගැටලු විමසයි", "News Content": "ගොවි ගැටලු විමසා බැලීම සඳහා දිවයිනපුරා පැවැත්වෙන දිස්ත්‍රික් කෘෂිකර්ම කමිටු රැස්වීම් සඳහා වැඩි අවධානයක් යොමු කිරීමට විෂයභාර අමාත්‍යවරයා පියවර ගෙන තිබේ. මේ යටතේ මාතර දිස්ත්‍රික් කෘෂිකර්ම කමිටු රැස්වීම අමාත්‍යවරයාගේ මූලිකත්වයෙන් පසුගියදා(20) පවත්වා ඇත. දීර්ඝ කාලීන රසායනික පොහොර භාවිතය අවම කිරීම, උසස් ප්‍රමිතියෙන් යුත් රෝපණ ද්‍රව්‍ය භාවිත කිරීම ඇතුළු කරුණු කිහිපයක් සම්බන්ධයෙන් මෙහිදී අවධානය යොමු විය. ගුණාත්මක බීජ ලබා දීම ඇතුළු ගොවීන්ට අවශ්‍ය සෑම සහයෝගයක්ම ලබා දීමට අමාත්‍යංශය සූදානම් බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි", "URL": "https://sinhala.adaderana.lk/news.php?nid=35112", "Category": null, "Parent URL": null}