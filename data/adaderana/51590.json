{"Source": "Adaderana", "Timestamp": "May 26, 2015 02:56 pm", "Headline": "වෙඩි තැබීම්වලින් මඩකළපුවේ අයෙක් මරුට - පේරාදෙණියේ 4ට තුවාල", "News Content": "මඩකළපුව, මන්ඩුර් ප‍්‍රදේශයේ සිදුවූ වෙඩි තැබීමකින් පුද්ගලයෙකු මියගොස් තිබේ.යතුරු පැදියකින් පැමිණි දෙදෙනෙකු අද පෙරවරු 11.00ට පමණ මෙම වෙඩි තැබීම සිදුකර ඇත.මෙසේ මිය ගොස් ඇත්තේ නාවදන්වැලි ප‍්‍රාදේශිය සභාවේ සේවය කරමින් සිටි සංස්කෘතික නිලධාරී මදිදේවන් නැමැති 44 හැවිරිදි පුද්ගලයෙකු වන අතර වෙල්ලාවලි පොලිසිය පරීක්ෂණ සිදුකරන බව අප වාර්තාකරු කියයි.මේ අතර පේරාදෙණිය ගෙලිඔය ප්‍රදේශයේ සිදුවූ වෙඩි තැබීමකින් පුද්ගලයින් සිව්දෙනෙකු තුවාල ලබා පේරාදෙණිය රෝහලට ඇතුළත් කර තිබේ.අද පස්වරු‍ 1.50ට පමණ මෙම වෙඩි තැබීම සිදුව ඇති බව පේරාදෙණිය පොලිසිය කියයි.මේ අතර මෙම සිද්ධිය ගැන අදහස් දක්වමින් පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේ ෆුල් ෆේස් හෙල්මට් පැළඳ යතුරු පැදි දෙකකින් පැමිණි සිව්දෙනෙකු රන් භාණ්ඩ සාප්පුවක් කෝලලකා පළාගොස් ඇති බවයි.සැකකරුවන් අල්ලා ගැනීමට පැමිණි අයට වෙඩි වැදී ඇති බවත්, තුවාල ලැබූ ඔවුන් පේර‍ාදෙණිය රෝහලෙන් මහනුවරට මාරුකර යවා ඇති බවත්, ඒ මහතා කීවේය.", "URL": "https://sinhala.adaderana.lk/news.php?nid=51590", "Category": null, "Parent URL": null}