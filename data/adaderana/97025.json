{"Source": "Adaderana", "Timestamp": "October 2, 2018 07:24 am", "Headline": "පාකිස්ථාන ආරක්ෂක ලේකම් දිවයිනට", "News Content": "සිව්දින නිල සංචාරයක් සඳහා පාකිස්ථානයේ ආරක්ෂක ලේකම් ලුතිනනන් ජනරාල් ඉක්‍රම් උල් හක් මහතා ඇතුළු එරට ඉහළ පෙලේ නියෝජිතයින් පිරිසක් අද(02) දිනයේ දිවයිනට පැමිණීමට නියමිතව තිබේ. මෙරට පැවැත්වෙන ශ්‍රී ලංකා පාකිස්ථාන සන්නද්ධ හමුදාවල ආරක්ෂක සංවාදයට සහභාගී වීම සඳහා මොවුන් අද දිනයේ දිවයිනට පැමිණීමට නියමිත බව වාර්තා වෙයි. මෙම සංචාරය තුළ දී පාකිස්ථාන ආරක්ෂක ලේකම්වරයා ඇතුළු නියෝජිතයින්, ආරක්ෂක ලේකම්වරයා, ආරක්ෂක මාණඩලික ප්‍රධානියා සහ ත්‍රිවිධ හමුදාපතිවරුන් හමුවී සාකච්ඡා පැවැත්වීමට නියමිතව තිබේ. ශ්‍රී ලංකාව සහ පාකිස්ථාන අතර ඇති සබඳතා කලාපීය සාමය ආරක්ෂාව සහ ස්ථාවරත්වය පවත්වාගෙන යාම පිළිබඳව මෙහිදි වැඩි අවධානයක් යොමුකිරීමට නියමිතයි. දෙරටේ සන්නද්ධ හමුදා අතර වෘත්තිමය සහ අනනෝන්‍ය වශයෙන් ප්‍රයෝජනවත් සබඳතා ප්‍රවර්ධනය කිරීම දෙරටේ ආරක්ෂක හමුදා සංවාදයේ අරමුණ වී තිබේ.", "URL": "https://sinhala.adaderana.lk/news.php?nid=97025", "Category": null, "Parent URL": null}