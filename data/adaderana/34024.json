{"Source": "Adaderana", "Timestamp": "May 12, 2013 01:27 pm", "Headline": "ද්‍රවිඩ ජනතාවගේ ගැටලුවලට දේශපාලන විසඳුමක් සහිත කෙටුම්පතක් සකසනවා", "News Content": "දෙමළ ජනතාවගේ ගැටලුවලට දේශපාලන විසඳුමක් ඇතුළත් කෙටුම්පතක් සකස් කිරීමට තීරණය කළ බව කතෝලික සභාවේ මන්නාරම රදගුරු රායප්පු ජෝසප් හිමිපාණන් පවසයි. ඒ සඳහා කමිටුවක් ද මේ වන විට පත් කර තිබේ. දෙමළ දේශපාලන පක්ෂ නියෝජිතයින්ගේ සහභාගීත්වයෙන් මන්නාරමේ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් මන්නාරම රදගුරු රායප්පු ජෝසප් හිමිපාණන් මේ බව පැවසීය. මන්නාරම ඥානෝදයම් ශාලාවේ පැවති මෙම සාකච්ඡාවට දෙමළ ජාතික සන්ධානයේ නායක ආර්.සම්බන්ධන් මහතා ඇතුළු සිවිල් සංවිධාන නියෝජිතයින් රැසක් සහභාගී වී සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=34024", "Category": null, "Parent URL": null}