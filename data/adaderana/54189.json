{"Source": "Adaderana", "Timestamp": "October 1, 2015 09:10 am", "Headline": "ඉන්දීය ධීවරයින් 7 දෙනා නිදහස් කරන්න", "News Content": "අත්අඩංගුවේ සිටින ඉන්දීය ධීවරයින් වහාම නිදහස් කිරීමට පියවර ගන්නා ලෙස ඉන්දීය, “ජාතික ධීවර කම්කරු සංසදය“ ශ්‍රී ලංකා රජයෙන් ඉල්ලීමක් කර තිබේ.එම සංසදයේ සභාපති එම්. ඉලංගෝවන් පවසන්නේ පසුගිය සදුදා දිනයේ ඉන්දීය ධීවරයින් 07 දෙනෙකු ශ්‍රී ලංකා නාවික හමුදාව විසින් අත්අඩංගුවට ගෙන ඇති බවයි.ඔවුන් වහා නිදහස් කර ඔවුන්ගේ යාත්‍රාද නිදහස් කිරීමට පියවර ගන්නා ලෙස ඉලංගෝවන් ශ්‍රී ලංකා රජයෙන් ඉල්ලීමක් කර තිබේ.අදාළ ඉන්දිය ධීවරයින් අත්අඩංගුවට ගැනීම සම්බන්ධයෙන් තමිල්නාඩු ප්‍රධාන අමාත්‍ය ජයලලිතා ජයරාම් ද ඉන්දීය අග්‍රාමාත්‍යවරයාට ලිඛීතව දැනුම් දී තිබුණි. කඩිනමින් ශ්‍රී ලංකා අත්අඩංගුවේ සිටින ඉන්දීය ධීවරයින් නිදහස් කරගැනීමට ඉන්දීය මධ්‍යම රජය පියවර ගතයුතු බව ඇය සඳහන් කළාය.", "URL": "https://sinhala.adaderana.lk/news.php?nid=54189", "Category": null, "Parent URL": null}