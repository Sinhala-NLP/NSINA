{"Source": "Adaderana", "Timestamp": "September 8, 2018 10:28 am", "Headline": "ජර්මනියේ අමෙරිකානු සොල්දාදුවන් ඉහළ දැමීමේ තීරණයක්", "News Content": "ජර්මනියේ සිටින අමෙරිකානු සොල්දාදුවන් සංඛ්‍යාව ඉහළ නැංවීමට අමෙරිකාව තීරණය කර තිබේ. මේ වන විට 33,000ක් පමණ වන ජර්මනියේ අමෙරිකානු සොල්දාදුවන් සංඛ්‍යාව තවත් 1500කින් පමණ ඉහළ නැංවීමට නියමිත බව විදෙස් මාධ්‍ය වාර්තා කළේය. යුරෝපීය කලාපය ඇතුළු අවට කලාප වල ආරක්ෂාව තහවුරු කිරීම හා ඕනෑම අර්බුදයකට මුහුණදීමට සූදානම් වීම, මෙලෙස සොල්දාදුවන් සංඛ්‍යාව ඉහළ නැවීමට හේතු වූ බව අමෙරිකාව පවසා තිබේ. අදාළ සොල්දාදුවන් 2020 වර්ෂයේ සැප්තැම්බර් මාසය වන විට අනුයුක්ත කිරීමට නියමිතය.", "URL": "https://sinhala.adaderana.lk/news.php?nid=95750", "Category": null, "Parent URL": null}