{"Source": "Adaderana", "Timestamp": "August 16, 2013 04:42 pm", "Headline": "සබ්මැරීනයේ අවසන් ගමන් ගිය 4ගේ සිරුරු හමුවේ", "News Content": "ඉන්දියාවේ මුම්බායි වරායේදී අනතුරට ලක්වූ සබ්මැරීනයේ සිටි සිව්දෙනෙකුගේ මළ සිරුරු සොයාගෙන තිබේ. ඉන්දීය නාවික හමුදාව විසින් සබ්මැරීනයේ සිරවූ පුද්ගලයින් 18 දෙනෙකු සෙවීම සඳහා මෙහෙයුම් ආරම්භ කළ අතර ඒ අනුව මළ සිරුරු 4ක් මෙලෙස සොයාගෙන ඇත. සොයාගත් මළ සිරුරු හදුනාගත නොහැකි ආකාරයට පිළිස්සී ඇති බව ඉන්දීය නාවික හමුදා මාධ්‍ය ප්‍රකාශකවරයා පවසයි. පසුගිය 14 වැනිදා මුම්බායි වරායේ රඳවා තිබූ සබ්මැරීනය තුළ ගින්නක් හටගත් අතර මේ හේතුවෙන් එහි සිටි පුද්ගලයින් 18 දෙනෙකු ඒ තුළ සිර විය.", "URL": "https://sinhala.adaderana.lk/news.php?nid=36681", "Category": null, "Parent URL": null}