{"Source": "Adaderana", "Timestamp": "January 5, 2018 03:50 pm", "Headline": "තවත් හස්තියකුගේ සිරුරු කොටස් හමුවෙයි ", "News Content": "කල්ලාරු හස්තියාගේ බවට සැකකෙරෙන හස්තියෙකුගේ හිසක් සහ සිරුරු කොටස් සිලාවතුර, මුල්ලිකුලම් කැලෑ ප්‍රදේශයේ තිබී සොයාගෙන තිබේ. අද උදෑසන එම සිරුරු කොටස් සොයාගෙන ඇති බවයි වාර්තා වේ. හස්තියා ඝාතනය කළ අපරාධකරුවන් සොයා මේ වන විටත් පොලිස් කණ්ඩායම් කිහිපයක් පරික්ෂණ ආරම්භ කර තිබේ. මීට පෙර අඩි 04යි අගල් 04ක දිග ඇත් දළ යුගලක් සමග සැකකරුවන් දෙදෙනෙකු පසුගියදා අත්අඩංගුවට ගැණුනු අතර ඔවුන් දෙදෙනා මේ වන විට රක්ෂිත බන්ධනාගාර ගත කර තිබේ. ඔවුන්ට මෙම ඇත් දළ යුගල ලැබුණේ කෙසේ ද යන්න සහ එම ඇත් දළ ලබා ගැනිමට ඝාතනය කර ඇත්තේ කුමන හස්තියා ද යන්න පිළීබඳ පොලිසිය විමර්ශන සිදු කරයි. මෙසේ සොයා ගන්නා ලද ඇත් දළ යුගලය කුමන හස්තියාගේද යන්න සොයා ගැනීම සඳහා මුල්ලිකුලම වනජීවි දෙපාර්තමේන්තුව විසින් පරීක්ෂණයක් ආරම්භකර තිබේ.", "URL": "https://sinhala.adaderana.lk/news.php?nid=82551", "Category": null, "Parent URL": null}