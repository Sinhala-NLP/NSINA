{"Source": "Adaderana", "Timestamp": "November 4, 2017 11:36 am", "Headline": " දේශපාලන බලපෑම්වලට මුහුණ දෙන හැටි ගැන රාජ්‍ය සේවකයින් දැනුවත් කරන්න යයි ", "News Content": "රාජ්‍ය සේවයේ කටයුතු කරන විට ඇතිවන දේශපාලන බලපෑම්වලට මුහුණදීම පිළිබඳව රාජ්‍ය නිලධාරීන් දැනුවත් කිරීමට පියවර ගන්නා බව පරිපාලන නිලධාරීන්ගේ සංගමය පවසයි. එම සංගමයේ සභාපති රංජිත් ආරියරත්න මහතා සඳහන් කළේ මේ වන විටත් තම සංගමය ඒ පිළිබඳ මූලික සාකච්ඡා ආරම්භ කර ඇති බවයි. ඉදිරියේදී පළාත් පාලන ආයතන ඡන්ද විමසීම පැවැත්වීමට නියමිත බැවින් එවැනි මැතිවරණ කාලවලදී ඇතැම් රාජ්‍ය නිලධාරීන් හට නෛතික සීමාවන්ගෙන් අභිබවා ගොස් රාජකාරී සිදුකිරීමට සිදුවන බව ඔහු පෙන්වා දෙයි. එවැනි අවස්ථාවලදී නෛතික රාමුව තුළ සිට කටයුතු කළ යුතු ආකාරය සම්බන්ධයෙන් රාජ්‍ය සේවයේ පිරිස් දැනුවත් කිරීම තම අපේක්ෂාව බව රංජිත් ආරියරත්න මහතා සඳහන් කළේය.", "URL": "https://sinhala.adaderana.lk/news.php?nid=79499", "Category": null, "Parent URL": null}