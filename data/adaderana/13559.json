{"Source": "Adaderana", "Timestamp": "January 17, 2011 04:59 pm", "Headline": "ෆොන්සේකාට අසනීපයි-ටිරාන් කියයි", "News Content": "බන්ධනාගාර ගතව සිටින සරත් ෆොන්සේකා මහතා අසනීප තත්ත්වයෙන් පසුවන බව ප්‍රජාතන්ත්‍රවාදී ජාතික සන්ධානයේ සභාපති ටිරාන් අලස් මහතා පවසයි. ෆොන්සේකා මහතාගේ ශරීරයේ ඇති වූ ආසාත්මිකතාවයක් හේතුවෙන් ඊයේ දිනයේ දී ඔහුව රෝහල් ගත කොට ප්‍රතිකාර ලබා දී ඇති බව ඔහු පවසයි. මීට පෙර සරත්‍ ෆොන්සේකා මහතාට පැවති හිස් කෙස් ගැලවීයාමේ රෝගය ද යළි සිදු වන බව ටිරාන් අලස් මහතා ප්‍රකාශ කරයි. මේ සම්බන්ධයෙන් අද දෙරණ කළ විමසීමක දී බන්ධනාගාර කොමසාරිස් ජනරාල් මේජර් වී.ආර් ද සිල්වා මහතා ප්‍රකාශ කර සිටියේ චර්ම රෝග විශේෂඥ වෛද්‍යවරයෙකුට සරත් ෆොන්සේකා මහතාව පෙන්වා ප්‍රතිකාර ලබා දුන් බවයි.", "URL": "https://sinhala.adaderana.lk/news.php?nid=13559", "Category": null, "Parent URL": null}