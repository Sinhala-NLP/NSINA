{"Source": "Adaderana", "Timestamp": "April 8, 2012 12:23 pm", "Headline": "ලොරි රථයේ ගැටුණු යතුරුපැදිකරු මරුට", "News Content": "කුරුණෑගල පොලිස් බලප්‍රදේශයේ ලොරි රථයක් හා යතුරුපැදියක් ගැටීමෙන් සිදුවූ රිය අනතුරකින් පුද්ගලයකු ජීවිතක්ෂයට පත්ව තිබේ. අද අලුයම කුරුණෑගල-පුත්තලම ප‍්‍රධාන මාර්ගයේ කුරුණෑගල වානවීදිය ප‍්‍රදේශයේදි කුරුණෑගල දෙස සිට පුත්තලම දෙසට ධාවනය කළ ලොරි රථයක් එයට ප‍්‍රතිවිරුද්ධ දිසාවට ධාවනය කළ යතුරුපැදියක ගැටීමෙන් මෙම අනතුර සිදුව ඇති බව පොලීසිය පවසයි. රිය අනතුරින් තුවාල ලත් යතුරුපැදිකරු කුරුණෑගල රෝහලට ඇතුළත් කිරීමේදී මියගොස් ඇති බවත්,පසු පැදිකරුද තුවාල ලබා කුරුණෑගල රෝහලේ ප‍්‍රතිකාර ලබන බවත් පොලීසිය කියා සිටියි. මෙම අනතුරෙන් මරණයට පත්ව ඇත්තේ වයස අවුරුදු 32 ක් වූ හිම්බණ්ඩාර මුදියන්සේලාගේ නිශාන්ත හිම්බණ්ඩාර නැමැති අන්දර මාවත,හිඳගොල්ල-කුරුණෑගල ලිපිනයේ පදිංචිකරුවෙකි. ලොරි රථයේ රියදුරු අත් අඩංගුවට ගෙන ඇති අතර සැකකරු අද දින කුරුණෑගල මහේස්ත‍්‍රාත් අධිකරණයට ඉදිරිපත් කිරීමට නියමිතය. කුරුණෑගල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23363", "Category": null, "Parent URL": null}