{"Source": "Adaderana", "Timestamp": "March 29, 2013 02:22 pm", "Headline": "ලංකාව හා ඉන්දියාව අතර රාජ්‍යතාන්ත්‍රික සබඳතා බිඳවැටිලා", "News Content": "ශ්‍රී ලංකාව හා ඉන්දියාව අතර රාජ්‍යතාන්ත්‍රික සබඳතා මේ වන විට සම්පූර්ණයෙන්ම බිඳවැටී ඇති බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. මෙම තත්ත්වයට රජය සහ විදේශ කටයුතු අමාත්‍යංශය වගකිව යුතු බව මන්ත්‍රීවරයා පෙන්වාදෙයි. මේ හේතුවෙන් ශ්‍රී ලාංකික ක්‍රිකට් ක්‍රීඩකයින් ද අර්බුදයට ලක්ව ඇති බව ලක්ෂ්මන් කිරිඇල්ල මහතා පවසයි. පවතින තත්ත්වය පිළිබඳ රජය හා විදේශ කටයුතු අමාත්‍යාංශය ඉන්දියාව සමග රාජ්‍යතාන්ත්‍රිකව සාකච්ඡා කර ක්‍රිකට් පාලක මණ්ඩලය හරහා ක්‍රීඩකයින් සඳහා සාධාරණයක් ඉෂ්ට කළ යුතු බව මන්ත්‍රීවරයා සඳහන් කරයි.", "URL": "https://sinhala.adaderana.lk/news.php?nid=32833", "Category": null, "Parent URL": null}