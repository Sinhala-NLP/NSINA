{"Source": "Adaderana", "Timestamp": "May 2, 2015 03:25 pm", "Headline": "හොර පාරෙන් වැලි ඇද්ද 4ක් දැලේ ", "News Content": "බලපත්‍ර නොමැතිව වැලි ප්‍රවාහනය කරමින් සිටි පුද්ගලයින් සිව් දෙනෙකු තිරික්කොවිල් කාලිපොට්ටු ඇල ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්ය බලකායේ සාගම කඳවුරේ නිලධාරින් කණ්ඩායමක් ප්‍රදේශයේ සිදුකළ මුර සංචාරයක් අතරතුර සිදුකළ සෝදිසියකදී සැකකරුවන් අත්අඩංගුවට ගෙන ඇති බව පොලිසිය සඳහන් කළේය.එහිදි ප්‍රවාහනයට සූදානම් කර තිබු වැලි සහිත ට්‍රැක්ටර් රථ 2ක් සොයාගෙන තිබේ.සැකකරුවන් වැඩිදුර විමර්ශන සඳහා තිරික්කොවිල් පොලිස්ථානය වෙත බාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=51064", "Category": null, "Parent URL": null}