{"Source": "Adaderana", "Timestamp": "November 1, 2010 11:40 am", "Headline": "අර්තාපල් හා ලූණු මිල පහතට ", "News Content": "අර්තාපල් සහ ලොකු ලූණු සඳහා පනවා තිබූ ආනයනික බද්ද අඩු කිරීමට රජය තීරණය කර තිබේ. ඒ අනුව අර්තාපල් කිලෝවක් සඳහා අයකළ රුපියල් 30 ක බද්ද රුපියල් 10 ක් දක්වාත්, ලොකු ලූණු කිලෝවක් සඳහා අයකළ රුපියල් 25 ක ආනයනික බද්ද රුපියල් 10 ක් දක්වාත් අඩු කර ඇති බව අභ්‍යන්තර වෙළඳ කටයුතු හා සමුපකාර අමාත්‍යාංශයේ ලේකම් අනුර සිරිවර්ධන මහතා පවසයි. ජනතාවට සහනයක් ලබාදීමේ අරමුණින් ජනාධිපතිවරයාගේ උපදෙස් මත රජය මෙම තීරණය ගත් බව ද ඔහු පෙන්වාදුන්නේය. මේ අනුව වෙළඳපොළෙහි අර්තාපල් කිලෝවක මිල රුපියල් 20 න් ද, ලොකු ලූණු කිලෝවක මිල රුපියල් 15 න්ද අවම වශයෙන් මිල අඩුවීමක් සිදුවනු ඇති බව සිරිවර්ධන මහතා සඳහන් කළේය.", "URL": "https://sinhala.adaderana.lk/news.php?nid=11868", "Category": null, "Parent URL": null}