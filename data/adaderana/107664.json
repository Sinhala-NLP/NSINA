{"Source": "Adaderana", "Timestamp": "April 9, 2019 08:15 am", "Headline": "ඩොනල්ඩ් ට්‍රම්ප් ඉරාන ආරක්ෂක අංශයක් ත්‍රස්ත සංවිධානයක් ලෙස නම් කරයි", "News Content": "අමෙරිකානු ජනාධිපති ඩොනල්ඩ් ට්‍රම්ප් විසින් ඉරාන ආරක්ෂක අංශයට අයත් ඉරානයේ විප්ලවවාදී ආරක්ෂක බලකාය විදෙස් ත්‍රස්ත සංවිධානයක් ලෙස නම් කර ඇත. අමෙරිකාව විසින් වෙනත් රටක ආරක්ෂක අංශයක් ත්‍රස්ත සංවිධානයක් ලෙස නම් කළ ප්‍රථම අවස්ථාව මෙය වන බව විදෙස් මාධ්‍ය වාර්තා කළේය. මෙම තත්ත්වය තුළ ඉදිරියේ දී ඉරානයට එරෙහිව සම්බාධක තවදුරටත් පුළුල් කිරීමට අමෙරිකාව කටයුතු කරනු ඇති බව විදෙස් මාධ්‍ය වාර්තා සඳහන් කරයි. කෙසේවෙතත් ඊට ප්‍රතිචාර ලෙස ඉරානය විසින් ද මැද පෙරදිග අමෙරිකානු ආරක්ෂක අංශ, ත්‍රස්ත සංවිධානයක් ලෙස නම් කර ඇති බව වාර්තා වන්නේය.", "URL": "https://sinhala.adaderana.lk/news.php?nid=107664", "Category": null, "Parent URL": null}