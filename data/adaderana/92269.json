{"Source": "Adaderana", "Timestamp": "July 9, 2018 11:52 pm", "Headline": "වතු කම්කරුවන් වෙනුවෙන්  අමාත්‍යධුරයෙන් ඉල්ලා අස් වෙන්න සුදානම්-පලනී දිගම්බරන් කියයි ", "News Content": "වතු කම්කරුවන්ට රුපියල් 1000 ක මූලික වැටුපක් ලබා දිමට තමන්ගේ අමාත්‍යධුරය බාධාවක් නම් තමන් එම අමාත්‍යධුරයෙන් ඉල්ලා අස්වීමට සූදානම් බව කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය පලනී දිගම්බරන් මහතා පවසයි. නුවරඑළිය ප්‍රදේශයේ පැවති උත්සවයක් අමතමින් අමාත්‍යවරයා මේ බව පැවසිය. පරම්පරා ගණනාවක් වතුකරයේ නායකයින් යැයි කියාගන්නා පිරිස් අමාත්‍යධුර දැරුවද එක බිම් අඟලක් වැවිලි ප්‍රජාව උදෙසා ලබා දීමට කටයුතු කර නොමැති බවද එහිද අමාත්‍යවරයා ප්‍රකාශ කළේය. වතුකම් කම්කරුවන්ගේ වැටුප් වැඩි කිරීම සදහා හාම් වතු හාම් පුතුන් සමඟ ලබන ඔක්තෝබර් මාසයේ එකඟතා ගිවිසුමට අත්සන් කිරීමට නියමිත බවද අමාත්‍යවරයා එහිදි පැවසීය.", "URL": "https://sinhala.adaderana.lk/news.php?nid=92269", "Category": null, "Parent URL": null}