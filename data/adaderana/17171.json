{"Source": "Adaderana", "Timestamp": "July 4, 2011 07:30 am", "Headline": " නව පොලිස්පති අද වැඩඅල්ලයි", "News Content": "වැඩබලන පොලිස්පතිවරයා ලෙස කටයුතු කළ එන්.කේ ඉලංගකෝන් මහතා අද(04)ශ්‍රී ලංකා ප්‍රජාතාන්ත්‍රික සමාජවාදී ජනරජයේ නව පොලිස්පතිවරයා වශයෙන් වැඩ බාරගන්නා බව පොලිස් මූලස්ථානය සඳහන් කරයි. පොලිස් පරිපාලන අංශය භාරව කටයුතු කළ ජ්‍යෙෂ්ඨ නියෝජ්‍ය පොලිස්පතිවරයෙකු වූ ඔහු හිටපු පොලිස්පති ආචාර්ය මහින්ද බාලසූරිය මහතා විශ්‍රාමයාමත් සමග වැඩ බලන පොලිස්පතිවරයා වශයෙන් කටයුතු කළේය. ඒ අනුව එන්.කේ ඉලංගකෝන් මහතා අද පෙරවරුවේ පොලිස් මූලස්ථානයේදී නව පොලිස්පතිවරයා වශයෙන් වැඩබාර ගනු ඇත.", "URL": "https://sinhala.adaderana.lk/news.php?nid=17171", "Category": null, "Parent URL": null}