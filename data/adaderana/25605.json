{"Source": "Adaderana", "Timestamp": "July 8, 2012 03:06 pm", "Headline": " දුර ගමන් බස්වල මත් කුඩු විකුණන ජාවාරමක්-එක් අයෙක් කොටු", "News Content": "දුර ගමන් සේවා බස් රථවල ගමන් කරන මගීන් වෙත මත් කුඩු අලෙවිකිරීමේ ජාවාරමක නිරත වු සැකකරුවෙකු අත්අඩංගුවට ගෙන තිබේ. පුත්තලම පොලිසියේ නිලධාරීන් කණ්ඩායමක් විසින් මිලිග්‍රෑම් 340ක් පමණ අඩංගු මත් කුඩු පැකට් 31ක් සිය භාරයට ගෙන ඇති බව වාර්තා වේ. දුර ගමන් සේවා බස් රථවල වෙළෙදාමේ නිරතව සිටින පුද්ගලයෙකු මත්කුඩු පැකැට්ටුවක් සමඟ අත්අඩංගුවට ගැනීමෙන් පසු එම ජාවාරම පිළිබඳ තොරතුරු අනාවරණය වී තිබේ. සැකකරු පුත්තලම දිසා අධිකරණය වෙත ඉදිරිපත් කරන බව පොලීසිය පවසයි.", "URL": "https://sinhala.adaderana.lk/news.php?nid=25605", "Category": null, "Parent URL": null}