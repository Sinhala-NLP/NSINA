{"Source": "Adaderana", "Timestamp": "August 24, 2011 07:17 am", "Headline": "කසකස්ථාන රජයෙන් ශ්‍රී ලංකාවට කොන්සල් ජනරාල්වරයෙක්", "News Content": "කසකස්ථාන රජය විසින් ශ්‍රී ලංකාවේ කොන්සල් ජනරාල්වරයා වශයෙන් ඒෂන ද සිල්වා මහතා පත් කර තිබේ. කසකස්ථාන් විදේශ කටයුතු අමාත්‍යාංශය විසින් අදාළ පත්වීම පිරිනමා ඇති බව වාර්තා වේ. මෙතෙක් ශ්‍රී ලංකාවට කසකස්ථානයේ කොන්සල් ජනරාල්වරයෙකු පත් කර නොමැති අතර එම රට විසින් පත් කළ පළමු කොන්සල් ජනරාල්වරයා වන්නේ ඒෂන ද සිල්වා මහතායි. ලෝකයේ දියුණු රටක් ලෙස සැලකෙන කසකස්ථානය ඒක පුද්ගල ආදායම අමෙරිකානු ඩොලර් දොළොස් දහස ඉක්මවා තිබේ.. දෙරට අතර සබඳතා තහවුරු කර ගනිමින් මෙරට සංචාරක ක්‍ෂේත්‍රය දියුණුව සඳහා කටයුතු කරන බව ඒෂන ද සිල්වා මහතා පවසයි.", "URL": "https://sinhala.adaderana.lk/news.php?nid=18268", "Category": null, "Parent URL": null}