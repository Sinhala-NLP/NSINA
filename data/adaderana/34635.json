{"Source": "Adaderana", "Timestamp": "June 4, 2013 06:42 pm", "Headline": "කොමර්ෂල් බැංකුවෙන් ඉතුරුම් අසිරිය දිවයින පුරා", "News Content": "ශ‍්‍රී ලංකාවේ විශාලතම පුද්ගලික බැංකුව වන කොමර්ෂල් බැංකුව විසින් මාසයක් පුරා පවත්වන \"ඉතුරුම් අසිරිය\" වැඩසටහන 2013 ජුනි මස පළමු වෙනි සෙනසුරාදා දියත් කළ අතර බැංකුවේ දිවයින පුරා විහිදුණු සියලුම ශාඛා හා සේවා මධ්‍යස්ථාන උත්සව අසිරියෙන් බැබළුණි. ප‍්‍රථම වරට දිවයින පුරා විහිදුණු කොමර්ෂල් බැංකුවේ සියලුම ශාඛා හා සේවා ස්ථාන 232 ගනුදෙනු කරුවන් සඳහා සෙනසුරාදා දිනයක විවෘත වූ අතර \"ඉතුරුම් අසිරිය\" වැඩසටහන සඳහාම නිර්මාණය කළ විචිත‍්‍ර සැරසිලි යොදා ගනිමින් සියලූම ශාඛා වර්ණවත් ලෙස සරසා තිබිණී. මෙම ප‍්‍රවර්ධන වැඩසටහන දියත් කිරීම සඳහා වෝර්ඞ් පෙදෙස, බම්බලපිටිය, රත්මලාන, කොටහේන, කොට්ටාව, පිළියන්දල, මීගමුව, කළුතර, අවිස්සාවේල්ල, සහ කෑගල්ල යන ශාඛා දහය වෙත බැංකුවේ කළමනාකාර අධ්‍යක්ෂවරයා සහ ප‍්‍රධාන මෙහෙයුම් නිළධාරීවරයා ඇතුළුව බැංකුවේ ජ්‍යෙෂ්ඨ ආයතනික කළමනාකාරීත්වය පුද්ගලිකවම සහභාගී විය. \"ඉතුරුම් ප‍්‍රවර්ධනය කිරීම අපගේ ප‍්‍රධානතම අරමුණ වන නමුත්, \"ඉතුරුම් අසිරිය\" වැඩසටහන තුළින් ගනුදෙනුකරුවන් සමග තිබෙන සුහදත්වය වර්ධනය කරගනිමින් ඔවුන් වෙත තව තවත් සමීප වීමට අවස්ථාවක් අපගේ බැංකු ශාඛා කාර්ය මණ්ඩලය වෙත ලබා දෙනවා.\" යනුවෙන් මේ පිළිබඳව අදහස් දක්වමින් කොමර්ෂල් බැංකුවේ ප‍්‍රධාන මෙහෙයුම් නිළධාරී, ජෙගන් දුරෙයිරත්නම් මහතා පැවසීය. \"මෙය බැංකුව විසින් සපයන බොහෝ මූල්‍ය සේවා පිළිබඳව ගනුදෙනුකරුවන් මනාව දැනුවත් කිරීමට ද හොඳ අවස්ථාවක්.\" ඔහු සඳහන් කළේය. කොමර්ෂල් බැංකුවේ පුද්ගලික බැංකු අංශයේ නියෝජ්‍ය සාමාන්‍යාධිකාරී එස්. රෙන්ගනාදන් මහතා මෙසේ පැවසීය. \"අනාගත අවශ්‍යතාවයන් හා ක‍්‍රියාකාරකම් සඳහා අරමුදල් සම්පාදනය කිරීමට අමතරව ඕනෑම ආර්ථිකයක ඉතුරුම් ඉතාමත් වැදගත් භූමිකාවක් ගන්නවා. මෙම වැඩසටහන තුළින් ලොව හොඳම බැංකු 1000 ට අයත් බැංකුව සමඟ ඉතුරුම් කිරීමට ජනතාවට ඇරයුම් කරන අතරම බැංකුවේ මූල්‍ය සේවා තවත් සවිබල ගන්වමින් තරුණ විධායක නිළධාරීන් හා ව්‍යවසායකයින් වෙනුවෙන් නව ගිණුමක් ආරම්භ කිරීමටද සැලසුම් කර තිබෙනවා.\" මෙම ප‍්‍රවර්ධන වැඩසටහනේ ප‍්‍රතිඵලයක් ලෙස නව ගනුදෙනුකරුවන් බැංකුව වෙත ආකර්ෂණය කර ගැනීමටද බැංකුව බලාපොරොත්තු වන බව ඒ මහතා පැවසීය. බැංකුව පවසන්නේ \"ඉතුරුම් අසිරිය\" වැඩසටහන දියත් කළ සෙනසුරාදා දිනයෙන් පසුව ජුනි මාසයේ තවත් සෙනසුරාදා දිනයන් දෙකකදී තෝරාගත් කොමර්ෂල් බැංකු ශාඛාවල එයට සමාන වැඩසටහන් පැවැත්වීමට කටයුතු කරන බවයි. මෙහිදී, ජුනි 08 වන සෙනසුරාදා වැඩසටහන් පැවැත්වීමට ගාල්ල, මාතර සහ රත්නපුරය යන ශාඛා තෝරාගෙන තිබෙන අතර ජුනි 15 වනදා වැඩසටහන් පැවැත්වීමට යාපනය සහ කිලිනොච්චි ශාඛාත් ජූනි 22 වැඩ සටහන් සඳහා මහනුවර සහ කුරුණෑගල ශාඛා තෝරාගෙන තිබේ. මීට අමතරවල බැංකුවේ අනෙකුත් ශාඛා ජූනි මාසය පුරා ගනුදෙනුකරුවන් සමඟ සම්බන්ධ වීමට විශේෂ වැඩසටහන් සංවිධානය කරනු ඇත. 2013 ජුනි මාසයේදී විවෘත කරන සියලුම නව ගිණුම් සඳහා ATM ඩෙබිඞ් කාඞ් පත් නොමිලේම ලබාදෙන බවත් එම නව ගිණුම් හිමියන්ට ජුනි මාසය පුරාම ත්‍යාග ප‍්‍රදානය කරන බවද බැංකුව කියයි. \"ඉතුරුම් අසිරිය\" වැඩසටහන බැංකුව විසින් මෑත කාලීනව දිවයිනම ආවරණය වන අන්දමින් සංවිධානය කළ විශාලතම ප‍්‍රර්ධන වැඩසටහනයි. මෙම ප‍්‍රවර්ධන වැඩසටහන සඳහා සහාය දීමට බැංකු ශාඛා විසින් වෙන වෙනම ඔවුන්ගේම වැඩසටහන් සංවිධානය කර තිබුණු අතර ජුනි මාසය තුළදී ප‍්‍රදේශයේ ප‍්‍රධාන ආයතන වෙත ගොස් ඉතුරුම් ප‍්‍රවර්ධනය කිරීම වැනි ක‍්‍රියාකාරකම් මේවාට ඇතුළත් වේ. බැංකුවේ ගනුදෙනු කරුවන් වන සුප‍්‍රසිද්ධ පුරවැසියන් මෙම ප‍්‍රවර්ධන සමය තුළදී බැංකුවේ අනිකුත් ගනුදෙනුකරුවන් සමග සිය සුහදත්වය ගොඩනගා ගැනීම සඳහා බැංකු ශාඛා වලට පැමිණීමට බලාපොරොත්තු වේ. ලොව හොඳම බැංකු 1000 අතරට වසර දෙකක් අඛණ්ඩව එක් වූ එකම ශ්‍රී ලාංකික බැංකුව වන කොමර්ෂල් බැංකුව මෙරට විශාලතම පෞද්ගලික බැංකුවද වේ. ශ්‍රී ලංකාව තුළ බැංකු සේවා මධ්‍යස්ථාන 232 ක ජාලයකට සහ 564 ක්වූ දිවයිනේ තනි බැංකුවක් සතු විශාලතම ස්වයංකී‍්‍රය ටෙලර් යන්ත‍්‍ර ජාලයට කොමර්ෂල් බැංකුව හිමිකම් කියයි. ලංකාවේ හොඳම වාණිජ බැංකුව බවට 15 වැනි වරට ග්ලෝබල් ෆයිනෑන්ස් සඟරාවේ ගරු බුහුමනට පාත‍්‍ර වීමටද කොමර්ෂල් බැංකුවට හැකිවූ අතර \"ද බෑන්කර්\", \"ෆයිනෑන්ස් ඒෂියා\", \"යුරෝමනි\" සහ \"ටේ‍්‍රඞ් ෆයිනෑන්ස්\" යන සඟරා විසින් අවස්ථා ගණනාවකදීම ලංකාවේ විශිෂ්ටතම වාණිජ බැංකුව ලෙස කොමර්ෂල් බැංකුව නම්කර ඇත. 2012 වසරේදී බැංකුවේ වත්කම් කළඹ රුපියල් බිලියන 500 ක් ඉක්මවූ අතර බදු වලට පසු ලාභය රුපියල් බිලියන 10 ක් ඉක්මවීමට සමත් විය. කොමර්ෂල් බැංකුවේ කළමනාකාර අධ්‍යක්ෂ සහ ප‍්‍රධාන මෙහෙයුම් නිළධාරි ඇතුළු ජ්‍යෙෂ්ඨ කළමනාකාරිත්වය සහභාගි වූ බැංකුවේ\"ඉතුරුම් අසිරිය\" වැඩසටහනේ ආරම්භක දිනයේ කි‍්‍රයාකාරකම් කීපයක් ඡායාරූප වලින් දැක්වෙයි.", "URL": "https://sinhala.adaderana.lk/news.php?nid=34635", "Category": null, "Parent URL": null}