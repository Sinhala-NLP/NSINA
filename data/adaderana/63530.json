{"Source": "Adaderana", "Timestamp": "August 28, 2016 01:32 pm", "Headline": " ශ්‍රී ලංකා කණ්ඩායමට පහරදුන් ත්‍රස්තවාදීන් 4ක් මරුට", "News Content": "ශ්‍රී ලංකා ක්‍රිකට් කණ්ඩායමට පකිස්ථානයේ ලාහෝර් නගරයේදී 2009 වසරේ ප්‍රහාරයක් එල්ල කළ ත්‍රස්තවාදීන් සිව්දෙනෙකු එරට පොලිස් වෙඩි පහරින් ජීවිතක්ෂයට පත්ව තිබේ. එම ත්‍රස්තවාදීන් සිව්දෙනා පොලීසිය සමග අද (28) අළුයම මනාවා නැමැති ප්‍රදේශයේදී ගැටුමක් ඇති කරගෙන ඇති බව වාර්තා වෙයි.එම ගැටුමේ දී ත්‍රස්තවාදීන් පිරිස පොලිස් වෙඩි පහරින් ජීවිතක්ෂයට පත්ව ඇති බව පොලිස් වාර්තා උපුටා දක්වමින් විදෙස් මාධ්‍ය වාර්තා කරයි. ප්‍රහාරය සඳහා ත්‍රස්තවාදීන් 07 දෙනෙකු පැමිණ තිබේ.2009 වසරේ සිදු වූ ප්‍රහාරයේදී ශ්‍රී ලංකා ක්‍රිකට් කණ්ඩායමේ 07 දෙනෙකු තුවාල ලැබීය. ලාහෝර් නගරයේ ගඩාෆි ක්‍රීඩාංගණය වෙත ශ්‍රී ලංකා කණ්ඩායම ගමන් කරමින් සිටි අතරවාරයේ මෙම ප්‍රහාරය එල්ලවී තිබුණි.", "URL": "https://sinhala.adaderana.lk/news.php?nid=63530", "Category": null, "Parent URL": null}