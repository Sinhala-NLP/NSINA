{"Source": "Adaderana", "Timestamp": "December 8, 2012 10:52 am", "Headline": "අනතුරකින් පොලීසියේ 5ට තුවාලයි", "News Content": "මහනුවර, බලගොල්ල ප‍්‍රදේශයේ මාර්ග බාධකයක් ආසන්නයේ දී සිදුවූ අනතුරකින් පොලිස් නිලධාරීන් 05 දෙනෙකු තුවාල ලබා තිබේ. ඊයේ රාත‍්‍රීයේ මෙම අනතුර සිදුව ඇති බව සඳහන්ය. බලගොල්ල, දිගන විලේජ් ප‍්‍රදේශයේදී ආරක්ෂක රාජකාරීවල නිරතව සිටි පොලිස් නිලධාරීන් 05 දෙනෙකු මෙලෙස තුවාල ලබා ඇත. තුවාල ලැබූවන්ගෙන් තිදෙනෙකු මේවන විට මහනුවර මහරෝහලේ ප‍්‍රතිකාර ලබමින් සිටින බව පොලීසිය කියයි. මෙලෙස අනතුරට ලක්ව ඇත්තේ කටුගස්තොට සහ බලගොල්ල පොලිස් ස්ථානවලට අනුයුක්තව සේවය කරන පොලිස් නිලධාරීන් 05 දෙනෙකි. අනතුර සිදුකළ ලොරි රථයේ රියදුරු පොලීසිය අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=29795", "Category": null, "Parent URL": null}