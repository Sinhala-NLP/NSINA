{"Source": "Adaderana", "Timestamp": "December 3, 2011 02:48 pm", "Headline": "ආබාධිත පුද්ගලයින්ගේ වාහන ගාල් කිරීමට වෙනම ඉඩක්", "News Content": "ආබාධිත පුද්ගලයින්ගේ රථවාහන ගාල් කිරීම සඳහා වෙනමම ස්ථාන නම් කිරීම කෙරෙහි පොලිසියේ අවධානය යොමුව තිබේ. කොළඹ නගරයේ සහ වෙනත් නගරවල රථවාහන ගාල් කරන ස්ථානවලට සමීපව මෙසේ ආබාධිත පුද්ගලයින්ගේ රථවාහන ගාල් කිරීමට ස්ථාන වෙන් කිරීමට නියමිතය. සම්බන්ධයෙන් අදාළ පළාත් පාලන ආයතන සමග සාකච්ඡා කර අවශ්‍ය කටයුතු යොදන බව පොලිස් මූලස්ථානය නිවේදනය කරයි. අදට(03) යෙදෙන ජාත්‍යන්තර ආබාධිත දිනය නිමිත්තෙන් මෙම වැඩපිළිවෙළ ක්‍රියාත්මක කරන බව පොලිස් මූලස්ථානය පවසයි.", "URL": "https://sinhala.adaderana.lk/news.php?nid=20437", "Category": null, "Parent URL": null}