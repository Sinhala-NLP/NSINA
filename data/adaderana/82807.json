{"Source": "Adaderana", "Timestamp": "January 11, 2018 11:14 am", "Headline": "මලෛ මගල් විදුහලේ විදුහල්පතිවරයයි ගුරුවරුයි ඉවත් කරන ලෙස ඉල්ලා උද්ඝෝෂණයක් ", "News Content": "හැටන් කලාප අධ්‍යාපන කාර්යාලය යටතේ පාලනය වන වැලිඔය ඉහළ කොටසේ මලෛ මගල් දෙමළ මහා විද්‍යාලයේ විදුහල්පතිවරයා සහ ආචාර්ය මණ්ඩලය වහාම මාරුකරන ලෙස බලකරමින් එම විදුහලේ අධ්‍යාපනය ලබන සිසු සිසුවියන්ගේ දෙමව්පියන් හා වතුකම්කරුවන් එම විදුහල ඉදිරිපිට අද (11) උදෑසන සිට පාසල වටලා උද්ඝෝෂණයක් ආරම්භ කර තිබේ. අ.පො.ස සාමාන්‍ය පෙළ විෂය දක්වා පන්ති පැවැත්වෙන මෙම විදුහල තුල සිසු සිසුවියන් පන්සියකට ආසන්න ප‍්‍රමාණයක් අධ්‍යාපනය ලබන අතර එම සිසුවියන්ට එහි විදුහල්පතිවරයා සහ ආචාර්ය මණ්ඩලය විසින් නිසි අධ්‍යාපනයක් ලබා නොදෙන බව උද්ඝෝෂණයේ නියැලී සිටින දෙමව්පියන් චෝදනා කරයි. ඊයේ (10) දිනයේ එම විදුහලේ මෙම වසරේ පහේ ශිෂ්‍යත්වයට පෙනි සිටින සිසු සිසුවියන්ට පාසල් වේලාව තුල අධ්‍යාපන කටයුතු සිදු නොකර එම පංති භාර ගුරුවරයා ඇතුළු තවත් ගුරුවන් පිරිසක් විසින් සතුට සාමිචිචියේ යෙදී සිටින අතරතුර එම විදුහලේ පහේ ශිෂ්‍යත්ව විභාගයට පෙනි සිටින සිසුවෙකුගේ පියෙකු විසින් ඒ පිළිබද ප‍්‍රශ්න කිරිමේදි එයට උරන වු ගුරුවරයෙකු විසින් ඔහුට එරෙහිව හැටන් පොලිසියට පැමිණීල්ලක්ද කර ඇති බව උද්ඝෝෂණයේ නියලි එම සිසු සිසුවියන්ගේ දෙමවිපියන් චෝදනා කරයි. මේ සම්බන්ධයෙන් විසදුමක් ලබා දෙන තෙක් මෙම උද්ඝෝෂණ ව්‍යපාරය අඛණ්ඩව පවත්වන බව එම දෙමව්පියන් අවධාරණය කරයි.", "URL": "https://sinhala.adaderana.lk/news.php?nid=82807", "Category": null, "Parent URL": null}