{"Source": "Adaderana", "Timestamp": "May 17, 2013 02:29 pm", "Headline": "සිද්ධමුල්ලේ ව්‍යාපාරිකයෙක් පැහැරගෙන ගිහින්", "News Content": "පිළියන්දල, සිද්ධමුල්ල ප්‍රදේශයේ ව්‍යාපාරිකයෙකු කිසියම් පිරිසක් විසින් පැහැරගෙන ගොස් තිබේ. ඊයේ මේ පැහැර ගැනීම සිදුව ඇති බවට වාර්තා වී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ඒ සම්බන්ධයෙන් අදාළ ව්‍යාපාරිකයාගේ බිරිඳ විසින් පිළියන්දල පොලිස් ස්ථානයට පැමිණිල්ලක් කර ඇති බව පොලිස් මාධ්‍ය ප්‍රකාශක කාර්යාලය කියා සිටියි. මෝටර් රථයකින් පැමිණ මෙම පැහැරගැනීම සිදුකළ බව ව්‍යාපාරිකයාගේ බිරිඳ පොලිසියට සිදුකළ පැමිණිල්ලේ සඳහන් වී ඇත. සිද්ධිය සම්බන්ධයෙන් පිළියන්දල පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=34171", "Category": null, "Parent URL": null}