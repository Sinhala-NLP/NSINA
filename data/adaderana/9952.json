{"Source": "Adaderana", "Timestamp": "August 1, 2010 08:37 am", "Headline": "අතරමංව සිටි එක් කතක් නැවත දිවයිනට ", "News Content": "සෞදි අරාබියාවේ අතරමංව සිටි ශ්‍රී ලාංකික කාන්තාවන් 41 දෙනාගෙන් එක් කාන්තාවක් දිවයිනට ගෙන්වා ගෙන තිබේ. අසනීප තත්ත්වයෙන් පසු වූ ඇය ඊයේ දිනයේ මෙරටට ගෙන්වා ගත් බව විදේශ සේවා නියුක්ති කාර්යාංශය ප්‍රකාශ කරයි. මීගමුව රෝහලට ඇතුළත් කර ඇයට අවශ්‍ය ප්‍රතිකාර ලබා දුන් බව ඔවුන් පවසයි. තවත් අසනීප තත්ත‍්වයේ පසුවන කාන්තාවන් පස් දෙනෙකු ඉදිරි සතියේ දී මෙරටට ගෙන්වා ‍ගැනීමට කටයුතු කරන බව විදේශ සේවා කාර්යාංශය සඳහන් කරයි. පසුගිය අප්‍රේල් මාසයේ මෙම කාන්තාවන් 41 දෙනා සෞදි අරාබියාවේ රැකියාවන් සදහා පිටත්ව ගොස් ඇති අතර ඔවුන්‍ට පොරොන්දු වූ පරිදි රැකියා හිමි වී තිබුණේ නැත. ඔවුන් සෞදි අරාබියාවේ රැඳවුම් කඳවුරක රඳවා සිටින බව පසුගිය දා වාර්තා විය. ඒ අනුව ක්‍රියාත්මක වූ විදේශ සේවා කාර්යාංශය ඔවුන්ට අවශ්‍ය පහසුකම් සැපයීමට කටයුතු කර තිබේ.", "URL": "https://sinhala.adaderana.lk/news.php?nid=9952", "Category": null, "Parent URL": null}