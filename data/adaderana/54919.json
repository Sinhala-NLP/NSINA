{"Source": "Adaderana", "Timestamp": "November 6, 2015 08:54 am", "Headline": "නායයෑමේ අනතුර තවදුරටත්", "News Content": "පවතින අයහපත් කාලගුණික තත්ත්වය හේතුවෙන් දිස්ත්‍රික්ක කිහිපයකට පනවා ඇති නායයෑමේ අනතුරු ඇඟවීම් තවදුරටත් බලපැවැත්වෙන බව ජාතික ගොඩනැගිලි පර්යේෂණ ආයතනය පවසයි.ඒ අනුව බදුල්ල, නුවරඑළිය, කළුතර, ගාල්ල, මාතර, රත්නපුර, කෑගල්ල සහ හම්බන්තොට යන දිස්ත්‍රීක්ක වෙත පනවා ඇති අනතුරු ඇඟවීම් තවදුරටත් බලපැවැත්වෙයි.මේ අතර මධ්‍යම කඳුකරයට ඇද හැළෙන ධාරාණිපාත වර්ෂාව හේතුවෙන් දික්ඔය ඇළ පිටාරගලා ඇති බව අද දෙරණ වාර්තාකරු සඳහන් කළේය.මේ හේතුවෙන් හැටන් දික්ඔය පෝඩයිස් වතුයායේ පදිංචි පවුල් 75ක් පමණ ආරක්ෂිත ස්ථාන වෙත යොමු කර තිබේ.කාලගුණ විද්‍යා දෙපාර්තමේන්තුව සඳහන් කළේ ඉදිරි දින කිහිපය තුළදී ද දිවයිනේ බොහෝ ප්‍රදේශවලට මිලිමීටර් සියය ඉක්මවූ වැසි ලැබීය හැකි බවයි.", "URL": "https://sinhala.adaderana.lk/news.php?nid=54919", "Category": null, "Parent URL": null}