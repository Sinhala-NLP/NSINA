{"Source": "Adaderana", "Timestamp": "April 23, 2011 10:28 am", "Headline": "මාතලේ මැලේරියා රෝගය පැතිර යාමේ අවදානමක්", "News Content": "මාතලේ දිස්ත්‍රික්කය තුළ මැලේරියා රෝගය පැතිර යාමේ අවදානමක් පවතින බව වාර්තා වේ. උකුවෙල රයිතලාවෙල සහ කෝන්ගහවෙල ප්‍රදේශවලින් මැලේරියා රෝගීන් වාර්තා වී ඇති බව ප්‍රදේශයේ සෞඛ්‍ය බලධාරීන් පවසයි. මෙම වසරේ ගතවූ මාස කිහිපය තුළ මාතලේ දිස්ත්‍රික්කයෙන් මැලේරියා රෝගීන් තිදෙනෙකු හමුවී ඇති බව සඳහන්ය. පසුගිය වසරේ දී මාතලේ දිස්ත්‍රික්කයෙන් මැලේරියා රෝගීන් 17 දෙනෙකු වාර්තා වු බව දිස්ත්‍රික් සෞඛ්‍ය අංශ සඳහන් කරයි.", "URL": "https://sinhala.adaderana.lk/news.php?nid=15648", "Category": null, "Parent URL": null}