{"Source": "Adaderana", "Timestamp": "August 26, 2019 09:58 am", "Headline": "අයහපත් කාලගුණය ජීවිත 62ක් බිලි ගනී", "News Content": "සුඩානයට බලපා ඇති අයහපත් කාලගුණික තත්ත්වය හේතුවෙන් පුද්ගලයින් 62 දෙනෙකු මියගොස් ඇති බව විදෙස් වාර්තා සඳහන් කරයි. මීට අමතරව ප්‍රාන්ත 15ක පුද්ගලයින් ලක්ෂ 02ක් පමණ අයහපත් කාලගුණය හේතුවෙන් පීඩාවට පත්ව ඇති බව වාර්තා වෙයි. මේ හේතුවෙන් නිවාස 37,000ක් පමණ සම්පූර්ණයෙන්ම විනාශයට පත්ව ඇති බව එක්සත් ජාතීන්ගේ සංවිධානය පෙන්වා දෙයි. පවතින මෙම අයහපත් කාලගුණික තත්ත්වය එළඹෙන ඔක්තෝබර් මාසයේ අග දක්වා පවතිනු ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=117487", "Category": null, "Parent URL": null}