{"Source": "Adaderana", "Timestamp": "July 24, 2011 11:00 am", "Headline": "කන්ටේනරයේ හැපී දෙදෙනෙක් මරුට -සිව්දෙනෙකුට තුවාලයි", "News Content": "මඩකළපුව -ත්‍රිකුණාමලය ප්‍රධාන පාරේ මුරක්කොට්ටාංජේනේයි ප්‍රදේශයේදී අද(24) උදෑසන සිදුවූ රිය අනතුරකින් පුද්ගලයින් දෙදෙනෙකු මරණයට පත්ව තවත් සිව්දෙනෙකු තුවාල ලබා තිබේ. මඩකළපුව සිට ත්‍රිකුණාමලය දෙසට අධික වේගයෙන් ධාවනය වූ කන්ටේනර් රථයක් පාලනය කරගත නොහැකිව මාර්ගයේ ගමන් කරමින් තිබූ පා පැදි 02 ක ගැටී සහ තවත් පදිකයින් සිව්දෙනෙකු අනතුරට ලක්ව ඇති බව එරාවුර් පොලිසිය පවසයි. අනතුරින් පා පැදිකරුවන් දෙදෙනා මරණයට පත්ව ඇති අතර තුවාල ලැබූ පදිකයින් සිව්දෙනා මඩකළපුව රෝහලට ඇතුළු කර ඇති බව ද පොලිසිය සඳහන් කරයි. සිද්ධිය සම්බන්ධව කන්ටේනර් රථයේ රියදුරු සහ සහයකයා අත්අඩංගුවට ගෙන ඇති අතර එරාවුර් පොලිසිය වැඩිදුර විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=17601", "Category": null, "Parent URL": null}