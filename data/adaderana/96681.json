{"Source": "Adaderana", "Timestamp": "September 25, 2018 12:13 pm", "Headline": "ප්‍රකාශයක් දෙන්න ෆොන්සේකා CID යට", "News Content": "තිරසර සංවර්ධන, වනජීවි හා ප්‍රාදේශීය සංවර්ධන අමාත්‍ය සරත් ෆොන්සෝකා මහතා ප්‍රකාශයක් ලබා දීම සඳහා අපරාධ පරීක්ෂණ දෙපාර්තමේන්තුව වෙත පැමිණ තිබේ. අද(25) දහවල් 12.00 ට පමණ අමාත්‍යවරයා අපරාධ පරීක්ෂණ දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය. මාධ්‍යවේදී කීත් නොයාර් මහතා පැහැරගෙනයාමේ සිද්ධිය සම්බන්ධයෙන් ප්‍රකාශයක් ලබා ගැනීම සඳහා සරත් ෆොන්සේකා අමාත්‍යවරයාට අපරාධ පරීක්ෂණ දෙපාර්තමේන්තුවට පැමිණෙන ලෙස මීට පෙර දැනුම් දී තිබුණි. ඒ අනුව ෆොන්සේකා අමාත්‍යවරයාගෙන් මෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව ප්‍රකාශ සටහන් කර ගන්නා දෙවන අවස්ථාව මෙය වෙයි.", "URL": "https://sinhala.adaderana.lk/news.php?nid=96681", "Category": null, "Parent URL": null}