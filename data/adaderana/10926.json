{"Source": "Adaderana", "Timestamp": "September 17, 2010 03:27 pm", "Headline": "49 ක් රෝහලේ-4 ක් කොළඹට මාරුකර එවයි", "News Content": "කරදියනාරු පොලිස් ස්ථානයේ සිදුවූ පිපුරුමෙන් තුවාල ලැබූ 49 දෙනෙකු මේ වන විට මඩකළපුව මූලික රෝහලේ ප්‍රතිකාර ලබන බව රෝහල් ආරංචි මාර්ග පවසයි. මඩකළපුව කරදියනාරු පොලිස් ස්ථානයේ සිදුවු පිපිරීමෙන් තුවාල ලැබු සිව් දෙනෙකු ගුවන් මගින් කොළඹට ගෙන ඒමට කටයුතු යොදා ඇති බව යුද හමුදා ප්‍රකාශක මේජර් ජෙනරාල් උභය මැදවල මහතා කියා සිටියේය. අසාධ්‍යය තත්ත්වයේ පසුවු සිව් දෙනෙකු මෙලෙස ගුවන් මගින් ගෙන ඒමට පියවර ගත් බව ඔහු සඳහන් කළේය.. මිය ගිය පුද්ගලයින් 9 දෙනෙකුගේ මෘත ශරීර රෝහලේ තැන්පත් කර ඇති බව ද සඳහන් වේ.", "URL": "https://sinhala.adaderana.lk/news.php?nid=10926", "Category": null, "Parent URL": null}