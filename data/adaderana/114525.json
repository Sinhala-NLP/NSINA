{"Source": "Adaderana", "Timestamp": "July 19, 2019 07:23 pm", "Headline": "මහා සංඝරත්නයට අපහාස කළ රාජ්‍ය ඇමති රන්ජන් දෙපා වැඳ සමාව ගනී", "News Content": "රාජ්‍ය අමාත්‍ය රන්ජන් රාමනායක මහතා අද අස්ගිරි පාර්ශවයේ මහා නායක හා අනු නායක හිමිවරුන් ඉදිරියේ සමාව අයැඳ සිටියේය. ඔහු සඳහන් කළේ, තම ප්‍රකාශයෙන් කිසියම් වැරැද්දක් මහා සංඝරත්නයට වූයේ නම් ඊට සමාව දෙන ලෙසයි. අස්ගිරි පාර්ශ්වය සිදුකළ කැදවීමට අනුව රාජ්‍ය අමාත්‍ය රන්ජන් රාමනායක මහතා අද(19) මහනුවර අස්ගිරි මහා විහාරය වෙත පැමිණියේය. එහිදී අස්ගිරි පාර්ශ්වයේ මහ නා හිමියන්, අනු නා හිමිවරුන් සහ කාරක සංඝ සභාව සමඟ පැවති සාකච්ඡාවකින් අනතුරුව රාජ්‍ය අමාත්‍යවරයා මහා සංඝරත්නයෙන් සමාව අයැද සිටියේය. මේ අතර රාජ්‍ය අමාත්‍ය රන්ජන් රාමනායක මහතා මහා සංඝරත්නය පිළිබඳ කළ ප්‍රකාශය සම්බන්ධයෙන් අදත් මහජන නියෝජිතයන් සහ ආගමික නායකයින් මෙලෙස අදහස් පළ කළේය. කුරුණෑගල රදගු රුහැරල් ඇන්තනී පෙරේරා හිමිපාණන් මේ බව පැවසීය. “දේශපාලනඥයින් ආගමික සංහිඳියාව වෙනුවෙන්. කටයුතු කළ යුතු අතර එය අවහිර නොකළ යුතුයි“ රුහුණු රට භික්ෂු පෙරමුණේ ලේඛකාධිකාරී පූජ්‍ය පරදූවේ ජිනරතන හිමියන් මේ බව පැවසීය. “බෞද්ධ හා අබෞද්ධයින් අතර ගැටුමක් නිර්මාණය කරන්න. කතෝලික පිරිස් හා දෙමළ සංවිධාන විරසක කරන්න හදනවා යථාර්ථය සංවිධානයේ මහ ලේකම් ශ්‍රාස්ත්‍රපති පූජ්‍ය කිරිඉබ්බන්ආර විජිත හිමියන් මේ බව පැවසීය. “මහා සංඝරත්නය තීන්දුවක් අරගෙන තිබෙනවා. මේ ප්‍රකාශය රන්ජන්ගේ ප්‍රකාශයක්ද. විදේශ බලවේගයක්ද පිළිබඳ සැක මතුවෙනවා. රන්ජන් රාමනායක මතක තබා ගත යුතුයි. මහජනතාව ඔබට ඡන්දය දෙන්නේ නැහැ. මේ අය පාර්ලිමේන්තු යවලා අපි වැරැද්දක් කළා. මහා සංඝරත්නයේ වැරදි හොයන්න. ඔහු බුදු හාමුදුරුවෝ නොවෙයි. සංඝරත්නයේ ලිංගිකත්වය පිළිබඳ සාකච්ඡා කිරීමට පෙර. ඔබේ ලිංගිකත්වය පිළිබඳ අපත් හොඳට දන්නවා. අසූචි එක්ක නැගිටින රන්ජන්ට අපි කියන්නේ. අනිත් අයගේ ඇඟේ අසූචි ගාන්න එපා“", "URL": "https://sinhala.adaderana.lk/news.php?nid=114525", "Category": null, "Parent URL": null}