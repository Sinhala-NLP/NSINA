{"Source": "Adaderana", "Timestamp": "July 5, 2010 01:01 pm", "Headline": "විල්පත්තුවේ ගාස්තු අඩු කරන්නැයි ඉල්ලීමක්", "News Content": "විල්පත්තු ජාතික වනෝද්‍යානය නැරඹීමට පැමිණෙන විදෙස් සංචාරකයින්ගෙන් වන ජීවි දෙපාර්තමේන්තුව ප්‍රවේශ පත්‍ර සඳහා අය කරන ගාස්තුව අඩු කළ යුතු බව විල්පත්තු ජාතික ජීප් රථ හිමියන්ගේ සංගමය පවසයි. වනෝද්‍යානය නැරඹීම සඳහා පැමිණෙන දේශීය සංචාරකයකුගෙන් රුපියල් 60 ක මුදලක් අය කරන බව ඔවුන් පෙන්වා දෙයි. එහෙත් විදේශීය සංචාරකයෙකුගෙන් රුපියල් 2000 කට ආසන්න මුදලක් ප්‍රවේශ පත්‍ර සඳහා අය කර ගන්නා බව වාර්තා වේ. මේ නිසා බොහෝ සංචාරකයන් වනෝද්‍යානය අසලට පැමිණ යළි හැරී යන බව විල්පත්තු ජාතික ජීප් රථ හිමියන්ගේ සංගමය පෙන්වා දෙයි. මේ තත්ත්වය මත තමන් ද දුෂ්කරතාවයට පත් ව ඇතැයි පෙන්වා දෙන එම සංගමය සංචාරකයන් වැඩි වශයෙන් ගෙන්වා ගැනීම සඳහා වන ජීවි දෙපාර්තමේන්තුව පියවර ගත යුතු බව කියා සිටියි.", "URL": "https://sinhala.adaderana.lk/news.php?nid=9410", "Category": null, "Parent URL": null}