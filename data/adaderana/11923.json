{"Source": "Adaderana", "Timestamp": "November 4, 2010 08:34 am", "Headline": "ප්‍රබලම පක්ෂය ලෙස කෙටිකලකින් එජාපය කරළියට එනවා", "News Content": "මෙරට ප්‍රබලතම පක්ෂය වශයෙන් නැවතත් එක්සත් ජාතික පක්ෂය තවත් කෙටිකාලයකින් දේශපාලන කරළියට පිවිසෙන බව එම පක්ෂයේ සභාපති ගාමිණි ජයවික්‍රම පෙරේරා මහතා පවසයි. පක්ෂ අභ්‍යන්තරයේ පවතින මතවාදි ගැටුම් සමථයකට පත්කර ගනිමින් පක්ෂය ජයග්‍රාහී මාවතකට අවතීර්ණ වී ඇති බව ඔහු සඳහන් කළේය. පක්ෂයේ බ්ම් මට්ටමටම ශක්තිමත් කර ගැනීම සඳහා ආරම්භ කර ඇති ග්‍රාම චාරිකා වැඩසටහන අඛණ්ඩව ඉදිරියටත් ක්‍රියාත්මක කරන බව අද දෙරණ වෙත අදහස් දක්වමින් ඔහු එහිදි වැඩිදුරටත් කියා සිටියේය. මේ තුළින් එක්සත් ජාතික පක්ෂය ගම් මටටමින් කටයුතු කිරීමේ ආරම්භයක් ලෙස මෙම ග්‍රාම චාරිකා වැඩ සටහන ජයවික්‍රම මහතා හඳුන්වා දුන්නේය.", "URL": "https://sinhala.adaderana.lk/news.php?nid=11923", "Category": null, "Parent URL": null}