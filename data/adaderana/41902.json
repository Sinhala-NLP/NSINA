{"Source": "Adaderana", "Timestamp": "March 19, 2014 09:42 am", "Headline": "හබරණ අනතුරකින් යතුරු පැදිකරුවෙක් මරුට", "News Content": "හබරණ - පොළොන්නරුව මාර්ගයේ 35වන කිලෝමීටර් කණුව අසළ දී සිදුවු රිය අනතුරකින් පුද්ගලයෙකු මියගොස් තිබේ. වෑන් රථයක් සහ යතුරු පැදියක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් යතුරු පැදිකරු සහ වෑන් රථයේ රියදුරු තුවාල ලබා ඇති අතර දඹුල්ල රෝහලට ඇතුළත් කිරීමෙන් පසු යතුරුපැදිකරු මියගොස් ඇත. මියගොස් ඇත්තේ 24 හැවිරිදි ගල්නෑව, අවුකන ප්‍රදේශයේ පදිංචිව සිටි පුද්ගලයෙකි. හබරණ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41902", "Category": null, "Parent URL": null}