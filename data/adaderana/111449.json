{"Source": "Adaderana", "Timestamp": "June 6, 2019 12:57 pm", "Headline": "කෝවිලේ පිළිමයෙන් ගලා යන්නේ රුධිරය ද ?", "News Content": "වවුනියාව,සුන්දරපුරම්,නාගතම්බිරාන් කෝවිලේ පිළිමයක නේත්‍රාවලින් රුධිරය වැනි යමක් ගලා යන බව ප්‍රදේශවාසීන් පවසති. ප්‍රදේශවාසීන් පැවසූවේ ඊයේ(05) දිනයේ අදාළ පිළිමයේ නේත්‍රාවලින් මෙම රතු පාට දියරය ගැලීම පටන් ගෙන ඇති බවයි. එම රතු පැහැ දියරය පිස දැමුවද නැවත නැවතත් පැමිණෙන බවද අදාළ පිරිස කියා සිටියේය. පවතින තත්වය හමුවේ කෝවිලේ පිළිමය දැක බලා ගැනීමට ප්‍රදේශවාසීන් පැමිණෙමින් සිටින බව ද අප වාර්තාකරු පවසයි.", "URL": "https://sinhala.adaderana.lk/news.php?nid=111449", "Category": null, "Parent URL": null}