{"Source": "Adaderana", "Timestamp": "June 10, 2012 03:05 pm", "Headline": " නීති විරෝධී ලෙස ගවයින් ගෙන ගිය තිදෙනෙක් දැලේ", "News Content": "නීතිවිරෝධී ලෙස ගවයින් ප්‍රවාහනය කරමින් සිටි පුද්ගලයින් තිදෙනෙකු පොළොන්නරුව පොලිසිය විසින් අත්අඩංගුවට ගෙන තිබේ. ලොරි රථයකින් ගවයින් 12 දෙනෙකු ප්‍රවාහනය කරමින් සිටියදී මෙම සැකකරුවන් අත්අඩංගුවට ගෙන ඇති බව සඳහන්ය. එහිදී ගවයින් ප්‍රවාහනය කිරී‍මට ආධාර අනුබල දීමේ වරදට යතුරුපැදියක් සමග තවත් පුද්ගලයින් දෙදෙනෙකු ද අත්අඩංගුවට ගෙන තිබේ. පොළොන්නරු‍ව පොලිසිය කියා සිටියේ අත්අඩංගුවට ගත් සැකකරුවෙකු එම අවස්ථාවේ පොලිස් නිලධාරීන්ට රුපියල් 31,000 ක අල්ලස් මුදලක් ලබාදී මිදී යාමට උත්සාහ කළ බවයි. එහිදී එම මුදල ද පොලිස් භාරයට ගෙන ඇති අතර සැකකරුවන් සහ අදාළ දේපළ අධිකරණයට ඉදිරිපත් කිරීමට නියමිත බව පොළොන්නරුව පොලිසිය සඳහන් කරයි.", "URL": "https://sinhala.adaderana.lk/news.php?nid=24910", "Category": null, "Parent URL": null}