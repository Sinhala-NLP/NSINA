{"Source": "Adaderana", "Timestamp": "May 20, 2010 02:18 pm", "Headline": "අන්තරෙන් විරෝධතාවයක්", "News Content": "සම සෞඛ්‍ය විද්‍යා පීඨවල පාඨමාලා කාලය වසර 04 සිට වසර 03 දක්වා අඩු කිරීමට එරෙහිව උද්ඝෝෂණයක නිරත වන බව අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතා පවසයි. මීට සමාගාමීව විහාර මහා දේවී උද්‍යානය අසල සිට උසස් උධ්‍යාපන අමාත්‍යාංශය දක්වා විරෝධතා පා ගමනක් සංවිධානය කර ඇති බව ද ඔහු සඳහන් කරයි. අද සිට එම අමාත්‍යාංශය ඉදිරි පිට අඛණ්ඩ සත්‍යග‍්‍රාහයක නිරත වන බවද උදුල් පේ‍්‍රමරත්න මහතා කියා සිටියි. මෙම විරෝධතාවට වෘත්තිය සමිති නියෝජිතයන්ද එක්ව සිටින බව හෙතෙම පවසයි.. කෙසේ වෙතත් පසුගියදා උසස් අධ්‍යාපන අමාත්‍ය එස්.බී.දිසානායක මහතා කියා සිටියේ අධිකරණ තීන්දුවක් මත අදාළ පාර්ශවයන්ගේ එකගතාවයෙන් සම සෞඛ්‍ය විද්‍යා පීඨ වල පාඨමාලාව වසර 03 දක්වා අඩු කිරීමටත් විශේෂ උපාධිය වසර 04 ක කාලයට සීමා කිරිමටත් තීරණය කළ බවයි.", "URL": "https://sinhala.adaderana.lk/news.php?nid=8521", "Category": null, "Parent URL": null}