{"Source": "Adaderana", "Timestamp": "July 27, 2019 04:33 pm", "Headline": "CIDය ෂාෆිගේ වත්කම් හෙළි කරන්නේ නැතිනම් අපි කරනවා-රතන හිමි", "News Content": "වෛද්‍ය මොහොමඩ් ෂාෆිගේ වත්කම් සම්බන්ධයෙන් විධිමත් පරීක්ෂණයක් අපරාධ පරීක්ෂණ දෙපාර්තමේන්තුව සිදු නොකරන්නේ, ඔහුගේ වත්කම් හෙලි කිරීමට තමන් සූදානම් බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසයි. කොළඹ දී අද කැඳවා තිබූ මාධ්‍ය හමුවකට එක් වෙමින් උන්වහන්සේ මේ අදහස් පල කළේය. මව්වරු වන්ද්‍යාභාවයට පත් කර ඇති ආකාරය පරීක්ෂා කිරීමට විධිමත් තාක්ෂණික උපකරණ ගෙන්විය නොහැකිනම් ඒ සඳහා ඇති දියුණුම උපකරණය මහජන ආධාරයෙන් මහ රෝහලට ලබා දීමට කටයුතු කරමින් සිටින බව රතන හිමියන් ප්‍රකාශ කරයි. වෛද්‍ය සංගමය ඉදිරිපත් කරන කරුණුවලට වඩා වෙනස් ඥාණයක් නීතිපති දෙපාර්තමේන්තුවේ නියෝජ්‍ය සොලිස්ටර් ජනරාල්වරයාට හෝ නියෝජ්‍ය නීතිපතිවරයාට හෝ තිබේදැයි උන්වහන්සේ ප්‍රශ්න කර සිටියි.", "URL": "https://sinhala.adaderana.lk/news.php?nid=115143", "Category": null, "Parent URL": null}