{"Source": "Adaderana", "Timestamp": "September 4, 2019 12:44 pm", "Headline": "දේශපාලඥයාට වඩා ඉදිරියෙන් ජනතාව සිටිය යුතුයි-ඇල්ලේ ගුණවංශ හිමි", "News Content": "ජනතාව දේශපාලනඥයින්ට විධානය කිරිමේ ශක්තිය ඇති කර ගත යුතු බව පූජ්‍ය ඇල්ලේ ගුණවංශ හිමි පවසයි. ඊයේ(03) මාධ්‍ය වෙත අදහස් දක්වමින් පූජ්‍ය ඇල්ලේ ගුණවංශ හිමි ප්‍රකාශ කළේය. අගමැතිවරයා හා විරුද්ධ පක්ෂය විවිධ ප්‍රකාශ කරමින් සිටින බවත් පැවසු උන්වහන්සේ‍්, දේශපාලඥයාට වඩා ඉදිරියෙන් ජනතාව සිටිය යුතුයි යනුවෙන් ද මෙහිදී පැවසීය. ජනතාවට ප්‍රශ්න පිළිබඳ හොඳ අත්දැකීම් ඇති බවත්, ඔවුන් දේශපාලඥයින්ට වඩා ඉහළින් සිට ඔවුන්ට විධානය කිරීමේ හැකියාව ඇති කර ගත යුතු බවත් උන් වහන්සේ වැඩිදුරටත් කියා සිටියේය. මෙවර පක්ෂ හෝ පුද්ගලයෝ නොව රට ජයග්‍රහණය කිරීමට බුද්ධිමත්ව පෙළ ගැසිය යුතු බවත් පැවසු ගුණවංශ හිමියන්, පංච මහා ප්‍රතිපත්ති පිළිගන්නා අපේක්ෂකයෙක්ට උදව් කිරීමට බලාපොරොත්තු වන බවත් පැවසීය. මෙතෙක් කිසිදු දේශපාලන පක්ෂයක් ප්‍රතිපත්ති ප්‍රකාශනයක් ඉදිරිපත් කර නොමැති බවත් පැවසු උන්වහන්සේ, ජනතාවට වෙනදා මෙන් හැසිරෙන් නැතුව ඉතා බුද්ධිමත්ව කටයුතු කරන්නැයි ද කියා සිටියේය.", "URL": "https://sinhala.adaderana.lk/news.php?nid=118250", "Category": null, "Parent URL": null}