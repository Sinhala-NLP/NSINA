{"Source": "Adaderana", "Timestamp": "August 31, 2019 06:07 am", "Headline": "ආඬිගම නිවාස කිහිපයකට සුළඟින් හානි", "News Content": "හදිසියේ හමා ගිය සුළඟකින් ආණමඩුව,ආඬිගම ප්‍රදේශයේ නිවාස කීපයකට හානි සිදුවී ඇත. අද (31) අළුයම 1.00 ට පමණ මෙම තත්ත්වය ඇති වී ඇත. සුළග හේතුවෙන් ආඩිගම - බුද්ධි දසුන් ගම සහ ගරායක්ගම යන ප්‍රදේශවල පිහිටි නිවාස වලට හානි සිදුවී ඇත. දැනට ලැබී ඇති තොරතුරු අනුව නිවාස 07කට පමණ හානි සිදුවී ඇත. මෙහිදී කුඩා දරුවෙකුද තුවාල ලබා ඇති අතර, දරුවා ප්‍රතිකාර සඳහා ආණමඩුව දිසා රෝහලට ඇතුළත් කර ඇත. ගස් කඩැ වැටීම හේතුවෙන් ප්‍රදේශයේ විදුලියද විසන්ධි වී ඇත. කඩා වැටී ඇති ගස් ඉවත් කිරීම පුත්තලම යුධ හමුදා නිලධාරීන්ගේ සහාය ඇතිව සිදු කරන බව වාර්තා වෙයි.", "URL": "https://sinhala.adaderana.lk/news.php?nid=117904", "Category": null, "Parent URL": null}