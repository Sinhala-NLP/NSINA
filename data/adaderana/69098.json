{"Source": "Adaderana", "Timestamp": "February 4, 2017 08:54 am", "Headline": "  අතුරුගිරිය ඝාතනය-සැකකරුවන් 2ක් මාට්ටු ", "News Content": "පුද්ගල ඝාතනයක් සම්බන්ධයෙන් සිදුකළ පරීක්ෂණයකට අදාළව සැකකරුවන් දෙදෙනෙකු මිරිහාන විශේෂ අපරාධ විමර්ශන ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබේ.පසුගිය ජනවාරි මස 17 වන දින අතුරුගිරිය, මොරටුහේන ප්‍රදේශයේදී පුද්ගලයෙකු ඝාතනය කර තිබුණි.සැකකරුවන් විසින් ඝාතනය සඳහා භාවිතා කළ යතුරුපැදියක්, ජංගම දුරකථනයක් ඇතුළු උපකරණ කිහිපයක් ද පොලීසිය බාරයට ගෙන ඇති අතර ඔවුන් 24 හා 29 හැවිරිදි කඩුවෙල ප්‍රදේශයේ පදිංචිකරුවන් දෙදෙනෙක් බව සඳහන්ය.අත්අඩංගුවට ගත් සැකකරුවන් අද (04) දින කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69098", "Category": null, "Parent URL": null}