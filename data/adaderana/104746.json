{"Source": "Adaderana", "Timestamp": "February 21, 2019 11:59 am", "Headline": "ක්‍රිස් ගේල්ගෙන් ක්‍රිකට් වාර්තාවක්", "News Content": "නව ජාත්‍යන්තර තරග වාර්තාවක් පිහිටුවිමට බටහිර ඉන්දීය කොදෙව් ක්‍රිකට් කණ්ඩායමේ සුපිරි ක්‍රිඩක ක්‍රිස් ගේල් සමත්ව තිබේ. ඒ ජාත්‍යන්තර ක්‍රිකට් තරඟවලදී වැඩිම 06 පහර සංඛ්‍යාවක් වාර්තා කළ ක්‍රිඩකයා බවට පත්වෙමිනි. එංගලන්ත කණ්ඩායම සමඟ ඊයේ(21) පැවැති එක්දින ක්‍රිකට් තරඟයේදී ක්‍රිස් ගේල් 06 පහර 12ක් රැස්කිරීමට සමත් වූ අතර එම 06 පහර සංඛ්‍යාවත් සමග ජාත්‍යන්තර තරඟවලදී ඔහු විසින් රැස්කළ 06 පහර සංඛ්‍යාව 477 දක්වා ඉහල ගොස් තිබේ. ජාත්‍යන්තර තරගවලදී 06 පහර 476ක් රැස්කරමින් පාකිස්ථාන ක්‍රිඩක සයිඩ් අෆ්රිඩ් තැබූ වාර්තාව මෙලෙස ගේල් විසින් බිද හෙළීමට සමත් වුණි. 39 හැවිරිදි ක්‍රිස් ගේල් ඉදිරි ලෝක කුසලාන ක්‍රිකට් තරඟාවලියෙන් අනතුරුව ජාත්‍යන්තර එක්දින පිටියෙන් සමුගැනිමට ද තීරණය කර තිබේ.", "URL": "https://sinhala.adaderana.lk/news.php?nid=104746", "Category": null, "Parent URL": null}