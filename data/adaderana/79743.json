{"Source": "Adaderana", "Timestamp": "November 11, 2017 11:35 am", "Headline": " පිස්තෝලෙකුයි-අත්බෝම්බෙකුයි එක්ක තවත් 2ක් හික්කඩුවේදී පොලිස් දැලේ", "News Content": "හික්කඩුව, කටුදම්පේ පාර, පිංකන්ද ප්‍රදේශයේදී පිස්තෝලයක් සහ ජීව අත්බෝම්බයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරීන්ට ලද තොරතුරක් මත ක්ෂණික මාර්ග බාධක යොදවා පුද්ගලයින් පරීක්ෂා කිරීමේදී එම මාර්ග බාධය හරහා ගමන් කිරීමට පැමිණි යතුරුපැදික් පරීක්ෂා කිරීමේදී අදාළ පිස්තෝලය සහ ජීව අත්බෝම්බය සොයා ගත් බව පොලීසිය පැවසුවේය. එහිදී ඔවුන් සතුව තිබී මයික්‍රෝ වර්ගයේ පිස්තෝලයක්, එම් උණ්ඩ 04ක් ජීව අත්බෝම්බයක් සොයාගෙන තිබේ. අත්අඩංගුවට ගත් සැකකරුවන් 28 හැවිරිදි සහ 38 හැවිරිදි හික්කඩුව ප්‍රදේශයේ පදිංචි පුද්ගලයින් දෙදෙනෙකි. සැකකරුවන් ගාල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර හික්කඩුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79743", "Category": null, "Parent URL": null}