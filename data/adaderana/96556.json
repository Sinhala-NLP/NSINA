{"Source": "Adaderana", "Timestamp": "September 22, 2018 07:49 pm", "Headline": "නුවරඑළියේ සංචාරයට පැමිණි තරුණයින් 24 ක් අත්අඩංගුවට", "News Content": "සති අන්ත දිර්ඝ නිවාඩුවට හැටන් මාර්ගය ඔස්සේ නුවරඑලිය සංචාරය සදහා පැමිණි තරුණයන් 24 දෙනෙකු සැකපිට පොලිස් අත්අඩංගුවට ගත් බව හැටන් මුලස්ථාන ප්‍රධාන පොලිස් පරික්ෂක එන්.ජෙ.එල්.ජමිල් මහතා පැවසීය. හැටන් දුෂණ මර්ධන ඒකකයේ නිලධාරින් විසින් හැටන් කොළඹ ප්‍රධාන මාර්ගයේ හැටන් මල්ලිඅප්පු ප්‍රදේශයේදි අද (22) උදැසන සිට පස්වරු 6 දක්වා හදිසි වැටලිමකදි මෙම තරුණයන් සැකපිට අත්අඩංගුවට ගැනිමට හැකි වි තිබේ. සැකපිට අත්අඩංගුවට ගත් තරුණයන් 23 සන්තකයේ ගංජා ලග තබා ගැනිම චෝදනා යටතේ තවත් තරුණයන් දෙදෙනෙකු සන්තකයේ නිති විරෝධි දුම්වැටි ලග තබා ගැනිම යටතේත් අත්අඩංගුවට ගත් බවයි හැටන් පොලීසිය පවසයි. අත්අඩංගුවට ගත් සැකකරුවන් අවුරුදු 20-25 අතර වයස් කාණ්ඩවල පසුවන අය බවත්,ඔවුන් කොළඹ ,ගාල්ල,මාතර ,මහනුවර ඇතුළු දිවයිනේ විවිධ ප්‍රදේශවල පදිංචිකරුවන් බවයි හැටන් පොලීසිය කියා සිටියේය. සැකකරුවන් 23 සන්තකයේ තිබි කේරල ගංජා මිලිග්රුම් 45200 අත්අඩංගුවට ගෙන ඇති අතර අත්අඩංගුවට ගත් සැකකරුවන් හෙට (23) හැටන් මහෙස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=96556", "Category": null, "Parent URL": null}