{"Source": "Adaderana", "Timestamp": "May 21, 2019 09:15 am", "Headline": "අභයදානය ලැබුණු එළ ගවයින්", "News Content": "වැල්ලවාය තෙලුල්ල බෝධිරුක්ඛාරාම විහාරස්ථානයේ දී වෙසක් පොහෝ දිනට සමගාමිව මරණයට කැප වූ එළ ගවයින් දහතුන් දෙනෙකු නිදහස් කර තිබේ. එම ගවයින් ප්‍රදේශයේ දුප්පත් පවුල් වලට භාර දීමේ උතුම් පුණ්‍යකර්මයක්ද පැවැත්වීනි. මෙම උතුම් සත්ක්‍රියාව රත්මලාන පරමධම්ම චේතිය පිරිවෙනෙහි විහාධිපති අචාර්ය මාහිටිපේ විමලසාර හිමිගේ අනුසාසනා පරිදි මෙම පුණ්‍යකර්මය සිදු කර ඇත. මෙහිදී එම ගවයින් නිදහස් කර ගැනිම වෙනුවෙන් ගවයින්ගේ සාමාන්‍ය වටිනාකමට වඩා අධික මුදලක් ගෙවා මෙම ගවයින් නිදහස් කරගත් බව සංවිධායකයින් පවසා තිබේ. ඉදිරි දින වලදීද තවත් ගවයින් කිහිප දෙනෙකුම නිදහස් කර අසරන පවුල් වෙත ලබා දෙන බව සංවිධායකයින් වැඩි දුරටත් ප්‍රකාශ කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=110339", "Category": null, "Parent URL": null}