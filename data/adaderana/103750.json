{"Source": "Adaderana", "Timestamp": "February 6, 2019 06:28 am", "Headline": "දින දෙකක් රැක සිට අහිමි කළ ජීවිතය වෙනුවෙන් 6කට දඩ ", "News Content": "විල්පත්තුව ජාතික වනෝද්‍යානයේ මුවකු මැරිමට වරදකරුවන් වු හය දෙනෙකුට රුපියල් දෙලක්ෂ හතලිස් දහසක දඩ මුදලක් නියම කිරීමට පුත්තලම අතිරේක මහෙස්ත්‍රාත් ළහිරු එන්. සිල්වා මහතා නියෝග කර තිබේ. මෙසේ වරදකරුවන් වී ඇත්තේ වනාතවිල්ලුව කරතිව් ප්‍රදේශයේ පදිංචි පුද්ගලයින් 6 දෙනෙකි. මොවුන් විල්පත්තුව ජාතික වනෝද්‍යානයට අනවසරයෙන් ඇතුල් වි විල්පත්තුව දකුණු මායිමේ පිහිටි මොරොන්දන්වේලි ප්‍රදේශයේ දී මුවකු වෙඩි තබා මරා මස් කරමින් සිටියදි එළුවන්කුලම උද්‍යාන පිවිසුමේ වනජීවි කාර්යාලයේ නිලධාරින් සිදුකල වැටලිමකදි අත්අඩංගුවට ගැනිමට හැකිව තිබු බව පැවසෙයි. අත්අඩංගුවට ගත් සැකකරුවන් කරතිව් ප්‍රදේශයේ සිට පැමිණ වනෝද්‍යානයට ඇතුල් වි තිබු බවත් එහි දින දෙකක් රැදි සිටිමින් ඇති බව වන ජීවි නිලධාරින් පවසයි. අත්අඩංගුවට ගත් සැකකරුවන් හය දෙනා වයස අවුරුදු 28, 35 , සහ 60 සිමාවල පසුවන බව සඳහන් වෙයි. පුත්තලම අධිකරණයට ඉදිරිපත් කිරීමේන් පසුව වරද පිළිගැනිමේන් පසුව එක් අයකුට රුපියල් 40,000 බැගින් වරදකරුවන් හය දෙනාට රුපියල් දෙලක්ෂ හතලිස් දහසක මුදලක් ගෙවිමට පුත්තලම අතිරේක මහෙස්ත්‍රාත්වරයා ඊයේ(05) නියම කර තිබේ. වැටලිමට එළුවන්කුලම උද්‍යාන පිවිසුමේ ස්ථාන භාර නිලධාරි අඩවි ආරක්ෂක පී.ඩි.එල්. නිශාන්ත මහතා සමඟ වන සත්ව නියාමක එම්.පී.එල්.එස්.මාරසිංහ,එස්.ඩි, උදයංග කේෂ්ත්‍ර සහායක සනත් ප්‍රියන්ත ,ඒ.ඒ.එම්.අස්ලම් යන නිලධාරින් වැටලිමට එක්ව තිබුණි.", "URL": "https://sinhala.adaderana.lk/news.php?nid=103750", "Category": null, "Parent URL": null}