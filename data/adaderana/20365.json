{"Source": "Adaderana", "Timestamp": "November 30, 2011 01:24 pm", "Headline": "හම්බන්තොට වරායේ ගල බිඳියි", "News Content": "හම්බන්තොට වරායේ පිවිසුම් මාර්ගය ආශ්‍රිතව පැවති ගල්කුළ සාර්ථකව බිඳ දැමීමට හැකිවී ඇතැයි වරාය බාර ප්‍රධාන ඉංජිනේරු ඒ.ජී.අයි.එල් හේවාගීගන මහතා සඳහන් කරයි. මේවන විට එහි ගල් කැබලි ඉවත් කරමින් සිටින බව හෙතෙම අද දෙරණට කියා සිටියේය. හම්බන්තොට වරාය ඉදි කළද ඊට නෞකා ඇතුළුවිය නොහැකි ලෙස මුහුදේ දැවැන්ත ගල් පර්වතයක් පැවති බව අනාවරණය වී තිබිණි.", "URL": "https://sinhala.adaderana.lk/news.php?nid=20365", "Category": null, "Parent URL": null}