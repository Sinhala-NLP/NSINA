{"Source": "Adaderana", "Timestamp": "July 26, 2012 08:29 am", "Headline": "නීතිවිරෝධීව රට පනින්න හැදූ 7 ක් දැලේ", "News Content": "නීතිවිරෝධී අයුරින් විදෙස් ගතවීමට සූදානම්ව සිටි පුද්ගලයින් 7 දෙනෙකු හලාවත ප්‍රදේශයේ දී අත්අඩංගුවට ගෙන තිබේ. එම ප්‍රදේශයේ ලැඟුම්හලක සිටිය දී හලාවත පොලිසියේ නිලධාරීන් කණ්ඩායමක් විසින් මෙම පිරිස අත්අඩංගුවට ගෙන ඇති බව සඳහන්ය. ත්‍රිකුණාමලය, හලාවත සහ පුත්තලම යන ප්‍රදේශවල පදිංචිකරුවන් පිරිසක් මෙලෙස අත්අඩංගුවට පත්වී ඇතැයි පොලීසිය පවසයි. සැකකරුවන් අද (26) හලාවත මහේස්ත්‍රාත් අධිකරණය හමුවට ඉදිරිපත් කිරීමට නියමිතය. ඔවුන් සම්බන්ධයෙන් හලාවත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26074", "Category": null, "Parent URL": null}