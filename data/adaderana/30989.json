{"Source": "Adaderana", "Timestamp": "January 23, 2013 10:06 am", "Headline": "ජීව අත්බෝම්බයක් සමග අයෙක් අත්අඩංගුවට", "News Content": "අක්කරෙයිපත්තුව ප්‍රදේශයේ දී ජීව අත්බෝම්බයක් සමග පුද්ගලයෙකු අත්අඩංගුවට ගෙන තිබේ. විදේශීය රටක නිෂ්පාදිත අත්බෝම්බයක් සැකකරු සතුව තිබී සොයාගත් බව පොලීසිය පැවසුවේය. අක්කරෙයිපත්තුව පොලිස් ස්ථානයේ නිලධාරීන් කණ්ඩායමක් විසින් සැකකරු අත්අඩංගුවට ගෙන තිබේ. අදාළ සැකකරු එම ප්‍රදේශයේම පදිංචිකරුවෙකු බව පොලීසිය පවසයි.", "URL": "https://sinhala.adaderana.lk/news.php?nid=30989", "Category": null, "Parent URL": null}