{"Source": "Adaderana", "Timestamp": "December 3, 2017 05:19 pm", "Headline": "පෝය දවසේ මත්පැන් වික්ක තරුණයාට වුණ දේ", "News Content": "යාපනයේ - ගුරුනගර් ප්‍රදේශයේ වයස අවුරුදු 28 ක තරුණයෙකු පෝය දිනයේ මත්පැන් අලෙවි කරමින් සිටියදී යාපනය පොලීසිය විසින් අත් අඩංගුවට ගෙන තිබේ. පොලීසියට ලැබුණු තොරතුරක් මත සිවිල් ඇදුමින් සැරසී මත්පැන් මිලට ගන්නා මුවාවෙන් එහි ගිය අවස්ථාවෙදී තරුණයා ළඟ තිබී මත්පැන් බෝතල් 40 ක්ද,බියර් බෝතල් 43 ක් ද අත් අඩංගුවට ගැනීමට පොලීසියට හැකි වී තිබේ. මත්පැන් තොගය සමඟ සැකකටයුතු තරුණයා යාපනය පොලීසිය වෙත රැගෙන විත් ඇති අතර ඔහු අධිකරණය වෙත ඉදිරිපත් කිරීමට කටයුතු යොදා තිබේ.", "URL": "https://sinhala.adaderana.lk/news.php?nid=80983", "Category": null, "Parent URL": null}