{"Source": "Adaderana", "Timestamp": "March 17, 2019 12:17 pm", "Headline": "නවසීලන්ත වෙඩි ප්‍රහාරයෙන් ඉන්දියන් ජාතිකයන් 5ක් මරුට", "News Content": "නවසීලන්තයේ ක්‍රයිස්චර්ච්හිදී දේවස්ථානයකට එල්ල වූ ප්‍රහාරයෙන් මියගිය පුද්ගලයින් අතර ඉන්දීය ජාතිකයින් පස් දෙනෙකු ද සිටින බව එරට ඉන්දීය මහකොමසාරිස් කාර්යාලය පවසයි. එම කාර්යාලයට අයත් ට්විටර් ගිණුමේ සටහනක් තබමින් ඔවුන් මේ බව නිවේදනය කර තිබේ. පසුගියදා ක්‍රයිස්චර්ච්හි දේවස්ථානයකට ඇතුළු වු තුවක්කුකරුවෙකු විසින් සිදුකළ වෙඩි තැබීම් හේතුවෙන් පුද්ගලයින් 50 දෙනෙකු ජීවිතක්ෂයට පත් විය.", "URL": "https://sinhala.adaderana.lk/news.php?nid=106214", "Category": null, "Parent URL": null}