{"Source": "Adaderana", "Timestamp": "October 19, 2018 09:33 pm", "Headline": "අද රෑ සිට වැස්ස වැඩියි", "News Content": "දිවයින පුරා වැසි තත්ත්වයේ වැඩිවීමක් අද රාත්‍රී‍යේ සිට බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව හෙට (20) සහ අනිද්දා (21) දිනයන්හි දී දිවයිනේ බොහෝ ප්‍රදේශවල ගිඟුරුම් සහිත වැසි ඇති විය හැකි බව ද කාලගුණ විද්‍යා දෙපාර්තමේන්තුව නිවේදනය කරයි. සෙසු ප්‍රදේශවල ඇතැම් ස්ථානවල විශේෂයෙන් උතුරු මැද සහ වයඹ පළාත්වල මිලි මීටර 100 ඉක්මවු වැසි ඇති විය හැකියි. ගිඟුරුම් සහිත වැසි සමඟ තාවකාලික තද සුළං ඇති විය හැකි බව ද කාලගුණ අංශ නිවේදනය කරයි. මධ්‍යම, ඌව සහ සබරගමුව පළාත්වල හා ගාල්ල, මාතර දිස්ත්‍රික්කවල ඇතැම් ස්ථානවල මිලි මීටර 150 ට වැඩි ඉතා තද වැසි ඇති විය හැකියි.", "URL": "https://sinhala.adaderana.lk/news.php?nid=97942", "Category": null, "Parent URL": null}