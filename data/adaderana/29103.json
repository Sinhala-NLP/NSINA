{"Source": "Adaderana", "Timestamp": "November 11, 2012 04:01 pm", "Headline": " උගන්ඩා ජනපති හෙට ලංකාවට එයි", "News Content": "උගන්ඩා ජනාධිපති යොවේරි කගුටා මුසවේනී හෙට (12) දිවයිනට පැමිණීමට නියමිතව තිබේ. උගන්ඩා ජනාධිපතිවරයාට අමතරව විශේෂ දූත පිරිසක් ද දිවයිනට පැමිණීමට නියමිත බව විදේශ කටයුතු අමාත්‍යාංශය සඳහන් කළේය. ජනාධිපති මහින්ද රාජපක්ෂ මහතාගේ ආරාධනයකට අනුව පැමිණෙන උගන්ඩා ජනාධිපතිවරයා ලබන 15 වන දින දක්වා මෙරට රැඳී සිටීමට නියමිතය. දෙරට අතර සහයෝගීතාව වර්ධනය කර ගැනීම මෙම සංචාරයේ අරමුණ වී තිබේ. උගන්ඩා ජනාධිපතිවරයා සංචාරය අතර තුර ජනාධිපති මහින්ද රාජපක්ෂ මහතා ඇතුළු රජයේ ඉහළ පෙළේ නිලධාරීන් රැසක් හමුවීමට නියමිත බව විදේශ කටයුතු අමාත්‍යාංශය සඳහන් කළේය. මෙරට වෙළෙඳ ප්‍රජාව සමඟ ද උගන්ඩා ජනාධිපතිවරයා විශේෂ සාකච්ඡාවක් පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=29103", "Category": null, "Parent URL": null}