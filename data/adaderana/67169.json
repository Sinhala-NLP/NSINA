{"Source": "Adaderana", "Timestamp": "December 19, 2016 01:40 pm", "Headline": "ශ්‍රී ලංකා-දකුණු අප්‍රිකා පුහුණු තරගය ඇරඹෙයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු ආරාධිත කණ්ඩායම අතර පැවැත්වෙන පළමු පුහුණු තරගයේ පළමු දිනය නිමාවට පත්වන විට පන්දුවට පහර දෙමින් සිටි ශ්‍රී ලංකා කණ්ඩායම කඩුළු 06ක් බිඳ වැටී ලකුණු 328ක් ලබා සිටියි.නොදැවී පන්දුවට පහර දෙමින් සිටින උපුල් තරංග ලකුණු 08ක් සහ ධනංජය ද සිල්වා ලකුණු 57ක් ලබා සිටියි.මෙම තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව සාර්ථක ආරම්භයක් ලබා දෙමින් දිමුත් කරුණාරත්න සහ කෞෂාල් සිල්වා පළමු කඩුල්ල වෙනුවෙන් ලකුණු 156ක සම්බන්ධතාවක් ගොඩනැඟීමට සමත් වූ අතර එහිදී දිමුත් කරුණාරත්න ලකුණු 71ක් සහ කෞෂාල් සිල්වා ලකුණු 80ක් ලබා ගත්තේය.මීට අමතරව කුසල් මෙන්ඩිස් ලකුණු 51ක් ලබා ගැනීමට සමත් විය.", "URL": "https://sinhala.adaderana.lk/news.php?nid=67169", "Category": null, "Parent URL": null}