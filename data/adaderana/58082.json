{"Source": "Adaderana", "Timestamp": "March 11, 2016 10:19 am", "Headline": "අනතුරින් 1ක් මරුට-3ක් රෝහලට", "News Content": "කොළඹ - රත්නපුර ප්‍රධාන මාර්ගයේ තලාවිටිය හන්දිය ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.යතුරුපැදි දෙකක් එකිනෙක ගැටීමෙන් අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ පැදිකරුවන් දෙදෙනා සහ පසුපැදිකරුවන් දෙදෙනා ඇහැළියගොඩ රෝහලට ඇතුළත් අතර ඇති අතර එහිදී එක් පැදිකරුවෙකු මියගොස් තිබේ.මියගොස් ඇත්තේ 25 හැවිරිදි ආනන්දපුර, ඌවකුඩාඔය ප්‍රදේශයේ පදිංචිව සිටි තරුණයෙකි.අනතුරෙන් තුවාල ලැබූ අනෙක් යතුරුපැදිකරු වැඩිදුර ප්‍රතිකාර සඳහා රත්නපුර රෝහලට ඇතුළත් කර ඇත.මේ පිළිබඳ ඇහැළියගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58082", "Category": null, "Parent URL": null}