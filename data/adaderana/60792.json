{"Source": "Adaderana", "Timestamp": "June 5, 2016 10:30 am", "Headline": "වකුගඩු ජාවාරමක් අනාවරණය වෙයි", "News Content": "නීති විරෝධී ලෙස සිදුකෙරෙන මිනිස් වකුගඩු ජාවාරමක් අනාවරණය කර ගැනීමට ඉන්දීය පොලීසිය සමත්ව තිබේ. එරට දිල්ලි අගනුවර පිහිටි ප්‍රධාන රෝහලක් කේන්ද්‍ර කරගනිමින් එම ජාවාරම සිදුවන බව ඉන්දීය පොලීසිය පවසයි. සිද්ධිය සම්බන්ධයෙන් මේ වන විට ඉන්දියාවේ ඇපලෝ රෝහලේ සේවකයින් දෙදෙනෙකු ඇතුළු පස් දෙනෙකු අත්අඩංගුවට ගෙන තිබේ. අමෙරිකානු ඩොලර් 7500 පමණ වු මිලකට වකුගඩු අලෙවි කිරීම සිදුවන බව වාර්තා වෙයි. වකුගඩු මුදලට අලෙවි කිරීම ඉන්දීය නීතියෙන් තහනම් කර තිබේ.එහෙත් ඥාතීන්ට ලබාදෙන මුවාවෙන් ව්‍යාජ ලිපිලේඛන ඉදිරිපත් කර ඇතැමුන් ජාවාරමේ යෙදෙන බව විදෙස් වාර්තා සඳහන් කළේය.ඒ පිළිබඳ සිදුකෙරෙන පරික්ෂණ සඳහා සහය දක්වන බව ඇපලෝ රෝහල ප්‍රකාශ කර තිබේ.", "URL": "https://sinhala.adaderana.lk/news.php?nid=60792", "Category": null, "Parent URL": null}