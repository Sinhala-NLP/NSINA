{"Source": "Adaderana", "Timestamp": "November 23, 2018 09:24 pm", "Headline": "රංජන්ගේ ප්‍රකාශයට එරෙහිව ශ්‍රේෂ්ඨාධිකරණයට පැමිණිල්ලක්", "News Content": "දෙරණ වාද පිටියේදී රන්ජන් රාමනායක මහතා සිදු කළ ප්‍රකාශයට එරෙහිව ලබන සඳුදා ශ්‍රේෂ්ඨාධිකරණයට පැමිණිලි කරන බව ආණ්ඩු පක්ෂය අද(23) පැවති මාධ්‍ය හමුවකදී සඳහන් කරන ලදි. මේ අතර රන්ජන් රාමනායක මහතා අද(23) නිවේදනයක් නිකුත් කරමින් කියා සිටියේ පංච පුද්ගල විනිසුරු මඩුල්ලක් ඉල්ලා සිටීම නිසා තමන් එම ප්‍රකාශය සිදු කළ බවයි. ජනාධිපතිවරයා විසින් පාර්ලිමේන්තුව විසුරුවා හැරීමට එරෙහිව ශ්‍රේෂ්ඨාධිකරණය විසින් අතුරු තහනම් නියෝගයක් දී ඇති අවස්ථාවක එක්සත් ජාතික පක්ෂ පාර්ලිමේන්තු මන්ත්‍රී රංජන් රාමනායක මහතා ඉකුත් 20වනදා දෙරණ වාද පිටිය වැඩසටහනට එක්වෙමින් අදහස් පළ කිරීම සිදු කර තිබුනි. කෙසේ වෙතත් මෙම සිද්ධිය සම්බන්ධයෙන් කරුණු දක්වමින් එක්සත් ජාතික පක්ෂ පාර්ලිමේන්තු මන්ත්‍රී රන්ජන් රාමනායක මහතා අද නිවේදනයක් නිකුත් කර තිබූ අතර එම නිවේදනයේ සඳහන් වූයේ ශ්‍රේෂ්ඨාධිකරණයේ විනිසුරුවරුන් තිදෙනෙකු දෙන ලද තහනම් ආඥාව පිළිබඳව අසතුටු වූයේ ජී.එල්.පීරිස් මහතා ප්‍රමුඛ පොදුජන පෙරමුණේ මන්ත්‍රී කණ්ඩායම බවයි. ඒ අනුව මෙම විනිසුරුවරුන් තිදෙනා වෙනුවට පංච පුද්ගල විනිසුරු මඩුල්ලක් අවශ්‍ය බව ප්‍රකාශ කරන ලද්දේ ද ඔවුන් විසින් බව රන්ජන් රාමනායක මහතා එම නිවේදනය මඟින් පෙන්වා දෙයි. රන්ජන් රාමනායක මහතා නිකුත් කළ නිවේදනය පහතින්", "URL": "https://sinhala.adaderana.lk/news.php?nid=99683", "Category": null, "Parent URL": null}