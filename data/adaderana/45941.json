{"Source": "Adaderana", "Timestamp": "September 9, 2014 01:22 pm", "Headline": "මැතිවරණ නීති කැඩූ 40ක් අත්අඩංගුවේ", "News Content": "ඌව පළාත් සභා ඡන්ද විමසීමට අදාළව මැතිවරණ නීති උල්ලංඝණය කිරීම් සම්බන්ධයෙන් පුද්ගලයින් 40ක් අත්අඩංගුවට ගෙන ඇති බව පොලිස් මැතිවරණ ලේකම් කාර්යාලය පවසයි. එම කාර්යාලය සඳහන් කළේ මේ වන විට පැමිණිලි 54ක් ලැබී ඇති බවයි. වැඩිම පැමිණිලි සංඛ්‍යාවක් මොණරාගල පොලිස් කොට්ඨාසයෙන් ලැබී අතර එම සංඛ්‍යාව 35කි. මීට අමතරව බණ්ඩාරවෙල පොලිස් කොට්ඨාසයෙන් පැමිණිලි 12ක්, බදුල්ල කොට්ඨාසයෙන් පැමිණිලි 5ක් සහ තංගල්ල පොලිස් බල ප්‍රදේශයෙන් පැමිණිලි 02ක් ලැබී ඇති බව පොලිස් මැතිවරණ ලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=45941", "Category": null, "Parent URL": null}