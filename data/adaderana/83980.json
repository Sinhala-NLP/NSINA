{"Source": "Adaderana", "Timestamp": "February 5, 2018 08:11 am", "Headline": "විශේෂ පක්ෂ නායක රැස්වීම අද ", "News Content": "විශේෂ පක්ෂ නායක රැස්වීමක් අද (05) දිනයේ පැවැත්විමට නියමිතව තිබේ. අද පෙරවරුවේ කථානායක කරූ ජයසූරිය මහතාගේ ප්‍රධානත්වයෙන් පාර්ලිමේන්තු සංකීර්ණයේදී එම පක්ෂනායක රැස්වීම පැවැත්විමට නියමිතය. මහ බැංකු බැඳුම්කර සහ බරපතල වංචා විමර්ශන ජනාධිපති කොමිසම් වාර්තා සම්බන්ධයෙන් පැවැත්වෙන පාර්ලිමේන්තුව විවාදය පිළිබඳව මෙහිදී සාකච්ඡා කිරිමට නියමිතව තිබේ. අදාල විවාදය හෙට (06) දිනයේදී පැවැත්විමට මේ වන විට සැලසුම් කර ඇති අතර විවාදය පවත්වන දින ගණන වැඩි කරන්නේද යන්න පිළිබඳව පක්ෂ නායක රැස්වීමේදී අවසන් එකඟතාවයකට පැමිණිමට නියමිතය. විවාදයේදී එක් එක් පක්ෂ සඳහා ලබා දෙන කාලය පිළිබඳව ද මෙම පක්ෂ නායක රැස්විමේදී අවධානය යොමු කිරිමට නියමිතව තිබේ.", "URL": "https://sinhala.adaderana.lk/news.php?nid=83980", "Category": null, "Parent URL": null}