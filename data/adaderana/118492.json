{"Source": "Adaderana", "Timestamp": "September 7, 2019 09:26 am", "Headline": "අමෙරිකාවෙන් ආපු අයගේ ගමන් මලු තුළ තිබුණේ මොනවාද?", "News Content": "අමෙරිකානු හමුදාවල සේවයේ නිරත පුද්ගලයින් කිහිපදෙනෙකු සැකකටයුතු ලෙස මෙරට ප්‍රධාන පෙළේ හෝටලයකට රැගෙන ආ ගමන් මලු පිළිබඳ ශ්‍රී ලංකාවේ අමෙරිකානු තානාපති කාර්යාලය වහාම පැහැදිලි කිරීමක් කළ යුතු බව ජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ මහතා පවසයි. එම පක්ෂ කාර්යාලයේ ඊයේ(06) පැවති මාධ්‍ය හමුවකදී වීරවංශ මහතා මේ බව කියා සිටියේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රි විමල් වීරවංශ මහතා මේ බව පැවසීය. “පසුගිය දවසක අපි අනාවරණය කළා. අමෙරිකානු හමුදාවලට සම්බන්ධ පුද්ගලයින් හය දෙනෙකුට වැඩි පිරිසක් පුද්ගලික හෝටලයකට ආවා. ඔවුන් ගමන් මළු පරික්ෂා කිරීමට හෝටලයේ ආරක්ෂක නිලධාරීන්ට ඉඩ දුන්නේ නෑ. පසුව ඒ පරක්ෂා කිරීමට ඉඩනොදුන් ගමන් මළු අමෙරිකානු තානාපති කාර්යාලයේ වාහනයකින් රගෙන ගියා. ඊට පසුව තමයි ඒ පුද්ගලයින් පිරිස එම හෝටලයේ නවානැන් ගැනීම සිදු කරේ. මේ පිළිබඳව අපි අනාවරණව කළාම අමෙරිකානු තානාපති කාර්යාලය දැන් නිවේදනයක් නිකුත් කරමින් මේ සිද්ධිය පිළිගෙන තියනවා. එහෙම දෙයක් වුණු බව. ඒ වගේම ඒක අනඅවබෝධය ප්‍රශ්නයක්, සංනිවේදනයේ ප්‍රශ්නයක් කියලා ඔවුන් ප්‍රකාශයට පත් කරලා තියනවා. අපිට තියෙන්නේ අනඅවබෝධයේ ප්‍රශ්නයක් නෙමෙයි. අමෙරිකානු තානාපති කාර්යාලය කියන්න ඕනේ ඒ බෑග්වලට මොකද වුණේ? ඒ බෑග් ප්‍රරික්ෂා කරන්න දුන්නේ නැත්තේ ඇයි? ඒ බෑක්වල තිබුණේ මොනවාද? දැන් ඒ බෑක් කොහෙද? අන්න ඒකටයි උත්තර ඕනේ. මේක පුදුම ආණ්ඩුවක්. මෙච්චර දෙයක් අපි අනාවරණය කරලා තියෙද්දි. අඩුගානේ සිද්ධිය පිළිබඳව සොයා බලනවා කියලා. ප්‍රකාශයක්වත් කරලා නෑ.“", "URL": "https://sinhala.adaderana.lk/news.php?nid=118492", "Category": null, "Parent URL": null}