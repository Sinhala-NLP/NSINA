{"Source": "Adaderana", "Timestamp": "April 18, 2016 08:47 am", "Headline": "ඉක්වදෝරයේ මියගිය ගණන 235ක් දක්වා ඉහළට", "News Content": "ඉක්වදෝරයට බලපෑ ප්‍රබල භූකම්පනයෙන් මියගිය සංඛ්‍යාව 235ක් දක්වා ඉහළ ගොස් තිබේ.තවත් පුද්ගලයින් 1500ක් පමණ තුවාල ලබා ඇති අතර මියගිය සහ තුවාල ලැබු සංඛ්‍යාව තවදුරටත් ඉහළ යා හැකි බව එරට මාධ්‍ය උපුටා දක්වමින් විදෙස් මාධ්‍ය වාර්තා කළේය.ඉක්වදෝරයට පෙරේදා(16) රාත්‍රියේ දරුණු භූ කම්පනයක් ඇති වුණි.එය රිච්ටර් මාපකයේ ඒකකයේ 7.8 ක ප්‍රබලත්වයකින් සටහන් වූ අතර එම භූ කම්පනය 1979 වසරට පසු ඉක්වදෝරයට බලපෑ ප්‍රබලතම භූකම්පනය ලෙස සැළකෙයි.භූකම්පනය හේතුවෙන් එරට ප්‍රදේශ රැසකට දැඩි බලපෑම් එල්ල වී ඇති අතර සුන්බුන් අතර සිරවු පුද්ගලයින් බේරාගැනීමේ මෙහෙයුම් සහ සහන සේවා කටයුතු මේ වන විට ක්‍රියාත්මක කර තිබේ.යුධ හමුදා සාමාජකයින් 10,000ක් සහ පොලිස් නිලධාරීන් 3500ක් සහන කටයුතු සඳහා එක්ව සිටියි.", "URL": "https://sinhala.adaderana.lk/news.php?nid=59264", "Category": null, "Parent URL": null}