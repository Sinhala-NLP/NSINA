{"Source": "Adaderana", "Timestamp": "June 7, 2014 04:29 pm", "Headline": "ගංජා වගා කළ අයෙක්  තණමල්විලදී අතේ මාට්ටු  ", "News Content": "නීති විරෝධි ලෙස ගංජා හේනක් පවත්වාගෙන යනු ලැබු පුද්ගලයෙකු තණමල්විල, බලහරුව ප්‍රදේශයේ දි පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ බුත්තල කඳවුරේ නිලධාරින් කණ්ඩායමකට ලැබුණු තොරතුරකට අනුව සිදුකළ මෙහෙයුමකදී සැකකරු අත්අඩංගුවට ගෙන ඇති බව සඳහන් වෙයි. සැකකරු වගා කළ ගංජා ගස් 10, 500ක් පමණ පොලිස් විශේෂ කාර්යය බලකාය විසින් විනාශ කර ඇති බව වාර්තා වෙයි. අත්අඩංගුවට ගත් සැකකරු වැඩිදුර විමර්ශන සඳහා තණමල්විල පොලිස් ස්ථානය වෙත බාර දි තිබේ.", "URL": "https://sinhala.adaderana.lk/news.php?nid=43807", "Category": null, "Parent URL": null}