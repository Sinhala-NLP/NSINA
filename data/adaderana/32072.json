{"Source": "Adaderana", "Timestamp": "March 3, 2013 12:00 pm", "Headline": "තණමල්විල ප්‍රාදේශීය ලේකම් කාර්යාලය ළඟත් ගංජා විකුණයි", "News Content": "තණමල්විල ප්‍රාදේශීය ලේකම් කාර්යාලය අසළදී රුපියල් ලක්ෂ 15ක් වටිනා ගංජා කිලෝ ග්‍රෑම් 60ක් සමග පුද්ගලයින් දෙදෙනෙකු අත්අඩංගුවට ගත් බව කොළඹ සුරාබදු නාශක කාර්යංශය පවසයි. සැකකරුවන් එම ස්ථානයේ සිටිමින් ගංජා අලෙවි කර ඇති බව මූලික පරීක්ෂණවලින් අනාවරණය වී ඇති අතර ඔවුන දෙදෙනා අද (03) වැල්ලවාය මහේස්ත්‍රාත්වරයා හමුවට ඉදිරිපත් කිරීමට නියමිතය. සුරාබදු නිලධාරීන් උපායදූතයින් ලෙස පෙනී සිටිමින් වැටලීම ඊයේ පස්වරුවේ සිදුකර ඇත.", "URL": "https://sinhala.adaderana.lk/news.php?nid=32072", "Category": null, "Parent URL": null}