{"Source": "Adaderana", "Timestamp": "July 27, 2019 02:19 pm", "Headline": "පිලීපීනයේ භූ කම්පන 2ක්", "News Content": "පිලීපීනයේ සිදුවු භු කම්පන දෙකකින් පුද්ගලයින් 08 දෙනෙකු මියගොස් ඇත. භූ කම්පන හේතුවෙන් තවත් පිරිසක් තුවාල ලබා ඇති බව විදෙස් මාධ්‍ය වාර්තා කළේය. රිච්ටර් මාපකයේ ඒකක 5යි දශම 4ක් ලෙස එක් භූ කම්පනයක් වාර්තා වී ඇත. ඊට පැය කිහිපයකට පසුව රිච්ටර් මාපකයේ ඒකක 5යි දශම 09ක තවත් භූ කම්පනයක් ද සිදුව ඇති බව සඳහන්ය. මේ හේතුවෙන් නිවාස රැසකට හානි සිදුව ඇති අතර මාර්ග ගිලා බැසීම් හේතුවෙන් රථවාහන ගමනා ගමනයටද බාධා එල්ල වී ඇති බවයි විදෙස් මාධ්‍ය වාර්තා කළේය. කෙසේවෙතත් භූ කම්පන හේතුවෙන් සුනාමි තත්ත්වයක් ඇතිවීමේ අවදානමක් නොමැති බව අමෙරිකානු භූ විද්‍යා සමීක්ෂණ ආයතනය සඳහන් කර ඇත.", "URL": "https://sinhala.adaderana.lk/news.php?nid=115138", "Category": null, "Parent URL": null}