{"Source": "Adaderana", "Timestamp": "December 3, 2013 09:38 am", "Headline": "අතුරුදහන් වූවන් පිළිබඳව විමර්ශනය කිරීම ගැන සතුටුයි ", "News Content": "අතුරුදහන් වූවන් පිළිබඳව පැමිණිලි කොමිෂන් සභාව මගින් සිදු කරගෙන යන විමර්ශන සම්බන්ධයෙන් තමන් සතුටු වන බව පොදු රාජ්‍ය මණ්ඩලයීය මහ ලේකම් කමලේෂ් ශර්මා මහතා පවසයි. මෙම ක්‍රියාව ඉතාමත් නැවැරදිව සිදුකරන බවට තමන් විසින් විශ්වාස කරන බවද ඒ මහතා නිවේදනයක් මගින් සඳහන් කරන ලදී. එසේම 1982 වර්ෂයේ සිට අතුරුදහන්වූවන්, ආබාධිතයින්, මෙන්ම ලංකාව තුළ පැවති අයහපත් වාතාවරණ කාලය තුළ මරණයට පත් වූවන් පිළිබඳවද නිවැරදිව හා විශ්වාසවන්ත අයුරින් විමර්ශන සිදු කරනු ඇති බවටද තමන් දැඩි විශ්වාසයකින් සිටින බව හෙතෙම අවධාරණය කරයි. උගත් පාඩම් හා සංහිදියාව පිළිබඳ ගිවිසුම් සම්බන්ධයෙන් ක්‍රියාත්මක වීමේ එක්තරා පියවරක් ලෙසද මෙම ක්‍රියාව දැකිය හැකි බව ඒ මහතා එම මාධ්‍ය නිවේදනයෙන් පෙන්වා දෙයි.", "URL": "https://sinhala.adaderana.lk/news.php?nid=39283", "Category": null, "Parent URL": null}