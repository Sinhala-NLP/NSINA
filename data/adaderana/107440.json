{"Source": "Adaderana", "Timestamp": "April 5, 2019 12:15 pm", "Headline": "රත්ගම ව්‍යාපාරිකයන්ගේ ඝාතනය ගැන මානව හිමිකම් කොමිෂන් සභාවෙන් පරීක්ෂණ", "News Content": "රත්ගම ප්‍රදේශයෙදි ව්‍යාපාරිකයින් දෙදෙනෙකු පැහැරගෙන ගොස් ඝාතනය කිරීමේ සිද්ධිය සම්බන්ධයෙන් පාර්ශව කිහිපයකින් ප්‍රකාශ සටහන් කර ගැනීම් සිදු කරන බව මානව හිමිකම් කොමිෂන් සභාව පවසා සිටියි. එම කොමිසමේ මාතර කාර්යාලය වෙත අදාල සිද්ධිය සම්බන්ධයෙන් පැමිණිල්ලක් ලැබී තිබු අතර ඝාතනයට ලක්වු ව්‍යාපාරිකයින් දෙදෙනාගේ පවුල්වල ඥාතීන් විසින්ද මානව හිමිකම් කොමිෂන් සභා ප්‍රධාන කාර්යාලය වෙත සිදුකළ පැමිණිල්ලකට අනුව මෙම විමර්ශන ක්‍රියාත්මක වන බව සඳහන්ය. ඒ අනුව පැමිණිල්ල සිදුකළ පාර්ශවයන්ගෙන්, ප්‍රදේශවාසීන්ගෙන් සහ පොලිස් නිළධාරීන්ගෙන් අදාළ සිද්ධිය සම්බන්ධයෙන් ප්‍රකාශ සටහන් කර ගැනීම් සිදු කෙරෙන බව මානව හිමිකම් කොමිශන් සභාව පැවසුවේය. සිදුකරන පරීක්ෂණ වලින් අනතුරුව සිද්ධිය සම්බන්ධයෙන් වන වාර්තාවක් ප්‍රකාශයට පත් කිරීමට කොමිෂන් සභාව සැළසුම් කර ඇත.", "URL": "https://sinhala.adaderana.lk/news.php?nid=107440", "Category": null, "Parent URL": null}