{"Source": "Adaderana", "Timestamp": "August 12, 2019 07:53 am", "Headline": "බලංගොඩ හදිසි ගින්නක්", "News Content": "බලංගොඩ පොලිස් වසමේ හාගල රක්ෂිතයේ හදිසි ගින්නක් හට ගෙන ඇති බවට බලංගොඩ පොලීසියට ලද තොරතුරු මත වහාම ක්‍රියාත්මක වී තිබේ. ඊයේ(11) සවස 4.30ට පමණ මෙම ගින්න හට ගෙන ඇත. කෙසේ වෙතත් පොලීසිය, ආපදා කලමනාකරණ මධ්‍යස්ථානයේ නිලධාරීන්, වන සංරක්ෂණ දෙපාර්තමේන්තුවේ නිලධාරීන් හා ප්‍රදේශවාසීන්ගේ සහය ඇතිව ගින්න මැඩ පවත්වා තිබේ. ගින්න හේතුවෙන් ජීවිත හානි කිසිවක් නොමැති අතර, දැනට අක්කර 50ක පමණ භූමි ප්‍රමාණයක් විනාශ වී ඇත. බලංගොඩ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=116332", "Category": null, "Parent URL": null}