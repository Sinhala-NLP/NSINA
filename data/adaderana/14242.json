{"Source": "Adaderana", "Timestamp": "February 15, 2011 06:18 pm", "Headline": "එක් පුද්ගලයෙකුට කසාද 6 ක්-රෙජිස්ටාර්ගේ වැඩ තහනම්..!", "News Content": "එක් පුද්ගලයෙකු 6 වරක් විවාහ කරදුන් රෙජිස්ට්‍රාර්වරයෙකුගේ වැඩ තහනම් කර තිබේ. වලපනේ ප්‍රදේශයේ පදිංචි විවාහ රෙජිස්ට්‍රාර්වරයෙකු විසින් මෙම නීතිවිරෝධී කටයුතු සිදුකර ඇති බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා සඳහන් කරයි. රෙජිස්ට්‍රාර් ජනරාල්වරයාගේ උපදෙස් මත අදාළ විවාහ රෙජිස්ට්‍රාර්වරයාගේ වැඩ තහනම් කිරීමට පියවර ගත් බව ඔහු කියා සිටියා. ඒ පිළිබඳ වැඩිදුරටත් අදහස් දක්වන නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා වැඩිදුරටත් කියා සිටියේ මොහු පිළිබඳ විධිමත් පරීක්ෂණයක්ද ආරම්භ කර ඇති බවයි.", "URL": "https://sinhala.adaderana.lk/news.php?nid=14242", "Category": null, "Parent URL": null}