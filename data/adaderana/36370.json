{"Source": "Adaderana", "Timestamp": "August 4, 2013 05:00 pm", "Headline": "වැඩි සැර මත්පැන් ගෙනා සමාගමට නඩු", "News Content": "නීති විරෝධී ලෙස මෙරටට ආනයනය කර තිබු මත්පැන් තොගයක් සුරාබදු දෙපාර්තමේන්තුව සිදුකළ වැටලීමකදී සොයාගෙන තිබේ. නරාහේන්පිට ප්‍රදේශයේ විදේශීය මත්පැන් ආනයනය කරන පුද්ගලයෙකු විසින් මෙම මත්පැන් වර්ගය ආනයනය කර තිබු බව සුරාබදු දෙපාර්තමේන්තුව සඳහන් කළේය. අදාළ මත්පැන් වර්ගයෙහි සැර ප්‍රමාණය සියයට 68 ක් වන අතර මෙය ලෝකයේ භාවිත වන අධික සැරෙන් යුත් මත්පැන් වර්ගයක් බව සඳහන්ය. මෙරටට ආනයනය කළ හැකි මත්පැන්වල උපරිම සැර ප්‍රමාණය සියයට 48යි දශම 5ක් බව සුරාබදු දෙපාර්තමේන්තුව පැවසුවේය. මෙම මත්පැන් වර්ගය කොළඹ ප්‍රදේශයේ වෙළෙඳසැල් 7ක තිබී සොයාගත් බව සුරාබදු දෙපාර්තමේන්තුව වැඩිදුරටත් සඳහන් කළේය. අදාළ මත්පැන් ආනයනය කළ සමාගමට එරෙහිව නීතිමය පියවර ගැනීමට නියමිතය.", "URL": "https://sinhala.adaderana.lk/news.php?nid=36370", "Category": null, "Parent URL": null}