{"Source": "Adaderana", "Timestamp": "December 11, 2013 07:06 am", "Headline": " තණ බිමේ අයිතිය ඉල්ලා ගොවීන්ගෙන් මාරාන්තික උපවාසයක්", "News Content": "අම්පාර, තිරික්කෝවිල් , වට්ටමඩුව තෘණ භූමි‍යේ ඉඩම් අයිතිය ඉල්ලා තිරික්කෝවිල්-අක්කරපත්තුව කිරි ගොවීන් විසින් උද්ඝෝෂණයක් ආරම්භ කර තිබේ. මේ වන විට ගොවීන් 75 දෙනෙකු මෙම උද්ඝෝෂණය සඳහා එක්ව සිටින අතර ඉන් ගොවීන් 06 දෙනෙකු මාරාන්තික උපවාසයක නිරත වන බව අද දෙරණ වාර්තා කරු කියා සිටියි. 1976 වර්ෂයේ ගැසට් පත්‍රයක් මගින් කිරි ගවයින් සඳහා අක්කර 4000 ක් පමණ වෙන් කර ඇති බව එම කිරි ගොවීහු පවසති. පසුගිය කාලයේ අක්කරපත්තුව ප්‍රදේශයේ සිට පැමිණි පුද්ගලයින් පිරිසක් මෙම තෘණ භූමිය ව්‍යාජ බල පත්‍ර සකස්කොට වගා කටයුතු සඳහා යොදාගෙන ඇති බවට ඔවුන් චෝදනා කරයි. කෙසේ වෙතත් අදාළ බලධාරීන් උද්ගත වී ඇති තත්ත්වය සඳහා විසඳුම් ලබා දෙන බවට පොරොන්දු වීම හේතුවෙන් මේ වන විට උද්ඝෝෂණය සහ උපවාසය නවතා ඇති බවට අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=39488", "Category": null, "Parent URL": null}