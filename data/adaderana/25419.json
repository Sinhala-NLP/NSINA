{"Source": "Adaderana", "Timestamp": "June 30, 2012 08:22 am", "Headline": "සීගිරියේ දී සංචාරකයින් පිරිසකට බඹර ප්‍රහාරයක්", "News Content": "සීගිරිය නැරඹීමට පැමිණි වි‍දේශීය සංචාරකයින් බඹර ප්‍රහාරයකට ලක්ව තිබේ. ඔවුන් සමග සිටි මාර්ගෝපදේශකයින් දෙදෙනෙකු ද බඹර ප්‍රහාරයට ලක්ව ඇති බව පොලිසිය පවසයි. ප්‍රහාරයට ලක්වූ විදෙශිකයින් අතර ඉන්දීය ජාතික පිරිමි පුද්ගලයින් දෙදෙනෙකු, කාන්තාවන් දෙදෙනෙකු, ළමුන් තිදෙනෙකු සහ පකිස්ථානු ජාතික පිරිමි පුද්ගලයින් දෙදෙනෙක් වන බව සඳහන්ය. තුවාලලැබූවන් අතරින් එක් පකිස්ථාන ජාතිකයෙකු පමණක් මේ වන විට දඹුල්ල රෝහලේ ප්‍රතිකාර ලබන අතර අනෙක් පුද්ගලයින් ප්‍රතිකාර ලබා ‍පිටව ගොස් ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=25419", "Category": null, "Parent URL": null}