{"Source": "Adaderana", "Timestamp": "June 20, 2018 06:43 am", "Headline": "වන අලි ප්‍රහාරයකින් වන ජීවි නිළධාරියෙකු මරුට", "News Content": "වන අලි ප්‍රහාරයකින් වන ජීවි නිළධාරියෙකු ජීවිතක්ෂයට පත්ව තිබේ. ගිරාදුරුකෝට්ටේ, විරානගම ප්‍රදේශයේදී මෙම වන අලි ප්‍රහාරය එල්ල වී ඇති බව පොලීසිය සඳහන් කළේය. විරානගම ප්‍රදේශයට වන අලි ගම්වැදී ඇති බවට ගම්වාසීන් සිදුකළ දැනුම්දීමකට අනුව වනජීවී නිළධාරීන් පිරිසක් එම ප්‍රදේශයට පැමිණ තිබේ. වන අලි පලවාහැරිමේ නිරතව සිටියදී වන ආරක්ෂක නිළධාරියෙකුට මෙම වන අලි ප්‍රහාරය එල්ල වී ඇති බව පොලීසිය පැවසීය. මහවැලි ගඟට යාබද රක්ෂිතය ආසන්නයේදී ඊයේ(19) පස්වරු 6.20ට පමණ වන අලි ප්‍රහාරය එල්ල වී තිබේ. ජීවිතක්ෂයට පත්ව ඇත්තේ වසන්ත උදයසිරි නැමැති 53 හැවිරිදි පදියතලාව ප්‍රදේශයේ පදිංචිව සිටි වන ආරක්ෂක නිළධාරියෙක්ය.", "URL": "https://sinhala.adaderana.lk/news.php?nid=91156", "Category": null, "Parent URL": null}