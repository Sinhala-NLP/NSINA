{"Source": "Adaderana", "Timestamp": "May 15, 2016 11:00 am", "Headline": "බිළිඳා ඇළට විසිකළ මව අත්අඩංගුවේ", "News Content": "කිළිනොච්චිය, ධර්මපුරම්, පුලියන්පොක්කනෙයි ප්‍රදේශයේදී දිනක් වයසැති බිළි‍ඳෙකු ඇළකට විසිකර පළායාමේ සිද්ධියට සම්බන්ධ කාන්තාව අත්අඩංගුවට ගෙන තිබේ.අධික රුධිර වහනය හේතුවෙන් මාන්කුලම් රෝහලේ ප්‍රතිකාර ලබමින් සිටියදී එම කාන්තාව අත්අඩංගුවට ගත් බව පොලිසිය පැවසුවේය.උපදින අවස්ථාවේ දරුවා මියගොස් සිටි බැවින් ඇළට විසිකළ බව අදාළ කාන්තාව ධර්මපුරම් පොලිසියට ප්‍රකාශ කර ඇත.කෙසේ වෙතත් ධර්මපුරම් පොලිසිය පැවසුවේ අදාළ බිළිදු මළ සිරුර වෛද්‍ය පරීක්ෂණ සඳහා මේ වන විටත් යොමු කර ඇති බවයි.අත්අඩංගුවට ගත් කාන්තාව මුලතිව්, පුදුකුඩිඉරිප්පු ප්‍රදේශයේ පදිංචි 33 හැවිරිදි කාන්තාවක් වන අතර කිළිනොච්චි මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇය ලබන 27 වනදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=60158", "Category": null, "Parent URL": null}