{"Source": "Adaderana", "Timestamp": "June 3, 2015 11:18 am", "Headline": "සජින්වාස් යළි  රිමාන්ඩ්!", "News Content": "පාර්ලිමේන්තු මන්ත්‍රී සජින්ද වාස් ගුණවර්ධන මහතා එළඹෙන 17 වන දින දක්වා යළි රක්ෂිත බන්ධනාගාරගත කර තිබේ. ඒ අදාළ නඩුව යළි කැඳවු අවස්ථාවේදී කොටුව අතිරේක මහේස්ත්‍රාත් ප්‍රියන්ත ලියනගේ මහතා විසින් යළි රක්ෂිත බන්ධනාගාරගත කරන ලෙස නියෝග කර තිබේ.එසේම සජින්ද වාස් ගැණවර්ධන මහතාගේ සෞඛ්‍ය තත්ත්වය අයහපත් බවත්, මේ හේතුවෙන් ඒ මහතාට ඇප ලබා දෙන ලෙසත් ඔහුගේ නීතිඥයින් විසින් අධිකරණයෙන් ඉල්ලා තිබේ.එම අවස්ථාවේදී කොටුව මහේස්ත්‍රාත්වරයා පවසා ඇත්තේ එම තත්ත්වය ඇප ලබාදීමට තරම් සුවිශේෂී තත්ත්වයක් නොවන බවයි.ඒ අනුව කරුණු සලකා බැලූ මහේස්ත්‍රාත්වරයා ඒ මහතාව එළඹෙන 17 වන දින දක්වා යළි රිමාන්ඩ් බන්ධනාගාරගත කරන ලෙස නියෝග කර ඇති බව අද දෙරණ අධිකරණ වාර්තාකරු සඳහන් කර සිටියේය.ජනාධිපති ලේකම් කාර්යාලය සතු වාහන 23ක් අයථා ලෙස භාවිතා කළැයි චෝදනා මත රහස් පොලීසිය විසින් අත්අඩංගුවට ගෙන ඒ මහතාව අධිකරණයට ඉදිරිපත් කර තිබුණි.", "URL": "https://sinhala.adaderana.lk/news.php?nid=51748", "Category": null, "Parent URL": null}