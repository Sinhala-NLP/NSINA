{"Source": "Adaderana", "Timestamp": "June 18, 2012 03:28 pm", "Headline": "බලපත්‍ර නැතිව එළුවන් ගෙන ගිය පුද්ගලයෙකු අත්අඩංගුවට", "News Content": "අනුරාධපුර, සාලියපුර පරගසන්වැව ප්‍රදේශයේ දී බලපත්‍ර නොමැතිව එළුවන් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. අදාළ සැකකරු විසින් හිංසාකාරී ලෙස එළුවන් 28 දෙනෙකු කුඩා ලොරි රථයකින් රැගෙන යමින් සිටිය දී වැටලීම සිදු කළ බව පොලිස් විශේෂ කාර්යය බලකාය සඳහන් කරයි. සැකකරු මිහින්තලේ, ඉහළගම, කටුකිලියාව ප්‍රදේශයේ පදිංචි අයෙකු වන අතර ඔහු වැඩිදුර විමර්ශන සදහා අනුරාධපුර පොලිස් ස්ථානයට භාර දී ඇත.", "URL": "https://sinhala.adaderana.lk/news.php?nid=25133", "Category": null, "Parent URL": null}