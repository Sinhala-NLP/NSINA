{"Source": "Adaderana", "Timestamp": "January 15, 2016 04:08 pm", "Headline": "මෝටර් රථයේ ගැටී අයෙක් එතනමයි ", "News Content": "ගාල්ල - කොළඹ මාර්ගයේ කොස්ගොඩ නගරයේදී සිදු වූ රිය අනතුරකින් පුද්ගලයෙක් මියගොස් තිබේ.කොළඹ දෙසට ධාවනය වූ මෝටර් රථයක් මාර්ගය අසළ ගමන් කරමින් සිටි පුද්ගලයෙකුගේ ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ පුද්ගලයා බලපිටිය රෝහලට ඇතුළත් කිරිමේදී මියගොස් තිබේ.මියගොස් ඇත්තේ එම ප්‍රදේශයේම පදිංචිව සිටි 68 හැවිරිදි පුද්ගලයෙකි.අනතුර සිදු කළ මෝටර් රථය පළාගොස් ඇති අතර රියදුරු සහ මෝටර් රථය සොයා කොස්ගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56379", "Category": null, "Parent URL": null}