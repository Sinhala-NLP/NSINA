{"Source": "Adaderana", "Timestamp": "June 18, 2016 05:10 pm", "Headline": "සුසන්තිකාගේ සැමියාට ඇප!", "News Content": "පහරදීමේ සිද්ධියක් සම්බන්ධයෙන් අත්අඩංගුවට ගත් සුසන්තිකා ජයසිංහ මහත්මියගේ සැමියා ඇප මත මුදාහැර තිබේ.ධම්මික නන්ද කුමාර වන ඔහු අද ගම්පහ මහේස්ත්‍රාත් අධිකරණයට ඉදිරිපත් කළ අවස්ථාවේ ඇප මත මුදාහැරීමට වැඩ බලන මහේස්ත්‍රාත් නයනා විජේසිංහ මහත්මිය නියෝග කළ බව අද දෙරණ වාර්තාකරු පැවසුවේය.ඒ අනුව ධම්මික නන්දකුමාර මහතා රුපියල් ලක්ෂය බැගින් වූ ශරිර ඇප දෙකක් මත මුදාහැරිමට මහේස්ත්‍රාත්වරිය නියෝග කර තිබේ.සුසන්තිකා ජයසිංහ මහත්මියට ඊයේ රාත්‍රියේ ඇයගේ වැලිවේරිය ප්‍රදේශයේ පිහිටි නිවසේදී සැමියා විසින් පහරදී තිබූ අතර එහිදී තුවාල ලැබූ ඇය ප්‍රතිකාර සඳහා ගම්පහ රෝහලට ඇතුලත් කර තිබුණි.", "URL": "https://sinhala.adaderana.lk/news.php?nid=61227", "Category": null, "Parent URL": null}