{"Source": "Adaderana", "Timestamp": "October 1, 2015 08:57 am", "Headline": "අදත් වැසි සහිත කාලගුණයක්", "News Content": "අද දිනයේත් දිවයිනේ බොහෝ ප්‍රදේශවලින් වැසි සහිත කාලගුණ තත්ත්වයක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි.ඒ අනූව අපරභාගයේදී හෝ සන්ධ්‍යා කාලයේදී ගිගුරුම් සහිත වැසි අපේක්ෂා කෙරෙයි.මේ අතර දිවයිනට බලපා ඇති අයහපත් කාලගුණ තත්ත්වය හේතුවෙන් තවදුරටත් දිස්ත්‍රික්ක 06කට නායයෑම් අවදානම් නිවේදන නිකුත් කර තිබේ.ජාතික ගොඩනැගිලි පර්යේෂණ ආයතනය සඳහන් කළේ බදුල්ල, නුවරඑළිය, කළුතර, ගාල්ල, මාතර සහ හම්බන්තොට යන දිස්ත්‍රික්ක වලට මෙම නායයෑම් අවදානම් නිවේදන නිකුත් කර ඇති බවයි.මේ අතර ගාල්ල දිස්ත්‍රික්කයේ ඊයේ පැවති ජලගැලීම් තත්ත්වය මේ වනවිට පහවයමින් පවතින බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය..", "URL": "https://sinhala.adaderana.lk/news.php?nid=54188", "Category": null, "Parent URL": null}