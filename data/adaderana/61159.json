{"Source": "Adaderana", "Timestamp": "June 16, 2016 01:13 pm", "Headline": "රටේ ණය බර වැඩියි - ජනපති නීතිඥයින්ට කරුණු පහදයි", "News Content": "රට ගොඩනැගීම සඳහා දැනුම, බුද්ධිය සහ මගපෙන්වීම ලබාදෙන ලෙස ජනාධිපති මෛත්‍රීපාල සිරිසේන මහතා නීතීඥවරු‍ෙගන් ඉල්ලීමක් කරයි. ජනාධිපතිවරයා අවධාරණය කළේ විදේශ ණය බරින් රට වෙලී ඇති මෙවන් අභියෝගාත්මක අවස්ථාවක වාද භේදවලින් තොරව කටයුතු කළ යුතු බවයි.ජනාධිපති මන්දිරයේදී නීතීඥවරුන් පිරිසක් සමග පැවති සාකච්ඡාවකදී ජනාධිපති මෛත්‍රීපාල සිරිසේන මහතා මේ බව ප්‍රකාශ කර ඇත.රට ලබා ඇති දියුණුව භෞතික වශයෙන් නොපෙනුනද රටට ජාත්‍යන්තරය තුළ ඉමහත් ප්‍රසාදයක් ලබාගැනීමට හැකි වී ඇති බව ජනාධිපතිවරයා පවසයි. අදහස් සහ විවේචන වලට සවන්දෙමින් සියල්ලන්ගේම සහයෝගයෙන් රට ගොඩනැගීමට අවශ්‍ය බව ජනාධිපතිවරයා එහිදී වැඩිදුරටත් සඳහන් කර ඇත.අධිකරණයේ ස්වාධීනත්වය තහවුරුකරමින් ජනාධිපති මෛත්‍රීපාල සිරිසේන මහතා ගෙන යන වැඩපිළිවෙළට සිය උපරිම සහයෝගය ලබාදෙන බව එම නීතීඥයින් පිරිස එහිදී ප්‍රකාශ කළ බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=61159", "Category": null, "Parent URL": null}