{"Source": "Adaderana", "Timestamp": "January 30, 2015 04:15 pm", "Headline": "පාර්ලිමේන්තුව යළිත් කල්තබයි", "News Content": "පාර්ලිමේන්තුව අද දිනයේ දෙවන වරටත් නැවත වතාවක් විනාඩි 10ට කල්තැබීමට කතානායක චමල් රාජපක්ෂ මහතා තීරණය කර තිබේ. අගවිනිසුරු තනතුර සම්බන්ධයෙන් මතුව ඇති කතා බහ පාර්ලිමේන්තුව තුළ උණුසුම් වීම මීට හේතුවය. අද දිනයේ පාර්ලිමේන්තුව රැස්වීමෙන් පසුව අගමැතිවරයා ඒ සම්බන්ධයෙන් විශේෂ ප්‍රකාශ කළේය. ඒ සමග විපක්ෂයේ මන්ත්‍රීන් කෑ කෝ ගැසීමත් සමග ආණ්ඩු පක්ෂයේ මන්ත්‍රීන් ද කෑ කෝ ගැසීම නිසා ඇති වූ උණුසුම් තත්ත්වයත් සමග පාර්ලිමේන්තුවේ කටයුතු විනාඩි 20ට අත්හිටුවා කතානායකවරයා පක්ෂ නායක රැස්වීමක් කැඳවනු ලදී. පක්ෂ නායක රැස්වීමෙන් පසුවද මේ සම්බන්ධයෙන් විවාදයක් ඉල්ලා පාර්ලිමේන්තුව තුළ ඇති වූ උණුසුම් තත්ත්වයත් සමග යළිත් වරක් රැස්වීම විනාඩි 10ට කල්තැබීමට කතානායකවරයා තීරණය කළේය.", "URL": "https://sinhala.adaderana.lk/news.php?nid=49059", "Category": null, "Parent URL": null}