{"Source": "Adaderana", "Timestamp": "May 13, 2016 08:54 pm", "Headline": "  කකුල් මාට්ටු වෙට්ටු දාන්න එපා", "News Content": "ධීවර කර්මාන්තය නවෝත්පාදන ආර්ථිකයක් කරා ගෙනයාමේදී සියලුම නිලධාරීන්ගේ සහයෝගය එකලෙස ලැබිය යුතු බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා අවධාරණය කරයි.ලෝකයේ දැනටමත් ක්‍රියාත්මක කොළ ආර්ථිකයට සමගාමීව නිල් ආර්ථිකයක් කරා යන ගමන ශ්‍රී ලංකාවට හඳුන්වා දීමට ක්‍රියා කළ අකාරයෙන්ම. සාගර සම්පතෙන් ගත හැකි සැම වටිනාකමක් ම උපරිමයෙන් රටට උරුම කර දීම තම අපේක්ෂාව බවද අමාත්‍යවරයා කියයි.ධීවර හා ජලජ සම්පත් සංවර්ධන අමාත්‍යංශයට අයත් ආයතන ප්‍රධානින් සහභාගිවූ සාකච්ඡාවක් රාජ්‍ය අමාත්‍ය කාර්යාලයෙදී රාජ්‍ය අමාත්‍ය දිලිප් වෙදආරච්චි මහතාගේ ප්‍රධානත්වයෙන් අද [13] දහවල් පැවැත්විණ. එහිදී අමාත්‍යවරයා මේ බව සඳහන් කළේය.එහිදී අමාත්‍යවරයා මෙසේද කියා සිටියේය.“ධීවර හා ජලජ සම්පත් සංවර්ධන රාජ්‍යය අමාත්‍ය ධුරයට පත්ව වසර එකහමාරකට ආසන්න කාලයක් ගෙවී ගිහින්. මට කිසිදු වග කීමක් පවරා නොතිබියදී මම ආදරය කරන ධීවර කර්මාන්තයට සේවයක් කිරීමට මම විශාල උත්සාහයක නිරත වුණා. ඒ අනුව මේ වෙනකොට මට වගකීම් ගණනාවක් පවරා තියෙනවා. ඒ අනුව මම රාජ්‍යය අමාත්‍යධුරයට පත්වූ දිනයේ පටන් සැලසුම් කල වැඩපිළිවෙළ කඩිනමින් ක්‍රියාත්මක කළයුතුයි. දේශීය හා ජාත්‍යන්තර මට්ටමේ ආකර්ෂණය දිනාගත හැකි ලෙස “මින් විසිතුරු ”විසිතුරු මත්ස්‍ය ප්‍රදර්ශනය පැවැත්විය යුතුයි. ඒ මගින් විසිතුරු මත්ස්‍ය අපනයනය ජාත්‍යන්තරය දක්වා ව්‍යාප්ත කරලීම සඳහා මෙම ප්‍රදර්ශනය උපයෝගී කරගැනීම සඳහා කැපවීමෙන් කටයුතු කළයුතුයි.”", "URL": "https://sinhala.adaderana.lk/news.php?nid=60128", "Category": null, "Parent URL": null}