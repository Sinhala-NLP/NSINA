{"Source": "Adaderana", "Timestamp": "June 30, 2013 04:48 pm", "Headline": "ඔබාමා මැන්ඩෙලාගේ සිරකුටිය බැලීමට සුදානම්!", "News Content": "අමෙරිකානු ජනාධිපති බැරැක් ඔබාමා, දකුණු අප්‍රිකානු හිටපු නායක නෙල්සන් මැන්ඩෙලා වසර 18ක කාලයක් සිරගතව සිටි සිරමැදිරිය බැලීම සඳහා රොබින් දූපත් වෙත යාමට නියමිත බව වාර්තා වේ. අප්‍රිකාවේ නිල සංචාරයක නිරතව සිටින අමෙරිකානු ජනාධිපතිවරයා ඊයේ නෙල්සන් මැන්ඩෙලාගේ ඥාතීන් හමුවුණි. කෙසේ වෙතත් බැරැක් ඔබාමා රෝහල් ගතව ප්‍රතිකාර ලබන නෙල්සන් මැන්ඩෙලා බැලීම සඳහා එහි ගොස් නොමැති බව වාර්තා විය. 94 හැවිරිදි දකුණු අප්‍රිකානු හිටපු නායක නෙල්සන් මැන්ඩෙලා පෙනහළු ආශ්‍රිත රෝග තත්ත්වයකින් පීඩාවිඳින අතර ඔහු මේ වන විට ඉතා අසාධ්‍ය තත්ත්වයේ පසුවේ. මෙම පෙනහළු ආශ්‍රිත රෝගී තත්ත්වයට ඔහු ගොදුරුවී ඇත්තේ සිරගතව සිටි කාලය තුළදිය.", "URL": "https://sinhala.adaderana.lk/news.php?nid=35374", "Category": null, "Parent URL": null}