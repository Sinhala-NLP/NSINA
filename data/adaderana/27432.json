{"Source": "Adaderana", "Timestamp": "September 15, 2012 01:19 pm", "Headline": "අගමැතිවරයා වැඩිදුර ප්‍රතිකාර සඳහා අමරිකාවට යයි", "News Content": "අග්‍රාමාත්‍ය දීමු ජයරත්න මහතා ස්වකීය අසනීප තත්ත්වය හේතුවෙන් වැඩිදුර ප්‍රතිකාර සඳහා අද (15) මධ්‍යම රාත්‍රීයේ විශේෂ ගුවන් යානයකින් අමරිකාව බලා පිටත්ව යාමට නියමිතව තිබේ. මාස 3ට අධික කාලයක් තිස්සේ ලංකා හොස්පිටල් හී ප්‍රතිකාර ලබමින් සිටි අග්‍රාමාත්‍යවරයා ජනාධිපති මහින්ද රාජපක්ෂ මහතාගේ ඉල්ලීමක් මත මෙසේ විදේශ ගතව ප්‍රතිකාර ලබා ගැනීමට නියමිත බව රෝහල් ආරංචි මාර්ග පවසයි. ඒ අනුව අග්‍රාමාත්‍යවරයා සමග විශේෂඥ වෛද්‍යවරුන් කිහිප දෙනෙකු ද ඔහුගේ කාර්ය මණ්ඩලයේ නිලධාරීන් කිහිප දෙනෙකු ද අමරිකාව බලා පිටත්ව යාමට නියමිත බව ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=27432", "Category": null, "Parent URL": null}