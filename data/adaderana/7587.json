{"Source": "Adaderana", "Timestamp": "March 31, 2010 09:46 am", "Headline": "ආයෙමත් සුනාමී නෑ", "News Content": "ඊයේ මධ්‍යම රාත්‍රීයේ අන්දමන් සහ නිකොබාර් දූපත් අසල මුහුඳු සීමාවේ ඇති වූ භූකම්පන තත්ත්වයක් හේතුවෙන් නිකොබාර් දූපත්වාසීන් දෙදෙනෙකු තුවාල ලබා ඇතැයි විදෙස් මාධ්‍ය වාර්තා කරයි. මෙම භූකම්පන තත්ත්වය සුනාමී තත්ත්වයක් දක්වා වර්ධනය වීමට ඉඩකඩක් ඇත්දැයි අද දෙරණ කළ විමසුමකට පිළිතුරු දෙමින් කාලගුණ විද්‍යා දෙපාර්තමේන්තුවේ ප්‍රකාශකයෙකු කියා සිටියේ එහෙව් අවදානමක් නැති බවයි. ඊයේ මධ්‍යම රාත්‍රීයේ ඇති වූ භූකම්පන තත්ත්වය රිච්ටර් මාපාංක 6.6 ක අගයක් පෙන්නුම් කළද එය කිසිසේත්ම ශ්‍රීලංකාවට බල නොපාන බවයි. එහෙත් ඉන්දීය මාධ්‍ය වාර්තා කරන අන්දමට මෙම භූකම්පන තත්ත්වය රිච්ටර් මාපාංකය 6.9 ක් වන අතර අන්දමන් දූපතටත් මෙහි අනිසි බලපෑමක් ඇති නොවන බව අන්දමන් දූපත් හි නියෝජ්‍ය මහ කොමසාරිස් එස්.එන් ජාහ් මහතා සඳහන් කර තිබේ.", "URL": "https://sinhala.adaderana.lk/news.php?nid=7587", "Category": null, "Parent URL": null}