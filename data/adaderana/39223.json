{"Source": "Adaderana", "Timestamp": "November 30, 2013 04:52 pm", "Headline": "බස් ගැටුමෙන් දරුවෙක් මරුට", "News Content": "හක්මන - මාතර ප්‍රධාන මාර්ගයේ මිදෙල්ලවල පුරාන විහාරස්ථානය අසළ දී බස් රථ 02ක් ගැටී 8 හැවිරිදි දරුවෙකු මියගොස් තිබේ. අද පස්වරුවේ මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ලංකා ගමනාගමන මණ්ඩලයට අයත් බස් රථයක් සහ පෞද්ගලික බස් රථයක් ගැටීමෙන් මෙම අනතුර සිදුව ඇත. තුවාල ලැබු තවත් පුද්ගලයින් සිව්දෙනෙකු ප්‍රතිකාර සඳහා මාතර මහරෝහලට ඇතුළත් කර ඇති බව පොලිසිය සඳහන් කළේය. අනතුර සම්බන්ධයෙන් මාතර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39223", "Category": null, "Parent URL": null}