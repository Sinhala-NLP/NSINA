{"Source": "Adaderana", "Timestamp": "September 18, 2017 10:50 am", "Headline": "යතුරුපැදි අනතුරින් තරුණයෙක් මරුට", "News Content": "බිංගිරිය, බක්මුරුප්පුව ප්‍රදේශයේදී සිදු වූ යතුරුපැදි අනතුරකින් තරුණයෙකු මියගොස් තිබේ. යතුරුපැදියක් මාර්ගයෙන් ඉවතට පැන ගසක ගැටිමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු හලාවත රෝහලට ඇතුළත් කිරිමෙන් පසු යතුරුපැදිකරු මියගොස් තිබේ. මියගොස් ඇත්තේ බිංගිරිය, වැල්ලරාව ප්‍රදේශයේ පදිංචිව සිටි 18 හැවිරිදි තරුණයෙකු බව බිංගිරිය පොලීසිය පවසයි.", "URL": "https://sinhala.adaderana.lk/news.php?nid=77686", "Category": null, "Parent URL": null}