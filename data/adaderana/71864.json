{"Source": "Adaderana", "Timestamp": "April 8, 2017 09:58 am", "Headline": "අභිරහස් ලෙස මියගිහින්", "News Content": "අභිරහස් ලෙස මියගිය පුද්ගලයෙකුගේ මළ සිරුරක් හැටන් ලංගම බස් නැවතුම්පලේදී සොයාගෙන තිබේ. හැටන් පොලීසියට ලද තොරතුරක් මත අද (8)උදෑසන මෙම මළ සිරුර සොයාගත් බව සඳහන්වේ. හැටන් නගර සභාව මඟින් පාලනය කරන හැටන් බස් නැවතුම්පලේ වැසිකිළි පද්ධතිය බාරව කටයුතු කළ පුද්ගලයෙකු මෙලෙස මියගොස් ඇති අතර ඔහු හැටන්, අලුත්ගාල්ල ප්‍රදේශයේ පදිංචි තිදරු පියෙකු බව වර්තා වේ. මුහුණේ තුවාල සහිතව මියගොස් සිටි අදාළ පුද්ගලයාහට කිසියම් පිරිසක් විසින් පහරදී ඇති බව පොලීසිය සැක පළ කරයි. හැටන් පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71864", "Category": null, "Parent URL": null}