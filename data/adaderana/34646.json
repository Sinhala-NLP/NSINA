{"Source": "Adaderana", "Timestamp": "June 5, 2013 08:26 am", "Headline": "අනියම් පෙමට තරහින් ඔස්ට්‍රේලියාවේදී බිරිඳ මරලා", "News Content": "මිනී මැරුමකට වරදකරු වූ ශ්‍රී ලාංකිකයෙකුට ඔස්ට්‍රේලියානු ශ්‍රේෂඨාධිකරණය විසින් ජීවිතාන්තය දක්වා සිරදඬුවම් නියම කර තිබේ. තම බිරිඳ ගේ හිසට මිටියකින් පහර දී ඝාතනය කිරීම සම්බන්ධයෙන් මොහු වරදකරු බවට තීන්දු කෙරුණි. ඔස්ට්‍රේලියාවේ පර්ත් හි පදිංචිව සිටි මොවුන් 2005 වසරේ ඔස්ට්‍රේලියාවට ගොස් ඇති බව පැවසෙයි. වරදකරුගේ බිරිඳ තවත් පුද්ගලයෙකු සමඟ අනියම් සබඳතාවක් පවත්වා ගැනීම හේතුවෙන් මෙම ඝාතනය තමන් විසින්‍ සිදුකළ බවට අදාළ පුද්ගලයා අධිකරණය හමුවේ වරද පිළිගෙන තිබේ. පසුගිය වසරේ පෙබරවාරී මාසයේ දී නිවසේ සිදුවූ බහින්බස්වීමකින් අනතුරුව මෙම ඝාතනය සිදු කළ බව ඔහු ප්‍රකාශ කර ඇත. මෙසේ ජීවීතාන්තය දක්වා සිරදඬුවම් නියම වී ඇත්තේ සුදත් සිල්වා නැමති 51 හැවිරිදි පුද්ගලයෙකුටය.", "URL": "https://sinhala.adaderana.lk/news.php?nid=34646", "Category": null, "Parent URL": null}