{"Source": "Adaderana", "Timestamp": "December 11, 2013 09:22 am", "Headline": "වතු කම්කරුවන්ගෙන් මානව හිමිකම් පැමිණිල්ලක්", "News Content": "වතුකම්කරුවන්ගේ විශ්‍රාමික පාරිතෝෂික දීමනා වසර 10 කට අධික කාලයක් නොගෙවීම සම්බන්ධයෙන් මානව හිමිකම් කොමිසමට පැමිණිලි කර තිබේ. වතුකම්කරුවන් පිරිසක් විසින් මානව හිමිකම් කොමිසමේ මහනුවර කාර්යාලයට මෙම පැමිණිල්ල කර ඇති බව සඳහන් වෙයි. ජනතා වතු සංවර්ධන මණ්ඩලය, රාජ්‍ය වැවිලි සංස්ථාව, ඇල්කඩුව වැවිලි සමාගම, යන ආයතන වලින් විශ්‍රාමික පාරිතෝෂික දීමනාතමන්ට ගෙවා නොමැති බව එම සේවකයින් සිය පැමිණිල්ලේ සඳහන් කර ඇත. මේ පිළිබඳ මුලික විමර්ශනයක් සිදුකොට වැඩිදුර විමර්ශන කටයුතු මානව හිමිකම් කොමිසමේ ප්‍රධාන කාර්යාලයට බාර දෙන බව එම කොමිසමේ මහනුවර කාර්යාලයේ සම්බන්ධීකාරක රංජන් සුමණසේකර මහතා පවසයි.", "URL": "https://sinhala.adaderana.lk/news.php?nid=39490", "Category": null, "Parent URL": null}