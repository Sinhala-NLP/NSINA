{"Source": "Adaderana", "Timestamp": "October 20, 2018 06:09 pm", "Headline": "තවදුරටත් ආණ්ඩුවේ නොසිටිය යුතු බව ජනාධිපති ප්‍රකාශ කළා", "News Content": "ශ්‍රි ලංකා නිදහස් පක්ෂය තවදුරටත් ආණ්ඩුවේ නොසිටිය යුතු බවට ජනාධිපතිවරයා මේ වන විටත් පවසා ඇති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. මීගොඩ බටවල ප්‍රදේශයේ පැවති වැඩසටහනකින් පසු මාධ්‍ය වෙත අදහස් දක්වමින් ඒ මහතා මේ බව කියා පැවසීය. එක්සත් ජාතික පක්ෂයේද වත්මන් තත්ත්වය සම්බන්ධයෙන් කලකිරුණු පිරිසක් සිටින බව ඒ මහතා මාධ්‍ය වේදියෙකු නැගු ප්‍රශ්නයකට පිලිතුරු ලබා දෙමින් පැවසීය. ඉදිරියෙදී ජනාධිපතිවරයා විසින් වැදගත් දේශපාලන තීරණයක් ගනු ඇති බවද බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා ප්‍රකාශ කළේය.", "URL": "https://sinhala.adaderana.lk/news.php?nid=97971", "Category": null, "Parent URL": null}