{"Source": "Adaderana", "Timestamp": "May 23, 2019 10:07 am", "Headline": "ඉතාලියේ බස් රථ අනතුරින් කතක් ජීවිතක්ෂයට-30කට තුවාල", "News Content": "ඉතාලියේ ෆ්ලෝරන්ස් නගරය ආසන්නයේදී බස් රථයක් අනතුරට ලක්ව තිබේ. ඉන් කාන්තාවක් මියගොස් තිහකට වැඩි පිරිසක් තුවාල ලැබීය. සංචාරකයන් පනස් දෙනෙකු පමණ රැගෙන ෆ්ලෝරන්ස් නගරයේ සිට සියෙනා නගරය බලා ධාවනය කෙරෙමින් තිබූ බස් රථයක් මාර්ගයෙන් ඉවතට පැන පෙරලී ගොස් තිබේ. එම අවස්ථාවේදී බස් රථයේ සිට ඇත්තේ රුසියා, ආර්මේනියා, ජෝජියා, මෝල්ඩෝවියා සහ යුක්‍රේන ජාතිකයන් පිරිසක් බව විදෙස් වාර්තාවල සඳහන් වෙයි. කෙසේ නමුත් අනතුරින් මියගිය කාන්තාවගේ අනන්‍යතාව ඉතාලි බලධාරීන් මෙතෙක් අනාවරණ කර නැහැ. ඉන් තුවාල ලැබූ අයගෙන් සිව් දෙනෙකු අසාධ්‍ය තත්ත්වයේ පසුවන බවයි විදෙස් වාර්තා සඳහන් කළේය. අනතුරට හේතුව මෙතෙක් අනාවරණ වී නොමැති අතර ඒ සම්බන්දයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=110501", "Category": null, "Parent URL": null}