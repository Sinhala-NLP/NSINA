{"Source": "Adaderana", "Timestamp": "February 24, 2019 03:21 pm", "Headline": "විශාලතම හෙරොයින් වැටලිමේ සැකකරුවන් දින 7ක් රදවාගෙන ප්‍රශ්න කරන්න අවසර", "News Content": "මෙරටින් සොයා ගැණුනු විශාලතම හෙරොයින් මත්කුඩු තොගය සමඟ අත්අඩංගුවට ගත් සැකකරුවන් දෙදෙනා දින 7ක කාලයක් රදවාගෙන ප්‍රශ්න කිරීමට අධිකරණය පොලිස් මත්ද්‍රව්‍ය කාර්යාංශයට අවසර ලබාදී තිබේ. සැකකරුවන් දෙදෙනා කොටුව වැඩබලන මහේස්ත්‍රාත් ලෝචනා අබේවික්‍රම මහත්මිය හමුවට ඉදිරිපත් කිරීමෙන් අනතුරුව දින 7ක රැදවුම් නියෝග මත ප්‍රශ්න කිරීමට පොලීසියට අවසර ලබාදුන් බවයි අද දෙරණ වාර්තාකරු පැවසුවේය. ඊයේ (24) පස්වරුවේ පෙලිස් මත්ද්‍රව්‍ය කාර්යාංශය සහ පොලිස් විශේෂ කාර්යය බලකාය එක්ව සිදුකළ වැටලීමකදී කොල්ලුපිටිය ප්‍රදේශයේ සුපිරි වෙළෙඳසැලක රථ ගාලක දී ජාවාරම් කිරීම සදහා රැගෙන විත් තිබු හෙරොයින් කිලෝග්‍රෑම් 294කට අධික තොගයක් සොයා ගැණුනි. සිද්ධියට අදාළ සැකකරුවන් දෙදෙනෙකු අත්අඩංගුවට ගැණුනු අතර 32 හැවිරිදි හා 43 හැවිරිදි ඔවුන් පානදුර කෙසෙල්වත්ත ප්‍රදේශයේ පදිංචිකරුවන් බව පොලීසිය සදහන් කළේය.", "URL": "https://sinhala.adaderana.lk/news.php?nid=104943", "Category": null, "Parent URL": null}