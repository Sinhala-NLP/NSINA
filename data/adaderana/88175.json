{"Source": "Adaderana", "Timestamp": "April 28, 2018 07:18 am", "Headline": "බ්ලැක් මෙන්ඩි නැමති මත්ද්‍රව්‍යක් ශ්‍රී ලංකාවෙන් සොයා ගනියි", "News Content": "ශ්‍රී ලංකාව තුළ ප්‍රථම වතාවට හඳුනාගත් මත්ද්‍රව්‍ය විශේෂයක් තංගල්ල ප්‍රදේශයෙන් හමුවූ බව සුරාබදු දෙපාර්තමේන්තුව පවසයි. එම දෙපාර්තමේන්තුවේ නියෝජ්‍ය සුරාබදු කොමසාරිස් කපිල කුමාරසිංහ මහතා පැවසුවේ “බ්ලැක් මෙන්ඩි” නැමැති අදාළ මත්ද්‍රව්‍ය විශේෂය සමඟ ඕස්ට්‍රියානු ජාතිකයෙකු සහ ශ්‍රී ලාංකිකයින් දෙදෙනෙකු අත්අඩංගුවට ගත් බවයි. සැකකාර විදේශිකයා ඇතුළු පුද්ගලයින් තිදෙනා තංගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මැයි මස 04 වනදා දක්වා රක්ෂිත බන්ධනාගාර ගත කළ බව නියෝජ්‍ය සුරාබදු කොමසාරිස්වරයා පැවසීය.", "URL": "https://sinhala.adaderana.lk/news.php?nid=88175", "Category": null, "Parent URL": null}