{"Source": "Adaderana", "Timestamp": "October 3, 2010 03:04 pm", "Headline": "සිංහල,දෙමළ,මුස්ලිම් හැමෝටම එකම පාසලක්", "News Content": "එකම පාසල තුළ සිංහල , දෙමළ , මුස්ලිම් ජාතීන්ට අයත් දරුවන්ට මිතුරන් ලෙස අධ්‍යාපනය ලැබීමේ අවස්ථාව උදාකරන බව අධ්‍යාපන අමාත්‍ය බන්දුල ගුණවර්ධන මහතා පවසයි. ඉදිරි වසර පහක කාලය තුළ එම ඉලක්ක සපුරා ගැනීමට පියවර ගන්නා බව අමාත්‍යවරයා පෙන්වා දෙයි. ප්‍රාථමික අධ්‍යාපනය නඟා සිටුවීම සඳහා ද්වීතීක පාසල් දහසක් සංවර්ධනය කිරීමේ වැඩපිළිවෙළ දැනටමත් ආරම්භ කර ඇති බව ද බන්දුල ගුණවර්ධන අමාත්‍යවරයා පවසයි. ජාත්‍යන්තර ළමා දිනය වෙනුවෙන් අද කොළඹ පැවති උත්සවයකට සහභාගී වෙමින් අමාත්‍යවරයා මෙම අදහස් පළ කළේය. ----------------------------------", "URL": "https://sinhala.adaderana.lk/news.php?nid=11258", "Category": null, "Parent URL": null}