{"Source": "Adaderana", "Timestamp": "June 8, 2012 11:35 am", "Headline": "20/20 ලෝක කුසලාන නිල තානාපතිත්වය ලසිත් මාලිංගට", "News Content": "ජාත්‍යන්තර ක්‍රිකට් කවුන්සිලය විසින් ශ්‍රී ලංකාවේ පැවැත්වෙන 2012 අයි.සී.සී 20/20 ලෝක කුසලාන තරගාවලියේ නිල තරග තානාපති ලෙස ලසිත් මාලිංග තෝරාගෙන තිබේ. ලසිත් මාලිංග මෙම තනතුරට පත්වීම පිළිබඳව තමා සතුටට පත්වන බව මේ සම්බන්ධයෙන් අදහස් දක්වමින් ජාත්‍යන්තර ක්‍රිකට් කවුන්සිලයේ ප්‍රධාන විධායක නිලධාරි හරූන් ලොගාට් මහතා සදහන් කරයි. එමෙන්ම ලසිත් මාලිංග නම් ක්‍රීඩකයාට ඔහුටම ආවේනික වූ ක්‍රීඩා විලාශයක් ඇති බවත්, එය පහසුවෙන් කිසිවෙකුටත් අනුකරණය කළ නොහැකි බවත් එම මහතා පවසයි. එම නිසාම ඔහු සියලු ක්‍රීඩකයන් අතරින් කැපීපෙනෙන බවත්, එය ඔහු මෙම තනතුරට පත්කිරීමට හේතුවූ බවත්, හරූන් ලොගාට් මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=24859", "Category": null, "Parent URL": null}