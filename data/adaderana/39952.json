{"Source": "Adaderana", "Timestamp": "December 30, 2013 08:14 am", "Headline": "හොර පාරෙන් ගෙනා දුම්වැටි රේගුවට මාට්ටු", "News Content": "නීති විරෝධි ලෙස මෙරටට රැගෙන ආ දුම්වැටි තොගයක් සමඟ පුද්ගලයින් තිදෙනෙකු ශ්‍රී ලංකා රේගුව විසින් අත්අඩංගුවට ගෙන තිබේ. අද අලුයම 2ට පමණ මොවුන් අත්අඩංගුවට ගෙන ඇති බව වාර්තා වේ. සැකකරුවන් ඩුබායිහි සිට පැමිණ ඇති අතර ශ්‍රී ලංකා රේගුවේ කටුනායක නිලධාරින්ට ලද තොරතුරක් මත මොහු අත්අඩංගුවටගත් බව රේගුව ප්‍රකාශ කළේය. එහිදී ඔවුන් සතුව තිබී දුම්වැටි 500 ක් සොයාගෙන ඇති අතර ඒවායේ වටිනාකම රුපියල් ලක්ෂ පහමාරක් පමණ වන බව ශ්‍රී ලංකා රේගුව පැවසීය. අත්අඩංගුවට ගත් සැකකරුවන් රාජගිරිය සහ සයින්දමරුදු ප්‍රදේශ වල පදිංචිකරුවන් බව වාර්තා වේ.", "URL": "https://sinhala.adaderana.lk/news.php?nid=39952", "Category": null, "Parent URL": null}