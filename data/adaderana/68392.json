{"Source": "Adaderana", "Timestamp": "January 21, 2017 02:44 pm", "Headline": "  විදේශ රැකියාවලට යන කාන්තාවන්ට නිසි පුහුණුවක්", "News Content": "විදේශ රැකියාවලට යන කාන්තාවන් නොයෙකුත් තාඩන පීඩනවලට ලක්වීමට හේතුව වන්නේ ඔවුන්ගේ නොදැනුවත්කම බව නියෝජ්‍ය අමාත්‍ය වෛද්‍ය අනෝමා ගමගේ මහත්මිය පවසයි.ඒ හේතුවෙන් ඔවුන්ට නිසි පුහුණුවක් ලබා දිය යුතු බව කියා ඇය පෙන්වා දෙයි.විදේශ රැකියා සඳහා පුහුණු කිරීමේ මධ්‍යස්ථානයක් අම්පාරේ ඉදි කිරීම සඳහා මුල්ගල් තැබීමේ අවස්ථාවට එක් වෙමින් එතුමිය ඒ බව කියා සිටියේය.ජීවනෝපායක් ලෙසින් කාන්තාවන් විදේශ රැකියාවලට යෑම තමන් අනුමත නොකරන නමුත්, ඊට වෙනත් විකල්පයක් දැනට නොමැති බව ඇය පැවසුවාය.ඔවුන්ගේ ගැටළු විසඳීම සඳහා විෂය භාර ඇමතිනිය පියවර ගනිමින් සිටින බව ද ගමගේ මහත්මිය අවධාරණය කළාය. වැඩිම පිරිසක් විදෙස්ගත වන්නේ නැගෙනහිර පළාතෙන් බව කී ඇය, ඔවුන් පුහුණුව සඳහා අම්පාරේදී මෙම මධ්‍යස්ථානය ස්ථාපිත කිරීම සම්බන්ධයෙන් සතුටු වන බව කියා සිටියාය.", "URL": "https://sinhala.adaderana.lk/news.php?nid=68392", "Category": null, "Parent URL": null}