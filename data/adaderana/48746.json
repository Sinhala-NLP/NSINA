{"Source": "Adaderana", "Timestamp": "January 17, 2015 02:05 pm", "Headline": "හොර පාරෙන් දැව ඇද්ද 2ක් කොටු ", "News Content": "නීතිවිරෝධි අයුරින් දැව ප්‍රවාහනය කරමින් සිටි පුද්ගලයින් දෙදෙනකු තඹුත්තේගම ලුණුවැව ප්‍රදේශයේ දී අත්අඩංගුවට ගෙන තිබේ. ඊයේ(17) පස්වරුවේ තඹුත්තේගම පොලිසියට ලැබුණු තොරතුරකට අනුව සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. අත්අඩංගුවට ගන්නා අවස්ථාවේදී සැකකරුවන් ප්‍රවාහනය කරමින් තිබූ රුපියල් ලක්ෂ 10ක පමණ වටිනාකමකින් යුත් දැව තොගයක් ද පොලිසිය භාරයට ගෙන තිබේ. සැකකරුවන් තඹුත්තේගම සහ මාතලේ ප්‍රදේශයන්හි පදිංචිකරුවන් වන අතර ඔවුන් අද තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48746", "Category": null, "Parent URL": null}