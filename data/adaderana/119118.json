{"Source": "Adaderana", "Timestamp": "September 15, 2019 06:54 am", "Headline": "වැලි ජාවාරම්කරුවේකුට වෙඩි", "News Content": "යාපනය අරාලි, නෙඩුක්කුලම ප්‍රදේශයේ නීති විරෝධීව වැලි ප්‍රවාහනය කළ පුද්ගලයෙකු පොලිස් විශේෂ කාර්යය බලකා නිලධාරීන් සිදුකළ වෙඩි තැබීමකින් තුවාල ලබා තිබේ. යාපනය නෙඩුක්කුලම ප්‍රදේශයේ නීති විරෝධී වැලි ජාවාරමක් සිදුවන බවට ඊයේ (14) පස්වරුවේ පොලිස් විශේෂ කාර්යය බලකායට ලැබුණු තොරතුරකට අනුව මෙම වැටලීම සිදුකර ඇති බව පොලීසිය සදහන් කළේය. එහිදී වැලි ප්‍රවාහනය කරමින් තිබු ට්‍රැක්ටරයකට නතර කරන ලෙසට පොලිස් විශේෂ කාර්යය බලකාය දැනුම් දී ඇති අතර අණ නොතකා ධාවනය කළ ට්‍රැක්ටරයට පොලිස් විශේෂ කාර්යය බලකාය වෙඩි තබා ඇත. වෙඩි වැදීමෙන් පුද්ගලයෙකුගේ පාදයකට තුවාල සිදුවී ඇති අතර සැකකරු ප්‍රතිකාර සදහා යාපනය රෝහලට ඇතුළත් කර ඇති බව පොලීසිය සදහන් කළේය. මෙම සිද්ධිය සම්බන්ධයෙන් යාපනය පොලීසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=119118", "Category": null, "Parent URL": null}