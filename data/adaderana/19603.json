{"Source": "Adaderana", "Timestamp": "October 26, 2011 02:30 pm", "Headline": "ගාලු මුහුදේ අතුරුදහන් වූ විදේශිකයාගේ මළ සිරුර සොයාගනියි", "News Content": "ගාල්ල මුහුදු ප්‍රදේශයේ දී අතුරුදහන් වූ විදේශිකයෙකුගේ මළ සිරුර නාවික හමුදාව විසින් සොයාගෙන තිබේ. මෙලෙස අතුරුදන්ව සිටියේ ස්වීඩන් ජාතිකයෙකු බව වාර්තා වේ. ඉකුත් 24 වැනිදා අතුරුදන් වූ අදාළ විදේශිකයාගේ මළ සිරුර ඊයේ දහවල් වනතුරුත් හමුවී තිබුණේ නැත. අනතුරුව උණවටුන ආශ්‍රිත මුහුදේ ගල්පර අතර ඔහුගේ මළ සිරුර පාවෙමින් ඇති බවට ලද තොරතුරකට අනුව නාවික හමුදාව මෙහෙයුම් සිදුකර තිබේ. ගල්පර හේතුවෙන් එම ස්ථානයට ළඟා වීම දුෂ්කර වී තිබුණ ද මහත් පරිශ්‍රමයක් යොදා නාවික හමුදාව විසින් මළ සිරුර ගොඩගත් බව අදදෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=19603", "Category": null, "Parent URL": null}