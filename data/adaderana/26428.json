{"Source": "Adaderana", "Timestamp": "August 9, 2012 09:16 am", "Headline": "  හෙරොයින් සමඟ කාන්තාවක් දැලේ", "News Content": "හෙරොයින් ළඟ තබාගෙන සිටි කාන්තාවක් මහරගම, දුම්රිය මාවත ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශයට ලැබුණු තොරතුරකට අනුව සිදුකළ වැටලීමක දී සැකකාරිය අත්අඩංගුවට ගෙන ඇති බව සඳහන්ය. සැකකාරිය සතුව තිබී හෙරොයින් ග්‍රෑම් 100 යි මිලිග්‍රෑම් 600 ක ප්‍රමාණයක් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කරයි. මේ අතර එළවළු ප්‍රවාහනය කරන මුවාවෙන් ලොරි රථයකින් ගංජා ප්‍රවාහනය කරමින් සිටි පුද්ගලයින් දෙදෙනෙකු පන්නල පොලිසිය විසින් අත්අඩංගුවට ගෙන ඇත. අත්අඩංගුවට ගත් ලොරි රථයේ තිබී ගංජා කිලෝග්‍රෑම් 9 යි ග්‍රෑම් 579 ක ප්‍රමාණයක් සොයාගත් බව පන්නල පොලිසිය සඳහන් කළේය.", "URL": "https://sinhala.adaderana.lk/news.php?nid=26428", "Category": null, "Parent URL": null}