{"Source": "Adaderana", "Timestamp": "December 10, 2013 12:20 pm", "Headline": "ගිනි අවි ළඟ තබාගත් 2ක් මාට්ටු ", "News Content": "බලපත්‍ර නොමැතිව ගිනි අවි ළඟ තබාගත් පුද්ගලයින් දෙදෙනෙකු වැලිකන්ද - බෝධිකුඩාරු ඕමිනියාමඩු ප්‍රදේශයේ දී අත්අඩංගුවට ගෙන තිබේ. පොලීසිය පැවසුවේ ඔවුන් සතුව තිබී බෝර 12 ගිනි අවියක්, බෙහෙත් කොටන තුවක්කුවක් සහ උණ්ඩ කිහිපයක් සොයා ගත් බවයි. සැකකරුවන් විනයාගපුරම් ප්‍රදේශයේ පදිංචිකරුවන් වන අතර ඔවුන් අද(10) පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. වැලිකන්ද පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39474", "Category": null, "Parent URL": null}