{"Source": "Adaderana", "Timestamp": "November 20, 2013 08:14 am", "Headline": " සියවසේ වල්ගාතරුව ලාංකිකයින්ට දැකගත හැකියි ", "News Content": "මෙම වසරේ දක්නට ලැබෙන සියවසේ වල්ගාතරුව ලෙස හැදින්වෙන දීප්තිමත්ම වල්ගාතරුව අද(20) දිනයේ ශ්‍රී ලංකාවට දර්ශනය වන බව තාක්ෂණ පර්යේෂණ හා පරමාණුක බලශක්ති අමාත්‍යංශය පවසයි. අද(20) අළුයම 05.00 සිට ශ්‍රී ලංකාවට නැගෙනහිර අහසේ ක්ෂිතිජයට මදක් ඉහළින් දර්ශනය වන බව එම අමාත්‍යංශය පෙන්වා දෙයි. අයිසෝන් යනුවෙන් නම් කර ඇති මෙය ඉන්ටනැෂනල් සයන්ටිෆික් ඔප්ටිකල් ආයතනය විසින් සොයාගත් බැවින් එහි මුල් අකුරු යොදා එම වල්ගාතරුව අයිසෝන් ලෙස නම්කර තිබේ. කෙසේ වෙතත් හිරු පායා ඇත්නම් එම වල්ගාතරුව දෙස එකඑල්ලේ නොබලන්නයැයි තාක්ෂණ පර්යේෂණ හා පරමාණුක බලශක්ති අමාත්‍යංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=38971", "Category": null, "Parent URL": null}