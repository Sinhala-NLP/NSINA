{"Source": "Adaderana", "Timestamp": "April 19, 2011 08:38 am", "Headline": "ජනපති කොමිසමේ පළමු කෙටුම්පත ලිවීම ඇරඹෙයි", "News Content": "උගත් පාඩම් හා ප්‍රතිසන්ධාන කොමිසන් සභාව පළමු කෙටුම්පත ලිවීමේ කටයුතු ආරම්භ කර තිබේ. කෙටුම්පත ලිවීමෙන් අනතුරුව එහි සංස්කරණ කටයුතු සිදුකිරීමට නියමිත බව එහි මාධ්‍ය අධ්‍යක්ෂ ලක්ෂ්මන් වික්‍රමසිංහ මහතා ප්‍රකාශ කළේය. ලැබුණු සාක්ෂි පදනම් කරගනිමින් එම සාක්ෂි විශ්ලේෂණය කොට කෙටුම්පත ලිවීමේ කටයුතු ආරම්භ කර ඇති බව වික්‍රමසිංහ මහතා සඳහන් කළේය. ඇතැම් සාක්ෂි විශ්ලේෂණය කිරීම සඳහා විශේෂඥ දැනුම ද ලබාගැනීමට සිදුවූ බව ඔහු කියා සිටියේය. මැයි මස 15 වැනි දිනට පෙර අවසන් කෙටුම්පත සකස් කිරීම ඉලක්ක කරගනිමින් මේ වන විටත් දෛනිකව මෙහි කටයුතු සිදුකරන බව ලක්ෂ්මන් වික්‍රමසිංහ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=15556", "Category": null, "Parent URL": null}