{"Source": "Adaderana", "Timestamp": "November 2, 2012 04:15 pm", "Headline": "නිදහසේ සැබෑ ප්‍රතිඵල භුක්ති විඳින්න ", "News Content": "රට තුළ ස්ථාපිතව ඇති නිදහසේ සැබෑ ප්‍රතිඵල භුක්ති විඳීමට අනාගත පරපුර පෙළගැස්විය යුතු බව ජනාධිපති ආර්යා ශිරන්ති රාජපක්ෂ මහත්මිය පවසයි. දශක තුනකට අධික කාලයක් රට තුළ පැවති ත්‍රස්තවාදයෙන් මෙරට ළමා පරපුර පීඩා විඳි බව ඇය පවසයි. ත්‍රස්තවාදය පරාජය කිරීමෙන් අනතුරුව රටේ සාමකාමී වාතාවරණයක් උදා වී ඇති බව ඇය පෙන්වාදෙයි. සංවර්ධනය මගින් ගොඩනැගෙන රටේ, සැබෑම කොටස්කරුවන් බවට ළමා පරපුර පත්කිරීම සඳහා ගුරුවරුන්ට දෙමාපියන්ට මෙන්ම සෙසු බාහිර සමාජයට ද වගකීමක් ඇති බව ශිරන්ති රාජපක්ෂ මහත්මිය සඳහන් කළාය.", "URL": "https://sinhala.adaderana.lk/news.php?nid=28837", "Category": null, "Parent URL": null}