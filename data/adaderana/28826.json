{"Source": "Adaderana", "Timestamp": "November 2, 2012 11:26 am", "Headline": "මියන්මාරයට හොඳ කල දසාවක් ලබල හැඩයි", "News Content": "වසර 25 ට පසු මියෙන්මාරයට අමෙරිකානු ඩොලර් මිලියන 80 ක ණය ආධාරයක් ලබාදීමට ලෝක බැංකුවේ අනුමැතිය හිමිව තිබේ. ග්‍රාමීය ප්‍රජාව සඳහා මාර්ග, පාලම්, පාසල්, සෞඛ්‍ය මධ්‍යස්ථාන ඉදිකිරීම වෙනුවෙන් මෙම ණය ලබාදෙන බව ලෝක බැංකුව ප්‍රකාශ කළේය. මියෙන්මාරය තුළ සිදුව ඇති ප්‍රතිසංස්කරණ පිළිබඳ තමන් ප්‍රසාදය පල කරන බව ලෝක බැංකුවේ සභාපති ජිං යොං කිං ප්‍රකාශ කර ඇත. වසර ගණනාවක සිට එරටට පනවා තිබු සම්බාධක ඉවත් කිරීමට සහ ණය ලබාදීමට අමෙරිකාව ද පසුගිය මාසයේ තීරණය කළේය. ආසියානු කලාපයේ දෙවන දුප්පත්ම රට ලෙස සැලකෙන්නේ මියෙන්මාරය යි.", "URL": "https://sinhala.adaderana.lk/news.php?nid=28826", "Category": null, "Parent URL": null}