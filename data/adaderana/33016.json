{"Source": "Adaderana", "Timestamp": "April 5, 2013 09:14 am", "Headline": "ලක්ෂ 22 ක හොර චෙක් දී සපත්තු ගත් අයෙක් මාට්ටු", "News Content": "රුපියල් ලක්ෂ 22 ට අධික වටිනාකමකින් යුතු අඟරු චෙක්පත් ලබා දී පාවහන් මිලදී ගත් පුද්ගලයෙකු අත්අඩංගුවට ගෙන තිබේ. පිළියන්දල ප්‍රදේශයේ පදිංචි 31 හැවිරිදි අදාළ සැකකරු සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශන ආරම්භ කර තිබේ. සැකකරු අද (05) අලුත්කඩේ අංක 4 මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර ව්‍යාජ රුපියල් 50 නෝට්ටු 5 ක් සමග හුංගම, පල්ලේරොට ප්‍රදේශයේ දී අත්අඩංගුවට ගත් සැකකරුවන් දෙදෙනා ලබන 10 වැනි දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=33016", "Category": null, "Parent URL": null}