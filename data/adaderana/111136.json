{"Source": "Adaderana", "Timestamp": "June 1, 2019 02:36 pm", "Headline": "මොරගහකන්ද නිසා අසරණ වුණු මහවැලියේ ගොවීන්", "News Content": "තම වගාවන් සඳහා ප්‍රමාණවත් ලෙස ජලය නොලැබීමෙන් මහවැලි එච් කලාපයේ ගොවීන් දැඩි ලෙස දුෂ්කරතාවට පත්ව ඇත. ගොවීන් පවසන්නේ කලා වැවට නිකුත් කළ යුතු ජලය මොරගහකන්ද ජලාශයේ රඳවා ගැනීම ජල හිඟයට හේතු වී ඇති බවයි. මේ දිනවල අනුරාධපුරය ඇතුළු දිස්ත්‍රික්ක රැසකට පවතින්නේ දැඩි වියළි කාලගුණයකි. මේ හේතුවෙන් වැඩි වශයෙන් දුෂ්කරතාවට ලක්ව සිටින්නේ ප්‍රදේශයේ ගොවි ජනතාවයි. අනුරාධපුර දිස්ත්‍රික්කයට අයත් මහවැලි එච් කලාපයේ පවුල් 28000ක පමණ ප්‍රධාන ජීවෝනෝපාය වී වගාව වන අතර ජලය නොලැබීම හෙත්වෙන් ඔවුන් මෙවර යල කන්නයේ වී වගාව අතහැර ඇත. නමුත් ගොවීන් පවසන්නේ ගොඩ ගොවිතැනේ නිරත වීමට හෝ ඔවුන්ට ප්‍රමාණවත් තරම් ජලය නොමැති බවයි. මොරගහකන්ද ජලාශයේ ජලය රඳවාගැනීම හේතුවෙන් කලාවැවට ජලය නිකුත් නොකිරීම මීට හේතු වී ඇති බවට ගොවීන් චෝදනා කරයි.", "URL": "https://sinhala.adaderana.lk/news.php?nid=111136", "Category": null, "Parent URL": null}