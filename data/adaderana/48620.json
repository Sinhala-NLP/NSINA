{"Source": "Adaderana", "Timestamp": "January 12, 2015 09:09 am", "Headline": "මැ.කොගේ ආරක්ෂකයෙක් රිය අනතුරකින්  මරුට ", "News Content": "මැතිවරණ කොමසාරිස් මහින්ද දේශප්‍රිය මහතාගේ පෙර ගමන් ආරක්ෂාවට සපයා ඇති පොලිස් යතුරු පැදියක සිටි පොලිස් නිලධාරියෙකු රිය අනතුරකින් ජීවිතක්ෂයට පත් වී තිබේ. අද(12) පෙරවරුවේ තවත් පොලිස් නිලධාරියෙකු සමඟ ඔහු යතුරු පැදියකින් ගමන් කරමින් සිටියදී ‍මෙම අනතුරු සිදුවී ඇති බව පොලීසිය කියයි. අදාළ යතුරු පැදිය මහරගම, වත්තේගෙදර ප්‍රදේශයේදී වාහනයක ගැටීමෙන් පොලිස් නිලධාරීන් දෙදෙනාට තුවාල සිදුවී ඇති අතර කළුබෝවිල රෝහලට ඔවුන් ඇතුළත් කර ඇත. එහිදී එක් නිලධාරීයෙකු ජීවිතක්ෂයට පත්වී ඇති අතර මියගිය පුද්ගලයා 28 වියෙහි පසුවන බව වාර්තා වෙයි.", "URL": "https://sinhala.adaderana.lk/news.php?nid=48620", "Category": null, "Parent URL": null}