{"Source": "Adaderana", "Timestamp": "January 18, 2019 06:17 am", "Headline": "කිලිනොච්චියේ වෙළඳ සැළක ගින්නක්", "News Content": "කිලිනොච්චිය පොදු වෙළඳසැළ භූමියේ තිබු රසකැවිලි හා පලතුරු විකුණු වෙළඳ සැළක් ගිනිගෙන විනාශවි ඇති බව කිලිනොච්චිය පොලිසිය පවසයි. ඊයේ(17) රාත්‍රීයේ මෙම ගින්න හටගෙන ඇති බව පොලීසිය සඳහන් කළේය. පොලීසිය පැවසුවේ ගින්නෙන් වෙළඳ සැළේ තිබු භාණ්ඩ රැසක් ගිනිගෙන විනාශ වි ඇති අතර, ගින්නට හේතු‍ව මෙතෙක් අනාවරණය කොටගෙන නොමැති බවයි. ගින්න සම්බන්ධයෙන් තොරතුරු ලද වහාම පොලීසිය හා කරච්චි ප්‍රාදේශීය සභා ගිනි නිවීමේ ඒකකයේ නිලධාරීන් එක්ව ගින්න මැඩ පැවැත්වීමට කටයුතු කළ බවද පොලීසිය පැවසීය. විදුලි කාන්දුවකින් ගින්න හටගන්නට ඇති බවට සැක පළ කරන බව කරච්චි ප්‍රාදේශීය සභා ගිනි නිවීමේ ඒකකයේ නිලධාරීන් පැවසූහ. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102561", "Category": null, "Parent URL": null}