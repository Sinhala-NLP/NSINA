{"Source": "Adaderana", "Timestamp": "July 26, 2013 11:22 am", "Headline": "අන්තරේ සංජීව ඇප මත නිදහස්", "News Content": "අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු සංජීව බණ්ඩාර ඇතුළු සිසුන් 09 දෙනෙකු ඇප මත මුදාහැරීමට ගංගොඩවිල මහේස්ත්‍රාත් අධිකරණය අද නියෝග කර තිබේ. පොලිස් අණ නොතකා විශ්වවිද්‍යාල සිසුන් සහභාගි කරවාගෙන මහජනතාවට පීඩා වන සේ විරෝධතා පාගමනක් පැවැත්වූයේ යැයි සංජීව බණ්ඩාර මහතා ඇතුළු සිසුන් 09 දෙනකු අත්අඩංගුවට ගෙන රක්ෂිත බන්ධනාගාර ගත කර තිබුණි. ඒ අනුව අද දින (26) යළි අධිකරණයට ඉදිරිපත් කෙරුණු මෙම පිරිසට රු. 50, 000 බැගින් වන ශරීර ඇප මත නිදහස් කරලීමට ගංගොඩවිල මහේස්ත්‍රාත් අධිකරණය නියෝග කර ඇත. ප්‍රජාතන්ත්‍රවාදී රටක උද්ඝෝෂණ හා විරෝධතා පැවැත්වීම මූලික දේශපාලන අයිතියක් ලෙස පිළිගැනුණද සංජීව බණ්ඩාරට එකී අයිතිය හිමි නොවීමෙන් ඔහුගේ මූලික අයිතිවාසිකම් කඩවී ඇතැයි වාමාංශික එකමුතුව පසු ගිය දිනෙක පෙන්වා දෙන ලදී.", "URL": "https://sinhala.adaderana.lk/news.php?nid=36115", "Category": null, "Parent URL": null}