{"Source": "Adaderana", "Timestamp": "January 20, 2012 04:40 pm", "Headline": "විනය ක්‍රියාමාර්ග ගෙන ඇති සේවකයින්ට යළි සේවය නෑ", "News Content": "විනය පරීක්ෂණ පදනම මත හැර සෙසු විනය ක්‍රියාමාර්ග ගෙන ඇති ලංකා ඛනිජ තෙල් නීතිගත සංස්ථා සේවකයින් කිසිදු හේතුවක් මත යළි සේවයේ නොපිහිටුවන ලෙස ඛනිජ තෙල් කර්මාන්ත අමාත්‍යාංශය ලංකා ඛනිජ තෙල් නීතිගත සංස්ථාවට උපදෙස් දී තිබේ. විනය පරීක්ෂණ පැවැත්වීම සඳහා නියමිත සේවකයින් සම්බන්ධයෙන් පමණක් අවශ්‍ය ක්‍රියාමාර්ග ගැනීමට ඛනිජ‍ තෙල් නීතිගත සංස්ථා පාලනාධිකාරිය පියවර ගනු ඇති බව එම අමාත්‍යාංශය නිකුත් කළ නිවේදනයක දැක්වෙයි. ඉන්ධන හා සම්බන්ධ වංචා, දූෂණ හා අක්‍රමිකතාවන්ට සම්බන්ධ ඕනෑම සේවකයෙකුට එරෙහිව නීතිය තදින් ක්‍රියාත්මක කරන බව ඛනිජ තෙල් කර්මාන්ත අමාත්‍යාංශය පවසයි. පසුගිය කාලසීමාවේදී ද ඛනිජ තෙල් නීතිගත සංස්ථාව ඒ ආකාරයෙන් කටයුතු කර ඇති බව අමාත්‍යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=21529", "Category": null, "Parent URL": null}