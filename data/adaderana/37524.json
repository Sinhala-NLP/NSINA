{"Source": "Adaderana", "Timestamp": "September 19, 2013 11:23 am", "Headline": "ඡන්ද පත්‍රිකාව නැතත් ඡන්දය ප්‍රකාශ කළ හැකියි ", "News Content": "අදාළ ඡන්ද පත්‍රිකාව නොමැති වුව ද ඡන්ද දායකයින්ට ඡන්දය ප්‍රකාශ කිරීමේ හැකියාව පවතින බව මැතිවරණ කොමසාරිස් මහින්ද දේශප්‍රිය මහතා පවසයි. ඔහු පවසන්නේ ඡන්දපොළට ගොස් අනන්‍යතාවය තහවුරු කොට ඡන්දය ප්‍රකාශ කිරීමේ හැකියාව පවතින බවයි. කෙසේ වෙතත් යම් ඡන්ද දායකයෙක්ට ඡන්දය ප්‍රකාශ කිරීම සඳහා අදාළ ඡන්ද හිමි නාම ලේඛනයේ නම සඳහන්ව තිබිම අනිවාර්ය බව ද මැතිවරණ කොමසාරිස්වරයා අවධාරණය කරයි. යම් පුද්ගලයෙකුට ඡන්ද පත්‍රිකා මෙතෙක් ලැබී නොමැතිනම් අදාළ තැපැල් කාර්යාලයට ගොස් එය ලබාගත හැකි අතර හෙට(20) දිනයේ ඡන්ද පත්‍රිකා බෙදීම සිදු නොකරන බව මැතිවරණ කොමසාරිස් මහින්ද දේශප්‍රිය මහතා අද දෙරණ කළ විමසිමකදී සඳහන් කළේය.", "URL": "https://sinhala.adaderana.lk/news.php?nid=37524", "Category": null, "Parent URL": null}