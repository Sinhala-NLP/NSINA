{"Source": "Adaderana", "Timestamp": "September 7, 2014 02:24 pm", "Headline": " මන්‍ත්‍රී අජිත් මානප්පෙරුම රිය අනතුරකින් රෝහලේ ", "News Content": "එ.ජා.ප. පාර්ලිමේන්තු මන්ත්‍රී අජිත් මානප්පෙරුම මහතා රිය අනතුරකට ලක්වී තිබේ. මේ හේතුවෙන් ඒ මහතා තුවාල ලබා රෝහල්ගත කර ඇති බව වාර්තා වෙයි. දක්ෂිණ අධිවේගී මාර්ගයේ 39-40 කිලෝමීටර් කණුව අසළදී අදාළ අනතුර සිදුවී ඇති බව පොලීසිය පවසයි. මන්ත්‍රීවරයා ගමන්ගත් ජීප් රථය රියදුරුට පාලනය කර ගැනීමට නොහැකිව ආරක්ෂිත වැටෙහි ගැටීමෙන් අනතුර සිදුව ඇති බව සඳහන් වෙයි. අනතුරෙන් තුවාල ලැබු අජිත් මාන්නප්පෙරුම මහතා ප‍්‍රතිකාර සඳහා කළුතර, නාගොඩ රෝහලට ඇතුළත් කර ඇති බව පොලිස් මාධ්‍ය ප‍්‍රකාශකවරයා සඳහන් කළේය. අනතුරෙන් ජීප් රථයේ රියදුරුද තුවාල ලබා ඇති අතර ඔහු ද ප්‍රතිකාර සඳහා නාගොඩ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=45893", "Category": null, "Parent URL": null}