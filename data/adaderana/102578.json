{"Source": "Adaderana", "Timestamp": "January 18, 2019 10:43 am", "Headline": "සබරගමු පළාතේ නව ආණ්ඩුකාර වැඩ අරඹයි", "News Content": "සබරගමු පළාතේ නව ආණ්ඩුකාර ජ්‍යේෂ්ඨ කථිකාචාර්ය ධම්ම දසනායක මහතා සිය ධූරයේ වැඩ භාරගනු ලැබීය. සබරගමු පළාත් සභාවේ හිටපු ආණ්ඩුකාර නිලූකා ඒකනායක මහත්මිය සිය ධුරයෙන් ඉවත් වීමත් සමඟ ජනාධිපති මෛත්‍රීපාල සිරිසේන මහතා විසින් ජ්‍යේෂ්ඨ කථිකාචාර්ය ධම්ම දසනායක මහතා එම ධූරයට පත්කරනු ලැබීය. නව ආණ්ඩුකාරවරයා ඊයේ(17) පෙරවරුවේ රත්නපුරයේ පිහිටි ආණ්ඩුකාර කාර්යාලයේදී සුභ මොහොතින් සිය ධූරයේ කටයුතු ආරම්භ කළේය. එම අවස්ථාවට මැති ඇමතිවරුන් ඇතුලු පිරිසක් එක්ව සිටියහ.", "URL": "https://sinhala.adaderana.lk/news.php?nid=102578", "Category": null, "Parent URL": null}