{"Source": "Adaderana", "Timestamp": "May 10, 2012 11:31 am", "Headline": "රිය අනතුරු 5 ක්  5 ක් මරුට", "News Content": "දිවයිනේ ප්‍රදේශ කිහිපයක මාර්ග අනතුරු කිහිපයක් සිදුව තිබේ. මීගමුව - කොළඹ ප්‍රධාන මාර්ගයේ අම්බලන්මුල්ල ප්‍රදේශයේ දී වෑන් රථයක් යතුරුපැදියක ගැටීමෙන් යතුරුපැදිකරු මියගොස් ඇත. මියගිය පුද්ගලයා ගෝනවල, ගල්ඒදණ්ඩපාර ප්‍රදේශයේ පදිංචිව සිටි අයෙකි. යාපනය , කන්කසන්තුරේ මාර්ගයේ කොකුවිල් හින්දු ප්‍රාථමික විද්‍යාලය ඉදිරිපිට දී යතුරුපැදියක ගැටුණු පදිකයෙකු මියගොස් තිබේ. යතුරුපැදියක ගැටීමෙන් සිදුවූ අනතුරකින් හීනටිය - මිනුවන්ගොඩ මාර්ගයේ දී පාපැදිකරුවකු මි‍යගොස් ඇති බව කටුනායක පොලිසිය පවසයි. පයාගල, මග්ගොන නගරයේ පදික මාරුවක් මත දී යතුරුපැදියක් ගැටීමෙන් පදිකයෙකු මියගොස් ඇත. තුවාල ලැබූ යතුරුපැදිකරු ද රෝහල් ගත කළ බව වාර්තාවේ. කොළඹ - නුවර ප්‍රධාන මාර්ගයේ කොකිස්කඩේ හන්දිය අසලදී විරුද්ධ දිශාවන්ට ධාවනයවූ යතුරුපැදි දෙකක් එකිනෙක ගැටිමෙන් අනතුරක් සිදුව තිබේ. අනතුරින් එක් යතුරුපැදියක පසුපස අසුනේ ගමන් කළ යක්කල ප්‍රදේශයේ පදිංචිකාරියක වූ 26 හැවිරිදි තරුණියක මියගොස් ඇති බව කඩවත පොලිසිය පවසයි.", "URL": "https://sinhala.adaderana.lk/news.php?nid=24145", "Category": null, "Parent URL": null}