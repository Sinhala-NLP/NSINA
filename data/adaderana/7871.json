{"Source": "Adaderana", "Timestamp": "April 19, 2010 07:47 am", "Headline": "ඕස්ට්‍රේලියාවේ තීරණය ගැන එක්සත් ජාතීන්ගේ අවධානය", "News Content": "ශ්‍රී ලාංකික නීති විරෝධි සංක්‍රමණිකයින්ගේ සරණාගත අයදුම්පත් ප්‍රතික්ෂේප කිරීමට ඕස්ට්‍රේලියානු රජ‍ය ගෙන ඇති තීරණය පිළිබඳව එක්සත් ජාතීන්ගේ සංවිධානයේ අවධානය යොමුවී තිබේ. ඕස්ට්‍රේලියාවේ මෙම තීරණය පිළිබඳ සෑහීමකට පත් නොවන බව එක්සත් ජාතීන්ගේ සරණාගතයින් පිළිබඳ සංවිධානයේ කලාපීය නියෝජිතවරයා පවසයි. මෙවැනි දැඩි තීරණයක් ගැනීම මගින් අසරණභාවයට පත්ව සිටින සරණාගතයින් තවදුරටත් අපහසුතාවට පත්වන බව හෙතෙම පෙන්වා දෙයි. අදාළ සරණාගතයින් පිළිබඳව ඕස්ට්‍රේලියානු රජය මීට වඩා නම්‍යශීලී ප්‍රතිපත්තියක් අනුගමනය කළ යුතුව තිබූ බව එක්සත් ජාතීන්ගේ මානව හිමිකම් සංවිධානය වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=7871", "Category": null, "Parent URL": null}