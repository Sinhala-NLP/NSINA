{"Source": "Adaderana", "Timestamp": "September 20, 2016 07:38 am", "Headline": "මීරියබැද්දේ ජනයාට නිවාස ලබාදීම 22දා", "News Content": "කොස්ලන්ද, මීරියබැද්ද ප්‍රදේශයේ සිදුවු නායයෑමෙන් නිවාස අහිමි වූ පුද්ගලයින්ට නිවාස ලබාදීම ලබන මස 22 වන දින සිදුකරන බව ආපදා කළමනාකරණ අමාත්‍යංශය පවසයි.ආපදා කළමනාකරණ අමාත්‍ය අනුර ප්‍රියදර්ශන යාපා මහතා පෙන්වා දෙන්නේ නායයෑම් හේතුවෙන් හානියට පත් නිවාස සියල්ල මේ වන විට ඉදිකර අවසන් බවයි.අදාළ නිවාසවලට අවශ්‍ය විදුලිය සහ ජලය ලබාදීම ඉදිරි සති තුන ඇතුළත සිදුකිරීමට නියමිත බව අනුර ප්‍රියදර්ශන යාපා අමාත්‍යවරයා සඳහන් කළේය.අලුතින් ඉදිකරන ලද නිවාස පරීක්ෂා කිරීමේ අවස්ථාවකට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=64263", "Category": null, "Parent URL": null}