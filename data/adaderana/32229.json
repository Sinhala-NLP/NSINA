{"Source": "Adaderana", "Timestamp": "March 8, 2013 04:25 pm", "Headline": "කුඩු ජාවාරම්කරු හා පොරබැදි කොස්තාපල්ට පිහි පහර", "News Content": "මත්කුඩු ජාවාරම්කරුවෙකු අත්අඩංගුවට ගැනීමට ගිය අවස්ථාවේදී එම පුද්ගලයා සමග පොරබැදීමෙන් කැපුම් තුවාල ලැබු බලංගොඩ පොලීසියේ පොලිස් කොස්තාපල්වරයෙකු බලංගොඩ රෝහලට ඇතුළත් කර තිබේ. බලංගොඩ දෙහිගස්තලාවේ නිවසක සිටි බව කියන එම පුද්ගලයා අත්අඩංගුවට ගැනීම සඳහා අද (08) පෙරවරුවේ පොලිස් නිලධාරීන් කණ්ඩායමක් එම නිවසට ගොස් ඇතැයි පොලීසිය පවසයි. එහිදී සැකකරු පලායාමට උත්සහා කළ අවස්ථාවේදී පොලිස් කොස්තාපල්වරයෙකු ඔහු අල්ලා ගැනීමට තැත් කළ විට සැකකරු සතුව තිබු පිහියකින් එම කොස්තාපල්වරයාට තුවාල සිදුකර තිබේ. ඉන් තුවාල ලැබු පොලිස් කොස්තාපල්වරයා බලංගොඩ රෝහලට ඇතුළත් කර ඇති අතර සැකකරු හෙරොයින් ග්‍රෑම් 2යි මිලි ග්‍රෑම් 28ක් සමග අත්අඩංගුවට ගත් බව පොලීසිය කියයි.", "URL": "https://sinhala.adaderana.lk/news.php?nid=32229", "Category": null, "Parent URL": null}