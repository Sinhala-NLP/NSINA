{"Source": "Adaderana", "Timestamp": "August 7, 2018 09:30 am", "Headline": "මැණික්ගොඩදී සිදු වු පහරදීමකින් 1ක් මරුට", "News Content": "යටදොල අලුත්ගම මාර්ගයේ මැණික්ගොඩ ප්‍රදේශයේ දී පුද්ගලයෙකු ඝාතනය කර තිබේ. ඊයේ (06) රාත්‍රීයේ මෝටර් රථයකින් ගමන් කරමින් සිටි පුද්ගලයින් තිදෙනෙකුට වෑන් රථයකින් පැමිණි නාඳුනන පිරිසක් විසින් පහරදී ඇති බව පොලීසිය සඳහන් කළේය. පහරකෑමෙන් තුවාල ලැබු පුද්ගලයින් වෑත්තෑව රෝහලට ඇතුළත් කිරීමේ දී එක් අයෙකු මියගොස් ඇත. මියගොස් ඇත්තේ කුරුළුබැද්ද ප්‍රදේශයේ පදිංචිව සිටි 40 හැවිරිදි අයෙක්. කුමන හේතුවක් මත එම පහරදීම සිදුකළේ ද යන්න පිළිබඳ මෙතෙක් අනාවරණය වී නොමැති අතර සැකකරුවන් ප්‍රදේශයෙන් පළාගොස් ඇති බව පොලීසිය පැවසුවේය. ඔවුන් අත්අඩංගුවට ගැනීම සඳහා මතුගම පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=93970", "Category": null, "Parent URL": null}