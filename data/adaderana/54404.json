{"Source": "Adaderana", "Timestamp": "October 13, 2015 08:53 am", "Headline": "මිලියන 9ක වල්ලපට්ටා රේගු දැලේ ", "News Content": "රුපියල් ලක්ෂ 93කට අධික වටිනාකමින් යුත් වල්ලපට්ටා තොගයක් සමග පුද්ගලයෙකු කටුනායක ගුවන් තොටුපලේ දී අත්අඩංගුවට ගෙන තිබේ.අද අලුයම සාජා බලා යමට පැමිණි 43 හැවිරිදි පුද්ගලයෙකු මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. අත්අඩංගුවට ගත් සැකකරු සතුව තිබී කිලෝග්‍රෑම් 23කට අධික බරින් යුත් වල්ලාපට්ට තොගයක් සොයාගෙන තිබේ. සැකකරු මීගමුව ප්‍ර දේශයේ පදිංචිකරුවෙකු වන අතර ගුවනතොටුපල රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=54404", "Category": null, "Parent URL": null}