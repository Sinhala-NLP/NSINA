{"Source": "Adaderana", "Timestamp": "July 5, 2016 02:49 pm", "Headline": "හොටු ගෑනි දී කැහි ගෑනි ගත්තා!!", "News Content": "නව මහ බැංකු අධිපතිවරයා පත් කිරීම හොටු ගෑනි දී කැහි ගෑනි ලබා ගත්තා හා සමාන බව පිවිතුරු හෙළ උරුමයේ නායක උදය ගම්මන්පිල මහතා පවසයි.ඒ මහතා මේ බව කියා සිටියේ රක්ෂිත බන්ධනාගාර ගතව සිටි නිදහස් වීමෙන් අනතුරුව අද(05) පැවැත් වූ පළමු මාධ්‍ය සාකච්ඡාවේදීය.බන්ධනාගාරගතව සිටි සමයේ තමාට ජීවිතේ කවරදාකවත් ලබා ගත නොහැකි වූ අත්දැකීම් රාශියක් ලබා ගැනීම හැකි වූ බව ඒ මහතා පවසයි.එමෙන්ම ඒ සමයේ තමන් සුදු වී, මහත් වී, බඩ අඩු වී ඇති බව සමහර පිරිස් පවසන බවත්, ඒ ආකාරයෙන්ම තමන්ට ආරක්ෂක නිලධාරීන් 5ක්, තනිව ගමන් කිරීමට බසයක්, හොද ආහාර යනාදිය ලැබුණු බවත්, ඒ සියල්ලට රජයට ස්තූතිවන්ත වෙන බවද ඒ මහතා ප්‍රකාශකර සිටියේය.බන්ධනාගාරගතව සිටි සමයේ විවිධ පුද්ගලයින් සමග අත්දැකීම් බෙදා හදා ගැනීමට අවස්ථාව ලැබුණු බවත්, එහිදී කොටි සංවිධානයේ සාමාජිකයින් සමගද ඔවුන්ගේ අත්දැකීම් බෙදා හදා ගැනීමට තමන්ට අවස්ථාව ලැබුණු බව ඒ මහතා පෙන්වා දෙයි.එමෙන්ම ඔවුන් අතර දීර්ඝ කාලීනව රක්ෂිත බන්ධනාගාර ගතව සිටින පිරිස් ඇති බවත්, කොටි සංවිධානයේ නායකයින් ලෙස අර්ථගන්වා දීර්ඝ කාලීනව රක්ෂිත බන්ධනාගාර ගත කර ඇති පිරිස් සිදු කර ඇත්තේ කුඩා කුඩා වැරදි බවත් ඔහු පෙන්වා දී තිබේ.එමෙන්ම මෙහිදී මහ බැංකු අධිපතිවරයා පිළිබඳව අදහස් දැක් වූ ඒ මහතා ප්‍රකාශකර සිටියේ මෙම පත් කිරීම පිළිබඳව සෑහීමකට පත්විය නොහැකි බවයි.නව මහ බැංකු අධිපති විශ්‍රාම යා යුතු වයසේදී මෙම පත්වීම ලබා දී ඇති බව ඔහු පෙන්වා දෙයි. එනම් සුදුසුකම් හැකියාව අතින් මොහු එම පත්වීමට සුදුසු වුවද අවංකත්වය හා පක්ෂපාතීත්වය අතින් ඔහු එම තනතුරට සුදුසු නොවන බව ඔහු පෙන්වා දෙයි.එයට හේතුව ලෙස ඒ මහතා පෙන්වා දුන්නේ LTTE සංවිධානයට මුල්‍ය ප්‍රතිපාදන සැපයූ ගැලියන් අරමුදලේ සාමාජිකයෙකු ලෙස මොහු සේවය කර තිබීමයි.එමෙන්ම හිටපු මහ බැංකු අධිපතිවරයා එම අරමුදල අයත් රාජ් රාජරත්නම්ගේ මිත්‍රයෙකු බවත්, නව මහ බැංකු අධිපතිවරයා රාජ් රාජරත්නම්ගේ ගෝලයෙකු බවත් පෙන්වා දෙන ඒ මහතා ප්‍රකාශකර සිටියේ මෙවැනි වටපිටාවක් තුළ ඔහු පිළිබඳව විශ්වාසයක් තැබිය නොහැකි බවයි.එමෙන්මබැසිල් රාජපක්ෂ මහතා හේතුවෙන් ඒකාබද්ධ විපක්ෂය භේද භින්න වී ඇති බවට පළ වන ප්‍රචාරයන් අසත්‍ය බවත්, වත්මන් ආණ්ඩුව තුළ තිබෙන භේද භින්නවීම් සමග එම තත්ත්වය ගණන්ගත යුතු නොවන දෙයක් බවත් ඒ මහතා පෙන්වා දෙයි.වත්මන් ආණ්ඩුව විසින් ජනතාව දැඩි ලෙස පීඩා කරන බවත්, එවැනි වටපිටාවක් තුළ ඒකාබද්ධ විපක්ෂයේ කුඩා දේවල් ලොකු කර පෙන්වා තම වැරදි වසා ගැනීමට ආණ්ඩුව උත්සහ දරන බවත් ඔහු පෙන්වා දෙයි.නමුත් මෙය ආණ්ඩුවට රතු එළියක් වී ඇති බවද ඔහු පෙන්වා දෙයි.මෙහිදී අදහස් දැක් වූ මදුමාධව අරවින්ද මහතා ප්‍රකාශකර සිටියේ සරත් ෆොන්සේකා මහතා පන්දමක් දල්වා ගෙන කරළියට ආ නමුත් තනිවම පන්දම පත්තුකරන් නැටීමට නොහැකි වූ නිසා පන්දම වෙන අතකට ඇල්ලීමට පියවර බවයි.", "URL": "https://sinhala.adaderana.lk/news.php?nid=61798", "Category": null, "Parent URL": null}