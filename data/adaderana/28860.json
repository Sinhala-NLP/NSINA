{"Source": "Adaderana", "Timestamp": "November 3, 2012 02:14 pm", "Headline": "මෙරට අධිකරණ පද්ධතියට එල්ල වී ඇති බලපෑම ගැන අමෙරිකාව අවදියෙන්", "News Content": "ශ‍්‍රී ලංකාවේ අධිකරණ පද්ධතියට එල්ල වී ඇති බලපෑම සම්බන්ධයෙන් තම රජයේ අවධානය යොමු වී ඇති බව අමෙරිකානු රාජ්‍ය දෙපාර්තමේන්තු ප‍්‍රකාශිකා වික්ටෝරියා නියුලන් මහත්මිය පවසයි. අමෙරිකානු රාජ්‍ය දෙපාර්තමේන්තුව විසින් දෛනිකව පවත්වනු ලබන මාධ්‍ය හමුවේ දී ඇය මේ බව ප‍්‍රකාශ කොට තිබේ. ශ‍්‍රී ලංකාවේ අග විනිසුරුවරියට එරෙහිව එල්ලවී ඇති දෝෂාභියෝග චෝදනාව පිළිබඳ තම රජය දැඩි කනස්සල්ලට පත් වන බව එහිදී වැඩිදුරටත් අදහස් දැක්වා ඇති වික්ටෝරියා නියුලන් පවසා ඇත. ශ‍්‍රී ලංකාවේ අධිකරණ සේවාවට තර්ජනයක් වන ආකාරයට සහ ස්ව්‍යරීභාවට හානියක් නොවන ආකාරයට ද කටයුතු කරන ලෙස ශ‍්‍රී ලංකා රජයෙන් ඉල්ලීමක් කරන බව ද ඇය පවසා තිබේ. එමෙන්ම අමෙරිකානු රජය ප‍්‍රමුඛ ජාත්‍යන්තරය ශ‍්‍රී ලංකාව තුළ දැනට පවතින ප‍්‍රජාතන්ත‍්‍රවාදී ආණ්ඩු ක‍්‍රමය ඒ ආකාරයෙන්ම ඉදිරියටත් පවත්වා ගන්නා ලෙසට ඇය මෙහි දී ඉල්ලා සිටි බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=28860", "Category": null, "Parent URL": null}