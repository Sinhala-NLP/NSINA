{"Source": "Adaderana", "Timestamp": "September 16, 2019 07:25 am", "Headline": "ශ්‍රී ලංකා නිදහස් පක්ෂයේ බලය පෙන්වීමට සුදානම්-ජනපති", "News Content": "ශ්‍රි ලංකා නිදහස් පක්ෂය අවතක්සේරු කළහොත් පක්ෂයේ ශක්තිය සියළු දෙනාට පෙන්වීමට සුදානම් බව ජනාධිපති මෛත්‍රිපාල සිරිසේන මහතා පවසයි. ජනාධිපතිවරයා පෙන්වා දෙන්නේ පක්ෂයටත් පාක්ෂිකයන්ටත් අසාධාරණයක් සිදු නොවන සියලු දෙනාට පිළිගත හැකි සහ සතුටට පත්විය හැකි වැඩපිළිවෙලකට ඉදිරියේදී සුදානම් බවයි. ශ්‍රි ලංකා නිදහස් පක්ෂ රත්නපුර දිස්ත්‍රික් සමුළුව අමතමින් ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය. පොදුජන පෙරමුණේ පාර්ලිමේන්තු මන්ත්‍රිවරුන්ගේ මන්ත්‍රි ධුර ආරක්ෂා වී තිබෙන්නේ එක්සත් ජනතා නිදහස් සන්ධානයේ මහලේකම්වරයා ඉදිරිපත් කළ ලිපිය හේතුවෙන් බව ඇතැම් පිරිසකට අමතක වීම පිළිබඳ තමා කණගාටුවන බව ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=119192", "Category": null, "Parent URL": null}