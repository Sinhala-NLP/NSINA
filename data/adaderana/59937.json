{"Source": "Adaderana", "Timestamp": "May 8, 2016 04:21 pm", "Headline": " මහනුවර-පේරාදෙණිය අතර රේල් බස් සේවාවක්", "News Content": "මහනුවර සහ පේරාදෙණිය අතර රේල් බස් සේවාවක් අද(08) සිට ආරම්භ කර තිබේ.ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා, මධ්‍යම පළාත් ප්‍රධාන අමාත්‍ය සරත් ඒකනායක, දුම්රිය සාමාන්‍යාධිකාරී බි.ඒ.පි.ආරියරත්න යන මහත්වරුන් ඇතුළු පිරිසකගේ සහභාගීත්වයෙන් එම කටයුතු අද ආරම්භ කෙරුණු බව අද දෙරණ වාර්තාකරු සඳහන් කළේය. මහනුවර නගරය සහ පේරාදෙණිය නගරය ආශ්‍රිතව පවතින මාර්ග තදබදයට පිළියමක් ලෙස මෙම රේල් බස් සේවාව ක්‍රියාත්මක කර තිබේ.ඒ අනුව දිනකට වාර 8ක් නගර දෙක අතර රේල් බස් සේවාව ක්‍රියාත්මක කිරීමට සැළසුම් කර ඇති බව සඳහන්ය.", "URL": "https://sinhala.adaderana.lk/news.php?nid=59937", "Category": null, "Parent URL": null}