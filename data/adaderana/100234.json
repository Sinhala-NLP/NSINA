{"Source": "Adaderana", "Timestamp": "December 4, 2018 09:31 am", "Headline": "දෙමළ දේශපාලන සිරකරුවන් ගැන යළිත් සාකච්ඡාවක්", "News Content": "දෙමළ දේශපාලන සිරකරුවන් නිදහස් කිරීම සඳහා අවශ්‍ය පියවර කඩිනමින් ගන්නා බවට ජනාධිපති මෛත්‍රීපාල සිරිසේන මහතා එකඟතාව පල කළ බව දෙමළ ජාතික සන්ධානය පවසයි. එහි නායක ආර්.සම්බන්ධන් මහතා සඳහන් කළේ ඉදිරි සති දෙක තුළ ඒ සම්බන්ධයෙන් යළිත් වරක් ජනාධිපතිවරයා සමඟ සාකච්ඡා කිරිමට නියමිත බවයි. දෙමළ දේශපාලන සිරකරුවන් නිදහස් කරගැනීම සඳහා දෙමළ ජාතික සන්ධානයේ නියෝජිතයින් ඊයේ (03) පස්වරුවේ ජනාධිපතිවරයා සමඟ සාකච්ඡා කළ අතර එම සාකච්ඡාවෙන් අනතුරුව ආර්.සම්බන්ධන් මහතා මාධ්‍ය වෙත මෙසේ අදහස් පල කළේය.", "URL": "https://sinhala.adaderana.lk/news.php?nid=100234", "Category": null, "Parent URL": null}