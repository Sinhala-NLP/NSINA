{"Source": "Adaderana", "Timestamp": "May 27, 2014 06:06 pm", "Headline": "වචන හුවමාරුවකින් නැගෙනහිර පළාත් සභාව උණුසුම්", "News Content": "දෙමළ ජාතික සන්ධානයේ මන්ත්‍රීවරු කණ්ඩායමක් සහ ආණ්ඩු පක්ෂ මන්ත්‍රීවරු කණ්ඩායමක් අතර ඇති වු වචන හුවමාරුවක් හේතුවෙන් අද (27) නැගෙනහිර පළාත් සභාවේ මාසික සභාවාරයේ දී උණුසුම්කාරී තත්ත්වයක් ඇති විය. දෙමළ ජාතික සන්ධානයේ මන්ත්‍රීවරු අද දිනයේ කළු පටි පැළඳ සභා වාරයට පැමිණ සිටි අතර ඔවුන් ප්‍රකාශ කර සිටියේ යුද්ධය අවසන් සටනෙන් මියගිය එල්.ටී.ටී.ඊ සාමාජිකයින් ඇතුළු දෙමළ ජනතාව පිළිබඳව මීට වඩා අවධානය යොමු විය යුතු බවයි. කෙසේ වෙතත් අදාළ ප්‍රකාශය පිළිබඳව නැගෙනහිර පළාත් සභාවේ සභාපතිවරිය ප්‍රකාශයක් සිදුකිරීමත් සමඟ මෙම උණුම්කාරී තත්ත්වය හටගෙන ඇත. අනතුරුව මෙය ආණ්ඩු පක්ෂයේ සහ දෙමළ ජාතික සන්ධානයේ මන්ත්‍රීවරුන් අතර වචන හුවමාරුවක් බවට පත්ව තිබේ.", "URL": "https://sinhala.adaderana.lk/news.php?nid=43522", "Category": null, "Parent URL": null}