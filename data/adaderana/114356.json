{"Source": "Adaderana", "Timestamp": "July 17, 2019 04:29 pm", "Headline": "මිනිසාගේ සමීපතමයෙක්", "News Content": "ක්ෂීරපායී සත්ත්වයෙක් වන ඩොල්ෆින් සැලකෙන්නේ මිනිසා සමඟින් ඉතාමත් සමීප සත්ත්වයෙක් ලෙසයි. බෝට්ටුවකට සමගාමීව ගමන් කළ ඩොල්ෆින් රංචුවක් සම්බන්ධ ආකර්ෂණීය පුවතක් විදෙස් මාධ්‍ය වාර්තා කර තිබුණි. ඩොල්ෆින් සත්ත්වයන් රැසක් එක්වර දියකෙළියේ යෙදී සිටින දසුනක් විදෙස් මාධ්‍ය වාර්තා කළේය. අමෙරිකාවේ දකුණු කැලිෆෝනියාවෙන් වාර්තා වූ මේ පුවතට ලොවපුරා කාගේත් අවධානය හිමිවිය. ලගුනා වෙරළ තීරය ආසන්න මුහුදේ යාත්‍රා කරමින් පැවැති කුඩා ප්‍රමාණයේ බෝට්ටුවකට සමගාමීව මෙම ඩොල්ෆින් සතුන් ගමන්කළේ වඩාත් සුන්දර දසුනක් මවමින්. එය ඇසින් දුටුවන් පවසන්නේ ඩොල්ෆින් සතුන් රංචුව සංඛ්‍යාත්මකව 100 ඉක්මවූ බවයි. එය ඉතා අපුරු අත්දැකීමක් වූ බව සිදුවීම ඇසින් දුටුවන් පවසයි.", "URL": "https://sinhala.adaderana.lk/news.php?nid=114356", "Category": null, "Parent URL": null}