{"Source": "Adaderana", "Timestamp": "February 10, 2018 10:20 pm", "Headline": "ව්‍යාජ අත්පත්‍රිකා සමඟ අයෙක් අත්අඩංගුවට", "News Content": "ව්‍යාජ ලෙස සකස් කර සලකුණූ කරන ලද ඡන්ද පත්‍රිකා 06 ක් සන්තකයේ තබා ගෙන සිටි සැකකරුවෙකුව පුත්තලම පොලීසියේ ජංගම මුර සංචාරයක නිරත වූ නිලධාරීන් විසින් අත්අඩංගුවට ගෙන ඇත. අද (10) වැනිදා සවස පුත්තලම නගරයේදී මෙම අත්අඩංගුවට ගැනීම සිදු කර ඇත. සැකකරු සතුව තිබී ඇත්තේ මුස්ලිම් කොන්ග්‍රසය පක්ෂය ඉදිරියෙන් ඡන්දය ලකුණු කරන ලද ව්‍යාජ ලෙස මුද්‍රණය කළ ඡන්ද පත්‍රිකා බව පොලීසිය පවසයි. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව ඇත. පුත්තලම පොලීසිය වැඩිදුර විමර්ශණ කටයුතු කරයි.", "URL": "https://sinhala.adaderana.lk/news.php?nid=84202", "Category": null, "Parent URL": null}