{"Source": "Adaderana", "Timestamp": "August 9, 2010 04:20 pm", "Headline": "විදුලි වියදම ඉහළ යාමට හේතුව කඩිනම් මහවැලි ව්‍යාපෘතියයි", "News Content": "විදුලි ‍ඒකකයක් නිෂ්පාදනය කිරීම සඳහා වැයවන වියදම 13 ගුණයකින් ඉහළ යාමට හේතුව කඩිනම් මහවැලි ව්‍යාපෘතිය බව විදුලි බල අමාත්‍ය පාඨලී චම්පික රණවක මහතා පවසයි. කඩිනම් මහවැලි ව්‍යපෘතිය හරහා මුදල නාස්තියක් සිදුව ඇති බව අමාත්‍යවරයා පෙන්වා දෙයි. කෙසේ වෙතත් 2012 වර්ෂය වන විට මෙරට සෑම ගම්මානයක්ම ආවරණය වන පරිදි විදුලිය ලබා දීමට පියවර ගන්නා බව ද රණවක අමාත්‍යවරයා පවසයි. මේ වසර ඇතුළත පමණක් දිස්ත්‍රික්ක 4ක් සම්පූර්ණයෙන් ආවරණය කිරීමට අපේක්ෂා කරන බව අමාත්‍යවරයා සඳහන් කළේය. විදුලි පාරිභෝගික අයිතිය සුරැකීම සඳහා වන ජනබල මෙහෙයුම් කමිටු පිහිටුවීම වෙනුවෙන් අද පෙරවරුවේ පැවති උත්සවයකට සහභාගී වෙමින් පාඨලී චම්පික රණවක අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=10122", "Category": null, "Parent URL": null}