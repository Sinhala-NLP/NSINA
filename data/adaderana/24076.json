{"Source": "Adaderana", "Timestamp": "May 7, 2012 02:53 pm", "Headline": "වෘත්තීය සමිති වෙතින් අන්තර්ජාතික කම්කරු සංවිධානයට පැමිණිල්ලක්", "News Content": "වෘත්තීය සමිති ක්‍රියාමාර්ග වැළැක්වීම සඳහා ගන්නා උත්සාහයන් පිළිබඳ ඉදිරි මාසය තුළ අන්තර්ජාතික කම්කරු සංවිධානයට පැමිණිලි කිරීමට වෘත්තීය සමිති තීරණය කර තිබේ. වෘත්තීය සමිති සමඟ සාකච්ඡා කර පසුගිය සතියේ දී අවසන් නිගමනයකට පැමිණි බව වෘත්තීය සමිති මහා සම්මේලනයේ ලේකම් සමන් රත්නප්‍රිය මහතා සඳහන් කළේය. ඒ අනුව අදාළ පැමිණිල්ල සකස් කිරීම සඳහා නීතීඥ මණ්ඩලයකට භාර දී ඇති බව ද රත්නප්‍රිය මහතා කියා සිටියේය. 1935 වෘත්තීය සමිති ආඥා පනත උල්ලංඝණය කරමින් ආණ්ඩුව කටයුතු කිරීම පිළිබඳ වාර්තාවක් ද අන්තර්ජාතික කම්කරු සංවිධානයට ඉදිරිපත් කිරීමට සැලසුම් කර තිබේ.", "URL": "https://sinhala.adaderana.lk/news.php?nid=24076", "Category": null, "Parent URL": null}