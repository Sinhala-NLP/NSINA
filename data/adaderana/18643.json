{"Source": "Adaderana", "Timestamp": "September 11, 2011 10:38 am", "Headline": "ඉන්දීය අත්අඩංගුවේ සිටි ශ්‍රී ලාංකික ධීවරයින් 35 ට නිදහස", "News Content": "ඉන්දීය මුහුදු සීමාව උල්ලංඝණය කළ බවට චෝදනා මත අත් අඩංගුවට ගත් ශ්‍රී ලාංකික ධීවරයින් 35 දෙනෙකු නිදහස් කිරීමට පියවර ගෙන තිබේ. ශ්‍රී ලාංකික ධීවරයින් 41 දෙනෙකු ඔවුන්ගේ යාත්‍රා 8ක් ද සමගින් පසුගියදා ඉන්දීය ආරක්ෂක අංශ අත් අඩංගුවට පත්විය. ඒ අනූව ඔවුන්ගෙන් 35 දෙනෙකු සහ යාත්‍රා 7ක් නිදහස් කිරීමට ඉන්දීය රජය තීරණය කර ඇත. එක් යාත්‍රාවක් හිමි ධීවරයෙකු අභියාචනයක් ඉදිරිපත් කර ති‍බීම හේතුවෙන් සෙසු පිරිස නිදහස් කිරීම ප්‍රමාද වී තිබේ. නිදහස් කළ පිරිස ඉන්දීය රජයේ අවසර ලැබුණු පසු මෙරටට ගෙන්වා ගැනීමට කටයුතු කරන බව ධීවර අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=18643", "Category": null, "Parent URL": null}