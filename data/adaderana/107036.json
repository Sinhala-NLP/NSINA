{"Source": "Adaderana", "Timestamp": "March 30, 2019 03:53 pm", "Headline": "පරිසරය රැකගන්න මුහුණු පොතෙන් එක්වූ තරුණ ජවය", "News Content": "මුහුණු පොතෙන් මිතුරු මිතුරියන් එක්ව රට තුළ සිදුවන සිදුවන පරිසර හානියට විරෝධය පළ කිරීමේ විරෝධතාවයක් සහ නගරය පිරිසිදු කිරීමේ වැඩ සටහනක් අද (30) පෙරවරුවේ නාත්තන්ඩිය නගරයේදී පවත්වා ඇත. මුහුණු පොත ඔස්සේම සිදු කරන ලද ප්‍රචාරයකින් අනතුරුව මෙම කණ්ඩායම එක් රැසි වී සිටි බව අද දෙරණ වාර්තාකරු ප්‍රකාශ කර සිටියේය. නාත්තන්ඩිය දුම්රියපොල ස්ථානය අසළට එක්වූ පිරිස පා ගමනින් නාත්තන්ඩිය නගරය කරා ගමන් කරන ඇති අතර අනතුරුව පරිසරය සුරැකීම සඳහා වූ ප්‍රතිඥාවක්ද සිදු කර ඇත. විල්පත්තුව, නකල්ස් සහ සිංහරාජ වනාන්තරයන්ට සිදු කරන හානිය නවත්වන ලෙස විරෝධතාවයේදී මෙම පිරිස රජයෙන් ඉල්ලා තිබේ. අනතුරුව විරෝධතාවයට එක්වූ සියළුම දෙනා නාත්තන්ඩිය නගරය පිරිසිදු කිරීමේ වැඩසටහන සිදුකර ඇති අතර මෙම අවස්ථාවට ප්‍රදේශයේ භික්ෂූන් වහන්සේලාද සහ තරුණ තරුණියන් විශාල පිරිසක්ද එක්ව සිට ඇත.", "URL": "https://sinhala.adaderana.lk/news.php?nid=107036", "Category": null, "Parent URL": null}