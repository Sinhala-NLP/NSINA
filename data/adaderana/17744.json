{"Source": "Adaderana", "Timestamp": "July 30, 2011 04:06 pm", "Headline": "පැය 24 ක මෙහෙ‍යුමකින් සැකකරුවන් 209 දෙනෙකු අත්අඩංගුවට", "News Content": "පැය 24 ක් තුළ සිදුකළ මෙහෙ‍යුමක දී සැකකරුවන් 209 දෙනෙකු අත්අඩංගුවට ගැනීමට නුගේගොඩ පොලිස් කොට්ඨාශයේ නිලධාරීන් සමත්ව තිබේ. ඊයේ(29) අලුයම 6 සිට අද(30) අලුයම 6 දක්වා නුගේගොඩ පොලිස් කොට්ඨාශයට අයත් සෑම පොලිස් වසමක් ම ආවරණය වන පරිදි මෙම මෙහෙයුම සිදුකර තිබුණි. එහිදී වරෙන්තුකරුවන් සිය දෙනෙකු, දූෂණ වැරදිවලට සම්බන්ධ පුද්ගලයින් 37 දෙනෙකු, සැකකටයුතු බව හේතුවෙන් අත්අඩංගුවට ගත් පුද්ගලයින් 14 දෙනෙකු සහ වෙනත් වැරදි සම්බන්ධයෙන් පුද්ගලයින් 6 දෙනෙකු වශයෙන් 209 දෙනෙකු අත්අඩංගුවට ගෙන ඇත. මෙම පිරිස අද(30) දිනයේ ගංගොඩවිල මහේස්ත්‍රාත් අධිකරණය හමුවට ඉදිරිපත් කරනු ඇති සඳහන්ය. මීට අමතරව රථවාහන සම්බන්ධ වැරදි ඇතුළු වෙනත් වැරදි සම්බන්ධ නඩු 406 ක් ලබාගැනීමට ද නුගේගොඩ කොට්ඨාශයේ පොලිස් නිලධාරීන් සමත්ව තිබේ.", "URL": "https://sinhala.adaderana.lk/news.php?nid=17744", "Category": null, "Parent URL": null}