{"Source": "Adaderana", "Timestamp": "November 18, 2017 08:34 am", "Headline": "  කල්මුණේ 4ට බෙදන්න යයි   ", "News Content": "කල්මුණ මහනගර සභා සීමාව පළාත් පාලන ආයතන 04කට වෙන් කිරීමට රජයේ අවධානය යොමුව තිබේ. කල්මුණ මහනගර සභා සීමාවේ සයින්දමර්දු ප්‍රදේශය සඳහා වෙනමම පළාත් පාලන ආයතනයක් ලබාදිය යුතු බවට පසුගියදා ඉල්ලීමක් ඉදිරිපත් වී තිබුණි. කෙසේවෙතත් ඊට ඇතැම් පාර්ශව විරෝධය පළ කිරීමත් සමඟ පවතින තත්ත්වය පිළිබඳ සාකච්ඡා කිරීම සඳහා උතුරු නැගෙනහිර දෙමළ සහ මුස්ලිම් පක්ෂවල නියෝජිතයින් සහ පළාත් සභා හා පළාත් පාලන අමාත්‍ය ෆයිසර් මුස්තාෆා මහතා අතර විශේෂ සාකච්ඡාවක් ඊයේ(18) පැවැත්වුණි. එහිදී පළාත් පාලන ආයතන 04ක් පිහිටුවීම සඳහා යෝජනා වූ අතර ඒ සඳහා විපක්ෂ නායක ආර්. සම්බන්ධන් මහතාගේ ප්‍රධානත්වයෙන් කමිටුවක්ද පත් කර තිබේ.", "URL": "https://sinhala.adaderana.lk/news.php?nid=80082", "Category": null, "Parent URL": null}