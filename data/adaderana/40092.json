{"Source": "Adaderana", "Timestamp": "January 4, 2014 05:01 pm", "Headline": "තුන්ලක්ෂ හතලිස්දාහක ගවයින් ඇදලා", "News Content": "නීති විරෝධී අයුරින් ගවයින් ප්‍රවාහනය කරමින් සිටි පුද්ගලයින් දෙදෙනෙකු අනුරාධපුර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා අනුරාධපුර කඳවුරේ නිලධාරීන්ට ලැබුණු තොරතුරකට අනුව සිදුකළ මෙහෙයුමක දී පුද්ගලයින් දෙදෙනා අත්අඩංගුවට ගෙන ඇත. සැකකරුවන් විසින් හිංසාකාරී අයුරින් ප්‍රවාහනය කරමින් සිටි එළ ගවයින් 16 දෙනෙකු සහ මී ගවයෙකු ‍ විශේෂ කාර්ය බලකාය භාරයට ගෙන ඇති අතර ප්‍රවාහනය සඳහා යොදාගත් ලොරි රථය ද පොලිස් භාරයට ගෙන තිබේ. පොලිස් විශේෂ කාර්ය බලකා භාරයට ගත් ගවයින්ගේ වටිනාකම රුපියල් තුන් ලක්ෂ 40,000 ක් පමණ වන බව සඳහන්ය. සැකකරුවන් වැඩිදුර විමර්ශන සඳහා සාලියවැව පොලිස් ස්ථානයට භාර දී ඇත.", "URL": "https://sinhala.adaderana.lk/news.php?nid=40092", "Category": null, "Parent URL": null}