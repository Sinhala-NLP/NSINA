{"Source": "Adaderana", "Timestamp": "August 13, 2012 10:11 am", "Headline": "තවත් සති දෙකක් විදුලිය කපයි", "News Content": "නොරොච්චෝලේ බලාගාරය තවදුරටත් අක්‍රීයව පැවැතීම නිසා තවත් සති දෙකක පමණ කාලයක් විදුලිය කැපීමට සිදුවන බව ලංකා විදුලිබල මණ්ඩලය පවසයි. එම බලාගාරය යථා තත්ත්වයට පත් කිරීමේ කටයුතු මේ වන විටත් සිදුවන බැවින් විදුලි කැපීම ද පවත්නා ක්‍රමවේදය යටතේ සිදුකිරීමට බලාපොරොත්තු වන බව එහි උප සභාපති අනුර විජේපාල මහතා පැවසුවේය. ඒ අනුව දැනට ක්‍රියාත්මක අවස්ථා 4කදි විදුලිය කැපීම ඉදිරි සති දෙක තුළද සිදුවිය හැකි බව ඔහු පෙන්වාදෙයි.", "URL": "https://sinhala.adaderana.lk/news.php?nid=26542", "Category": null, "Parent URL": null}