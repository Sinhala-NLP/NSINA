{"Source": "Adaderana", "Timestamp": "November 29, 2013 06:54 pm", "Headline": "යෝධ කණ්ඩියේ වෙඩි පත්තු වී 5ක් රෝහලේ", "News Content": "තිස්සමහාරාම යෝධ කණ්ඩිය ප්‍රදේශයේදී දෙපිරිසක් අතර ඇති වු ගැටුමකදී සිදුවූ වෙඩි තැබීමකින් පුද්ගලයින් 5 දෙනෙකු තුවාල ලබා තිබේ. ඔවුන්ගෙන් තිදෙනෙකු හම්බන්තොට රෝහලටත් දෙදෙනෙකු දෙබරවැව රෝහලටත් ඇතුළත් කර ඇති බව පොලීසිය පැවසීය. මෙම වෙඩි තැබීම සිදුව ඇත්තේ අද පස්වරු 5.20ට පමණ බවද පොලීසිය කීවේය. යෝධ කණ්ඩිය ප්‍රදේශයේ ජලය නාන ස්ථානයකදී මෙම වෙඩි තැබීම සිදුව ඇති අතර ඒ සඳහා ගල් කටස් වර්ගයේ ගිනි අවියක් භාවිතා කර ඇති බවද ‍පොලීසිය සඳහන් කළේය. මෙම ගැටුමට සම්බන්ධ පුද්ගලයින් මත්පැන් පානය කර ඇති බවද පොලීසිය පැවසීය.", "URL": "https://sinhala.adaderana.lk/news.php?nid=39201", "Category": null, "Parent URL": null}