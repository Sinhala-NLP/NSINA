{"Source": "Adaderana", "Timestamp": "January 6, 2014 01:55 pm", "Headline": "බොරලැස්ගමුවේ මනුෂ්‍ය ඝාතනයක්", "News Content": "බොරලැස්ගමුව ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. බොරලැස්ගමුව පොලිසියට ලැබුණු තොරතුරකට අනුව සිදු කළ සෝදිසියකදී එම ප්‍රදේශයේ කුඹුරක තිබී ඝාතනයට ලක් වු පුද්ගලයාගේ මළ සිරුර සොයාගත් බව පොලිසිය සඳහන් කළේය. මියගොස් ඇත්තේ අත්තිඩිය, බඩෝවිට ප්‍රදේශයේ පදිංචිව සිටි 35 හැවිරිදි පුද්ගලයෙකි. සිද්ධිය සම්බන්ධයෙන් බොරලැස්ගමුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40135", "Category": null, "Parent URL": null}