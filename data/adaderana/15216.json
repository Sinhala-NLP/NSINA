{"Source": "Adaderana", "Timestamp": "April 2, 2011 08:27 am", "Headline": "ශ්‍රී ලංකා ක්‍රිකට් කණ්ඩායමට විපක්ෂ නායකගෙන් සුබ පැතුම්", "News Content": "ශ්‍රී ලංකා ක්‍රිකට් කණ්ඩායමේ විජයග්‍රහණය සඳහා විපක්ෂ නායක රනිල් වික්‍රමසිංහ මහතා ද සිය සුබ පැතුම් එක් කරයි. විපක්ෂ නායකවරයා දුරකථනය ඔස්සේ ශ්‍රී ලංකා ක්‍රිකට් නායක කුමාර් සංගක්කාර අමතමින් සුබපතා ඇති බව සඳහන්ය. ශ්‍රි ලංකාව විජයග්‍රහණය කරා රැගෙන යාමට සංගක්කාර ඇතුළු කණ්ඩායමට හැකියාව ලැබේවායි ඔහු එහිදී ප්‍රකාශ කර තිබේ. ශ්‍රී ලංකා කණ්ඩායමට පමණක් නොව රටටත් මෙය සුවිශේෂී අවස්ථාවක් බව හෙතෙම පෙන්වා දී ඇත. ශ්‍රී ලංකාවට ඕනෑම අභියෝගයක් ජයගැනීමට හැකියාව ඇති බව මෙතෙක් සනාථ කර ඇති බව වික්‍රමසිංහ මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=15216", "Category": null, "Parent URL": null}