{"Source": "Adaderana", "Timestamp": "May 9, 2019 10:19 am", "Headline": "ශ්‍රීලනිපය-පොහොට්ටුව අතර සිව්වන සාකච්ඡාව ඇරඹෙයි", "News Content": "11.49am ශ්‍රී ලංකා නිදහස් පක්ෂයේ මහලේකම් දයාසිරි ජයසේකර මහතා පැවසුවේ ලබන 30 වැනිදා, පස්වැනි වටයේ සාකච්ඡා පැවැත්වීම සඳහා යළි හමුවීමේ එකඟතාව මත අද සාකච්ඡාව නිමවූ බවයි. 10.20 am නව සන්ධානයක් පිහිටුවා ගැනීම සදහා ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර වන සිව්වැනි වටයේ සාකච්ඡාව අද(09) කොළඹ විපක්ෂ නායක කාර්යාලයේ දී පැවැත් විය. අද පෙරවුරු 10.15ට අරම්භවූ මෙම සාකච්ඡා සඳහා ශ්‍රී ලංකා නිදහස් පක්ෂය නියෝජනය කරමින් එම පක්ෂයේ මහ ලේකම් දයාසිරි ජයසේකර, පාර්ලිමේන්තු මන්ත්‍රී තිලංග සුමතිපාල සහ හිටපු මහා ලේකම් මහාචාර්ය රෝහණ ලක්ෂ්මන් පියදාස යන මහත්වරුන් එක්ව සිටියේය. මේ අතර ශ්‍රී ලංකා පොදුජන පෙරමුණ නියෝජනය කරමින් සාතච්ඡා සඳහා එක්ව සිටියේ මහාචාර්ය ජී. එල්. පීරිස්, පාර්ලිමේන්තු මන්ත්‍රී ඩලස් අලහප්පෙරුම සහ නීතීඥ ජගත් වැල්ලවත්ත යන මහත්වරුන් මීට පෙර අවස්ථා තුනකදී දෙපාශ්වය අතර සාකච්ඡා ක්‍රියාත්මක වූ නමුත් ඒවා එකඟතාවකින‍් තොරව අවසන් වුණා.", "URL": "https://sinhala.adaderana.lk/news.php?nid=109584", "Category": null, "Parent URL": null}