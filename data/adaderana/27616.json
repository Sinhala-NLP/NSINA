{"Source": "Adaderana", "Timestamp": "September 21, 2012 12:51 pm", "Headline": "මිරිදිය මත්ස්‍ය සමිතියේ සභාපති ආ ගිය අතක් නෑ", "News Content": "පොළොන්නරුව දිස්ත්‍රික්කයේ මිරිදිය මත්ස්‍ය සමිතියේ සභාපති එම්.ඒ.උදයකුමාර මහතා ඊයේ (20) රාත්‍රියේ සිට ආගිය අතක් නැතැයි පොලීසිය පවසයි. ඊයේ රාත්‍රී 8.00 ට පමණ ඔහු ගමන් කළ බව කියන ලොරි රථය පිඹුරුතැන්න ජලාශයේ ඉස්මත්තේ තිබිය දී හමුවී තිබේ. වයස අවුරුදු 45 ක් වූ මොහු පිළිබඳ කිසිදු තොරතුරක් මේ වනතෙක් අනාවරණය වී නොමැති බව ඔහුගේ බිරිඳ විසින් පොලීසියට පැමිණිලි කර ඇති බවත් පොලීසිය සඳහන් කරයි. අරලගංවිල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27616", "Category": null, "Parent URL": null}