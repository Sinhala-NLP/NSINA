{"Source": "Adaderana", "Timestamp": "September 7, 2010 02:34 pm", "Headline": "ක්‍රිකට් ආයතනයේ වැඩ බලන්න ප්‍රධාන විධායකයෙක් ", "News Content": "ශ්‍රී ලංකා ක්‍රිකට් ආයතනයේ වැඩබලන ප්‍රධාන විධායක නිලධාරීවරයා ලෙස අජිත් ජයසේකර මහතා පත් කර තිබේ. වහාම ක්‍රියාත්මක වන පරිදි ඔහු අදාළ තනතුර සඳහා වැඩබැලීමට පත් කර ඇති බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරයි. ශ්‍රී ලංකා ක්‍රිකට් කණ්ඩායමේ හිටපු කළමනාකාරවරයා ලෙසත්, අතිරේක ප්‍රධාන විධායක ලෙසත් අජිත් ‍ජයසේකර මහතා මීට පෙර කටයුතු කර ඇත. ඒ අනුව ඔහු සතු අත්දැකීම් නව තනතුරේ කටයුතු කිරීම සඳහා ඉවහල් වනු ඇති බවට ශ්‍රී ලංකා ක්‍රිකට් ආයතනය විශ්වාසය පළ කරයි.", "URL": "https://sinhala.adaderana.lk/news.php?nid=10698", "Category": null, "Parent URL": null}