{"Source": "Adaderana", "Timestamp": "May 19, 2016 09:25 am", "Headline": "හලාවත-පුත්තලම මාර්ගය ජලයෙන් යටවෙයි", "News Content": "ජල ගැලීම් හේතුවෙන් හලාවත - පුත්තලම මාර්ගය දැදුරු ඔයට ආසන්නයෙන් ජලයෙන් යටවී තිබේ.හලාවත - කොළඹ මාර්ගය ද මහවැව නගරයට ආසන්නයෙන් ජලයෙන් යටවී ඇති බව ආපදා කළමනාකරණ මධ්‍යස්ථානය සඳහන් කරයි. මේ හේතුවෙන් එම මාර්ගවල වාහන ගමනාගමනයට බාධා එල්ල වී තිබේ. අධිවේගී මාර්ගයේ කඩුවෙල පිවිසුම ද තවදුරටත් ජලයෙන් යටවීම හේතුවෙන් වසා දමා ඇති බව මාර්ග සංවර්ධන අධිකාරිය පවසයි.කොට්ටාව සහ කඩවත අතර අධිවේගී මාර්ගයේ අද දිනයේ ද ගාස්තු අයකිරීමක් සිදු නොකරන බව මාර්ග සංවර්ධන අධිකාරිය සඳහන් කරයි. මේ අතර අද දිනයේත් දිවයිනේ ප්‍රදේශ රැසකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. දිවයිනේ නිරිත දිග ප්‍රදේශ වලට වැඩි වශයෙන් වැසි අපේක්ෂා කරන බව කාර්යයේ නියුතු කාලගුණ විද්‍යාඥ බුද්ධික බන්දුරත්න මහතා සඳහන් කළේය.", "URL": "https://sinhala.adaderana.lk/news.php?nid=60272", "Category": null, "Parent URL": null}