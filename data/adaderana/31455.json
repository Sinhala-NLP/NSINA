{"Source": "Adaderana", "Timestamp": "February 8, 2013 01:06 pm", "Headline": "සල්ලි එකතු කරන්න ක්‍රමවේදයක් තියෙනවා", "News Content": "පාසලක කටයුතු සඳහා දරුවන්ගෙන් මුදල් එකතු කිරීමේ දී ඒ සඳහා නිසි ක්‍රමවේදයක් පවතින බව බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා පවසයි. එම ක්‍රමවේදයෙන් පරිබාහිරව පාසල් දරුවන්ගෙන් මුදල් එකතු කිරීමක් සිදුකළ නොහැකි බව අද (09) පෙරවරුවේ පැවති මාධ්‍ය හමුවකට එක්වෙමින් ප්‍රධාන අමාත්‍යවරයා මේ බව සඳහන් කළේය. පසුගියදා හොරණ ප්‍රදේශයේ පාසල් දරුවෙකු පාසලේ කටයුත්තක් සඳහා මුදල් ලබාදීමට පොල් සොරකම් කිරීමේ සිද්ධියක් ද වාර්තා විය. මේ අතර ළමා නිවාසවල ළමුන්ගෙන් පවා පාසල්වල විවිධ කටයුතු සඳහා මුදල් එකතු කිරීමේ සිද්ධීන් වාර්තා වන බව ජාතික ළමා ආරක්ෂක අධිකාරියේ සභාපතිනි නීතීඥ අනෝමා දිසානායක මහත්මිය පවසයි.", "URL": "https://sinhala.adaderana.lk/news.php?nid=31455", "Category": null, "Parent URL": null}