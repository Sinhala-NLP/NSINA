{"Source": "Adaderana", "Timestamp": "September 24, 2011 11:21 am", "Headline": "අනුරාධපුරයෙන් ප්‍රමිතියෙන් තොර මත්පැන් බෝතල් 600 ක් හමුවෙයි", "News Content": "අනුරාධපුර, ගල්කුලම ප්‍රදේශයේ මත්පැන් අලෙවිසැලක විකිණීමට නියමිතව තිබූ නිසි ප්‍රමිතියෙන් තොර මත්පැන් බෝතල් තොගයක් සුරාබදු නිලධාරීන් විසින් සොයාගෙන තිබේ. අනුරාධපුර සුරාබදු කාර්යාලයේ නිලධාරීන් කණ්ඩායමක් සිදුකළ මෙම වැටලීමෙන් ප්‍රමිතියෙන් තොර මත්පැන් බෝතල් 600 ක් සොයාගැනීමට හැකිවී ඇති බව සඳහන්ය. සුරාබදු නිලධාරීන්ගේ භාරයට ගත් මෙම මත්පැන්‍ තොගයේ ප්‍රමිතිය සම්බන්ධයෙන් වැඩිදුරටත් පරීක්ෂණ කටයුතු ආරම්භ කර ඇත.", "URL": "https://sinhala.adaderana.lk/news.php?nid=18933", "Category": null, "Parent URL": null}