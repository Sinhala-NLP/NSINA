{"Source": "Adaderana", "Timestamp": "April 30, 2011 04:23 pm", "Headline": "දරුස්මාන් වාර්තාව ගැන ද්‍රවිඩ ජාතික සන්ධානය විරෝධය පළ කළ යුතුයි", "News Content": "මතභේදාත්මක දරුස්මාන් වාර්තාව මගින් ඉදිරිපත් කර ඇති කරුණු සම්බන්ධයෙන් ද්‍රවිඩ ජාතික සන්ධානය සිය විරෝධතාවන් පළ කළ යුතු යැයි උසස් අධ්‍යාපන අමාත්‍ය එස්. බී. දිසානායක මහතා පවසයි. එල්. ටී. ටී .ඊ සංවිධානය ජාතිකත්ව අවශ්‍යතාවන් වෙනුවෙන් පෙනී සිටි සංවිධානයක් බවට දරුස්මාන් වාර්තාව මඟින් ගෙන හැර දක්වා ඇති බව අමාත්‍යවරයා පෙන්වාදෙයි. ඉතිහාසයේ ද්‍රවිඩ ජාතික සන්ධානය මෙන්ම දෙමළ පක්ෂ ගණනාවක නායකයින් ඝාතනය කරමින් එල්. ටී. ටී .ඊ. සංවිධානය පෙනී සිටියේ ජාතික අවශ්‍යතාවක් වෙනුවෙන් ද යන්න එස්. බී. දිසානායක අමාත්‍යවරයා ප්‍රශ්න කරයි. සිය දේශපාලන ක්‍රියාකාරීන් ඝාතනය කළ එල්.ටි.ටි.ඊ. සංවිධානය සම්බන්ධයෙන් යහපත් ප්‍රතිරූපයක් ගෙන ඒමට උත්සාහ දරා ඇති අදාළ වාර්තාව සම්බන්ධයෙන් ද්‍රවිඩ ජාතික සන්ධානය සිය විරෝධය පළ කළ යුතු බව එස්.බි.දිසානායක මහතා අවධාරණය කර සිටියි.", "URL": "https://sinhala.adaderana.lk/news.php?nid=15800", "Category": null, "Parent URL": null}