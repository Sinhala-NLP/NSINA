{"Source": "Adaderana", "Timestamp": "February 4, 2017 04:42 pm", "Headline": "  කාසියේ වාසිය දකුණු අප්‍රිකාවටයි-මුලින්ම පන්දු රකී", "News Content": "දකුණු අප්‍රිකාව හා ශ්‍රී ලංකාව අතර පැවැත්වෙන තෙවන එක්දින තරඟයේ කාසියේ වාසිය දිනූ දකුණු අප්‍රිකානු කණ්ඩායම පළමුව පන්දු රැකීමට තීරණය කර තිබේ. අද(04) තරගය ජොහැන්නස්බර්ග් හිදී පැවැත්වෙයි. දෙරට අතර පැවැති පළමු එක්දින තරඟයෙන් කඩුලු 08ක ජයක් හිමි කර ගත් දකුණු අප්‍රිකානු කණ්ඩායම දෙවන එක්දින තරඟයෙන් ලකුණු 121ක ජයක් ලබා ගත්තේය. ඒ අනුව දෙරට අතර පැවැත්වෙන තරඟ 05කින් සමන්විත තරඟාවලිය දෙකට බිංදුවක් ලෙස මේ වන විට පෙරමුණේ පසුවන්නේ දකුණු අප්‍රිකානු කණ්ඩායමයි. මේ අතර දකුණු අප්‍රිකානු කණ්ඩායමේ ප්‍රබල පිතිකරුවෙකු වන ඩේවිඩ් මිලර් ආබාධ තත්ත්වයක් හේතුවෙන් අද තරඟය සඳහා සහභාගී වන්නේ නැත.", "URL": "https://sinhala.adaderana.lk/news.php?nid=69141", "Category": null, "Parent URL": null}