{"Source": "Adaderana", "Timestamp": "May 22, 2016 07:49 am", "Headline": " පහත්බිම් ජල මට්ටම පහව යයි-නමුත් ආරක්ෂිත ස්ථාන වෙත යන්න", "News Content": "පහත්බිම් ප්‍රදේශවල ජල මට්ටම ක්‍රමයෙන් පහව ගිය ද මෙතෙක් ආරක්ෂිත ස්ථානවෙත නොගොස් වෙනත් ප්‍රදේශවල රැඳී සිටින පිරිස්වලට ආරක්ෂිත ස්ථාන වෙත යොමුවන ලෙස ආපදා කළමනාකරණ මධ්‍යස්ථානය ඉල්ලීමක් කරයි. එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේ සහනාධාර වැඩපිළිවෙළ ක්‍රියාත්මක කිරීම සඳහා එම ජනතාව ආරක්ෂිත ස්ථාන වෙත යොමුවීම වඩාත් යෝග්‍ය බවයි.මේ අතර ඊයේ(21) දිනයේ අරණායක ප්‍රදේශයේ සහ කඩුවෙල ප්‍රදේශයේ කඳුගැටයක නායයෑම් පිළිබඳ වාර්තා වු අතර ඉන් කිසිවෙකුටත් හානී සිදුවී නොමැත. කෙසේවුව ද කඳුකර ප්‍රදේශයේ ජනතාව නායයෑම් පිළිබඳ තවදුරටත් අවධානයෙන් සිටිය යුතු බවට ජාතික ගොඩනැගිලි පර්යේෂණ ආයතනය දැනුම් දී සිටියි.ලක්ෂ දෙකකට අධික පිරිසක් තවදුරටත් අවතැන් කඳවුරුවල රැඳීසිටින අතර පසුගිය දින කිහිපය තුළ බලපෑ අයහපත් කාලගුණික තත්ත්වය හේතුවෙන් පුද්ගලයන් 73 දෙනෙකු මියගොස් තවත් පුද්ගලයන් 127 දෙනෙකු අතුරුදන්ව සිටියි.", "URL": "https://sinhala.adaderana.lk/news.php?nid=60364", "Category": null, "Parent URL": null}