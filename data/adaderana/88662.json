{"Source": "Adaderana", "Timestamp": "May 7, 2018 11:04 am", "Headline": " ගින්නත් සමඟ හදිසි පිපිරීමක්-වෙළඳසැලේ හිමිකරුට තුවාලයි", "News Content": "කොලොන්න, බුලුතොට හන්දිය ආසල පිහිටි වෙළඳ සැලක හදිසි ගින්නක් සමග පිපිරිමක් සිදුව තිබේ. ඊයේ රාත්‍රී 09.30ට පමණ නිමි ඇදුම් මසන වෙළඳසැලක අදාළ ගින්න සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ගින්නෙන් වෙළඳසැලේ හිමිකරු තුවාල ලබා සූරියකන්ද රෝහලට ඇතුළත් කර තිබේ. ගින්නත් සමඟ ඇති වූ පිපිරීම හේතුවෙන් වෙළදසැල අසල නවතා තිබූ බස් රථයකට සහ ත්‍රීරෝද රථයකට ද හානි සිදුව ඇති බව පොලීසිය පැවසුවේය. සිද්ධිය සම්බන්ධයෙන් කොලොන්න පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88662", "Category": null, "Parent URL": null}