{"Source": "Adaderana", "Timestamp": "February 19, 2013 01:17 pm", "Headline": "ප්‍රතිලාභ වෙනුවට දෙන්නේ ප්‍රතිප්‍රහාරද?", "News Content": "යුද්ධයෙන් පසු ජනතාවට ප්‍රතිලාභ ලබාදෙන හැටි ගිරිය පුප්පගෙන මැති ඇමතිවරුන් කී කතන්දර අද වනවිට සිහිපත් වන බව එජාප පාර්ලිමේන්තු මන්ත්‍රී ගයන්ත කරුණාතිලක මහතා පවසයි. යුද‍්ධය අවසන් වී අවුරුදු තුන හතරකට පසු මේ වන විට බඩු මිලෙන්, බදු බරෙන්, දඩවලින්, උග්‍ර ගිණි පොලී ණය ගෙවීම හේතුවෙන් ජනතාව මත විශාල ජීවන බරක් පැටවී ඇතැයි අද (19) කොළඹ පැවැති මාධ්‍ය හමුවකදී ඔහු පැවසීය. ඉතිහා‍සයේ කිසිදු ආණ්ඩුවක් ජනතාව මත නොපැටවු බරක් සන්ධාන ආණ්ඩුව ජනතාව මත පටවා ඇතැයි මන්ත්‍රීවරයා එහිදී පෙන්වාදුන්නේය. යුද්ධයෙන් පස්සේ ජනතාවට ලබාදෙනවා කියු ප්‍රතිලාභ වෙනුවට දැන් ලබාදෙන්නේ ප්‍රති ප්‍රහාරදැයි ආණ්ඩුවෙන් අසන බවද ගයන්ත කරුණාතිලක මන්ත්‍රීවරයා එහිදී ප්‍රශ්න කළේය.", "URL": "https://sinhala.adaderana.lk/news.php?nid=31766", "Category": null, "Parent URL": null}