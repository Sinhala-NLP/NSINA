{"Source": "Adaderana", "Timestamp": "February 19, 2017 08:53 am", "Headline": " ව්‍යාජ නෝට්ටු සමඟ 1ක් මාට්ටු ", "News Content": "වේයන්ගොඩ - මාලිගාතැන්න ප්‍රදේශයේදී ව්‍යාජ මුදල් නෝට්ටු මුද්‍රණය කළ ස්ථානයක් වටලා තරුණයෙකු අත්අඩංගුවට ගෙන තිබේ.වේයන්ගොඩ පොලීසියට ලද තොරතුරක් මත සිදුකළ වැටලීමකදී අදාළ සැකකරු අත්අඩංගුවට ගෙන ඇති බව සඳහන්ය.වැටලීම සිදුකරන අවස්ථාවේ අදාළ ව්‍යාජ මුදල් නෝට්ටු මුද්‍රණය කළ ස්ථානයේ තිබී මුද්‍රණය කරන ලද රුපියල් 5000 ව්‍යාජ මුදල් නෝට්ටුවක් රුපියල් දහසේ ව්‍යාජ මුදල් නෝට්ටු දෙකක් සහ රුපියල් සියයේ ව්‍යාජ මුදල් නෝට්ටු දෙකක් පොලීසිය භාරයට ගෙන තිබේ.අත්අඩංගුවට ගත් සැකකරු මාලිගාතැන්න ප්‍රදේශයේ පදිංචි 20 හැවිරිදි තරුණයෙකු වන අතර ඔහු අද(19) අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.සිද්ධිය සම්බන්ධයෙන් වේයන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69804", "Category": null, "Parent URL": null}