{"Source": "Adaderana", "Timestamp": "January 1, 2016 11:31 am", "Headline": "තරුණයින් දෙදෙනෙක් මරුට", "News Content": "බුත්තල, කුකුරම්පොල ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ.පැල්වත්ත සිට කුකුරම්පොල දෙසට ධාවනය වූ යතුරුපැදියක් මාර්ගයෙන් ඉවතට පැන විදුලි කණුවක ගැටීමෙන් අනතුර සිදුව ඇති බව පොලිසිය පැවසුවේය.බරපතළ තුවාල ලැබූ යතුරුපැදිකරු සහ පසුපැදිකරු බුත්තල රෝහලට ඇතුළත් කිරීමෙන් පසු මියගොස් ඇත.මියගොස් ඇත්තේ එම ප්‍රදේශයේම පදිංචිව සිටි 20 හැවිරිදි සහ 22 හැවිරිදි තරුණයින් දෙදෙනෙකි.සිද්ධිය සම්බන්ධයෙන් බුත්තල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56081", "Category": null, "Parent URL": null}