{"Source": "Adaderana", "Timestamp": "April 30, 2017 04:16 pm", "Headline": " රිය අනතුරින් 2ක් නොඑන ගමන් යයි", "News Content": "කැබිතිගොල්ලෑව, සමාධිගම ප්‍රදේශයේදි සිදු වූ රිය අනතුරකින් කාන්තාවක් සහ පිරිමි පුද්ගලයෙකු මියගොස් තිබේ. ලොරි රථයක, රියදුරට නින්දයාම හේතුවෙන් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතල තුවාල ලැබූ රියදුරු සහ එහි ගමන් ගත් කාන්තාවක් ඇතුළු පුද්ගලයින් සිව් දෙනෙකු කැබිතිගොල්ලෑව රෝහලට ඇතුළත් කර තිබේ. රියදුරු සහ තවත් පුද්ගලයින් තිදෙනෙකු වැඩිදුර ප්‍රතිකාර සඳහා අනුරාධපුර රෝහලටත් තුවාල ලැබූ කාන්තාව වව්නියාව රෝහලටත් මාරු කර යවා ඇති අතර එහිදී රියදුරු සහ කාන්තාව මියගොස් ඇති බව පොලීසිය සඳහන් කළේය. මියගොස් ඇත්තේ රත්නපුර, දේවාලගාව ප්‍රදේශයේ පදිංචිය සිටි 45 හැවිරිදි පුද්ගලයෙක් සහ 59 හැවිරිදි කාන්තාවකි. කැබිතිගොල්ලෑව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72658", "Category": null, "Parent URL": null}