{"Source": "Adaderana", "Timestamp": "June 20, 2019 10:14 am", "Headline": "මට ජනාධිපති අපේක්ෂකයා වෙන්න හොඳටම සුදුසුකම් තියනවා-තිස්ස", "News Content": "පෞද්ගලික න්‍යාය පත්‍රයකින් තොරව රට වෙනුවෙන් ඉදිරිපත් වන නායකයෙකුට ඉදිරි ජනාධිපතිවරණයේදී සහය දැක්වීමට තමන් සූදානම් බව එක්සත් ජාතික පක්ෂයේ හිටපු මහලේකම් තිස්ස අත්තනායක මහතා පවසයි. ඔහු මේ බව සඳහන් කළේ හලාවත ප්‍රදේශයේදී මාධ්‍ය වෙත අදහස් දක්වමින්ය. ඉදිරි ජනාධිපතිවරනයේදී එක්සත් ජාතික පක්ෂය සඳහා නව අපේක්ෂකයෙකු අවශ්‍ය බවට පක්ෂ අභියන්තරය තුළ ලොකු හඬක් පවතින බව ඒ මහතා පන්වා දෙයි. වැඩිදුරටත් අදහස් දක්වමින් එක්සත් ජාතික පක්ෂයේ හිටපු මහලේකම් තිස්ස අත්තනායක මහතා පවසා සිටියේ මේ වන විට රටට අවශ්‍ය වන්නේ රටට ආදරයක් ඇති නායකයෙකු බවයි. මේ අතර තාමට ජනාධිපති අපේක්ෂකයෙකු වීම සඳහා හොඳට සුදුසුකම් සපුරා ඇති බව තිස්ස අත්තනායක මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=112382", "Category": null, "Parent URL": null}