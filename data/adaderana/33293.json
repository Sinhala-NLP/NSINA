{"Source": "Adaderana", "Timestamp": "April 16, 2013 08:22 am", "Headline": "දෙපිරිසක් ගැටී 2ක් මරුට", "News Content": "බෙලිඅත්ත, ඉලුක්මුල්ල වැව ප්‍රදේශයේ දෙපිරිසක් අතර ඇති වු ගැටුමකින් පුද්ගලයින් දෙදෙනෙකු මියගොස් තිබේ. ඊයේ (15) පස්වරුවේ මෙම ගැටුම හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී පුද්ගලයින් පස් දෙනෙකු කැපුම් තුවාල සහිතව ප්‍රතිකාර සඳහා බෙලිඅත්ත රෝහලට ඇතුළත් කර තිබේ. ඔවුන් වැඩිදුර ප්‍රතිකාර සඳහා තංගල්ල රෝහලට මාරුකර යවා ඇති අතර එහිදී දෙදෙනෙකු මියගොස් ඇති බව බෙලිඅත්ත පොලීසිය සඳහන් කළේය. මෙම ගැටුමට සම්බන්ධ සැකකරුවන් අත්අඩංගුවට ගැනීම සඳහා බෙලිඅත්ත පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=33293", "Category": null, "Parent URL": null}