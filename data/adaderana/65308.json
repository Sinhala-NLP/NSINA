{"Source": "Adaderana", "Timestamp": "October 23, 2016 09:28 am", "Headline": " මුහුදු ගිය ධීවරයින් 3ක් අතුරුදන්", "News Content": "තලෙයිමන්නාරම ප්‍රදේශයේ සිට මුහුදුගිය ධීවරයින් තිදෙනෙකු අතුරුදන් වී තිබේතලෙයිමන්නාරම පොලීසියට ලද පැමිණිල්ලක් මත ඒ පිළිබඳ විමර්ශන ආරම්භ කර ඇති බව පොලිස් මූලස්ථානය සඳහන් කළේය.තලෙයිමන්නාරම පියර් තොටුපොලෙන් අදාළ ධීවරයින් තිදෙනා මුහුදු ගොස් ඇති අතර යාත්‍රාව ද සමග එම ධීවරයින් අතුරුදන් වී ඇති බව වාර්තා වෙයි.මෙලෙස අතුරුදන් වී ඇත්තේ තලෙයිමන්නාරම ප්‍රදේශයේ පදිංචි 22, 23 සහ 25 යන වයස්වල පසුවූ තරුණයන් තිදෙනෙකු බව පොලිස් මූලස්ථානය සඳහන් කළේය.මේ පිළිබඳව නාවික හමුදාව දැනුවත් කිරීමෙන් අනතුරුව තලෙයිමන්නාරම පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=65308", "Category": null, "Parent URL": null}