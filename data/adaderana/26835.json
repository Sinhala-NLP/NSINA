{"Source": "Adaderana", "Timestamp": "August 23, 2012 04:14 pm", "Headline": "20යි 20ට සහභාගිවන ලංකා සංචිතය මෙන්න", "News Content": "ලබන සැපැතැම්බර් මස ආරම්භ වන පන්දුවාර 20 යි 20 ලෝක කුසලාන ක්‍රිකට් තරගාවලිය සඳහා සහභාගි වන ශ්‍රී ලංකා සංචිතය අද ( 24) ප්‍රකාශයට පත් කර තිබේ. 15 දෙනෙකුගෙන් සමන්විත එම සංචිතයට ආබාධවලට ලක්ව සිටින කුමාර් සංගක්කාර මෙන්ම නුවන් කුලසේකරද ඇතුළත්ය. කණ්ඩායමේ නායකත්වය මහේල ජයවර්ධනට පැවරි ඇති අතර ඇන්ජලෝ මැතිව්ස් උපනායකයා වශයෙන් කටයුතු කරනු ඇත. ඒ අනුව සංචිතයට නම් කර ඇති සෙසු ක්‍රීඩකයින් වන්නේ තිලකරත්න දිල්ෂාන්, ලහිරු තිරිමාන්න, ජීවන් මෙන්ඩිස්, දිල්ෂාන් මුණවීර, තිසර පෙරේරා, ලසිත් මාලිංග, රංගන හේරත්, අජන්ත මෙන්ඩිස්, දිනේෂ් චන්දිමාල්, ශමින්ද එරංග හා අකිල ධනංජය යන අයයි. පන්දුවාර 20යි 20 ලෝක කුසලාන ක්‍රිකට් තරගාවලිය ලබන මස 18 වැනිදා ආරම්භ වන අතර පළමු තරගය හම්බන්තොට දී පැවැත්වීමට නියමිතය.", "URL": "https://sinhala.adaderana.lk/news.php?nid=26835", "Category": null, "Parent URL": null}