{"Source": "Adaderana", "Timestamp": "February 2, 2019 12:07 pm", "Headline": "ජනපති යළිත් වරක් ජනවරමක් ලබා ගත යුතුයි", "News Content": "ජනාධිපති මෛත්‍රීපාල සිරිසේන මහතා යළිත් වරක් ජනවරමක් පැතීම වඩා උචිත බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය. ඊයේ(01) කොළඹදී මා‍ධ්‍ය වෙත අදහස් දක්වමින් අමාත්‍යවරයා මේ අදහස් පලකළේය. ජනාධිපතිවරණයක් ඕනෑම වේලාවක පැවැත්වීමේ හැකියාව ජනවාරි 8 වෙනිදායින් පසුව පවතින බව අමාත්‍යවරයා පැවසීය. ජනාධිපතිවරයා තමන්ට දී තිබූ ජනවරමට එරෙහිව ක්‍රියා කළ බවත් පැවසූ ඔහු සඳහන් කලේ එම නිසා ජනාධිපතිවරයා ඉදිරියට ගොස් නව ජනවරමක් පතන්නේ නම් එය උචිත බවයි. අමාත්‍යවරයා පැවසූවේ පළාත් සභා මැතිවරණය පැවැත්විය යුතුය යන ස්ථාවරයේ සිටින බවයි.", "URL": "https://sinhala.adaderana.lk/news.php?nid=103575", "Category": null, "Parent URL": null}