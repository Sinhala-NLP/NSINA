{"Source": "Adaderana", "Timestamp": "March 3, 2014 07:47 am", "Headline": "ලක්ෂ 30ක රත්‍රං රේගුවේ හිරවෙයි ", "News Content": "නීති විරෝධි ලෙස රුපියල් ලක්ෂ ගණනක් වටිනා රත්‍රං තොගයක් ඉන්දියාවට රැගෙන යාමට උත්සහ කළ කාන්තාවන් තිදෙනෙකු කටුනායක ගුවන් තොටුපළේදි අත්අඩංගුවට ගෙන තිබේ. මින් කාන්තාවන් දෙදෙනෙකු ඉන්දියාවේ ත්‍රිචි බලා යාමට පැමිණ ඇති අතර ඔවුන් පිළිබඳ සැක සිතු ගුවන් තොටුපල රේගුව ඔවුන් අත්අඩංගුවට ගෙන පරීක්ෂා කර තිබේ. එහිදි නීති විරෝධි ලෙස මොවුන් රන් භාණ්ඩ පැළඳ රටින් පිටවීමට උත්සහ දරා ඇති බව වාර්තා වෙයි. මෙහිදි වළලු 4ක් සහ රන් මාල 2ක් රේගුව භාරයට ගෙන ඇති අතර ඒවායේ වටිනාකම තිස් ලක්ෂ 30 000ක් පමණ වන බව රේගුව සඳහන් කළේය. මේ අතර ඉන්දියාවේ චෙන්නායි බලා යාමට පැමිණි තවත් කාන්තාවක් ශ්‍රි ලංකා රේගුව විසින් අත්අඩංගුවට ගෙන ඇති අතර ඇය සිය ගුද මාර්ගයේ රන් බිස්කට් 3ක් සඟවාගෙන රටින් පිටවීමට උත්සහ දරා ඇති බව රේගුව සඳහන් පවසයි. මේවායේ මුළු බර ග්‍රෑම් 375ක් වන අතර එහි වටිනාකම රුපියල් දහ අට ලක්ෂ 75 000ක් බවද රේගුව සදහන් කළේය. අත්අඩංගුවට ගත් මෙම සැකකාරියන් කොළඹ ප්‍රදේශයේ පදිංචිකරුවන් වන අතර ශ්‍රි ලංකා රේගුව මොවුන් රඳවා තබාගෙන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41492", "Category": null, "Parent URL": null}