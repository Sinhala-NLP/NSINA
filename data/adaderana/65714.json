{"Source": "Adaderana", "Timestamp": "November 4, 2016 04:00 pm", "Headline": "රංගෙට එරෙහි නඩුව විභාගයට දින තීන්දුයි", "News Content": "මෝටර් රථයක් ලබාදෙන බව පවසා පුද්ගලයෙකුගේ විශ්වාසය කඩ කිරීම සම්බන්ධයෙන් රාජ්‍ය අමාත්‍ය පාලිත රංගේබණ්ඩාර මහතාට පවරා ඇති නඩුවක් විභාග කිරීමට කොළඹ මහාධිකරණය දින නියම කර තිබේ.අද දෙරණ අධිකරණ වාර්තාකරු කේ.එස් උදය කුමාර් සදහන් කළේ අදාළ නඩුව කොළඹ මහාධිකරණ විනිසුරු ඒ.ඒ.ආර්. හෙයියන්තුඩුව මහතා ඉදිරියේ අද කැඳවූ බවයි.එහිදී විත්තිකාර රාජ්‍ය අමාත්‍ය පාලිත රංගේ බණ්ඩාර මහතා අධිකරණයේ පෙනී සිට ඇත.එම අවස්ථාවේදී මහාධිකරණ විනිසුරුවරයා නියෝග කර ඇත්තේ අදාළ නඩුව මාර්තු මස 15 වන දින විභාගයට ගන්නා ලෙසයි.එදිනට සාක්ෂිකරුවන්ට අධිකරණයේ පෙනී සිටින ලෙස දන්වා සිතාසි ද නිකුත් කර ඇත.පුද්ගලයෙකුට මෝටර් රථයක් ලබා දෙන බව පවසා සාවද්‍ය විශ්වාසය කඩ කිරීම සම්බන්ධයෙන් නීතිපතිවරයා විසින් පාලිත රංගේබණ්ඩාර අමාත්‍යවරයාට එරෙහිව මෙම නඩුව පවරා තිබේ.", "URL": "https://sinhala.adaderana.lk/news.php?nid=65714", "Category": null, "Parent URL": null}