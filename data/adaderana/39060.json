{"Source": "Adaderana", "Timestamp": "November 23, 2013 01:17 pm", "Headline": "ජනපතිට හා රටට සෙත්පතා කිරි අම්මාවරුන්ට දානයක්", "News Content": "ජනාධිපති මහින්ද රාජපක්ෂ මහතාට සහ රටට සෙත්පතා කිරි අම්මාවරුන් දහසක් උදෙසා දානය පිළිගැන්වීමේ වැඩසටහනක් අද අලුයම අනුරාධපුර රුවන්වැලිසෑය අභියස දී සිදු විය. ජනාධිපති මහින්ද රාජපක්ෂ මහතා අද අලුයම රුවන්වැලිසෑය වෙත කිරිපිඩු පුජාකර ආශිර්වාද ලබාගැනීමෙන් අනතුරුව කිරිඅම්මාවරුන් සඳහා කිරිපිඩු දානය පිළිගැන්වු බව ජනාධිපති මාධ්‍ය අංශය සඳහන් කළේය. රුවන්වැලිසෑ විහාරාධිපති පුජ්‍ය පල්ලේගම හේමරතන නායක ස්වාමීන්වහන්සේ ආගමික වතාවත් සිදුකර ඇත. නියෝජ්‍ය අමාත්‍ය එස්.එම්. චන්ද්‍රසේන මහතාගේ ප්‍රධානත්වයෙන් සංවිධානය කර තිබු මෙම වැඩසටහනට මැතිඇමතිවරුන් පිරිසක් ද එක්ව සිටියහ.", "URL": "https://sinhala.adaderana.lk/news.php?nid=39060", "Category": null, "Parent URL": null}