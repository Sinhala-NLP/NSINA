{"Source": "Adaderana", "Timestamp": "February 8, 2019 08:05 am", "Headline": "රුපියල් කෝටියකට අධික කොකේන් තොගයක් සමඟ ඉන්දියානුවෙක් ගුවන් තොටේ දී මාට්ටු", "News Content": "ඉන්දියාවේ මුම්බායි සිට මෙරටට පැමිණි ඉන්දීය ජාතිකයා තම ගමන් මල්ලේ සූක්ෂම ලෙස සඟවා ගෙන මෙම කොකේන් තොගය ගෙනවිත් තිබේ. අත්අඩංගුවට ගත් ඉන්දීය ජාතිකයා 34 හැවිරිදි පුද්ගලයෙකු වන අතර ඔහු සතුව තිබී කොකේන් කිලෝග්‍රෑම් එකයි,ග්‍රෑම් 5ක් පොලිස් මත්ද්‍රව්‍ය නාශක කාර්ය්‍යංශයේ නිලධාරීන් විසින් සොයාගෙන තිබේ. මෙලෙස පොලිස් භාරයට ගත් කොකේන් තොගයේ වටිනාකම රුපියල් එක් කෝටි පනස් ලක්ෂ හැත්තෑ පන් දහසකට අධිකයි. අත්අඩංගුවට ගත් ඉන්දීය ජාතිකයා අද(08) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103884", "Category": null, "Parent URL": null}