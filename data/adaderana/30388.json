{"Source": "Adaderana", "Timestamp": "December 31, 2012 12:00 pm", "Headline": "හිලරි ඇදවැටෙයි!", "News Content": "අමෙරිකානු රාජ්‍ය ලේකම් හිලරි ක්ලින්ටන් රෝහල් ගත කර තිබේ. ක්ලාන්ත ගතියකින් ඇද වැටීමෙන් පසු රෝහල් ගත කළ ඇයට ලේ කැටි ගැසීමේ රෝගයක් වැළඳී ඇති බව වෛද්‍යවරුන් පවසයි. මේ මාසය තුළ අවස්ථා කිහිපයකදී හිලරි ක්ලින්ටන් ක්ලාන්ත ගතියෙන් ඇද වැටී තිබේ. 65 වැනි වියේ පසුවන ඇය 2009 වස‍රේ සිට අමෙරිකානු රාජ්‍ය ලේකම් ධුරය දරන අතර මේවන විට එම ධුරයෙන් ඉවත්වීමට තීරණය කර ඇත. අමෙරිකානු ඉතිහාසයේ වැඩිම කාලයක් විවිධ රටවල සංචාරයක නිරත වු රාජ්‍ය ලේකම්වරිය වන්නේ ද ඇයයි.", "URL": "https://sinhala.adaderana.lk/news.php?nid=30388", "Category": null, "Parent URL": null}