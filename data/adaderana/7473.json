{"Source": "Adaderana", "Timestamp": "March 24, 2010 08:45 am", "Headline": "මෙදා අවුරුදු නෑ", "News Content": "මෙවර සිංහල අලුත් අවුරුද්ද උත්සවශ්‍රීයෙන් සැමරීමට තරම් මානසිකත්වයක් තමාට නොමැති බව අනෝමා ෆොන්සේකා මහත්මිය පවසයි. යුද්ධය නීමා වී එළඹෙන පළමු සිංහල අවුරුද්ද නිදහසේ සැමරීමට නොහැකි වීම තමාටත් තම ස්වාමියා වන සරත් ෆොන්සේකා මහතාටත් අමිහිරි අත්දැකීමක් වනු ඇති බව ඇය කියා සිටියි. බොහෝ දෙනෙකුට නිදහසේ අවුරුදු සිරිය විඳින්නට හැකි පරිදි රට ත්‍රස්තවාදයෙන් මුදා ගැනීම සඳහා දිවි පරදුවට තබා කටයුතු කළ තම ස්වාමියාට අභූත චෝදනා නඟා සිරකර ඇති වගද ඇය සඳහන් කළාය. අනෝමා ෆොන්සේකා මහත්මිය මේ බව ප්‍රකාශ කරනු ලැබුවේ මොණරාගල පැවති මැතිවරන ප්‍රචාරක රැලියකට සහභාගි වෙමිනි.", "URL": "https://sinhala.adaderana.lk/news.php?nid=7473", "Category": null, "Parent URL": null}