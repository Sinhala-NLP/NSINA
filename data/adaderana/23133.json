{"Source": "Adaderana", "Timestamp": "March 28, 2012 05:03 pm", "Headline": "සම්පත් බැංකුවේ අවුරුදු තෑගි වලට ත්‍රෛභාෂා ශබ්දකෝෂයක්", "News Content": "සම්පත් බැංකුව 2012 මාර්තු 25 වෙනිදා වසර 25 ක් මුලූල්ලේ කළ ජාතික සේවයේ සන්ධිස්ථානයකට ළඟාවිය. එදින බැංකුවේ 25 වෙනි සංවත්සරය සැමරුණි. තාක්ෂණය සහ නවීකරණය උපයෝගී කර ගනිමින් නියම ශ‍්‍රී ලාංකික බැංකුවක් ලෙස මෙතරම් කාලසීමාවක් සිය ගනුදෙනුකරුවන්ට මහඟු සේවයක් සැලසීමට ලැබීම තමන් ලත් භාග්‍යයක් ලෙස බැංකුව සාඩම්බරයෙන් සිහිපත් කරයි. බැංකුවේ 25 වෙනි සංවත්සරය සමරමින් මේ වසරේ අලූත් අවුරුදු තෑගි පිරිනැමීම මාර්තු 30 වෙනි සිකුරාදා සිට ඇරඹිමට සම්පත් බැංකුව තීරණය කර ඇත. මෙවර තෑගි පිරිනැමීමේ වැඩ පිළිවෙල යටතේ සම්පත් ඉතිරිකිරීමේ ගිණුමක රුපියල් 15,000 ක් තැන්පත් කරන්නන්ට විශේෂ රටාවකින් සැලසුම් කෙරුණු ඇම්. ඞී. ගුණසේන සහ සමාගම විසින් ප‍්‍රකාශිත ඝන කවරයක් යෙදූ ත්‍රෛභාෂා ශබ්දකෝෂයක් ලැබෙනු ඇත. රුපියල් 50,000 ක් තැන්පත් කරන අයට විශේෂයෙන් නිර්මාණය කෙරුණු බිත්ති ඔරලෝසුවක් පිරිනැමේ. ත්‍රෛභාෂා ශබ්දකෝෂය පිරිනැමෙන්නේ විශේෂයෙන් ළමා පරපුර ගැන සලකා ඔවුනගේ භාෂා දැනුම වර්ධනය කිරීමේ අරමුණ ඇතිව ය. යි සම්පත් බැංකුවේ අලෙවි සහ වෙළඳ ප‍්‍රවර්ධන නියෝජ්‍ය සාමාන්‍යාධිකාරී තාරක රන්වල මහතා ඒ බව පැවසීය.\"එදිනෙදා භාවිතා කෙරෙන වචන මේ ශබ්දකෝෂයට ඇතුළත් කර ඇති නිසා එය භාවිතා කරන්නන්ට ඉතාමත් ප‍්‍රයෝජනවත්. සෑම වචනයක්ම භාෂා තුනෙන්ම යොදා තිබීමෙන් ඉතා පහසුවෙන් එ්වා ඉගෙනගැනීමට හැකිවේ. ඒ වගේම මෙය රජයේ ත්‍රෛභාෂා ප‍්‍රතිපත්තියට අනුකූලව කටයුතු කරමින් ජාතීන් අතර සමගිය සහ අවබෝධය වර්ධනය කිරීමට අතහිත දීමක්\" යයි හෙතෙම පැවසීය. සාමාන්‍යයෙන් සම්පත් අවුරුදු තෑගි පිරිනැමෙන්නේ අලූත් අවුරුදු දිනයේ වුවත් බැංකුවේ 25 වෙනි සංවත්සරය නිමිත්තෙන් මෙවර අවුරුදු කලින් සැමරීමට තීරණය කළ බැවි කී හෙතෙම, දිවයින පුරා සම්පත් ශාඛා වලින් මාර්තු 30 වෙනිදා සිට තෑගි ලබා ගැනීමට හැකි බව ප‍්‍රකාශ කළේය. ගනුදෙනුකරුවන්ට එදිනෙදා භාවිතයට බෙහෙවින් ප‍්‍රයෝජනවත් අලූත් අවුරුදු තෑගි පිරිනැමීමේ සංකල්පය ද ප‍්‍රථමයෙන් හඳුන්වා දුන්නේ සම්පත් බැංකුවයි.", "URL": "https://sinhala.adaderana.lk/news.php?nid=23133", "Category": null, "Parent URL": null}