{"Source": "Adaderana", "Timestamp": "April 10, 2013 04:22 pm", "Headline": "වගා ළිඳට වැටුණු අලියෙක් බේරාගනියි", "News Content": "මැදිරිගිරිය, නිකහේන ප්‍රදේශයේ දී වගා ළිඳකට වැටී සිටි වන අලියෙකු වන ජීවී නිලධාරින් විසින් බේරාගෙන තිබේ. පෙරේදා රාත්‍රියේ මෙම වන අලියා වගා ළිඳට වැටි ඇති අතර ප්‍රදේශවාසීන් විසින් මේ පිළිබදව වන ජිවි නිලධාරින්ට දැනුම් දී තිබේ. ඒ අනුව වන ජීවි නිලධාරින් විසින් පැය 04 ක දීර්ඝ මෙහෙයුමකින් පසු මෙම වන අලියා බේරා ගෙන ඇති බව සඳහන්ය. අනතුරුව මෙම වන අලියා සෝමාවති රක්ෂිතයට පළවා හැරීමට පියවර ගෙන තිබේ.", "URL": "https://sinhala.adaderana.lk/news.php?nid=33171", "Category": null, "Parent URL": null}