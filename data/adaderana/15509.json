{"Source": "Adaderana", "Timestamp": "April 16, 2011 04:34 pm", "Headline": "ගිලන්රිය රියක ගැටෙයි-ගිලනුන් තිදෙනෙක් රෝහලේ", "News Content": "රත්නපුර සිට කොළඹ බලා ධාවනය ‍වෙමින් තිබූ ගිලන් රථයක් බොරැල්ල ප්‍රදේශයේ දී අනතුරට ලක්ව තිබේ. ගිලන් රියේ තවත් රථයක් ගැටීම හේතුවෙන් ගිලන් රිය පෙරළී ගොස් තිබූ බව බොරැල්ල පොලිසිය සඳහන් කරයි. රත්නපුර සිට රෝගියෙකු රැගෙන එමින් සිටියදී මෙම අනතුර සිදුව ඇති බව සඳහන්වේ. සිද්ධියෙන් තුවාල ලැබූ තිදෙනෙකු කොළඹ ජාතික රෝහලට ඇතුළත් කර තිබෙන බව හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා කියා සිටියේය.", "URL": "https://sinhala.adaderana.lk/news.php?nid=15509", "Category": null, "Parent URL": null}