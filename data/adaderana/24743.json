{"Source": "Adaderana", "Timestamp": "June 4, 2012 08:13 am", "Headline": "තියුණු ආයුධයකින් පහර දී පුද්ගලයෙකු මරා දමලා  ", "News Content": "හපුතලේ කීනපොත ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කොට තිබේ. ඊයේ (03) රාත්‍රී මෙම ඝාතනය සිදුවී ඇති බව හපුතලේ පොලිසිය සඳහන් කරයි. 37 හැවිරිදි පුද්ගලයෙකු මෙලෙස ඝාතනයට ලක්ව ඇති බව සඳහන්ය. ඝාතනයට සම්බන්ධ සැකකරු මේ වනවිට හපුතලේ පොලිසිය විසින් අත්අඩංගුවට ගෙන ඇත. ඔහු අද (04) බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය. හපුතලේ පොලිසිය සිදුවීම පිළිබඳව වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=24743", "Category": null, "Parent URL": null}