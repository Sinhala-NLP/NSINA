{"Source": "Adaderana", "Timestamp": "December 15, 2014 06:40 am", "Headline": " යතුරුපැදි දුන්නේ ඡන්දය ඉලක්ක කරගෙන නෙවෙයි", "News Content": "රජය කිසිවිටෙකත් රටේ ජනතාවගේ අවශ්‍යතාවන් දේශපාලන වාසි සඳහා යොදා නොගත් බව ජනාධිපති මහින්ද රාජපක්ෂ මහතා පවසයි. රාජ්‍ය සේවකයින්ට යතුරුපැදි ලබාදුන්නේ මෙරට ජනතාවට වඩාත් කාර්යක්ෂම රාජ්‍ය සේවයක් ලබාදීමට බව සඳහන් කළ ජනාධිපතිවරයා එය ඡන්දය ඉලක්ක කරගනිමින් සිදුකළ කටයුත්තක් නොවන බව ද කියා සිටියේය. යටිනුවර ප්‍රදේශයේ සංචාරයක නිරත වෙමින් කඩුගන්නාව මහජන ක්‍රීඩාංගණයේ පැවති ජන හමුව අමතමින් ජනාධිපති මහින්ද රාජපක්ෂ මහතා මෙම අදහස් පළ කළ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=48009", "Category": null, "Parent URL": null}