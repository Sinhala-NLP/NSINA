{"Source": "Adaderana", "Timestamp": "September 28, 2018 06:54 pm", "Headline": "රටේ ආරක්ෂාව පිළිබඳව විශාල ගැටළුවක්", "News Content": "හිටපු ජානාධිපති මහින්ද රාජපක්ෂ, හිටපු ආරක්ෂක ලේකම් ගෝඨාභය රාජපක්ෂ සහ දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර යන මහත්වරුන්ගේ ආරක්ෂාව තර කිරීම සඳහා රජය වහාම පියවරගත යුතු බව ඒකාබද්ධ විපක්ෂය පවසයි. අද(28) කොළඹ පැවති මාධ්‍ය හමුවකට එක්වෙමින් එහි නියෝජිතයින් මේ බව සඳහන් කළේය. මේ අතර දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතාගේ ප්‍රකාශයට අදාළ පොලිස් නිලධාරියාට එරෙහිව නීතිය නිසි ආකාරව ක්‍රියාත්මක නොවන බවද කාංචන විජේසේකර මන්ත්‍රීවරයා පෙන්වා දෙයි. වර්තමානය වන විට රටේ ආරක්ෂාව පිළිබඳව විශාල ගැටළුවක් ඇතිවී ඇති බවත් රටේ අර්බුදකාරී තත්ත්වයක් හට ගෙන ඇති මෙවැනි අවස්ථාවක පාර්ලිමේන්තුව කථානායකවරයා විසින් ඉතා ඉක්මනින් කැඳවිය යුතු බව ඔවුන් පවසයි. දින 18 පාර්ලිමේන්තුව කල් තැබීම මේ කරුණු යට ගැසීමේ අරමුණක්ද යන්න ඔවුන්ට සැකයක් මතුවන බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=96870", "Category": null, "Parent URL": null}