{"Source": "Adaderana", "Timestamp": "May 28, 2014 11:10 am", "Headline": " හැටන් බඹර ප්‍රහාරයකින් 8ක් රෝහලේ ", "News Content": "(තුවාල ලැබූවන් රෝහලේ ප්‍රතිකාර ගන්නා අයුරු) - ඡායා රූ - රංජිත් රාජපක්ෂ හැටන්, වනරාජා වතුයායේ තේ දලු නෙළමින් සිටි වතුකම්කරුවක් පිරිසකට අද උදෑසන 9.30 ට පමණ බඹර ප්‍රහාරයක් එල්ලවී තිබේ. මෙම ප්‍රහාරයෙන් තේ දලු නෙළමින් සිටි වතු කම්කරු කාන්තාවන් 8 දෙනෙකු තුවාල ලැබ දික්ඔය මූලික රෝහලින් ප්‍රතිකාර ගෙන ඇත. තිදෙනකුගේ තත්ත්වය බරපතළ බැවින් ඔවුන් නේවාසික ප්‍රතිකාර සඳහා යොමුකර තිබේ. තේ පඳුරක් මත තිබූ බඹර කූඩුවක් ඇවිස්සීමෙන් බඹර ප්‍රහාරය එල්ලවී ඇත.", "URL": "https://sinhala.adaderana.lk/news.php?nid=43537", "Category": null, "Parent URL": null}