{"Source": "Adaderana", "Timestamp": "August 14, 2017 07:33 am", "Headline": "ජාතික පාසල් ගුරුවරුන්ටත් ස්ථානමාරු දෙන්න", "News Content": "ජාතික පාසල්වල වසර 10ක සේවා කාලයක් සම්පූර්ණ කර ඇති ගුරුවරුන් 12,000ක් ස්ථානමාරු කිරීමට අධ්‍යාපන අමාත්‍යංශය මෙතෙක් පියවර ගෙන නොමැති බව ලංකා ගුරු සංගමය පවසයි.එහි ප්‍රධාන ලේකම් ජෝෂප් ස්ටාලීන් මහතා සඳහන් කළේ පළාත් සභා පාසල්වල සිටින වසර 10ක සේවා කාලය සම්පූර්ණ කළ සියලු ගුරුවරුන්ට ස්ථාන මාරුවීම් ලබාදී ඇති බවයි.එම අකාරයෙන්ම ජාතික පාසල්වල ගුරුවරුන්ට ද ජාතික ගුරුමාරු ප්‍රතිපත්තියට අනුකූලව කඩිනමින් ස්ථාන මාරු ලබාදීමට කටයුතු කරන ලෙස අධ්‍යාපන බලධාරීන්ගෙන් ඉල්ලා සිටින බව ජෝෂප් ස්ටාලින් මහතා සඳහන් කළේය.", "URL": "https://sinhala.adaderana.lk/news.php?nid=76268", "Category": null, "Parent URL": null}