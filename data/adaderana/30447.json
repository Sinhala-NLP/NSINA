{"Source": "Adaderana", "Timestamp": "January 2, 2013 04:10 pm", "Headline": "අනාගතය වෙනුවෙන් වර්තමානයේ දී ක්‍රියාත්මකයි", "News Content": "රටේ අනාගතය සහ දරුවන්ගේ අනාගතය වෙනුවෙන් වර්තමානයේ ඵලදායී තීරණ රැසක් ක‍්‍රියාත්මක කරමින් පවතින බව උසස් අධ්‍යාපන අමාත්‍ය එස්.බී දිසානායක මහතා පවසයි. එම තීරණ ක‍්‍රියාත්මක කිරීමේ දී පවතින සම්ප‍්‍රදායන්ගෙන් බැහැරව කටයුතු කිරීමට සිදුවන අතර එවන් අවස්ථාවල දී විරෝධතා එල්ලවීම සාමාන්‍ය සිදුවීමක් බව අමාත්‍යවරයා සඳහන් කළේය. හොරණ, දොඹගොඩ යුධෝපකරණ පුහුණු පාසලේ පැවති නායකත්ව පුහුණු වැසටහනට සහභාගි වී සිටි විශ්ව විද්‍යාල සිසුන් පිරිසක් හමු වූ අවස්ථාවේ දී එස්.බී දිසානායක අමත්‍යවරයා මේ අදහස් පළ කළේය. නැගී එන ආසියාවට අවශ්‍ය උපාධිධාරීන් මෙරට විශ්ව විද්‍යාල තුළින් බිහි කිරීමට අවශ්‍ය පදනම නායකත්ව පුහුණුව තුළින් සැකසෙනු ඇති බව එහිදී වැඩිදුරටත් අදහස් දැක්වූ උසස් අධ්‍යාපන අමාත්‍යවරයා පවසයි.", "URL": "https://sinhala.adaderana.lk/news.php?nid=30447", "Category": null, "Parent URL": null}