{"Source": "Adaderana", "Timestamp": "May 5, 2016 09:32 am", "Headline": " කේරළ ගංජා සමග ඉන්දියානුවන් දැලේ", "News Content": "ඉන්දියාවේ සිට මෙරටට ගෙන එමින් තිබූ කේරළ ගංජා කිලෝ ග්‍රෑම් 120ක් සමග ඉන්දීය ජාතිකයින් 05 දෙනෙකු නාවුක හමුදාව විසින් අත්අඩංගුවට ගෙන කල්පිටිය පොලීසියට බාර දී ඇත.පසුගිය 05 වැනිදා අළුයම කල්පිටියට උතුරින් පිහිටි බත්තලන්ගුණ්ඩුවේ සිට නාවුක සැතපුම් 30ක් පමණ දුරදී නාවුක හමුදාවේ කල්පිටිය කඳවුරේ මුර යාත්‍රා විසින් මෙම අත්අඩංගුවට ගැනීම සිදු කර තිබේ.කේරළ ගංජා තොගය මෙරටට ගෙන එමින් තිබූ බව කියන ඉන්දීයාවට අයත් යාත්‍රාවක්ද නාවුක හමුදා බාරයට ගෙන ඇත.තම බාරයට ගත් කේරළ ගංජා තොගයද, ධීවර යාත්‍රාව සහ අත්අඩංගුවට ගත් ඉන්දීය ජාතිකයින් 05 දෙනා වැඩිදුර පරීක්ෂණ කටයුතු සඳහා කල්පිටිය පොලීසියට බාර දුන් බව කල්පිටිය නාවුක හමුදා කඳවුරේ නිලධාරියෙකු කියා සිටියේය.කල්පිටිය පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=59818", "Category": null, "Parent URL": null}