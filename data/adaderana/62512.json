{"Source": "Adaderana", "Timestamp": "July 28, 2016 12:32 pm", "Headline": "පාද යාත්‍රාව ජනවාර්ගික සමගියට බාධාවක්", "News Content": "වත්මන් රජය යටතේ රට තුළ ස්ථාපිත වී ඇති ජනවාර්ගික සමගිය බිඳ දැමීම සඳහා ඒකාබද්ධ විපක්ෂය ක්‍රියාත්මක කර ඇති පාද යාත්‍රාව පරාජය කළ යුතු බව ඉලංගෙයි තමිල් අරසුකච්චි පක්ෂයේ නායක මාවෙයි සේනාධිරාජා මහතා පවසයි.ජාතිවාදී ගැටලුවකට මුලපුරමින් එම පාද යාත්‍රාව ක්‍රියාත්මක කිරීමට ඒකාබද්ධ විපක්ෂය කටයුතු කරමින් සිටින බව ඔහු කියයි.දෙමළ ජනතාවගේ ඉල්ලීම්වලට ඇහුම්කන්දෙමින් යහපාලන ආණ්ඩුව කටයුතු කරමින් සිටින අවස්ථාවක එම කටයුතු කඩාකප්පල් කිරීමට ඒකාබද්ධ විපක්ෂය පියවර ගනිමින් සිටින බව මාවෙයි සේනාධිරාජා මහතා සඳහන් කරයි.වව්නියාව නගරශාලාවේ පැවති සැමරුම් උත්සවයකට එක්වෙමින් ඔහු මේ බව කියා සිටියේය.එහිදී වැඩිදුරටත් අදහස් දැක්වූ ඉලංගෙයි තමිල් අරසුකච්චි පක්ෂයේ නායක මාවෙයි සේනාධිරාජා මහතා පැවසුවේ වර්තමානයේ රට තුළ ගොඩනැගී ඇති සංහිඳයාව බිඳ දැමීමට කිසිවෙකුටත් ඉඩ දිය නොහැකි බවයි.ඒකාබද්ධ විපක්ෂය බලය ලබාගැනීම වෙනුවෙන් මෙම පාද යාත්‍රාව ක්‍රියාත්මක කර ඇති බවද මාවෙයි සේනාධිරාජා මහතා සදහන් කළේය.", "URL": "https://sinhala.adaderana.lk/news.php?nid=62512", "Category": null, "Parent URL": null}