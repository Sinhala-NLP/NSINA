{"Source": "Adaderana", "Timestamp": "November 6, 2018 02:53 pm", "Headline": "කෙහෙළියට හා සමරසිංහට තවත් පට්ටමක්", "News Content": "රජයේ අමාත්‍ය මණ්ඩලයේ මාධ්‍ය ප්‍රකාශකවරුන් ලෙස අමාත්‍යවරුන් දෙදෙනෙක් පත් කර තිබේ. ඒ අනුව වරාය හා නාවික කටයුතු අමාත්‍ය මහින්ද සමරසිංහ මහතා සහ ජනමාධ්‍ය හා ඩිජිටල් පහසුකම් රාජ්‍ය අමාත්‍ය කෙහෙළිය රඹුක්වැල්ල මහතා මෙම තනතුරට පත් කර තිබේ. අද(06) පැවැත් වු අමාත්‍ය මණ්ඩල රැස්වීමේ දී මෙම පත් කිරීම සිදු කර ඇත. මීට පෙර කැබිනට් මාධ්‍ය ප්‍රකාශකවරුන් ලෙස පාර්ලිමේන්තු මන්ත්‍රී ගයන්ත කරුණාතිලක මහතා සහ පාර්ලිමේන්තු මන්ත්‍රී රාජිත සේනාරත්න යන මහත්වරුන්ට කටයුතු කළේය.", "URL": "https://sinhala.adaderana.lk/news.php?nid=98772", "Category": null, "Parent URL": null}