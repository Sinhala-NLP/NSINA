{"Source": "Adaderana", "Timestamp": "August 11, 2013 02:39 pm", "Headline": "පැය 24කදී 100 පැන්න 97ට දඩ", "News Content": "අධිවේගී මාර්ගයේ අධික වේගයෙන් ගමන් කරන රථ වාහන සඳහා පවතින නීති දැඩිව ක්‍රියාත්මක කිරීමට පොලිසිය පියවර ගෙන තිබේ. පසුගිය දිනවල අධිවේගී මාර්ගයේ සිදුවු අනතුරු සැලකිල්ලට ගනිමින් මෙම පියවර ගෙන ඇති බව පොලිස් මූලස්ථානය සඳහන් කළේය. අධිවේගී මාර්ගයේ රථ වාහන පැයට කිලෝමීටර් සියයක වේගයෙන් ගමන් කළ යුතු වුවත් එය ඉක්මවා ගමන් කිරීම මේ වන විට බහුලව සිදුවන බව වාර්තා වේ. ඊයේ පෙරවරු හයේ සිට අද පෙරවරු හය දක්වා වු කාලය තුළ එලෙස අධික වේගයෙන් ගමන් කළ රථ වාහන රියදුරන් 97 දෙනෙකුට දඩ නියම කර ඇත. පොලීසිය සඳහන් කළේ පෙරේදා දිනයේ ද රථ වාහන රියදුරන් 31 දෙනෙකුට මෙලෙස දඩ නියම කර ඇති බවයි.", "URL": "https://sinhala.adaderana.lk/news.php?nid=36544", "Category": null, "Parent URL": null}