{"Source": "Adaderana", "Timestamp": "February 1, 2016 08:32 am", "Headline": "දෙතැනක මරණ දෙකක්", "News Content": "රත්නපුර - ඇඹිලිපිටිය ප්‍රධාන මාර්ගයේ මිරිස්වැල්පොත හන්දිය ප්‍රදේශයේදී සිදු වූ රිය අනතුරකින් කාන්තාවක් මියගොස් තිබේ.ලොරි රථයක් වෑන් රථයක ගැටී වෑන් රථය ඉදිරියට ඇදීගොස් මාර්ගයේ ගමන් කරමින් සිටි පදික කාන්තාවකගේ ගැටීමෙන් අනතුර සිදුව ඇති බව පොලිසිය පවසයි.එහිදී බරපතළ තුවාල ලැබූ අදාළ කාන්තාව ඇඹිලිපිටිය රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ 66 හැවිරිදි කොළඹගේආර, මිරිස්වැල්පොත ප්‍රදේශයේ පදිංචිව සිටි කාන්තාවකි.අනතුර සම්බන්ධයෙන් වෑන් රථයේ සහ ලොරි රථයේ රියදුරන් අත්අඩංගුවට ගෙන තිබේ.මේ අතර පන්නල - දංකොටුව මාර්ගයේ වැටකෙයාව ප්‍රදේශයේදී යතුරුපැදියක් මාර්ගය හරහා ගමන් කරමින් සිටි පදිකයෙකුගේ ගැටිමෙන් සිදු වූ අනතුරින් පුද්ගලයෙකු මියගොස් තිබේ.අනතුරින් බරපතළ තුවාල ලැබූ පදිකයා සඳලංකාර රෝහලට ඇතුළත් කිරිමෙන් පසු කුලියාපිටිය රෝහලට ඇතුළත් කර ඇති අතර එහිදී වැඩිදුර ප්‍රතිකාර සඳහා ඔහු කොළඹ ජාතික රෝහල වෙත ඇතුළත් කිරිමෙන් පසු ඔහු මියගොස් තිබෙනවා.මියගොස් ඇත්තේ 65 හැවිරිදි සිංගක්කුලිය, සඳලංකාව ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=56827", "Category": null, "Parent URL": null}