{"Source": "Adaderana", "Timestamp": "December 1, 2016 05:05 pm", "Headline": "  කරුණාගේ ඇප ඉල්ලිම 5දා සලකා බැලෙයි", "News Content": "රක්ෂිත බන්ධනාගාර ගතකර සිටින හිටපු අමාත්‍ය විනයාගමූර්ති මුරලිදරන් හෙවත් කරුණා අම්මාන්ගේ ඇප ඉල්ලීම ලබන 05 වන දින සලකා බැලීමට කොළඹ මහේස්ත්‍රාත් අධිකරණය තීරණය කර තිබේ.විනයාගමූර්ති මුරලිදරන් නොහොත් කරුණා අම්මාන් වෙනුවෙන් ඔහුගේ නීතීඥවරයා විසින් අදාළ ඇප ඉල්ලීම ඉදිරිපත් කර ඇති බව සඳහන්ය. එම ඇප ඉල්ලීම ඉදිරිපත් කරමින් නීතීඥවරයා පවසා ඇත්තේ බන්ධනාගාරය තුළ විනයාගමූර්ති මුරලිදරන්ගේ ආරක්ෂාව සම්බන්ධයෙන් ගැටළු මතුවී ඇති බවයි .එමෙන්ම ප්‍රශ්නගත වෙඩි නොවදින වාහනය ජනාධිපති ලේකම් කාර්යාලය වෙත බාරගන්නා ලෙස ලිඛිතව දැනුම් දී තිබුණද ඒ පිළිබද එම කාර්යාලය සැළකිල්ලක් නොදැක්වූ බව ඔහු පෙන්වා දෙයි.ඉදිරිපත් වූ කරුණු සළකා බැලූ කොළඹ ප්‍රධාන මහේස්ත්‍රාත් ගිහාන් පිලපිටිය මහතා සැකකරු විසින් ජනාධිපති ලේකම් කාර්යාලයට යොමු කළ ලිපිය පිලිබද කරුණු තහවුරු කරගෙන අධිකරණයට කරුණු දක්වන ලෙස පොලිස්මූල්‍ය අපරාධ කොට්ඨාසයට දන්වා තිබේ.ඒ අනුව අදාළ ඇප ඉල්ලීම ලබන සඳුදා ඉදිරිපත් කරන ලෙස කොළඹ ප්‍රධාන මහේස්ත්‍රාත්වරයා නියෝග කර ඇති අතර එදිනට ඇප ලබාදීම පිලිබද තීරණය කරන බව ප්‍රකාශ කර ඇත.", "URL": "https://sinhala.adaderana.lk/news.php?nid=66621", "Category": null, "Parent URL": null}