{"Source": "Adaderana", "Timestamp": "May 25, 2018 10:14 am", "Headline": "කේරළ ගංජා තොඟයක් සමඟ කාන්තාවක් අත්අඩංගුවට", "News Content": "වව්නියාව ලංගම බස් නැවතුම්පලේදී කේරළ ගංජා තොඟයක් සමඟ කාන්තාවක් අත්අඩංගුවට ගෙන තිබේ. වව්නියාව කොට්ඨාස දූෂණ මර්දන ඒකකයේ නිලධාරින්ට ලද තොරතුරක් මත සිදු කළ වැටලීමකදී යාපනය සිට ත්‍රිකුණාමලය දක්වා ධාවනය වූ බස් රථයක සිටිදී අදාළ කාන්තාව අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. එහිදී සැකකාරිය සතුව තිබී කේරල ගංජා කිලෝග්‍රෑම් 04 යි ග්‍රෑම් 62ක් පොලිසිය විසින් සොයාගෙන තිබේ. සැකකාරිය යාපනය, අලියාලයි ප්‍රදේශයේ පදිංචි 44 හැවිරිදි කාන්තාවකි. අත්අඩංගුවට ගත් සැකකාරිය අද (25) වව්නියාව මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=89793", "Category": null, "Parent URL": null}