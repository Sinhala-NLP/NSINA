{"Source": "Adaderana", "Timestamp": "September 17, 2011 02:25 pm", "Headline": "හෝමාගම ත්‍රිත්ව පුද්ගල ඝාතනය -සැකකරු කරුණු රැසක්‍ හෙළිකරයි", "News Content": "පසුගිය 9 වැනිදා හෝමාගමදී සිදුවු ත්‍රිත්ව පුද්ගල ඝාතනය සම්බන්ධයෙන් අත්අඩංගුවට ගත් ප්‍රධාන සැකකරුගෙන් කරුණු රැසක් අනාවරණය වී තිබේ. කොට්ටාව ප්‍රදේශයේ දී ඊයේ(16) පොලිස් අපරාධ පරීක්ෂණ‍ දෙපාර්තමේන්තුවේ නිලධාරීන් කණ්ඩායමක් විසින් අදාළ සැකකරු අත්අඩංගුවට ගනු ලැබීය. සැකකරු හොරණ පාර, කොට්ටාව ප්‍රදේශයේ පදිංචි යුද හමුදාවෙන් පලාගිය පුද්ගලයෙකු බවට හඳුනාගෙන තිබේ. ඝාතනයට ලක්වූ අදාළ නිවසේ පදිංචි ගෘහ මූලිකයා සහ මෙම සැකකරු අතර පැවති අමනාපයක් හේතුවෙන් මෙම අපරාධය සිදුව ඇති බව පොලිසිය පවසයි. අපරාධය සිදුකිරීමෙන් පසු සැකකරු විසින් රන් මාල දෙකක් සහ ජංගම දුරකථන දෙකක් ද අදාළ නිවසෙන් සොරාගෙන තිබේ. පසුගිය නව වැනිදා රාත්‍රියේ පන්නිපිටිය, මාබුල්ගොඩ ප්‍රදේශයේ පිහිටි නිවසක මෙම ත්‍රිත්ව ඝාතනය සිදුව තිබුණි.", "URL": "https://sinhala.adaderana.lk/news.php?nid=18785", "Category": null, "Parent URL": null}