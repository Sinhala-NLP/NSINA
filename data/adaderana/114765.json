{"Source": "Adaderana", "Timestamp": "July 23, 2019 06:47 am", "Headline": "STF මෙහෙයුමකින් පුලියන්කුලමේ ළිඳකින් යුද උපකරණ ගොඩ ගනී", "News Content": "විශේෂ කාර්ය බලකාය පුලියන්කුලම කඳවුරේ නිලධාරීන් විසින් වැටලීමක් සිදු කර තිබේ. ඊයේ(22) සිදු කර ඇති මෙම මෙහෙයුම පුලියන්කුලම පොලිස් වසමේ රාමනූර්, පුලියන්කුලම යන ප්‍රදේශයේ සිදු කර ඇත. එහිදී සවස 4 ට පමණ රාමක්‍රිෂ්ණන් රාම්රාජ් යන පුද්ගලයෙකුගේ ළිඳ තුළ තිබී යුද උපකරණ කොටස් අත්අඩංගුවට ගෙන තිබේ. පසුව අධිකරණ නියෝගයක් මත ඒවා විනාශ කිරීමට හා ඉදිරි විමර්ශන සඳහා පුලියන්කුලම පොලිස් ස්ථානය වෙත ඉදිරිපත් කර ඇත. සැකකරුවන් කිසිවෙක් අත්අඩංගුවට ගෙන නොමැති අතර මෙහෙයුමෙන් මිලි මීටර 81 වර්ගයේ මෝටාර් උණ්ඩ 27 ක්, පුද්ගල නාශක බෝම්බයක් හා ටී 56 බැරල් කොටසක් ද අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=114765", "Category": null, "Parent URL": null}