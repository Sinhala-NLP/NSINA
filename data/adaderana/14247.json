{"Source": "Adaderana", "Timestamp": "February 16, 2011 08:14 am", "Headline": "ෆේස් බුක් නිසා පැමිණිලි  400 ක්", "News Content": "ෆේස්බුක් වෙබ් අඩවිය යොදා ගනිමින් සිදු කරන විවිධ අක්‍රමිකතා පිළිබඳ පැමිණිලි 400කට වැඩි සංඛ්‍යාවක් මේ වන විට ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. එම සංසදයේ ජ්‍යෙෂ්ඨ තොරතුරු ආරක්ෂක ඉංජිනේරු රෝහණ පල්ලියගුරු මහතා ප්‍රකාශ කර සිටියේ එම ලැබුණු පැමිණිලි සම්බන්ධයෙන් මේ වන විටත් පරීක්ෂණ කටයුතු ආරම්භ කර ඇති බවයි. ඕනෑම පුද්ගලයෙකුට අන්තර්ජාලය ඔස්සේ සිදු වන අක්‍රමිකතාවක් පිළිබඳ පැමිණිල්ලක් තම සංසදය වෙත ඉදිරිපත් කිරීමට හැකි බව රෝහණ පල්ලියගුරු මහතා ප්‍රකාශ කළේය.", "URL": "https://sinhala.adaderana.lk/news.php?nid=14247", "Category": null, "Parent URL": null}