{"Source": "Adaderana", "Timestamp": "September 13, 2018 10:25 am", "Headline": "දුම්රියකට පුංචි ජීවිතයක් බිලිවෙයි", "News Content": "අඟුලාන ප්‍රදේශයේදී දුම්රියක ගැටීමෙන් 08 හැවිරිදි ළමයෙකු මියගොස් තිබේ. අඟුලාන, සයුරපුර මහල් නිවාස සංකීර්ණය ඉදිරිපිට දී දුම්රිය මාර්ගය හරහා ගමන් කළ එම ළමයා මරදාන සිට හික්කඩුව බලා ධාවනය වූ දුම්රියක ගැටී ඇති බව පොලීසිය පැවසීය. එහිදී බරපතළ තුවාල ලැබූ ඔහු ලුනාව රෝහලට ඇතුළත් කිරීමේදී මියගොස් ඇති බව සඳහන්ය. මේ අතර පොලොන්නරුව - හබරණ ප්‍රධාන මාර්ගයේ ධාවනය වූ ලොරි රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුරක් සිදුව තිබේ. අනතුරෙන් බරපතළ තුවාල ලැබූ ලොරි රථයේ රියදුරු සහ රිය සහයක ප්‍රතිකාර සඳහා පොලොන්නරුව රෝහලට ඇතුළත් කර ඇති අතර එහිදී රියදුරු මියගොස් ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=96030", "Category": null, "Parent URL": null}