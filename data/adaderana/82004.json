{"Source": "Adaderana", "Timestamp": "December 24, 2017 09:43 am", "Headline": "නිවාඩුවත් සමඟ ශ්‍රී පාදය වන්දනා කරන්න විශාල පිරිසක් එයි ", "News Content": "සතිඅන්ත දිර්ඝ නිවාඩුවත් සමගම හැටන් මාර්ගය ඔස්සේ ශ්‍රී පාදය වන්දනා කිරිමට දිවයිනේ විවිධ ප‍්‍රදේශවල සිට විශාල පිරිසක් පැමිණි බව නල්ලතන්නිය පොලිස් ස්ථානාධිපති පොලිස් පරික්‍ෂක ලක්සිරි ප‍්‍රනාන්දු මහතා පැවසයි. එම වන්දනාකරුවන් අතර වැඩි පිරිසක් තරුණයන් බවත් එසේ පැමිණී පිරිස අතර බිමත්ව ශ්‍රී පාද වන්දනාවේ පැමිණී තරුණයන් තිදෙනෙකු ශ්‍රී පාද මාර්ගයේදි අත්අඩංගුවට ගෙන ඇප මත මුදාහැරි බවද පොලිස් ස්ථානාධිපතිවරයා ප්‍රකාශ කළේය. එම සැකකරුවන් තිදෙනාට එරෙහිව හැටන් මහේස්ත‍්‍රාත් අධිකරණය හමුවේ නඩු පැවරිමට කටයුතු කර ඇති අතර ශ්‍රී පාද වන්දනාවේ පැමිණෙන වන්දනාකරුවන් වෙනුවෙන් දිවා රාති‍්‍ර දෙකෙහිම අවශ්‍ය ආරක්‍ෂාව සලසා දිමට විශේෂ ආරක්‍ෂිත වැඩ සටහනක් දියත් කර ඇති බව පොලිස් ස්ථානාධිපතිවරයා කියා සිටියේය. බිමත්ව ශ්‍රී පාද වන්දනාවේ පැමිණෙන අය සහ මත්ද්‍රව්‍ය රැගෙන එන අය අත්අඩංගුවට ගැනිමට සිවිල් ඇදුමින් සැරසුනු නිළධාරින් ගණනාවක් දිවා රාති‍්‍රදෙකෙහිම රාජකාරියේ යොදවා ඇති නිසා බිමත්ව හා මත් ද්‍රව්‍ය ගෙන ශ්‍රී පාද වන්දනාවේ නොයෙන ලෙස නල්ලතන්නිය පොලිස් ස්ථානාධිපතිවරයා වන්දනාකරුවන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=82004", "Category": null, "Parent URL": null}