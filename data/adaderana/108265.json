{"Source": "Adaderana", "Timestamp": "April 20, 2019 06:50 am", "Headline": "රාජ්‍ය වෙසක් උත්සවයට සමගාමීව ගාල්ල වෙහෙර විහාරස්ථාන පිළිසකර කරයි", "News Content": "මෙවර රාජ්‍ය වෙසක් උත්සවයට සමගාමීව ගාල්ල ප්‍රදේශයේ වෙහෙර විහාරස්ථාන පිළිසකර කිරිමේ වැඩසටහනක් ආරම්භ කර ඇති බව බෞද්ධ කටයුතු දෙපාර්තමේන්තුව පවසයි. මෙවර රාජ්‍ය වෙසක් උත්සවය මැයි මස 15 වනදා සිට 21 වනදා දක්වා ගාල්ල තෙල්වත්ත ප්‍රදේශයේ පිහිටි තොටගමුව රන්පත් රජමහා විහාරස්ථානයේදී පැවැත්විමට නියමිතයි. ඊට සමගාමිව විහාරස්ථාන සහ දහම් පාසල් 200ක් සංවර්ධනය කිරිමට නියමිත බව බෞද්ධ කටයුතු දෙපාර්තමේන්තුව සදහන් කළේය. මීට අමතරව රාජ්‍ය වෙසක් උත්සවය පැවැත්වෙන තොටගමුව රන්පත් රජමහා විහාරස්ථානය සංවර්ධනය කිරිම වෙනුවෙන් රුපියල් ලක්ෂ 200ක මුදල් වැය කෙරෙන බව සදහන්. බෞද්ධ කටයුතු දෙපාර්තමේන්තුව, පුරාවිද්‍යා දෙපාර්තමේන්තුව, මධ්‍යම පරිසර අධිකාරිය, මාර්ග සංවර්ධන අධිකාරිය එක්ව එම සංවර්ධන කටයුතු සිදු කරනු ලබයි.", "URL": "https://sinhala.adaderana.lk/news.php?nid=108265", "Category": null, "Parent URL": null}