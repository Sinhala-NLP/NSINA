{"Source": "Adaderana", "Timestamp": "January 22, 2011 03:47 pm", "Headline": "ශ්‍රී ලංකාවට තදින් අවවාද කළ යුතුයි -වයිකෝ", "News Content": "ශ්‍රී ලංකාව නාවික හමුදාව විසින් තමිල්නාඩු ධීවරයින්ට ප්‍රහාරයන් සිදුකරන බව කියන චෝදනා සම්බන්ධව ඉන්දියාව තදබල ලෙස අවධානය යොමුකළ යුතු බව ඉන්දියාවේ එම්. ඩී. එම්. කේ පක්ෂ නායක වයිකෝ පවසයි. එමෙන්ම අදාළ සිදුවීම් සම්බන්ධව ශ්‍රී ලංකාව දැඩි ලෙස අවවාද කළ යුතු බව ද ඉන්දීය අග්‍රාමාත්‍ය මන්මෝහන් සිං මහතා සමග පැවති හමුවකදී ඔහු සඳහන් කර ඇත. එමෙන්ම ඉන්දීය නාවික හමුදාව හා වෙරළාක්ෂක නිලධාරීන් සිය රටේ ධීවර ජනතාව ආරක්ෂා කිරීමට අසමත්ව ඇති බවටත් වයිකෝ චෝදනා කර ඇති බව ඉන්දීය මාධ්‍ය වාර්තා කරයි. ධීවරයින්ට එල්ලවන ප්‍රහාර සම්බන්ධව ශ්‍රී ලංකා රජය සමග දැඩි ලෙස අවධානය යොමුකිරීම හෝ ශ්‍රී ලංකාවට දැඩි ලෙස අවවාද කිරීම ඉන්දීය රජයේ කාර්යයක් නොවේදැයි හෙතෙම ප්‍රශ්න කර ඇති බව ද සඳහන්ය.", "URL": "https://sinhala.adaderana.lk/news.php?nid=13674", "Category": null, "Parent URL": null}