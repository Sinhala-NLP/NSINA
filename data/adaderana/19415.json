{"Source": "Adaderana", "Timestamp": "October 17, 2011 03:19 pm", "Headline": "මීගමුව අවට ප්‍රදේශවලට බදාදා පැය 12 ක් වතුර නෑ", "News Content": "මීගමුව ජල සම්පාදන ක්‍රමයේ අත්‍යවශ්‍ය නඩත්තු කටයුත්තක් හේතුවෙන් ලබන බදාදා(19) පැය 12 ක කාලයක් මීගමුව අවට ප්‍රදේශවල ජල සැපයුම් අත්හිටුවන බව ජල සම්පාදන මණ්ඩලය නිවේදනය කරයි. මීගමුව නගර සභා බල ප්‍රදේශය, දූව පිටිපන ප්‍රදේශය, කටුනායක ආයෝජන කලාපය, කටුනායක පිහිටි ශ්‍රී ලංකා ගුවන් හමුදා පරිශ්‍රය යන ප්‍රදේශවලට මෙම ජල සැපයුම අත්හිටුවීම බලපානු ඇත. 19 වැනි බදාදා පෙරවරු නවයේ සිට රාත්‍රී 9 දක්වා ජල සැපයුම අත්හිටුවීම ක්‍රියාත්මක බව ජල සම්පාදන මණ්ඩලය පවසයි.", "URL": "https://sinhala.adaderana.lk/news.php?nid=19415", "Category": null, "Parent URL": null}