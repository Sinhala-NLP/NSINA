{"Source": "Adaderana", "Timestamp": "August 24, 2018 07:33 pm", "Headline": "වැටුප් ප්‍රමාද වීම නිසා උණුසුම් වූ ලිදුල නගර සභාව", "News Content": "තලවකැලේ ලිදුල නගර සභාවේ සේවය කරන සේවකයන්ගේ සහ කම්කරුවන්ගේ අද (24) දිනට ගෙවිමට නියමිත මේ මස වැටුප ගෙවිම ප්‍රමාද කල බව පවසමින් එම නගර සභාවේ කම්කරුවෝ එම නගර සභාව අද (24)පස්වරුවේ වටලා උද්ඝෝෂනයක නිරත විය. එම නගර සභා කම්කරුවෝ නගර සභා කාර්යයාලය ඇතුලට පැමිණ උද්ඝෝෂනය කරමින් කියා සිටියේ හෙට සහ අනිද්දා බැංකු නිවාඩු බවත් , එබැවින් අද(24) දින තමන්ට හිමි වැටුප අද දිනම ගෙවන ලෙසය . මෙහිදි නගර සභාවේ සභාපති අශෝක සේපාල මහතා සහ සේවකයන් අතර , දැඩි උණුසුම් තත්ත්වයක්ද ඇතිවිය. මෙහිදි කම්කරුවන් හමුවේ සභාපතිවරයා කියා සිටියේ තම නගර සභාවට ස්ථිර ලේකම්වරයෙකු මෙතෙක් පත් කර නොමැති නිසා අදාල වැටුප් ගෙවිම් වවුචරයට නුවරඑලිය දිස්ත්‍රික් පලාත් පාලන සහකාර කොමාසාරිවරයා අත්සන් කල යුතු බවත් , එම අත්සන ලබා ගැනිම සදහා තම නගර සභාවේ වැඩ බලන ලේකම්වරයා නුවරඑලියට යවා ඇති බවත්, මෙතෙක් එම වවුචරයට අත්සන් ලබාගෙන ඔහු නොපමැණි නිසා මෙසේ වැටුප් ගෙවිම ප්‍රමාද වු බවයි. එහිදි සේවකයන් අවධාරණය කර සිටියේ තමන්ට අද දින වැටුප නොගෙවන්නේ නම් හෙට (25) දින සිට වැඩ වර්ජනයක නිරත වන බවයි. මෙහිදි තලවකැලේ ලිදුල නගර සභාවේ සභාපතිවරයා මධ්‍යම පලාත් පාලත් පාලන කොමසාරිස් මේනක හේරත් මහතාව දුරකථනය ඔස්සේ සම්බන්ධ කර ගනිමින් මෙම ගැටළුව පිලිබදව ඔහුව දැනුවත් කිරිමේදි සභාපතිවරයා හා පලාත් පාලන කොමසාරිස් වරයා අතර දැඩි වචන හුවමාරුවක් දුරකථන සන්වාදය ඔස්සේ ඇති විය. අද (24) පස්වරු 4.00 ට පමණ අදාල වැටුප් ගෙවිම් වවුචරයට අත්සන් ලබාගෙන පැමිණි එම නගර සභාවේ වැඩ බලන ලේකම්වරයා සේවකයන් හමුවේ කියා සිටියේ මේ වන විට අදාල රාජ්‍ය බැංකුව වසා ඇති බැවින් වැටුප් ගෙවිම ලබන සදුදා සිදු කරන බවයි. පසුව යලිත් එම සේවකයන් නොසන්සුන්කාරි ලෙස නගර සභාව තුල හැසිරිම හේතුවෙන් සභාපති අශෝක සේපාල මහතා තලවකැලේ රාජ්‍ය බැංකුවේ කලමණාකරුව දුරකථනය ඔස්සේ සම්බන්ධ කර ගනිමින් මෙම ගැටළුව පිලිබද දැනුවත් කිරිමෙන් පසු එම වැටුප් ගෙවිමට අදාල මුදල් අද(24) දිනම බැංකුව මගින් ලබාදිමට එකග විය. ඒ අනුව අද(24) දින වැටුප් ගෙවිමට සභාපතිවරයා සේවකයන්ට පොරෙන්දු වු නිසා සේවකයන් සිය විරෝධය අතහරිනු ලැබුවා. මෙහිදි මාධ්‍යට අදහස් දැක්වු තලවකැලේ ලිදුල නගර සභාවේ සභපති අශෝක සේපාල මහතා කියා සිටියේ මධ්‍යම පලාත් පලාත් පාලන කොමසාරිවරයා තම නගර සභාවට ස්ථිර ලේකම්වරයෙකු පත් නොකර සිටිම නිසා මෙම ගැටළු මතු වි ඇති බවයි. පලාත් පාලන කොමසාරිස්වරයා නුවරඑලිය දිස්ත්‍රික් පාර්ලිමේන්තු මන්ත්‍රවරයෙකුගේ න්‍යාය පත්‍රයකට අනුව කටයුතු කරමින් තම නගර සභාව අපහසුතාවයට පත් කිරිමට කටයුතු කරන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=94973", "Category": null, "Parent URL": null}