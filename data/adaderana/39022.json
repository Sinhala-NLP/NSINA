{"Source": "Adaderana", "Timestamp": "November 22, 2013 09:23 am", "Headline": " පුටින් ජනාධිපතිට සුබ පතයි ", "News Content": "පොදු රාජ්‍ය මණ්ඩලයිය නව සභාපති ධුරයට පත්විම සම්බන්ධයෙන් ජනාධිපති මහින්ද රාජපක්ෂ මහතා වෙත රුසියානු ජනාධිපති ව්ලැඩ්මියර් පුටින් මහතා සුබ පැතුම් එක් කර තිබේ. දුරකතනය ඔස්සේ සම්බන්ධ වෙමින් ඊයේ(21) පස්වරුවේ රුසියානු ජනාධිපතිවරයා එම සුබ පැතුම් එක් කළ බව වාර්තා වෙයි. දෙරට අතර සබඳතා තවදුරටත් ශක්තිමත් කර ගැනිමට අපේක්ෂා කරන බවද ව්ලැඩ්මියර් පුටින් මහතා එහිදි ප්‍රකාශ කර සිටියේය. මේ අතර පසුගියදා රුසියාවේ සිදුවු ගුවන් අනතුරෙන් විපතට පත්වුවන්ගේ පවුල් වෙත ජනාධිපති මහින්ද රාජපක්ෂ මහතා සිය ශෝකය පළ කර තිබේ. රුසියානු ජනාධිපතිවරයා වෙත ලිපියක් යොමු කරමින් ජනාධිපති මහින්ද රාජපක්ෂ මහතා සඳහන් කර ඇත්තේ ශ්‍රී ලංකා රජය සහ ජනතාව වෙනුවෙන් අදාළ පවුල් වලට සිය හෘදයාංගම ශෝකය පළ කරන බවයි.", "URL": "https://sinhala.adaderana.lk/news.php?nid=39022", "Category": null, "Parent URL": null}