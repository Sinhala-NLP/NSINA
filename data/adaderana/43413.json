{"Source": "Adaderana", "Timestamp": "May 23, 2014 09:50 am", "Headline": "2013 - 2014 කවිතා ජයග්‍රාහකයින් මෙන්න", "News Content": "අන්තර් උසස් අධ්‍යාපන ආයතනයන් හි ඉගෙනුම ලබන ශිෂ්‍ය ශිෂ්‍යාවන්ගේ නිර්මාණ කුසලතා එළිදක්වන ‘‘කවිතා‘‘ 2013 - 2014 අවසන් මහා තරගය කොළඹ බණ්ඩාරනායක සම්මන්ත්‍රණ ශාලාවේ ඊයේ රාත්‍රි උත්කර්ෂවත් ලෙස පැවැත්වුණි. ටී.වී දෙරණ මාධ්‍ය සහයෝගීත්වයෙන් සංවිධානය කළ එම තරගාවලිය තරග ඉසව් කිහිපයක් යටතේ පැවති අතර කාන්තා හා පිරිමි වශයෙන් ජයග්‍රාහකයින් තෝරාගන්නා ලදී. 2013 - 2014 වසරට අදාළව හොඳම නර්තන ශිල්පියා ලෙස යසිත ජීවන් සම්මාන සහ මුදල් ත්‍යාග හිමිකරගත් අතර හොඳම නර්තන ශිල්පිනිය වූයේ රොෂානි රංගානි ශිෂ්‍යාවයි. නර්තන පිරිමි අංශයෙන් ශලිත එරන්ද දෙවන ස්ථානයත් ඉසුරු උෂාන් තුන්වන ස්ථානයත් දිනාගන්නා ලදී. දිනූෂා රණතුංග නර්තන කාන්තා අංශයේ ජය හිමිකරගත් අතර උදේෂිකා රණසිංහ එහි තුන්වන ස්ථානය දිනා ගැනීමට සමත් විය. ගායන අංශයේ පළමු ස්ථානය පවරේ තමරාසා, දෙවන ස්ථානය සිතාරා මධුෂානි සහ තුන්වන ස්ථානය සුවිනි සුදස්සනි විසින් දිනාගනු ලැබීය. කවිතා තරඟයේ හොඳම ගායකයා ලෙස රංජන ජනරංජන සම්මාන දිනාගත් අතර දෙවන ස්ථානය තමර දර්ශන විසිනුත් දිනාගත්තේය. තුන්වන ස්ථානය හිමිවූයේ මිනුර යසස් ශිෂ්‍යාවටය. නවකතා තරඟයෙන් පළමු ස්ථානය මොරටුව විශ්ව විද්‍යාලයේ රංගානී නවෝද්‍යා, දෙවන ස්ථානය ශ්‍රී ජයවර්ධනපුර විශ්ව විද්‍යාලයේ හංසනි ප්‍රමුදිකා සහ තුන්වන ස්ථානය කොළඹ විශ්ව විද්‍යාලයේ සුරංගි දිල්රුක්ෂි ශිෂ්‍යාවන් විසින් දිනාගන්නා ලදී. කෙටිකතා අංශයේ පළමු ස්ථානය කැලණිය විශ්ව විද්‍යාලයේ මධුෂංක නලීන් අටුගොඩ දෙවන ස්ථානය එම විශ්ව විද්‍යාලයේම උපුල් ප්‍රසන්න සහ තුන්වන ස්ථානය රජරට විශ්ව විද්‍යාලයේ සුරේෂ් මිහිර බණ්ඩාර යන ශිෂ්‍යයින් විසින් දිනාගැනීමට සමත්විය. පද්‍ය කාව්‍ය රචනා තරගයෙන් ප්‍රථම දෙවන සහ තෙවන ස්ථාන පිළිවෙළින් කොළඹ විශ්ව විද්‍යාලය නියෝජනය කළ සජානි අමරතුංග, උත්පලා රණසිංහ සහ විශ්ව ප්‍රභාත් යන ශිෂ්‍ය ශිෂ්‍යාවන් විසින් දිනාගැනීමට සමත්වුණි. සෞන්දර්යය විශ්ව විද්‍යාලයේ නිසංසලා ප්‍රසාදිනි ගේය පදරචනා තරගයෙන් පළමු ස්ථානය ලබාගත් අතර කොළඹ විශ්ව විද්‍යාලයේ මල්ෂා නිමන්ති දෙවන ස්ථානයත්, ශ්‍රී ජයවර්ධනපුර විශ්ව විද්‍යාලයේ හසිත් ගුණසේකර තුන්වන ස්ථානයත් දිනාගන්නා ලදී.", "URL": "https://sinhala.adaderana.lk/news.php?nid=43413", "Category": null, "Parent URL": null}