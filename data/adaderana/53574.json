{"Source": "Adaderana", "Timestamp": "September 1, 2015 09:51 am", "Headline": "8 වන පාර්ලිමේන්තුවේ කරූ කථානායක වෙයි ", "News Content": "8 වන පාර්ලිමේන්තුවේ කථානායකවරයා ලෙස කරූ ජයසුරිය මහතා පත්කර තිබේ.කථානායකවරයා වශයෙන් කරු ජයසුරිය මහතාගේ නම යෝජනා කරන ලද්දේ අග්‍රාමාත්‍ය රනිල් වික්‍රමසිංහ මහතා විසින්ය.එම යෝජනාව ස්ථීර කරන ලද්දේ හිටපු විපක්ෂ නායක නිමල් සිරිපාලද සිල්වා මහතා විසින් බව අප වාර්තාකරු සඳහන් කර සිටියේය.එසේම පාර්ලිමේන්තුවේ නියෝජ්‍ය කථානායකවරයා ලෙස තිලංග සුමතිපාල මහතා පත්වී ඇත.තවද නව පාර්ලිමේන්තුවේ සභා නායකවරයා ලෙස ලක්ෂ්මන් කිරිඇල්ල මහතා තේරීපත්වී ඇති අතර ආණ්ඩු පක්ෂයේ ප්‍රධාන සංවිධායකවරයා ලෙස ගයන්ත කරුණාතිලක මහතා පත්වී තිබේ.", "URL": "https://sinhala.adaderana.lk/news.php?nid=53574", "Category": null, "Parent URL": null}