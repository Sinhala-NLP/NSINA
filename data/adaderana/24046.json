{"Source": "Adaderana", "Timestamp": "May 6, 2012 08:14 am", "Headline": "රන් භාණ්ඩ කොල්ලකෑමට හවුල් වූ  තවත් දෙදෙනෙක් දැලේ", "News Content": "තඹුත්තේගම , සිරිමාපුර ප්‍රදේශයේ රන්භාණ්ඩ වෙළඳසැලක් කොල්ලකෑමට සම්බන්ධ තවත් සැකකරුවන් දෙදෙනෙකු අත්අඩංගුවට ගෙන තිබේ. පසුගිය 26 වැනිදා රාත්‍රී අදාළ වෙළඳසැලෙන් රුපියල් ලක්ෂ 18ට අධික වටිනාකමකින් යුත් රන්භාණ්ඩ තොගයක් කිසියම් පිරිසක් විසින්‍ සොරකම් කර තිබුණි. ඊට සම්බන්ධ සැකකරුවන් තිදෙනෙකු පසුගියදා අත්අඩංගුවට ගෙන තිබූ අතර රන්භාණ්ඩවලින් කොටසක් ද සොයාගත් බව තඹුත්තේගම පොලිසිය පවසයි. ඊයේ අත්අඩංගුවට ගත් සැකකරුවන් සමග සොරකම් කරන ලද සෙසු රන්භාණ්ඩ තොගය ද පොලිස් භාරයට ගෙන තිබේ. සැකකරුවන් අද තඹුත්තේගම ‍මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24046", "Category": null, "Parent URL": null}