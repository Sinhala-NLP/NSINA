{"Source": "Adaderana", "Timestamp": "March 8, 2013 02:50 pm", "Headline": "බස් ගාස්තුවත් වැඩි කරන්න අවසරයි!", "News Content": "බස් ගාස්තූ ලබන සතියේ සිට ඉහළ දැමීම සඳහා පෞද්ගලික ප්‍රවාහන අමාත්‍යංශය එකඟතාවය පළ කළ බව ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න මහතා පවසයි. මේ අතර අවම ගාස්තුව හැර සෙසු ගාස්තු අවස්ථා සංශෝධනය කිරීමට අවසර දී ඇතැයි සමස්ත ලංකා පෞද්ගලික බස් රථ සමාගම් සමිති සම්මේලනයද කියයි. බස් ගාස්තු සංශෝධනය සම්බන්ධයෙන් බස් සංගම් සහ පෞද්ගලික ප‍්‍රවාහන සේවා අමාත්‍යවරයා අතර අද (08) දහවල් පැවැති සාකච්ඡාවකදී මෙම තීරණයට එළඹ ඇත. පෞද්ගලික ප‍්‍රවාහන සේවා අමාත්‍යාංශයේ පැවැති එම සාකච්ජාව සඳහා ජාතික ගමනාගමන කොමිෂන් සභාවේ නියෝජිතයින් හා පෞද්ගලික බස් සමාගම් නියෝජිතයින් සහභාගි වී තිබේ.", "URL": "https://sinhala.adaderana.lk/news.php?nid=32224", "Category": null, "Parent URL": null}