{"Source": "Adaderana", "Timestamp": "January 19, 2011 07:17 am", "Headline": "ජගත් සංවිධාන නියෝජිතවරියක් අද දිවයිනට", "News Content": "එක්සත් ජාතීන්ගේ සංවිධානයේ හදිසි සහන සේවා නියෝජ්‍ය සම්බන්ධීකාරක කැතරින් බ්‍රාග් මහත්මිය අද දිවයිනට පැමිණීමට නියමිතව ති‍බේ. ගංවතුරින් පීඩාවට පත්වූවන්ට සහන සැලසීම සඳහා ගත යුතු ක්‍රියාමාර්ග පිළිබඳ අධ්‍යයනය කිරීම ඇයගේ මෙම සංචාරයේ අරමුණ වී ඇත. ගංවතුර බලපෑමට ලක්වූ උතුරු නැගෙනහිර ප්‍රදේශවල ද කැතරින් බ්‍රාග් මහත්මිය සංචාරය කිරීමට අපේක්ෂා කරන බව වාර්තා වෙයි. තෙදින සංචාරයක් සඳහා දිවයිනට පැමිණෙන ඇය මෙරට රාජ්‍ය තාන්ත්‍රිකයින් පිරිසක් සහ සහන සේවා ආයතන නියෝජිතයින් පිරිසක් හමුවීමට ද කටයුතු යොදා ඇත.", "URL": "https://sinhala.adaderana.lk/news.php?nid=13587", "Category": null, "Parent URL": null}