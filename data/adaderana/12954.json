{"Source": "Adaderana", "Timestamp": "December 19, 2010 10:25 am", "Headline": "කළුතරින් හුංගමුවෙන් අනතුරු දෙකයි මරණ දෙකයි", "News Content": "කළුතර ප්‍රදේශයේ පදික මාරුවක් මත සිදු වූ අනතුරකින් කාන්තාවක් ජිවිතක්ෂයට පත් වී තිබේ. එම කාන්තාව පදික මාරුවේදී බස් රථයක ගැටීමෙන් මෙම අනතුර සිදු වී ඇති බව දකුණු කළුතර පොලිසිය ප්‍රකාශ‍ කරයි. අනතුරින් මිය ගොස් ඇත්තේ දොඩංගොඩ ප්‍රදේශයේ පදිංචි 72 හැවිරිදි කාන්තාවකි. මේ අතර හුංගම , පාතගල ප්‍රදේශයේ දී වෑන් රථයක ගැටීමෙන් සිදු වූ අනතුරකින් පා පැදි කරුවෙකු ජීවිතක්ෂයට පත් වී තිබේ. අනතුරින් මිය ගොස් ඇත්තේ තුඩුව , හුංගම ප්‍රදේශයේ පදිංචි 78 හැවිරිදි පුද්ගලයෙකි. මෙම අනතුරු සම්බන්ධයෙන් අදාළ පොලිස් ස්ථාන විසින් වැඩිදුර පරීක්ෂණ පවත්වන බව සඳහන් වේ.", "URL": "https://sinhala.adaderana.lk/news.php?nid=12954", "Category": null, "Parent URL": null}