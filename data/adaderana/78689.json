{"Source": "Adaderana", "Timestamp": "October 14, 2017 10:54 am", "Headline": "මහින්දට ඇරයුමක්!", "News Content": "බෙලිඅත්ත හෝ හම්බන්තොට ආසනවලට නායකත්වය ලබාදීමට කටයුතු කරන ලෙස ශ්‍රී ලංකා නිදහස් පක්ෂ තරුණ පෙරමුණ හිටපු ජනාධිපති මහින්ද රාජපක්ෂ මහතාගෙන් ඉල්ලීමක් කරයි.කොළඹ පැවැති මාධ්‍ය හමුවකට එක්වෙමින් එහි සභාපති ශාන්ත බණ්ඩාර මහතා කියා සිටියේ හිටපු ජනාධිපතිනියද නිදහස් පක්ෂ ආසනයක නායකත්වය භාරගෙන ඇති බවයි.මේ අතර ආසන සංවිධායකධූර සඳහා නුදුසුදු පුද්ගලයින් පත් කිරීම ශ්‍රී ලංකා නිදහස් පක්ෂයේ වර්තමාන ප්‍රතිපත්තිය වී ඇති බව හිටපු අමාත්‍ය ප්‍රියංකර ජයරත්න මහතා පවසයි.ශ්‍රී ලංකා නිදහස් පක්ෂයේ නව ආසන සංවිධායකවරු පත් කිරීම සම්බන්ධයෙන් පුත්තලම ප්‍රදේශයේදී මාධ්‍යවේදීන් සිදු කළ විමසීමකදී ප්‍රියංකර ජයරත්න මහතා මේ බව සඳහන් කළේය. මේ අතර ශ්‍රී ලංකා නිදහස් පක්ෂය එක්සත් ජාතීක පක්ෂයේ ප්‍රතිපත්තීන්ට අනුව ක්‍රියාත්මක වෙමින් පවතින බව පාර්ලිමේන්තු මන්ත්‍රී මහින්දානන්ද අළුත්ගමගේ මහතා පවසයි. නාවලපිටිය ප්‍රදේශයේ පැවැති ජන හමුවකට එක්වෙමින් මහින්දානන්ද අළුත්ගමගේ මන්ත්‍රීවරයා මෙම අදහස් පළ කළේය.මේ අතර ගුරුවරියක දණගැස්සවීමේ සිද්ධිය සම්බන්ධයෙන් චෝදනා එල්ල වී සිටින ආණමඩුව ශ්‍රී ලංකා නිදහස් පක්ෂ නව ආසන සංවිධායක ආනන්ද සරත් කුමාර මහතා එම ධූරයෙන් ඉවත් නොකළහොත් ඊට එරෙහිව ඉදිරියේදී උද්ඝෝෂණ ව්‍යාපාරයක් ක්‍රියාත්මක කරන බව ලංකා ගුරු සංගමය පවසයි.", "URL": "https://sinhala.adaderana.lk/news.php?nid=78689", "Category": null, "Parent URL": null}