{"Source": "Adaderana", "Timestamp": "August 27, 2011 12:20 pm", "Headline": "නාමයෝජනා ලැයිස්තු ලැබී ඇත්තේ දිස්ත්‍රික්ක 3 න් පමණයි", "News Content": "ඉදිරි පළාත් පාලන ඡන්ද විමසීමට අදාළ මනාප අංක නිකුත් කිරිම ලබන සඳුදා සිදුකිරීමට හැකිවෙතැයි බලාපොරොත්තු වන බව අතිරේක මැතිවරණ කොමසාරිස් ඩබ්ලිව් පි. සුමනසිරි මහතා පවසයි. මනාප අංක අදාළ දිනයට නිකුත් කිරීමට නම් නාමයෝජනා ලැයිස්තු මැතිවරණ ම‍හලේකම් කාර්යාලය වෙත කඩිනමින් ලැබිය යුතු බව ඔහු සඳහන් කළේය. කෙසේවෙතත් ‍මේ දක්වා නාමයෝජනා ලැයිස්තු ලැබී ඇත්තේ දිස්ත්‍රික්ක 3 න් පමණක් බව ඩබ්ලිව් පී. සුමනසිරි මහතා ප්‍රකාශ කළේය. සෙසු දිස්ත්‍රික්කවල ද නාමයෝජනා ලැයිස්තු ලැබුණු විගස ඒවා අකාරාදී පිළිවෙලට අනුව සකස් කර ඒ ඒ පක්ෂවලට අදාළව මනාප අංක නිකුත් කිරීමට හැකි බව ඔහු පැවසුවේය.", "URL": "https://sinhala.adaderana.lk/news.php?nid=18342", "Category": null, "Parent URL": null}