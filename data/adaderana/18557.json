{"Source": "Adaderana", "Timestamp": "September 6, 2011 03:25 pm", "Headline": "ආණ්ඩුව බලයේ ඉන්නේ අපේ අසමගිය නිසයි -රවී", "News Content": "පක්ෂය පාවාදීම සිය මව්පියන්ගේ ගෙල මිරිකීම වැනි ක්‍රියාවක් බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. මුරණ්ඩු අයුරින් කටයුතු කරන පිරිස් ඇතුළු විවිධ පිරිස් එක්සත් ජාතික පක්ෂය තුළ සිටින බව ඒ මහතා සඳහන් කරයි. එක්සත් ජාතික පක්ෂයේ 65 සංවත්සරය වෙනුවෙන් සිරිකොත පක්ෂ මූලස්ථානයේ දී පැවති ප්‍රධාන උත්සවයේදී අදහස් දක්වමින් ඔහු මේ බව ප්‍රකාශ කළේය. පක්ෂය තුළ පවතින අසමගිය පක්ෂයේ ගැටලුවලට හේතුවී ඇති බවත්, එම අසමගිය නිසා ආණ්ඩුව තවදුරටත් බලයේ පසුවන බව ද මන්ත්‍රීවරයා එහිදී පෙන්වාදුන්නේය. අසමගිය දුරු කර සමගිව කටයුතු කළහොත් එක්සත් ජාතික පක්ෂයට බලය ලබාගත හැකිවනු ඇති බව ද එහිදී වැඩිදුරටත් අදහස් දැක්වූ කරුණානායක මහතා අවධාරණය කළේය.", "URL": "https://sinhala.adaderana.lk/news.php?nid=18557", "Category": null, "Parent URL": null}