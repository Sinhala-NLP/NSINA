{"Source": "Adaderana", "Timestamp": "August 7, 2010 08:31 am", "Headline": "තෙවන ටෙස්ට් ගැටුම තීරණාත්මක දිනට ", "News Content": "ඉන්දු - ශ්‍රී ලංකා තුන්වන ටෙස්ට් ක්‍රිකට් තරගයේ තීරණාත්මක අවසන් දිනය අදය. ඊයේ දිනය නිමා වන විට සිය දෙවන ඉනිම ක්‍රිඩා කරමින් සිටි ඉන්දියානු කණ්ඩායම කඩුලු තුනක් දැවී ලකුණු 53ක් රැස් කර ගෙන සිටියහ. විශිෂ්ඨ පන්දු යැවීමක නිරත වූ සුරාජ් රන්දිව් ලකුණු 20 කට කඩුළු 3 ක් දවාගැනීමට සමත්විය. දිනය නිමාවන විට නොදැවී පන්දුවට පහ‍රදෙන සචින් තෙන්ඩුල්කාර් ලකුණු 11 ක් සහ ඉෂාන් ෂර්මා ලකුණු 2 ක් ලබා සිටියහ. ශ්‍රී ලංකා කණ්ඩායම සිය දෙවැනි ඉනිම සඳහා සියල්ලන් දැවී ලබාගත්තේ ලකුණු 267 ක් පමණි. එහිදී කැපී පෙනෙන ඉනිමක් ක්‍රීඩා කළ තිලාන් සමරවීර ලකුණු 83 සහ අජන්ත මෙන්ඩිස් ලකුණු 78 ක් ලබාගත් අතර 9 වැනි කඩුල්ල සඳහා ලකුණු 118 ක වාර්තාගත සබඳතාවක් ගොඩනැගීමට ඔවුන් දෙදෙනා සමත්විය. තරගය ජයග්‍රහණය කිරීමට නම් අද දිනය තුළ ඉන්දීය කණ්ඩායමට තවත් ලකුණු 204 ක් ලබා ගත යුතුය.", "URL": "https://sinhala.adaderana.lk/news.php?nid=10082", "Category": null, "Parent URL": null}