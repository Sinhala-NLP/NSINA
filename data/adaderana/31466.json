{"Source": "Adaderana", "Timestamp": "February 8, 2013 10:29 pm", "Headline": "පුතුන්ට වස පොවා පියාත් පානය කරලා..?- තිදෙනාම මරුට", "News Content": "මහනුවර-කටුකැලේ ප්‍රදේශයේ දෙදරු පියෙකු හා දරු දෙදෙනෙකු වස පානය කිරීමෙන් ජීවිතක්ෂයට පත්ව තිබේ. පියා විසින් ස්වකීය දරු දෙදෙනාට පළමුව වස පානය කිරීමට සලස්වා තමාද වස පානය කරන්නට ඇතැයි ප්‍රදේශවාසීන් සැක පළකෙරෙන බව අද දෙරණ වාර්තාකරු පවසයි. කෙසේ වෙතත් වස ශරීරගතවුණු 44 හැවිරිදි පියෙකු හා පිළිවෙළින් 8 හා 6 හැවිරිදි පිරිමි ළමුන් දෙදෙනකු අද (8) රාත්‍රී 7.50 ට පමණ රෝහලට ඇතුළත් කෙරී ඇති බව මහනුවර මහ රෝහලේ අධ්‍යක්ෂවරයා අද දෙරණට කියා සිටි‍යේය. තිදෙනාම මීට ස්වල්ප මොහොතකට පෙර මිය ගිය බව රෝහල් අධ්‍යක්ෂවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=31466", "Category": null, "Parent URL": null}