{"Source": "Adaderana", "Timestamp": "June 16, 2011 11:15 am", "Headline": "රන්වල රිය අනතුරකින් එක් අයෙක් මියයයි -දෙදෙනෙකුට තුවාලයි", "News Content": "කෑගල්ල, රන්වල ප්‍ර‍දේශයේ දී අද(16) අලුයම සිදුවූ රිය අනතුරකින් පුද්ගලයෙකු මියගොස් තවත් දෙදෙනෙකු තුවාල ලබා තිබේ. පෞද්ගලික බස්රථයක් හා කුඩා ලොරි රථයක් ගැටීමෙන් මෙම අනතුර සිදුව ඇති බව පොලිසිය සඳහන් කරනු ලැබීය. අනතුරින් තුවාල ලැබූ ලොරි රථයේ සිටි දෙදෙනා කෑගල්ල මහරෝහලට ඇතුළත් කර තිබේ. අනතුර හේතුවෙන් මාර්ගය අසල පිහිටි නිවාස දෙකකට ද හානි සිදුව ඇති බව පොලිසිය පැවසීය.", "URL": "https://sinhala.adaderana.lk/news.php?nid=16790", "Category": null, "Parent URL": null}