{"Source": "Adaderana", "Timestamp": "October 11, 2012 09:31 am", "Headline": "ඉඩම් හිමිකම් ලියාපදිංචි ලේඛන විනාශවීමේ අවදානමක", "News Content": "මහනුවර ඉඩම් හිමිකම් ලියාපදිංචි කාර්යාලයේ ඇති ලේඛන විනාශවීමේ තර්ජනයකට මුහුණ දී ඇති බව වාර්තා වේ. එම කාර්යාලයේ ලේඛනාගාරය වැස්සට තෙමීම හේතුවෙන් මෙම ගැටලුව උද්ගතව ඇති බව ලේඛනාගාරයේ නිලධාරීන් සඳහන් කළේය. ජාතික නිවාස සංවර්ධන අධිකාරියට අයත් මෙම ගොඩනැගිල්ල පිළිබඳව කොපමණ පැමිණිලි කල ද ඔවුන් ඒ සම්බන්ධයෙන් අවධානය යොමු නොකරන බව එම නිලධාරීන් පෙන්වාදෙයි. මධ්‍යම පළාත් ආණ්ඩුකාර ටිකිරි කොබ්බෑකඩුව මහතා එම ස්ථානය නිරීක්ෂණය කිරීමට පැමිණි අවස්ථාවේ දී ලේඛණාගාරයේ නිලධාරීන් මේ බව දැනුම් දී ඇත. අදාළ ගැට‍ලුවට කඩිනමින් අවශ්‍ය විසඳුම් ලබාදෙන බවයි ටිකිරි කොබ්බෑකඩුව මහතා සඳහන් කළේය.", "URL": "https://sinhala.adaderana.lk/news.php?nid=28194", "Category": null, "Parent URL": null}