{"Source": "Adaderana", "Timestamp": "December 29, 2015 11:46 am", "Headline": " ජල සේවක වෘත්තීය ක්‍රියාමාර්ගය ජයග්‍රාහීව අවසන්", "News Content": "ජලසේවක සටන ජයග‍්‍රහ‍්‍රහණය කළ බවත්, ප්‍රසාද දීමනාව සම්පූර්ණයෙන් ගෙවීමට බලධාරීන් එකඟවූ බවත් ජල සම්පාදන ඒකාබද්ධ වෘත්තීය සමිති සන්ධානය පවසයි.එම සන්ධානයේ සම කැඳවුම්කරු උපාලි රත්නායක මහතාගේ අත්සනින් යුතුව නිකුත් කළ නිවේදනයක දැක්වෙයි.එම නිවේදනයේ මෙසේද සඳහන්ය.ප‍්‍රසාද දීමනාව සම්පූර්ණයෙන් නොගෙවීමට එරෙහිව පසුගිය 26 වනදා සිට ජල සම්පාදන සේවකයින්විසින් ආරම්භ කළ වෘත්තීය ක‍්‍රියාමාර්ගය හේතුවෙන් සියළු බෝනස් මුදල් ලබාදීමට අද දින බලධාරීන්විසින් පොරොන්දු වීම නිසා වෘත්තීය ක‍්‍රියාමාර්ග නවතා දැමීමට කටයුතු කර ඇත. ඒ අනුව රු.37000 ක් වන බෝනස් මුදල සම්පූර්ණයෙන් ගෙවීමට එකඟ වූ අතර මෙතෙක් ක‍්‍රියාත්මක කළවෘත්තීය ක‍්‍රියාමාර්ග නවතා දමා නැවත වැඩබිම්වලට වාර්තා කිරීමට කටයුතු කර ඇත.පසුගිය 26 වන දා සිට වෘත්තීය ක‍්‍රියාමාර්ග ඇරඹීමෙන් පසු ඒ සඳහා එක් වූ සියළු වෘත්තීය සමිතිහා සාමාජිකයින්ටත්, මෙම වෘත්තීය ක‍්‍රියාමාර්ගය සඳහා ප‍්‍රචාරයක් ලබාදෙමින් කටයුතු කළ සියළුමාධ්‍යවේදී මහත්ම මහත්මීන්ටත් ස්තූතිය පුද කරමි.", "URL": "https://sinhala.adaderana.lk/news.php?nid=56007", "Category": null, "Parent URL": null}