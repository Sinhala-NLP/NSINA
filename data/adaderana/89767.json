{"Source": "Adaderana", "Timestamp": "May 24, 2018 06:13 pm", "Headline": "එජාපයේ අනාගතය ගැන සුජීව කනස්සල්ලෙන්", "News Content": "එක්සත් ජාතික පක්ෂයේ අනාගතය සම්බන්ධයෙන් දැඩි කනස්සල්ලක් තිබෙන බව ජාත්‍යන්තර වෙළඳ රාජ්‍ය අමාත්‍ය සුජීව සේනසිංහ මහතා පවසයි. අද (24) පැවති උත්සවයකින් අනතුරුව මාධ්‍යට අදහස් දක්වමින් ඒ මහතා මේ බව ප්‍රකාශ කළේය. වැඩක් කිරීම සඳහා අවස්ථාවක් නොලැබී ඇති බවත් තමාට ලැබී ඇති රාජ්‍ය අමාත්‍ය ධූරයේ ගැසට් කර තිබෙන්නේ ආරවුල් සමතයට පත් කිරීම බවත් සුජීව සේනසිංහ රාජ්‍ය අමාත්‍යවරයා ප්‍රකාශ කළේය. රාජ්‍ය අමාත්‍යවරයෙකුට හෝ නියෝජ්‍ය අමාත්‍යවරයෙකුට සුළු ප්‍රමාණයකින් හෝ වැඩක් පවරා එම මන්ත්‍රීවරයාගෙන් වැඩක් ගන්නා ලෙස රාජ්‍ය අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=89767", "Category": null, "Parent URL": null}