{"Source": "Adaderana", "Timestamp": "January 27, 2010 06:28 pm", "Headline": "ගෙදර යන්න ඉඩදෙන්න-කොමසාරිස්ගෙන් ආයාචනයක්", "News Content": "ශ්‍රීලංකා ප්‍රජාතාන්ත්‍රික සමාජවාදී ජනරජයේ 6 වන විධායක ජනාධිපතිවරයා තෝරා පත් කර ගැනීම වෙනුවෙන් පවත්වන ලද ජනාධිපතිවරණයෙන් ඡන්ද 601,5934(57.88%)ලැබූ මහින්ද රාජපක්ෂ මහතා ජයග්‍රහණය කළ බව මැතිවරණ කොමසාරිස්වරයා විසින් මීට ස්වල්ප මොහොතකට පෙර අවසන් ප්‍රතිඵලය නිල වශයෙන් ප්‍රකාශයට පත් කරමින් කියා සිටියේය. විපක්ෂයේ පොදු අපේක්ෂකයා වශයෙන් නව ප්‍රජාතන්ත්‍රවාදී පෙරමුණෙන් තරඟ වැදුණු ජෙනරාල් සරත් ෆොන්සේකා මහතා ඡන්ද 417,3185 (40.15%) ක් ලබා තිබුණි. 6 වන ජනාධිපතිවරණයේ ප්‍රතිඵල නිල වශයෙන් ප්‍රකාශයට පත් කරමින් හැකි ඉක්මනින් තමන්ට ධූරයෙන් විශ්‍රාම යාම සඳහා ඉඩ කඩ ලබා දෙන ලෙස මැතිවරණ කොමසාරිස්වරයා ඉල්ලා සිටියේය. තමන් ඉතා දීර්ඝ කාලයක් තිස්සේ විවිධ දේශපාලන පක්ෂ සමග කටයුතු කළ බවත්,මින් ඉදිරියට මෙම ධූරයේ කටයුතු දිගින් දිගටම කරගෙන යාමට කිසිදු අපේක්ෂාවක් නැතැයිද මැතිවරණ කොමසාරිස් දයානන්ද දිශානායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6291", "Category": null, "Parent URL": null}