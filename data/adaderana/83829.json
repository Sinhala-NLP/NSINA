{"Source": "Adaderana", "Timestamp": "January 31, 2018 02:56 pm", "Headline": "එඩ්වඩ් කුමරු දිවයිනට පැමිණෙයි", "News Content": "70 වන නිදහස් දින සැමරුම් උළෙලේ ප්‍රධාන ආරාධිතයා වශයෙන් සහභාගී වන බ්‍රිතාන්‍යයේ එඩ්වඩ් කුමරු අද දහවල් දිවයිනට පැමිණ තිබේ. ඩුබායි සිට පැමිණි එමිරේට්ස් ගුවන් සේවයට අයත් ගුවන් යානයකින් අද දහවල් 12.30 ට පමණ ඔහු ඇතුළු දූත පිරිස පැමිණි බවයි අද දෙරණ ගුවන් තොටුපල වාර්තාකරු සදහන් කළේය. එඩ්වඩ් කුමරු සමඟ ඔහුගේ ආර්යාව ඇතුළු 07 දෙනෙකුගෙන් යුත් දූත පිරිසක් ද පැමිණ තිබේ. දින 06 ක කාලයක් එඩ්වඩ් කුමරු ඇතුළු දූත පිරිස මෙරට රැඳී සිටීමට නියමිතය.", "URL": "https://sinhala.adaderana.lk/news.php?nid=83829", "Category": null, "Parent URL": null}