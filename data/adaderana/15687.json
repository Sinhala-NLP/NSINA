{"Source": "Adaderana", "Timestamp": "April 25, 2011 09:32 am", "Headline": "හිඟ වැටුප් නොලැබීම නිසා මාතලේ ගුරුවරුන් අමාරුවේ", "News Content": "මාතලේ අධ්‍යාපන කලාපයේ ගුරුවරුන්ගේ හිඟ වැටුප් නොලැබීම හේතුවෙන් ඔවුන් දැඩි දුෂ්කරතාවට පත් ව සිටින බව වාර්තා වේ. 2005 වසරේ සිට හිඟ ගුරු වැටුප් ගෙවීමේ ප්‍රමාදයක් ඇති බව ශ්‍රී ලංකා නිදහස් ගුරු සංගමයේ රත්තොට කොට්ඨාසයේ සභාපති විල්ටන් මුණසිංහ මහතා කියා සිටියේය. ඇතැම් ගුරුවරුන්ගේ වැටුප් වර්ධක වසර 4 න් පමණ ගෙවා නොමැති බව ද සභාපතිවරයා පෙන්වා දෙයි. හිඟ වැටුප් සහ හිඟ වැටුප් වර්ධක ගෙවීම සඳහා අවශ්‍ය ලිපි ලේඛන මේ වන විට සකස් කර ඇති බව මේ පිළිබඳ කළ විමසීමක දී මාතලේ කලාප අධ්‍යාපන කාර්යාලයේ උසස් නිලධාරීයෙකු සඳහන් කළේය. ඉදිරි මාස කිහිපය ඇතුළත අදාළ මුදල් ගෙවීමට පියවර ගන්නා බව ද එම නිලධාරීයා අවධාරණය කළේය.", "URL": "https://sinhala.adaderana.lk/news.php?nid=15687", "Category": null, "Parent URL": null}