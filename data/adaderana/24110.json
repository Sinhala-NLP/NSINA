{"Source": "Adaderana", "Timestamp": "May 9, 2012 09:10 am", "Headline": "ත්‍රී රෝද රථයේ ගැටුණු කත මරුට", "News Content": "අඟුණකොළපැලැස්ස , වෙලන්ගහවල ප්‍රදේශයේ සිදු වූ රිය අනතුරකින් කාන්තාවක ජීවිතක්ෂයට පත්ව තිබේ. නෝනාගම - ඇඹිලිපිටිය ප්‍රධාන මාර්ගයේ වෙලන්ගහවල ප්‍රදේශයේ දී ත්‍රී රෝද රථයක පදික කාන්තාවක ගැටීමෙන් අනතුර සිදුව ඇති බව පොලිසිය පවසයි. අනතුරින් තුවාල ලැබූ කාන්තාව ඇඹිලිපිටිය රෝහලට ඇතුළත් කිරීමෙන් අනතුරුව මිය ගොස් ඇති බව සඳහන්වේ. ජීවිතක්ෂයට පත්ව ඇත්තේ වෙලන්ගහවල ප්‍රදේශයේ පදිංචි 80 හැවිරිදි කාන්තාවකි. අනතුර සම්බන්ධයෙන් ත්‍රී රෝද රථයේ රියදුරු අත්අඩංගුවට ගෙන ඇති අතර ඔහු අද අඟුණකොළපැලැස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24110", "Category": null, "Parent URL": null}