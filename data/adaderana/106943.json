{"Source": "Adaderana", "Timestamp": "March 29, 2019 09:48 am", "Headline": "සෝමාලියාවේ බෝම්බ ප්‍රහාරයකින් 15ක් ජීවිතක්ෂයට", "News Content": "සෝමාලියාවේ මොගඩිෂු අගනුවරට එල්ල වූ මෝටර් රථ බෝම්බ ප්‍රහාරයකින් 15 දෙනෙකු පමණ මියගොස් ඇත. විදෙස් මාධ්‍ය වාර්තා කළේ ප්‍රහාරයේ වගකීම එරට ක්‍රියාත්මක ත්‍රස්ත කණ්ඩායමක් විසින් භාරගෙන ඇති බවය. හෝටලයක් සහ ආපනශාලා පිහිටි ප්‍රදේශයක් අසළ මෙම මෝටර් රථ බෝම්බය පුපුරා ගොස් ඇත. ප්‍රහාරය එල්ල වී ඇත්තේ මොගඩිෂු අගනුව ඉතා කාර්යබහුල ප්‍රදේශයකට බවද විදෙස් වාර්තා පවසා සිටියි. ඒ හේතුවෙන් එම ප්‍රදේශය ඉස්ලාමීය සටන්කාමීන්ගේ නිරන්තර ගොදුරු බවට පත්වන බව ද එම වාර්තාවල සඳහන්ය. ප්‍රහාරයෙන් ආපනශාලා දෙකක් සහ මෝටර් රථ කිහිපයක් විනාශ වී ඇත. මේ අතර විදෙස් මාධ්‍ය වාර්තා කළේ මෙම ප්‍රහාරය තමන් විසින් මෙහෙයවනු ලැබූ බව පවසමින් ඉස්ලාමීය අල්-ෂබාබ් සංවිධානය එහි වගකීම භාරගෙන ඇති බවය.", "URL": "https://sinhala.adaderana.lk/news.php?nid=106943", "Category": null, "Parent URL": null}