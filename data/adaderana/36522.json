{"Source": "Adaderana", "Timestamp": "August 10, 2013 02:00 pm", "Headline": "කැම බීම නොලැබී අලි මෙහෙයුම නවතී!", "News Content": "කැකිරාව, පළාගල ප්‍රදේශයේ සිදුකරගෙන ගිය වන අලි මෙහෙයුමක් අතරමඟ නවතා දැමීමට එය සිදුකළ පශු වෛද්‍ය කණ්ඩායම තීරණය කර තිබේ. ප්‍රදේශයේ සැරිසැරූ මිනීමරු වන අලියෙකු ප්‍රදේශයෙන් පළවා හැරිම සඳහා පශු වෛද්‍ය කණ්ඩායමක් පසුගිය දා මෙම වන අලි මෙහෙයුම ආරම්භ කළේය. කෙසේ වෙතත් මෙහෙයුම සිදුකිරීම සඳහා අවශ්‍ය මූලික පහසුකම් හෝ තමන්ට නොමැති බව එම මෙහෙයුම සිදුකළ පශු වෛද්‍යවරුන් සඳහන් කළේ. මේ හේතුව නිසා වන අලි මෙහෙයුම නතර කළ බව එම වෛද්‍යවරුන් පැවසීය. දින කිහිපයක් තිස්සේ තමන් කැලෑ ප්‍රදේශවල කඳවුරු බැඳ මෙම මෙහෙයුම සිදුකළ ද තමන්ට ආහාර හෝ පානීය ජලය වත් නිසි ආකාරයෙන් නොලැබුණු බව ඔවුන් සඳහන් කළේය.", "URL": "https://sinhala.adaderana.lk/news.php?nid=36522", "Category": null, "Parent URL": null}