{"Source": "Adaderana", "Timestamp": "August 30, 2014 09:12 am", "Headline": "බස් රථය අවසන් ගමන් යවයි ", "News Content": "මන්නාරම, බස් නැවතුම්පොළේ ප්‍රධාන දොරටුව අසළ දී පුද්ගලයෙකු බස් රථයකට යටවීමෙන් මියගොස් තිබේ. බස් රථය බස් නැවතුම්පලට ඇතුල් කිරීමට උත්සාහ කිරීමේ දී ඉදිරියෙන් ගමන් කළ මගියෙකු එම බස් රථයට යටවීමෙන් මෙම අනතුර සිදුව ඇති බව පොලිසිය පැවසුවේය. අනතුරින් තුවාල ලැබු පුද්ගලයා මන්නාරම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ මන්නාරම, උප්පුකුලම ප්‍රදේශයේ පදිංචිව සිටි 62 හැවිරිදි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45704", "Category": null, "Parent URL": null}