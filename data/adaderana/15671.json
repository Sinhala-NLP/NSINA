{"Source": "Adaderana", "Timestamp": "April 24, 2011 12:57 pm", "Headline": "හොරෙන් එළියබැලූ 32 ක් අමාරුවේ", "News Content": "අම්පාර තිරුක්කෝවිල් ප්‍රදේශයේ අද අලුයම කරන ලද වැටලීමකින් අනවසරෙන් විදුලිය ලබාගත් පුද්ගලයින් 32 ක් අත්අඩංගුවට ගෙන ඇති බව අද දෙරණ වාර්තාකරු පවසයි. අද අලුයම 4 ට පමණ විදුලිබල මණ්ඩලයේ නිලධාරීන් සහ පොලීසිය එක්ව මෙම වැටලීම සිදුකොට තිබේ. විනයාගපුරම්,තම්පිලුවිල්,තම්බට්ඩයි යන ප්‍රදේශවලින් මෙම පිරිස අත්අඩංගුවට ගත් බව තිරුක්කෝවිල් පොලීසිය සඳහන් කරයි. අත්අඩංගුවටගත් සැකකරුවන් අද දින අධිකරණයට ඉදිරිපත් කරන බවත්,වැඩිදුර විමර්ශන කටයුතු තිරුක්කෝවිල් පොලීසිය විසින් සිදුකරන බවත් සඳහන් වේ.", "URL": "https://sinhala.adaderana.lk/news.php?nid=15671", "Category": null, "Parent URL": null}