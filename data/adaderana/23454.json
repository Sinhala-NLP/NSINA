{"Source": "Adaderana", "Timestamp": "April 12, 2012 07:59 am", "Headline": "අකුණු සහ වැසි තවදුරටත් වර්ධනයවීමේ අවදානමක්", "News Content": "අකුණු ගැසීම් හා ගිගුරුම් සහිත වැසි තත්ත්වය තවදුරටත් වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර පළාත ඇතුළු දිවයිනේ බොහෝ ප්‍ර‍දේශවල මේ තත්ත්වය දැනටමත් දැකිය හැකි බව කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා අද දෙරණට කියා සිටියේය. වායු ගෝලයේ පහල මට්ටම්වල කැළඹිලි ස්වරූපයක් දක්නට ලැබෙන හෙයින් ඇතැම් ප්‍රදේශවල දැඩි සුළං තත්ත්වයක්ද වර්ධනය විය හැති බව හෙතෙම සදහන් කරයි. ගිගුරුම් සහිත වැසි ඇතිවන විට එම ප්‍රදේශවල තාවකාලිකව තරමක තද සුළං ද ඇතිවිය හැකි බැවින් අකුණු මගින් සිදුවිය හැකි අනතුරු අවම කරගැනීමට අවශ්‍ය පියවර ගන්නා ලෙස ජනතාවගෙන් කාර්ණිකව ඉල්ලා සිටිනු ලැබෙයි. ඉදිරි පැය 24 තුළ දිවයින වටා ඇති මුහුදේ කාලගුණ තත්ත්වය සලකා බලන විට දිවයිනට ගිණිකොන,දකුණු සහ බස්නාහිර දෙසින් වන වෙරළට ඔබ්බෙන් වන මුහුදු ප්‍රදේශවල කඩින් කඩ වැසි හෝ ගිගුරුම් සහිත වැසිද අනෙක් මුහුදු ප්‍රදේශවල තැනින් තැන වැසිද ඇතිවන බව කාලගුණ විද්‍යා දෙපාර්තමේන්තුව සඳහන් කරයි. සුළං නිරත දෙසින් හෝ නිශ්චිත දිශාවකින් තොරව හමන අතර එහි වේගය පැයට‍ කි.මී 10-30 ත් අතර වන බවත්,දිවයින වටා මුහුදු තීරය ගිගුරුම් සහිත වැසි පවතිනවිට රථවන බවත් කාලගුණ විද්‍යා දෙපාර්තමේන්තුව විසින් නිකුත් කළ නිවේදනයක වැඩිදුරටත් දැක්වෙයි.", "URL": "https://sinhala.adaderana.lk/news.php?nid=23454", "Category": null, "Parent URL": null}