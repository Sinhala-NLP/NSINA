{"Source": "Adaderana", "Timestamp": "August 27, 2017 03:58 pm", "Headline": "වීසා නැතුව මෙරට රැඳී සිටි චීන කත මාට්ටු", "News Content": "නීති විරෝධී ලෙස මෙරට රැඳී සිටි විදෙස් ජාතික කාන්තාවක කොල්ලුපිටිය ප්‍රදේශයේ දී අත්අඩංගුවට ගෙන තිබේ. කොල්ලුපිටිය පොලීසියට ලද තොරතුරක් මත සිදු කළ වැටලීමක දී වීසා නොමැතිව මෙරට රැඳී සිටි එම කාන්තාව අත්අඩංගුවට ගෙන ඇති බව පොලීසිය පැවසුවේය. එලෙස අත්අඩංගුවට ගෙන ඇත්තේ චීන ජාතික කාන්තාවක් බව සඳහන්වේ. සැකකාර චීන ජාතික කාන්තාව කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කොල්ලුපිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76764", "Category": null, "Parent URL": null}