{"Source": "Adaderana", "Timestamp": "October 2, 2017 11:56 am", "Headline": "මීට පස්සේ මධ්‍යම අධිවේගී මගට බාධා කළොත් වැඩ වරදින බව සභාපති කියයි", "News Content": "මීරිගම සිට කුරුණෑගල දක්වා මධ්‍යම අධිවේගී මාර්ගයේ ඉදිකිරීම්වලට බාධා පමුණුවන පිරිස්වලට එරෙහිව මින් ඉදිරියට නීතිය ක්‍රියාත්මක කරන බව බව මාර්ග සංවර්ධන අධිකාරියේ සභාපතිවරයා පැවැසීය.රජයේ අත්‍යවශ්‍ය සංවර්ධන කටයුත්තක් වන මෙම අධිවේගී මාර්ගය ඉදිකිරීමේදී සීමිත හා සංවිධානාත්මක පිරිසක් මෙම වැඩපිළිවෙල කඩාකප්පල් කිරීමට දිගින් දිගටම ක්‍රියා කිරිම හේතුවෙන් මාර්ග සංවර්ධන අධිකාරිය පෙලිසියට කළ පැමිණිල්ලක ප්‍රතිඵලයක් ලෙස මාර්ගය ඉදිකිරීම්වලට බාධා පමුණුවන පුද්ගලයන්ට එරෙහිව නීතිය ක්‍රියාත්මක කිරීමට අධිකරණය නියෝග කර ඇති බව සභාපතිවරයා ප්‍රකාශ කළේය. රජය විසින් ලබා දුන් වන්දි ලබා ගත් පිරිස් පවා දේශපාලන අතකොළු බවට පත් වෙමින් පදනම් විරහිත විරෝධතාවන්හි නිරත වීම කණගාටුවට කරුණක් බව පෙන්වා දෙන සභාපතිවරයා දේශපාලන අතකොළු නොවී මෙම මාර්ගය ඉදිවීම මගින් ප්‍රදේශයේ ජන ජීවිතයට සිදුවන ඉමහත් වාසිය දැනට ලංකාවේ ඉදිවී ඇති අධිවේගී මාර්ග පිළිබඳ අධ්‍යනය කර වටහා ගන්නා මෙන් ද ප්‍රදේශවාසීන්ගෙන් ඉල්ලා සිටී.", "URL": "https://sinhala.adaderana.lk/news.php?nid=78245", "Category": null, "Parent URL": null}