{"Source": "Adaderana", "Timestamp": "September 7, 2019 06:29 pm", "Headline": "මට හිතෙනවා රනිල් ලොක්කා සජිත් එක්ක ඩීල් එකක් දාලද කියලා-හරීන්", "News Content": "සජිත් ප්‍රේමදාස මහතා එක්සත් ජාතික පක්ෂයේ අපේක්ෂකයා ලෙස ඉදිරිපත් කිරීම සඳහා ඉදිරියට ගත් අඩිය කිසිදු හේතුවකින් පසුපසට නොගන්නා බව අමාත්‍ය හරීන් ප්‍රනාන්දු මහතා පවසයි. අද පස්වරුවේ කොළඹ, සුගතදාස ගෘහස්ථ ක්‍රීඩාංගණයේදී පැවැති උත්සවයයේ දී ඔහු මේ බව ප්‍රකාශ කළේය. එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"සජිත් ළඟ වැඩ කරන්න වු‍ණොත් ඉවරයි. වැඩම තමයි ඕනෙ. ෆයිල් මිටියක් තියන් ඉන්නවා. නිදාගන්නකල් අර ගමේ වැසිකිළි කීයද, ඉස්කෝල කීයද, පිට්ටනි කීයද අහනවා. සජිත් හම්බන්තොටට ගියේ දුප්පත් මිනිහා ළඟට ගිහින් රට පහළම තැන ඉදන් පටන්ගන්න. සමහරු කියනවා සජිත්ට ඉංග්‍රීසි බෑලු. වරෙන්කෝ කතා කරලා පෙන්නන්න. ඉස්සරහට තිබ්බ අඩිය පස්සට තියන්නේ නෑ නෑ නෑමයි. එක්සත් ජාතික පාක්ෂිකයා ආරක්ෂා කරන්න අද රනිල් වික්‍රමසිංහ මහතාට අවස්ථාව තියෙනවා. මේ අවස්ථාව ලබා දෙන ලෙස වැඳ නමස්කාර කරලා ඉල්ලනවා. රනිල් වික්‍රමසිංහ මහත්තයා ඉල්ලන්නේ නෑ. ඒක මම දන්නවා. එතුමා මෙහෙම කරනකොට සජිත් ප්‍රේමදාස මැතිතුමා තව පිම්බෙනවා. රනිල් ලොක්කා ඩීල් එකක් දාලාද දන්නෑ සජිත් ප්‍රේමදාස මහත්තයා එක්ක.\"", "URL": "https://sinhala.adaderana.lk/news.php?nid=118533", "Category": null, "Parent URL": null}