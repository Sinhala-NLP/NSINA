{"Source": "Adaderana", "Timestamp": "April 2, 2012 04:55 pm", "Headline": "උගන්ඩා ගිය ශ්‍රී ලංකා නියෝජිතයින් එරට ජනපති හමුවෙයි", "News Content": "උගන්ඩාවේ, කම්පාලා නුවර පැවැත්වෙන අන්තර් පාර්ලිමේන්තු සැසිවාරයට සහභාගීවීම සඳහා ගොස් සිටින ශ්‍රී ලංකා නියෝජිත කණ්ඩායම උගන්ඩා ජනාධිපති යෝ වේරි කගුටා මුසෙවෙනි මහතා හමු වී තිබේ. නිමල් සිරිපාල ද සිල්වා, මහින්ද සමරසිංහ යන අමාත්‍යවරුන් සහ නියෝජ්‍ය කතානායක චන්දිම වීරක්කොඩි මහතා ශ්‍රී ලංකා නියෝජිත පිරිසට ඇතුළත්ය. ජිනිවා මානව හිමිකම් කවුන්සිල සැසියේ දී අමෙරිකානු යෝජනාවට එරෙහිව ඡන්දය භාවිත කිරීම සම්බන්ධයෙන් ශ්‍රී ලංකා ජනාධිපතිවර‍යාගේ ප්‍රසාදය පළකිරීම ද මෙරට නියෝජිත පිරිස අතින් සිදුවූ බව වාර්තා වේ. ජනාධිපති මහින්ද රාජපක්ෂ මහතාගේ විශේෂ ආරාධනයකට අනුව උගන්ඩා ජනාධිපතිවරයා මේ වසරේ නොවැම්බර් මාසයේ දී ශ්‍රී ලංකාවේ සංචාරයක නිරතවීමට ද එකඟතාව පළ කර තිබේ.", "URL": "https://sinhala.adaderana.lk/news.php?nid=23239", "Category": null, "Parent URL": null}