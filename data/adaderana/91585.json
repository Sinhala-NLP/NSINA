{"Source": "Adaderana", "Timestamp": "June 27, 2018 05:02 pm", "Headline": "දේශීය වෙළඳපොළේ එළවළු මිල ඉහළ", "News Content": "දේශීය වෙළඳපොළේ ඉල්ලුමට සරිලන සැපයුමක් නොමැතිකම හේතුවෙන් එළවළු මිල ගණන් යළි ඉහළ ගොස් තිබේ. දිවයින පුරා පසුගිය දින කිහිපයේ පැවති අයහපත් කාලගුණික තත්ත්වය හේතුවෙන් මෙලෙස මිල ගණන් ඉහළ දැමීමට සිදු වු බව වෙළඳුන් පෙන්වා දුණි. වැලිමඩ සහ වැල්ලවාය යන ප්‍රදේශවලින් පමණක් දැනට දේශීය වෙළඳපොළට එළවළු ලබා දීම සිදු කරයි. ඒ අනුව වෙළඳපොළේ එළවළු කිලෝවක නව සිල්ලර මිල ගණන් මාලු මිරිස් රු.560, ලීක්ස් රු.280, ගෝවා රු.160, බණ්ඩක්කා රු.120, තක්කාලි රු.240, අමුමිරිස් රු.400ක් වැනි මිල ගණන් යටතේ අලෙවි විය. පවතින එළවළු මිල ගණන් හමුවේ මේ දිනවල පාරිභෝගිකයින් ඉතා සීමිත එළවළු ප්‍රමාණයක් මිලදී ගන්නා බව වෙළෙඳුන් සඳහන් කළේය.", "URL": "https://sinhala.adaderana.lk/news.php?nid=91585", "Category": null, "Parent URL": null}