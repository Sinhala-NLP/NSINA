{"Source": "Adaderana", "Timestamp": "February 25, 2015 12:04 pm", "Headline": "මැදිරිගිරිය හා ලංකාපුර ප්‍රාදේශීය සභා සභාපතිවරු දොට්ට", "News Content": "මැදිරිගිරිය සහ ලංකාපුර ප්‍රාදේශීය සභා සභාපතිවරුන් වහාම ක්‍රියාත්මක වන පරිදි එම ධුරවලින් ඉවත් කර තිබේ.මැදිරිගිරිය ප්‍රාදේශීය සභාවේ සභාපති ආනන්ද ශ්‍රී ධර්මසේන මහතා සහ ලංකාපුර ප්‍රාදේශීය සභාවේ සභාපති මංජු ශ්‍රී අළුත්වත්ත මහතා මෙලෙස ඉවත්කර ඇත.පළාත් පාලන විෂය භාර උතුරුමැද පළාත් අමාත්‍යවරයා ලෙස ප්‍රධාන අමාත්‍ය පේෂල ජයරත්න මහතාට පැවරී ඇති බලතල අනුව මෙම ඉවත් කිරීම් සිදුකර තිබේ.ඒ අනුව ඊට අදාළ අති විශේෂ ගැසට් පත්‍රය ඊයේ දිනයේ නිකුත් කර ඇති බව සඳහන්ය.එම සභාපතිවරුන් විසින් 1987 අංක 15 දරණ ප්‍රාදේශීය සභා පනතේ 185/ 1 වන වගන්තිය අනුව වරදක් සිදුකර ඇති බවට විශ්‍රාමලත් අධිකරණ නිලධාරී කේ.සුනිල් පෙරේරා මහතා විසින් සිදුකරන ලද පරීක්ෂණයකින් අනාවරණය වී ඇත.ඒ අනුව එම සභාපතිවරුන් ඉවත් කිරීමට උතුරුමැද පළාත් ප්‍රධාන අමාත්‍ය පේෂල ජයරත්න මහතා පියවර ගෙන තිබේ.", "URL": "https://sinhala.adaderana.lk/news.php?nid=49576", "Category": null, "Parent URL": null}