{"Source": "Adaderana", "Timestamp": "June 13, 2019 10:22 pm", "Headline": "වෙඩි පහරකින් සද්ධන්තයෙක් අවසන් හුස්ම හෙළයි", "News Content": "වැල්ලවාය-මහආරගම වසමේ වැව් ඉස්මත්තේ තිබී ඝාතනය කරන ලද වන අලියෙකුගේ මළ සිරුරක් සොයාගැනීමට වනජීවී නිලධාරීන්ට හැකි වී ඇති බව අද දෙරණ වාර්තාකරු පවසයි. මෙම වන අලියා වෙඩි තබා ඝාතනය කර ඇති බවට තොරතුරු අනාවරණය වී ඇති අති බව වනජීවී නිලධාරීන් සඳහන් කරයි. මෙලෙස මියගොස් ඇති වන අලියාගේ වයස අවුරුදු 20ක් පමණ වන අතර උස අඩි 8ක් පමණ වන බව වාර්තා වෙයි. මෙම ප්‍රදේශයට දීර්ඝ කාලයක සිට වන අලි තර්ජන පවතින බවත් ස්ථිර විසඳුමක් ලබා දීමට බලධාරීන් අපොහොසත් වීම නිසා වන අලින්ගේ ජිවිත මෙන්ම මිනිස් ජිවත මෙන්ම එම ප්‍රදේශයේ වගා රැසක්ද අලි මිනිස් ගැටුමෙන් විනාශ වී ඇති බව අප වාර්තාකරු පවසයි. ප්‍රදේශවාසීන් විසින් බලධාරින්ට මෙම වනඅලියා පිළිබදව තොරතුරු දැනුම් දුන්න ද නිසි විසඳුමක් නොලැබීම හේතුවෙන් කවුරුන් හෝ පුද්ගලයෙකු විසින් වන අලියා වෙඩි තබා ඝාතනය කරන්නට ඇති බව සැක පළ කරයි. ඝාතනය වූ වන අලියාගේ පස්චාත් මරණ පරීක්ෂණය සිදු කිරීමෙන් අනතුරුව වන අලියාගේ මළ සිරුර එම ස්ථානයේම වල දමා ඇති බව වාර්තා වෙයි. සිද්ධිය සම්බන්ධයෙන් වැඩිදුර විමර්ශන කිතුල්කොටේ අඩවි වන නිලධාරීන් හ ඌව කුඩාඔය පොලීසිය මගින් සිදු කරයි.", "URL": "https://sinhala.adaderana.lk/news.php?nid=111926", "Category": null, "Parent URL": null}