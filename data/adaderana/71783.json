{"Source": "Adaderana", "Timestamp": "April 6, 2017 09:56 am", "Headline": "රිය අනතුරකින් දෙදෙනෙක් මරුට", "News Content": "බිබිල, දොඩම්ගොල්ල ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. ත්‍රීරෝද රථයක් සහ කැබ් රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරෙන් තිදෙනෙකු තුවාල ලබා ඇති අතර බරපතල තත්ත්වයේ පසුවූ ත්‍රීරෝද රථයේ රියදුරු සහ එහි ගමන් ගත් අයෙකු මියගොස් තිබේ. කෙසේ වෙතත් අනතුරෙන් පසු කැබ් රථයේ රියදුරු පළාගොස් ඇති බව පොලීසිය සඳහන් කළේය. බිබිල පොලීසිය මෙම අනතුර සම්බන්ධයෙන් වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=71783", "Category": null, "Parent URL": null}