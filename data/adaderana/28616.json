{"Source": "Adaderana", "Timestamp": "October 25, 2012 04:17 pm", "Headline": "කපා කොටා අයෙක් මරයි", "News Content": "ගාල්ල, ඩික්සන් හන්දිය ප්‍රදේශයේ දී පුද්ගලයෙකු ඝාතනය කර තිබේ. අද (25) දහවල් 1.00 ට පමණ මෙම ඝාතනය සිදුව ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. යතුරු පැදියකින් ගමන් කරමින් සිටි අදාළ පුද්ගලයාට, පුද්ගලයින් දෙදෙනෙකු විසින් තියුණු ආයුධයකින් පහර දී ඝාතනය කර ඇති බව ප්‍රිශාන්ත ජයකොඩි මහතා පැවසීය. ඝාතනයට ලක්ව ඇත්තේ 48 හැවිරිදි ගාල්ල ප්‍රදේශයේම පදිංචිකරුවෙකි. සැකකරුවන් කිසිවෙකුත් මෙතෙක් අත්අඩංගුවට ගෙන නොමැති අතර සිද්ධිය සම්බන්ධයෙන් ගාල්ල ‍පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=28616", "Category": null, "Parent URL": null}