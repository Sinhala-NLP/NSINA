{"Source": "Adaderana", "Timestamp": "June 15, 2016 05:56 pm", "Headline": "අභාවප්‍රාප්ත සෝමවංශගේ අවසන් කටයුතු 18දා", "News Content": "අභාවප්‍රාප්ත ජනතා විමුක්ති පෙරමුණේ හිටපු නායක සහ ජනතා සේවක පක්ෂයේ මහලේකම් සෝමවංශ අමරසිංහ මහතාගේ අවසන් කටයුතු ලබන සෙනසුරාදා බොරැල්ල කනත්තේ දී සිදුකිරීමට නියමිතය.රාජගිරිය බුත්ගමුව පාර ප්‍රදේශයේ පිහිටි සෝමවංශ අමරසිංහ මහතාගේ ඥාති සහෝදරයෙකුගේ නිවසක සිටියදී ඔහු අද අළුයම අභාවප්‍රාප්ත වුණි.මියයන විට 73 වන වියේ පසු වූ ඒ මහතා දශක දෙකහමාරකට අධික කාලයක් ජනතා විමුක්ති පෙරමුණට නායකත්වය ලබාදෙමින් දේශපාලනමය කටයුතුවල නිරත වුණි.අභවප්‍රාප්ත සෝමවංශ අමරසිංහ මහතාගේ දේහය මහජන ගෞරවය සඳහා බත්තරමුල්ල සිංහපුර ප්‍රදේශයේ පිහිටි සහෝදරියකගේ නිවසේ තැන්පත් කර තැබෙන බව පවුලේ ඥාතීන් සඳහන් කළේය.", "URL": "https://sinhala.adaderana.lk/news.php?nid=61137", "Category": null, "Parent URL": null}