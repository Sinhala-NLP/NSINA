{"Source": "Adaderana", "Timestamp": "May 19, 2012 11:30 am", "Headline": "හෙරොයින් ජාවාරමේ නිරත වූ කතක් කොටුවෙයි", "News Content": "බොරලැස්ගමුව, බෙල්ලන්තර ප්‍රදේශයේ දී හෙරොයින් ජාවාරමේ නිරත කාන්තාවක් අත්අඩංගුවට ගෙන තිබේ. බොරලැස්ගමුව පොලිසියේ නිලධාරීන් කණ්ඩායමක් සිදුකළ වැටලීමක දී අදාළ කාන්තාව අත්අඩංගුවට ගෙන ඇති බව සඳහන්ය. මෙම කාන්තාව සතුව තිබී හෙරොයින් ග්‍රෑම් 2 මිලිග්‍රෑම් 750 ක් පොලිස් භාරයට ගෙන ඇත. සැකකාරිය නුගේගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 29 වැනිදා දක්වා රක්ෂිත බන්ධනාගාරගත කර තිබෙනවා. බොරලැස්ගමුව පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24366", "Category": null, "Parent URL": null}