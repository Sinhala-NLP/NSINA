{"Source": "Adaderana", "Timestamp": "May 13, 2017 11:33 am", "Headline": "නිදන් හෑරූ  2ක් අල්ලයි", "News Content": "බිබිල, නාමිරිත්තකැටිය ප්‍රදේශයේදී නිදන් සෙවීමේ අරමුණින් කැණීම් සිදු කළ පුද්ගලයින් සිව් දෙනෙකු අත්අඩංගුවට ගෙන තිබේ.බිබිල පොලිසියේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී පූජා භාණ්ඩ සහ කැණීම් සිදු කිරීම සඳහා භාවිතා කරණ උපකරණ තොගයක් පොලීසිය බාරයට ගෙන තිබේ.සැකකරුවන් බිබිල ප්‍රදේශයේම පදිංචි පුද්ගලයින් බව පොලීසිය සඳහන් කළේය.ඔවුන් අද (13) බිබිල මහේස්ත්‍රාත් අධිකරණයට ඉදිරිපත් කිරීමට නියමිත අතර බිබිල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73119", "Category": null, "Parent URL": null}