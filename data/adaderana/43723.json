{"Source": "Adaderana", "Timestamp": "June 4, 2014 10:20 am", "Headline": "කොල්ලකරුවන් 4ක් අතේ මාට්ටු ", "News Content": "තිස්සමහාරාමය ප්‍රදේශයේ සිදුකරන ලද ගෙවල් බිඳීම් සහ මංකොල්ලකෑමේ සිද්ධීන් කිහිපයක් සම්බන්ධයෙන් සැකකරුවන් සිව් දෙනෙකු පොලීසිය විසින් අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා ලද පුද්ගලයින්ගෙන් සිදුකරළ වැඩිදුර ප්‍රශ්න කිරීම් වලදී ඔවුන් විසින් කොල්ලකන ලද රන් භාණ්ඩ උකස් කරන ලද රිසිට්පත් කිහිපයක්ද සොයාගෙන තිබේ. සැකකරුවන් අද තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43723", "Category": null, "Parent URL": null}