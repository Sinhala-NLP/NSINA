{"Source": "Adaderana", "Timestamp": "June 7, 2019 02:13 pm", "Headline": "සියලු ආගම් එක් අමාත්‍යාංශයකට පවරන්න තවම තීරණයක් නෑ", "News Content": "සියලු ආගම් එක් අමාත්‍යාංශයක් යටතට පැවරීම් පිළිබඳ රජය තවමත් කිසිදු තීරණයක් ගෙන නොමැති බව බුද්ධ ශාසන අමාත්‍ය ගාමිණි ජයවික්‍රම පෙරේරා මහතා පවසයි. කොළඹ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. ඒ පිළිබඳ අදහසක් යොමු වී ඇති බවත් නමුත් ඒ පිළිබඳ මේ වන තෙක් කිසිදු තීරණයට එළඹී නැති බවත් ඒ මහතා ප්‍රකාශ කර සිටියි. වැඩිදුරටත් අදහස් දක්වමින් ඔහු කියා සිටියේ එවන් තීරණයක් ගැනීම සඳහා ඉතා හොඳින් සිතා බැලිය යුතු බවයි.", "URL": "https://sinhala.adaderana.lk/news.php?nid=111518", "Category": null, "Parent URL": null}