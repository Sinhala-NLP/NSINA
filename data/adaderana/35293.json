{"Source": "Adaderana", "Timestamp": "June 27, 2013 01:48 pm", "Headline": "ලයිෆ්බෝයි ෂැම්පූ වෙතින් වාසනාවන්ත පාරිභෝගිකයින්ට පරිගණක", "News Content": "ලොව සුපතල යුනිලීවර් සමාගමට අයත් කීර්තිමත් ලයිෆ්බෝයි වෙළඳ නාමය යටතේ නිපදවන ලයිෆ්බෝයි ෂැම්පූ ශ්‍රී ලංකාවේ ජනතාව අතර ප්‍රචලිත නිෂ්පාදන පෙළකි. මෙම ලයිෆ්බෝයි පාරිභෝගිකයින් ඉලක්ක කර ගනිමින් පැවති නවතම ප්‍රවර්ධන වැඩසටහන වන \"ලයිෆ්බෝයි computer වාසනා\" වැඩසටහන අති සාර්ථක ලෙස පසුගියදා නිමාවට පත්විය. මෙම ප්‍රවර්ධන වැඩසටහනේ වාසනාවන්ත ජයග්‍රාහකයින් ලෙස තෝරාගත් පාරිභෝගිකයින් 20ට ත්‍යාග ලෙස පුද්ගලික පරිගණක පිරිනැමීම පසුගියදා යුනිලීවර් ශ්‍රී ලංකා ප්‍රධාන කාර්යාලයේදී අති උත්කර්ශවත් අයුරින් පැවැත්වුණි. මෙම ප්‍රවර්ධන වැඩසටහන සඳහා සුදුසුකම් ලැබීමට පාරිභෝගිකයින් විසින් කළ යුතුවූයේ ලයිෆ්බෝයි සැෂේ හිස් පැකට් දෙකක් තම නම සහ ලිපිනය ලියා යුනිලීවර් ශ්‍රී ලංකා සමාගම වෙත එවීම පමණි. 2013 අප්‍රේල් සිට මැයි දක්වා ලැබුණු 25,000 ට අධික අයදුම් පත් මගින් මෙම වැඩසටහන සඳහා පාරිභෝගිකයින් තුළ තිබුණු ඉහළ උනන්දුව මෙන්ම ලයිෆ්බෝයි ෂැම්පූ නිෂ්පාදන පෙළ සඳහා පාරිභෝගිකයින් තුළ තිබෙන දැඩි ආකර්ෂණය සහ කැමැත්ත කදිමට පිළිඹිබු වේ‍. මෙම වැඩසටහනේ ජයග්‍රාහකයින් විසි දෙනා කුසපත් ඇදීම මගින් තෝරාගනු ලැබූවේ රාජ්‍ය පරිපාලන අමාත්‍යංශයේ නිලධාරීන්ගේ අධීක්ෂණය යටතේයි. ලයිෆ්බෝයි ෂැම්පූ නිෂ්පාදන පෙළ ජනතාව වෙත තව තවත් සමීප කරවීමට සමත්වූ මෙම ප්‍රවර්ධන වැඩසටහන පිළිබඳව අදහස් දක්වමින් ලයිෆ්බෝයි ෂැම්පූ හි,සන්නාම කලමනාකරු මිලින්ද වීරසිංහ මහතා මෙසේ පැවසීය. \"පසුගිය දශකය තුළ මෙරට වෙළඳ පොළ ශක්තිමත් ලෙස ජයගත් ලයිෆ්බෝයි ෂැම්පූ සන්නාමය, ශ්‍රී ලාංකේය පාරිභෝගිකයින්ගේ නොමඳ විශ්වාසය දිනා ගැනීමට සමත්වී තිබෙනවා. වෙළඳපොළේ ඉහළින්ම වැජඹීමට අපිට හැකිවුණේ එම ඉහළ පාරිභෝගික විශ්වාසය නිසා මෙවන් සාර්ථක ගමනක් පැමිණිමට ලයිෆ්බෝයි ෂැම්පූ වෙත අත දිගුකළ අපගේ ගෞරවණීය පාරිභෝගිකයින් ඇගයීමට මෙය සුදුසුම අවස්ථාව ලෙස අපි විශ්වාස කරනවා.\" ලයිෆ්බෝයි ෂැම්පූ HERBAL,HEALTH සහ ANTI - DANDRUFF යන නිෂ්පාදන තුනෙන් මෙරට පාරිභෝගිකයින් අතට පත් කිරීමට යුනිලීවර් ශ්‍රී ලංකා සමාගම කටයුතු කර තිබෙන අතර මෙම නිෂ්පාදන පෙළ හිසකෙස් නිරෝගීව තබා ගැනීම තුළින් ශක්තිමත් දිදුලන කෙස් කළඹක් ලබාදීම, ඉස්සොරි ඉවත් කිරීම යන ගුණාංගයන්ගෙන් පොහොසත්ය. \"ලයිෆ්බෝයි ෂැම්පූ ශ්‍රී ලංකාවේ ප්‍රමුඛතම ෂැම්පූ වෙළඳ නාම අතරින් එකක් වන අතර එය අපගේ පාරිභෝගිකයින් අතර ඉතාමත් ජනප්‍රිය වෙළඳ නාමයක් බවට පත්වී තිබෙනවාග එයට හේතුව වන්නේ මෙම නිෂ්පාදන පෙළ ඉතාමත්ම ගුණාත්මක තත්ත්වයෙන් යුතුව අතේ ඇති මුදලට සරිලන පරිදි පාරිභෝගිකයින් අතට පත්වීමයි. \" මෙම වෙළඳ නාමය තවත්දුරටත් වැඩිදියුණු කර අපගේ පාරිභෝගිකයින් අතට පත් කිරීම අපගේ එකම බලාපොරොත්තුව බව\" යුනිලීවර් ශ්‍රී ලංකා සමාගමේ කේෂල සත්කාර අංශ ප්‍රධානී වත්සලා අළුත්ගෙදර මහත්මිය පැවසුවාය. මේ අතරල මෙම ප්‍රවර්ධන වැඩසටහනේදී පුද්ගලික පරිගණකයක් දිනූ අම්බලන්තොටල නිශාන්ත කුමාර් ලියනාරච්චි මහතා සොම්නසින් යුතුව සිය ජයග්‍රහණය පිළිබඳව මෙසේ අදහස් දැක්වීය \"දිගු කාලයක සිට ලයිෆ්බෝයි ෂැම්පූ පාවිච්චි කරන කෙනෙක් විදිහට මෙම ජයග්‍රහණය පිළිබඳව මට තිබෙන්නේ හද පිරි සතුටක්.' තවත් ජයග්‍රාහිකාවක වූ ශ්‍රී ජයවර්ධන පුර විශ්ව විද්‍යාලයේ ශිෂ්‍යාවක වන සීපුකුලමල පනාවැව සීල පදිංචි දුෂානි මධුෂිකා මහත්මියද සිය ජයග්‍රහණය පිළිබඳව අදහස් දැක්වීය \"මම පරිගණකයක් දිනපු බව ආරංචි වුණේ ගන්නෝරුව නායකත්ව පුහුණු කඳවුරට සහභාගී වෙලා ඉන්න වෙලාවේයි. ඇත්තටම ඒ ආරංචියෙන් මම ගොඩක් සතුටු වුණා. මම ශ්‍රී ජයවර්ධන පුර විශ්ව විද්‍යාලයේ ශිෂ්‍යාවක්. මට ගෙදරදී පාවිච්චි කරන්න පරිගණකයක් තිබුණෙ නෑ. දකුණු කොරියාවේ සේවය කරන මගේ සැමියාට කතා කරන්න අවශ්‍ය වූ විට මම ස්කයිප් පාවිච්චි කළේ නගරයේ තිබෙන ඉන්ටර්නෙට් කැෆේ එකෙන්. ඉතින් මේ පරිගණකය සෑම අතින්ම මට ප්‍රයෝජනවත් වෙනවා.\"", "URL": "https://sinhala.adaderana.lk/news.php?nid=35293", "Category": null, "Parent URL": null}