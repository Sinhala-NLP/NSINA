{"Source": "Adaderana", "Timestamp": "August 28, 2015 05:19 pm", "Headline": " ඉදිකිරීම් ක්ෂේත්‍රය ජාත්‍යන්තරයට ගෙන යා යුතුයි    ", "News Content": "ඉදිකිරිම් ක්ෂේත්‍රයේ ශ්‍රී ලාංකිය දැනුම ජාත්‍යන්තරයට ගෙන යා යුතු බව ජනාධිපති මෛත්‍රිපාල සිරිසේන මහතා පවසයි.වර්තමාන ඉදිකිරිම් ක්ෂේත්‍රය තාක්ෂණික දැනුමින් පරිපූර්ණ වුවද එම තාක්ෂණය භාවිතයේදී ශ්‍රී ලාංකිය ජාතිය සතු ඓතිහාසික දැනුම එක්කළ ගත යුතු බව ජනාධිපතිවරයා පෙන්වා දෙයි.ලෝකයේ කිසිදු රටකට නොදෙවැනි ගෞරවණීය නාමයක් අතීත ශ්‍රී ලංකාවේ ඉදිකිරිම් ක්ෂේත්‍රයේ දක්නට ලැබුණු බව ජනාධිපතිවරයා කියා සිටියේය.ශ්‍රී ලංකා ජාතික ඉදිකිරිම් සංගමයේ 15 වන සංවත්සරයට සමගාමිව කොළඹ ජාත්‍යන්තර බණ්ඩාරනායක සම්මන්ත්‍රණ ශාලා පරිශ්‍රයේ අද පෙරවරුවේ පැවැති “ඉදිරිකිරිම් 2015 “ ප්‍රදර්ශනයට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පළ කර සිටියේය.වැඩිදුරටත් අදහස් දක්වමින් ජනාධිපතිවරයා කියා සිටියේ ඉදිකිරිම් ක්ෂේත්‍රය සම් බන්ධයෙන් ජාතික සැලැස්මක් සහ ප්‍රතිපත්තියක අවශ්‍යතාව පවතින බවයි.", "URL": "https://sinhala.adaderana.lk/news.php?nid=53522", "Category": null, "Parent URL": null}