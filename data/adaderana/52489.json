{"Source": "Adaderana", "Timestamp": "July 7, 2015 01:08 pm", "Headline": "වළගම්බා රජුගේ ඔටුන්න ලබාගැනීමට ගිය 9ට 450,000ක දඩයක් ", "News Content": "ගලේවෙල, බෙලියකන්ද ප්‍රදේශයේ පුද්ගලික ඉඩමක ගලක් කඩා වළගම්බා රජුගේ ඔටුන්න ලබාගැනීමට යැයි සිතා නිධානයක් ගැනීමට උත්සාහ කළ පුද්ගලයන් 9දෙනකුට එක් අයෙකුට රුපියල් 50,000 බැගින් දඩ මුදලක් ගෙවන ලෙස දඹුල්ල මහේස්ත්‍රාත් සංජිව රම්‍ය කුමාර මහතා අද නියෝග කර තිබේ.ගලේවෙල පොලිසිය සැකකරුවන් අත්අඩංගුවට ගෙන අධිකරණයට ඉදිරිපත් කළ අතර ඔවුහු වරද පිළිගත් බව අප වාර්තාකරු පැවසීය.මෙම කණ්ඩායම මේ ස්ථානයේම මීට පෙර අවස්ථා දෙකකදී නිධානය ලබාගන්නට උත්සාහ කොට අත්අඩංගුවට පත්වූවන් බවද පොලිසිය අධිකරණයට දන්වා තිබේ.", "URL": "https://sinhala.adaderana.lk/news.php?nid=52489", "Category": null, "Parent URL": null}