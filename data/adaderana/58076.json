{"Source": "Adaderana", "Timestamp": "March 11, 2016 09:04 am", "Headline": "නීතිවිරෝධී ආම්පන්න භාවිත කරමින් මසුන් මැරූ 21ක් කොටු", "News Content": "කල්පිටිය, සින්නපාඩු මුහුදේ තහනම් දැල්, ආම්පන්න භාවිත කරමින් මසුන් මැරීමේ නිරතව සිටි ධීවරයින් 21 දෙනෙකු අත්අඩංගුවට ගෙන තිබේ.කල්පිටිය නාවික හමුදාව සහ ධීවර පරීක්ෂක නිලධාරීන් විසින් ඔවුන් අත්අඩංගුවට ගෙන ඇති බව වාර්තා වෙයි.එහිදී අදාළ ධීවරයින් සතුව තිබී තහනම් දැල් ආම්පන්න සමඟ බෝට්ටු පහක් ද නාවික හමුදාව භාරයට ගෙන තිබේ.සැකකරුවන් කල්පිටිය ප්‍රදේශයේ පදිංචිකරුවන් වන අතර ඔවුන් ලබන 28 වන දින කල්පිටිය මහේස්ත්‍රාත් අධිකරණය වෙත ඉදිරිපත් වන ලෙස දන්වා ඇප මත මුදාහැර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=58076", "Category": null, "Parent URL": null}