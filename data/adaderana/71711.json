{"Source": "Adaderana", "Timestamp": "April 4, 2017 12:37 pm", "Headline": "කැබිනට් සංශෝධනයක් ගැන සාකච්ඡාවට ලක්වීම ඉතා හොඳ තත්ත්වයක්", "News Content": "රට තුළ පවතින ගැටළුකාරී තත්ත්වය හමුවේ කැබිනට් මණ්ඩල සංශෝධනයක් පිළිබද සාකච්ඡාවට ලක්වීම ඉතා හොඳ තත්ත්වයක් බව සමාජ සවිබල ගැන්වීම් සහ සුබසාධන අමාත්‍ය එස්.බි.දිසානායක මහතා පවසයි. කළුතර ප්‍රදේශයේ පැවති උත්සවයකින් අනතුරුව මාධ්‍යවේදීන් නැගු ප්‍රශ්නයකට පිළිතුරු දෙමින් අමාත්‍ය එස්.බි.දිසානායක මහතා මෙම අදහස් පළ කළේය. වර්තමානය වන විට සියලු පාර්ශව ශ්‍රී ලංකා නිදහස් පක්ෂය සමඟ එක්වෙමින් සිටින බව ද එස්.බි.දිසානායක අමාත්‍යවරයා මෙහිදි මාධ්‍යවේදීන් නැගු ප්‍රශ්නවලට පිළිතුරු දෙමින් සඳහන් කළේය.", "URL": "https://sinhala.adaderana.lk/news.php?nid=71711", "Category": null, "Parent URL": null}