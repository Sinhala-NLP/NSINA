{"Source": "Adaderana", "Timestamp": "December 30, 2015 07:14 pm", "Headline": "තාත්තා යන පැත්තට තමයි පුතා යන්නේ", "News Content": "අලුත් පක්ෂයක් පිහිටුවීමට සිය පියා මෙතෙක් තීරණය කර නැතැයිද තමන් මෙන්ම පියා ද තවමත් ශ්‍රී ලංකා නිදහස් පක්ෂයේ අය බවද පා.ම නාමල් රාජපක්ෂ මහතා කියයි.ප්‍රකාශයක් ලබාදීමට අද කොළඹ අපරාධ කොට්ඨාසයට පැමිණ ඉන් පිටවයද්දී මාධ්‍යවේදීන් නැඟූ ප්‍රශ්නවලට පිළිතුරු දෙමින් හෙතෙම මේ බව පැවසීය.නව පක්ෂයක් පියා විසින් පිහිටුවන්නේ නම් කරන්නේ කුමක්දැයි මාධ්‍යවේදීන් ඇසූවිට මන්ත්‍රීවරයා කියා සිටියේ “තාත්තා යන පැත්තට තමයි පුතා යන්නේ” යනුවෙනි.වත්මන් පාලනය යහපාලනය නොවන බවත්, ඇත්තේ දඩයම් පාලනයක් බවත්, ජනතාවගේ ප්‍රශ්න වෙනුවෙන් ශක්තිමත් විපක්ෂයක් ලෙස 2016 වසරේදී කැපවන බවත්, හෙතෙම කීවේය.නාමල් රාජපක්ෂ මහතා නමින් පෙනී සිටි අයෙකු, හිටපු ගුවන් හමුදාපතිවරයාට දුරකථනයෙන් බලපෑම් කිරීමේ සිද්ධියක් ගැන ප්‍රකාශයක් ලබාදීම සඳහා පැමිණෙන ලෙසට කළ දැනුම්දීමක් අනූව මන්ත්‍රීවරයා අද කොළඹ අපරාධ කොට්ඨාසය හමුවේ පෙනී සිටියේය.", "URL": "https://sinhala.adaderana.lk/news.php?nid=56046", "Category": null, "Parent URL": null}