{"Source": "Adaderana", "Timestamp": "November 22, 2017 11:57 am", "Headline": "අරයත් කාටවත් කිව්වේ නෑ ඔයත් කියන්න එපා! කියා 11 හැවිරිදි දරුවාට අතවර කර රු. 20ක් දීපු ටියුෂන් ගුරාට වෙච්ච දේ", "News Content": "දුර්වල ළමුන්ට විශේෂ අවධානය දෙන මුවාවෙන් අමතර කාලයක් පන්තියේ රඳවාගෙන ලිංගික අපයෝජනයට ලක්කල උපකාරක පන්ති ගුරුවරයකු අත්අඩංගුවට ගෙන බන්ධනාගාර ගත කර ඇත.රක්‍ෂිත බන්ධනාගාරගත කර ඇත්තේ එම්. නවුසාඩ් නමැති 37 හැවිරිදි විවාහකයෙකි.මොහු උපාධිධාරී ගුරුවරයකු ලෙස පෙනී සිටිමින් හපුගස්‌තලාව ප්‍රදේශයේ උපකාරක පංතියක්‌ පවත්වාගෙන යමින් ගණිතය හා ඉංග්‍රීසි උගන්වා තිබේ. මෙම පුද්ගලයා විසින් පවත්වාගෙන යන උපකාරක පංතියේ දරුවන් කීප දෙනෙකු මොහු වරින වර අපයොජනය කර ඇති බව වාර්තාවේ.පසුගිය දිනක 6 වැනි පංතියේ ඉගෙනුම ලබන අවුරුදු 11 ක පිරිමි දරුවකු මෙසේ අතවරයට ලක් කිරීමත් සමඟ සිද්ධිය අනාවරණය වී ඇත. මෙහු පන්තිය පැය 2 ක් පැවැත්විය යුතු වුවත් විනාඩි 15 ක්‌ පමණ කලින් පංතිය නවත්වා ළමුන් පිටත් කර හැර විෂයට දුර්වල යැයි කියා තබාගත් සිසුවකුට මෙසේ අතවර කර ඇත.අතරවරය කරන අතරතුර අසවල් ළමයටත් මම මෙහෙම කළා එයා කාටවත් කීවේ නෑ ඔයත් කාටවත් කියන්න එපා කියා අතරවරයට පත් සිසුවාට රුපියල් 20 ක්‌ ද දී ඇති බව සිසුවා පොලිසියට පවසා ඇත.ගම්පොල හපුගස්‌තලාව ප්‍රදේශයේ දිනෙන් දින පිරිමි දරුවන් අපචාරයට ලක්වීම වැඩි වෙමින් පවතින අතර මෙම උපකාරක පන්ති ගුරුවරයා මෙසේ වාර්තාවන 4 වැනි ළමා අපචාරයට සැකපිට අත්අඩංගුවට ගෙන ඇත.සැකකරු රක්‍ෂිත බන්ධනාගාරගත කරන ලෙස නාවලපිටිය මහෙස්‌ත්‍රාත් ශ්‍රිනිත් විඡේසේකර මහතා නියෝග කර ඇත.", "URL": "https://sinhala.adaderana.lk/news.php?nid=80361", "Category": null, "Parent URL": null}