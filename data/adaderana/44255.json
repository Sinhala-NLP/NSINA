{"Source": "Adaderana", "Timestamp": "June 27, 2014 09:31 am", "Headline": "ජාතික සමගිය වෙනුවෙන් පා ගමනක් හා අධිෂ්ඨාන පූජාවක්", "News Content": "ජාතික සමගිය වෙනුවෙන් පාගමනක් සහ අධිෂ්ඨාන පූජාවක් සංවිධානය කිරීමට ශ්‍රී ලංකා ආගමික සහජීවනය පිළිබඳ ජාතික එකමුතුව කටයුතු යොදා තිබේ. හෙට කොළඹ මහ නගර සභාව අසළ දවටගහ පල්ලිය අසළින් පාගමන ආරම්භ වීමට නියමිතය. පසුව නිදහස් චතුරස්‍රයේ දී ආගමික වතාවත් පවත්වා පහන් දල්වා ජාතික සමගිය වෙනුවෙන් අධිෂ්ඨාන පූජාවක් සිදුකරන බව අදාළ සංවිධානයේ කැඳවුම්කරු පුජ්‍ය ඌවතැන්නෙ සුමන හිමියන් ප්‍රකාශ කළේය. හෙට පස්වරු 04ට මේ සඳහා සහභාගි වන ලෙස ශ්‍රී ලංකා ආගමික සහජීවනය පිළිබඳ ජාතික එකමුතුව සියලු පාර්ශවයන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=44255", "Category": null, "Parent URL": null}