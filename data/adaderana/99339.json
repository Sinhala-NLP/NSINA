{"Source": "Adaderana", "Timestamp": "November 16, 2018 10:13 pm", "Headline": "පාර්ලිමේන්තුවේ ක්‍රියාකළ ආකාරය අනුමත කරන්නෙ නෑ", "News Content": "පාර්ලිමේන්තුව තුළ අද දිනයේ විශ්වාසභංගය සම්මත කර ගැනීමට ක්‍රියාකළ ආකාරය අනුමත නොකරන බව ජනාධිපති මෛත්‍රීපාල සිරිසේන මහතා සඳහන් කළ බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පවසයි. එක්සත් ජනතා නිදහස් සංධානයේ පාර්ලිමේන්තු මන්ත්‍රී කණ්ඩායමේ අද(16) රත්‍රීයේ පැවති සාච්ඡාවකින් අනතුරුව මේ බව සඳහන් කළේය. ඊයේ(15) ජනාධිපතිවරයා හා කථානායකවරයා සහ එක්සත් ජාතික පෙරමුණ නියෝජනය කරන පක්ෂ නායකයින අතර සිදුවූ හමුවේදී සකච්ඡා කළ ආකාරයට අද දිනයේ පාර්ලි‍මේන්තුව තුළ කිසිඳු ක්‍රියාවක් සිදු නොවුන බවට ජනාධිපතිවරයා පැවසු බව ලක්ෂ්මන් යාපා අබේවර්ධන මහතා මෙහිදී අනාවරණය කළේය. මේ අතර කවර හෝ හේතුවක් මත එක්සත් ජාතික පක්ෂ නායක රනිල් වික්‍රමසිංහ මහතා යළි අග්‍රාමත්‍ය ධුරයට පත් නොකරන බව ජනාධිපතිවරයා පොරොන්දු වූ බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99339", "Category": null, "Parent URL": null}