{"Source": "Adaderana", "Timestamp": "June 17, 2010 02:44 pm", "Headline": "වායු දූෂණය නවතන්න වහා පියවර ගත යුතුයි", "News Content": "මහනුවර නගරයේ වායු දූෂණය අවම කිරීමට අදාළ බලධාරීන් වහාම පියවර ගත යුතු බව පේරාදෙණිය විශ්ව විද්‍යාලයේ මහාචාර්ය ඕ. ඒ. ඉලේපෙරුම මහතා පවසයි. මහනුවර නගරයට පැමිණෙන රථවාහන අවම කිරීමට හා උස්බිම්වල ගොඩනැගිලි ඉදිකිරීම අවම කිරීම සඳහා පියවර ගත යුතු බව ඔහු සඳහන් කරයි. ලංකාවේ වැඩිම වායු දූෂණය ඇති නගරය ලෙස මහනුවර නගරය දැනටමත් ප්‍රකාශයට පත්වී බව හෙතෙම පෙන්වාදෙයි. මුහුදු සුළං හේතුවෙන් කොළඹ නගරයේ සිදුවන වායු දූෂණය ජනතාවට එතරම් බලපෑමක් නොකරන බව මහාචාර්ය ඕ. ඒ. ඉලේපෙරුම මහතා කියා සිටියි. එහෙත් මහනුවර නගරයේ වායු දූෂණය හේතුවෙන් පාසල් සිසුන් විශාල වශයෙන් ශ්වසනාබාධවලට ගොදුරුවන බවට අනාවරණය වී අති බව මහාචාර්යවරයා පෙන්වා දෙයි.", "URL": "https://sinhala.adaderana.lk/news.php?nid=9058", "Category": null, "Parent URL": null}