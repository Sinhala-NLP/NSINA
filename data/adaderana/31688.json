{"Source": "Adaderana", "Timestamp": "February 16, 2013 04:03 pm", "Headline": "මාන්ජුරියේ අනතුරින් 7ක් රෝහලේ", "News Content": "පාලවිය - කල්පිටිය මාර්ගයේ නාවක්කාඩුව, මාන්ජුරිය ප්‍රදේශයේදී සිදුවු අනතුරකින් පුද්ගලයින් 7 දෙනෙකු තුවාල ලබා රෝහල් ගත කර තිබේ. අද (16) දහවල් 12 පමණ මෙම අනතුර සිදුව ඇති බව සඳහන්ය. අනතුරින් වෑන් රථයේ ගමන් ගත් පුද්ගලයින් 7 දෙනෙකු ප්‍රතිකාර සඳහා පුත්තලම රෝහලට ඇතුළත් කර තිබේ. වෑන් රථයේ එක් රෝදයක හුළං බැසීම හේතුවෙන් රියදුරුට රථය පාලනය කරගත නොහැකිව අනතුර සිදුව ඇති බව සඳහන්ය. අනතුර සම්බන්ධයෙන් කල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31688", "Category": null, "Parent URL": null}