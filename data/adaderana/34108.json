{"Source": "Adaderana", "Timestamp": "May 15, 2013 12:21 pm", "Headline": "කළමනාකරු ගඟට පනියි", "News Content": "පුද්ගලයෙකු කැලණි ගඟට පැනීමෙන් සිය දිවි නසාගෙන තිබේ. මෙලෙස සිය දිවි නසාගෙන ඇත්තේ 40 වන වියේ පසුවූ ශෙහාන් නානායක්කාර නැමැති පෞද්ගලික ආයතනයක කළමනාකරු වශයෙන් සේවය කළ අයෙක් බව පොලීසිය පවසයි. අදාළ පුද්ගලයා කැලණිමුල්ලළ ගංගාතිලක විහාරස්ථානය ආසන්නයේදී ජීප් රථයෙන් බැස කැලණි ගඟ ආසන්නයේ මඳ වේලාවක් සිට ඇති අතර අනතුරුව ගඟට පැන ඇතැයි වාර්තා වේ. නාවික හමුදාව අදාළ පුද්ගලයාගේ මළ සිරුර සෙවීමේ කටයුතු ආරම්භ කර ඇත. වැල්ලම්පිටිය පොලීසිය සිද්ධිය සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=34108", "Category": null, "Parent URL": null}