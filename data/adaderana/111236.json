{"Source": "Adaderana", "Timestamp": "June 3, 2019 11:47 am", "Headline": "සිමෝනා හේලප් තම ස්ථානය තහවුරු කර ගනී", "News Content": "ප්‍රංශ විවෘත ටෙනිස් තරගාවලියේ කාන්තා කේවල අංශයේ අවසන් 16 දෙනාගේ වටයේ තම ස්ථානය තහවුරු කර ගැනීමට රුමේනියාවේ සිමෝනා හේලප් සමත් විය. ඒ යුක්රේනයේ ලෙසියා ටිරෙන්කෝ පරාජය කරමින්. තරගයේ පළමු වටයේ දීම හේලප් ලකුණු 6 ට 2 ක් ලෙස තරගයේ පෙරමුණ හිමි කර ගත්තේය. දෙවන වටයේ දී ද හේලප් ලකුනු 6 ට 1 ක් ලෙස තරගයේ ජය හිමි කර ගත්තේය. ඒ අනුව වට 2 ට 0 ක් ලෙස ජය ගත් හේල්ප් ප්‍රංශ විවෘත ටෙනිස් තරගාවලියේ කාන්තා කේවල අංශයේ අවසන් 16 දෙනාගේ වටයේ තම ස්ථානය තහවුරු කළේය. හේපල් එම වටයේ දී තරග වදින්නේ පෝලන්තයේ ඉගා ස්වස්තික් සමගයි.", "URL": "https://sinhala.adaderana.lk/news.php?nid=111236", "Category": null, "Parent URL": null}