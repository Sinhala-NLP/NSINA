{"Source": "Adaderana", "Timestamp": "June 21, 2011 03:55 pm", "Headline": "ඩෙංගු ප්‍රතිකාර ගැන වෛද්‍යවරුන්ට විශේෂ පුහුණුවක්", "News Content": "ඩෙංගු රෝගය සඳහා ප්‍රතිකාර කිරීම පිළිබඳ මෙරට ප්‍රධාන රෝහල්වල ළමා රෝග හා ස්නායු ශල්‍ය වෛද්‍යවරුන්ට විශේෂ පුහුණුවක් ලබාදීමට සෞඛ්‍ය අමාත්‍යාංශය පියවර ගෙන තිබේ. මෙම පුහුණු කිරීම් සඳහා තායිලන්තයේ සිට විශේෂඥයින් පිරිසක් පැමිණ සිටින බව එම අමාත්‍යාංශය පවසයි. මෙම වැඩපිළිවෙළ සඳහා ලෝක සෞඛ්‍ය සංවිධානයේ සහය හිමිවී ඇති බව අමාත්‍යාංශය සඳහන් කරයි. මෙරටට පැමිණ සිටින තායිලන්ත විශේෂඥයින් අද(21) දිනයේ දී කොළඹ රිජ්වේ ආර්යා ළමා රෝහලේ වෛද්‍යවරුන් වෙනුවෙන් අදාළ පුහුණු සැසි පැවැත්වූ බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=16917", "Category": null, "Parent URL": null}