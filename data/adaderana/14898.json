{"Source": "Adaderana", "Timestamp": "March 17, 2011 11:05 am", "Headline": "ආණ්ඩුවට එක්වීමේ අදහසක් නෑ -රවී", "News Content": "තමා ආණ්ඩුවට එක්වීමට සූදානම් වන බවට පැතිර යන ප්‍රචාරයන්හි කිසිදු සත්‍යතාවක් නොමැති බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. ඇතැම් මාධ්‍ය මැතිවරණය ඉලක්ක කර ගනිමින් මෙවැනි ප්‍රචාරයන්හි නිරත වන බව ඔහු සඳහන් කරයි. අවශ්‍ය වන්නේ රට තුළ සාධාරණීයකරණයක් ඇතිකිරීම බවත්, එක්සත් ජාතික පක්ෂයට එය ඉටුකළ හැකි බවත් හෙතෙම අවධාරණය කරයි. එක්සත් ජාතික පාක්ෂිකයන් ලෙස රට බේරාගැනීම සඳහා එකමුතුව මෙම මැතිවරණයේදී ආණ්ඩුවට එරෙහිව හොඳ පිළිතුරක් ලබාදෙන ලෙස ද කරුණානායක මහතා පෙන්වාදෙයි. මෙවැනි අසත්‍ය ප්‍රචාර සිදු කිරීම තමා තරයේ හෙළා දකින බව හෙතෙම පවසයි.", "URL": "https://sinhala.adaderana.lk/news.php?nid=14898", "Category": null, "Parent URL": null}