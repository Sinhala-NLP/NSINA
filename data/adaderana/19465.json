{"Source": "Adaderana", "Timestamp": "October 20, 2011 09:07 am", "Headline": "හොර දුම්වැටි තොගයක් ගෙන ආ පුද්ගලයෙක් කටුනායක දී කොටුවෙයි", "News Content": "නීතී විරෝධී දුම්වැටි තොගයක් මෙරටට ගෙන ආ පුද්ගලයෙකු කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ. අද(20) අලුයම 4 .30 ට පමණ සජාහි සිට පැමිණි මගියෙකු සතුව තිබී මෙම දුම්වැටි තොගය සොයා ගත් බව ගුවන් තොටුපළ රේගුව ප්‍රකාශ කරයි. එම පුද්ගලයා සතුව තිබී දුම්වැටි 31, 600ක ප්‍රමාණයක් සොයා ගෙන ඇති අතර එහි වටිනාකම රුපියල් ලක්ෂ 6 ට අධික බව වාර්තා වේ. අත්අඩංගුවට ගත් පුද්ගලයා කැකිරාව ප්‍රදේශයේ ගුරුවරයෙකු බව සඳහන්ය.", "URL": "https://sinhala.adaderana.lk/news.php?nid=19465", "Category": null, "Parent URL": null}