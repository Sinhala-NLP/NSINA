{"Source": "Adaderana", "Timestamp": "May 10, 2018 11:53 am", "Headline": "සුනඛයින් නිසා පීඩා විඳින බණ්ඩාරවෙල නගරයේ ජනතාව", "News Content": "දිනකට විශාල පිරිසක් ගැවසෙන සංචාරක නගරයක් වන බණ්ඩාරවෙල ප්‍රධාන බස් නැවතුම් පොළ මෙන්ම, මහ වීදිය යන ස්ථානවල මේ දිනවල සුනඛයින් රංචු පිටින් දක්නට ලැබෙන බව අද දෙරණ වාර්තාකරු පැවසීය. මේ හේතුව නිසා පාසල් ළමුන් සහ පිට පළාත්වලින් පැමිණෙන ජනතාව විශාල වශයෙන් අපහසුතාවය පත්වන බව වාර්තා වේ. මාර්ගය හරහා සුනඛයින් එහා මෙහා ගමන් කිරීම නිසා මාර්ගයේ ගමන් ගන්නා රථ වාහනවලටද සුනඛයින් නිසා බාදා පැමිණෙන බවත් ඔහු පැවසීය. සුනඛයින් වන්දිකරණය කර තිබුණත් සුනඛයින්ගේ වර්ධනය ඉහළ ගොස් තිබෙන අතර ගම්බද ප්‍රදේශවල ඉපදෙන සුනඛ පැටවුන් නගරයට ගෙනත් දැමීම හේතුවෙන් නගරය තුළ මෙසේ සුනඛ ගහණය වැඩිවී තිබේ. සුනඛයින් අල්ලා ඈතට ගෙනගොස් දැමුවද ටික දිනකින් නැවතත් එම ප්‍රදේශයටම පැමිණෙන බව නගර සභා නිලධාරීන්ද පවසයි. කෙසේ වෙතත් එම ප්‍රදේශයේ ජනතාව පවසන්නේ කෙසේ හෝ මෙම උවදුර නගරයෙන් ඉවත්කර දෙන ලෙසයි.", "URL": "https://sinhala.adaderana.lk/news.php?nid=88841", "Category": null, "Parent URL": null}