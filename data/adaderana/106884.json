{"Source": "Adaderana", "Timestamp": "March 28, 2019 11:33 am", "Headline": "මාතලේට ලක්ෂ 21ක ජල ව්‍යාපෘතියක්", "News Content": "රුපියල් ලක්ෂ 21,330ක වියදමින් මාතලේ දිස්ත්‍රික්කයේ පිරිසිදු පානීය ජලය ලබාදීමේ ජලනල ස්ථාපනයෙහි වැඩ ආරම්භ කිරීම අභ්‍යන්තර හා ස්වදේශ කටයුතු සහ පළාත් සභා හා පළාත් පාලන අමාත්‍ය වජිර අබේවර්ධන මහතාගේ ප්‍රධානත්වයෙන් පසුගියදා සිදු කෙරුණි. “පුරනැගුම” ව්‍යාපෘතිය සහ ජල සම්පාදන හා ජලාපවාහන මණ්ඩලය ඒකාබද්ධව, අභ්‍යන්තර හා ස්වදේශ කටයුතු සහ පළාත් සභා හා පළාත් පාලන අමාත්‍යංශයේ මූල්‍ය ප්‍රතිපාදන මත, මාතලේ දිස්ත්‍රික්කයේ රුපියල් ලක්ෂ් 21,330ක වියදමින් පිරිසිදු පානීය ජලය ලබාදීමේ ජලනල ස්ථාපනයෙහි වැඩ ආරම්භ කිරීම මෙසේ ආරම්භ වී ඇත. මෙම ව්‍යාපෘතිය මඟින් ග්‍රාමීය පවුල් 10,502ක් සඳහා ප්‍රතිලාභ හිමි වන අතර ජලනල ස්ථාපනය කිරීමේ මුළු දුර කිලෝමීටර් 525ක්ය. ජනාධිපති මෛත්‍රීපාල සිරිසේන මහතාගේ උපදෙස් මත අග්‍රාමාත්‍ය රනිල් වික්‍රමසිංහ මහතාගේ මගපෙන්වීම යටතේ මෙම සංවර්ධන ව්‍යාපෘතිය ක්‍රියාත්මක කෙරෙයි.", "URL": "https://sinhala.adaderana.lk/news.php?nid=106884", "Category": null, "Parent URL": null}