{"Source": "Adaderana", "Timestamp": "September 19, 2015 11:40 am", "Headline": "කොස්ගොඩ මුහුදේ අතුරුදහන් වු දරුවාගේ සිරුර හමුවෙයි ", "News Content": "කොස්ගොඩ, මහපැලෑන මුහුදු තීරයේදී ගිළී අතුරුදන්වූ දෙහැවිරිදි දරුවාගේ මළ සිරුර සොයාගෙන තිබේ.අද පෙරවරු 08.30 ට පමණ මහපැලෑන මුහුදු තීරයට ගොඩගසා තිබියදී එම දරුවාගේ මළ සිරුර සොයාගත් බව පොලිසිය සඳහන් කළේය.පසුගිය බ්‍රහස්පතින්දා රාත්‍රියේදී අදාළ දරුවාගේ පියා විසින් එම දරුවා සහ ඔහුගේ බිරිඳ මුහුදට තල්ලු කර දමා තිබේ.මුහුදට වැටුණු කාන්තාව ගොඩට පිහිනාවිත් දිවි බේරාගෙන ඇති අතර එහිදී දරුවා අතුරුදන්ව තිබුණි.සිද්ධියට සම්බන්ධ සැකකරු කොස්ගොඩ පොලිසිය විසින් කයිකාවල ප්‍රදේශයේදී ඊයේ අත්අඩංගුවට ගෙන තිබුණි. කෙසේ වෙතත් සැකකරුගේ මෙම ක්‍රියාවට හේතුව ඔහුගේ අනියම් සබඳතාවක් විය හැකි බවට කරුණු අනාවරණය වී තිබේ.", "URL": "https://sinhala.adaderana.lk/news.php?nid=53953", "Category": null, "Parent URL": null}