{"Source": "Adaderana", "Timestamp": "September 28, 2011 08:13 am", "Headline": "මැතිවරණයට අදාළ සිදුවීම් 58 ක්", "News Content": "එළඹෙන පළාත් පාලන ඡන්ද වීමසීමට අදාළ අපේක්ෂකයින් විසින් රජ්‍ය දේපළ අයතා ලෙස පරිහරණය කිරීමේ අඩුවක් දක්නට නොමැති බව පැෆ්රල් සංවිධානය පවසයි. ඒ සම්බන්ධයෙන් ලැබෙන පැමිණිලිවල ද ඉහළ යාමක් පවතින බවත්, ඒ සම්බන්ධ පැමිණිලි 14 ක් ලැබී ඇති බවත් අද දෙරණ වෙත අදහස් දක්වමින් එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසුවේය. පහරදීමේ සිද්ධි 07 ක්, තර්ජනය කිරීම් සහ බියවැද්දීමේ සිද්ධි 06 ක් ඇතුළුව මැතිවරණය සම්බන්ධ සිදුවීම් 58 ක් පැෆ්රල් සංවිධානයට වාර්තා වී ඇති බව ද ඒ මහතා සඳහන් කළේය. තර්ජනය කිරීම් සහ බියවැද්දීමේ සිද්ධි 06 ම කොළොන්නාව මැතිවරණ බල ප්‍රදේශය ආශ්‍රිතව වාර්තා වී ඇති බව ද ඔහු පෙන්වාදුන්නේය. කොටිකාවත්ත ප්‍රදේශයෙන් සිද්ධීන් 02 ක් සහ කොළොන්නාව බල ප්‍රදේශයෙන් එක් සිද්ධියකුත් ඇතුළුව වෙඩි තැබීමේ සිද්ධීන් 03 ත් වාර්තා වී ඇති බව ද හෙතෙම ප්‍රකාශ කළේය. මේ අතර නීතී විරෝධී ප්‍රචාරක කටයුතු ද අඛණ්ඩව සිදුවන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා කියා සිටියේය.", "URL": "https://sinhala.adaderana.lk/news.php?nid=19006", "Category": null, "Parent URL": null}