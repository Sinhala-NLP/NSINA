{"Source": "Adaderana", "Timestamp": "December 23, 2016 01:28 pm", "Headline": " විදේශීය මත්පැන් සමග 1ක් මාට්ටු", "News Content": "තීරු බදු රහිතව මෙරටට ගෙන්වන ලද විදේශීය මත්පැන් තොගයක් සමග පුද්ගලයෙකු නාරාහේන්පිට, ජාවත්ත පාර ප්‍රදේශයේදී අත්අඩංගුවට ගෙන තිබේ.මුදල් අමාත්‍යංශයේ නීති විරෝධී මත්පැන් වැටලීම් ඒකකයට අනුයුක්ත පොලිස් විශේෂ කාර්යය බලකා නිලධාරීන් විසින් සිදු කළ වැටලීමකදී මෝටර් රථයකින් එම මත්පැන් තොගය ප්‍රවාහනය කරමින් සිටි සැකකරු අත්අඩංගුවට ගෙන ඇති බව සඳහන්ය.එහිදී අදාළ මෝටර් රථයේ තිබී විදේශීය මත්පැන් බෝතල් 108ක් පොලිස් විශේෂ කාර්යය බලකාය බාරයට ගෙන තිබේ.එම මත්පැන් තොගයේ වටිනාකම ලක්ෂ 10ක් පමණ වන බව සඳහන්ය.අත්අඩංගුවට ගත් සැකකරු වැඩිදුර විමර්ශන සඳහා සුරාබදු දෙපාර්තමේන්තුව වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67285", "Category": null, "Parent URL": null}