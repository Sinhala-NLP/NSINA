{"Source": "Adaderana", "Timestamp": "February 2, 2010 08:13 am", "Headline": "ධුර කාලය ගැන ශ්‍රේෂ්ඨාධිකරණ මතය අද", "News Content": "ජනාධිපති මහින්ද රාජපක්ෂ මහතාගේ දෙවනධුර කාලය ආරම්භ වන හා අවසාන වන දිනය පිළිබඳව ශ්‍රේෂ්ඨාධිකරණයේ මතය අද දින ප්‍රකාශ කිරීමට නියමිතය. දෙවනධුර කාලය සම්බන්ධයෙන් ශ්‍රේෂ්ඨාධිකර‍ණයේ මතය විමසමින් ජනාධිපතිවරයා ඉදිරිපත් කර තිබූ ප්‍රශ්නය ඊයේ ශ්‍රේෂ්ඨිකරණයේ සප්ත පුද්ගල විනිසුරු මඩුල්ලක් විසින් විභාගයට ගනු ලැබීය. ඒ අනුව ඒ පිළිබඳ තීන්දුව පැය 24 කින් ප්‍රකාශයට පත් කරන බව එම විනිසුරු මඩුල්ල ඊයේ තීරණය කර තිබේ. අග විනිසුරු අශෝක ද සිල්වා ප්‍රමුඛ සප්ත පුද්ගල විනිසුරු මඩුල්ලක් විසින් මෙම විභාග කිරීම සිදු කරනු ලැබිණි.", "URL": "https://sinhala.adaderana.lk/news.php?nid=6410", "Category": null, "Parent URL": null}