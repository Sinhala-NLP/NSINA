{"Source": "Adaderana", "Timestamp": "April 2, 2012 04:34 pm", "Headline": "ඉන්දියාවේ පුහුණුව ලැබූ ත්‍රස්තවාදීන් ගැන කියූ පුවත බොරුවක්", "News Content": "ඉන්දියාවේ ස්ථාන කිහිපයක පුහුණුව ලැබූ ත්‍රස්තවාදීන් පිරිසක් ශ්‍රී ලංකාවට පැමිණ ඇති බව මෙරට මාධ්‍ය සිදුකර ඇති අනාවරණය සම්බන්ධයෙන් ඉන්දීය රජයේ අවධානය යොමුවී තිබේ. එම ප්‍රවෘත්තිය සම්පූර්ණයෙන් අසත්‍යයක් බව ශ්‍රී ලංකාවේ ඉන්දීය මහකොමසාරිස් කාර්යාලය නිවේදනයක් නිකුත් කරමින් සඳහන් ක‍රයි. ශ්‍රී ලංකාවේ සහ ඉන්දියාවේ අදාළ ආයතන මේ සම්බන්ධයෙන් විමසීම් සිදුකර ඇතත් එවැනි තොරතුරක් ඉන්දීය රජය වෙත ලැබී නොමැති බව අදාළ නිවේදනයේ දැක්වෙයි. කෙසේවුව ද පසුගිය දා ඊ.පී.ඩී.පී සංවිධානයේ සාමාජිකයෙකුගේ ඝාතනය සමබන්ධයෙන් ද අදාළ පිරිසගේ සහයක් පැවති බවට තොරතුරු වාර්තා වී ඇති බව මාධ්‍ය ඔස්සේ අනාවරණය කර තිබුණි.", "URL": "https://sinhala.adaderana.lk/news.php?nid=23238", "Category": null, "Parent URL": null}