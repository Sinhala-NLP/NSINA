{"Source": "Adaderana", "Timestamp": "July 5, 2013 01:09 pm", "Headline": "හිංසාකාරීව ගවයින් ප්‍රවාහනය කර හසුවෙයි", "News Content": "බලපත්‍ර රහිතව හිංසාකාරී අයුරින් ගවයින් රැගෙන යමින් සිටි පුද්ගලයෙකු පොලිස් විශේෂ කාර්යය බලකා කලවංචිකුඩි කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. වෙල්ලාවලි, කූලාවාඩි ප්‍රදේශයේ දී සැකකරු අත්අඩංගුවට ගත් බව විශේෂ කාර්යය බලකාය සඳහන් කරයි. එහිදි එලගවයින් සිව් දෙනෙකු විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා වෙල්ලාවලි පොලිස් ස්ථානය වෙත භාරදුන් බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=35506", "Category": null, "Parent URL": null}