{"Source": "Adaderana", "Timestamp": "August 27, 2016 04:01 pm", "Headline": "  පාද යාත්‍රා ගියේ බලමණ්ඩලයෙන් අහලද?", "News Content": "ඒකාබද්ධ විපක්ෂය නියෝජනය කරන ශ්‍රීලනිප මන්ත්‍රීන් පසුගියදා පාදයාත්‍රාවට ගියේ බලමණ්ඩලයෙන් විමසාදැයි බස්නාහිර පළාත් කෘෂිකර්ම, ඉඩම්, පරිවාස හා ළමාරක්ෂක සේවා, කාන්තා කටයුතු සහ සභා කටයුතු පිළිබඳ අමාත්‍ය ගාමිණි තිලකසිරි මහතා ප්‍රශ්නකරයි.සිය නිවසේදී අද මාධ්‍ය හමුවක් පවත්වමින් ඒ මහතා මේ බව කියා සිටියේ ඒකාබද්ධ විපක්ෂය නියෝජනය කරන ශ්‍රීලනිප මන්ත්‍රීන් කුරුණෑගල සමුළුවට සහභාගිවිය යුතුද? නැතිද? යන්න තීරණය කිරීම සඳහා බලමණ්ඩලයේ අදහස් විමසන ලෙසට හිටපු ජනාධිපතිවරයා විසින් කර ඇතැයි කියන ප්‍රකාශයකට ප්‍රතිචාර වශයෙනි.මෙතුවක් කලකට බලමණ්ඩලයෙන් විමසා තීරණ ගත්තේදැයි විමසා සිටි ඒ මහතා ඉදිරි මැතිවරණයකදී ශ්‍රීලනිපය තරඟ කරන්නේ අත ලකුණින් බවද අවධාරණය කළේය.2020 වන තුරු මෙම රජය පවත්වාගෙන යාමට සහය දෙන බවත්, ජනපති මෛත්‍රිපාල සිරිසේන මහතාගේ නායකත්වය පිළිගන්නා බවත්, මහින්ද රාජපක්ෂ හිටපු ජනපති බලයට පත්ව එජාපයේ මන්ත්‍රීන් 17ක් ගනිමින් ශ්‍රීලනිපයේ ප්‍රබල ආසන සංවිධායකයින් ඉවත් කර පක්ෂයට දැඩි හානියක් කළ බවද ගාමිණි තිලකසිරි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=63498", "Category": null, "Parent URL": null}