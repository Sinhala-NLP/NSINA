{"Source": "Adaderana", "Timestamp": "March 27, 2018 04:38 pm", "Headline": "පුහුණු වීමක් අතර තුර සිවිල් ආරක්ෂක නිලධාරියෙක් මරුට", "News Content": "කල්පිටිය සිවිල් ආරක්ෂක කඳවු‍රේ පුහුණු කටයුතුවල නිරත වෙමින් සිටි සිවිල් ආරක්ෂක උප නියාමකවරයෙකු හදිසියේ ඇතිවූ රෝගා බාධයකින් රෝහල් ගත කිරීමෙන් අනතුරුව මිය ගොස් ඇත. මිය ගොස් ඇත්තේ නාරම්පනාව - මොනරාගල පදිංචිව සිටි සිවිල් ආරක්ෂක උප නියාමකයෙකු වන (59494) රණහාමි බණ්ඩාරලාගේ ගුණපාල නැමති 41 හැවිරිදි පුද්ගලයෙකි. මිය ගොස් ඇති අය කල්පිටිය - කන්දකුලියේ පිහිටි සිවිල් ආරක්ෂක පුහුණු කඳවුරේ පුහුණුවීම් කරන අතර තුර ඇති වූ අසනීප තත්ත්වයකින් කල්පිටිය දිසා රෝහලට ඇතුළත් කර ඇත. රෝහල් ගත කරන විටත් මෙම පුද්ගලයා මිය ගොස් සිටි බව අනාවරණය වී තිබේ. පශ්චාත් මරණ පරීක්ෂණය සඳහා මෘත ශරීරය පුත්තලම මූලික රෝහලට යැවීමට කල්පිටිය දිසා රෝහලේ වෛද්‍යවරුන් කටයුතු කර ඇත. පශ්චාත් මරණ පරීක්ෂණය පැවැත්වීමට නියමිතව ඇත. කල්පිටිය පොලීසිය සිදුවීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86454", "Category": null, "Parent URL": null}