{"Source": "Adaderana", "Timestamp": "February 14, 2011 04:38 pm", "Headline": "පදික වේදිකාවේ වාහන නතර කළොත් දැඩි දඬුවම්", "News Content": "පදික වේදිකාව තුළ වාහන නතර කරන්නන්ට එරෙහිව ඉදිරියේ දී දැඩි දඬුවම් පමුණුවන බව කොළඹ රථවාහන කොට්ඨාසය පවසයි. රියදුරන්ගේ මෙවැනි නොසැලිකිලිමත් ක්‍රියා හේතුවෙන් රිය අනතුරු ඉහළ ගොස් ඇති බව පොලිස් රථවාහන කටයුතු භාර පොලිස් අධිකාරි චූලා ද සිල්වා මහතා සඳහන් කළේය. මේ හේතුවෙන් පදික වේදිකාව තුළ වාහන නතර කරන්නන්ට එරෙහිව මින් ඉදිරියට දැඩි ක්‍රියාමාර්ග ගන්නා බවත් රියදුරන් මේ සම්බන්ධයෙන් දැඩි අවධානයක් යොමු කළ යුතු බවත් ඔහු කියා සිටියේය. මීට අමතරව පදිකයින් සෑම විටම පදික මාරුව භාවිතා කිරීමට වග බලා ගත යුතු බව චූලා ද සිල්වා මහතා ප්‍රකාශ කළේය. පදිකයින්ගේ නොසැකිලිමත්භාවය ද රිය අනතුරු ඉහළ යාමට හේතු වී ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14212", "Category": null, "Parent URL": null}