{"Source": "Adaderana", "Timestamp": "February 26, 2019 10:44 pm", "Headline": "31 වැනි කැළණි හටනේ පළමු දිනය අදයි", "News Content": "කැළණි හටන නමින් විරුදාවලිය ලද කැළණිය ගුරුකුල විද්‍යාලය හා කැළණිය ශ්‍රී ධර්මාලෝක මධ්‍ය මහ විද්‍යාලය අතර පැවැත්වෙන මහා ක්‍රිකට් තරඟය මෙවර 31 වැනි වතාවට කොළඹ ආර් ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී අද ආරම්භ වුණි. එහිදී තරඟයේ කාසියේ වාසිය දිනූ ගුරුකුල විද්‍යාලය පළමුව පන්දුවට පහරදීමට ධර්මාලෝක විද්‍යාලයට ආරාධනා කළේය. ඒ අනුව ධර්මාලෝක විද්‍යාලය සිය පළමු ඉනිමට සියලු දෙනා දැවී රැස්කළ ලකුණු සංඛ්‍යාව 118කි. අනතුරුව සිය පළමු ඉනිම වෙනුවෙන් පන්ඳුවට පහරදීමට පිටියට පිවිසි ගුරුකුල විද්‍යාලය අද දිනය නිමාවන විට කඩුලු දෙකක් දැවී ලකුණු 147 ක් රැස්කරගෙන සිටියේය. තරඟයේ දෙවන දිනය හෙටයි. මේ අතර දෙවිදුහල් අතර පැවැත්වෙන වාර්ෂික එක්දින තරඟය එළඹෙන ඉරිදා කොළඹ ආර් ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතයි.", "URL": "https://sinhala.adaderana.lk/news.php?nid=105100", "Category": null, "Parent URL": null}