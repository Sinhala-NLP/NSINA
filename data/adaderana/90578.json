{"Source": "Adaderana", "Timestamp": "June 8, 2018 02:37 pm", "Headline": "වතු පරිපාලනයට එරෙහිව නොර්වුඩ් ස්ටොක්හොම් වතුයායේ කම්කරුවන් විරෝධතාවයක", "News Content": "හොරණ වැවිලි සමාගම යටතේ පාලනය වන නොර්වුඩ් ස්ටොක්හොම් වතුයායේ වතු කම්කරුවන් පිරිසක් වතු පරිපාලනයට එරෙහිව අද (08) උදැසන එම වතු යායේ තේ කර්මාන්ත ශාලාව ඉදිරිපිට විරෝධතා ව්‍යාපාරයක නිරතව සිටියේය. එම වතුයායේ වතු අධිකාරිවරයා විසින් තම වතු යාය නිසි ලෙස නඩත්තු නොකරමින් කැලැ බවට පත් විමට ඉඩ හැර වතු කම්කරුවනගේ ගැටළුවලට සවන් නොදි වතු යාය තුල ඒකාධිකාරි පාලනයක් පවත්වාගෙන යන බව පවසමින් වතු කම්කරුවන් වැඩ වර්ජනය කැමින් උද්ඝෝෂණයක නියැලි සිටියේය. තම වතු යායේ තේ ගස්වලට වඩා වල් පැළැටි බිහි වී ඇති බවත් ඒ තුලින් විසකුරු සර්පයන් ඇතුළු වන සතුන්ගෙන් තමුන්ට දැඩි පිඩාවක් සිදු වි ඇති බව උද්ඝෝෂණයේ නියැලි වතු කම්කරුවන් පැවසීය. තම වතු යාය පවතින තත්ත්වය හමුවේ වැසි බර කාලගුණයද නොතකා දිනක වැටුපට අමු තේ දළු කිලෝ 18 ක් නෙලන ලෙසද වැතු අධිකාරිවරයා විසින් නියෝග කිරිම හමුවේ තමන් ගැටළු රැසකය මැදි වි සිටින බව උද්ඝෝෂණයේ නියැලි වතු කම්කරුවන් ප්‍රකාශ කළේය. පවතින ගැටළු සම්බන්ධයෙන් සාකච්ඡා කිරිමට තම වතු යායේ වතු අධිකාරිවරයා කිසිවෙකුටත් අවස්ථාවක් ලබා නොදෙන බවත් එවන් වතු අධිකාරිවරයෙක් තම වතුයායට අවශ්‍ය නොවන බව උද්ඝෝෂනයේ නියැලි වතු කම්කරුවන් ප්‍රකාශ කළේය. තේ කර්මාන්ත ශාලාව ඉදිරිපිට උද්ඝෝණය කල වතු කම්කරුවන් නොර්වුඩ් සාම්මලේ ප්‍රධාන මාර්ගය තේ කර්මාන්ත ශාලාව අසලින් හරස් කර උද්ඝෝෂණය සිදු කිරිම හේතුවෙන් එම මාර්ගය රථ වාහන ගමනා ගමනයටද දැඩි බාධා පැමිණ තිබිණි. එම වතුයායේ සේවය කරන වතු කම්කරුවන්ට පැන නැගි ඇති ගැටළු සම්බන්ධයෙන් එම වතුයායේ වතු අධිකාරිවරයාගෙන් කරුණු විමසිමට අප අවස්ථා කිහිපයකදි උත්සහ කලත් එය ව්‍යාප්ත විය.", "URL": "https://sinhala.adaderana.lk/news.php?nid=90578", "Category": null, "Parent URL": null}