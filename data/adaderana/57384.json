{"Source": "Adaderana", "Timestamp": "February 19, 2016 03:28 pm", "Headline": "රෙජිනෝල්ඩ් කුරේ  ධූරයේ වැඩ භාරගනී", "News Content": "උතුරු පළාත් නව ආණ්ඩුකාරවරයා ලෙස පත් වූ රෙජිනෝල්ඩ් කුරේ මහතා සිය ධූරයේ වැඩභාරගෙන තිබේ.අද(19) උදෑසන යාපනයේ පිහිටි ආණ්ඩුකාර කාර්යාලයේදී ඒ මහතා වැඩභාරගත් බව අද දෙරණ වාර්තාකරු සඳහන් කළේය.වැඩ භාරගැනීමෙන් අනතුරුව අදහස් දක්වමින් රෙජිනෝල්ඩ් කුරේ මහතා කියා සිටියේ උතුරු පළාත් ප්‍රධාන අමාත්‍යවරයාගේ සහ පළාත් සභා නියෝජතයින් සමඟ සහයෝගයෙන් කටයුතු කර පළාතේ ජනතාවගේ ගැටළු විසදීමට පියවර ගන්නා බවයි.එමෙන්ම උතුරු පළාත තුළ සංහිදියාව ඇති කිරිමට තමන් මැදිහත්වී කටයුතු කරන බව රෙජිනෝල්ඩ් කුරේ මහතා සඳහන් කර තිබේ.", "URL": "https://sinhala.adaderana.lk/news.php?nid=57384", "Category": null, "Parent URL": null}