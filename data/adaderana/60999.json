{"Source": "Adaderana", "Timestamp": "June 12, 2016 07:50 am", "Headline": " ශ්‍රී ලාංකිකයින් 40ක් අතරමං", "News Content": "ශ්‍රී ලාංකික සරණාගතයින් 40 දෙනෙකු ඉන්දුනීසියාවේ අචේ ප්‍රාන්තයේ අතරමංව සිටින බව වාර්තා වේ. එම පිරිස ගමන් කළ යාත්‍රාවක කාර්මික දෝෂයක් හේතුවෙන් ඔවුන් අතරමංව සිටි බව ඉන්දුනීසියානු වාර්තා පවසයි.අදාළ පිරිස නීති විරෝධී ලෙස ඔස්ට්‍රේලියාව බලා යාමට සූදානම්ව සිටි බව ලෝක්නා දිස්ත්‍රීක් හමුදා ප්‍රධානී මේජර් දරුල් අමීන් ප්‍රකාශ කර තිබේ.ටි.එන්. 1- එෆ්.වී - 00455.09 යන අංකය දරණ අනතුරට ලක් වූ යාත්‍රාව දිගින් මීටර් 17ක් සහ මීටර් පහක් පළලින් යුතු බව එම හමුදා ප්‍රධානියා සඳහන් කර ඇත.ඔවුන්ගේ සෞඛ්‍ය තත්ත්වය යහපත් තත්ත්වයේ පවතින බව වාර්තා වන අතර සරණාගතයින් අතර කාන්තාවන් සහ ළමුන් ද සිටින බව වාර්තා වේ.", "URL": "https://sinhala.adaderana.lk/news.php?nid=60999", "Category": null, "Parent URL": null}