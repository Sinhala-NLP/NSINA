{"Source": "Adaderana", "Timestamp": "January 13, 2013 01:17 pm", "Headline": "ඔස්ට්‍රේලියාව 170යි - කුෂල් උඩපන්දු 4යි", "News Content": "ශ්‍රී ලංකා කණ්ඩායම සමග පැවැත්වෙන දෙවන එක්දින තරගයේදී කඩුලු 6ක් ලකුණු 83කදී දැවී තිබියදීත් අවසන් කඩුලු 4න් ලකුණු 87ක් ලබා ගැනීමට ඔස්ට්‍රේලියානු කණ්ඩායම සමත්විය. ඒ අනුව ඔස්ට්‍රේලියානු කණ්ඩායමේ සියලු දෙනා ලකුණු 170ට දවා ගැනීමට ශ්‍රී ලංකා කණ්ඩායමේ පන්දු යවන්නෝ සමත් වූහ. කාසියේ වාසියේ ආරාධනයෙන් පළමුවෙන් පන්දුවට පහරදීම ආරම්භ කළ අවස්ථාවේ සිටම ඔස්ට්‍රේලියානු ඉනිමේ මුල් කඩුලු සියල්ල අඩු ලකුණු සංඛ්‍යාවකට දැවී යාම නිසා ඔවුන්ට පළමු තරගයේ මෙන් වැඩි ලකුණු සංඛ්‍යාවක් ලබා ගැනීමට තිබු අවස්ථාව අහිමිවිය. කෙසේ වෙතත් බ්‍රැඩ් හැඩින් අවසන් අවස්ථාවේදී ලකුණු 50ක් ලබා ගත් අතර පන්දු යැවීමේදී ලසිත් මාලිංග කඩුලු 3ක්, තිසර පෙරේරා හා ඇන්ජලෝ මැතිව්ස් කඩුලු 2 බැගින් බිඳ හෙළුහ. මෙහිදී සිය මංගල තරගය සහභාගී වන කුෂල් ජනිත් පෙරේරා කඩුලු රකින්නා ලෙස උඩ පන්දු 4ක් අල්ලා ගැනීමට සමත් විය. තරගය ඔස්ට්‍රේලියාවේ ඇඩි‍ෙල්ඩ් හිදී පැවැත්වෙයි.", "URL": "https://sinhala.adaderana.lk/news.php?nid=30728", "Category": null, "Parent URL": null}