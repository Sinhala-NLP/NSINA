{"Source": "Adaderana", "Timestamp": "May 3, 2017 09:44 pm", "Headline": "පුද්ගලයෙකු හා දරුවෙකු ගම්පොළ දී පැහැර ගනී", "News Content": "ගම්පොළ බස් නැවතුම් පොළට ආසන්නයේ ගඟවට පාර ප‍්‍රදේශයේ පදිංචි වයස අවුරුදු දෙක හමාරක පමණ කුඩා දරුවෙකු හා ඇයගේ මාමා වන වයස අවුරුදු 26 ක පුද්ගලයෙකු පැහැර ගෙන ගොස් ඇති බව අද දෙරණ වාර්තාකරු පවසයි. තරුණ පුද්ගලයා බදුල්ල ප‍්‍රදේශයේ පදිංචිකරුවෙක් වන අතර ඔහු මහනුවර රෝහලෙන් ප‍්‍රතිකාර ලබා ගැනීමට පැමිණ තිබේ. දහවල් කෑම ගැනීමෙන් අනතුරුව නිවෙස බලා එන විට මෙම සිදු වීම සිදුව ඇති අතර පස්වරු 3.30 ට පමණ දුරකථන ඇමතුමක් මඟින් මොවුන් දෙදෙනා පැහැර ගත් බව පවසා ඇත. ඉන් අනතරුව සවස 6 ට නැවත වරක් පැහැරගත් පිරිස දුරකථන ඇමතුමක් ලබා දෙන බව පැවසුවද එසේ නොවීම නිසා මොවුන්ගේ නිවෙස්වල අය ගම්පොළ පොලීසිය වෙත මෙම පැහැර ගැනීම සම්බන්ධයෙන් පැමිණිලි කර ඇත. මේ පිළිබඳ වැඩිදුර පරීක්ෂණ ගම්පොළ පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=72791", "Category": null, "Parent URL": null}