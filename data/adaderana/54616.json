{"Source": "Adaderana", "Timestamp": "October 22, 2015 04:56 pm", "Headline": "හැටලක්ෂයක කේරළ ගංජා මාට්ටු", "News Content": "රුපියල් ලක්ෂ 60ක් පමණ වටිනා කේරළ ගංජා තොගයක් සමඟ පුද්ගලයන් දෙදෙනෙකු යපනය, කොඩිකාමන් ප්‍රදේශයේදී අත්අඩංගුවට ගෙන තිබේ.සුරාබදු දෙපාර්තමේන්තුවේ අපරාධ අංශයේ නිලධාරීන් පිරිසක් සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.කේරළ ගංජා කිලෝග්‍රෑම් 01ක් රුපියල් ලක්ෂ එකහමාරක මුදලකට මිලදී ගැනීමට සුරාබදු දෙපාර්තමේන්තුව උපාය දූතයෙකු යොදවා ඇත.එහිදී අදාළ සැකකරුවන් අත්අඩංගුවට ගත් බව සුරාබදු දෙපාර්තමේන්තුව සඳහන් කළේය.සැකකරුවන් සතුව තිබී කේරළ ගංජා කිලෝග්‍රෑම් 30ක් සුරාබදු දෙපාර්තමේන්තු නිලධාරීන් විසින් සොයාගෙන ඇත.ඔවුන් මෙම කේරළ ගංජා ඉන්දියාවේ, රාමේෂ්වරම් සිට මුහුදු මාර්ගය ඔස්සේ මෙරටට ගෙන්වා වැල්වැටිතුරෙයි ප්‍රදේශයේ සඟවා තිබූ බව සිදුකරන ලද මූලික විමර්ශන වලදී අනාවරණය වී තිබේ.අත්අඩංගුවට ගත් සැකකරුවන් චාවකච්චේරි මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 04 වනදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=54616", "Category": null, "Parent URL": null}