{"Source": "Adaderana", "Timestamp": "September 7, 2013 12:19 pm", "Headline": "උද්ඝෝෂණ මඩින්න හමුදාව කැඳවිය හැකිද? - නීතිඥ සංගමයෙන් විමර්ශනයක්", "News Content": "ජනතා උද්ඝෝෂණ මර්දනය කිරීමට යුද හමුදාව කැඳවීම සම්බන්ධයෙන් පවතින නීතිමය තත්ත්වය සොයා බැලීම සඳහා විමර්ශනයක් සිදුකිරීමට ශ්‍රී ලංකා නීතිඥ සංගමය තීරණය කර තිබේ. ඒ සම්බන්ධයෙන් විමර්ශන සිදුකිරීමට දෙදෙනෙකුගෙන් යුත් පරීක්ෂණ කමිටුවක් ද පත් කර ඇති බව එම සංගමය ප්‍රකාශ කළේය. අදාළ පරීක්ෂණයෙන් අනතුරුව මේ සම්බන්ධයෙන් නීතිමය ක්‍රියාමාර්ග ගැනීමට බලාපොරොත්තු වන බව ද ශ්‍රී ලංකා නීතිඥ සංගමය පැවසීය. අදාළ පරීක්ෂණ වාර්තාව සති 02ක් ඇතුළත නීතිඥ සංගමයේ විධායක සභාවට ඉදිරිපත් කරන ලෙස අදාළ පරීක්ෂණ මණ්ඩලයට දැනුම් දී ඇත. කෙසේ වෙතත් ජනතා උද්ඝෝෂණ මැඩපැවත්වීම සඳහා යුද හමුදාව කැඳවීම සුදුසු ක්‍රියාවක් නොවන බව ශ්‍රී ලංකා නීතිඥ සංගමය සඳහන් කළේය.", "URL": "https://sinhala.adaderana.lk/news.php?nid=37215", "Category": null, "Parent URL": null}