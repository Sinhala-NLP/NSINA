{"Source": "Adaderana", "Timestamp": "June 2, 2010 01:53 pm", "Headline": "සබරගමුවේ උප සභාපතිත්වය පොඩිනිලමේට", "News Content": "අධිකරණය හමුවේ සිය මන්ත්‍රී ධුරය තහවුරු කරගත් ජයතිලක පොඩිනිලමේ මහතා සබරගමුව පළාත් සභාවේ උප සභාපති ධුරයෙහි අද දිවුරුම් දී තිබේ. පසුගිය ජනාධිපතිවර‍ණයේ දී ජනාධිපතිවරයාට සහය පළ කළේ යැයි චෝදනා කරමින් ඔහු පක්ෂයෙන් නෙරපීමට එක්සත් ජාතික පක්ෂය පියවර ගෙන තිබුණි. එහෙත් අධිකරණ තීන්දුවක් මත එම තීරණය ක්‍රියාත්මක කිරීම වැළකී ගිය අතර පොඩිනිලමේ මහතාට අදාළ මන්ත්‍රී ධුරයේ කටයුතු කිරීමට තවදුරටත් ඉඩ ලැබී තිබේ. ඒ අනුව පසුගිය 20 වැනිදා පැවැති පළාත් සභා රැස්වීමේ දී එහි උපසභාපති ධුරයට ඔහු නිතරගයෙන් තේරී පත්විය..", "URL": "https://sinhala.adaderana.lk/news.php?nid=8759", "Category": null, "Parent URL": null}