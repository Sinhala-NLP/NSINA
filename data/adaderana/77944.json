{"Source": "Adaderana", "Timestamp": "September 24, 2017 10:38 am", "Headline": " අනතුරින් 2න් මරුට-8ට තුවාල", "News Content": "පොල්ගහවෙල, නාරම්මල මාර්ගයේ උඩපොල හන්දිය ප්‍රදේශයේදී සිදුවූ රිය අනතුරකින් කාන්තාවක ඇතුළු පුද්ගලයින් දෙදෙනෙකු මියගොස් තිබේ. ලොරි රථයක් රියදුරුට පාලනය කරගත නොහැකිව මාර්ගයෙන් ඉවතට ගොස් කපා දමා තිබූ ගසක ගැටීමෙන් මෙම අනතුර සිදුව ඇති බව පොලීසිය පැවසුවේය. අනතුරෙන් ලොරි රථයේ ගමන් කළ පුද්ගලයින් 08 දෙනෙකු තුවාල ලබා පොල්ගහවෙල රෝහලට ඇතුළත් කිරීමේදී කාන්තාවක සහ පිරිමි පුද්ගලයෙකු මියගොස් තිබේ. ලොරි රථයේ ගමන්ගත් සියලු දෙනා එකම පවුලේ ඥාතීන් වන අතර මියගොස් ඇත්තේ පොල්ගහවෙල කයිකෝලේ ප්‍රදේශයේ පදිංචිව සිටි 48 හැවිරිදි කාන්තාවක සහ 50 හැවිරිදි පුද්ගලයෙකු බව සඳහන්ය. අනතුර සම්බන්ධයෙන් පොල්ගහවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77944", "Category": null, "Parent URL": null}