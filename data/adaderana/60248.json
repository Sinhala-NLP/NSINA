{"Source": "Adaderana", "Timestamp": "May 18, 2016 09:28 am", "Headline": "අරණායකට ගුවන් මෙහෙයුමක්", "News Content": "අරණායක සහ බුලත්කොහුපිටිය ප්‍රදේශ වල සිදුවූ නායයාමෙන් විපතට පත්වූවන් මුදාගැනීමේ මෙහෙයුම් වලට සහය දැක්වීම සඳහා ගුවන් හමුදාවද සිය දායකත්වය ලබාදී තිබේ.අද උදෑසන 6.00ට පමණ බෙල් 212 හෙලිකොප්ටර් යානයක් නායයාම සිදුවු ප්‍රදේශ නිරීක්ෂණය කිරීම සඳහා පිටත් කර හැරි බව ගුවන් හමුදාව පවසයි.අදාළ ප්‍රදේශ නිරීක්ෂණය කිරීමෙන් සහ ගුවන් තොරතුරු ලබාගැනීමෙන් අනතුරුව නැවත රත්මලාන ගුවන්තොටුපළ වෙත එම හෙලිකොප්ටර් යානය පැමිණ ඇති බව සඳහන්ය.අදාළ තොරතුරු අනුව ආපදා කළමනාකරණ මධ්‍යස්ථානයේ නිළධාරීන්ගේ මගපෙන්වීම යටතේ ඉදිරි ක්‍රියාමාර්ග ගන්නා බව ගුවන් හමුදාව පවසයි.ඒ අනුව මුදාගැනීමේ කණ්ඩායම් සහ ආපදා කළමනාකරණ මධ්‍යස්ථානයේ නිළධාරීන් පිරිසක් සමඟ එම්.අයි 17 වර්ගයේ හෙලිකොප්ටර් යානයක් අරනායක ප්‍රදේශයට පිටත් කර හැරීමට පියවර ගෙන තිබේ.මේ අතර ගම්පහ දොම්පේ ප්‍රදේශයේ ගංවතුරෙන් අවතැන් වී සිටින පිරිස් සඳහා ආහාර සලාක බෙදාදීමද ගුවන් හමුදාවේ මැදිහත්වීමෙන් සිදුකරන බව සඳහන්ය.", "URL": "https://sinhala.adaderana.lk/news.php?nid=60248", "Category": null, "Parent URL": null}