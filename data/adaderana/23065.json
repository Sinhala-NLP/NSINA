{"Source": "Adaderana", "Timestamp": "March 26, 2012 11:33 am", "Headline": "ගාල්ල - කොළඹ සුඛෝපභෝගී බස් සේවක වර්ජනයක් ", "News Content": "ගාල්ල - කොළඹ සුඛෝපභෝගී බස් රථ ධාවකයින් වර්ජනයක් ආරම්භ කර තිබේ. අද(26) පෙරවරුවේ කිසිඳු සුඛෝපභෝගී බස් රථයක් ගාල්ලෙන් පිටත් නොවූ බව අද දෙරණ වාර්තාකරු සඳහන් කළේය. අධිවේගී මාර්ගයේ ධාවනයට යොදන බස් රථ මේ වනවිට ගාල්ල ‍- කොළඹ සුඛෝපභෝගී බස් රථ නවත්වන ස්ථානයේ නැවැත්වීම සිදුවන බැවින් විරෝධය පළ කරමින් මෙම වර්ජනය ක්‍රියාත්මක කර ඇති බව සඳහන්ය. අධිවේගී මාර්ගයේ ධාවනය කෙරෙන බස් රථ වෙනත් ස්ථානයක නැවැත්වීමට පියවර ගත යුතු බව සුඛෝපභෝගී බස් රථ හිමියන් ඉල්ලා සිටින බව අද දෙරණ වාර්තාකරු ප්‍රකාශ කළේය. එසේ නොමැතිනම් රුපියල් 300 ක මුදලක් යටතේ අධිවේගී මාර්ගයේ බස් රථ ධාවනය සඳහා තමන්ට ද අවසර දෙන ලෙස ඔවුන් වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=23065", "Category": null, "Parent URL": null}