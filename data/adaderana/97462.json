{"Source": "Adaderana", "Timestamp": "October 10, 2018 10:20 am", "Headline": "පොලීසිය ඇතුළේ ගිනි අවිය පත්තු වී පොලිස් නිලධාරියෙකුට තුවාල", "News Content": "දැදිගම පොලිසියේ පොලිස් නිලධාරියෙකු අතින් ගිනි අවියක් පොලිසිය තුළදිම ක‍්‍රියාත්මක වි තවත් පොලිස් නිලධාරියෙකු තුවාල ලබා තිබේ. තුවාල ලැබූ නිලධාරියා ඊයේ (09) රාත‍්‍රියේ කෑගල්ල ශික්ෂණ රෝහල වෙත ඇතුලත් කළ බව පොලිස් මාධ්‍ය ප්‍රකාශක කාර්යාලය පවසයි. ගිනි අවිය ක‍්‍රියාත්මක විමෙන් තුවාල ලබා රෝහල් ගත කර ඇත්තේ පොලිස් සැරයන්වරයෙකි. එදින රාත‍්‍රී මුර සංචාරයේ යෑම සඳහා තුවාල ලබා රෝහල් ගත කර ඇති පොලිස් සැරයන්වරයා එදින පොලිසියේ උප සේවකයා ලෙස සිටි පොලිස් සැරයන් වරයාගෙන් ගිනි අවියක් ඉල්ලා ඇත. පසුව ඔහු විසින් පොලිස් ස්ථානයේ අවි ගබඩාවෙන් ගිනි අවියක් ආදාල නිලධාරියාට ලබා දිම සඳහා ගිනි අවිය ලබා දිමට පෙර පරික්ෂාවට ලක් කර ඇත. එහිදි ආදාල ගිනි අවිය ක‍්‍රියාත්මක වි පොලිස් සැරයන් වරයාගේ පාදයකට වෙඩි වැදී තිබේ. සිදුවීම සම්බන්ධයෙන් දැදිගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=97462", "Category": null, "Parent URL": null}