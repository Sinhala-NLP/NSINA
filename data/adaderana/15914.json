{"Source": "Adaderana", "Timestamp": "May 6, 2011 08:29 am", "Headline": "රත්නපුර ශාන්ත ලූකස් විදුහලේ අධ්‍යයන කටයුතු යළි ඇරඹෙයි ", "News Content": "නායයෑමේ අවදානමට ලක්වීම හේතුවෙන් තාවකාලිකව අත්හිටුවා තිබූ රත්නපුර ශාන්ත ලූකස් විද්‍යාලයේ අධ්‍යයන කටයුතු මේ මස 23 වැනි දින සිට ආරම්භ කිරීමට තීරණය කර තිබේ. රත්නපුර ශ්‍රී සුමන මහා විද්‍යාල භූමියේ අධ්‍යයන කටයුතු පවත්වාගෙන යාමට තීරණය කර ඇති බව සබරගමුව පළාත් ප්‍රධාන අමාත්‍ය මහීපාල හේරත් මහතා ප්‍රකාශ කළේය. ශාන්ත ලූකස් විද්‍යාලයේ දරු දැරියන් දහසක් පමණ ඉගෙනුම ලබයි. 23 වැනි දින අධ්‍යයන කටයුතු ආරම්භ ක‍රන තෙක් එම විද්‍යාලයේ දරුවන්ට ලබාදී ඇති නිවාඩු ලබන අගෝස්තු මාසයෙන් අඩු කිරීමට ද තීරණය කර ඇති බව වාර්තා වේ.", "URL": "https://sinhala.adaderana.lk/news.php?nid=15914", "Category": null, "Parent URL": null}