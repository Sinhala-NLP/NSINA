{"Source": "Adaderana", "Timestamp": "December 13, 2010 08:54 am", "Headline": "පාසල් නිවාඩුවට බණ්ඩාරවෙල තෙක් විශේෂ දුම්රිය සේවයක්", "News Content": "පාසල් නිවාඩු කාලය වෙනුවෙන් කොළඹ සිට බණ්ඩාරවෙල දක්වා විශේෂ නගරාන්තර දුම්රිය සේවයක් ආරම්භ කර තිබේ. ප්‍රවාහන අමාත්‍යවරයාගේ උපදෙස් මත මෙම නව‍ සේවාව ආරම්භ කරන බව දුම්රිය පාලක මැදිරිය පවසයි. එහි පළමු පියවර වශයෙන් අද(13) උදෑසන 8 .35ට කොළඹ කොටුවේ සිට බණ්ඩාරවෙල දක්වා විශේෂ දුම්රියක් පිටත්විය. අද සිට දවසක් හැර දවසක් කොළඹින් දුම්රිය පිටත් වන අතර ඊළඟ දිනයේදී බණ්ඩාරවෙල සිට කොළඹ දක්වා දුම්රිය ධාවනය වනු ඇත. ජනවාරි මස පළමු වැනිදා දක්වා මෙය ක්‍රියාත්මක වනු ඇති බව දුම්රිය පාලක මැදිරිය සඳහන් කරනු ලැබීය.", "URL": "https://sinhala.adaderana.lk/news.php?nid=12803", "Category": null, "Parent URL": null}