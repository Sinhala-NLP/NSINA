{"Source": "Adaderana", "Timestamp": "June 26, 2010 08:52 am", "Headline": "ට්‍රැක්ටරයේ ගැටී යතුරුපැදිකරු මරුට", "News Content": "මහියංගණ ප්‍රදේශයේ සිදු වූ රිය අනතුරකින් පුද්ගලයෙකු මිය ගොස් තිබේ. මහියංගණ , දඹගොල්ල ප්‍රදේශයේ දී ට්‍රැක්ටරයක් සහ යතුරු පැදියක් එකිනෙක ගැටීමෙන් අනතුර සිදු වී ඇති බව සඳහන් වේ. මිය ‍ගොස් ඇත්තේ අනතුරින් තුවාල ලැබූ යතුරු පැදිකරු වන අතර යතුරු පැදියේ ගමන් ගත් තවත් පුද්ගලයෙකු බරපතල තුවාල ලබා මහියංගණය රෝහලේ ප්‍රතිකාර ලබන බව ද වාර්තා වේ. සිද්ධිය සම්බන්ධයෙන් ට්‍රැක්ටරයේ රියදුරු මහියංගණ පොලිසිය විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා කියා සිටියි.", "URL": "https://sinhala.adaderana.lk/news.php?nid=9220", "Category": null, "Parent URL": null}