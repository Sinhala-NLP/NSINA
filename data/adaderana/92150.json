{"Source": "Adaderana", "Timestamp": "July 7, 2018 04:17 pm", "Headline": "අවදානමට පෙර සූදානම - ජනපති ප්‍රධානත්වයෙන් ආරම්භ වෙයි", "News Content": "“අවදානමට පෙර සූදානම” වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (07) පෙරවරුවේ අනුරාධපුර මල්වතු ඔය ජර්මන් පාලම අසලදී ආරම්භ කර තිබේ. අනුරාධපුර මල්වතු ඔය පිටාර ගැලීම නිසා සිදුවන ගංවතුර අවදානම අවම කිරිමේ අරමුණින් මෙම වැඩසටහන සංවිධානය කර ඇති බව ජනාධිපති මාධ්‍ය අංශය සඳහන් කළේය. ආපදා පවතින ප්‍රදේශ වෙනුවෙන් අපදා කළමනාකරණ අමාත්‍යංශය විසින් මෙම වැඩසටහන ක්‍රියාත්මක කිරිමට නියමිතය. ඒ අනුව ත්‍රිවිධ හමුදා සහ සිවිල් ආරක්ෂක දෙපාර්තමේන්තු නිලධාරින්ගේ ශ්‍රම දායකත්වයෙන් රොන් මඩ පිරිම නිසා අවහිර වී ඇති මල්වතු ඔයේ රොන් මඩ ඉවත් කර ඔය පුළුල් කිරිම සිදු කර ඇති බව සඳහන්ය. ගංවතුර අවදානම් පවතින ප්‍රදේශවල ගඟ දෙපස ඉවුරු ශක්තිමත් කිරිම, ජල මාර්ග හා ඇළවේලි සුද්ධ පවිත්‍ර කිරිම, රොන්මඩ ඉවත් කිරිම, පැති බැබි ඉදිකිරිම ඇතුළු ගංවතුර අවදානම් අවම කිරිමේ වැඩසටහන් රැසක් “අවදානමට පෙර සූදානම” යන වැඩසටහන යටතේ දීපව්‍යාතප්තව ක්‍රියාත්මක කෙරෙන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=92150", "Category": null, "Parent URL": null}