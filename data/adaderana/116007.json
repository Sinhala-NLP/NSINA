{"Source": "Adaderana", "Timestamp": "August 7, 2019 07:35 pm", "Headline": "SBගෙන් අනාවරණයක්", "News Content": "ජනාධිපති මෛත්‍රීපාල සිරිසේන මහතා සහ විපක්ෂ නායක මහින්ද රාජපක්ෂ මහතා අතර පැවැති සාකච්ඡාවේදී එළඹෙන ජනාධිපතිවරණයේ විපක්ෂයේ අපේක්ෂකයා සම්බන්ධයෙන් සාකච්ඡා වූ බව එස්.බී.දිසානායක මන්ත්‍රීවරයා අද අනාවරණ කළේය. කොළඹ අද පැවති මාධ්‍ය හමුවකට එක්වෙමින් එස්.බී.දිසානායක මන්ත්‍රිවරයා මෙම අදහස් පළ කළේය. මෙම මාධ්‍ය හමුව පැවති ස්ථානයට උතුරු නැගෙනහිර පළාත් සභාවේ පළමු මහ ඇමති වරදරාජා පෙරුමාල් මහතා ද පැමිණි සිටියේය. මේ අතර එළඹෙන ජනාධිපතිවරණය ජයග්‍රහණය කිරීමෙන් අනතුරුව මහින්ද රාජපක්ෂ අග්‍රාමාත්‍ය ධුරය දරන ආණ්ඩුවක් යටතේ ඉදිරි පාර්ලිමේන්තු මැතිවරණය පැවැත්වීමට කටයුතු කරන බව ඩිලාන් පෙරේරා මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=116007", "Category": null, "Parent URL": null}