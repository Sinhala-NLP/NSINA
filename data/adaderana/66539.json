{"Source": "Adaderana", "Timestamp": "November 29, 2016 01:54 pm", "Headline": " උතුරු කොරියාවේ ශෝක කාලයක් ප්‍රකාශයට පත් කරයි", "News Content": "කියුබානු විප්ලවීය නායක ෆිදෙල් කැස්ත්‍රෝගේ අභාවය වෙනුවෙන් උතුරු කොරියාව තුළ දින තුනක ශෝක කාලයක් ප්‍රකාශයට පත් කර තිබේ.උතුරු කොරියානු නායක කිම් ජොන් අන් විසින් එය ප්‍රකාශයට පත්කර ඇති බව විදෙස් මාධ්‍ය වාර්තා කළේය.ඒ අනුව අදාළ කාලය තුළ උතුරු කොරියාවේ කාර්යාලය සහ ගොඩනැගිලි අවට ජාතික ධජයන් අඩකුඹු කර තබන ලෙස දැනුම් දී තිබේ.කියුබානු තානාපති කාර්යාලයේ සංචාරයක නිරත වූ උතුරු කොරියානු නායකවරයා එහිදී ෆිදෙල් කැස්ත්‍රෝගේ අභාවය වෙනුවෙන් ඔහුට ගෞරව දැක්වීම සඳහා ගොස් තිබේ.එමෙන්ම ෆිදෙල් කැස්ත්‍රෝගේ දේහයට අවසන් ගෞරව දැක්වීම සඳහා උතුරු කොරියානු නියෝජිත පිරිසක් කියුබාව බලා පිටත්ව ගොස් ඇති බව ද විදෙස් මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=66539", "Category": null, "Parent URL": null}