{"Source": "Adaderana", "Timestamp": "July 1, 2019 12:15 pm", "Headline": "ඉන්දියාවේ පොලිස් කණ්ඩායමක් වන සංරක්ෂණ නිලධාරිනියකට පහර දෙයි", "News Content": "ඉන්දියාවේ තෙළඟනා ප්‍රාන්ත පාලක පක්ෂයට පහරදීමක් සම්බන්ධයෙන් චෝදනා එල්ල වී තිබේ. ඉන්දියාවේ දකුණුදිග තෙළඟනා ප්‍රාන්තයේදී පොලිස් කණ්ඩායමක් සහ වන සංරක්ෂණ නිලධාරි කණ්ඩායමක් පහරකෑමට ලක්ව තිබේ. එහිදී වන සංරක්ෂණ නිලධාරීනියකට පොලු මුගුරුවලින් පහර දී ඇති අතර අදාළ අවස්ථාවේ දර්ශන මාධ්‍යයට නිකුත් වී තිබුණි. මෙම පහරදීම සිදුකළ බවට චෝදනා එල්ල වන්නේ තෙළඟනා ප්‍රාන්තයේ පාලක පක්ෂය වන තෙළඟනා රාෂ්ට්‍ර සමිති පක්ෂයේ සාමාජිකයින්ටයි. මෙම දර්ශන සමාජ මාධ්‍ය ජාල තුළ හුවමාරුවත් සමග ඒ පිළිබඳව බලධාරීන්ගේ අවධානය යොමු වූ අතර සිදුවීම සම්බන්ධයෙන් එම පක්ෂයේ ප්‍රාදේශිය දේශපාලනඥයෙකුගේ සොහොයුරෙක් අත්අඩංගුවට ගෙන තිබේ. මේ අතර ඉන්දියාවේ කණිෂ්ඨ අභ්‍යන්තර කටයුතු අමාත්‍ කිෂන් රෙඩ්ඩි (Kishan Reddy) සිදුවීම හෙළා දකිමින් අදහස් පළකර ඇති අතර බලය අයුතු ලෙස භාවිත කර ඇති බවට තෙළඟනා ප්‍රාන්ත පක්ෂයට චෝදනා කළේය. වාර්තා වන ආකාරයට වන සංරක්ෂණ නිලධාරිනියට පහරදී ඇත්තේ ඇය සිය කණ්ඩායම සමග රුක් රෝපණ වැඩසටහනක් එක්ව සිටි අතරතුරයි. එහිදී රුක් රෝපණය කරන භූමිය තමන්ට අයත් බව පවසමින් ගම්වාසීන් කිහිප දෙනෙක් ඔවුන්ට පහරදීම සඳහා සෙසු පිරිස පොළඹවා ඇති බව එම වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=113124", "Category": null, "Parent URL": null}