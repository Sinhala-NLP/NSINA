{"Source": "Adaderana", "Timestamp": "May 5, 2017 08:47 am", "Headline": " ගිවිසුම් අතර පැහැදිලි වෙනසක් තියෙනවා", "News Content": "හම්බන්තොට වරායේ ආයෝජනය සඳහා චීන සමාගමක් සමඟ ගිවිසුම් ගතවිමේදී ඒ සඳහා ඉදිරිපත් කළ ගිවිසුම් සහ මේ වන විට එකඟතාව පළ කර ඇති ගිවිසුම් අතර පැහැදිලි වෙනසක් පවතින බව වරාය හා නාවික අමාත්‍ය අර්ජුන රණතුංග මහතා පවසයි.දෙවිනුවර ප්‍රදීපාගාරය මහජන ප්‍රදර්ශනය සඳහා විවෘත කිරීමේ අවස්ථාවට එක්වෙමින් අමාත්‍යවරයා ප්‍රකාශ කළේ වරාය අධිකාරියේ අයිතිවාසිකම් සුරැකෙන පරිදි ගිවිසුම් ගතවීමට අපේක්ෂා කරන බවයි.මේ අතර කොළඹ වරායේ නැගෙනහිර සහ බටහිර පර්යන්තය ඉන්දීය සමාගමක් වෙත පැවරීමට එරෙහිව කොටුව ඔරලෝසු කණුව ඉදිරිපිට අද දහවල් 12.00ට උද්ඝෝෂණයක් පවත්වන බව වරාය රැක ගැනීමේ වෘත්තිය සමිති පෙරමුණ පවසයි.", "URL": "https://sinhala.adaderana.lk/news.php?nid=72837", "Category": null, "Parent URL": null}