{"Source": "Adaderana", "Timestamp": "October 24, 2016 09:44 am", "Headline": "යතුරුපැදි‍යෙන් අවසන් ගමන් යයි", "News Content": "ඇඹිලිපිටිය - නෝනාගම මාර්ගයේ හුංගම, පල්ලෙරොට ප්‍රදේශයේදී සිදු වූ රිය අනතුරකින් පුද්ගලයෙකු මියගොස් ති‍බේ.යතුරුපැදියක් මාර්ගයෙන් ඉවතට පැන තාප්පයක ගැටීමෙන් අනතුර සිදු වී ඇති බව පොලීසිය පැවසුවේය.අනතුරෙන් තුවාල ලැබූ යතුරුපැදිකරු අම්බලන්තොට රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ අම්බලන්තොට, මාමඩල ප්‍රදේශයේ පදිංචිව සිටි 37 හැවිරිදි පුද්ගලයෙකි.පශ්චාත් මරණ පරීක්ෂණය අද (24) සිදු කිරීමට නියමිත අතර හුංගම පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=65346", "Category": null, "Parent URL": null}