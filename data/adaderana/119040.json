{"Source": "Adaderana", "Timestamp": "September 13, 2019 07:19 pm", "Headline": "කංජිපානිගේ පියා පෙරලූ බාල්දිය", "News Content": "බූස්ස බන්ධනාගාරයට ජංගම දුරකථන සහ උපකරණ රැගෙන යාමට උත්සාහ කළ කංජිපානි ඉම්රාන්ගේ පියා,සහෝදරයා ඇතුළු පිරිස ලබන 25වනදා තෙක් රක්ෂිත බන්ධනාගාරගත කෙරුණි. ඒ අද(13) ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. මේ අතර මෙම සිද්ධිය සම්බන්ධයෙන් කොළඹ අපරාධ කොට්ඨාසය පරීක්ෂණ සිදු කරන්නේ නම් දැවැන්ත අපරාධ රැල්ලක සුලමුල සොයාගත හැකිවනු ඇති බව නව සිහල රාවය ජාතික සංවිධානයේ මහලේකම් පූජ්‍ය මාගල්කන්දේ සුදත්ත හිමියන් මාධ්‍ය හමුවක් පවත්වමින් අද කියා සිටියේය. බූස්ස බන්ධනාගාරයේ රඳවා සිටින කංජිපානි ඉම්රාන්ට ජංගම දුරකථන 02ක් ඇතුළු උපකරණ කිහිපයක් ලබාදීමට උත්සාහ කිරීමේදී ඔහුගේ පියා, සොහොයුරා ඇතුළු හයදෙනෙකු ඊයේ අත්අඩංගුවට ගැනුණි. ඔවුන් ලබන 25වනදා තෙක් රක්ෂිත බන්ධනාගාර ගත කෙරුණේ අද ගාල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.", "URL": "https://sinhala.adaderana.lk/news.php?nid=119040", "Category": null, "Parent URL": null}