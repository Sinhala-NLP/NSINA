{"Source": "Adaderana", "Timestamp": "July 23, 2013 10:44 am", "Headline": "වලල්ලාවිට ප්‍රා.සභාපති යළි රිමාන්ඩ් ", "News Content": "අල්ලස් චෝදනා මත අත්අඩංගුවට පත් වූ වලල්ලාවිට ප්‍රා. සභාපති උදේනි අතුකෝරළ මහතා ලබන අගෝස්තු 06 වැනිදා දක්වා යළි රක්ෂිත බන්ධනාගාරගත කිරීමට කොළඹ ප්‍රධාන මහේස්ත්‍රාත් විසින් නියෝග කර තිබේ. පස් ප්‍රවාහනය කිරීම සඳහා පසුගිය 04 වන දින බලපත්‍රයක් ලබාදීමට සැකකාර වලල්ලාවිට ප්‍රාදේශීය සභාවේ සභාපතිවරයා බෙන්තොට ප්‍රාදේශිය සභාවේ සභාපතිවරයාගෙන් රුපියල් ලක්ෂ 20 ක මුදලක් ඉල්ලා තිබේ. ඉන් රුපියල් ලක්ෂ 5 ක මුදලක් ඊට පෙර ලබා දී තිබු අතර ඉතිරි ලක්ෂ 15 මුදල බෙන්තොට ප්‍රාදේශිය සභාවේ සභාපතිවරයාගෙන් ලබා ගන්නා අවස්ථාවේ මොහු අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=36023", "Category": null, "Parent URL": null}