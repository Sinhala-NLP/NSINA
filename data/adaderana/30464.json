{"Source": "Adaderana", "Timestamp": "January 3, 2013 02:08 pm", "Headline": " නීති විරෝධී මත්පැන් ජාවාරම්කරුවෙක් දැලේ", "News Content": "නීති විරෝධී මත්පැන් නිෂ්පාදනය කිරීමේ ජාවාරමක නිරත වූ පුද්ගලයෙකු කෑගල්ල, නාමල්ගමුව ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා නාරංබැද්ද කඳවුරේ නිලධාරීන් කණ්ඩායමක් විසින් සිදුකළ වැටලීමක දී ‍සැකකරු අත්අඩංගුවට ගෙන ඇති බව සඳහන්ය. එහිදී මත්පැන් නිෂ්පාදනය සඳහා උපයෝගී කරගත් භාණ්ඩ කිහිපයක් ද විශේෂ කාර්යය බලකාය භාරයට ගෙන තිබේ. සැකකරු වැඩිදුර විමර්ශන සඳහා කෑගල්ල පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=30464", "Category": null, "Parent URL": null}