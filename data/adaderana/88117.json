{"Source": "Adaderana", "Timestamp": "April 27, 2018 08:30 am", "Headline": " ඉදිරි මාස දෙක තුනක කාලය තුළදී රුපියල අවප්‍රමාණයවීම වලකිනු ඇත-මහ බැංකුව", "News Content": "ඉදිරි මාස දෙක තුනක කාලය තුළදී හම්බන්තොට වරායේ අවසාන ගෙවීම වශයෙන් මුදල් ලැබීමත් රටට මුදල් ගලා ඒමත් මඟින් රුපියල් තවදුරටත් අව ප්‍රමාණය වීම වලකිනු ඇති බව ශ්‍රී ලංකා මහ බැංකුව පවසයි. 2017 වාර්ෂික මහ බැංකු වාර්තාව නිකුත් කිරීම වෙනුවෙන් ඊයේ(26) පැවැති මාධ්‍ය හමුවකදී මහ බැංකු අධිපති අචාර්ය ඉන්ද්‍රජිත් කුමාරස්වාමි මහතා ප්‍රකාශ කළේ විනිමය අනුපාත තීරණයවීම වෙළෙඳපල මත සිදුවීමට ඉඩහැර ඇති බවයි. ඒ සඳහා මහ බැංකුව අඩු මැදිහත්වීමක් දක්වා ඇති බව ඔහු ප්‍රකාශ කළේය. මේ අතර රුපියලේ අගය ඩොලරයට සාපේක්ෂව වෙනස් වුවද විදේශ ණය සම්බන්ධයෙන් ගැටළුවක් නොවන බව මහ බැංකුවේ ජ්‍යේෂ්ඨ නියෝජ්‍ය අධිපති අචාර්ය නන්දලාල් වීරසිංහ මහතා සඳහන් කළේය.", "URL": "https://sinhala.adaderana.lk/news.php?nid=88117", "Category": null, "Parent URL": null}