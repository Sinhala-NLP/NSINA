{"Source": "Adaderana", "Timestamp": "December 4, 2010 08:50 pm", "Headline": "බඳ පටියේ සඟවාගෙන ඉන්දියාවට රන් ගෙන ගොස් කොටුවෙයි", "News Content": "ශ්‍රී ලංකාවේ සිට ඉන්දියාවට නීතිවිරෝධී රන් කැට තොගයක් ගෙනගිය පුද්ගලයෙකු චෙන්නායිහි තිරුච්චි ගුවන්තොටුපළේදී අත්අඩංගුවට පත්ව ඇති බව ඉන්දීය මාධ්‍ය වාර්තා කරයි. මෙම පුද්ගලයා ගුවන්තොටුපළේදී ගුවන් තොටුපළ නිලධාරීන් විසින් පරීක්ෂාවට ලක්කිරීමේදී ඔහුගේ බඳපටියේ තිබී රන් කැට 9ක් හමුවී තිබේ. මෙම රන් කැට තොගය ග්‍රෑම් 990 ක බරකින් යුක්ත වන අතර එහි වටිනාකම ඉන්දීය රුපියල් මිලියන 02 ක් වන බව ද සඳහන්ය. මෙම සැකකරු පිළිගැනීම සඳහා තවත් පුද්ගලයෙකු ගුවන් තොටුපළ වෙත පැමිණ ඇති අතර සැකකරු අත්අඩංගුවට පත්වූ පසු ඔහු පලා ගොස් ඇති බව ද වාර්තා වේ. සිද්ධිය සම්බන්ධව තිරුච්චි පොලිසිය වැඩිදුර පරීක්ෂණ කටයුතු මෙහෙයවන බව ද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=12604", "Category": null, "Parent URL": null}