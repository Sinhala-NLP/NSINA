{"Source": "Adaderana", "Timestamp": "July 16, 2011 10:02 am", "Headline": "යොවුන් පාර්ලිමේන්තුවේ පළමු සැසිවාරය අදයි", "News Content": "තරුණ සේවා සභාවට අනුබද්ධිත යොවුන් පාර්ලිමේන්තුවේ පළමු සැසිවාරය අද(16) පැවැත්වෙයි. අද පෙරවරුවේ ජාතික තරුණ සේවා සභා පරිශ්‍රයේ දී යොවුන් පාර්ලිමේන්තුව රැස්වන බව ජාතික තරුණ සේවා සභාවේ අධ්‍යක්ෂ ජනරාල් ලලිත් පියුම් පෙරේරා මහතා පවසයි. පාර්ලිමේන්තු කථානයක චමල් රාජපක්ෂ මහතාගේ ප්‍රධානත්වයෙන් මෙම සැසිවාරය පැවැත්වෙන බව ඒ මහතා සඳහන් කළේය. යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා ඇතුළු තරුණ පාර්ලිමේන්තු මන්ත්‍රීවරුන් ද මේ සඳහා සහභාගිවීමට නියමිතව ඇති බව සඳහන්ය. ශ්‍රී ලංකාවේ ජාතික තරුණ ප්‍රතිපත්තිය සම්බන්ධව පළමු සැසිවාරයේදී විවාදයට ගැනීමට නියමිත බව යොවුන් පාර්ලිමේන්තුවේ පළමු සභාවාරයේ න්‍යාය පත්‍රය පිළිබඳව පැහැදිලි කළ ලලිත් පියුම් පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=17428", "Category": null, "Parent URL": null}