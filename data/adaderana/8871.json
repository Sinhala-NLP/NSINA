{"Source": "Adaderana", "Timestamp": "June 7, 2010 08:37 pm", "Headline": "ශ්‍රී ලංකාව පරාදයි-ඒත් අවසාන තරගයට සූදානම්", "News Content": "එක්දින තුන්කොන් ක්‍රිකට් තරගාවලියේ සිම්බාබ්වේ හා ශ්‍රී ලංකාව අතර පැවති තරගයෙන් කඩුලු දෙකකට ලකුණු 240 ක් ලබා ගනිමින් අද පැවති තරගය ජයග්‍රහණය කිරීමට සිම්බාබ්වේ කණ්ඩායම මීට ස්වල්ප මොහොතකට පෙර සමත්විය. අද පැවති තරගයේදී මුලින්ම පන්දුවට පහර දුන් ශ්‍රී ලංකා කණ්ඩායමට සියලුදෙනාම දැවී ලබා ගත හැකි වූයේ කඩුලු 8 ට ලකුණු 236 ක් පමණි. කෙසේ වුවද ඉන්දියාව,ශ්‍රී ලංකාව හා සිම්බාබ්වේ සහභාගී වන එක්දින තුන්කොන් ක්‍රිකට් තරගාවලියේ දී ඉන්දියාව මේ වන විටත් තරගයේ පසුපසින් සිටින නිසාම අවසන් මහා තරගය පැවත්වීමට නියමිතව ඇත්තේද ශ්‍රී ලංකාව හා සිම්බාබ්වේ යන දෙරට අතරමය. ඒ අනුව මෙම තරගාවලියේ ශ්‍රී ලංකාව හා සිම්බාබ්වේ අතර පැවත්වෙන අවසාන මහා තරගය ලබන 09 වන දින හරාරේ ක්‍රීඩාංගණයේදී පැවැත්වෙනු ඇත.", "URL": "https://sinhala.adaderana.lk/news.php?nid=8871", "Category": null, "Parent URL": null}