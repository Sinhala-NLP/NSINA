{"Source": "Adaderana", "Timestamp": "September 12, 2011 02:01 pm", "Headline": "පූර්ව මැතිවරණ පැමිණිලි 13 ක්", "News Content": "පළාත් පාලන ආයතන ඡන්ද විමසීමට අදාළ පූර්ව මැතිවරණ පැමිණිලි 13ක් ලැබී ඇතැයි පැෆ්රල් සංවිධානය පවසයි. වැඩිම පැමිණිලි සංඛ්‍යාව කොළඹ මහ නගර සභාව කේන්ද්‍ර කර ගනිමින් වාර්තා වී ඇති බව එහි විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මේ අතර රත්නපුර මහ නගර සභාවෙන් වැඩිම පැමිණිලි සංඛ්‍යාවක් ලැබී ඇති බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා පවසයි. නගරයේ ප්‍රධාන දේශපාලන පක්ෂ 02 එකිනෙකා පරදවමින් මැතිවරණ ප්‍රචාරණ කටයුතුවල නිරතවීම නිසා මෙම තත්ත්වය දක්නට ලැබෙන බව ඔහු ප්‍රකාශ කළේය. මැතිවරණ නීති නොතකා සිදුකරන මැතිවරණ ප්‍රචාරණ කටයුතු අයහපත් පූර්වාදර්ශයන් සපයමින් තිබෙන බවත්, ඒ තුළ මැතිවරණ ප්‍රචණ්ඩත්වයට අවශ්‍ය පසුබිම නිර්මාණය වෙමින් තිබෙන බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=18670", "Category": null, "Parent URL": null}