{"Source": "Adaderana", "Timestamp": "February 22, 2019 03:50 pm", "Headline": "තැන් දෙකක අනතුරු 2ක්-2ක් මරුට", "News Content": "මාතර තංගල්ල මාර්ගයේ කපුගම ප්‍රදේශයේදී සිදු වු රිය අනතුරකින් පුද්ගලයෙකු මියගොස් තිබේ. යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන කොන්ක්‍රිට් කණුවක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබු පැදිකරු සහ පසු පැදිකරු මාතර රෝහලට ඇතුළත් කීරිමේදී 35 හැවිරිදි පැදිකරු මියගොස් තිබේ. මේ අතර ඇහැළියගොඩ, දෙහිඕව්ට මාර්ගයේ දී ත්‍රිරෝද රථ දෙකක් එකිනෙක ගැටීමෙන් සිදුවු අනතුරකින් පුද්ගලයෙකු මියගොස් කාන්තාවන් තිදෙනෙකු ඇතූළු 06 දෙනෙකු තුවාල ලබා ඇති බව පොලීසිය පැවසීය.", "URL": "https://sinhala.adaderana.lk/news.php?nid=104836", "Category": null, "Parent URL": null}