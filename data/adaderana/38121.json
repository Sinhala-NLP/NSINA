{"Source": "Adaderana", "Timestamp": "October 13, 2013 05:04 pm", "Headline": "ලක්ෂ 12ක දුම්වැටි ගෙනා ලාංකිකයා රේගු දැලේ", "News Content": "නීතිවිරෝධී ලෙස දුම්වැටි තොගයක් මෙරටට ගෙනඒමට උත්සාහ කළ පුද්ගලයෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ. සෞදි අරාබියේ සිට අදාළ පුද්ගලයා අද පෙරවරුවේ මෙරටට පැමිණ ඇති බව රේගු ප්‍රකාශක ලෙස්ලි ගාමිණී මහතා සඳහන් කළේය. ඔහු සතුව තිබී දුම්වැටි 47,800ක් සොයාගෙන ඇති අතර එහි වටිනාකම රුපියල් ලක්ෂ 12කට ආසන්න බව ගුවන් තොටුපළ රේගුව පැවසුවේය. මෙලෙස අත්අඩංගුවට ගෙන ඇත්තේ පානදුර ප්‍රදේශයේ පදිංචි 40 හැවිරිදි පුද්ගලයෙකි. ගුවන් තොටුපළ රේගුව මේ සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=38121", "Category": null, "Parent URL": null}