{"Source": "Adaderana", "Timestamp": "February 26, 2013 04:18 pm", "Headline": "වෙඩි හුවමාරුවෙන් දෙදෙනෙක් ජීවිතක්ෂයට", "News Content": "මංකොල්ලකෑමක් සම්බන්ධයෙන් දිඹුලාගල ප්‍රදේශයේ සිදුකළ මෙහෙයුමක දී ඇතිවූ වෙඩි හුවමාරුවකින් පුද්ගලයින් දෙදෙනෙකු ජීවිතක්ෂයට පත්ව තිබේ. වාලච්චේන, පූනානි ප්‍රදේශයේ දී මෝටර් රථයක් පැහැරගැනීම සම්බන්ධයෙන් මෝටර් රථයේ හිමිකරු විසින් වාලච්චේන පොලීසියේ ගොනුකළ පැමිණිල්ලකට අනුව මෙම මෙහෙයුම ක්‍රියාත්මක කොට ඇතැයි අද දෙරණ වාර්තාකරු පවසයි. එහිදී යුද හමුදා බුද්ධි අංශය විසින් පැහැර ගැනීමට ලක්වූ මෝටර් රථය සමග සැකකවෙකු අත්අඩංගුවට ගෙන තිබේ. සැකකරු පුනුරුත්තාපනය වූ එල්.ටී.ටී.ඊ. සමාජිකයෙකු බව සඳහන්ය. මෙම සැකකරු සම්බන්ධ වී මීට ඉහතදී ද මංකොල්ලකෑමක් සිදුවූ බවට වාර්තා වී තිබූ හෙයින් යුද හමුදා බුද්ධි අංශය දිඹුලාගල කැලෑ ප්‍රදේශයේ සෝදිසි මෙහෙයුමක නිරත වී ඇති අතර එහිදී සිදුවූ වෙඩි හුවමාරුවක දී මෙලෙස පුද්ගලයින් දෙදෙනෙකු ජීවිතක්ෂයට පත්ව ඇතැයි අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=31943", "Category": null, "Parent URL": null}