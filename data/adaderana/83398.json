{"Source": "Adaderana", "Timestamp": "January 23, 2018 02:11 pm", "Headline": "  වවුනියාවේ  පෞද්ගලික බස් රථ හිමියන් නොමිලේ අඛණ්ඩ බස් රථ සේවාවක් අරඹයි ", "News Content": "වවුනියාවේ පැරණි බස් නැවතුම්පොළ හා නව බස් නැවතුම්පොළ අතර දුර ප්‍රමාණය කිලෝ මීටර් දෙකක් පමණ වන නිසා වවුනියාවේ පෞද්ගලික බස් රථ හිමියන්ගේ සංගමය නොමිලයේ අඛණ්ඩ බස් රථ සේවාවක් එම බස් නැවතුම්පොළවල් දෙක අතර ආරම්භ කොට තිබේ. මඟී ජනතාව මේ දුර ප්‍රමාණය ගෙවීමට විශාල දුකක් විදින බැවින් ඔවුන් එම තීරණය ගෙන තිබේ. ත්‍රී රෝද රථ හිමියන් මෙම කිලෝ මීටර් දෙකක දුර ප්‍රමාණය සඳහා රුපියල් 150 ත් 200 ත් අතර මුදලක් අය කරන බව සඳහන් කරන පෞද්ගලික බස් රථ හිමියෝ තමන්ගේ මෙම නොමිලේ සේවාව නිසා ඔවුන්ට අමතර ගාස්තු ගෙවා බස් නැවතුම්පොළවල් දෙක අතර ගමන් කිරීමට සිදු නොවන බවද ඔවුන් කියා සිටියි. මෙම නොමිලේ බස් සේවාව සඳහා ගමන් වාර නොමති බස් රථ යොදවන නිසා පැය විසිහතර පුරාම නිරන්තරයෙන් එම සේවාව මඟීන් වෙත ලබා දීමට වවුනියාවේ පෞද්ගලික බස් රථ හිමියන්ගේ සංගමය පියවර ගෙන තිබේ.", "URL": "https://sinhala.adaderana.lk/news.php?nid=83398", "Category": null, "Parent URL": null}