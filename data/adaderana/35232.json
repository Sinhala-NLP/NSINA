{"Source": "Adaderana", "Timestamp": "June 25, 2013 11:15 am", "Headline": "හක්කපටස් ආහාරයට ගෙන අලි පැටියා මියයයි ", "News Content": "හක්කපටස් ආහාරය පිණිස ගැනීම හේතුවෙන් කවුඩුල්ල වන රක්ෂිතයේ සැරිසැරූ වන අලි පැටවෙකු මියගොස් තිබේ. මෙසේ මියගොස් ඇත්තේ 5ක් පමණ වන අලි පැටවෙකු බව වන ජීවි නිලධාරීන් පවසයි. වන සතුන් දඩයම් කිරීම සඳහා දඩයක්කරුවන් විසින් මෙම හක්කපටස් උගුල් අටවන බව ගිරිතලේ වනජීවි පශු වෛද්‍ය ඒකකයේ නිලධාරීන් සඳහන් කරයි. කෙසේ වෙතත් මෙම වන අලි පැටවාගේ පශ්චාත් මරණ පරීක්ෂණ කටයුතු මැදිරිගිරිය රජයේ පශු වෛද්‍ය නිලධාරීවරයාගේ ප්‍රධානත්වයෙන් සහ ගිරිතලේ වනජීවි පශු වෛද්‍ය ඒකකයේ නිලධාරීන් විසින් සිදුකර තිබේ.", "URL": "https://sinhala.adaderana.lk/news.php?nid=35232", "Category": null, "Parent URL": null}