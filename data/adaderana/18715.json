{"Source": "Adaderana", "Timestamp": "September 14, 2011 01:31 pm", "Headline": " ඉන්දියාවේ සරණාගතයින් වූ පවුල් 9 ක් යළි මවිබිමට", "News Content": "යුද ගැටුම් පැවති සමයේ සරණාගතයින් වශයෙන් ඉන්දියාවට පළාගිය පවුල් 9ට අයත් ශ්‍රි ලාංකිකයින් පිරිසක් අද පෙරවරුවේ දිවයිනට පැමිණ තිබේ. ඔවුන් මෙරටට යළි පැමිණ ඇත්තේ එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලයේ මැදිහත්වීමෙනි. අද පෙරවරු 8.35 ට ක‍ටුනායක ගුවන්තොටුපළට ළඟා වූ මොවුන් සුහද පිළිගැනීමට ලක්වූ බව ද ගුවන්තොටුපල ආරංචි මාර්ග පවසයි. මේ ආකාරයෙන් 2009 වසරේ පවුල් 252 ‍කට අයත් පුද්ගලයින් 818 ක් ද 2010 වසරේ දී පවුල් 584 කට අයත් පුද්ගලයින් 2,040 ක් ද මෙරටට පැමිණ ඇති අතර 2011 සිට මේ දක්වා කාලය තුළ පවුල් 418 කට අයත් පුද්ගලයින් 1,402 දෙනෙක් පැමිණ තිබේ.", "URL": "https://sinhala.adaderana.lk/news.php?nid=18715", "Category": null, "Parent URL": null}