{"Source": "Adaderana", "Timestamp": "February 12, 2011 03:23 pm", "Headline": "අලුත් වූ ඛෙත්තාරාමය ජනපති අතින් විවෘත වෙයි", "News Content": "නවීකරණය කරන ලද ඛෙත්තාරාම ජාත්‍යන්තර ක්‍රිකට් ක්‍රීඩාංගණය ජනාධිපති මහින්ද රාජපක්ෂ මහතා අතින් අද(12) පෙරවරුවේ විවෘත කෙරුණි. මෙහි නවීකරණ කටයුතු සඳහා වැය කර ඇති මුදල රුපියල් බිලියන 01 . 2 කි. මීට‍ පෙර මෙම ක්‍රීඩාංගණයේ තරග නැරඹීමට හැකි වුයේ එක්වර ප්‍රේක්ෂකයින් 17,000 ට පමණක් වන අතර නවීකරණය කිරීමෙන් පසු එහි ප්‍රේක්ෂකයින් 30,000 ට පමණ එකවර තරග නැරඹීමේ අවස්ථාව උදාවෙයි. 2011 ලෝක කුසලාන ක්‍රිකට් තරගාවලියේ තරග කිහිපයක්ම මෙම ක්‍රීඩාංගණයේ පැවැත්වීමට ද නියමිතය. මෙම ක්‍රීඩංගණයේ ක්‍රීඩාගාර, විවේකාගාර සහ මාධ්‍ය කුටි ඇතුළු නවීන පහසුකම්වලින් සමන්විත වන ආකාරයෙන් මෙහි නවීකරණය කටයුතු සිදුකර තිබේ.", "URL": "https://sinhala.adaderana.lk/news.php?nid=14170", "Category": null, "Parent URL": null}