{"Source": "Adaderana", "Timestamp": "December 1, 2015 03:23 pm", "Headline": "බස්නැවතුමට කඩා වැදුණු රියේ ගැටුණු කත මරුට - පළාගිය රියදුරු මාට්ටු", "News Content": "මහියංගණය - පදියතලාව ප්‍රධාන මාර්ගයේ දෙහිගොල්ල පාසල අසළ දී සිදුවු රිය අනතුරකින් කාන්තාවක් මියගොස් තිබේ.අද පෙරවරුවේ මෝටර් රථයක් මාර්ගයෙන් ඉවතට පැන අසළ තිබු බස්නැවතුම්පළක ගැටීමෙන් අනතුර සිදුව ඇති බව සඳහන්ය.එහිදී බස්නැවතුම්පලේ සිටි කාන්තාවක් බරපතළ තුවාල ලබා මහියංගනය රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ දෙහිගොල්ල ප්‍රදේශයේ පදිංචිව සිටි 64 හැවිරිදි කාන්තාවකි.අනතුරත් සමග මෝටර් රථයේ රියදුරු මෝටර් රථය දමා පළාගොස් ඇති අතර පසුව පොලීසිය විසින් ඔහු අත්අඩංගුවට ගෙන තිබේ.මහියංගනය පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55442", "Category": null, "Parent URL": null}