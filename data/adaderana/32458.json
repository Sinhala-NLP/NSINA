{"Source": "Adaderana", "Timestamp": "March 16, 2013 09:10 am", "Headline": "කතකට පහරදී මාලය කඩාගෙන", "News Content": "කලවන්චිකුඩි, කෝවිල් පෝරතිව් ප්‍රදේශයේ නිවසක දී කාන්තාවකට පහර දී රුපියල් එක්ලක්ෂ පනස් දහසක් පමණ වටිනා ගෙළ බැදි රන් මාලයක් කොල්ලකා තිබේ. පහර කෑමට ලක්වූ කාන්තාව මඩකළපුව රෝහලේ ප්‍රතිකාර ලබමින් සිටින අතර සිද්ධිය සම්බන්ධයෙන් එම ප්‍රදේශයේම පදිංචි පුද්ගලයෙකු පොලීසිය විසින් අත්අඩංගුවට ගෙන ඇත. සැකකරු අද (16) මඩකළපුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32458", "Category": null, "Parent URL": null}