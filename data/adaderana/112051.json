{"Source": "Adaderana", "Timestamp": "June 15, 2019 08:34 pm", "Headline": "සෙන් ෆැට්රික් දේවස්ථානය ප්‍රතිසංස්කරණයෙන් පසු පළමු දේව මෙහෙය", "News Content": "වතුකරයේ පැරණිතම කිතුනු දේවස්ථානය ලෙසින් සැලකෙන තලවකැලේ සෙන් ෆැට්රික් දේවස්ථානය ප්‍රතිසංස්කරණ කිරීමෙන් අනතුරුව විවෘත කර එහි පළමු දේව මෙහෙය මධ්‍යම පළාත්භාර අගරදගුරු අති උතුම් වියානි ප්‍රනාන්දු අගරද ගුරු හිමියන් විසින් පවත්වා ඇත. එවකට සුදු අධිරාජ්‍යයවාදීන් විසින් ඉදි කරන ලද සෙන් ෆැට්රික් දේවස්ථානයට මේ වන විට වසර 175 ක් ගත වී ඇති බව එම දේවස්ථානයේ ප්‍රධාන පියතුමන් වන ග්‍රේබ්‍රියල් පියතුමන් පැවසුවේය. දේවස්ථානය ඉදිරිපිට සිට මධ්‍යම පළාත්භාර අගරදගුරු අති උතුම් වියානි ප්‍රනන්දු අගරදගුරුතුමන්ව පාසල් තුර්ය වාදක කණ්ඩායම විසින් පිලිගෙන දේවස්ථානය වෙත කැදවාගෙන විත් ඇත. විවෘත කිරීමෙන් පසු එම දේවස්ථානයේ පැවති පළමු දේව මෙහෙයට ප්‍රදේශයේ දේශපාලඥයින් මෙන්ම කිතුනු බැතිමතුන් පිරිසක් සහභාගීව ඇත.", "URL": "https://sinhala.adaderana.lk/news.php?nid=112051", "Category": null, "Parent URL": null}