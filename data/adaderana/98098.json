{"Source": "Adaderana", "Timestamp": "October 23, 2018 01:14 pm", "Headline": "ගිලීමක් නෙමෙයි පෙරළීමක්", "News Content": "මාදම්පේ කුලියාපිටිය මාර්ගයේ පිහිටි ආයතනයකට භාණ්ඩ රැගෙන පැමිණි කන්ටේනර් රථයක් මාර්ගයේ පෙරළීම හේතුවෙන් අද(23) දහවල් සිට එම මාර්ගයේ ගමනාගමනයට බාධා එල්ල වී තිබේ. මේ අනතුරට ප්‍රධාන හේතුව වී ඇත්තේ මේ රථයේ රෝද දෙකක් මාර්ගයෙන් ඉවතට පැනීමත් සමඟ රථය රියදුරුට පාලනය කර ගත නොහැකි වීමයි. මේ මාර්ගය ඉදිකර වැඩි කාලයක් නොමැති අතර,මාර්ගය ඉදිකිරීමේදී දෙපස තීරුව නිසි අයුරින් සකස් නොකිරීම මෙලෙස රථයේ රෝද මාර්ගයෙන් ඉවතට පැනීමට ප්‍රධාන හේතුව බව ප්‍රදේශවාසින් පැවසිය. මේ කන්ටේනර් රථය පෙරළීම හේතුවෙන් මාර්ගයේ එක් මං තීරුවක් වසා දැමීමට පසුව මාදම්පේ පොලීසියේ නිලධාරීන් පියවර ගෙන තිබේ. මේ රථය පෙරළීම් හේතුවෙන් කිසිවෙකුට තුවාල සිදුව නොතිබූනත් විදුලිබල මණ්ඩලයට අයත් විදුලි රැහැන පද්ධතියක කොටස් කීපයකට අලභාහනි සිදුව තිබිණි. මාදම්පේ පොලීසිය මේ පිළිබද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=98098", "Category": null, "Parent URL": null}