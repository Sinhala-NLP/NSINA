{"Source": "Adaderana", "Timestamp": "May 23, 2011 06:11 pm", "Headline": "මව්බිමට හෝ හමුදාවට කිසිදාක ද්‍රෝහී වුණේ නෑ", "News Content": "මව්බිමට හෝ යුද හමුදාවට ද්‍රෝහි වන කිසිදු ප්‍රකාශයක් තමන් විසින් සිදු කර නොමැති බව හිටපු යුද හමුදාපති සරත් ෆොන්සේකා මහතා අද කොළඹ ත්‍රිපුද්ගල මහාධිකරණ විනිසුරු මඩුල්ල හමුවේ ප්‍රකාශ කළේය. සරත් ෆොන්සේකා මහතා මේ බව කියා සිටියේ සුදු කොඩි ප්‍රකාශය පිළිබඳ නඩුව අද කැඳවූ අවස්ථාවේ දීය. වසර 36ක සිය හමුදා ජීවිතයේ දී මුහුණ දුන් මෙහෙයුම් පිළිබඳව මෙන්ම යාපනය කොටුව , අලිමංකඩ බලකොටුව ආදිය ත්‍රස්තවාදීන්ගෙන් බේරා ගැනීම සඳහා තමා දැක්වූ දායකත්වය පිළිබඳව ද සරත් ‍ෆොන්සේකා මහතා එහි දී විස්තර කළේය.", "URL": "https://sinhala.adaderana.lk/news.php?nid=16280", "Category": null, "Parent URL": null}