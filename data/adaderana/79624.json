{"Source": "Adaderana", "Timestamp": "November 7, 2017 11:16 pm", "Headline": " කොරියාවේ සෝල් සම්බන්ධයක් ඇති කර ගන්න කැමතියි කියලා ජනපතිට කියලා", "News Content": "කොරියාවේ අග නගරය වන සෝල් නගරය මෙරට ප්‍රමුඛ නගරයක් සමඟ සහෝදර නගර සබඳතාවක් ඇතිකර ගැනීමට අපේක්ෂාවෙන් සිටින බව සෝල් නගරාධිපති පාර්ක් වොන්සූන් මහතා පවසයි. අද පෙරවරුවේ ජනාධිපති කාර්යාලයේදී ජනාධිපති මෛත්‍රීපාල සිරිසේන මහතා හමුවූ අවස්ථාවේදී සෝල් නගරාධිපතිවරයා මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය. එහිදී අදහස් දැක්වූ ජනාධිපතිවරයා සඳහන් කළේ නගර අතර සබඳතා ඇති කර ගැනීමෙන් නාගරික සංවර්ධන කටයුතුවලදී දෙරට අතර දැනුම හුවමාරු කර ගැනීමට අවස්ථාව සැලසෙනු ඇති බවයි. මෙම අවස්ථාවට මෙරට කොරියානු තානාපති චෑන්ග් වොන් සැම් මහතාද එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=79624", "Category": null, "Parent URL": null}