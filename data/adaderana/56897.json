{"Source": "Adaderana", "Timestamp": "February 4, 2016 07:40 am", "Headline": "68 වන නිදහස් දිනය අදයි", "News Content": "68 වන ජාතික නිදහස් දිනය අදට(04) යෙදී තිබේ.බ්‍රිතාන්‍යය යටත් විජිතයෙන් මව්බිමට නිදහස ලබාගැනීමේ අභිමානය සැමරීම සඳහා අති උත්කර්ශවත් අයුරින් මෙවර ජාතික නිදහස් දින උළෙල සැමරීමට සියළු කටයුතු යොදා ඇති බව වාර්තා වෙයි.එකම දැයක් මහ බලයක් යන්න 68 වන ජාතික නිදහස් දිනයේ තේමාව ලෙස යොදාගෙන තිබේ.ජාතික නිදහස් දිනයට සමගාමීව අද පෙරවරු 6.30 සිට සර්ව ආගමික වතාවත් සිදුකිරීමට නියමිත බව ස්වදේශ කටයුතු අමාත්‍ය වජිර අබේවර්ධන මහතා සඳහන් කළේය.68 වන ජාතික නිදහස් දින සැමරුම් උත්සවය ජනාධිපති මෛත්‍රීපාල සිරිසේන මහතා හා අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ගාලුමුවදොර පිටියේදි පැවැත්වීමට නියමිතව තිබේ.මෙම උත්සවය සඳහා විදේශ තානාපතිවරුන් රැසක් ද හහභාගී වන බව ස්වදේශ කටයුතු අමාත්‍ය වජිර අබේවර්ධන මහතා සඳහන් කළේය.ජාතික නිදහස් සැමරුම පැවැත්වෙන කාලසීමාව තුළ ගාලුමුවදොර පිටිය හා ඒ අවට විශේෂ රථවාහන සැලැස්මක් ක්‍රියාත්මක කරන බව පොලීසිය පවසයි.", "URL": "https://sinhala.adaderana.lk/news.php?nid=56897", "Category": null, "Parent URL": null}