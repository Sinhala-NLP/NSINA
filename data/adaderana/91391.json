{"Source": "Adaderana", "Timestamp": "June 23, 2018 09:42 pm", "Headline": "කාසල්රි ජලාශයේ තිබී අභිරහස් ලෙස මියගිය පුද්ගල මළ සිරුරක් හමුවෙයි", "News Content": "කාසල්රි ජලාශයේ පාවෙමින් තිබු පිරිමි මළ සිසරුරක් අද (23) පස්වරුවේ එහි තිබී හමුවු බව නොර්වුඩ් පොලිසිය පවසයි. නොර්වුඩ් පොලිස් වසමට අයත් නිව්වෙලි වත්තට පහලින් ජලාශයේ මෙම සිරුර පාවෙමින් තිබියදි සොයා ගත් බව පොලිසිය කියා සිටියේය. එම ජලාශයේ මිරිදිය මත්ස්‍ය කර්මාන්තයේ යෙදෙන ධීවරයන් විසින් එය දැක ඒ බව නොර්වුඩ් පොලිසියට දැනුම් දි ඇත. වයස අවුරුදු 45 පමණ ඇති මෙම නාදුනන මල සිරුර සම්බන්ධයෙන් මහෙස්ත්‍රාත් පරික්ෂණයෙන් පසු සිරුර පශ්චාද් මරණ පරික්ෂණය සදහා දික්ඔය රෝහලේ අධිකරණ වෛද්‍යවරයා වෙත යොමු කරන බව නොර්වුඩ් පොලීසිය ප්‍රකාශ කරයි.", "URL": "https://sinhala.adaderana.lk/news.php?nid=91391", "Category": null, "Parent URL": null}