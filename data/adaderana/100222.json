{"Source": "Adaderana", "Timestamp": "December 3, 2018 09:29 pm", "Headline": "රටේ ආර්ථීකය කාබාසිනියා කළේ රනිල්", "News Content": "මෙරට ශ්‍රේෂ්ඨාධිකරණය ඇතුළු අධිකරණ පද්ධතිය, පකිස්ථානයේ මෙන් බටහිර රටවලට උවමනා පරිදි නැටවිය නොහැකි වනු ඇතැයි තමන් තවමත් විශ්වාස කරන බව නිදහස් පෙරමුණේ නායක විමල් වීරවංශ මහතා පවසයි. පසුගියදා දේදුනුු කුමන්ත්‍රණයේ අවසානය කුමක් ද? යන තේමාව යටතේ මහරගම යොවුන් රඟහලේදී පැවැති ජනසමුළුව අමතමින් ඒ මහතා මෙසේ පැවසීය. එහිදී වැඩිදුරටත් අදහස් දැක්වූ විමල් වීරවංශ මන්ත්‍රීවරයා පැවසුවේ රටේ ආර්ථීකය කාබාසිනියා කළේ රනිල් වික්‍රමසිංහ මහතා විසින් බවයි. මේ ගෙවී ගිය වසර තුනහමාර තුළ ආණ්ඩුව හා විපක‍ෂය ලෙස කටයුතු කළේ එකම රෑනේ කුරුල්ලෝ මන්ත්‍රීවරයා පැවසීය. අද මේ අප ඉදිරියේ තිබෙන සටන රනිල් - මෛත්‍රී හෝ රනිල් - මහින්ද අතර සටනක් නොවනෙ බවත් එය ස්වදේශිකත්වය ද, විදේශික පරගැති හවුලකට යටත් වෙනවා ද? යන්න බව කියන කාරණය සම්බන්ධයෙන් වන පුළුල් සටනක්.", "URL": "https://sinhala.adaderana.lk/news.php?nid=100222", "Category": null, "Parent URL": null}