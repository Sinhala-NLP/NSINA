{"Source": "Adaderana", "Timestamp": "September 8, 2013 10:37 am", "Headline": "අපරාධ රැසකට සම්බන්ධ සැකකරුවෙක් දැලේ", "News Content": "දේපළ සොරකම් කිරීම් සහ කොල්ලකෑම්වලට සම්බන්ධ අපරාධ කිහිපයකට අවශ්‍යව සිටි සැකකරුවෙකු මීගමුව ප්‍රදේශයේ දී අත්අඩංගුවට ගෙන තිබේ. මීගමුව කොට්ඨාස අපරාධ විමර්ශන අංශයට ලද තොරතුරක් මත සැකකරු අත්අඩංගුවට ගෙන ඇති බව සඳහන් වේ. අත්අඩංගුවට ගන්නා අවස්ථාවේ දී සැකකරු සතුව තිබී රන්මාලයක්, කරාබු ජෝඩුවක්, රන් පෙන්ඩනයක් සහ ජංගම දුරකථනයක් පොලීසිය භාරයට ගෙන ති‍බේ. මේ අතර යතුරුපැදියක් සහ විදුලි උත්පාදන යන්ත්‍රවල බැටරි දෙකක් සොරාගැනීම සම්බන්ධයෙන් අවශ්‍ය සිටි සැකකරුවෙකු ද හලාවත, සිංගක්කුලිය, යෝගියාන දංකොටුව ප්‍රදේශයේ දී අත්අඩංගුවට ගත් බව හලාවත පොලීසිය සඳහන් කළේය. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37237", "Category": null, "Parent URL": null}