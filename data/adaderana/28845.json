{"Source": "Adaderana", "Timestamp": "November 3, 2012 07:54 am", "Headline": "අත් බෝම්බයක් හා ගිනි අවියක් සමග 2 ක් මාට්ටු", "News Content": "මාලිගාවත්ත ප‍්‍රදේශයේ දී පුද්ගලයෙකු ජීව අත් බෝම්බයක් සමග අත්අඩංගුවට ගෙන තිබේ. කෙත්තාරාම ක‍්‍රීඩාංගණය අසල දී ඊයේ (02) රාත‍්‍රියේ මොහු අත්අඩංගුවට ගෙන ඇති බව පොලීසිය පැවසුවේය. සැකකරු මාලිගාවත්ත ප‍්‍රදේශයේ පදිංචිකරුවෙකු බව සඳහන්ය. ඔහු අද මාලිගාකන්ද මහේස්ත‍්‍රාත් අධිකරණයට ඉදිරිපත් කිරීමට නියමිතය. මේ අතර හක්මණ දේවාලේගම ප‍්‍රදේශයේ දී දේශීය නිෂ්පාදිත ගිනි අවියක් සමග පුද්ගලයෙකු අත්අඩංගුවට ගෙන ඇත. අදාළ පුද්ගලයා හක්මණ ප‍්‍රදේශයේ පදිංචිකරුවෙකු බව සඳහන්ය. ඔහු අද දෙයියන්දර මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28845", "Category": null, "Parent URL": null}