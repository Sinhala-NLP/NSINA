{"Source": "Adaderana", "Timestamp": "October 12, 2012 01:38 pm", "Headline": "වෙඩි වැදුණු 14 හැවිරිදි සිසුවිය රෝහලට", "News Content": "වෙඩි ප්‍රහාරයකට ලක්වූ 14 හැවිරිදි පකිස්තාන ජාතික සිසුවිය රාවල්පින්ඩ් නුවර යුධ හමුදා රෝහලකට ඇතුළත් කර තිබේ. වයඹ දිග පකිස්ථානයේ ස්වාත් නිම්න ප්‍රදේශයේ ජීවත් වූ මලාලා යුසුෆ්සායි නැමැති එම දැරියට හිසට එල්ල වූ ප්‍රහාරයක් හේතුවෙන් පසුගිය අඟහරුවාදා රෝහල් ගත කෙරිණි. මේ අතර එම වෙඩි තැබීම හෙළාදකිමින් පකිස්තානය පුරා විරෝධතා ක්‍රියාත්මක වූ බව විදෙස් වාර්තා සඳහන් කළේය. වෙඩි තැබීම සිදු කළ ‍අයෙකු පිළිබඳව තොරතුරු ලබා දෙන්නේ නම් අමෙරිකානු ඩොලර් ලක්ෂයක මුදලක් ලබා දෙන බව ස්වාත් ප්‍රාන්ත රජය නිවේදනය කර තිබේ.", "URL": "https://sinhala.adaderana.lk/news.php?nid=28226", "Category": null, "Parent URL": null}