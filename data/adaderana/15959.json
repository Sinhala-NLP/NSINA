{"Source": "Adaderana", "Timestamp": "May 8, 2011 09:03 am", "Headline": "එන සතියේ ජී.එල් මූන්ට ලියයි", "News Content": "එක්සත් ජාතීන්ගේ සංවිධානයේ මහලේකම් බැන්කී මූන් මහතාට ඉදිරි සතිය තුළ ලිපියක් යොමු කිරීමට බලාපොරොත්තු වන බව විදේශ කටයුතු අමාත්‍ය ජී.එල් පීරීස් මහතා පවසයි. දරුස්මාන් වාර්තාවට ශ්‍රී ලංකා රජය විරෝධය පළ කළ ද එක්සත් ජාතීන්ගේ සංවිධානය සමඟ ඇති සබඳතා පළුදු නොවන බව ඔහු පවසයි. ඊයේ ගාල්ල ප්‍රදේශයේ පැවති උත්සවයකට එක් වෙමින් විදේශ කටයුතු අමාත්‍ය ජී.එල් පීරිස් මහතා මෙම අදහස් පළ කළේය. එහෙත් ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසන්නේ‍ මෙම වාර්තාව බැන්කී මුන් මහතාගේ උපදෙස් මත සකස් කරන ලද්දක් බවයි. මේ අතර මෙම ‍කොමිෂන් වාර්තාවට එරෙහිව අත්සන් දස ලක්ෂයක් ලබා ගැනීමේ වැඩසටහන ඊයේ මහනුවර නගරයේ දී සිදු කෙරුණි.", "URL": "https://sinhala.adaderana.lk/news.php?nid=15959", "Category": null, "Parent URL": null}