{"Source": "Adaderana", "Timestamp": "June 1, 2019 04:11 pm", "Headline": "කේරලයට වැස්ස දරුණු වන ලකුණු", "News Content": "ඉන්දියාවේ කේරල ප්‍රාන්තයට ලබන 06 වැනිදා සිට වර්ෂාපතනයෙන් බලපෑම් එල්ල විය හැකි බව එරට කාළගුණ විද්‍යා දෙපාර්තමේන්තුව පවසයි. අධික සුළං සමඟ වැසි තත්වයේ වර්ධනයක් අපේක්ෂා කළ හැකි බව ඉන්දීය කාලගුණ බලධාරීන් සඳහන් කර ඇත. මෝසම් වර්ෂාපතනය හේතුවෙන් නිරිත දිග සහ නැගෙනහිර වෙරළබඩ ප්‍රදේශ වලට දැඩි බලපෑම් එල්ල වනු ඇති බව සඳහන්ය. මේ හේතුවෙන් ජනතාවට විමසිලිමත්ව කටයුතු කරන ලෙස ඉන්දීය කාළගුණ බළධාරීන් දැනුම්වත් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=111141", "Category": null, "Parent URL": null}