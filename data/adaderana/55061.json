{"Source": "Adaderana", "Timestamp": "November 12, 2015 08:13 pm", "Headline": "අද රෑ තැපැල් දුම්රිය 4ක ගමන් අවලංගුයි", "News Content": "උතුරු මාර්ගයේ අද රාත්‍රී ධාවනය වීමට නියමිතව තිබූ තැපැල් දුම්රිය 4ක ගමන් වාර අවලංගු කර තිබේ.ඒ අනූව රාත්‍රී 8.30ට කොටුවේ සිට කන්කසන්තුරේ දක්වාත් රාත්‍රී 7.30ට කන්කසන්තුරේ සිට කොටුව දක්වාත් ධාවනය වීමට නියමිතව තිබූ දුම්රිය අවලංගු කර ඇත.එසේම රාත්‍රී 9.30ට තලෙයිමන්නාරම සිට කොටුව දක්වාත් ධාවනය වීමට නියමිතව තිබූ දුම්රිය අවලංගු කර ඇති බව දුම්රිය පාලක මැදිරිය කියයි.තවද අද රාත්‍රී 7.15ට කොටුවේ සිට තලෙයිමන්නාරම දක්වා ධාවනය වීමට නියමිතව තිබූ දුම්රියද අවලංගු කර ඇත.", "URL": "https://sinhala.adaderana.lk/news.php?nid=55061", "Category": null, "Parent URL": null}