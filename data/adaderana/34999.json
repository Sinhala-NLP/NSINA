{"Source": "Adaderana", "Timestamp": "June 17, 2013 03:24 pm", "Headline": "මන්ත්‍රී ගුරුවරියට කළේ බරපතළ වරදක්- උපරිම විනය පියවර ගන්නවා", "News Content": "නවගත්තේගම පාසලක ගුරුවරියක් සිසුවියකගේ විනය සම්බන්ධයෙන් ගන්නා ලද ක්‍රියාමාර්ගයකට එරෙහිව යමින් ඇය ක්‍රීඩා පිට්ටනියක දණ ගැස්සවීම වූ කලී ඉතාමත් පිළිකුල්, නින්දා සහගත ක්‍රියාවක් බව ශ්‍රී ලංකා නිදහස් පක්ෂයේ ම‍හලේකම් අමාත්‍ය මෛත්‍රිපාල සිරිසේන මහතා පවසයි. මේ සම්බන්ධයෙන් සිදුකරන ලද තොරතුරු සොයා බැලීමේදී අදාළ පළාත් සභා මන්ත්‍රීවරයා විසින් සිදුකර ඇත්තේ බරපතළ වරැද්දක් බව අමාත්‍යවරයා පෙන්වාදෙයි. අදාළ මන්ත්‍රීවරයා සම්බන්ධයෙන් ශ්‍රී ලංකා නිදහස් පක්ෂය විශේෂ තීරණ කිහිපයක් ගෙන ඇති බවද ඒ අනුව ඔහුට එරෙහිව ඉහළම විනය ක්‍රියාමාර්ග ගන්නා බවද අමාත්‍යවරයාගේ අත්සනින් යුතුව නිකුත් කළ නිවේදනයක වැඩිදුරටත් සඳහන්ය.", "URL": "https://sinhala.adaderana.lk/news.php?nid=34999", "Category": null, "Parent URL": null}