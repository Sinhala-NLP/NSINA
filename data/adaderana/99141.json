{"Source": "Adaderana", "Timestamp": "November 13, 2018 03:01 pm", "Headline": "කපිල චන්ද්‍ර‍සේන ශ්‍රී ලංකන් සභාපති පුටුවට", "News Content": "ශ්‍රී ලංකන් ගුවන් සමාගමේ නව සභාපතිවරයා ලෙස කපිල චන්ද්‍රසේන මහතා පත් කර තිබේ. ශ්‍රී ලංකන් ගුවන් සමාගමේ සභාපතිවරයා ලෙස කටයුතු කළ රංජිත් ප්‍රනාන්දු මහතා එම ධුරයෙන් ඉල්ලා අස්වීමෙන් අනතුරුව කපිල චන්ද්‍රසේන මහතා එම තනතුරට පත්කර ඇති බව සඳහන්ය. කපිල චන්ද්‍රසේන මහතා ශ්‍රී ලංකන් ගුවන් සමාගමේ ප්‍රධාන විධායක නිලධාරියෙකු ලෙස ද කටයුතු කර තිබේ. මේ අතර ශ්‍රී ලංකන් ගුවන් සමාගමේ අධ්‍යක්ෂ මණ්ඩල සාමාජිකයෙකු ලෙස කටයුතු කළ මනෝ තිත්තවැල්ල මහතා ද සිය ධුරයෙන් ඉල්ලා අස්වී ඇති බව වාර්තා වෙයි. ඔහු පසුගිය 30 වනදා සිය ධුරයෙන් ඉල්ලා අස්වී ඇති බව සඳහන්ය.", "URL": "https://sinhala.adaderana.lk/news.php?nid=99141", "Category": null, "Parent URL": null}