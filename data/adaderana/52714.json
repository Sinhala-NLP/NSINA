{"Source": "Adaderana", "Timestamp": "July 19, 2015 10:40 am", "Headline": "කොන්දේසී කඩා මත්පැන් විකුණූ සංචාරක හෝටලයක් වටලයි ", "News Content": "කොන්දේසී උල්ලංඝණය කරමින් රජයේ සහ විදේශීය මත්පැන් අලෙවි කළ සංචාරක හෝටලයක් වටලා පුද්ගලයෙකු අත්අඩංගුවට ගෙන තිබේ. පොලීසියට ලද තොරතුරක් මත අම්බලන්ගොඩ වෙරළ පාරේ හෝටලයක් වටලා සැකකරු අත්අඩංගුවට ගෙන ඇති බව පොලීසිය පැවසුවේය.අලෙවිය සඳහා සූදානම් කර තිබු මත්පැන් බෝතල් 500කට ආසන්න සංඛ්‍යාවක් ද එහිදී පොලීසිය බාරයට ගෙන තිබේ.අත්අඩංගුවට ගෙන ඇත්තේ අදාළ සංචාරක හෝටලයේ කළමනාකාරවරයා ලෙස කටයුතු කළ 28 හැවිරිදි පුද්ගලයෙකි.ඔහු අද (19) බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අම්බලන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52714", "Category": null, "Parent URL": null}