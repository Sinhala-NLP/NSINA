{"Source": "Adaderana", "Timestamp": "March 4, 2013 05:58 pm", "Headline": " වීඩියෝපටය ගැන තානාපතිවරුන් දැනුවත් කරන්න යයි", "News Content": "ජිනිවා මානව හිමිකම් සමුළුවේ දී ශ්‍රී ලංකාව සම්බන්ධයෙන් ප්‍රදර්ශනය කරන ලද වීඩියෝ පටය සම්බන්ධයෙන් තානාපතිවරුන් දැනුවත් කිරීමට පියවර ගන්නා බව විදේශ කටයුතු අමාත්‍යංශය පවසයි. ඒ අනුව මෙම සතියෙ දී ජිනීවා සමුළුවට සහභාගිවන තානාපතිවරුන් ඇතුළු රාජ්‍ය ත්‍රාන්ත්‍රික නිලධාරීන් දැවත් කිරිමට පියවර ගන්නා බව එම අමාත්‍යංශය සදහන් කරයි. අදාළ වීඩියෝපටය සිකුරාදා දිනයේ දි ප්‍රදර්ශනය කෙරුණු අතර ජිනිවා මානව හිමිකම් සමුළුවට සහභාගි වී සිටින ශ්‍රී ලංකා නියෝජිත පිරිස මෙයට දැඩි විරෝධය පළ කර තිබේ. හියුමන් රයිට්ස් වොච් ආයතනය සහ ජාත්‍යන්තර ක්ෂමා සංවිධානය විසින් නෝ ෆයර් සෝන් නැමැති මෙම චිත්‍රපටය මානව හිමිකම් සැසිවාරයේ දී ප්‍රදර්ශනය කෙරුණි. මෙම වීඩියෝ පටය ප්‍රදර්ශනය කිරිම මගින් ශ්‍රී ලංකාවට දැඩි අපකීර්තියක් සිදු වූ බව එම නියෝජිත ජිරිස මෙහි දී පෙන්වා දී ඇත. මෙම චිත්‍රපටය ප්‍රදර්ශනය නොකරන ලෙස එක්සත් ජාතීන්ගේ සංවිධානයේ ජිනීවා මානව හිමිකම් කොමසාරිස් කාර්යාලයේ ශ්‍රී ලංකාවේ නිත්‍ය නියෝජිත රවිනාත් ආරියසිංහ මහතා ඊට පෙර ඉල්ලිමක් ද සිදු කොට තිබුණි. විදේශ කටයුතු අමාත්‍යංශය කියා සිටියේ මෙම චිත්‍රපටයේ සම්පූර්ණයෙන්ම සාවද්‍ය තොරතුරු ලබා ගෙන සකස් කළ චිත්‍රපටයක් බවයි. මේ හේතුව නිසා මෙම චිත්‍රපටයේ ඇතුළත් වන වීඩියෝ දර්ශනවල නිර්වද්‍යතාව පිළිබද තානාපතිවරුන් හරහා විදෙස් රටවල් දැනුවත් කිරීමට පියවර ගන්නා බව විදේශ අමාත්‍යංශය සදහන් කළේය.", "URL": "https://sinhala.adaderana.lk/news.php?nid=32114", "Category": null, "Parent URL": null}