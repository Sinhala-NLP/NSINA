{"Source": "Adaderana", "Timestamp": "May 4, 2019 12:24 pm", "Headline": "තානාපති කාර්යාල සඳහා උපරිම ආරක්ෂාවක්", "News Content": "මෙරට තානාපති කාර්යාල සඳහා අවශ්‍ය උපරිම සහය ලබා දී ඇති බව ආරක්ෂක අංශ පවසා සිටියි. රට තුළ මතුව ඇති ආරක්ෂක වතාවරණයත් සමඟ මෙරට පිහිටි තානාපති කාර්යාල වල ආරක්ෂාව ඉහළ නංවන ලෙස ඔවුන් ඉල්ලිමක් කර තිබුණි. විදේශ කටයුතු අමාත්‍යංශය පවසා සිටින්නේ මේ වන විට එම තානාපති කාර්යාල සඳහා මනා සම්බන්ධීකරණයෙන් යුතුව ආරක්ෂක වතාවරණය සම්බ්නධයෙන් කටයුතු කරමින් පවතින බවයි. තානාපති කාර්යාල සඳහා ලබා දෙන ආරක්ෂාව පිළිබඳ අද දෙරණ ආරක්ෂක ප්‍රධානීන්ගෙන් විමසා සිටි අතර එහිදී ඔවුන් ප්‍රකාශ කළේ මේ වන විටත් තානාපති කාර්යාල සඳහා අවශ්‍ය උපරිම ආරක්ෂාව ලබා දී ඇති බවයි. විශේෂ ආරක්ෂක බට කණ්ඩායම් ඒ සඳහා අනුයුක්ත කර ඇති බවද ඔවුන් සඳහන් කළේය.", "URL": "https://sinhala.adaderana.lk/news.php?nid=109220", "Category": null, "Parent URL": null}