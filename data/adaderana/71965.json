{"Source": "Adaderana", "Timestamp": "April 11, 2017 11:11 am", "Headline": "දෙමළ ජනතාව වත්මන් ආණ්ඩුව කෙරෙහි කලකිරීමෙන් පසුවෙනවා", "News Content": "දෙමළ ජනතාව වත්මන් ආණ්ඩුව කෙරෙහි කලකිරීමෙන් පසුවන බව විපක්ෂ නායක ආර්. සම්බන්ධන් මහතා පවසයි. ඔහු පෙන්වා දෙන්නේ වත්මන් ආණ්ඩුවද පසුගිය ආණ්ඩුව මෙන් දෙමළ ජනතාවගේ ගැටළු කෙරෙහි විසඳුම් ලබා දීමට කටයුතු කර නොමැති බවය. වව්නියාව නැදුන්කේනි ප්‍රදේශයේ ඉදි කළ නිවාස 150ක් අවතැන් ජනතාව වෙත බෙදා දීමේ උත්සවයට එක් වෙමින් ආර්. සම්බන්ධන් මහතා මේ බව කියා සිටියේය. වර්තමාන ආණ්ඩුව පත්වී වසර දෙකක කාලයක් පසු වුවද අතුරුදන් වූවන්ගේ ගැටළු සඳහා මෙතෙක් විසඳුම් ලබා නොදීම කණගාටුවට කරුණක් බවද ඔහු සඳහන් කළේය. දෙමළ ජනතාවගේ ගැටළු වලට ආණ්ඩුව කඩිනමින් විසඳුම් ලබා දිය යුතු බව ආර්. සම්බන්ධන් මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71965", "Category": null, "Parent URL": null}