{"Source": "Adaderana", "Timestamp": "June 2, 2014 07:11 am", "Headline": " රිය අනතුරෙන් තිදෙනෙක්-පස් කණ්ඩියෙන් දෙදෙනෙක් මරුට", "News Content": "පොළොන්නරුව,අරලගංවිල ප්‍රදේශයේ සිදුවූ රිය අනතුරකින් පුද්ගලයින් තිදෙනෙකු ජීවිතක්ෂයට පත්වී තවත් 11දෙනෙකු තුවාල ලබා තිබේ. අද (02) අලුයම 3.00 ට පමණ මහියංගණය සිට දිඹුලාගල බලා ධාවනය වුණු ඩිමෝ බට්ටා වර්ගයේ ලොරි රථයක් මාර ගසක හැපීමෙන් මෙම අනතුර සිදුව තිබේ. තුවාල ලැබූවන් පොළොන්නරුව රෝහලට ඇතුළත් කර ඇති බව පොලීසිය පවසයි. ජීවිතක්ෂයට පත්ව ඇත්තේ වයස අවුරුදු 10 ක දැරියක,50 හැවිරිදි කාන්තාවක සහ 65 හැවිරිදි පිරිමි පුද්ගලයෙකු බව පොලීසිය වැඩිදුරටත් කියා සිටියි. මේ අතර මාලඹේ-පොතු ආරාව ප්‍රදේශයේ පස් කණ්ඩියක් කඩාවැටීමෙන් දෙදෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=43654", "Category": null, "Parent URL": null}