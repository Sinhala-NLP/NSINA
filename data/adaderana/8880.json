{"Source": "Adaderana", "Timestamp": "June 8, 2010 08:27 am", "Headline": "සේනක සිල්වාට ඇප දීම ප්‍රතික්ෂේපයි", "News Content": "රජය පෙරළීමට කුමන්ත්‍රණය කළේ යැයි සැකපිට අත්අඩංගුවට ගත් ජෙනරාල් සරත් ෆොන්සේකාගේ ලේකම් වශයෙන් කටයුතු කළ සේනක සිල්වා නැමැත්තා ඇප මත මුදාහැරීම අධිකරණය ප්‍රතික්ෂේප කර තිබේ. සැකකරු මේ මස 21 වැනිදා දක්වා රිමාන්ඩ් භාරයේ තැබෙනු ඇත. සැකකරු රිමාන්ඩ් භාරයට පත් කළ හදිසි නීති රෙගුලාසි‍ෙය් 23 වන වගන්ති මේ වන විට අහෝසි වී ඇති නිසා සැකකරු ඇප මත මුදාහරින ලෙස සැකකරු‍ වෙනුවෙන් ජනාධිපති නීතීඥ ටිරන්ත වලලියද්ද මහතා කරුණු දක්වමින් කියා සිටියේය. එහෙත් 2010 වසරේ නිකුත් කළ නව හදිසි නීති රෙගුලාසිවලට අනුව සැකකරු රිමාන්ඩ් භාරයට පත්කිරීමට බාධාවක් ‍ෙනාමැති බව රජයේ නීතීඥ දමිත් ‍ෙතාටවත්ත මහතා පෙන්වාදුන්නේය. ඉදිරිපත් වූ කරුණු සළකා බැලූ කොළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය සැකකරු අධිකරණයට ඉදිරිපත් කර ඇත්තේ හදිසි නීති රෙගුලාසි යටතේ බැවින් ඇප ලබාදීමට අධිකරණයට බලයක් නොමැති බව ප්‍රකාශ කරමින් සැකකරු තවදුරටත් රිමාන්ඩ් භාරයේ තැබීමට නියම කළේය.", "URL": "https://sinhala.adaderana.lk/news.php?nid=8880", "Category": null, "Parent URL": null}