{"Source": "Adaderana", "Timestamp": "November 18, 2017 11:13 am", "Headline": "දේශපාලන මාරුවට වවුනියාව ලංගම විරෝධයේ", "News Content": "වවුනියාව ශ‍්‍රී ලංකා ගමනා ගමන මණ්ඩලයේ බස් රථ සේවකයින් සිය බස් රථ ධාවනයෙන් ඉවත් වි අද (18) විරෝධතාවයක් ආරම්භ කර ඇත. වවුනියාව බස් නැවතුම්පොළ රජකාරී කටයුතු කළ සේවකයින් දේශපාලන බලපෑම් මත ස්ථාන මාරුකිරීම් කිරීම්වලට විරුද්ධව විරෝධතාවය සංවිධානය කළ බව වවුනියාව ශ‍්‍රි ලංකා ගමනා ගමන මණ්ඩලයේ බස් රථ සේවකයින් පැවසීය. උතුරු පළාත් ශ‍්‍රි ලංකා ගමනා ගමන මණ්ඩලයේ ප‍්‍රාදේශීය කළමනාකරු ලෙස සේවය කරන නිළධාරියාගේ අත්තනෝමතික ක‍්‍රියා කලාපයන්ට විරුද්ධත්වය පළ කිරීමද විරෝධතාවයේ ඉල්ලීමක් වන බව බස් සේවකයින් පැවසීය. විරෝධතාවය හේතුවෙන් වවුනියාව ශ‍්‍රි ලංකා ගමනා ගමන මණ්ඩලයට අයත් බස් රථ සියල්ල ධාවනයෙන් ඉවත්වි ඩිපෝව තුළ නවතා තිබිණ. විරෝධතාවයට ශ‍්‍රි ලංකා ගමනා ගමන මණ්ඩලයේ වවුනියාව ඩිපෝ සේවකයින් සියළු දෙනා එක්ව තිබේ.", "URL": "https://sinhala.adaderana.lk/news.php?nid=80094", "Category": null, "Parent URL": null}