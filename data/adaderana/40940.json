{"Source": "Adaderana", "Timestamp": "February 7, 2014 11:09 am", "Headline": "පාලිත තෙවරප්පෙරුමගේ පක්ෂ සාමාජිකත්වය අහෝසියි", "News Content": "එක්සත් ජාතික පක්ෂ කළුතර දිස්ත්‍රික් පාර්ලිමේන්තු මන්ත්‍රී පාලිත තෙවරප්පෙරුම මහතාගේ පක්ෂ සාමාජිකත්වය තාවකාලිකව අත්හිටුවා තිබේ. එම පක්ෂයේ ජාතික නායක රනිල් වික්‍රමසිංහ මහතා සහ නායකත්ව මණ්ඩලයේ සාමාජිකයින් අතර ඊයේ(06) පැවති සාකච්ඡාවකින් අනතුරුව මෙම තීරණය ගෙන ඇති බව වාර්තාවෙයි. ඉදිරියේ දී අදාළ මන්ත්‍රීවරයා සම්බන්ධයෙන් පරීක්ෂණයක් සිදුකිරීමට තීරණය කර ඇති බව එක්සත් ජාතික පක්ෂ මහලේකම් තිස්ස අත්තනායක මහතා සඳහන් කළේය. පසුගිය බදාදා පාර්ලිමේන්තු සංකීර්ණයේ පැවති එක්සත් ජාතික පක්ෂ පාර්ලිමේන්තු කණ්ඩායම් රැස්වීම අතර තුර දී කලහාකාරී ලෙස හැසිරීම සම්බන්ධයෙන් පාලිත තෙවරප්පෙරුම මහතාට එරෙහිව මෙම ක්‍රියාමාර්ග ගැනීමට තීරණය කර තිබේ.", "URL": "https://sinhala.adaderana.lk/news.php?nid=40940", "Category": null, "Parent URL": null}