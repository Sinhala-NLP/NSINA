{"Source": "Adaderana", "Timestamp": "October 31, 2011 05:54 pm", "Headline": " තිදරු මවක ගෙලවැල ලාගෙන මියයයි", "News Content": "යාපනය,නවාලි ප්‍රදේශයේ තිදරු මවක ගෙල වැලලාගෙන මිය ගොස් ඇතැයි පොලීසිය පවසයි. දේවේන්දරම් බාමිණී නමැති ඇය 37 හැවිරිදි මවක බවත්,මෙම සිදුවීම අද ප.ව 1.00 ට පමණ සිදුව ඇති බවත් කියැවෙයි. මිය ගිය අයගේ ඥාතීන් මනිපායි පොලිසියට පවසා ඇත්තේ මිය ගිය කාන්තාව යහපත් මානසික මට්ටමක නොසිටි හෙයින් මෙම අනතුර සිදුකරගන්නට ඇතැයි තමන් විශ්වාස කරන බවයි. කෙසේ වෙතත් මේවන විට අදාළ මළ සිරුර පශ්චාත් මරණ පරීක්ෂණය සඳහා යාපනය රෝහලට බාර දී ඇති බවත්,පශ්චාත් මරණ පරීක්ෂණය හෙට දින සිදුකරන බවත් රෝහල් ප්‍රකාශකයෙක් අද දෙරණට කියා සිටියේය. මනිපායි පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19702", "Category": null, "Parent URL": null}