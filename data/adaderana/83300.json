{"Source": "Adaderana", "Timestamp": "January 21, 2018 11:40 am", "Headline": "පුංචි ඡන්දේ එජාප අපේක්ෂකයෙක්ගේ ලොරි රථයක් සමඟ රියදුරු අත්අඩංගුවට ", "News Content": "මන්නාරම - මුසලි ප්‍රදේශීය සභාවට එක්සත් ජාතික පක්ෂයෙන් තරඟ කරන අපේක්ෂකයෙකුගේ ප්‍රචාරක පුවරු සවි කර තිබූ ලොරි රථයක් පුත්තලම පොලීසිය විසින් අත්අඩංගුවට ගෙන ඇත. ඊයේ (20) වැනිදා සවස පුත්තලම - වෙප්පමඩුව ප්‍රදේශයේදී මෙම අත්අඩංගුවට ගැනීම සිදු කර ඇත. පළාත් පාලන මැතිවරණයට ඉදිරිපත් වී සිටින අපේක්ෂකයෙකුට අයත් ප්‍රචාරක පුවරු අත්අඩංගුවට ගත් ලොරියේ ප්‍රර්ශණය කර තිබී ඇති නමුත් අදාළ අපේක්ෂකයා එහි සිට නැත. ඒ වන විට ලොරිය පදවාගෙන යමින් සිටි රියදුරුව පොලීසිය විසින් අත්අඩංගුවට ගෙන ඇති අතර ඔහු පුත්තලම - වෙප්පමඩුව පදිංචිකරුවෙකි. අත්අඩංගුවට ගෙන ඇති ලොරියේ රියදුරු සහ ලොරි රථය පුත්තලම දිසා අධිකරණයට ඉදිරිපත් කිරීමට නියමිතව ඇත. පුත්තලම පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=83300", "Category": null, "Parent URL": null}