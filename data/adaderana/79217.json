{"Source": "Adaderana", "Timestamp": "October 28, 2017 09:38 am", "Headline": "මහා සංඝරත්නයට ඇහුම්කම් දිය යුතුයි", "News Content": "ව්‍යවස්‌ථා මෙහෙයුම් අතුරු කමිටු වාර්තාව සම්බන්ධයෙන් අදහස් පළ කිරීමට ඕනෑම අයෙකුට අවස්ථාව තිබෙන බව සුසිල් ප්‍රේමජයන්ත අමාත්‍යවරයා පවසයි. ඔහු පෙන්වාදෙන්නේ සියලු පාර්ශවයන්ගේ අදහස් හා යෝජනා සලකා බැලීමෙන් අනතුරුව නව ව්‍යවස්ථාවක් හෝ ව්‍යවස්ථා සංශෝධනයක් කෙටුම්පත් වනු ඇති බවයි. මාලඹේ ප්‍රදේශයේදී මාධ්‍ය වෙත අදහස් දක්වමින් සුසිල් ප්‍රේමජයන්ත අමාත්‍යවරයා මේ බව සඳහන් කළේය. යෝජිත නව ආණ්ඩුක්‍රම ව්‍යවස්ථාව සම්බන්ධයෙන් මහා සංඝරත්නයේ අදහස් සඳහා ද විශේෂයෙන් ඇහුම්කන් දිය යුතු බව සුසිල් ප්‍රේමජයන්ත අමාත්‍යවරයා පවසයි. මේ අතර යෝජිත ව්‍යවස්ථාව සම්බන්ධයෙන් මහනායක හිමිවරුන් ඇතුළු විවිධ පාර්ශව සිදුකරන අදහස්වලට ඇහුන්කම් දෙමින් ක්‍රියාකළ යුතු බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. කුරුණෑගල ප්‍රදේශයේ පැවති ජනහමුවකට එක්වෙමින් දිනේෂ් ගුණවර්ධන මන්ත්‍රීවරයා මෙම අදහස් පළ කළේය. මේ අතර රාජ්‍ය ව්‍යවසාය සංවර්ධන රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසන්නේ යෝජිත ව්‍යවස්ථාව විවිධ පාර්ශව තුළ කතාබහට ලක්වීම ඉතා සුබදායි කරුණක් බවයි. කඹුරුපිටිය, මිරිස්වත්ත ප්‍රදේශයේ පැවති ජනහමුවකට එක්වෙමින් ලක්ෂ්මන් යාපා අබේවර්ධන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=79217", "Category": null, "Parent URL": null}