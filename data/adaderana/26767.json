{"Source": "Adaderana", "Timestamp": "August 21, 2012 02:22 pm", "Headline": "අලිමුඩුක්කුවේදි බුදු පිළිමයක් සමග අයෙකු දැලේ", "News Content": "මහනුවර යුගයට අයත් බවට සැලකෙන බුදු පිළිමයක් අලෙවි කිරීමට උත්සහ කළ පුද්ගලයෙකු අලිමුඩුක්කුව ප්‍රදේශයේදී පොලීසිය විසින් අත්අඩංගුවට ගෙන තිබේ. රුපියල් ලක්ෂ 5 කට මෙම බුදු පිළිමය අලෙවි කිරීමට උත්සහ කර ඇති බව පොලීසිය පවසයි. සෙන්ටිමීටර් අට හමාරක් පමණ උස මෙම හිටි පිළිමය සැකකරු විසින් අලෙවි කිරීම සඳහා මෝටර් රථයකින් රැගෙන යමින් සිටියදී පොලීසිය විසින් අත්අඩංගුවට ගෙන තිබේ. අත්අඩංගුවට ගත් පුද්ගලයා සූරියගොඩ, මුරුතලාව ප්‍රදේශයේ පදිංචිකරුවෙකි. සැකකරු අද (21) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26767", "Category": null, "Parent URL": null}