{"Source": "Adaderana", "Timestamp": "February 15, 2018 12:34 pm", "Headline": "අවුරුදු 48ක අතීතයට දිව ගිය හීන්බංඩා - මුතුමැණිකේගේ ආදර අන්දරය ", "News Content": "අනුරාධපුර - ඈත පිටිසර උඩකඩවල ගම්මානයේ ජීවත් වන ආර්.එන්.ටී. හීන්බංඩා මහතාගේ සහ එන්. මුතුමැණිකේ මාතාවගේ ආදර කථාව ආදරවන්තයින්ගේ දිනය සැමරූ ඊයේ (14) අද දෙරණට මෙසේ වාර්තා විය. වර්ෂ 1970 දී හීන්බංඩා, මුතුමැණිකේ ආදර කථාවට මුලපුරන අතර වත්මන් ආදර කථාවලට වඩා ඒ ආදර අන්දරය සුන්දර බව මුතුමැණිකේ පවසන්නේ හැඟුම්බරවය. අද වන විට හීන්බංඩා වයස අවුරුදු 70 ක හා මුතුමැණිකේ වයස අවුරුදු 68 ක ආදර බර යුවළකි. වර්ෂ 1972 යුග දිවියට පිවිසෙන හීන්බංඩා, මුතුමැණිකේ දරුවන් 08 දෙනෙකුගෙයුත් ආදර බර පවුලකි. අවාසනාවකට මෙන් වර්ෂ 1995 දී ඇගේ ස්වාමියාට වූ හීන්බන්ඩාට ගොළුසන්නිය රෝගය වැළදෙන්නේ අවාසනාවන්ත ලෙසයි. නමුත් එදා පටන් අද දක්වාම මුතුමැණි සිය පෙම්වතාව රැක බලා ගනු ලබන්නේ මහත් ආදරයකිනි. එමෙන්ම ඔහුගේ කාර්යන් සිදු කිරිමට කිසිඳු අයෙකුට ඉඩලබා නොදෙන බවත් ඇය කියා සිටියාය. මුතුමැණිකේගේ අවසන් කැමැත්ත වන්නේද තම ජීවිතය පවතින තෙක් තම පෙම්වතාව රැක බලා ගැනීම පමණක් බව ඇය කියා සිටියාය.", "URL": "https://sinhala.adaderana.lk/news.php?nid=84362", "Category": null, "Parent URL": null}