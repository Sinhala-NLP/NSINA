{"Source": "Adaderana", "Timestamp": "December 2, 2017 10:58 am", "Headline": "  සාගරයේ ප්ලාස්ටික් දූෂණය ශූන්‍ය කරන්න යයි", "News Content": "සාගරයේ ප්ලාස්ටික් දූෂණය ශූන්‍යතාවයට පත් කිරීමේ අරමුණින් සැලැස්මක් ආරම්භ කිරීම සඳහා එක්සත් ජාතීන්ගේ පරිසර සමුළුවේදී එකඟතාව පළ වී තිබේ. ප්ලාස්ටික් දූෂණය ගෝලීය වශයෙන් විශාල තර්ජනයක් බවට මේ වන විට පත්ව ඇති බැවින් අදාළ එකඟතාවට පැමිණ ඇති බව විදෙස් මාධ්‍ය වාර්තා කළේය. ප්ලාස්ටික් අපද්‍රව්‍ය සාගරයට මුදාහැරීම තහනම් කිරීම සඳහා නෛතික ගිවිසුමකට එළඹීමේ අවශ්‍යතාව එහිදී අවධාණයට යොමුව ඇති බව සඳහන්ය. ලබන සතියේදී කෙන්යාවේ නයිරෝබි නුවර පැවැත්වීමට නියමිත එක්සත් ජාතීන්ගේ පරිසර අමාත්‍යවරුන්ගේ රැස්වීමේදි ද ප්ලාස්ටික් අර්බුදයට එරෙහිව දැඩි ක්‍රියාමාර්ග ගැනීමට සූදානම් වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80894", "Category": null, "Parent URL": null}