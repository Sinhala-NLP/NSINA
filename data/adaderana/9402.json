{"Source": "Adaderana", "Timestamp": "July 5, 2010 09:51 am", "Headline": "ආබාධිතයන්ගේ ආර්ථිකය නැංවීමට වැඩපිළිවෙලක්", "News Content": "ආබාධිත පුද්ගලයන්ගේ ආර්ථිකය නංවාලීමේ පුළුල් වැඩපිළිවෙලක් විල්ගමුව ප්‍රාදේශීය ලේකම් කොට්ඨාශය තුළ ක්‍රියාත්මක කර තිබේ. මේ යට‍තේ ආබාධිත පුද්ගලයන්ගේ කුසලතා හඳුනාගනිමින් ඔවුන් ස්වයං රැකියා සඳහා යොමු කිරීමට නියමිතය. ඒ සඳහා ඔවුන්ට ස්වයං රැකියා පුහුණුව ලබාදීමට සහ මූල්‍යාධාර ලබාදීමට සමාජ සේවා දෙපාර්තමේන්තුව පියවර ගෙන ඇත. විල්ගමුව ප්‍රාදේශීය ලේකම් බී. ඒ. සුමනදාස මහතාගේ උපදෙස් මත මෙම වැඩපිළිවෙල ක්‍රියාත්මකය.", "URL": "https://sinhala.adaderana.lk/news.php?nid=9402", "Category": null, "Parent URL": null}