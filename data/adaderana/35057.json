{"Source": "Adaderana", "Timestamp": "June 19, 2013 09:04 am", "Headline": "සති 2න් උතුරේ ජන්ද හිමි නාම ලේඛනයේ ප්‍රතිශෝධන අවසන් ", "News Content": "ඉදිරි සති 02ක කාලය තුළ උතුරේ ජන්ද හිමි නාම ලේඛනය ප්‍රතිශෝධන කටයුතු අවසන් කරන බව මැතිවරණ දෙපාර්තමේන්තුව පවසයි. එහි ප්‍රකාශකයෙකු පැවසුවේ පාර්ලිමේන්තුවේ දී ඊයේ(18) සම්මත වූ ජන්ද හිමියන් ලියාපදිංචි කිරීමේ විශේෂ විධිවිධාන පනත් කෙටුම්පතට අදාළව මෙම කටයුතු සිදුකරන බවය. ඒ අනුව උතුරු පළාතේ වැසියන්ට 1982 වසරට පෙර තමන් ලියාපදිංචිව සිටි ස්ථානයට අදාළව එළබෙන මැතිවරණය සදහා ජංන්ද හිමි නාම ලේඛන ලියාපදිංචි වීමේ හැකියාව ලැබේ. කෙසේ වෙතත් දැනටමත් 2012 වසර සඳහා වෙනත් ස්ථානයක ලියාපදිංචි වී ඇති ජන්ද දායකින්ට ඒ යටතේ ලියාපදිංචි විය නොහැකි බව මැතිවරණ දෙපාර්තමේන්තුව පවසයි. ඉදිරි සති 02 ක කාලය තුළ එම ලියාපදිංචි කිරීම් සිදු කරන බව සදහන්වෙයි. මෙම සියළු කාර්යයන් නිම කිරීමෙන් පසුව ලබන සැප්තැම්බර් මාසයේ දී උතුරු පළාත්සභා මැතිවරණය පැවැත්වීමට හැකියාව පවතින බව ද එම දෙපාර්තමේන්තුවේ ප්‍රකාශකයෙකු සදහන් කළේය.", "URL": "https://sinhala.adaderana.lk/news.php?nid=35057", "Category": null, "Parent URL": null}