{"Source": "Adaderana", "Timestamp": "March 3, 2018 05:04 pm", "Headline": "බස්නාහිර හා සබරගමුවට තද වැසි තවදුරටත් ", "News Content": "බස්නාහිර සහ සබරගමුව පළාත්වල තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පැවසීය. කොළඹ සිට ගාල්ල හරහා මාතර දක්වා මුහුදු ප්‍රදේශ රළුවිය හැකි බවද කාලගුණ විද්‍යා දෙපාර්තමේන්තුව සඳහන් කරයි. කාලගුණ විද්‍යා දෙපාර්තමේන්තුව පවසන ආකාරයට මුහුදු ප්‍රදේශ වල සුළං තත්ත්වය පැයට කිලෝමිටර් 70-80 අතර වේඟයක් ගන්නා බවත් ධීවර හා නාවික ප්‍රජාව මේ පිළිබඳව සැලකිල්ලෙන් සිටින ලෙස ඉල්ලා සිටියි. දිස්ත්‍රික් අපදා කළමනාකරණ මධ්‍යස්ථාන හරහා සියළුම ධීවර ප්‍රජාව දැනුනත් කර ඇති බව එම දෙපාර්තමේන්තුව පැවසීය. ජනතාව මේ පිළිබඳ අවදානයෙන් සිටින ලෙසත් හදිසි අපදා තත්ත්වයන් ඇතිවුවහොත් සියළුම ජනතාවගේ අපදා සංනිවේදන කටයුතු සඳහා 117 දුරකතන අංකය පැය 24 පුරා ක්‍රීයාත්මක බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=85125", "Category": null, "Parent URL": null}