{"Source": "Adaderana", "Timestamp": "March 20, 2014 05:28 pm", "Headline": "විල්ගමුවේ සභාපති හා හිටපු සභාපති රිමාන්ඩ්", "News Content": "ගංජා ළඟ තබා ගැනීමේ චෝදනාව මත අත්අඩංගුවට ගත් විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා අප්‍රේල් මස 1 වැනිදා දක්වා රිමාන්ඩ් කර තිබේ. මහියංගණය උසාවියට ඉදිරිපත් කිරීමෙන් පසු ඔවුන් එලෙස රිමාන්ඩ් කර ඇත. සැකකරුවන් ගිරාදුරුකොට්ටේ ප්‍රදේශයේ දී වලාන දුෂණ මර්දන ඒකකයේ නිලධාරින් විසින් ඊයේ රාත්‍රී අත්අඩංගුවට ගෙන තිබුණි. ඒ ප්‍රාදේශීය සභාවට අයත් කැබ් රථයකින් ගමන් කරමින් සිටිය දීය. එම කැබ් රථය තුළ තිබී ගංජා ග්‍රෑම් 2850ක් සොයාගත් බව පොලීසිය පැවසීය. විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා පසුගිය 02 වැනිදා ද මෙවැනිම සිද්ධියක් සම්බන්ධයෙන් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදාහැර තිබුණි.", "URL": "https://sinhala.adaderana.lk/news.php?nid=41947", "Category": null, "Parent URL": null}