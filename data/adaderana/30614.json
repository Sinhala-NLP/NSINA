{"Source": "Adaderana", "Timestamp": "January 9, 2013 11:56 am", "Headline": "රිසානා නිදහස් කරන්න! තවත් ඉල්ලීමක්", "News Content": "සෞදි අරාබියේ දී මරණ දඬුවම නියම වී සිටින රිසානා නෆීක් ඉන් නිදහස් කරන ලෙසට හියුමන් රයිට්ස් වොච් සංවිධානය සෞදි රජයෙන් ඉල්ලීමක් කර තිබේ. බාලවයස්කාර වැරදිකරුවෙකු හට ලොව කිසිදු රටක මරණ දඬුවම ක‍්‍රියාත්මක නොකරන අතර එය සෞදි රජය ද අනුගමනය කළ යුතු බව එම සංවිධානය පෙන්වාදෙයි. සෞදි අරාබියේ නිවසක ගෘහ සේවයේ යෙදී සිටිය දී එම නිවසේ බිළිඳු දරුවකුගේ මරණයක් සම්බන්ධයෙන් රිසානාට 2007 වසරේ ජුනි මස 16 වන දින එරට අධිකරණයක් මගින් මරණ දණ්ඩනය නියම කළේය. ඒ අනුව මේ වන විට රිසානා නෆීක් වසර 07 ට ආසන්න කාලයක් තිස්සේ සෞදි අරාබියේ සිරදඬුවම් විඳිමින් සිටියි. ජනාධිපති මහින්ද රාජපක්ෂ මහතා ද රිසානා නෆීක් නිදහස් කරන ලෙස පසුගියදා සෞදි රජුගෙන් ඉල්ලීමක් කළේය.", "URL": "https://sinhala.adaderana.lk/news.php?nid=30614", "Category": null, "Parent URL": null}