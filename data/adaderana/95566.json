{"Source": "Adaderana", "Timestamp": "September 5, 2018 10:40 am", "Headline": "12 හැවරිදි සිසුවාට පහරදුන් පාසල් වෑන් රථ රියදුරා අත්අඩංගුවට", "News Content": "නාත්තණ්ඩිය නගරයට ආසන්න විදුහලකට සිසුන් ප්‍රවාහනය කරන වෑන් රථයක අලංකාරයට සවිකර තිබු විදුලි බල්බ වැළකින් බල්බයක් ගැලවී යැයි කියන 12 හැවිරිදි සිසුවකුට පහරදී තුවාල සිදුකළ බව කියන එම වැන් රථයේ රියදුරා (05) මාරවිල මුලස්ථාන පොලිසිය මඟින් අත්අඩංගුවට ගෙන තිබේ. පහර කෑ බව කියන සිසුවා නාත්තණ්ඩිය ගඩොල් කැලේ වත්ත ප්‍රදේශයේ පදිංචි සිසුවකු වන අතර ඔහු නාත්තන්ඩිය නගරයේ විදුහලක 07 වසරේ ඉගෙනුම ලබන බව පොලීසිය පවසයි. එම විදුහලට සිසුන් ප්‍රවාහනය කරන වෑන් රථයක් නතර කර තිබියදි සිසුවා වෑන් රථයේ අලංකාරයට සවිකර තිබු විදුලි බල්බ වැළකින් එකක් ගලවා ඇති අතර එයට උරණ වී ඇති එහි රියදුරා සිසුවාට පහර දි තිබෙන බව මුලික පරික්ෂණවලදි අනාවරණය වී තිබේ. වෑන් රථයේ රියදුරාගේ පහරදිමෙන් තුවාල ලබා සිටින සිසුවා ප්‍රතිකාර සඳහා මාරවිල මුලික වෙත ඇතුලත් කර තිබේ. සිසුවාගේ දෙමාපියන් පොලීසියට කරණ ලද පැමිණිල්ලක් මත දංකොටුව ප්‍රදේශයේ පදිංචි වෑන් රථයේ රියදුරා අත්අඩංගුවට ගත් බව පොලීසිය ප්‍රකාශ කළේය. මාරවිල මුලස්ථාන සිද්ධිය ගැන වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=95566", "Category": null, "Parent URL": null}