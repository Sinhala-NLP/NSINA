{"Source": "Adaderana", "Timestamp": "September 26, 2012 10:08 pm", "Headline": "පැරඩයිස් කර්මාන්තපුරයේ ගින්නක්", "News Content": "රත්නපුර, කුරුවිට ප්‍රදේශයේ පැරඩයිස් කර්මාන්තපුරයේ කර්මාන්ත ශාලාවක ගින්නක් හටගෙන තිබේ. අද (26) පස්වරු 7.00 පමණ මෙම ගින්න ඇතිවී ඇත්තේ රිජිෆෝම් නිෂ්පාදනය කරනු ලබන කර්මාන්ත ශාලාවක් තුළ බව වාර්තා වේ. තවමත් පැතිරෙමින් පවතින ගින්නෙන් කර්මාන්ත ශාලාවට දැඩි ලෙස හානි සිදුව ඇතැයි සඳහන්ය. රත්නපුර ගිනි නිවීමේ ඒකකය හා කුරුවිට පොලීසිය එක්ව ගින්න මැඩපැවැත්වීමට කටයුතු කරමින් සිටින බව අප වාර්තාකරු පවසයි.", "URL": "https://sinhala.adaderana.lk/news.php?nid=27773", "Category": null, "Parent URL": null}