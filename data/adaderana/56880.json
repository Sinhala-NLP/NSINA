{"Source": "Adaderana", "Timestamp": "February 3, 2016 10:29 am", "Headline": " ජර්මනියේ එල්.ටී.ටී.ඊ සාමාජිකයෙකුට අත්හිටවූ සිරදඬුවම්", "News Content": "එල්.ටී.ටී.ඊ සාමාජිකයෙකුට මාස 18ක අත්හිටවූ සිරදඬුවම් ලබාදීමට ජර්මන් අධිකරණයක් විසින් ඊයේ (02)තීන්දු කර තිබේ.එල්.ටී.ටී.ඊ සංවිධානය, ජර්මනියේ තහනම් කර ඇති බැවින් එවන් තහනම් සංවිධානයක සාමාජිකත්වය ඉසිලීම මෙන්ම එම සංවිධානයට මුදල් එක්රැස් කිරීම ඔහුට එරෙහිව ඉදිරිපත්වී තිබුණු චෝදනා බව විදෙස් පුවත් උපුටා දක්වයි.ජී.යෝගේන්ද්‍රන් නමැති 53 හැවිරිදි මොහු උපතින් ශ්‍රී ලාංකිකයෙකු වුවද 2007 වසරේ සිට ජර්මනියේ පුරවැසිභාවය ලබා සිටියි.හැම්බර්ග් උතුරු නගරයේ අධිකරණයක් විසින් මොහුට මෙම දඬුවම ලබාදී ඇත්තේ 2007-2009 කාලයේ එල්.ටී.ටී.ඊ සංවිධානයට අරමුදල් එක්රැස් කිරීමේ චෝදනාවටයි.දශක දෙකකට වැඩි කාලයක් තිස්සේ ශ්‍රී ලංකාවේ පැවති සිවිල් යුදමය තත්ත්වය විසින් රටේ යටිතල පහසුකම් බිඳවැටීමට සැලැස්වුණු බවත්,ප්‍රහාර වලින් ලක්ෂයකට වැඩි පිරිසක් ජීවිතක්ෂයට පත්වූ බවත් එම විදෙස් වාර්තාවක් උපුටා දක්වයි. ජර්මන් බලධාරීන් ඇස්තමේන්තු කර ඇති අන්දමට එරට එල්.ටී.ටී.ඊ හිතවාදීන් දහසකට වැඩි පිරිසක් ජීවත්වන අතර ඔවුන්ගෙන් බහුතරයක් අරමුදල් එක්රැස් කිරීම් සංවිධානය කිරීම හා ප්‍රචාරණ ව්‍යාපෘති ක්‍රියාත්මක කිරීම සිදුකරනු ලබයි.", "URL": "https://sinhala.adaderana.lk/news.php?nid=56880", "Category": null, "Parent URL": null}