{"Source": "Adaderana", "Timestamp": "March 20, 2019 01:49 pm", "Headline": "කරඩුපනදී වාහන තුනක් එකිනෙක ගැටෙයි-2ක් මරුට", "News Content": "කොළඹ - නුවර ප්‍රධාන මාර්ගයේ කෑගල්ල, කරඩුපන ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. වෑන් රථයක්, ලංකා ගමනාගමන මණ්ඩලයට අයත් බස් රථයක් සහ මෝටර් රථයක් ගැටී සිදුවූ මෙම අනතුරින් තුවාල ලැබූ තවත් පුද්ගලයින් 06 දෙනෙකු ප්‍රතිකාර සඳහා රෝහල්ගත කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුර සිදුවන අවස්ථාවේදී මෝටර් රථයේ පුද්ගලයින් 05 දෙනෙකු ගමන් කර ඇති අතර ඔවුන්ගෙන් දෙදෙනෙකු මෙලෙස ජීවිතක්ෂයට පත්ව ඇති බව ද පොලීසිය සඳහන් කළේය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කෑගල්ල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106412", "Category": null, "Parent URL": null}