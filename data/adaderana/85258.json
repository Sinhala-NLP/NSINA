{"Source": "Adaderana", "Timestamp": "March 6, 2018 05:18 pm", "Headline": "මෙවර කොරියානු භාෂා විභාගයට අයඳුම්කරුවන් 22,581 ක් ", "News Content": "මෙවර කොරියානු භාෂා ප්‍රවීණතා විභාගය සඳහා අයඳුම්කරුවන් 22,581 දෙනෙකු පෙනී සිටීමට නියමිත බව විදේශ සේවා නියුක්ති කාර්යංශය පවසයි. ඉඳිකිරීම් අංශය යටතේ 3424 දෙනෙකු විභාගයට පෙනී සිටීමට නියමිත අතර එම විභාගය ලබන 19 වනදා සිට මැයි මස 04 වන දින දක්වා පැවැත්වීමට නියමිතයි. නිෂ්පාදන අංශය යටතේ 19,157 දෙනෙකු විභාගයට පෙනී සිටීමට නියමිත අතර මැයි මස 25 වන දින සිට ඔක්තෝබර් මස 05 වන දින දක්වා ඊට අදාළ විභාගය පැවැත්වීමට නියමිත බවයි විදේශ සේවා නියුක්ති කාර්යංශය සඳහන් කළේය. එක් එක් විභාග අපේක්ෂකයින්ට විභාගය පැවැත්වෙන දිනය, වේලාව හා විභාග මධ්‍යස්ථානය www.slbfe.lk වෙබ් අඩවියට පිවිසීමෙන් දැනගත හැකියි.", "URL": "https://sinhala.adaderana.lk/news.php?nid=85258", "Category": null, "Parent URL": null}