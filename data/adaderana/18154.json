{"Source": "Adaderana", "Timestamp": "August 18, 2011 04:43 pm", "Headline": "දෙවියන්ට හොරෙන් පොකැට්ටුවට විදලා", "News Content": "දෙවිනුවර ශ්‍රී විෂ්ණු දේවාලයට පැමිණෙන බැතිමතුන්ගේ මුදල් පසුම්බි සොරාගන්නා ලොතරැයි අලෙවිකරුවෙකු ගන්දර පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරක් අනුව කළ විශේෂ වැටලීමකදී මොහු අද(18)අත්අඩංගුවට ගැනිමට හැකි වූ බව ගන්දර පොලීසිය සඳහන් කරයි. මෙම පුද්ගලයා කලක සිට මෙම සොරකම අඛණ්ඩව කරගෙනවිත් ඇති බවට මූලික පරීක්ෂණ වලදී අනාවරණය වූ බවත්,අත්අඩංගුවට පත්වන අවස්ථාවේ මොහු සතුව සොරකම් කරන ලද මුදල් පසුම්බි 3 ක් පැවති බවත් පොලීසිය කියා සිටියි.", "URL": "https://sinhala.adaderana.lk/news.php?nid=18154", "Category": null, "Parent URL": null}