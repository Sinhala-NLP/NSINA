{"Source": "Adaderana", "Timestamp": "April 12, 2017 08:49 am", "Headline": "අකුණු සැර වැදී නිවෙස් 2ට හානි", "News Content": "අම්බලන්තොට, කොග්ගල්ල ප්‍රදේශයේ පිහිටි නිවාස දෙකකට අකුණු සැර වැදීමෙන් හානි සිදුවී තිබේ. ඊයේ (11)පස්වරුවේ එම ප්‍රදේශයේ පැවති වර්ෂාපතනයත් සමඟ මෙලෙස යාබද නිවෙස් දෙකකට අකුණු සැර වැදී ඇති බව වාර්තා වේ. එහිදී නිවෙස් දෙකෙහි වහලවල් වලට පූර්ණ වශයෙන් හානි සිදුවී ඇති අතර අභ්‍යන්තර ගෘහ උපකරණ වලටද දැඩි හානි සිදුවී තිබේ. අකුණු සැර වැදීමෙන් කිසිවෙකුටත් ජීවිත හානි හෝ තුවාල සිදුවී නොමැති අතර නිවෙස් අසල විදුලි රැහැන් වලට හානි සිදුවී ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=71998", "Category": null, "Parent URL": null}