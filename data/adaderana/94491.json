{"Source": "Adaderana", "Timestamp": "August 16, 2018 11:20 am", "Headline": "ඇඹිලිපිටිය රෝහලේ සුළු සේවකයින් සංඛේත වැඩ වර්ජනයක", "News Content": "ඇඹිලිපිටිය, දිස්ත්‍රික් මහ රෝහලේ සුළු සේවකයින් සංඛේත වැඩ වර්ජනයක් ආරම්භ කර තිබේ. සේවක හිගයක් මුල්කර ගනිමින් අද(16) උදෑසන 06.30ට ආරම්භ කළ වැඩවර්ජනය පැය 24ක කාලයක් ක්‍රියාත්මක කරන බව ශ්‍රී ලංකා ජනරජ සෞඛ්‍ය සේවා සංගමයේ ඇඹිලිපිටිය ශාඛා සභාපති ගාමිණි සුවදරත්න මහතා පැවසීය. ඇඹිලිපිටිය, දිස්ත්‍රික් මහ රෝහල සඳහා සුළු සේවකයින් 352ක පිරිසක් අවශ්‍ය වුවද මේ වන විට සේවයේ නිරතව ඇත්තේ සේවකයින් 219ක පිරිසක් පමණක් බව ඔහු සඳහන් කළේය. වසරක පමණ කාලයක සිට පවතින මෙම ගැටලුව පිළිබඳ බලධාරීන් දැනුවත් කළ ද මෙතෙක් ඒ සඳහා විසඳුමක් ලබා දී නොමැති බව ගාමිණි සුවදරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=94491", "Category": null, "Parent URL": null}