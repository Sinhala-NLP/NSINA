{"Source": "Adaderana", "Timestamp": "March 6, 2012 12:09 pm", "Headline": "සැබෑ ජනතා ප්‍රශ්න හඳුනාගෙන කඩිනම් විසඳුම් දිය යුතුයි", "News Content": "ජනතාවගේ සැබෑ ප්‍රශ්න හඳුනාගෙන ඒවාට කඩිනම් විසඳුම් ලබාදීමට ආණ්ඩුව ප්‍රමුඛතාව ලබාදිය යුතු බව එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා පවසයි. එසේ නොවුනහොත් මෙරට බහුතරයක් වන වරප්‍රසාද අහිමි පන්තියේ ජනතාව අපේක්ෂා භංගත්වයට පත්වනු ඇති බව නිවේදනයක් නිකුත් කරමින් ඔහු සඳහන් කරයි. ජනතාවාදී යැයි පවසන ආණ්ඩුවක් යටතේ එවැන්නක් සිදුනොවිය යුතු බව සජිත් ප්‍රේමදාස මහතා පෙන්වාදෙයි. ඒ අනුව විවිධ කරුණුවලට මුවාවී ජනතා ප්‍රශ්න අමතක කිරීම වෙනුවට ජනතා ප්‍රශ්න සඳහා සැබෑ විසඳුම් ලබාදිය යුතු බව සජිත් ප්‍රේමදාස මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22616", "Category": null, "Parent URL": null}