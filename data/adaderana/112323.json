{"Source": "Adaderana", "Timestamp": "June 19, 2019 12:41 pm", "Headline": "ප්‍රදේශ කිහිපයක සිදු වු අනතුරුවලින් 4කට තුවාල-අයෙක් ජීවිතක්ෂයට", "News Content": "දිවයිනේ තවත් ප්‍රදේශ කිහිපයක සිදු වූ අනතුරුවලින් පුද්ගලයෙකු මිය ගොස් තවත් පස් දෙනෙකු තුවාල ලබා රෝහල් ගත කර ඇත. හබරණ - පොළොන්නරුව ප්‍රධාන මාර්ගයේ ගිරිතලේ ඇගලුම් කර්මාන්ත ශාලාව ඉදිරිපිට දී ටිපර් රථයක් හා ලොරි රථයක් මුහුණට මුහුණ ගැටී පුද්ගලයෙකු තුවාල ලබා ඇත. බණ්ඩාරවෙල උතුරුකැඹිල්ලෙවෙල ප්‍රදේශයේදී ලංගම බස් රථයක් මාර්ගයෙන් ඉවතට ධාවනය වී අසල තිබූ නිවසක මතට පෙරළිමෙන් පුද්ගලයන් සිව් දෙනෙක් තුවාල ලබා බණ්ඩාරවෙල දිසා රෝහලට ඇතුලත් කෙරුණි. ඇල්පිටිය , ඌරගස්මංහන්දිය කොස්ගොඩ මාර්ගයේ දී ඊයේ ගිලන් රථයක් හා යතුරුපැදියක් එකිනෙක ගැටීමෙන් සිදු වූ අනතුරකින් යතුරුපැදිකරු මිය ගොස් ඇත. මේ අතර බලපිටිය ආඳා දොල ප්‍රදේශයේ සිට ගාලු මාර්ගය දක්වා ධාවනය වූ ත්‍රරෝද රථයක් මාර්ගය හරහා ගමන්ගත් සුනඛයෙකු බේරා ගැනීමට තැත් කිරීමේදී රියදුරුට රථය පාලනය කර ගත නොහැකිව පෙරලීමෙන් අනතුරක් සිදුව තිබුණි.", "URL": "https://sinhala.adaderana.lk/news.php?nid=112323", "Category": null, "Parent URL": null}