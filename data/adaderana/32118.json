{"Source": "Adaderana", "Timestamp": "March 5, 2013 07:56 am", "Headline": "මානසික රෝග පිළිබඳ දැනුවත් කිරීමක්", "News Content": "මානසික රෝග පිළිබඳව ජනතාව දැනුවත් කිරීමේ වැඩපිළිවෙලක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. සෞඛ්‍ය අමාත්‍යාංශයේ මානසික සෞඛ්‍ය ඒකකය විසින් මෙම වැඩපිළිවෙල ක්‍රියාත්මක කර ඇති බව සඳහන්ය. මානසික රෝග ලක්ෂණ, ඒ සඳහා ප්‍රතිකාර ගත යුතු ස්ථාන සහ මානසික රෝග වැළඳීමට බලපාන හේතු සාධක පිළිබඳව ජනතාව දැනුවත් කිරීම මෙම වැඩපිළිවෙලේ අරමුණ වී තිබේ. විශේෂයෙන් මෙම වැඩපිළිවෙල යටතේ විශාදය නැමති මානසික රෝගය පිළිබඳව ජනතාව දැනුවත් කිරීමට බලාපොරොත්තු වන බව සෞඛ්‍ය අමාත්‍යාංශයේ මානසික සෞඛ්‍ය ඒකකය සඳහන් කළේය. ලෝක සෞඛ්‍ය සංවිධානයේ දත්තවලට අනුව 2030 වසර වනවිට ලෝකයේ වැඩිම පිරිසක් ගොදුරුවන රෝග තත්ත්වය මානසික රෝග වන බව ද අනාවරණය වී තිබේ.", "URL": "https://sinhala.adaderana.lk/news.php?nid=32118", "Category": null, "Parent URL": null}