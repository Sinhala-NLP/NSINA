{"Source": "Adaderana", "Timestamp": "October 30, 2012 08:15 am", "Headline": "පක්ෂය තහනම් වූ එ.ජා.ප මන්ත්‍රීන්ට අද කුමක් වේද?", "News Content": "එක්සත් ජාතික පක්ෂයේ කෘත්‍යාධිකාරී මණ්ඩලයේ විශේෂ රැස්වීමක් අද (30) පස්වරුවේ පැවැත්වේ. විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් සිරිකොත පක්ෂ මූලස්ථානයේ දී එය පැවැත්වීමට නියමිතය. එහිදී තාවකාලිකව පක්ෂ තහනමකට ලක් වු මන්ත්‍රීවරුන් පිළිබඳ ඉදිරි ක්‍රියාමාර්ග ගැනීමට නියමිත බව එක්සත් ජාතික පක්ෂයේ ප්‍රකාශකයෙකු සඳහන් කළේය. පසුගිය 18 වැනිදා කොළඹ හයිඩ් පිටියේ පැවති රැළියට සහභාගීවීම හේතුවෙන් පාර්ලිමේන්තු මන්ත්‍රීවරුන් සහ පළාත් සභා මන්ත්‍රීවරුන් ඇතුළු කිහිපදෙනෙකුගේ පක්ෂ සාමාජිකත්වය තාවකාලිකව අත්හිටුවීමට පියවර ගෙන තිබිණි. මේ අතර දෙසැම්බර් මස පළමු වැනිදා පැවැත්වීමට නියමිත පක්ෂ සම්මේලනය පිළිබඳ අද පැවැත්වෙන කෘත්‍යාධිකාරී මණ්ඩල හමුවේ දී විශේෂ අවධානය යොමුකිරීමට අපේක්ෂිත බව සඳහන්ය.", "URL": "https://sinhala.adaderana.lk/news.php?nid=28731", "Category": null, "Parent URL": null}