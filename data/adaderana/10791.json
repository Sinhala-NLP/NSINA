{"Source": "Adaderana", "Timestamp": "September 11, 2010 02:38 pm", "Headline": "එජාපය වෙනුවෙන් අර්ල් කෙන්යාවට යයි", "News Content": "පොදු රාජ්‍ය මණ්ඩලීය පාර්ලිමේන්තු සැසිවාරය සඳහා එක්සත් ජාතික පක්ෂය නියෝජනය කරමින් තමා එයට සහභාගී වන බව එක්සත් ජාතික පක්ෂ පාර්ලිමේන්තු මන්ත්‍රී අර්ල් ගුණසේකර මහතා පවසයි. කෙන්යාවේ, නයිරෝබී නුවර දී හෙට ආරම්භ වන මෙම සැසිවාරය සඳහා තමා අද දිවයිනෙන් පිටත්ව යන බව මන්ත්‍රීවරයා පවසා සිටියේය. එක්සත් ජාතික පක්ෂයෙහි ඇතැම් මන්ත්‍රීවරුන් තමා මෙම සැසිවාරයට සහභාගී වීම වැළැක්වීමට කටයුතු කළද තමාගේ ගමන නැවැත්විය නොහැකි බව අර්ල් ගුණසේකර මන්ත්‍රීවරයා සඳහන් කළේය. අද දෙරණ කළ විමසීමක දී අර්ල් ගුණසේකර මන්ත්‍රීවරයා මෙම අදහස් පළ කර සිටියේය.", "URL": "https://sinhala.adaderana.lk/news.php?nid=10791", "Category": null, "Parent URL": null}