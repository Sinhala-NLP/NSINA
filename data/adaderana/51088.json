{"Source": "Adaderana", "Timestamp": "May 4, 2015 09:06 am", "Headline": "නේපාලයේ ශ්‍රී ලංකා භට පිරිස් 2000ට පමණ ප්‍රතිකාර කරලා", "News Content": "නේපාලයේ සහන සේවා කටයුතු වල නිරතව සිටින මෙරට හමුදා භට පිරිස් මේ වනවිට පුද්ගලයින් 2000කට ආසන්න සංඛ්‍යාවකට ප්‍රතිකාර ලබාදී ඇති බව ශ්‍රී ලංකා අධාර කණ්ඩායමේ නායක මේජර් ජනරාල් මෛත්‍රී ඩයස් මහතා පවසයි.විශේෂයෙන්ම තම කණ්ඩායම භූ කම්පාවෙන් හානියට පත් මාර්ග පිළිසකර කරමින් නේපාලයේ දුෂ්කර ගම්මාන වෙත ළඟාවෙ‍‍මින් සිටින බව ඔහු කියා සිටියි.විදෙස් මාධ්‍ය වෙත අදහස් දක්වමින් ශ්‍රී ලංකා ආධාර කණ්ඩයාමේ නායකයා මේ බව සඳහන් කර ඇත.විශේෂයෙන්ම ඉංජිනේරු කණ්ඩායම් නේපාලයට ළඟාවීමත් සමඟ සිය සහන කටයුතු පුළුල් කර ඇති බව ඔහු පවසා ඇත.මේ වන විට පුද්ගලයින් 500කට අධික පිරිසකට ශල්‍යා වෛද්‍ය ප්‍රතිකාර ලබාදුන් බවද ඔහු සදහන් කර තිබේ.මේ අතර ශ්‍රී ලංකා රතු කුරුස සමාජයද නේපාලයේ භුමි කම්පාවෙන් විපතට පත්වුවන් වෙනුවෙන් සිය දායකත්වය ලබාදි ඇති බව වාර්තා වේ. නේපාල රතු කුරුස සමාජ සමඟින් එක්ව සිදුකෙරන මෙම වැඩ සටහන් වලට එක්වී සිටින ශ්‍රී ලංකා රතු කුරුස සමාජය, දැනට අන්තර් ජාතික රතු කුරුස හා රතු අඩසඳ සම්මේලනය රටවල් රාශියක ජාතික රතු කුරුස සමාජ සමඟ එක්ව නේපාලයේ සහන කටයුතු ආරම්භ කර තිබේ.", "URL": "https://sinhala.adaderana.lk/news.php?nid=51088", "Category": null, "Parent URL": null}