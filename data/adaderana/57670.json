{"Source": "Adaderana", "Timestamp": "February 28, 2016 08:49 am", "Headline": "කවුරුන් උත්සාහ දැරුවද ශ්‍රීලනිප විනාශ කළ නොහැකියි", "News Content": "කවුරුන් විනාශ කිරීමට උත්සාහ දැරුව ද ශ්‍රී ලංකා නිදහස් පක්ෂය විනාශ කළ නොහැකි බව එම පක්ෂයේ තරුණ පෙරමුණේ සභාපති ශාන්ත බණ්ඩාර මහතා පවසයි.ඔහු පෙන්වා දෙන්නේ මීට පෙර අවස්ථා කිහිපයකදී ද ශ්‍රී ලංකා නිදහස් පක්ෂය අවසන් වනු ඇති බව ඇතැමුන් ප්‍රකාශ කළ බවයි.බොරැල්ල මැතිවරණ කොට්ඨාශයේ ශ්‍රී ලංකා නිදහස් පක්ෂ තරුණ බල මණ්ඩලය පිහිටුවීම වෙනුවෙන් ඊයේ පැවති උත්සවයකදී ශාන්ත බණ්ඩාර මහතා මේ අදහස් පළ කර තිබේ.වර්තමානයේ පවතින්නේ එක්සත් ජාතික පක්ෂ ආණ්ඩුවක් නොව ජාතික ආණ්ඩුවක් බව එහිදි අදහස් දැක්වු නියෝජ්‍ය කථානායක තිලංග සුමතිපාල මහතා ප්‍රකාශ කළේය.", "URL": "https://sinhala.adaderana.lk/news.php?nid=57670", "Category": null, "Parent URL": null}