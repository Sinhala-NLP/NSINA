{"Source": "Adaderana", "Timestamp": "December 9, 2018 10:28 am", "Headline": "කැස්බෑ මාංශ කිලෝ 20ක් සමඟ පුද්ගලයින් දෙදෙනෙක් අත්අඩංගුවට", "News Content": "කැස්බෑවෙකුගේ මාංශ ළඟ තබාගෙන සිටි පුද්ගලයින් දෙදෙනෙකු ආරච්චිකට්ටුව වෛරන්කට්ටුව ප්‍රදේශයේදී අත්අඩංගුවට ගෙන තිබේ. ආරච්චිකට්ටුව පොලීසිය සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ. එහිදි කැස්බෑ මස් කිලෝ ග්‍රෑම් 20ක් පමණ පොලීසිය භාරයට ගෙන ඇත. අත්අඩංගුවට ගත් සැකකරුවන් බත්තුළුඔය සහ වෛරන්කට්ටුව ප්‍රදේශයේ පදිංචිකරුවන් වන අතර ආරච්චිකට්ටුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=100480", "Category": null, "Parent URL": null}