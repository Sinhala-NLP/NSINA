{"Source": "Adaderana", "Timestamp": "January 4, 2019 08:30 am", "Headline": "ඉහල කොත්මලේ ජලාශයෙන් නාඳුනන මළ සිරුරක් සොයාගනියි", "News Content": "ඉහල කොත්මලේ ජලාශයේ කිසියම් පුද්ගලයෙකුගේ මළ සිරරක් පාවෙමින් තිබෙන බව තලවාකැලේ පොලීසිය පවසයි. තලවාකැලේ පොලිස් වසමට අයත් තලවාකැලේ නගරය ප්‍රදේශයේ ඉහල කොත්මලේ ජලාශයේ නාඳුනන පුද්ගලයෙකුගේ මළ සිරුරක් පාවෙමින් තිබියදී අද(04) උදෑසන සොයාගෙන තිබේ. ප්‍රදේශවාසින්ට මළ සිරුර දර්ශනය වීමෙන් පසු පොලීසියට දන්වා ඇති අතර සිරුර ගොඩ ගැනීම සඳහා පියවර ගනිමින් සිටින බවත් මහේස්ත්‍රාත් පරීක්ෂණයෙන් පසු ලැබෙන නියෝග අනුව ඉදිරි කටයුතු සිදු කරන බවත් හෙතෙම පැවසීය. මළ සිරුර ජලයේ පාවෙමින් තිබෙන නිසා හඳුනාගත නොහැකි අතර අයිතිය තහවුරු කිරීමට මේ වන තුරු කිසිවෙක් ඉදිරිපත් වී නොමැති බව අප වාර්තාකරු පවසයි.", "URL": "https://sinhala.adaderana.lk/news.php?nid=101778", "Category": null, "Parent URL": null}