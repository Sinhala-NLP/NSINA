{"Source": "Adaderana", "Timestamp": "September 20, 2011 04:57 pm", "Headline": "තෙවන ටෙස්ට් තරගය ජය පැරදුමෙන් තොරයි -තරගාවලියේ ජය ඕස්ට්‍රේලියාවට", "News Content": "ඕස්ට්‍රේලියාව හා ශ්‍රී ලංකාව අතර පැවැත්වෙන තෙවන ටෙස්ට් තරගයේ අවසන් දිනය වූ අද(20) දිනයේ තරගය ජය පරාජයකින් තොරව නිමාවට පත්විය. තරගයේ දෙවන ඉනිම වෙනුවෙන් ඕස්ට්‍රේලියාව සියලු ක්‍රීඩකයින් දැවී ලකුණු 488 ක් රැස්කිරීමට සමත්විය. එස්. එස්. සී ක්‍රීඩාංගණයේ පැවැති මෙම තරගයේදී ශ්‍රී ලංකා කණ්ඩායම වෙනුවෙන් රංගන හේරත් කඩුලු 07 ක් දවාගත් අතර ඔහුගේ ටෙස්ට් ක්‍රිකට් දිවියේ 100 වන කඩුල්ල ලබාගැනීමට ද සමත්විය. ඒ අනුව 1 -0 ක් ලෙස ඕස්ට්‍රේලියාවට මෙම ටෙස්ට් තරගාවලියේ ජයග්‍රහණය ද හිමිවිය.", "URL": "https://sinhala.adaderana.lk/news.php?nid=18857", "Category": null, "Parent URL": null}