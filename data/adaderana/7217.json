{"Source": "Adaderana", "Timestamp": "March 12, 2010 10:32 am", "Headline": "අත්‍ බෝම්බයක් සමග දෙදෙනෙක් අල්ලයි", "News Content": "අලුත්ගම, ගල්හේන ප්‍රදේශයේ දී විදේශීය රටක නිෂ්පාදිත ජීව අත්‍ බෝම්බයක් සමග සැකකරුවන් දෙදෙනෙකු අත්අඩංගුවට ගෙන තිබේ. අලුත්ගම පොලිස් ස්ථාන‍‍යේ පොලිස් කණ්ඩායමක් විසින් ඊයේ සිදු කළ මෙහෙයුමක දී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළේය. එම අවස්ථාවේ දී තවත් සැකකරුවෙකු පලා ගොස් ඇත. ඔවුන් අපරාධයක් සඳහා සැලසුම් කර ති‍බුණේ ද යන්න පිළිබඳ අලුත්ගම පොලිසිය විසින් වැඩිදුර පරීක්ෂණ මෙහෙයවයි. සැකකරුවන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7217", "Category": null, "Parent URL": null}