{"Source": "Adaderana", "Timestamp": "May 9, 2018 11:38 am", "Headline": "ගාල්ලට තද වැසි-ගෙවල් 15 ක් ජලයෙන් යටවෙයි", "News Content": "ගාල්ල දිස්ත්‍රික්කයට ඊයේ රාත්‍රියේ ඇද හැලුණු අධික වර්ෂාව ගාල්ල, අම්බලන්ගොඩ, බලපිටිය, අහුන්ගල්ල, ආදි ප්‍රදේශ රැසකට අද (09) උදෑසන වන විටත් නොනවත්වා පැවති බව අප වාර්තාකරු සඳහන් කරයි. වර්ෂාව හේතුවෙන් බලපිටිය මාදු ගඟ අවට පාතමුල්ල, වැලිතර, වැල්ලබඩ, ස්ටේෂන් පාර් යන ප්‍රදේශවල නිවාස 15කට අධික ප්‍රමාණයක් ජලයෙන් යටවී තිබුණි. දීර්ඝ කාලයක සිට කානු පද්ධති හා ඇළ මාර්ග නිසි ලෙස නඩත්තු නොකිරීම හේතුවෙන් වර්ෂාව පවතින කාලවලදී තමන් දැඩි ලෙස අසීරුතාවයට පත් වන බව එම ප්‍රදේශවල ජනතාව පෙන්වා දෙයි. ඇති වු ගංවතුර තත්ත්වයත් සමඟ මෙම ගම්මානවලට යාමට ඇති මාර්ග කිහිපයක්ද අවහිර වි ඇති අතර වගකිවයුතු බලධාරීන්ගේ නොසැලක්ලිමත්කමින් තමන්ට මේ ඉරණම අත්වු බවට ප්‍රදේශයේ ජනතාව චෝදනා කරයි.", "URL": "https://sinhala.adaderana.lk/news.php?nid=88774", "Category": null, "Parent URL": null}