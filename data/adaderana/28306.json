{"Source": "Adaderana", "Timestamp": "October 15, 2012 03:14 pm", "Headline": "රැළියට යන්නේ ද? නොයන්නේ ද?", "News Content": "ලබන 18 වන දින එක්සත් භික්ෂු පෙරමුණ කොළඹ හයිඩ්පාක් පිටියේ දී සංවිධානය කරනු ලබන රැළියට සහභාගීවීම සම්බන්ධයෙන් එක්සත් ජාතික පක්ෂය තුළ අර්බුදයක් හටගෙන තිබේ. එම රැළියට සහභාගී නොවීමට එක්සත් ජාතික පක්ෂයේ කෘත්‍යාධිකාරී මන්ඩලය ගත් තීරණයත් සමඟ මෙම අර්බුදය මතුව ඇත. කෙසේ වෙතත් මෙම රැළියට සහගභාගී වන බව එක්සත් ජාතික පක්ෂ පාර්ලිමේන්තු මන්ත්‍රී කරූ ජයසූරිය මහතා පවසයි. පසුගියදා පැවති කෘතියාධිකාරී මණ්ඩලයේ දී ගත් තීරණයට අනුව මෙම රැළිය සඳහා එක්සත් ජාතික පක්‍ෂයේ සාමාජිකයින් සහභාගී නොවන බව එම පක්ෂයේ මහලේකම් තිස්ස අත්තනායක මහතා සඳහන් කළේය. කෘතියාධිකාරී මණ්ඩලය ගත් මෙම තීරණය නීති විරෝධී බව එක්සත් ජාතික පක්ෂයේ පුත්තලම දිස්ත්‍රික් පාර්ලිමේන්තු මන්‍ත්‍රී පාලිත රංගේ බණ්ඩාර මහතා පවසයි.", "URL": "https://sinhala.adaderana.lk/news.php?nid=28306", "Category": null, "Parent URL": null}