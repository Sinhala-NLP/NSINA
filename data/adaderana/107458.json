{"Source": "Adaderana", "Timestamp": "April 5, 2019 03:39 pm", "Headline": "රුසියානු හමුදා මැදිහත් වීමෙන් යුද අභ්‍යාසයක්", "News Content": "රුසියානු හමුදා මැදිහත් වීමෙන් පැවැත්වූ යුද අභ්‍යාසයක් පිළිබදව එරට පුවත් සේවා වාර්තාකර තිබුණි. බෝල්ටික් සාගර කලාපයේ පැවැති මෙම හමුදා අභ්‍යාසය සඳහා රුසියානු නාවික හමුදා නිලධාරීන් විශාල පිරිසක් එක්ව සිටියේය. මෙම ජලචර මෙහෙයුම සඳහා නෞකා, සන්නද්ධ සෙබළුන් සහ හොලිකොප්ටර් යානා ද සහභාගී කර ඇත. අරුසියානු නාවික හමුදාවේ බැලැස්ටික් අංශය විසින් සංවිධාන කළ මෙම සුවිශේෂී ඉසව්වට යුද සහ ප්‍රවාහන නෞකා 20කට අධික ප්‍රමාණයක් එක්කර තිබීමද විශේෂත්වයකි. ආරක්ෂක අමාත්‍යංශයට අනුව ගොඩබිම් කලාපවල බිම්බෝම්බ ඉවත්කිරීම සහ විරුද්ධ හමුදා න්‍යෂ්ක්‍රීය කිරීම සම්බන්ධ අභ්‍යාස එක්කර තිබූ බවට සඳහන්ය. රුසියාව නිරන්තරයෙන් මෙවන් යුද අභ්‍යාස පවත්වන අතර සිය හමුදා ශක්තිය තර කරගැනීම එහි අපේක්ෂාවයි.", "URL": "https://sinhala.adaderana.lk/news.php?nid=107458", "Category": null, "Parent URL": null}