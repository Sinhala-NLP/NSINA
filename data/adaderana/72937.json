{"Source": "Adaderana", "Timestamp": "May 8, 2017 09:13 am", "Headline": "ශ්‍රී ලංකාව සහ පාකිස්ථානය අතර සබඳතා  ඉහළ තත්ත්වයකට වැඩි දියුණු කළ යුතුයි", "News Content": "ශ්‍රී ලංකාව සහ පාකිස්ථානය අතර පවතින ශක්තිමත් සබඳතා ඉදිරියේදී ඉතා ඉහළ තත්ත්වයකට වැඩි දියුණු කළ යුතු බව ශ්‍රී ලංකාවේ හිටපු පාකිස්ථාන මහ කොමසාරිස් මේජර් ජනරාල් සෙයිඩ් ෂකීල් මහතා පවසයි.හිටපු පාකිස්ථාන මහ කොමසාරිස්වරයා වෙනුවෙන් සංවිධනය කර තිබූ සමුගැනිමේ සාදයේදී අදහස් දක්වමින් ඔහු මේ බව ප්‍රකාශ කර තිබේ.මෙහිදී සකීල් මහතා පවසා ඇත්තේ පාකිස්ථාන රජය නියෝජනය කරමින් ශ්‍රී ලංකාවේ කටයුතු කිරීමට ලැබීම තමන් ලැබූ ගෞරවයක් සහ භාග්‍යයක් බවය.ශ්‍රී ලංකාව සහ පාකිස්ථානය අතර පවතින සබඳතා අනාගතයේදී ඉහළ තත්ත්වයකට පත්වනු ඇති බවට තමන් විශ්වාසය පළ කරන බව ද ඔහු පවසා තිබේ.එමෙන්ම ආගන්තුක සත්කාරය, රැකවරණය සහ ලබාදුන් සහයෝගය පිළිබඳව තමන් ශ්‍රී ලාංකීය ජනතාවට ස්තූතිය පළ කිරීමට මෙය අවස්ථාවක් කර ගන්නා බව ද මේජර් ජනරාල් සයිඩ් ෂකීල් මහතා මෙහිදී පවසා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=72937", "Category": null, "Parent URL": null}