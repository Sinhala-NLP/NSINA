{"Source": "Adaderana", "Timestamp": "October 25, 2010 04:55 pm", "Headline": "බී සාම්පල් වාර්තාව එනතුරු මංජුට එරෙහිව කිසිදු පියවරක් ගන්නේ නෑ", "News Content": "බී සාම්පල් වාර්තාව පැමිණෙන තුරු මංජු වන්නිආරච්චිට එරෙහිව කිසිදු ක්‍රියා මාර්ගයක් නොගන්නා බව ක්‍රීඩා වෛද්‍ය ඒකකයේ අධ්‍යක්ෂ ජෙනරාල් වෛද්‍ය ගීතාංජන මෙන්ඩිස් මහතා පවසයි. පොදු රාජ්‍ය මණ්ඩලයීය ක්‍රීඩා උළෙල පැවැත්වෙන අතරතුරදී මංජු වන්නිආරච්චිගෙන් ලබාගත් මුත්‍රා සාම්පල් වල නැන්ඩ්‍රොලෝන් නමැති තහනම් උත්තේජකය අඩංගුවී තිබුණු බවට එරට ක්‍රීඩා බලධාරීන් ශ්‍රී ලංකා ක්‍රීඩා බලධාරීන්ට එවන ලද වාර්තාවක දැක්වෙන බව විදෙස් මාධ්‍ය වාර්තා කර තිබුණි. එසේ වුවද පළමු මුත්‍රා සාම්පල් පරීක්ෂණයේ ප්‍රතිඵලය සම්බන්ධයෙන් තමන් සෑහීමකට පත් නොවන්නේනම් ඒ සම්බන්ධයෙන් යළි පරීක්ෂණයක් කරන ලෙස අභියාචනා කිරීමේ අවස්ථාව ද වන්නිආරච්චිට හිමිව තිබේ.", "URL": "https://sinhala.adaderana.lk/news.php?nid=11731", "Category": null, "Parent URL": null}