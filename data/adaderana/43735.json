{"Source": "Adaderana", "Timestamp": "June 4, 2014 03:13 pm", "Headline": "අඩු ආදායම්ලාභීන්ට රබර් පැළ දෙයි", "News Content": "කළුතර දිස්ත්‍රික්කයේ අඩු ආදායම්ලාභී පවුල් සඳහා රබර් පැල බෙදාදීමේ වැඩසටහනක් ක්‍රියාත්මක කිරීමට වැවිලි කර්මාන්ත අමාත්‍යංශය තීරණය කර තිබේ. ඒ අනුව රබර් පැල බෙදාදීම මේ මාසයේ දී සහ ලබන මාසයේ දී සිදුකිරීමට නියමිත බව වැවිලි කර්මාන්ත අමාත්‍යංශය සඳහන් කළේය. කළුතර දිස්ත්‍රික්කයේ අඩු ආදායම්ලාභී පවුල් 6000 ක් පමණ ඉලක්ක කර ගනිමින් මෙම ව්‍යාපෘතිය ක්‍රියාත්මක කිරීමට නියමිතය. මෙහිදී ඉඩම් පරීක්ෂාව සහ සහතික කළ ගුණාත්මක පැල ලබා දීම ශ්‍රී ලංකා රබර් පර්යේෂණ ආයතනය මගින් ද ප්‍රතිලාභීන් හඳුනා ගැනීම වැවිලි කර්මාන්ත අමාත්‍යංශය මගින්ද සිදුකිරීමට නියමිත බව සඳහන් වෙයි.", "URL": "https://sinhala.adaderana.lk/news.php?nid=43735", "Category": null, "Parent URL": null}