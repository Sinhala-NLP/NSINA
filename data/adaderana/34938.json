{"Source": "Adaderana", "Timestamp": "June 15, 2013 01:01 pm", "Headline": "ගුරුවරිය දණ ගැස්වූ මන්ත්‍රී පියා අත්අඩංගුවට", "News Content": "පාසල් ගුරුවරියක් පාසලේදී දණ ගස්වා දඬුවම් කිරීමේ සිද්ධියක් සම්බන්ධයෙන් වයඹ පළාත් සභා මන්ත්‍රී ආනන්ද සරත් කුමාර මහතා නවගත්තේගම පොලීසිය විසින් අත්අඩංගුවට ගෙන තිබේ. නවගත්තේගම නවෝද්‍යා පාසලේ ගුරුවරියක විසින් එම පාසලේ ඉගෙනුම ලබන බව කියන අදාළ මන්ත්‍රීවරයාගේ දියණියට නිල ඇඳුම ඇඳීම සම්බන්ධයෙන් අවවාදයක් ලබාදී ඇත. ඇඳුම කොටට නොඅඳින ලෙසට එසේ අවවාද කර ඇතැයි සඳහන්ය. මේ ගැන දියණිය සිය පියා වන මන්ත්‍රීවරයාට දැනුම්දීමෙන් පසු පාසලට පැමිණ ඇති අදාළ මන්ත්‍රීවරයා ගුරුවරිය පාසලේදී දණ ගස්වා දඬුවම් කර තිබේ. මේ ගැන ගුරුවරිය පොලීසියට පැමිණිලි කිරීමෙන් පසු සැකකාර මන්ත්‍රීවරයා පොලීසිය විසින් එසේ අත්අඩංගුවට ගෙන ඇත.", "URL": "https://sinhala.adaderana.lk/news.php?nid=34938", "Category": null, "Parent URL": null}