{"Source": "Adaderana", "Timestamp": "October 24, 2012 11:37 am", "Headline": "වල දමා තිබූ යුධ උපකරණ තොගයක් හමුවෙයි", "News Content": "එල්.ටී.ටී.ඊ. සංවිධානය විසින් නිෂ්පාදනය කරන ලද මෙතෙක් හමු නොවූ යුධ උපකරණ තොගයක් වව්නියාව, චෙට්ටිකුලම් ප‍්‍රදේශයේ වල දමා තිබිය දී සොයාගෙන තිබේ. වව්නියාව, චෙට්ටිකුලම් පොලිස් දූෂණ මර්දන ඒකකයේ නිලධාරීන් කණ්ඩායමක් විසින් මෙම යුධ උපකරණ තොගය සොයා ගෙන ඇති බව සඳහන්ය. එල්.ටී.ටී.ඊ. සංවිධානය විසින් නිෂ්පාදනය කරන ලද ග‍්‍රෑම් 20 ක පමණ බරින් හා රතිඤ්ඤා මෙන් හැඩයකින් යුතු අත් බෝම්බ 42 ක් මෙසේ සොයාගෙන ඇත. ඊට අමතරව එම ස්ථානයේ තිබී ඔස්ටේ‍්‍රලියාවේ නිෂ්පාදිත සන්නිවේදන කට්ටලයක් එන්.පී.සෙවන් නම් ඉන්දියාවේ නිෂ්පාදිත අත් බෝම්බ 6 ක්, ක්ලේමෝ බෝම්බ 3 ක්, පුපුරණද්‍රව්‍ය ග‍්‍රෑම් 100 ක් සොයාගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=28576", "Category": null, "Parent URL": null}