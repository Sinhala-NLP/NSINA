{"Source": "Adaderana", "Timestamp": "October 18, 2012 02:30 pm", "Headline": " නොවැම්බර් අට අවසන් අවස්ථාවයි", "News Content": "මහින්ද රාජපක්ෂ ආණ්ඩුවට,මහින්ද චින්තනයට නොවැම්බර් 08 වන දින අවසන් අවස්ථාව ලබාදෙන බව විපක්ෂ නායක රනිල් වික්‍රමසිංහ මහතා පවසයි. යෝජිත අයවැයෙන් නොවැම්බර් 08 වන දින ජනතාවට සහන ලබා නොදුනහොත් ජනතාව එක්රැස් කොටගෙන ලබන වසරේ පාරට බහින බව හෙතෙම කියා සිටියි. අද (18) නුගේගොඩ ජනතා පොළට පැමිණ ජනතාව දැනුවත් කිරීම සඳහා අත් පත්‍රිකා බෙදාහැරීමේ වැඩසටහනකට එක්වෙමින් හෙතෙම මේ බව සඳහන් කළේය. එහිදී රජයට එරෙහි සියලුම විපක්ෂ දේශපාලන බලවේග ඒකරාශි කර ගන්නා බවත්, එබැවින් එළඹ ඇත්තේ අවසාන අවස්ථාව බව රජය තේරුම්ගත යුතු බවත් විපක්ෂ නායකවරයා එහිදී අවධාරණය කළේය. ඒ අනුව ‍සේවකයින්ගේ වැටුප් වැඩිකරනවාද, ජීවන අංකය ගැසට් කරනවාද,විශ්‍රාම වැටුප් පිළිබඳ විෂමතා ඉවත් කරනවාද, අර්ථ සාධක අරමුල් හා භාරකාර අරමුදල් ආපසු දෙනවද,විෂ පෝර නැතිව ගොවි ජනතාවට හොඳ පෝර දෙනවාද යන්න ආණ්ඩුව තීරණය කළ යුතු බව වික්‍රමසිංහ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=28394", "Category": null, "Parent URL": null}