{"Source": "Adaderana", "Timestamp": "April 10, 2016 10:16 am", "Headline": "බලය බෙදීමේ වැඩපිළිවෙළ අවසන්වීමට නිශ්චිත දිනයක් නෑ", "News Content": "ඇෆ්ගනිස්ථානයේ ස්ථාපිත ජාතික ආණ්ඩුවේ බලය බෙදාගැනීමේ වැඩපිළිවෙළ අවසන්වීම පිළිබඳ දිනයක් ප්‍රකාශ කර නොමැති බව අමරිකානු රාජ්‍ය ලේකම් ජෝන් කෙරී පවසයි.ඇෆ්ගනිස්ථානයේ සංචාරයක නිරත අමරිකානු රාජ්‍ය ලේකම්වරයා ඇෆ්ගන් නායකයන් වන අශ්රෆ් ගානි සහ අබ්දුල්ලා අබ්දුල්ලා සමඟ සාකච්ඡා කිරීමෙන් අනතුරුව මේ බව ප්‍රකාශ කර තිබේ. පසුගිය ජනාධිපතිවරණයේ දී ඇතිවූ අර්බුධකාරී තත්ත්වය හේතුවෙන් නායකයන් දෙපලට බලය බෙදාගැනීමෙන් පාලන කටයුතු ගෙනයාම සඳහා අමරිකානු මැදිහත්වීමෙන් ජාතික ආණ්ඩුවක් ස්ථාපිත කෙරුණි.අශ්රෆ් ගානි ඇෆ්ගන් ජනාධිපතිවරයා ගෙස කටයුතු කරන අතරවාරයේදී ප්‍රධාන විධායක ලෙස අබ්දුල්ලා අබ්දුල්ලාටද බලතල හිමිවුණි. එම එකඟතාව සැප්තැම්බර් මාසයේදී අවසන්වීමට නියමිතව තිබූ අතර ඊට පෙර ආණ්ඩුක්‍රම ව්‍යවස්ථා වෙනසක් සහ විධායක අග්‍රාමාත්‍යධූරයක් නිර්මාණය කිරීමට දෙපාර්ශවය එකඟ වී තිබූ බව වාර්තා වෙයි.", "URL": "https://sinhala.adaderana.lk/news.php?nid=59051", "Category": null, "Parent URL": null}