{"Source": "Adaderana", "Timestamp": "August 24, 2019 05:53 pm", "Headline": "සජිත් ආවොත් මුලින්ම කන්න දෙන්නේ රනිල්ට-රෝහිත", "News Content": "ඉදිරි ජනාධිපතිවරණය සඳහා අපේක්ෂකයෙකු තෝරාගත නොහැකිව එක්සත් ජාතික පක්ෂය දැඩි අර්බුදයකට ලක්ව ඇතැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. කළුතර පැවති මාධ්‍ය හමුවකට එක්වෙමින් මන්ත්‍රීවරයා පැවසුවේ කල් විවාදය හමුවේ එක්සත් ජාතික පක්ෂය තුළ බෙදීම් හටගෙන බවයි. එහිදී අදහස් දක්වමින් ඒ මහතා මෙසේ ප්‍රකාශ කළේය. \"UNP එකේ වෙන්වීම සක්‍රයා පොළොවට බැස්සත් වෙනස් කරන්න බෑ. සජිත් පිල, රනිල් පිල, කරූ පිල දැන් මාපිල්ලු වගේ කණ්ඩායම් බෙදිලා. ඊයේ රෑ මාතරින් බීලා අරලියගහ මන්දිරයෙන් කෑවා. UNP එකට ඉත්තෑවෝ තුන්දෙනෙක් ඉන්නවා. ඒ මංගල, රාජිත, චම්පික. අනුන්ගේ ගෙට රිංගගෙන දැන් අයිතිකාරයින්ට අනිනවා. රනිල්ට බැහැලු දැන්. අපි වේලාසනින් කිව්වානේ රනිල්ට බෑ කියලා. ඊයේ මංගලගේ මාතර කතාව බලන්න. ඒකෙ බොහොම පැහැදිලිව කියනවා අපි පරදිනවා කියලා. මංගල සමරවීරගේ ඇට නැති දිවෙන් ඊයේ ඇත්ත කමයි කියවුණේ. සජිත් ආවොත් මුලින්ම කන්න දෙන්නේ රනිල් වික්‍රසිංහට. ඒ නිසා සජිත්ට එන්න දෙන්නේ නෑ. සජිත් ඒදණ්ඩේ යනවා දැක්කහම හිතෙනවා ලිස්සන ගහටත් සුදුසු නැහැ කියලා. ජනාධිපති අපේක්ෂකයට ඒදණ්ඩේ යන්න බැරිනම් බැරි මඟුල්වල මොනවට යනවද?\"", "URL": "https://sinhala.adaderana.lk/news.php?nid=117382", "Category": null, "Parent URL": null}