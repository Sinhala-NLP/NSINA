{"Source": "Adaderana", "Timestamp": "May 6, 2016 11:55 am", "Headline": "දෙන්නෙක් පෝරකයට තීන්දුයි", "News Content": "පුද්ගල ඝාතනයක් සම්බන්ධයෙන් වරදකරුවන් වූ පුද්ගලයින් දෙදෙනෙකුට මාතර මහාධිකරණයෙන් මරණ දඬුවම නියම කර තිබේ.මාතර මහාධිකරණ විනිසුරු දමිත් තොටවත්ත මහතා විසින් අදාළ නියෝගය ලබාදී ඇති බව අද දෙරණ අධිකරණ වාර්තාකරු පැවසුවේය.2007 වසරේදී වැලිගම පොල්අතුමෝදර ප්‍රදේශයේදී ඇති වූ ආරවුලක් මත පහරදී පුද්ගලයෙකු ඝාතනය කිරීමේ සිද්ධියක් සම්බන්ධයෙන් විත්තිකරුවන් සිව්දෙනෙකුට චෝදනා එල්ල වි තිබුණි.එහිදී විත්තිකරුවන් දෙදෙනෙකුට මරණ දඬුවම නියම කළ මාතර මහාධිකරණ විනිසුරුවරයා අනෙක් වික්තිකරුවන් දෙදෙනාට වසර පහ බැගින් බරපතළ වැඩ සහිත සිරදඩුවම් සහ රුපියල් 10,000 බැගින් දඩ මුලක්ද නියම කර තිබේ.", "URL": "https://sinhala.adaderana.lk/news.php?nid=59862", "Category": null, "Parent URL": null}