{"Source": "Adaderana", "Timestamp": "January 21, 2018 08:44 am", "Headline": "රිය අනතුරකින් දෙදෙනෙක් මරුට", "News Content": "දඹුල්ල - කුරුණෑගල මාර්ගයේ ගොකරැල්ල නගරයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. යතුරුපැදියක් සහ ටිපර් රථයක් වාහන ප්‍රවාහන රථයක ගැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතල තුවාල ලැබු යතුරුපැදිකරු සහ පසුපැදිකරු ගොකරැල්ල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 43 හැවිරිදි සහ 44 හැවිරිදි ගොකරැල්ල ප්‍රදේශයේ පදිංචිව සිටි පුද්ගලයින් දෙදෙනෙකි. අනතුර සම්බන්ධයෙන් ටිපර් රථයේ සහ වාහන ප්‍රවාහන රථයේ රියදුරන් ගොකරැල්ල පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=83291", "Category": null, "Parent URL": null}