{"Source": "Adaderana", "Timestamp": "April 6, 2010 10:23 am", "Headline": "විජාතික බලවේගයන්ට ආවඩන්නන් පලවාහරිනවා", "News Content": "රට ගොඩනැඟීමට තරුණ දේශපාලනඥයින්ගෙන් ද රට මෙහෙයවීමට පරිණත දේශපාලනඥයින්ගෙන් ද සැදුම් ලත් ආණ්ඩුවක් තුළ මහින්ද චින්තන වැඩපිළිවෙළ සාර්ථකව ඉදිරියට ගෙන යන බව ජනාධිපති මහින්ද රාජපක්ෂ මහතා පවසයි. ගමේ ආර්ථිකය සවිමත් කරන යුගයක් යළි මෙරට ඇති කරන බව ඔහු පවසයි. ඊයේ පස්වරුවේ හම්බන්තොට , මිද්දෙණිය ප්‍රදේශයේ පැවති එක්සත් ජනතා නිදහස් සන්ධානයේ ජනරැළියක් අමතමින් ජනාධිපති මහින්ද රාජපක්ෂ මහතා මෙම අදහස් පළ කළේය. මෙවර පාර්ලිමේන්තු මැතිවරණයේ එක්සත් ජනතා නිදහස් සන්ධානයේ අවසන් ජනරැළිය ලෙස මෙය සංවිධානය කර තිබුණි. විජාතික බලවේගයන්ට ආවඩන සියලු බලවේග රටින් පලවාහරින බව ද ජනාධිපතිවරයා මෙහි දී අවාධාරණය කළේය..", "URL": "https://sinhala.adaderana.lk/news.php?nid=7684", "Category": null, "Parent URL": null}