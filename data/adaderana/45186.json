{"Source": "Adaderana", "Timestamp": "August 7, 2014 12:08 pm", "Headline": "157 දෙනා අතරේ ඉන්දියානුවන් සිටීනම් යළි බාර ගන්නවා", "News Content": "ඕස්ට්‍රේලියාවේ රැඳී සිටින සරණාගතයින් 157 දෙනා අතර ඉන්දීය ජාතිකයින් සිටීනම් ඔවුන් නැවත ඉන්දියාවට බාරගන්නා බව ඉන්දියාව පවසයි. ඉන්දීය විදේශ කටයුතු අමාත්‍යංශයේ මාධ්‍ය ප්‍රකාශකවරයා මෙය ප්‍රකාශ කර ඇති බව එරට මාධ්‍ය වාර්තා කරයි. එම සරණාගතයින් 157 දෙනා අතර වෙනත් ජාතිකයින් සිටීනම් ඔවුන් ඉන්දියාවට බාරගැනීම කෙරෙහි අවධානය යොමු කර ඇති බව ඉන්දීය විදේශ කටයුතු අමාත්‍යංශය පවසයි. දරුවන් 50 දෙනෙකු ඇතුළු සරණාගතයින් 157 දෙනෙකු පසුගිය ජුනි මාසයේ දී නීති විරෝධි අයුරින් ඉන්දියාවේ සිට ඕස්ට්‍රේලියාව බලා පිටත්ව යමින් සිටිය දී ක්‍රිස්මස් දූපත ආසන්න මුහුදු ප්‍රදේශයේ දී ඕස්ට්‍රේලියානු බලධාරින් විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=45186", "Category": null, "Parent URL": null}