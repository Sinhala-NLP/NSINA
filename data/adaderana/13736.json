{"Source": "Adaderana", "Timestamp": "January 25, 2011 11:09 am", "Headline": "හැටන් වගා ළිඳකට වැටී කුඩා දරුවෙක් මියයයි", "News Content": "හැටන්, කොටගල, ස්ටොනික්ලිප් වතුයායේ වගා ළිඳකට වැටී කුඩා ළමයෙකු ජීවිතක්ෂයට පත් වී තිබේ. මෙසේ මිය ගොස් ඇත්තේ අවුරුදු 4ක් පමණ වයසැති පිරිමි ළමයෙකු බව දිඹුල පොලිසිය පවසයි. සිය ගෙවත්තේ එළවළු වගා කිරීම සඳහා ජලය ලබා ගැනීමට කපා තිබූ වගා ළිඳකට මෙම කුඩා ළමයා වැටී ඇත. මියගිය ළමයාගේ ‍දේහය මේ වන විට කොටගල රෝහලේ මෘත ශරීරාගාරයේ තැන්පත් කර ඇති අතර දිඹුල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=13736", "Category": null, "Parent URL": null}