{"Source": "Adaderana", "Timestamp": "November 15, 2016 09:54 am", "Headline": "හොර පාරෙන් ලක්ෂ 32ක දුම්වැටි ගෙනත් මාට්ටු", "News Content": "නීති විරෝධී ලෙස ‍දුම්වැටි තොගයක් ශ්‍රී ලංකාවට ගෙන ආ චීන ජාතික සිව් දෙනෙකු ගුවන්තොටුපළ ආරක්ෂක අංශ විසින් අත්අඩංගුවට ගෙන තිබේ.අද(15) අලුයම 5.40ට පමණ කුන්මින් සිට පැමිණි GL 829 දරණ ගුවන්යානයෙන් පැමිණි මොවුන් අතර චීන ජාතික කාන්තාවක් දෙදෙනෙකු සහ චීන ජාතික පිරිමින් දෙදෙනෙකු සිටින බව අප වාර්තාකරු පවසයි.නියෝජ්‍ය රේගු අධ්‍යක්ෂ පරාක්‍රම බස්නායක මහතා‍ගේ අධීක්ෂණය යටතේ කළ සෝදිසියකදී නීති විරෝධීව මෙලෙස රැගෙන ආ දුම්වැටි තොගය අත්අඩංගුවට ගෙන ඇත.දුම්වැටි කාටූන් 410ක් මෙලෙස රේගුව බාරයට ගෙන ඇති අතර එහි වටිනාකම ලක්ෂ 32 ක් පමණ වන බවත්,සිද්ධිය සම්බන්ධයෙන් වැඩිදුර විමර්ශන සිදුකරන බවත් අප වාර්තාකරු පවසයි.", "URL": "https://sinhala.adaderana.lk/news.php?nid=66045", "Category": null, "Parent URL": null}