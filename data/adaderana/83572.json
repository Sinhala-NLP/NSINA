{"Source": "Adaderana", "Timestamp": "January 26, 2018 04:24 pm", "Headline": "යාපනය විශ්වවිද්‍යාලයේ ගුටි කෙලියක්", "News Content": "යාපනය විශ්ව විද්‍යාලයේ වවුනියාව මණ්ඩපයේ සිසුන් දෙපිරිසක් අතර ගැටුමකින් එක් ශිෂ්‍යයෙකු තුවාල ලබා වව්නියාව මහ රෝහලට ඇතුළත් කොට තිබේ. ඊයේ(25) රාත්‍රී ඇතිවූ මෙම ගැටුමෙන් තුවාල ලබා ඇත්තේ ශිෂ්‍යයා ව්‍යවහරික පීඨයේ දෙවන වසරේ ශිෂ්‍යයෙකි. ඔහුට පහර දී ඇත්තේ පලමු වසරේ ශිෂ්‍යයෙකු බව වාර්තාවන අතර මෙම පහර දීම නිසා සිසුවාගේ පපුවට හා මුඛ ප්‍රෙදේශයට තුවාල සිදුව තිබේ. මෙම පහර දීම සිදුව ඇත්තේ රාත්‍රී නවයට පමණ විශ්ව විද්‍යාල සිසුන්ගේ නේවාසිකාගාරයක් තුලයි. සිසුවා රෝහලට ඇතුළත් කිරීමෙන් පසුව වව්නියාව රෝහල් පොලීසිය ඔහුගෙන් ලබාගත් කටඋත්තර වව්නියාව පොලීසියට ලබාදීමෙන් පසුව වවුනියාව පොලීසිය සිද්ධිය පිළිබදව පරීක්ෂණ ආරම්භ කොට තිබේ.", "URL": "https://sinhala.adaderana.lk/news.php?nid=83572", "Category": null, "Parent URL": null}