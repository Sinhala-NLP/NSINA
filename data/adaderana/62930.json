{"Source": "Adaderana", "Timestamp": "August 10, 2016 10:45 am", "Headline": "බණ්ඩාරගමදී තරුණයා පැහැරගත් 5ක් රිමාන්ඩ්", "News Content": "බණ්ඩාරගම ප්‍රදේශයේදී පුද්ගලයෙකු පැහැරගැනීමේ සිද්ධියක් සම්බන්ධයෙන් සැකකරුවන් පස්දෙනෙකු අත්අඩංගුවට ගෙන රක්ෂිත බන්ධනාගාර ගත කර තිබේ.119 පොලිස් හදීසි ඇමතුම් අංශයට ලද තොරතුරක් මත තංගල්ල කොට්ඨාස අපරාධ විමර්ශන අංශයේ නිළධාරීන් විසින් සිදුකළ වැටලීමකදී සැකරුවන් අත්අඩංගුවට ගෙන ඇති බව සඳහන්ය.රුපියල් ලක්ෂ 85ක කප්පම් මුදලක් ඉල්ලා පසුගිය 07 වනදා බණ්ඩාරගම ප්‍රදේශයේදී 29 හැවිරිදි තරුණයෙකු පැහැරගෙන තිබුණි.සිද්ධිය සම්බන්ධයෙන් අත්අඩංගුවට ගත් සැකකරුවන් හොරණ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 23 වනදා දක්වා රක්ෂිත බන්ධනාගාර ගත කළ බව පොලීසිය පැවසුවේය.", "URL": "https://sinhala.adaderana.lk/news.php?nid=62930", "Category": null, "Parent URL": null}