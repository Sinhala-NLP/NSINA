{"Source": "Adaderana", "Timestamp": "January 26, 2012 04:09 pm", "Headline": "යතුරුපැදියක ගැටුණු පදිකයෙකු මරුට", "News Content": "අනුරාධපුර, තලාව නග‍රයේ අද(26) උදෑසන සිදුවු රිය අනතුරකින් පුද්ගලයෙකු මියගොස් තිබේ. අද උදෑසන 6.30ට පමණ අනතුර සිදුව ඇති බව තලාව පොලිසිය පැවසීය. පදිකයෙකු යතුරුපැදියක ගැටීමෙන් සිදුවු මෙම අනතුරින් තුවාල ලැබූ පදිකයා තලාව රෝහලට ඇතුළත් කිරීමටත් පෙර මියගොස් ඇති බව වාර්තා වේ. යතුරුපැදිකරු අත්අඩංගුවට‍ ගෙන ඇති අතර ඔහු තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21670", "Category": null, "Parent URL": null}