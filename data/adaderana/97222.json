{"Source": "Adaderana", "Timestamp": "October 5, 2018 01:22 pm", "Headline": "දුර ගමනක් යන්න ගිය කොන්දොස්තර රෝහලේ", "News Content": "හැටන් ලංගම බස් කොන්දොස්ර මහතෙකුට නාඳුනන පිරිසක් පහර දීම නිසා දික්ඔය මූලික රෝහලට ඇතුළත් කර තිබේ. ලංකා ගමනා ගමන මණ්ඩලයේ හැටන් ඩිපෝවට අයත් හැටන් සිට කොළඹ දක්වා ධාවනය වෙමින් තිබිය දී නාඳුනන පිරිසක් විසින් කඩුවෙල ප්‍රදේශයේදී මෝටර් රථයකින් පැමිණ මඟ හරස් කර රියදුරු සහ කොන්දොස්තරවරයාට බැන තර්ජනය කර තිබේ. එම අවස්ථාවේ දී බස් රථයෙන් බැස සිටි කොන්දොස්තරවරයා මෝටර් රථයට දමාගෙන පලා ගිය බවත්, කොන්දොස්තරවරයාට පහර දි ඇති බවත් පවසන එම බස් රථයේ රියදුරු මහතා ඒ පිළිබඳව අංගොඩ පොලීසියට පැමිණිලි කළ බවත් කියා සිටියේය. පසුව බොරැල්ල රෝහල වෙත ගොස් තුවාල සඳහා බෙහෙත් ලබා ගැනීමෙන් අනතුරුව හැටන් වෙත පැමිණි බවත් පසුව දික්ඔය රජයේ දිස්ත්‍රික් මුලක රෝහලට ඇතුළත් කිරීමෙන් පසු එහි නේවාසිකව ප්‍රතිකාර ලබමින් සිටියි. එම බස් රථය පෙ.ව 5.30 ට බගවන්තලාව නගරයෙන් හැටන් දක්වා පැමිණෙන බවත් 7.15 ට හැටන් සිට කොළඹ දකවා ගමන් ආරම්භ කරනු ලැබේ. ඊයේ (04) එසේ ගමන් ගනිමින් සිටියදි කඩුවෙල ප්‍රදේශයේදි මේසේ පහර දීමකට ලක්වි ඇත. ඔවුන් මාර්ගය හරස්කර කොන්දොස්රවරයාගේ මුහුණට පහර එල්ල කර ඇති බවත් ඔහුගේ ඇස පහල කොටස තැලිමකට ලක්ව ඇති බව වාර්තාවෙයි. පහර දීම සඳහා පැමිණි මෝටර් රථය නෝර්ටන් බ්‍රිජ් ප්‍රදේශයේ බවට හඳුනා ගත් බවත් ඒ බව පොලීසියට රියදුරා වැඩි දුරටත් පැවසීය.", "URL": "https://sinhala.adaderana.lk/news.php?nid=97222", "Category": null, "Parent URL": null}