{"Source": "Adaderana", "Timestamp": "March 28, 2016 05:14 pm", "Headline": "සන්නිවේදන දීමනාව නිසි පරිදි නෑ-වර්ජනයකට සූදානම්", "News Content": "සබරගමු පළාත් සභාව මඟින් වෛද්‍යවරුන්ට හිමි සන්නිවේදන දීමනාව නිසි පරිදි ලබා නොදෙන බවට රජයේ වෛද්‍ය නිලධාරීන්ගේ සංගමය චෝදනා කරයි.සන්නිවේදන දීමනාව ගෙවීම පිළිබඳව විධිමත් චක්‍රලේඛයක් නිකුත් කර තිබියදී පළාත් සභා බලධාරීන් විසින් මෙම ගෙවීම් නිසි පරිදි ලබා නොදෙන බව එම සංගමය පවසයි.පළාත් සභා බලධාරීන් සමඟ රජයේ වෛද්‍ය නිලධාරීන්ගේ සංගමයේ ශාඛා සංගම් සාකච්ඡාවට කිහිපයක් පැවැත් වුවද මෙතෙක් යහපත් ප්‍රතිචාරයක් නොලැබුණ බව රජයේ වෛද්‍ය නිලධාරීන්ගේ සංගමයේ ලේකම් නලින් ද හේරත් මහතා සඳහන් කළේය.මෙම ගැටළුවට පිළිගත හැකි විසඳුමක් නොලැබුණහොත් අප්‍රේල් මස 05වනදායින් පසු පළාතේ සියළු රෝහල් සහ සෞඛ්‍ය ආයතන තුළ වර්ජන ක්‍රියාමාර්ග ක්‍රියාත්මක කරන බව නලින්ද හේරත් මහතා පවසයි.", "URL": "https://sinhala.adaderana.lk/news.php?nid=58689", "Category": null, "Parent URL": null}