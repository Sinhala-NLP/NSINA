{"Source": "Adaderana", "Timestamp": "October 31, 2017 07:59 pm", "Headline": " පළාත් පාලන ඡන්ද ගැසට් පත්‍රයට අත්සන් තැබීම හෙට", "News Content": "නව මැතිවරණ ක්‍රමය යටතේ ඉදිරියේදී පැවැත්වෙන පළාත් පාලන ඡන්ද විමසීම සඳහා වන ගැසට් නිවේදනයට පළාත් පාලන හා පළාත් සභා ඇමැති ෆයිසර් මුස්තාපා විසින් හෙට (01) දිනයේ අත්සන් තැබීමට නියමිතව තිබේ. හෙට (1) පෙරවරු 11 ට එම අමාත්‍යාංශයේ දී ඒ සඳහා අත්සන් තැබීමට නියමිත බව සඳහන්ය. ගැසට් නිවේදනයට අත්සන් තැබීමෙන් පසු පළාත් පාලන ඡන්ද විමසීම් පැවැත්වෙන අන්දම පිළිබඳ මාධ්‍ය දැනුවත් කිරීමට ද ඇමැතිවරයා බලාපොරොත්තු වන බව වාර්තා වෙයි.", "URL": "https://sinhala.adaderana.lk/news.php?nid=79371", "Category": null, "Parent URL": null}