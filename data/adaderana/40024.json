{"Source": "Adaderana", "Timestamp": "January 2, 2014 09:11 am", "Headline": "මිලියන 22 රත්‍රං රේගුවේ හිරවෙයි ", "News Content": "රුපියල් මිලියන 22කට අධික වටිනාකමකින් යුත් රත්‍රං තොගයක් සමඟ පුද්ගලයෙකු කටුනායක ගුවන් තොටුපළේදී අත්අඩංගුවට ගෙන තිබේ. අද(02) උදෑසන චෙන්නායි බලා යාමට පැමිණි පුද්ගලයෙකු සතුව තිබි මෙම රත්‍රං තොගය සොයාගෙන ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කරයි. යන්ත්‍රයක් තුළ ඉතා සුක්ෂම ලෙස සඟවා තිබියදී රත්‍රං කැබලි තුනක් මෙලෙස සොයාගෙන ඇති අතර එහි බර කිලෝග්‍රෑම් 4.5ක් පමණ වන බව රේගුව පවසයි. අත්අඩංගුවට ගත් සැකකරු බම්බලපිටිය ප්‍රදේශයේ පදිංචිකරුවෙකු වන අතර මේ පිළිබඳ වැඩිදුර පරීක්ෂණ ආරම්භ කර ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කරයි.", "URL": "https://sinhala.adaderana.lk/news.php?nid=40024", "Category": null, "Parent URL": null}