{"Source": "Adaderana", "Timestamp": "March 24, 2016 11:47 am", "Headline": "ඉන්දීය ධීවරයින් තිදෙනෙක් දැලේ", "News Content": "මෙරට මුහුදු සීමාව උල්ලංඝණය කරමින් නීති විරෝධීව ධීවර කටයුතු වල නිරතවෙමින් සිටි ඉන්දීය ධීවරයින් තිදෙනෙකු අත්අඩංගුවට ගෙන තිබේ.නාවික හමුදාවේ සහාය ඇතිව වෙරළාරක්ෂක දෙපාර්තමේන්තු නිලධාරීන් විසින් ඩෙල්ෆ් දූපතට වයඹ දෙසින් වූ මෙරට මුහුදු සීමාවේදී මොවුන් අත්අඩංගුවට ගෙන ඇති බව සඳහන්ය.එහිදී එම ධීවරයින් පැමිණි ට්‍රෝලර් යාත්‍රාවක් වෙරළාරක්ෂක දෙපාර්තමේන්තු නිලධාරීන් භාරයට ගෙන ඇත.අත්අඩංගුවට ගත් ධීවරයින් වැඩිදුර විමර්ශන සඳහා යාපනය ධීවර හා ජලජ සම්පත් දෙපාර්තමේන්තු නිලධාරීන් වෙත භාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=58583", "Category": null, "Parent URL": null}