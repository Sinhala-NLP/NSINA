{"Source": "Adaderana", "Timestamp": "April 21, 2018 06:02 pm", "Headline": "කුඩා දරුවන්ට අපයෝජනයට ලක් කරන පුද්ගලයින්ට මරණ දඩුවම දෙන්න ඉන්දීය රජය තීරණය කරයි", "News Content": "කුඩා දරුවන් ලිංගික අපයෝජනයට ලක් කරන පුද්ගලයින්ට මරණ දඩුවම ලබාදීමට ඉන්දිය රජය තීරණය කර තිබේ. ඒ අනුව වයස අවුරුදු 12ට අඩු දරුවන් ලිංගික අපයෝජනයට ලක් කිරිමේ සිද්ධින්වලට වරදකරුවන් වන පුද්ගලයින් හට මරණ දඩුවම ක්‍රියාත්මක කළ යුතු බවට ඉන්දිය අග්‍රාමාත්‍ය නරේද්‍ර මෝදිගේ ප්‍රධානත්වයෙන් අද (21) රැස්වූ එරට කැබිනට් මණ්ඩලය තීරණය කර තිබේ. කුඩා දරුවන් ලිංගික අපයෝජනයට ලක් කර ඝාතනය කිරිමේ සිද්ධීන් රැසක් පසුගිය කාලය පුරා ඉන්දියාවේ විවිධ ප්‍රදේශවලින් වාර්තා වූ අතර ආසන්නතම සිද්ධිය ලෙස මාස 12ක දැරියක් අපයෝජනයට ලක් කර ඝාතනය කිරිමේ සිද්ධියක් අද දිනයේ වාර්තා වී තිබිණි.", "URL": "https://sinhala.adaderana.lk/news.php?nid=87787", "Category": null, "Parent URL": null}