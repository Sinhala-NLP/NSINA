{"Source": "Adaderana", "Timestamp": "August 14, 2013 04:27 pm", "Headline": " කුමාරවත්ත වතුයායේ වතු අධිකාරීවරයා අත්අඩංගුවට ", "News Content": "මොණරාගල - කුමාරවත්ත වතුයායේ වතු අධිකාරීවරයා පොලීසිය විසින් අත්අඩංගුවට ගෙන තිබේ. අදාළ වතුයායේ සේවය කළ කම්කරුවන්ට වැටුප් ලබා නොදීම සම්බන්ධයෙන් කම්කරු කොමසාරිස්වරයා විසින් මොහුට විරුද්ධව නඩු ගොණුකර තිබුණි. මෙම වතු අධිකාරිවරයාට විරුද්ධව නඩු 08ක් ගොණුකර ඇති බව සඳහන් වෙයි. ඒ අනුව මොණරාගල පොලීසිය මගින් මෙම වතු අධිකාරීවරයා අත්අඩංගුවට ගෙන ඇත. අත්අඩංගුවට ගත් සැකකාර වතු අධිකාරිවරයා මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36628", "Category": null, "Parent URL": null}