{"Source": "Adaderana", "Timestamp": "March 3, 2017 01:35 pm", "Headline": " ඒකාබද්ධ විපක්ෂයේ පෙත්සම සලකාබැලීම කල් යයි ", "News Content": "හම්බන්තොට වරාය සහ ඒ ආශ්‍රිත ඉඩම් අක්කර 15,000ක් චීන ආයෝජකයින්ට පැවරීමට රජය ගෙන ඇති තීරණය අවලංගු කරන ලෙස ඉල්ලා ඒකාබද්ධ විපක්ෂය විසින් ඉදිරිපත් කළ මූලික අයිතිවාසිකම් පෙත්සම සලකා බැලීම ශ්‍රේෂ්ඨාධිකරණය කල්දමා තිබේ. පෙත්සම අද සලකා බැලූ අවස්ථාවේදී රජයේ පාර්ශවය නියෝජනය කරන නීතිඥවරයා අධිකරණයේ පෙනී නොසිටීම හේතුවෙන් පෙත්සම සලකා බැලීම මස මාර්තු 17 වන දින දක්වා කල්තැබීමට ශ්‍රේෂ්ඨාධිකරණය නියෝග කර ඇති බව අද දෙරණ අධිකරණ වාර්තාකරු සඳහන් කළේය. ඒකාබද්ධ විපක්ෂය නියෝජනය කරමින් පාර්ලිමේන්තු මන්ත්‍රී වාසුදේව නානායක්කාර මහතා විසින් අදාළ පෙත්සම විසින් ඉදිරිපත් කර තිබුණි.", "URL": "https://sinhala.adaderana.lk/news.php?nid=70366", "Category": null, "Parent URL": null}