{"Source": "Adaderana", "Timestamp": "February 1, 2018 05:20 pm", "Headline": "මහින්දගේ අයිතිය ගැන 10වන දා ජනතාව තීරණය කරයි", "News Content": "හිටපු ජනාධිපති මහින්ද රාජපක්ෂ මහතාගේ ප්‍රජා අයිතිය අහෝසි කරන බවට අග්‍රාමාත්‍යවරයා පසුගියදා කළ ප්‍රකාශය සම්බන්ධයෙන් ජනතාව එළැඹෙන 10 වැනිදා අග්‍රාමාත්‍යවරයාට එරෙහිව තීන්දුවක් ගනු ඇති බව ශ්‍රී ලංකා පොදුජන පෙරමුණ පවසයි. අද(01) කොළඹදී කැඳවා තිබූ මාධ්‍ය හමුවකදී පාර්ලිමේන්තු මන්ත්‍රී රෝහිත අබේගුණවර්ධන මහතා මේ බව සඳහන් කළේය. මහින්ද රාජපක්ෂ මහතාගේ ප්‍රජා අයිතිය අහෝසි කරන බවට රනිල් වික්‍රමසිංහ මහතා චෝදනා කර සිටි නමුත් එළඹෙන 10 වන දා රාත්‍රී 12 වන විට එයට මහජනතාව පිළිතුරු ලබා දි ඇති බව මනාව දැක ගත හැකි බවද මන්ත්‍රිවරයා මෙහිදි සඳහන් කළේය. ජනාධිපතිවරයා 96 දෙනෙකු පැමිණෙන්නේ නම් ආණ්ඩුව සාදන බව පැවසුව ද පසුව එසේ එන් නැති බව දැන ගෙන එවැන්නක් පැවසු බව කියා සිටි බව ද අබේගුණවර්ධන මහතා පැවසීය.", "URL": "https://sinhala.adaderana.lk/news.php?nid=83877", "Category": null, "Parent URL": null}