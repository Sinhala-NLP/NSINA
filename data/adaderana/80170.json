{"Source": "Adaderana", "Timestamp": "November 19, 2017 11:33 am", "Headline": "ජනපතිවරුන්ට චන්දිමගෙන් පාඩමක් ", "News Content": "තමන් කෙදිනකවත් පක්ෂය අතහැර නොගිය බවත් තමන් දේශපාලනයට පැමිණෙන විට සිරිමාවෝ මැතිනියගේ කාලයේ චන්ද්‍රිකා මැතිනිය සමගත් මහින්ද රාජපක්ෂ මහතා සමගත් හිටි බවත් අද මෛති‍්‍රපාල සිරිසේන මැතිතුමා සමඟ සිටින බවත් නිපුණාතා සංවර්ධන හා වෘත්තීය පුහුණු අමාත්‍ය චන්දිම වීරක්කොඩි මහතා පවසයි. ඉමදුව සංවර්ධන වැඩසටහනත් ආරම්භ කිරීමෙන් අනතුරුව මාධ්‍යයට අදහස් දක්වමින් අමාත්‍ය වරයා මෙම අදහස් ප‍්‍රකාශ කළේය. අප පක්ෂයේ තීරණවලට අවතනවී සිටි බවත් පක්ෂයේ ප‍්‍රතිපත්ති සමඟ සිටි බවත් පක්ෂ රැකගන්න සියළු දෙන ක‍්‍රියා කල යුතු බවත් අමාත්‍යවරයා පැවසීය. එය වත්මන් ජානාධිපතිවරයත් තේරුම් ගත යුතු බවත් එසේම චන්ද්‍රීකා මැතිනියත් මහින්ද රාජපක්ෂ මැතිතුමත් තේරුම් ගත යුතු බව වැඩිදුරටත් අදහස් දැක්වු අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=80170", "Category": null, "Parent URL": null}