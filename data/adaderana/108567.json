{"Source": "Adaderana", "Timestamp": "April 24, 2019 06:10 am", "Headline": "හිමිකරුවෙක් නැති ලොරි රථයක් පොලිස් බාරයට", "News Content": "ගිනිගත්හේන, අඹගමුව ප්‍රාදේශිය කාර්යයාලය අසල සහ ගිනිගත්හේන කුඩා තේ වතු සංවර්ධන අධිකාරි කාර්යයාල ඉදිරිපිට මාර්ගය අසල නතර කර තිබු හිමිකරුවෙක් නොමැති ලොරි රථයක් පොලිස් විශේෂ කාර්යය බළකාය විසින් දැඩි පරික්ෂාවට ලක් කර තිබේ. අදාළ ලොරි රථය දින අද(24) අළුයම දැඩි පරික්ෂාවට ලක් කරනු ලැබූ බව අද දෙරණ වාර්තාකරු පවසයි. ඉතුක් 22 රාත්‍රියේ සිට මෙම ලොරි රථය නතර කර ඇති බවට අඹගමුව ප්‍රාදේශිය සභාවේ සභාපති ජයසංඛ පෙරේරා මහතා විසින් ඊයේ(23) රාත්‍රි ගිනිගත්හේන පොලීසියට සහ පොලිස් විශේෂ කාර්යය බලකායේ නිලධාරින්ට කළ දැනුම් දීම මත ඉබි යතුරු දමා වසා දමා තිබු ලොරි රථය දැඩිපරිශ්‍රමයක් දරා ගලවා සම්පුර්ණයෙන්ම පරික්ෂාවකට ලක් කර ඇති බව වාර්තා වෙයි. මෙම පරික්ෂණ කටයුතු සඳහා හැටන් පොලිස් කොට්ඨාශයේ සුනඛ අංශයේ සහයෝගයද පොලිස් විශේෂ කාර්යය බලකායේ නිලධාරින් ලබාගත් අතර පොලිස් විශේෂ කාර්යය බලකායේ නිලධාරින් විසින් දැඩි පරිශ්‍රමයක් දරා වසා දමා තිබු ලොරි රථය විවෘත කර බැලිමේදී එම ලොරි රථය තුළ සංගිත ප්‍රසංගයකට වේදිකාවන්, ශබ්ද විකාශන යන්ත්‍ර සහ සංගිත භාණ්ඩ තිබෙන බවට තහවුරු විය. එහිදි සැකකටයුතු යමක් ලොරි රථය තුළ නොතිබුණු අතර, මෙම ලොරි රථය දින දෙකක් තිස්සේ නතර කර තිබීම සම්බන්ධයෙන් ගිනිගත්හේන පොලීසිය අවට පදිංචිකරුවන්ගෙන්ද තොරතුරු විමසා එම ලොරි රථයට අයිතිකරුවෙක් ඉදිරිපත් නොවු නිසා ලොරි රථය පරික්ෂා කිරිමට පොලිස් විශේෂ කාර්යය බලකායේ සහයෝගය ලබා ගැනීමට තිරණය කර ඇත. ලොරි රථයේ අයිතිකරුවෙක් මෙතෙක් ඉදිරිපත් නොවු බව ලොරි රථය සම්බන්ධයෙන් පරික්ෂණ පවත්වන ගිනිගත්හේන පොලීසිය පැවසීය.", "URL": "https://sinhala.adaderana.lk/news.php?nid=108567", "Category": null, "Parent URL": null}