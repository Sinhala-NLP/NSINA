{"Source": "Adaderana", "Timestamp": "November 18, 2017 01:06 pm", "Headline": " මැතිවරණ කොමසාරිස්වරු - මහින්ද අතර සාකච්ඡාවක්", "News Content": "දිස්ත්‍රික් නියෝජ්‍ය හා සහකාර මැතිවරණ කොමසාරිවරු සහ මැතිවරණ කොමිසමේ සභාපති මහින්ද දේශප්‍රිය මහතා අතර සාකච්ඡාවක් මේ වන විට පැවැත්වෙයි. මැතිවරණ කොමසාරිස් කාර්යාලයේදී එම සාකච්ඡාව පැවැත්වෙන බව වාර්තා වෙයි. ඉදිරි මැතිවරණ කටයුතු සම්බන්ධයෙන් මෙම සාකච්ඡාවේදී වැඩි අවධානයක් යොමු කරමින් සාකච්ඡා කෙරෙන බව සඳහන්ය. මේ අතර ඉදිරි පළාත් පාලන මැතිවරණය සඳහා නාම යෝජනා බාරගන්නා දිනය පිළිබඳ ලබන 27 වනදා ප්‍රකාශයට පත් කරන බව මැතිවරණ කොමසමේ සභාපති මහින්ද දේශප්‍රිය මහතා සඳහන් කළේය. ඒ අනුව මේ වන විට මැතිවරණයට අදාළ මූලික කටයුතු සිදු කරමින් පවතින බව මහින්ද දේශප්‍රිය මහතා පවසා සිටියේය.", "URL": "https://sinhala.adaderana.lk/news.php?nid=80104", "Category": null, "Parent URL": null}