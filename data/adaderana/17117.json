{"Source": "Adaderana", "Timestamp": "July 1, 2011 10:30 am", "Headline": " පුද්ගලික ආරක්ෂකයින්ට පොදු නිල ඇඳුමක්", "News Content": "පුද්ගලික අංශයේ ආරක්ෂක සේවයේ නියුතුව සිටින සියලුම ආරක්ෂක නිලධාරීන්ට ආරක්ෂ අමාත්‍යංශයේ මගපෙන්වීම අනුව අද(01)සිට පොදු නිල ඇඳුමක් භාවිතා කරන ලෙස උපදෙස් ලබා දී තිබේ. යුද හමුදාවට සමාන ඇඳුම් භාවිතය වැළැක්වීම මෙහි අරමුණ බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා සඳහන් කරයි. ඒ අනුව ලා පැහැති නිල ඇඳුමක් ඒ සඳහා යොදා ගත යුතු බවට පෞද්ගලික ආරක්ෂක සේවා සපයන සියලුම ආයතන වෙත ආරක්ෂක අමාත්‍යාංශය දැනුම් දී තිබෙනවා. අදාළ නිල ඇඳුම් සඳහා එම ආයතන විසින් ආරක්ෂක අමාත්‍යාංශයේ අනුමැතිය ලබාගත යුතු බවද ජාතික ආරක්ෂාව පිළිබඳ මාධ්‍ය මධ්‍යස්ථානය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=17117", "Category": null, "Parent URL": null}