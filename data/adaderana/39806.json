{"Source": "Adaderana", "Timestamp": "December 23, 2013 03:35 pm", "Headline": "නීති විරෝධී දුම්වැටි සමඟ අයෙක් කොටු ", "News Content": "තීරු බදු රහිතව මෙරටට ගෙන්වන ලද නීති විරෝධි සිගරට් තොගයක් ළඟ තබාගත් පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා අඹකොටේ කඳවුරේ නිලධාරින්ට ලැබුණු තොරතුරකට අනුව සිදුකළ වැටලීමකදී සැකකරු අත්අඩංගුවට ගත් බව පොලීසිය සඳහන් කළේය. සැකකරු සතුව තිබු සිගරට් තොගයේ දළ වටිනාකම රුපියල් හතලිස් එක්දහස් තුන්සිය හැත්තෑ පහක් පමණ වන බව වාර්තා වෙයි. අලවතුගොඩ - අකුරණ ප්‍රදේශයේ පිහිටි හෝටලයක දී සැකකරු අත්අඩංගුවට ගෙන ඇති අතර ඔහු සතුව තිබු පරිභෝජනයට නුසුදුසු සෝස් කෑන් කිහිපයක්ද පොලිස් භාරයට ගෙන තිබේ. සිද්ධිය සම්බන්ධයෙන් අලවතුගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=39806", "Category": null, "Parent URL": null}