{"Source": "Adaderana", "Timestamp": "December 20, 2012 09:16 am", "Headline": "ජනපති නීතීඥවරයාගේ නිවස ඉදිරිපිට වෙඩි හඬක්", "News Content": "තම නිවස ඉදිරිපිට වෙඩි තැබීමක් සිදුව ඇති බව පාර්ලිමේන්තු මන්ත්‍රී ජනාධිපති නීතීඥ වි‍ජේදාස රාජපක්ෂ මහතා පවසයි. අද (20) අලුයම 12.20 ට පමණ වෙඩි හඬ තුනක් ඇසුණු බව හෙතෙම සඳහන් කරයි. අද උදෑසන නිවස ඉදිරිපිට හිස් පතොරොම් කොපු 3 ක් දක්නට ලැබුණු බව ද විජේදාස රාජපක්ෂ මහතා පවසා සිටියේය. මේ වන විට පොලිස් නිලධාරීන් පැමිණ අදාළ පරීක්ෂණ කටයුතු සිදු කරන බව ඒ මහතා කියා සිටියි.", "URL": "https://sinhala.adaderana.lk/news.php?nid=30093", "Category": null, "Parent URL": null}