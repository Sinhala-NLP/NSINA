{"Source": "Adaderana", "Timestamp": "May 31, 2010 12:13 pm", "Headline": "චන්ද්‍රන් රත්නම් නිදොස් කොට නිදහස්", "News Content": "පුපුරණ ද්‍රව්‍ය ළඟ තබාගැනීමේ චෝදනා මත අත්අඩංගුවට ගෙන සිටි චිත්‍රපට නිෂ්පාදක‍වරයෙකු සහ අධ්‍යක්ෂවරයෙකු වන චන්ද්‍රන් රත්නම් මහතා සියලු ‍චෝදනාවලින් නිදහස් කර තිබේ. ගංගොඩවිල මහේස්ත්‍රාත් අධිකරණය වෙත අද ඉදිරිපත් කළ අවස්ථාවේ චන්ද්‍රන් රත්නම් මහතා මෙලෙස නිදහස් කළ බව ‍මිරිහාන පොලිසිය පවසයි. පුපුරණ ද්‍රව්‍ය ළඟ තබාගැනීම සම්බන්ධයෙන් තිබිය යුතු ආරක්ෂක අමාත්‍යාංශයේ අවසර පත්‍රය ඔහු රැඳී සිටි නිවස පරීක්ෂා කිරීමේ දී ඉදිරිපත් කිරීමට චන්ද්‍රන් රත්නම් මහතා අපොහොසත් වී තිබුණි. එ‍හෙත් අද අධිකරණය වෙත අදාළ අවසර පත්‍රය ඉදිරිපත් කිරීමෙන් අනතුරුව චන්ද්‍රන් රත්නම් මහතා සියලු චෝදනාවලින් නිදොස් කොට මුදාහැරුණු බව මිරිහාන පොලිසිය සඳහන්කරයි.", "URL": "https://sinhala.adaderana.lk/news.php?nid=8726", "Category": null, "Parent URL": null}