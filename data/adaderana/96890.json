{"Source": "Adaderana", "Timestamp": "September 29, 2018 10:56 am", "Headline": "ඉන්දුනිසීයාවේ ඇති වු සුනාමියෙන් 50ක් මිය යයි", "News Content": "ඉන්දූනිසීයාවේ සූලාවේසි දිවයින ආශ්‍රීතව සිදු වු භූ කම්පනය සහ සුනාමී තත්ත්වය හෙතුවෙන් මෙ වන විට 50 දෙනෙකු මිය ගොස් ඇති බව වාර්තා වේ. තවත් 358 දෙනෙකු තුවාල වී ඇති බව විදෙස් වාර්තා සඳහන් කරන්නේය. ඉන්දුනීසියාවේ වෙරළබඩ ප්‍රදේශයක හටගත් මේම සුනාමී තත්ත්වය මැග්නිටියුඩ් 7.5ක භූමිකම්පාවත් බව වාර්තා වේ. සුලවේසි දූපතේ පලු ප්‍රදේශයට සුනාමි අනතුරු ඇඟවීම් නිකුත් කර මඳ වේලාවකට පසු අඩි 6.6ක් පමණ උස මුහුදු රැළි ගොඩබිම තුළට පැමිණ ඇති බව සඳහන් විය. ඒ අවට සිටි පුද්ගලයන් කලබල වී දිව යන ආකාරය සමාජ මාධ්‍ය ජාල ඔස්සේ පළවූ වීඩියෝ දර්ශනවල දක්නට ලැබුණු අතර හානි වූ ගොඩනැගිලි අතරට මුස්ලිම් පල්ලියක් ද අයත් වේ. පසුගිය මාසය තුළ ඉන්දුනීසියාවේ ලොම්බොක් දූපත්වල සිදුවූ භූකම්පන ගණනාවකින් සිය ගණනක් මිය ගියේය. ඒ අතුරින් විශාලතම භූ කම්පනය වාර්තා වූයේ අගෝස්තු පස්වෙනි දින වන අතර, ඉන් මියගිය සංඛ්‍යාව 400කට අධිකයි. 2004 වර්ෂයේදී ඉන්දුනීසියාවේ සුමාත්‍රා දූපත් ආසන්නයේ සිදු වූ භූකම්පනයකින් පසු ඇති වූ සුනාමි තත්වයකින් ශ්‍රී ලංකාව ඇතුළු ආසන්න රටවල් කීපයක පුද්ගලයන් 226,000ක් මිය ගිය අතර, ඉන් 120,000ට අධික පිරිසක් ඉන්දුනීසියානු වැසියන්. ඉන්දුනීසියාව පිහිටා ඇත්තේ 'ගිණි වළල්ල' ලෙස හඳුන්වන නිතර භූකම්පන ඇතිවන ප්‍රදේශයක වන අතර ලෝකයේ සක්‍රීයව පවතින යමහල් අතරින් අඩකට වැඩි ප්‍රමාණයක් මෙම ගිණි වළල්ල ඇතුළත පිහිටා තිබේ.", "URL": "https://sinhala.adaderana.lk/news.php?nid=96890", "Category": null, "Parent URL": null}