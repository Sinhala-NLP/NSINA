{"Source": "Adaderana", "Timestamp": "August 11, 2018 02:38 pm", "Headline": "පාසල් සිසුන්ට දුම්වැටි අලෙවි කළ අයෙක් අත්අඩංගුවට", "News Content": "සියඹලාණ්ඩුව පොලිස් බල ප්‍රදේශයේ කොඩයාන ප්‍රදේශයේ දී පාසල් සිසුන්ට දුම්වැටි අලෙවි කළ පුද්ගලයකු සියඹලාණ්ඩුව පොලීසිය විසින් අත්අඩංගුවට ගෙන තිබේ. සැකකරු විසින් පාසල් සිසුන් ඉලක්ක කර ගනිමින් සිය වෙලදසැලේ සිට මෙලෙස දුම්වැටි අලෙවි කර ඇති අතර පොලිසියට ලද තොරතුරක් අනුව සිදු කළ වැටලීමකදී වයස අවුරුදු දහසයක පාසල් සිසුවෙකුට දුම්වැටියක් අලෙවි කල මොහොතේදී සැකකරුව අත්අඩංගුවට ගෙන ඇත. අත්අඩංගුවට ගත් සැකකරු එම ප්‍රදේශයේම පදිංචිකරුවකු වන අතර සැකකරු සියඹලාණ්ඩුව මහේස්ත්‍රාත් අධිකරණයට ඉදිරිපත් කිරීමට නියමිතය. සියඹලාණ්ඩුව පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=94253", "Category": null, "Parent URL": null}