{"Source": "Adaderana", "Timestamp": "January 31, 2017 12:28 pm", "Headline": "  සැලී යෙයිට්ස් වැඩබලන නීතිපති වෙයි", "News Content": "අමෙරිකානු වැඩබලන නීතිපතිනි සැලී යෙයිට්ස් එම ධූරයෙන් ඉවත් කර තිබේ.ජනාධිපති ඩොනල්ඩ් ට්‍රම්ප් විසින් ඇය එම ධූරයෙන් ඉවත් කර ඇති බව නිවේදනයක් නිකුත් කරමින් අමෙරිකානු ධවල මන්දිරය දැනුම් දී ඇත. සරණාගතයින් සම්බන්ධයෙන් ට්‍රම්ප් නිකුත් කළ නියෝගය අභියෝගයට ලක්කරමින් සැලී යෙයිට්ස් පවසා තිබුණේ අදාළ නියෝගය සම්බන්ධයෙන් ජනාධිපති ට්‍රම්ප් ආරක්ෂා කිරීමට තම දෙපාර්තමේන්තුව ඉදිරිපත් නොවන බවයි.ඒ අනුව ඇගේ එම ප්‍රකාශය නීති දෙපාර්තමේන්තුව පාවාදීමක් බව ධවල මන්දිරය ප්‍රකාශ කර ඇත.කෙසේවෙතත් ඇගේ එම ප්‍රකාශයෙන් අනතුරුව ඇය එම ධූරයෙන් ඉවත් කිරීමට ජනාධිපතිවරයා පියවර ගෙන ඇති බව සඳහන්ය.හිටපු අමෙරිකානු ජනාධිපති බැරැක් ඔබාමා විසින් සැලී යෙයිට්ස් අමෙරිකානු වැඩබලන නීතිපති ධූරයට පත් කරනු ලැබීය.ඒ අනුව සැලී යෙයිට්ස් අදාළ ධූරයෙන් ඉවත් කිරීමෙන් අනතුරුව එම ධූරය සඳහා ඩානා බොඑන්ටේ පත් කිරීමට ජනාධිපති ඩොනල්ඩ් ට්‍රම්ප් පියවර ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=68885", "Category": null, "Parent URL": null}