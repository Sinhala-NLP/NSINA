{"Source": "Adaderana", "Timestamp": "September 5, 2019 11:40 am", "Headline": "පහළොස් හැවිරිදි දැරිය කෙළෙසූ සැකකරු අත්අඩංගුවට", "News Content": "සෙවනගල පොලිස් බල ප්‍රදේශයේ පදිංචි වයස අවුරුදු 15ක පාසල් දැරියක් අපයෝජනය කළ සැකකරුවකු අත්අඩංගුවට ගෙන ඇත. සැකකරු විසින් මෙම දැරිය රවටා ඇය පාසල් යන බසයෙන් බස්සවාගෙන යතුරු පැදියකින් උක් වගාවක් වෙත රැගෙන යමින් සිටියේදී මෙලෙස අත්අඩංගුවට ගෙන ඇත. දැරියගේ බාප්පා කෙනෙකු විසින් සෙවනගල පොලීසිය වෙත කළ පැමිණිල්ලක් අනුව සැකකරු මෙලෙස අත්අඩංගුවට ගෙන තිබේ. පොලීසිය විසින් දැරියගෙන් සිදු කළ ප්‍රශ්න කිරීම් වලදී දැරිය පොලීසියට පවසා ඇත්තේ දැනට වසරකට පෙර සිට මෙම පුද්ගලයා සමඟ ප්‍රේම සම්බන්ධතාවක් පවතින බවත් එම කාලය තුල අවස්ථා ගනනාවකදී ලිංගික සම්බන්ධතා පැවැත් වූ බවත්ය. මෙම සැකකරු දැරිය පදිංචි නිවස ආසන්නයේ පදිංචි 35 හැවිරිදි විවාහ පුද්ගලයකි. දැරිය වෛද්‍ය පරීක්ෂණයක් සදහා රෝහල් ගත කර ඇති අතර සැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. සිද්ධිය සම්බන්ධයෙන් විමර්ශන සෙවනගල පොලීසිය විසින් සිදු කරයි.", "URL": "https://sinhala.adaderana.lk/news.php?nid=118337", "Category": null, "Parent URL": null}