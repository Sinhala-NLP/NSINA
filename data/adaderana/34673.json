{"Source": "Adaderana", "Timestamp": "June 6, 2013 08:21 am", "Headline": " ජනප්‍රිය පාසල්වල දොරටු වැසීමේ චක්‍ර ලේඛය අහෝසි කළ යුතුයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය විශිෂ්ඨ ලෙස සමත්වූ සිසුන්ට ජනප්‍රිය පාසල් වලට ඇතුළුවීම සඳහා ඇති ඉඩ ප්‍රස්ථාව වළක්වාලමින් අධ්‍යාපන අමාත්‍යංශය නිකුත් කර ඇති චක්‍රලේඛය වහාම අවලංගු කළ යුතු බව ලංකා ගුරු සංගමය පවසයි. මෙම නව චක්‍ර ලේඛය තුළින් බොහෝ ළමුන්ට අසාධාරණයක් සිදුවන බව එම සංගමයේ ප්‍රධාන ලේකම් ජෝසප් ස්ටාලින් මහතා පවසයි. අධ්‍යාපන අමාත්‍යංශය ඉදිරිපිට උද්ඝෝෂණයකට එක්වෙමින් ජෝසප් ස්ටාලින් මෙම අදහස් පළ කළේය. කෙසේ වෙතත් අද දෙරණ මෙම චෝදනාව සම්බන්ධයෙන් අධ්‍යාපන අමාත්‍යංශ ලේකම් ගෝඨාභය ජයරත්න මහතාගෙන් විමසීමක් කිරීමේදී ඔහු සඳහන් කළේ මෙම නව චක්‍රලේඛය මගින් කිසිදු සිසුවෙකුට අසාධාරණයක් සිදු නොවන බවයි.", "URL": "https://sinhala.adaderana.lk/news.php?nid=34673", "Category": null, "Parent URL": null}