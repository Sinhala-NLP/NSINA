{"Source": "Adaderana", "Timestamp": "October 11, 2013 06:01 pm", "Headline": "විදුලි ගාස්තු වැඩි කිරීමට මම එදත් විරුද්ධයි අදත් විරුද්ධයි", "News Content": "මෑතකදී සිදු කළ විදුලි ගාස්තු සංශෝධනයට තමා විරුද්ධ බව පාඨලී චම්පික රණවක අමාත්‍යවරයා පවසයි. තමා විදුලි ගාස්තු සංශෝධනය කළ අවස්ථාවේදී ද ඊට විරුද්ධත්වය පළ කළ බව ඔහු කියයි. එම විදුලි ගාස්තු සංශෝධනයෙන් අඩු ආදායම් ලාභීන්ට දැඩි අසාධාරණයක් සිදු වූ බව හෙතෙම කියා සිටියි. අද කොළඹ පැවති උත්සවයකදී පාඨලී චම්පික අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=38074", "Category": null, "Parent URL": null}