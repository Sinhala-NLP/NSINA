{"Source": "Adaderana", "Timestamp": "March 7, 2018 02:54 pm", "Headline": "අලුත් අවුරුදු සමය වෙනුවෙන් විශේෂ බස් රථ සේවාවක් ", "News Content": "අලුත් අවුරුදු සමය වෙනුවෙන් විශේෂ බස් රථ සේවාවක් අප්‍රේල් මස 06 වනදා සිට ක්‍රියාත්මක කරන බව ලංකා ගමනාගමන මණ්ඩලය පවසයි. එම සේවාව අප්‍රේල් මස 24 වනදා දක්වා ක්‍රියාත්මක කිරීමට සැලසුම් කර ඇති බව එම මණ්ඩලයේ නියෝජ්‍ය සාමාන්‍යාධිකාරී පී.එච්.ආර්.ටී. චන්ද්‍රසිරි මහතා සඳහන් කළේය. මෙම සේවාව කොළඹ නගරය කේන්ද්‍ර කර ගනිමින් සිදු කිරීමට කටයුතු යොදා ඇති අතර ප්‍රාදේශීය මට්ටමින්ද මෙම විශේෂ බස් රථ සේවාව ක්‍රියාත්මක කිරීමට නියමිතව තිබේ. මේ සම්බන්ධයෙන් ලංකා ගමනාගමන මණ්ඩලයේ නිලධාරීන් දැනුවත් කිරීමේ සාකච්ඡාවක් ලබන 15 වනදා සිදු කරන බව නියෝජ්‍ය සාමාන්‍යාධිකාරී පී.එච්.ආර්.ටී. චන්ද්‍රසිරි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85305", "Category": null, "Parent URL": null}