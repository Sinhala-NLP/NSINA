{"Source": "Adaderana", "Timestamp": "March 14, 2016 03:37 pm", "Headline": "අනතුරින් 1ක් මරුට-3ක් රෝහලට", "News Content": "වලපනේ, රන්දෙණිගල මාර්ගයේ කඳුරුඔය පාලම ආසන්නයේදී සිදු වූ රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ.කුරුණෑගල සිට බදුල්ල දෙසට ධාවනය වූ මෝටර් රථයක් ඊට ප්‍රතිවිරුද්ධ දිශාවෙන් පැමිණි ටිපර් රථයක මුහුණට මුහුණ ගැටීමෙන් අනතුර සිදු වූ බව පොලීසිය පවසයි.අනතුරෙන් බරපතළ තුවාල ලැබු මෝටර් රථයේ ගමන් ගත් රියදුරු ඇතුලු පුද්ගලයින් සිව් දෙනකු වලපනේ රෝහලට ඇතුළත් කර තිබේ.එහිදී මෝටර් රථයේ රියදුරු මියගොස් ඇති බව වාර්තා වෙයි.තුවාල ලැබූවන් අතර වයස අවුරුදු 05ක ගැහැණු දරුවෙකු සහ අවුරුදු 08ක පිරිමි දරුවෙකු ද වන බව සඳහන්ය.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර වලපනේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58213", "Category": null, "Parent URL": null}