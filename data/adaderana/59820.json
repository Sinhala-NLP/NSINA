{"Source": "Adaderana", "Timestamp": "May 5, 2016 10:08 am", "Headline": "දුම්වැටි සමග 4ක් අත්අඩංගුවට", "News Content": "නීති විරෝධී ලෙස මෙරටට රැගෙන ආ දුම්වැටි තොගයක් සමඟ පුද්ගලයින් සිව්දෙනෙකු කටුනායක ගුවන් තොටුපළේදී අත්අඩංගුවට ගෙන තිබේ.අද අළුයම දෝහා සිට පැමිණි පුද්ගලයින් සිව් දෙනෙකු මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.අත්අඩංගුවට ගත් සැකකරුවන් සතුව තිබී නීති විරෝදී දුම්වැටි එක්ලක්ෂ 32,000ක් සොයාගෙන ඇත. එහි වටිනාකම රුපියල් හතලිස් හයලක්ෂ 41,000ක් පමණ වන බව රේගුව සඳහන් කළේය.අත්අඩංගුවට ගත් සැකකරුවන් මාතලේ ප්‍රදේශයේ පදිංචිකරුවන් වන අතර ගුවන් තොටුපළ රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=59820", "Category": null, "Parent URL": null}