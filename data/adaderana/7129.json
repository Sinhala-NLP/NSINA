{"Source": "Adaderana", "Timestamp": "March 8, 2010 08:33 am", "Headline": "අතුරුගිරිය රිය අනතුරකින් අයෙක් මියයයි", "News Content": "අතුරුගිරිය, අරංගල පිට්ටුගල මාර්ගයේ සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. යතුරු පැදියක් හා ලොරියක් එකිනෙක ගැටීමෙන් මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අනතුරින් තුවාල ලැබූ යතුරු පැදිකරු රෝහලට ඇතුළත් කිරීමෙන් අනතුරුව ජීවිතක්ෂයට පත් වී ඇත. මෙසේ ජීවිතක්ෂයට පත් වී ඇත්තේ 17 වියැති මාලඹේ ප්‍රදේශයේ පදිංචි තරුණයෙකි. අනතුරු සම්බන්ධයෙන් ලොරියේ රියදුරු අත්අඩංගුව‍ට ගෙන ඇති අතර ඔහු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7129", "Category": null, "Parent URL": null}