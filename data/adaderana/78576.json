{"Source": "Adaderana", "Timestamp": "October 11, 2017 06:24 am", "Headline": "වෛද්‍ය පහසුකම් ඉල්ලා ඩෙල්ෆ් ජනතාව පාරට බහියි", "News Content": "ඩෙල්ෆ් ප‍්‍රාදේශීය රෝහල වෙත වෛද්‍යවරුන් හා රෝගීන්ට අවශ්‍ය බෙහෙත් ඇතුළු වෛද්‍ය පහසුකම් ලබාදෙන ලෙසට ඉල්ලීම් කරමින් ඩෙල්ෆ් දූපත් ජනතාව ඊයේ(10) විරෝධතාවයක නිරතවිණ.විරෝධතාවට එක්වු ඩෙල්ෆ් ජනතාව පැවසූවේ දැනට රෝහලේ තාවකාලික පදනම යටතේ සේවය කරන වෛද්‍යවරයෙක් පමණක් සිටින අතර එක් වෛද්‍යවරයෙකුට රෝහලේ කටයුතු සියල්ල සිදුකළ නොහැකි බවය.රෝහලට ස්ථිර පදනම යටතේ වෛද්‍යවරුන් කිහිපදෙනෙකු ලබාදෙන ලෙසත් වෛද්‍ය ප‍්‍රතිකාර සඳහා අවශ්‍ය පහසුකම් ලබාදෙන ලෙසත් අදාල පිරිස ඉල්ලා සිටියහ.ඩෙල්ෆ් ජනතාවට හදිසි රෝගී තත්ත්වයක් ඇති වුවහොත් මුහුදු මාර්ගය හරහා පැය එකහාමාරක පමණ කාලයක් ගෙවා බෝට්ටු මගින් ගමන් කොට යාපනය රෝහල වෙත ගමන් කිරීමට සිදුවන බවද ප‍්‍රදේශවාසීන් පැවසූහ.ප‍්‍රදේශවාසීන් ඩෙල්ෆ් ප‍්‍රාදේශීය රෝහල අසළ සිට පාගමනින් ඩෙල්ෆ් ප‍්‍රාදේශීය ලේකම් කාර්යාලය දක්වා ගමන්කොට සිය ගැටලු වෙනුවෙන් විසඳුම් ලබාදෙන ලෙසට ඉල්ලා ප‍්‍රාදේශීය ලේකම් කාර්යාලය වෙත සංදේශයක්ද භාරදෙනු ලැබීය.", "URL": "https://sinhala.adaderana.lk/news.php?nid=78576", "Category": null, "Parent URL": null}