{"Source": "Adaderana", "Timestamp": "November 28, 2012 02:20 pm", "Headline": " මොරටුව සරසවිය අසල ගංජා, හෙරොයින් ජාවාරම් කළ අයෙක් අත්අඩංගුවට", "News Content": "මොරටුව විශ්ව විද්‍යාලය ආසන්නයේ හෙරොයින් සහ ගංජා අලෙවි කිරීමේ ජාවාරමක නිරත වූ පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. විශේෂ කාර්යය බලකා මූලස්ථාන කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. ත‍්‍රීරෝද රථයක් උපයෝගී කර ගනිමින් මෙම ජාවාරමේ නිරත වූ සැකකරු සතුව තිබී හෙරොයින් ග‍්‍රෑම් 07 ක් සහ ගංජා කිලෝ ග‍්‍රෑම් 6 ට වැඩි ප‍්‍රමාණයක් සොයා ගෙන ඇත. අත්අඩංගුවට ගත් සැකකරු දෙහිවල ප‍්‍රදේශයේ පදිංචිකරුවෙකු වන අතර ඔහු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=29555", "Category": null, "Parent URL": null}