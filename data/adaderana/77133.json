{"Source": "Adaderana", "Timestamp": "September 5, 2017 09:21 am", "Headline": "සුළඟින් නිවාස රැසකට හානි ", "News Content": "පොළොන්නරුව - කදුරුවෙල නගරය ඇතුළු ගම්මාන රැසක් හරහා හමාගිය තද සුළං තත්ත්වයක් හේතුවෙන් නිවාස රැසකට අලාභහානී සිදුව තිබේ.ආපදා කළමනාකරණ මධ්‍යස්ථානය සඳහන් කළේ ඊයේ (04) පස්වරුවේ මෙම තද සුළං තත්ත්වය හටගෙන ඇති බවයි.තද සුළං තත්ත්වයත් සමඟ ගස් සහ විදුලි රැහැන් කඩා වැටීම හේතුවෙන් ප්‍රදේශයේ විදුලි සැපයුමට ද බාධා එල්ල වී තිබේ.‍මේ අතර පොළොන්නරුව නගරය ආශ්‍රිතව බලපෑ තද සුළං තත්ත්වය හේතුවෙන් නිවාස 170ට පමණ හානි සිදුව ඇති බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.මේ අතර ඉදිරි දින දෙක තුළ ද දිවයිනේ ප්‍රදේශ රැසක වැසි අපේක්ෂා කරන බව ද කාලගුණ විද්‍යා දෙපාර්තමේන්තුව පවසයි.මේ අතර පොළොන්නරුව, කඳුරුවෙල ඇතුළු ප්‍රදේශ 06 ක් හරහා හමා ගිය තද සුළං තත්ත්වය හේතුවෙන් ජන ජීවිතයට එල්ල වී ඇති බාධාවන් ඉවත් කිරීමේ කටයුතු මේ වන විට සිදු කරන බව දිස්ත්‍රික් ආපදා කළමනාකරණ ඒකකය පවසයි.සහකාර දිස්ත්‍රික් ආපදා කලමනාකරණ අධ්‍යක්ෂ උපුල් නානායක්කාර මහතා සඳහන් කළේ සිවිල් ආරක්ෂක බලකා නිලධාරීන් හා ප්‍රාදේශීය සභා නිලධාරීන් එක්ව එම කටයුතු සිදු කරමින් පවතින බවයි.", "URL": "https://sinhala.adaderana.lk/news.php?nid=77133", "Category": null, "Parent URL": null}