{"Source": "Adaderana", "Timestamp": "December 19, 2015 02:46 pm", "Headline": "ෂිවාජිලිංගම්ගෙන් ඩග්ලස්ට අභියෝගයක්! ", "News Content": "පාර්ලිමේන්තුවේ සිදු කළ ප්‍රකාශයක් සම්බන්ධයෙන් හිටපු අමාත්‍ය ඩග්ලස් දේවානන්ද මහතාට විවෘත විවාදයකට පැමිණෙන ලෙස ආරාධනා කරන බව දෙමළ ජාතික සන්ධාන උතුරු පළාත් සභා මන්ත්‍රී එම්.කේ ෂිවාජිලිංගම් මහතා පවසයි.මන්ත්‍රීවරයා පැවසුවේ ඌව පළාත් සභාවට ලැබෙන මුදල් ප්‍රයෝජනයට නොගෙන පළාත් ප්‍රධාන අමාත්‍යවරයා සහ මන්ත්‍රිවරුන් සුඛෝපබෝගි ජිවිත ගත කරමින් සිටින බව පවසමින් ඩග්ලස් දේවානන්ද මහතා පසුගියදා පාර්ලිමේන්තුවේදී සිදු කළ ප්‍රකාශය තමා දැඩි ලෙස හෙළා දකින බවයි.ඒ අනුව අදාළ කාරනා සම්බන්ධයෙන් සාකච්ඡා කිරිම සඳහා ඩග්ලස් දේවානන් ද මහතාට විවෘත විවාදයකට පැමිණෙන ලෙස ආරාධනා කරණ බව එම්.කේ ෂිවාජිලිංගම් මහතා සදහන් කළේය.උතුරු පළාත් සභා අයවැය විවාදය අතරතුර විශේෂ ප්‍රකාශයක් කරමින් ඒ මහතා මේ බව සඳහන් කර තිබේ.එමෙන්ම උතුරු පළාත් සභාව පසුගිය වසර දෙකක කාලය තුළ පළාතේ සංවර්ධනය සදහා විශාල වැඩසටහන් රාශියක් ක්‍රියාත්මක කර ඇති බව ද උතුරු පළාත් සභා මන්ත්‍රී එම්.කේ ෂිවාජිලිංගම් මහතා වැඩිදුරටත් අවධාරණය කර තිබේ.", "URL": "https://sinhala.adaderana.lk/news.php?nid=55821", "Category": null, "Parent URL": null}