{"Source": "Adaderana", "Timestamp": "March 6, 2013 08:19 am", "Headline": "පාසල් පෙම්වතිය පැහැරගත් සෙබළා දැලේ", "News Content": "අවුරුදු 15 ක් වයසැති බාල වයස්කාර දැරියක් පැහැරගෙන ගිය බව කියන යුද හමුදා සෙබළෙකු අත්අඩංගුවට ගෙන ඇත. මෙලෙස අත්අඩංගුවට පත්ව ඇත්තේ 21 හැවිරිදි ආණමඩුව, දිවුල්වැව ප්‍රදේශයේ පදිංචිකරුවෙකි. සැකකරු අදාළ පාසල් දැරිවිය සමග ඇති කරගත් ප්‍රේම සම්බන්ධයක් නිසාවෙන් මෙලෙස පැහැරගෙන ගොස් ඇති බවට වාර්තා වේ. දින 3 ට පෙර මෙලෙස පැහැරගත් දැරිය එම ප්‍රදේශයේම නිවසක රඳවා පසුව අඹු-සැමියන් ලෙස සිට ඇතැයි සඳහන්ය. දියණියගේ අතුරුදන්වීම සම්බන්ධයෙන් මව්පියන් සිදුකළ පැමිණිල්ලකට අනුව ආණමඩුව පොලීසිය විසින් සැඟව සිටි යුද හමුදා සෙබළා සහ පාසල් සිසුවිය සොයාගෙන ඇත. සිසුවිය වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කර ඇති අතර සැකකරු පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32145", "Category": null, "Parent URL": null}