{"Source": "Adaderana", "Timestamp": "December 11, 2010 10:09 am", "Headline": "නාවික ප්‍රදර්ශනය 15 දක්වා දීර්ඝ වෙයි", "News Content": "නාවික හමුදාවේ 60 වැනි සංවත්සරය වෙනුවෙන් කොළඹ, ප්‍රදීපාගාර පරිශ්‍රයේ මේ දිනවල පැවැත්වෙන නාවික හා සමුද්‍රීය ප්‍රදර්ශනය දෙසැම්බර් 15 වන දින රාත්‍රී 10 .30 දක්වා දීර්ඝ කර ඇති බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පැවසුවේය. පසුගිය 04 වනදා මෙම ප්‍රදර්ශනය ආරම්භ විය. නාවික හා සාමුද්‍රීය දැනුම මහ ජනතාවට හා පාසල් දරුවන්ට ලබාගැනීම සඳහා අවශ්‍ය ප්‍රදර්ශන කුටි, එමෙන්ම නාවික හමුදාවේ අධිවේගී යාත්‍රා යොදාගනිමින් කොළඹ ප්‍රදීපාගාර පරිශ්‍රයේ ඇති මුහුදු සීමාවේ අධිවේගී යාත්‍රා හසුරුවන සංදර්ශන, නාවික හමුදාවේ තූර්ය වාදක හා සංස්කෘතික කණ්ඩායම් වල සංදර්ශන ද මෙම ප්‍රදර්ශනයට අයත්ය.", "URL": "https://sinhala.adaderana.lk/news.php?nid=12769", "Category": null, "Parent URL": null}