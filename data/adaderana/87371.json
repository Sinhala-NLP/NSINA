{"Source": "Adaderana", "Timestamp": "April 12, 2018 08:55 pm", "Headline": "KG කිලෝ‍ 6ක් සමඟ පුද්ගලයෙකු අත්අඩංගුවට ", "News Content": "චාවකච්චේරි මඩ්ඩුවිල් දකුණ ප්‍රදේශයේ කේරළ ගංජා කිලෝග්‍රෑම් හයක් ළඟ තබාගෙන සිටි පුද්ගලයකු අත්අඩංගුවට ගත් බව චාවකච්චේරි පොලීසිය පවසයි. පොලීසිය පැවසූවේ ලද තොරතුරක් මත ප්‍රවාහනය සඳහා සුදානම් කොට තිබු රුපියල් ලක්ෂ හතකට වඩා වැඩි වටිනාකමින් යුතු ගංජා තොගය සමඟ සැකකරු අත්අඩංගුවට ගත් බවයි. සැකකරුගේ සඟවා තිබූ කේරළ ගංජා අඩංගු පාර්සල තුනක් සොයාගත් බවද පොලීසිය සඳහන් කළේය. යාපනය චාවකච්චේරි ප්‍රදේශයේ පදිංචි පුද්ගලයෙකු එලෙස අත්අඩංගුවට ගෙන ඇති අතර, සැකකරු චාවකච්චේරි මහේස්‍ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=87371", "Category": null, "Parent URL": null}