{"Source": "Adaderana", "Timestamp": "May 23, 2017 08:01 am", "Headline": "නව ව්‍යවස්ථා සංශෝධනය ගැන ශ්‍රීලනිප අවධානය යොමුවෙලා", "News Content": "නව ව්‍යවස්ථා සංශෝධනය සම්බන්ධයෙන් ශ්‍රී ලංකා නිදහස් පක්ෂයේ මධ්‍යම කාරක සභාවේ අවධානය යොමුව තිබේ.ශ්‍රී ලංකා නිදහස් පක්ෂ මධ්‍යම කාරක සභාව ඊයේ(22) රාත්‍රී ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් රැස්විය.එහිදි පක්ෂයේ ඉදිරි කටයුතු පිළිබදව දීර්ඝ වශයෙන් සාකච්ඡා වී ඇති බව වාර්තා වේ. විශේෂයෙන් නව ව්‍යවස්ථාව සකස් කිරීමේ දී ශ්‍රී ලංකා නිදහස් පක්ෂයේ ස්ථාවරය පිළිබදව සාකච්ඡා පවත්වා තිබේ.ඒ සඳහා අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් කමිටුවක් පත් කර ඇති අතර නව ව්‍යවස්ථා සංශෝධනයට ඇතුළත් විය යුතු කරුණු පිළිබදව එම කමිටුව විසින් අවසන් වාර්තාවක් සකස් කිරීමට නියමිතය. එමෙන්ම ශ්‍රී ලංකා නිදහස් පක්ෂයේ තීන්දු තීරණවලට පටහැනිව කටයුතු කරන මන්ත්‍රීවරුන් සම්බන්ධයෙන් විනය ක්‍රියාමාර්ග ගැනීම පිළිබදව ද මධ්‍යම කාරක සභාවේ දී අවාධානය යොමුවී තිබේ.", "URL": "https://sinhala.adaderana.lk/news.php?nid=73438", "Category": null, "Parent URL": null}