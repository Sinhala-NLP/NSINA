{"Source": "Adaderana", "Timestamp": "February 8, 2012 04:25 pm", "Headline": "වත්තල ඇළකින් මළ සිරුරක් හමුවෙයි", "News Content": "වත්තල හැමිල්ටන් ඇළේ තිබි පිරිමි මළ සිරුරක් සොයා ගත් බව වත්තල පොලිසිය ප්‍රකාශ කරයි. අද(08) උදැසන 6.50 පමණ මෙම මළ සිරුර සොයා ගෙන ඇති අතර පශ්චාත් මරණ පරීක්ෂණය සඳහා මළ සිරුර රාගම මහා රෝහල වෙත යවා ඇත. මරණයට පත්ව ඇති පුද්ගලයා පරණ මීගමුව පාර වත්තල ප්‍රදේශයේ පදිංචිකරුවෙක් බවට හඳුනාගෙන ඇති බව වත්තල පොලිසිය වැඩිදුරටත් සඳහන් කර සිටියි.", "URL": "https://sinhala.adaderana.lk/news.php?nid=21966", "Category": null, "Parent URL": null}