{"Source": "Adaderana", "Timestamp": "May 5, 2019 05:07 pm", "Headline": "කාත්තන්කුඩි ප්‍රදේශයෙන් පිහි 200ක් සොයා ගනී", "News Content": "කාත්තන්කුඩි නගරයේ පොලීසිය සහ පොලිස් විශේෂ කාර්යය බලකාය සිදුකළ සෝදිසි මෙහෙයුමකදී පිහි 200ක් සොයාගෙන ඇති බව වාර්තා වෙයි. පොලීසිය පැවසුවේ කාත්තන්කුඩි නගරයේ ඩීන් පාර ප්‍රදේශයේ ඇලක් සැක කටයුතු බෑගයක් පරික්ෂා කිරීමෙන් අනතුරුව අදාළ පිහි තොගය සොයාගෙන ඇති බවයි. පිහිතොගය කාත්තන්කුඩි පොලීසිය බාරයට ගෙන ඇති අතර සිද්ධිය සම්බන්ධයෙන් විමර්ශන ආරම්භ කර ඇත.", "URL": "https://sinhala.adaderana.lk/news.php?nid=109302", "Category": null, "Parent URL": null}