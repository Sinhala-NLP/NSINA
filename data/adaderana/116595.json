{"Source": "Adaderana", "Timestamp": "August 15, 2019 11:57 am", "Headline": "ඔබේ සරණක් අවැසි මොහොතක්", "News Content": "රත්නපුරයේ කණාදොළ ප්‍රදේශයේ ජීවත් වීමට මාර්ගයක් නොමැතිව අන්ත අසරණ තත්ත්වයට පත්ව ඇති පවුලක් පිළිබඳව පුවතක් අපට වාර්තා විය. මෙම පවුලේ පියා, මව සහ දරු දෙදෙනෙක් ජීවත් වන නමුත් ඔවුන්ට ජීවත් වීම සඳහා ජීවන ක්‍රමයක් තබා හිසට සෙවණක්වත් හරිආකාරව නොමැත. මෙම පවුලේ පියා 44 හැවිරිදි පී. ඩබ්ලිව්. ප්‍රේමතිලක නම් කුලියට ගස් නැගීම වෘත්තියක් ලෙස සිදු කර ඇති අයෙකි. නමුත් අවාසනාවන්ත ලෙස ඔහු ගසකින් ඇඳ වැටී එක් අතක් හා පාදයක් බිඳී ගොස් ඇත. ඔහු නොමැරී බේරුණද මේ වන විට ඔවුන්ගේ දරු පවුල නොමැරී ජීවත් වෙමින් සිටියි. ඔවුන් ජීවත් වන නිවස කිසිසේත්ම මනුෂ්‍ය වාසයට සුදුසු ස්ථානයක් නොවන අතර එම නිවසට වැසිකිළියක්වත් නොමැත. එසේම වැසි දිනවල දී නිවසේ වහලයෙන් බේරෙන ජලයෙන් ආවරණය වීම සඳහා ඔවන් භාවිත කරන්නේ පැරණි එක්ස්රේ පිටපත්ය. 41වන වියේ ජීවත් වන නිල්මිණි දිල්රුක්ෂිකා නම් ඔහුගේ භාර්යාව කුඩා කළ සිට හැදී වැඩී ඇත්තේ මව පියා නොමැතිව වන අතර ඇය රැක බලාගත් ඥාතිවරිය මිය ගිය පසු ඇගේ පාසල් ගමන අඩාල වී ඇත. කෙසේ වෙතත් ඇයට අවසන් වරට ඉගෙනුම ලැබු කන්‍යාරාමයට පින් සිදු වන්නට ඇයට හොඳින් ඉංග්‍රීසි භාෂාව හැසිරවීමේ හැකියාව පවතියි. කෙසේ වෙතත් අවසානයේ ඇගේ ඉරණම ලියවෙන්නේ ගසින් වැටී ඔත්පල වු මෙම පුද්ගලයා සමඟය. ඔවුන් දෙපලට දරුවන් දෙදෙනෙකු සිටින අතර වැඩිමහල් දරුවා 1 ශ්‍රේණියේ ඉගෙනුම ලැබුවද පියා ඔත්පල වීමත් සමඟ පාසල් ගමන අතරමඟ නතර වී ඇත. බාල දරුවා මාස දෙකක බිළිඳෙකු වන අතර ඔවුන් මේ වන විටත් පෝෂණය වන්නේ අසල්වැසියන්ගේ පිහිටෙනි. දුක් කම්කටොලුවලින් අඩු පාඩුවක් නැති මෙම පවුලට අවම වශයෙන් සමෘද්ධි සහනාධාරයක් හෝ නොමැත. මෙම පවුල පදිංචිව සිටින්නේ නො 70/11 ඒ, කණාදොල, රත්නපුර යන ලිපිනයේය. පිළිසරණක් වෙන්න කැමතිනම් 07777 00 815, 071 61 87 415 යන දුරකථන අංක දෙකටද විමසිය හැකිය. මේ අනුන්ගේ දුකේදී නිරායාසයෙන් දෑසට කඳුලක් උනන සංවේදී ඔබේ උදව් උපකාර ඔවුන්ට අවශ්‍යම මොහොතකි.", "URL": "https://sinhala.adaderana.lk/news.php?nid=116595", "Category": null, "Parent URL": null}