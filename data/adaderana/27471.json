{"Source": "Adaderana", "Timestamp": "September 17, 2012 09:48 am", "Headline": "කොළඹ වරාය පුළුල් කිරීමේ ව්‍යාපෘතිය නිරීක්ෂණයට ලක්වේ", "News Content": "චීන සමූහාන්ඩුවේ ජාතික මහජන සභාවේ සභාපතිවරයා කොළඹ වරාය පුළුල් කිරීමේ ව්‍යාපෘතිය නිරීක්ෂණය කොට තිබේ. මෙය රාජ්‍ය තාන්ත්‍රික මට්ටමේ නිරීක්ෂණ චාරිකාවක් ලෙසින් සිදුවූ බව ශ්‍රී ලංකා වරාය අධිකාරිය සඳහන් කළේය. කොළඹ වරාය පුළුල් කිරීමේ ව්‍යාපෘතිය පසුගිය 2008 වසරේ දී ආරම්භ කෙරිණි. ඒ අනුව දැනට පවතින කොළඹ වරාය සීමාවට‍ අමතරව නව දියකඩන දෙකක් දකුණු ප්‍රදේශයේ ඉදිකොට පුළුල් හා ගැඹුරු වරාය තටාකයක් ඉදිකිරීම මෙහිදී සිදුවන බව සඳහන්ය. නව නෞකා ප්‍රවේශ මාර්ග දෙකක් ද ආනයනික බොරතෙල් නල පද්ධතියක් එළීම ද මෙහිදී සිදු කෙරෙන බව වරාය අධිකාරිය පවසයි. මේ අතර චීන සමූහාණ්ඩුවේ ව්‍යවස්ථාදායකයේ ඉහළම තනතුරක් දරන නියෝජිතයෙකු මෙරට සිදු කෙරෙන පළමු සංචාරය වන්නේ ද මෙයයි.", "URL": "https://sinhala.adaderana.lk/news.php?nid=27471", "Category": null, "Parent URL": null}