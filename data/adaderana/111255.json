{"Source": "Adaderana", "Timestamp": "June 3, 2019 03:42 pm", "Headline": "ෂාෆිට එරෙහිව කුරුණෑගලට ලැබී ඇති පැමිණිලි ගණන 500 දක්වා ඉහළට", "News Content": "පොලිස් අත්අඩංගුවේ පසුවන සෙයිගු සියාබ්දීන් මොහොමඩ් ෂාෆි වෛද්‍යවරයාට එරෙහිව කුරුණෑගල ශික්ෂණ රෝහලට අද(03) දහවල් වනවිට ලැබී ඇති පැමිණිලි සංඛ්‍යාව 500 ඉක්මවා තිබේ. එමෙන්ම වෛද්‍ය ෂාෆිට එරෙහි පැමිණිලි විමර්ශනයට සෞඛ්‍ය අමාත්‍යාංශය පත් කළ කමිටුවේ අතුරු වාර්තාව අද සෞඛ්‍ය අමාත්‍යාංශ ලේකම්වරියට භාර දීමට නියමිතයි. අත්අඩංගුවේ පසුවන මොහොමඩ් ශාෆි වෛද්‍යවරයා සිසේරියන් සැත්කම් සිදු කිරීමෙන් පසු යළි පිළිසිඳ ගැනීමක් සිදුනොවු බව සහ ආසාත්මිකතා පවතින බව පවසමින් අද පෙරවරු 11 වන විට මව්වරු 28 දෙනෙකු ඉදිරිපත් කළ පැමිණිලි කුරුණෑගල ශීක්ෂණ රෝහල භාරගෙන තිබේ. රෝහල් ආරංචි මාර්ග සඳහන් කළේ මේවන විටත් තවත් මව්වරු 30කට ආසන්න සංඛ්‍යාවක් පැමිණිලි ඉදිරිපත් කිරීම සදහා පැමිණ සිටින බවයි. මේ වන විට වෛද්‍යවරයාට එරෙහිව කුරුණෑගල ශික්ෂණ රෝහලට ලැබී ඇති සමස්ත පැමිණිලි සංඛ්‍යාව 505 ක්.", "URL": "https://sinhala.adaderana.lk/news.php?nid=111255", "Category": null, "Parent URL": null}