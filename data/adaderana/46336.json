{"Source": "Adaderana", "Timestamp": "September 26, 2014 08:28 am", "Headline": "රියදුරු නැති බසය පහලට එයි - වෛද්‍යවරයා බසයේ ගැටී ප්‍රපාතයට වැටී මරුට", "News Content": "ත්‍රිකුණාමලය, කෝනේෂ්වරම් කෝවිල් පුජා භූමියේ උඩ මළුවේ නවතා තිබූ බසයක් රියදුරු රථයෙන් බැස සිටිය දී එකවරම පහලට ගමන් කිරීමෙන් සිදුවු අනතුරකින් පුද්ගලයෙකු මියගොස් තිබේ. බස් රථයේ ගැටුණු පුද්ගලයා පූජා භුමියේ ආරක්ෂාවට යොදා තිබු කොන්ක්‍රීට් වැටෙන් ප්‍රපාතයකට ඇඳ වැටීමෙන් තුවාල ලබා ඇති අතර ඔහු ත්‍රිකුණාමලය රෝහලට ඇතුළත් කිරීමෙන් පසු මියගොස් ඇත. මියගිය පුද්ගලයා සීදුව, රද්දොළුගම ප්‍රදේශයේ පදිංචිව සිටි විශ්‍රාමික වෛද්‍යවරයෙකි. අනතුර සිදුවීමෙන් පසු පූජා භුමියේ සිටි පිරිසක් විසින් බස් රථයේ රියදුරුට පහරදී ඇති අතර ඔහු ත්‍රිකුණාමලය රෝහලේ නේවාසික ප්‍රතිකාර ලබන බව පොලිසිය පැවසුවේය. අනතුර සිදුවූ ස්ථානය - ඡායා රූ - මංගලනාත් ලියානආරච්චි", "URL": "https://sinhala.adaderana.lk/news.php?nid=46336", "Category": null, "Parent URL": null}