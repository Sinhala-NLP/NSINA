{"Source": "Adaderana", "Timestamp": "September 6, 2011 09:09 am", "Headline": "ඡන්ද හිමි නාමලේඛන නොලැබූවන්ට නව පෝරමයක්", "News Content": "2011 වසර සඳහා ඡන්ද හිමි නාමලේඛන නොලැබුණු පුද්ගලයින් සිටී නම් ඔවුන්ට ඒ සඳහා නැවත වරක් අවස්ථාව ලබාදීමට මැතිවරණ මහලේකම් කාර්යාලය පියවර ගෙන තිබේ. ඒ සඳහා නව පෝරමයක් හඳුන්වාදීමට මැතිවරණ මහලේකම් කාර්යාලය පියවර ගෙන ඇති බව පැෆ්රල් සංවිධානය පවසයි. ඒ අනුව 2011 වසර සඳහා ඡන්ද හිමි නාමලේඛන ප්‍රතිශෝධන කටයුතු සිදු නොකළ පුද්ගලයින් දිස්ත්‍රික්කයේ සහකාර කොමසාරිස්වරයා මුණ ගැසී අදාළ පෝරමය පුරවා ග්‍රාම නිලධාරී නිර්දේශය සහිතව මැතිවරණ මහලේකම් කාර්යාලයට බාරදීමට කටයුතු කරන ලෙස පැෆ්රල් සංවිධානය ජනතාවගෙන් ඉල්ලීමක් කරයි. මේ දක්වා ලියාපදිංචියට ඉඩක් නොලැබුණේ නම් මෙම විශේෂ පෝරමය පුරවා ලියාපදිංචි වීමට කටයුතු කරන ලෙස ඒ පිළිබඳව වැඩිදුරටත් පැහැදිලි කළ පැෆ්රල් සංවිධානයේ විධායක අධ්‍යක්ෂවරයා ඉල්ලීමක් කරයි.", "URL": "https://sinhala.adaderana.lk/news.php?nid=18545", "Category": null, "Parent URL": null}