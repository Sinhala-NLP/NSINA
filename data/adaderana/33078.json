{"Source": "Adaderana", "Timestamp": "April 7, 2013 01:20 pm", "Headline": "සාලිය දිසානායක පහසුකම් ඉල්ලයි", "News Content": "නව පළාත් සභා ගොඩනැගිලි සංකීර්ණය තුළ තමාට හෝ තම කාර්යය මණ්ඩලයට අවශ්‍ය කිසිදු පහසුකමක් සලසා නොමැති බව මධ්‍යම පළාත් සභාවේ සභාපති සාලිය දිසානායක මහතා පවසයි. එහි මංගල සැසිවාරය මධ්‍යම පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් පැවති අවස්ථාවේ දී එම තත්ත්වය පිළිබඳව සාලිය දිසානායක මහතා විසින් දැනුවත් කරනු ලැබීය. අදාළ ස්ථානය කරා ආණ්ඩුකාරවරයා කැඳවාගෙන ගොස් පවතින තත්ත්වය පිළිබඳ දැකබලා ගැනීමට ද අවස්ථාව ලබාදුන් බව අද දෙරණ වාර්තාකරු සඳහන් කළේය. පළාත් සභාව නියෝජනය කරන සියලු ප්‍රධානීන්ට හා මහජන නියෝජිතයින් සඳහා අවශ්‍ය සියලු ස්ථාන සහ කාර්යාල පහසුකම් නිසියාකාරව සලසා තිබුණද තමාට හෝ කාර්යය මණ්ඩලයට කිසිදු පහසුකමක් නොමැති බව මධ්‍යම පළාත් සභාවේ සභාපති සාලිය දිසානායක මහතා එහිදී පවසා තිබේ. මේ සම්බන්ධයෙන් වහාම සොයා බලා කඩිනම් පියවර ගන්නා ලෙස ආණ්ඩුකාර ටිකිරි කොබ්බෑකඩුව මහතා අදාළ වගකිව යුතු නිලධාරීන්ට උපදෙස් ලබාදී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=33078", "Category": null, "Parent URL": null}