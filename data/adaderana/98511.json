{"Source": "Adaderana", "Timestamp": "October 31, 2018 05:42 pm", "Headline": "ජනපති සහ කථානායක අතර හමුවක්", "News Content": "ජනාධිපති මෛත්‍රීපාල සිරිසේන මහතා සහ කතානායක කරූ ජයසූරිය මහතා අතර හමුවක් මෙ වන විට සිදු වන බව කතානායක කාර්යාලය පවසයි. අද දෙරණ කළ විමසීමකදී කතානායක කාර්යාලය සඳහන් කළේ පස්වරු 05.00 ට එම හමුව සිදු වු බවයි. පාර්ලිමේන්තුව යළි කැදවීම සම්බන්ධයෙන් එහිදි සාකච්ඡා කරනු ඇති බව සඳහන් වේ. ඊයේ (30) පැවති පක්ෂ නියෝජිතයින්ගේ සාකච්ඡාවේදී පක්ෂ කිහිපයක් විසින් ඉදිරිපත් කරන ලද ඉල්ලීම් සැලකිල්ලට ගනිමින් පාර්ලිමේන්තුව කඩිනමින් කැදවීම සම්බන්ධයෙන් ජනාධිපතිවරයා සමඟ සාකච්ඡා කිරීමට කටයුතු කරන බව කතානායක කරූ ජයසුරිය මහතා ප්‍රකාශ කර තිබුණේය.", "URL": "https://sinhala.adaderana.lk/news.php?nid=98511", "Category": null, "Parent URL": null}