{"Source": "Adaderana", "Timestamp": "February 3, 2010 11:19 am", "Headline": "තොරතුරු දුන්නොත් බලාගෙනයි", "News Content": "ජනමාධ්‍යයන්ට තොරතුරු ලබාදුන් පොලිස් නිලධාරීන්ට එරෙහිව විනය ක්‍රියාමාර්ග ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අයි.එම්.කරුණාරත්න මහතා පවසයි. කිසිදු ‍සිදුවීමක් පිළිබඳව පොලිස් නිලධාරීන්ට ජනමාධ්‍ය වෙත තොරතුරු ‍ලබානොදෙන ලෙස දැනුම් දී ඇති බව ඔහු පවසයි. ඇතැම් පොලිස් නිලධාරීන් එම ‍දැනුම් දීම නොතකා මාධ්‍ය වෙත ඇතැම් සිදුවීම් පිළිබඳ තොරතුරු ලබා දී ඇති බව අයි.එම්.කරුණාරත්න මහතා කියා සිටියි. එසේ ලබාගන්නා තොරතුරු නිශ්චිත මුලාශ්‍රයක් සඳහන් නොකරමින් මාධ්‍ය ඔස්සේ ප්‍රචාරය කර ඇති බව පොලිස් මාධ්‍ය ප්‍රකාශකවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=6442", "Category": null, "Parent URL": null}