{"Source": "Adaderana", "Timestamp": "March 29, 2013 04:10 pm", "Headline": "කළුතරින් නිල් රැල්ලට 20,000 ක්", "News Content": "ශ්‍රී ලංකා නිදහස් පක්ෂය සඳහා කළුතර ආසනයෙන් පමණක් 20,000 ට අධික නව සාමාජිකයින් පිරිසක් මේ වන විට බඳවාගෙන ඇති බව වරාය හා මහාමාර්ග ව්‍යාපෘති අමාත්‍ය රෝහිත අබේගුණවර්ධන මහතා පවසයි. රට නගන නිල් රැල්ල කළුතර දිස්ත්‍රික් වැඩසටහනට සහභාගී වෙමින් අමාත්‍යවරයා මේ බව සඳහන් කළේය. ශ්‍රී ලංකා නිදහස් පක්ෂය සඳහා නව සාමාජිකයින් දස ලක්ෂයක් බඳවා ගැනීමේ මෙම වැඩසටහන ජනාධිපතිවරයාගේ උපදෙස් පරිදි ශ්‍රී ලංකා නිදහස් පක්ෂ ජාතික සංවිධායක අමාත්‍ය බැසිල් රාජපක්ෂ මහතාගේ අධීක්ෂණය යටතේ ක්‍රියාත්මක වේ.", "URL": "https://sinhala.adaderana.lk/news.php?nid=32835", "Category": null, "Parent URL": null}