{"Source": "Adaderana", "Timestamp": "June 6, 2011 10:12 am", "Headline": "නාවක්කුඩිවේනේ සඟවා තිබූ යුධ උපකරණ තොගයක් හමුවෙයි", "News Content": "වව්නතිව්, නාවක්කුඩිවේන ප්‍රදේශයේ සඟවා තිබු යුධ උපකරණ තොගයක් ‍පොලිසිය විසින් සොයාගෙන තිබේ. සොයාගත් උපකරණ අතර සි.ටී.ජි.මිලිමීටර් 40 වර්ගයේ උණ්ඩ දෙකක්, ජීව අත්බෝම්බ දෙකක් සහ පතරොම් අටක් ද සොයාගත් බව පොලිසිය පැවසීය. මඩකළපුව පොලිස් විශේෂ කාර්යාංශ නිලධාරීන්ගේ සහය ඇතිව වව්නතිව් පොලිස් ස්ථානයේ නිලධාරීන් විසින් සෝදිසි මෙහෙයුම ක්‍රියාත්මක කර තිබේ. මේ අතර කන්දේගම මාදුරුඔය ජලාශයේ වැව් ඉස්මත්තේ කැළෑබද ප්‍රදේශයක සඟවා තිබියදී තවත් යුධ උපකරණ තොගයක් සොයාගෙන ඇත. මිලිමීටර් 81 වර්ගයේ මෝටාර් උණ්ඩ 36ක් එහි තිබී සොයාගත් බව වැලිකන්ද පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=16576", "Category": null, "Parent URL": null}