{"Source": "Adaderana", "Timestamp": "August 12, 2019 10:23 am", "Headline": "ඉන්දියාවේ කාලගුණයෙන් අහිමි වු ජීවිත ගණන 147 දක්වා ඉහළට", "News Content": "ඉන්දියාවේ ප්‍රාන්ත කිහිපයකට බලපා ඇති අයහපත් කාලගුණ තත්ත්වය හේතුවෙන් පුද්ගලයින් 147 දෙනෙකු මියගොස් තිබේ. කර්නාටක,කේරළ සහ මහාරාෂ්ට්‍රා ප්‍රාන්තවලට අයහපත් කාලගුණයෙන් බලපෑම් එල්ල වී ඇති බවයි විදෙස් මාධ්‍ය වාර්තා කළේය. දින කිහිපයක සිට ඇඳ හැලෙන අධික වර්ෂාපතනයත් සමඟ ගංවතුර හා නායයෑම් තත්වයක් හටගෙන ඇති අතර පුද්ගලයින් දහසකට අධික පිරිසකට බලපෑම් එල්ල වී තිබේ. අයහපත් කාලගුණ තත්වයෙන් කේරළ ප්‍රාන්තයට වැඩි බලපෑමක් එල්ල වී ඇති බව වාර්තා වෙයි. මේ හේතුවෙන් ජලයෙන් යටවී ඇති ප්‍රදේශවල සිටින ජනතාව මුදා ගැනිමේ මෙහෙයුම් සඳහා බාධා එල්ල වී තිබේ. පසුගිය වසරේදී කේරළ ප්‍රාන්තයට බලපෑ අයහපත් කාලගුණ තත්වයෙන් පුද්ගලයින් 200කට අධික පිරිසක් මියගොස් තිබුණි.", "URL": "https://sinhala.adaderana.lk/news.php?nid=116340", "Category": null, "Parent URL": null}