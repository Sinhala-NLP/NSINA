{"Source": "Adaderana", "Timestamp": "July 15, 2017 09:19 am", "Headline": " අපිම දුරලමු-ඩෙංගු මැඩලමු ඩෙංගු මර්දන ක්‍රියාන්විතය අදයි", "News Content": "“අපිම දුරලමු ඩෙංගු මැඩලමු“ ජාතික ඩෙංගු මර්දන ක්‍රියාන්විතය අද(15) දිනයේ දීපව්‍යාප්ත වැඩසටහනක් ලෙස ක්‍රියාත්මක කිරීමට නියමිතව තිබේ.සියලුම මාධ්‍ය එකම වේලාවකදී ඊට සහය දෙමින් සජීවී වැඩසටහන් ක්‍රියාත්මක කරනු ඇත.කැළණිය ප්‍රදේශය කේන්ද්‍ර කරගනිමින් ඩෙංගු මර්දනය හා දැනුවත් කිරීමේ වැඩසටහන දියත් කිරීමට “මනුසත් දෙරණ“ කටයුතු සංවිධානය කර තිබේ.අද පෙරවරු 10.00 සිට දහවල් 12.00 දක්වා ටී.වී දෙරණ සහ අද දෙරණ 24 පැය ප්‍රවෘත්ති නාලිකාව ඔස්සේ ද මෙය විකාශනය කිරීමට කටයුතු සූදානම් කර තිබේ.දීප ව්‍යාප්ත මෙම ඩෙංගු මර්දන වැඩසටහනට පාට පක්ෂ බේදයකින් තොරව දේශපාලන නියෝජිතයින්, ආගමික නායකයින් ඇතුළු සෑම පාර්ශවයක්ම දායක වනු ඇත.", "URL": "https://sinhala.adaderana.lk/news.php?nid=75260", "Category": null, "Parent URL": null}