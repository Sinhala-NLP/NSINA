{"Source": "Adaderana", "Timestamp": "July 7, 2012 09:05 am", "Headline": "ස්විට්සර්ලන්ත ජාතිකයාගේ මරණය ගැන විමර්ශන ඇරඹෙයි", "News Content": "වෙන්නප්පුව, නයිනමඩම ප්‍රදේශයේ පදිංචිව සිටි ස්විට්සර්ලන්ත ජාතිකයෙකු සැකකටයුතු ලෙස හදිසියේ මියයාම සම්බන්ධයෙන් වෙන්නප්පුව පොලිසිය විමර්ශන ආරම්භ කර තිබේ. 43 හැවිරිදි පුද්ගලයෙකු මෙසේ මියගොස් ඇති බව සඳහන්ය. අදාළ ස්විට්සර්ලන්ත ජාතිකයා නයිනමඩම ප්‍රදේශයේ කුලී නිවසක් තුළ මියගොස් ඇති බව ඔහු සමග එම නිවසේ සිටි කාන්තාවක් විසින් ඊයේ(06) පැමිණිල්ලක් ඉදිරිපත් කළ බව වෙන්නප්පුව පොලිසිය සඳහන් කරයි. මළ සිරුර මේ වන විට හලාවත රෝහලේ මෘත ශරීරාගාරයේ තබා ඇති බව වෙන්නප්පුව පොලිසිය පවසයි.", "URL": "https://sinhala.adaderana.lk/news.php?nid=25575", "Category": null, "Parent URL": null}