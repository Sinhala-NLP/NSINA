{"Source": "Adaderana", "Timestamp": "July 3, 2019 08:55 am", "Headline": "සබ්මැරීනයක් අනතුරට ලක්වීමෙන් 14කට දිවි අහිමි වෙයි", "News Content": "රුසියාවේ සබ්මැරීනයක් අනතුරට ලක්වීමෙන් එහි ගමන්ගත් කාර්යය මණ්ඩල සාමාජිකයින් 14 දෙනෙකු මියගොස් ඇත. රුසියානු නාවික හමුදාවට අයත් පර්යේෂණ සබ්මැරීනයක් ගිනි ගැනීමට ලක්වීමෙන් අනතුර සිදුව ඇති බව විදෙස් වාර්තා සඳහන් කරයි. රුසියානු මුහුදු සීමාවේ පර්යේෂණයක නිරතවෙමින් සිටියදී මෙම සබ්මැරීනය අනතුරට ලක්ව ඇති බව සඳහන්ය. රුසියානු මාධ්‍ය වාර්තා කරන්නේ න්‍යෂ්ටික කටයුතු සඳහා භාවිත කරන කුඩා සබ්මැරීනයක් මෙලෙස අනතුරට ලක්ව ඇති බවයි. අනතුර සිදුව අවස්ථාවේ මෙම සබ්මැරිනය තුළ කොපමණ පිරිසක් ගමන් කළේ ද යන්න රුසියානු බලධාරින් අනාවරණය කර නොමැති අතර ජිවිතක්ෂයට පත්වූවන්ට අමතරව තවත් පිරිසක් තුවාල ලබා රෝහල් ගත කර ඇති බවට වාර්තා වෙයි.", "URL": "https://sinhala.adaderana.lk/news.php?nid=113245", "Category": null, "Parent URL": null}