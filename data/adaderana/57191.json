{"Source": "Adaderana", "Timestamp": "February 13, 2016 01:21 pm", "Headline": "අක්කයි මල්ලියි දෙන්නාම මරුට", "News Content": "යක්කලමුල්ල - අකුරැස්ස මාර්ගයේ වදුරම්මුල්ල ප්‍රදේශයේදී සිදු වූ රිය අනතුරකින් එකම පවුලේ සහෝදරියක සහ සහෝදරයෙකු මියගොස් තිබේ.පොලිසිය පැවසුවේ පුද්ගලික ආයතනයක සේවකයින් ප්‍රවාහනය කළ බස් රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බවයි.එහිදී යතුරුපැදියේ ගමන් ගත් යතුරුපැදිකරු සහ පසුපැදිකරු බරපතල තුවාල ලබා කරාපිටිය රෝහලට ඇතුලත් කිරීමෙන් පසු මියගොස් ඇත.මියගොස් ඇත්තේ ගාල්ල, එගොඩදෙණිය ප්‍රදේශයේ පදිංචිව සිටි එකම පවුලේ 29 හැවිරිදි සහෝදරිය සහ 24 හැවිරිදි සහෝදරයා බව සඳහන්ය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර යක්කලමුල්ල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57191", "Category": null, "Parent URL": null}