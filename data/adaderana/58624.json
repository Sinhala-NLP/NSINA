{"Source": "Adaderana", "Timestamp": "March 26, 2016 10:45 am", "Headline": "වල්ලපට්ටා සමග චීනා දැලේ", "News Content": "වල්ලපට්ට ශාක කොටස් තොගයක් නීති විරෝධීව චීනයට රැගෙනයාමට උත්සාහ කළ පුද්ගලයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.රේගු නිළධාරින් විසින් සැකකරු සතුව තිබී වල්ලපට්ට ශාක කොටස් කිලෝග්‍රෑම් 25ක තොගයක් සොයාගෙන ඇති බව සඳහන්ය.අත්අඩංගුවට ගත් සැකකරු 37 හැවිරිදි චීන ජාතිකයෙකු වන අතර ඔහු මෙරට පුරවැසිභාවයද ලබාගෙන ඇති බව වාර්තා වෙයි.ඔහු මෙරට පෞද්ගලික ආයතනයක තාක්ෂණික නිළධාරියෙකු ලෙස ද සේවය කරන බව සඳහන්ය.රේගු භාරයට ගත් රුපියල් ලක්ෂ 50ක් පමණ වටිනා වල්ලපට්ටා තොගය රාජසන්තක කර ඇති අතර සැකකරුට රුපියල් 25,000ක දඩයක් නියම කර තිබේ.", "URL": "https://sinhala.adaderana.lk/news.php?nid=58624", "Category": null, "Parent URL": null}