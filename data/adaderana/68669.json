{"Source": "Adaderana", "Timestamp": "January 27, 2017 12:24 pm", "Headline": "වසර 8ට පසු පොලීසිය වර්ණවත් වෙයි", "News Content": "වසර 8 කට පසු ශ‍්‍රී ලංකා පොලීසියේ වර්ණ රාත‍්‍රීයක් පැවැත්වීමට කටයුතු සුදානම් කර ඇති බව පොලීස් මාධ්‍ය ප‍්‍රකාශක ජ්‍යෙෂ්ඨ පොලීස් අධිකාරී ප‍්‍රියන්ත ජයකොඩි මහතා ප‍්‍රකාශ කරයි. අද (27) උදෑසන පැවති මාධ්‍ය සාකච්ඡාවකට සහභාගී වෙමින් ඔහු මේ බව කියා සිටියේ ය. ක‍්‍රීඩාවන්ට දක්‍ෂතා දක්වන පොලිස් නිලධාරීන් ඇඟයීමේ අරමුණින් මෙම උත්සවය සුදානම් කළ බවත්, ශ‍්‍රී ලාංකේය ඉතිහාසය තුළ මෙතෙක් බිහි වු පළමු ජාත්‍යන්තර පදක්කම හිමිකර දී ඇත්තේ ද පොලිස් නිලධාරීයෙකු වීම විශේෂත්වයක් බව ද ඔහු කියා සිටියේ ය. ක‍්‍රීඩකයින් 213 දෙනෙක් මෙදින ඇගයීමට ලක් වන අතර අග‍්‍රාමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන් ජනවාරී මස 31 වන දා සවස 7ට නෙළුම් පොකුණ රඟහලේ දී වර්ණවත් අයුරින් මෙය පැවැත්වීමට සියලු කටයුතු සුදානම් කර තිබේ.", "URL": "https://sinhala.adaderana.lk/news.php?nid=68669", "Category": null, "Parent URL": null}