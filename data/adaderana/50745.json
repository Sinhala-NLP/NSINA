{"Source": "Adaderana", "Timestamp": "April 19, 2015 11:25 pm", "Headline": " බැසිල් අනිද්දා මව්බිමට පැමිණෙයි - පරීක්ෂණ වලට සම්පූර්ණ සහය දෙනවලු!", "News Content": "හිටපු අමාත්‍ය බැසිල් රාජපක්ෂ මහතා ලබන 21 වැනිදා අමෙරිකාවේ සිට ශ්‍රී ලංකාවට පැමිණීමට නියමිත තිබේ. පසුගිය ජනවාරි මස 11 වන දින ඒ මහතා සිය බිරිඳ සමඟ අමෙරිකාවට පිටත්ව ගියේය.දිවි නැඟුම දෙපාර්තමේන්තුවේ සිදුව ඇතැයි කියන මුදල් වංචා සම්බන්ධයෙන් ප්‍රකාශ සටහන් කර ගැනීමට සඳහා ඒ මහතාව ලංකාවට ගෙන්වා ගැනීමට කටයුතු කරන බව පොලීසිය පසුගිය දිනයන්හී පැවසුවේය.ඒ සඳහා කඩුවෙල මහේස්ත්‍රාත් අධිකරණයෙන් නියෝගයක්ද පසුගිය දිනක නිකුත් කරන ලදී.ඒ අනුව අදාළ පොලිස් පරීක්ෂණ වලට සහය දැක්වීම සඳහා තමා දිවයිනට එළඹෙන 21 වන දින පැමිණෙන බව බැසිල් රාජපක්ෂ මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=50745", "Category": null, "Parent URL": null}