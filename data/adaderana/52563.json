{"Source": "Adaderana", "Timestamp": "July 10, 2015 04:07 pm", "Headline": "අනාගතය ජයගත හැකි අධ්‍යාපන ක්‍රමයක් නිර්මාණය කරනවා", "News Content": "නගරයේ සහ ගම්බද දරුවන්ට සම පහසුකම් ලබාදෙමින් රටේ සියලු දරුවන්ට යහපත් අධ්‍යාපනයක් ලබාදීමට අවස්ථාව සලසන බව ජනාධිපති මෛත්‍රීපාල සිරිසේන මහතා පවසයි.දරුවන්ට තම දැනුම හැකියාව සහ නිපුණත්වය මගින් අනාගතය ජයගත හැකි අධ්‍යාපන ක්‍රමයක් රට තුළ නිර්මාණය කරන බව ජනාධිපතිවරයා කියයි. දැනුම කේන්ද්‍ර කරගත් අධ්‍යාපනයක් සේම නිපුණතා අධ්‍යාපනය ද ඉතා වැදගත් බව පවසන ජනාධිපතිවරයා වර්තමානයේ ලොව සංවර්ධනය කරා ගමන් කරන සියලු රටවල අධ්‍යාපන ප්‍රතිපත්තීන් සැකසී ඇත්තේ ඒ අනුව බව පෙන්වාදෙයි.කොටහේන ශාන්ත බෙනඩික් විද්‍යාලයේ 150වන සංවත්සරය වෙනුවෙන් අද පෙරවරුවේ පැවති උත්සවයකට සහභාගී වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=52563", "Category": null, "Parent URL": null}