{"Source": "Adaderana", "Timestamp": "June 21, 2019 06:32 am", "Headline": "බොරැල්ලේ හදිසි ගින්නක්", "News Content": "බොරැල්ල පොලිස් වසමේ කාදර්නානා වත්ත, ප්‍රදේශයේ හදිසි ගින්නක් හට ගෙන තිබේ. අද(21) අළුයම 2.30 ට පමණ මෙම ගින්න හට ගෙන ඇත්තේ 141 කො‍ටසේ තාවකාලික නිවාස 4 කයි. ගින්න හට‍ ගෙන ඇති බවට ලද තොරතුර මත වහාම ක්‍රියාත්මක වු පොලීසිය, ප්‍රදේශවාසීන් හා කොළඹ නගර සභාවේ නිලධාරීන් එක්ව ගින්න මැඩ පවත්වා තිබේ. ගින්න හේතුවෙන් ජීවිත හානි කිසිවක් නොමැත. ගින්නට හේතුව මෙතෙක් අනාවරණය වී නැති බව පොලීසිය පවසයි. බොරැල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=112448", "Category": null, "Parent URL": null}