{"Source": "Adaderana", "Timestamp": "October 20, 2013 02:07 pm", "Headline": "රටපුරා සියලු නගරවල කෑම බීම අලෙවි කරන හා සකසන ස්ථාන පරික්ෂාවක්", "News Content": "දිවයිනේ සෑම නගරයකම පිහිටි ආහාර අලෙවි කරන ස්ථාන, ආහාර සකස් කරන ස්ථාන හා බීම වර්ග සකස් කරන ස්ථාන පරීක්ෂා කිරීමට සෞඛ්‍ය අමාත්‍යාංශය තීරණය කර තිබේ. ඊට අමතරව පානීය ජලබෝතල් සකස් කරන හා අලෙවි කරන ස්ථාන ද පරීක්ෂාවට ලක් කරන බව සෞඛ්‍ය අමාත්‍යාංශය සඳහන් කළේය. හෙට සිට ලබන 27 වන දින දක්වා ආහාර සුරක්ෂිතතා සතියක් ප්‍රකාශයට පත් කර ඇති අතර ඊට සමගාමීව මෙම වැඩසටහන ක්‍රියාත්මක කිරීමට නියමිතය. ඔක්තෝබර් මස 16 වැනි දිනට යෙදී තිබුණු ලෝක ආහාර දිනයට සමගාමීව මෙම ආහාර සුරක්ෂිතතා සතිය ප්‍රකාශයට පත් කර ඇත. පසුගිය කාලය තුළ මෙරට සමූහ වශයෙන් ආහාර විෂවීම් වාර්තා වීමත් ආහාර පාන සකසන හා අලෙවි කරන ස්ථාන නුසුදුසු අයුරින් පවත්වාගෙන යන බවට තොරතුරු අනාවරණය වීමත් නිසා එම ස්ථාන පරීක්ෂා කිරීමට සෞඛ්‍ය අමාත්‍යාංශය තීරණය කර ඇත. මිනිස් පරිභෝජනයට නුසුදුසු අයුරින් ආහාර අලෙවි කරන ස්ථාන සහ සකස් කරන ස්ථානවලට එරෙහිව ආහාර පනතට අනුව නීතිමය පියවර ගන්නා ලෙස සෞඛ්‍ය අමාත්‍යවරයා බලධාරීන්ට උපදෙස් ලබාදී ති‍ෙබ්.", "URL": "https://sinhala.adaderana.lk/news.php?nid=38254", "Category": null, "Parent URL": null}