{"Source": "Adaderana", "Timestamp": "April 16, 2015 10:18 pm", "Headline": " ICC ලංකාවට දෙන මූල්‍ය ප්‍රදානයන් තාවකාලිකව අත්හිටුවයි", "News Content": "ශ්‍රී ලංකා ක්‍රිකට් ආයතනයට අතුරු පාලක කමිටුවක් පත් කිරීම පිළිබද පරීක්ෂණයක් පැවැත්වීමට ජගත් ක්‍රිකට් කවුන්සිලය තීරණය කර තිබේ.ජගත් ක්‍රිකට් කවුන්සිලය අද නිවේදනය කළේ අතුරු පාලක කමිටුව පත් කිරීමේ හේතු පැහැදිලි කරන තෙක් ශ්‍රී ලංකාවට ලබා දෙන මූල්‍ය ප්‍රදානයන් තාවකාලිකව අත්හිටුවන බවයි.අද පැවති ජගත් ක්‍රිකට් කවුන්සිල විධායක කමිටු රැස්වීමකදී තීරණය කර ඇත්තේ මෙම පත් කිරීම අයි.සී.සී. ව්‍යවස්ථාවේ ඇති නිදහස් නිලවරණයක් තුළින් ක්‍රිකට් පරිපාලකයන් පත්කරගත යුතු බවට වන වගන්තිය කඩ කිරීමක්දැයි සොයා බැලියයුතු බවයි.මේ පිළිබද අවසන් තීරණයක් ගැනීමට පෙර මෙරට ක්‍රිඩා අමාත්‍යවරයාගෙන් අතුරු කමිටුවක් පත් කිරීම පිළිබද සම්පූර්ණ කරුණු පැහැදිලි කිරීමක් ඉල්ලා සිටිය යුතු බවටද මෙහිදී තීරණය වුණා.ජගත් ක්‍රිකට් කවුන්සිලය වැඩිදුරටත් තීරණය කර තිබෙන්නේ අදාළ කරුණු පැහැදිලි කිරීම සදහා සතුටුදායක පිළිතුරක් ලැබෙන තෙක් ශ්‍රී ලංකාවට ලැබිය යුතු මීළග මූල්‍ය ප්‍රදානය තාවකාලිකව අත්හිටුවිය යුතු බවටයි.", "URL": "https://sinhala.adaderana.lk/news.php?nid=50692", "Category": null, "Parent URL": null}