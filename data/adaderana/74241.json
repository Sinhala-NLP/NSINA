{"Source": "Adaderana", "Timestamp": "June 15, 2017 10:19 am", "Headline": "හෙරොයින් සමඟ පුද්ගලයෙක් අත්අඩංගුවට", "News Content": "හෙරොයින් ග්‍රෑම් 10යි මිලි ග්‍රෑම් 150ක් ළඟ තබාගෙන සිටි පුද්ගලයෙකු බොරැල්ල, මැගසින් පාර ප්‍රදේශයේ දී අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිළධාරීන් විසින් සැකකරු අත්අඩංගුවට ගෙන ඇති බව සඳහන් වෙයි. සැකකරු බොරැල්ල ප්‍රදේශයේ පදිංචි 43 හැවිරිදි පුද්ගලයෙකු බව පොලීසිය සඳහන් කළේය. ඔහු අද(15) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර බස්නාහිර පළාත් දූෂණ මර්දන ඒකකය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=74241", "Category": null, "Parent URL": null}