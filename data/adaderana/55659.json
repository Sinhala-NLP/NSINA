{"Source": "Adaderana", "Timestamp": "December 11, 2015 10:39 am", "Headline": "දුම් පරීක්ෂණ ගාස්තු වැඩිවීම තාවකාලිකව අත්හිටුවීම ගැන තීරණය හෙටයි", "News Content": "රු.5000 දක්වා වැඩි කළ දුම් පරීක්ෂණ ගාස්තුව තාවකාලිකව ඉවත් කිරීම සම්බන්ධයෙන් අග්‍රාමාත්‍යවරයා සමග හෙට පවත්වන සාකච්ඡාවේදී තීරණය කෙරෙනු ඇති බව පුද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි.ඒකාබද්ධ කාලසටහනක් ක්‍රියාත්මක කිරීමත්, පෙර ගෙවුම් කාඩ්පත් හඳුන්වාදීම ත් තුළින් මුදල් සුරක්ෂිතතාවක් ඇතිවන බැවින් එය ද ක්‍රියාත්මක විය යුතු බව ඔහු සඳහන් කරයි.එසේ නොමැතිව දුම් පරීක්ෂණ ගාස්තුව ඉහළ දැමීම යුක්ති සහගත නොවන බැවින් ඒ පිළිබඳ මුදල් අමාත්‍යවරයා යම් අනුකූලතාවක් දැක්වූ බවද ගැමුණු විජේරත්න මහතා කියා සිටියි.කෙසේ වෙතත් ඒ පිළිබඳ අවසන් තීරණයක් ගැනීම හෙට දවසේ අග්‍රාමාත්‍යවරයා සමග පැවැත්වෙන සාකච්ඡා‍වේදී සිදුවනු ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55659", "Category": null, "Parent URL": null}