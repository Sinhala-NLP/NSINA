{"Source": "Adaderana", "Timestamp": "June 23, 2012 03:05 pm", "Headline": "රටක සංවර්ධනයේ ඉහළම මිනුම් දඬුව ජනතාවගේ නිරෝගීභාවයයි", "News Content": "රටක සංවර්ධනය පිළිබඳ සොයාබැලිය හැකි ඉහළම මිනුම් දණ්ඩ ඒ රට තුළ ජීවත්වන ජනතාවගේ නිරෝගී භාවය බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. එම රටේ මාර්ග , විදුලිය , පානීය ජල පහසුකම් ආදිය ලබාදී තිබුණත් රටක සංවර්ධනය පිළිබඳව සොයාබැලිය හැකි ඉහළම මිනුම් දණ්ඩ ඒ රට තුළ ජීවත්වන ජනතාවගේ නිරෝගීභාවය බව බව අමාත්‍යවරයා සඳහන් කළේය. තමන්කඩුව සෞඛ්‍ය වෛද්‍ය නිලධාරී කාර්යාලය විවෘත කිරීමේ උත්සවයට සහභාගී වෙමින් අමාත්‍යවරයා මේ අදහස් පළ කළේය. එහිදී වැඩිදුරටත් අදහස් දැක්වූ මෛත්‍රීපාල සිරිසේන අමාත්‍යවරයා සඳහන් කළේ රටක ජනතාව දුර්වල නම් නිරෝගී නොවන්නේ නම් ‍මවගේ හා දරුවාගේ සෞඛ්‍ය තත්ත්වය පිළිබඳව හා පෝෂණය පිළිබඳ සෑහීමකට පත්විය නොහැකි නම් එම රට සංවර්ධනය වූ රටක් ලෙස හැඳින්විය නොහැකි බවයි.", "URL": "https://sinhala.adaderana.lk/news.php?nid=25265", "Category": null, "Parent URL": null}