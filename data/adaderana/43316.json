{"Source": "Adaderana", "Timestamp": "May 20, 2014 07:58 am", "Headline": "අලි මිනිස් ගැටුම යම්තාක් දුරට පාලනය වෙලා ", "News Content": "අලි - මිනිස් ගැටුම් යම්තාක් දුරට පාලනය කිරීමට මේ වන විට හැකි වී ඇති බව වනජීවි දෙපාර්තමේන්තුව පවසයි. ඔවුන් පෙන්වා දෙන්නේ 2012 වසරේ සිට මේ දක්වා කාලය තුළ අලි මිනිස් ගැටුම් අවම කිරීම සඳහා ගෙන ගිය ක්‍රියාමාර්ග ඊට හේතු වී ඇති බවයි. අලි මිනිස් ගැටුම් නිසා වාර්ෂිකව අලීන් 250කට අධික සංඛ්‍යාවක් මියගිය ද පසුගිය වසරේ සිට එම සංඛ්‍යාව අඩුකර ගැනීමට හැකිවී ඇති බව වන ජීවි දෙපාර්තමේන්තුව පවසයි. විශේෂයෙන් විදුලි වැට ඉදිකිරීම සහ වනාන්තර තුළ අලින්ට අවශ්‍ය ආහාර සුලබ කිරීම සඳහා වැඩසටහන් ක්‍රියාත්මක කර ඇති බව වාර්තා වෙයි. තවදුරටත් අලි මිනිස් ගැටුම් පාලනය කිරීම සඳහා අලි සංක්‍රමණ මාර්ග ස්ථාපනය කිරීමට කටයුතු කරමින් සිටින බව වන ජීවි දෙපාර්තමේන්තුව සඳහන් කරයි. එම මාර්ග මේ වන විට හඳුනාගෙන ඇති අතර ඉදිරියේ දී ඒම ප්‍රදේශවලින් ජනතාව ඉවත් කිරීමට පියවර ගන්නා බව වන ජීවි දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=43316", "Category": null, "Parent URL": null}