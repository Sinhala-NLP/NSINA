{"Source": "Adaderana", "Timestamp": "April 22, 2017 12:24 pm", "Headline": " අතුරුදන්වූවන් සෙවීමේ හා සුන්බුන් ඉවත් කිරීමේ මෙහෙයුම් තවදුරටත්", "News Content": "මීතොටමුල්ල කසළ කන්ද නායයාමෙන් පසු අතුරුදන්වූවන් සෙවීමේ මෙහෙයුම් කටයුතු සහ සුන්බුන් ඉවත් කිරීමේ කටයුතු යුධ හමුදාව සහ විදුලිබල මණ්ඩලය එක්ව සිදු කරනු ලබයි.මීතොටමුල්ල ප්‍රදේශයේ මීතෙන් වායු ඝණත්වය ඉහල අගයක පවතින බැවින් ඒ පිළිබඳව වැඩි අවධානයක් යොමු කරමින් ශ්‍රී ලංකා යුධ හමුදාව මෙම කටයුත්ත සිදු කරන බව අද දෙරණ වාර්තාකරුවන් සඳහන් කළේය.පවතින තත්ත්වය හමුවේ ශ්‍රි ලංකා යුධ හමුදාවේ රසායනික ජීවවිද්‍යාත්මක හා විකිරණශීලි ප්‍රතිචාර බලඝනය ද මෙම මෙහෙයුම් කටයුතු සඳහා එක්ව සිටින බව යුධ හමුදාව සඳහන් කළේය.මේ අතර කසළ කන්ද නායයාම හේතුවෙන් මේ වන විට මියගිය පුද්ගලයින් 32 දෙනෙකුගේ මළ සිරුරු සොයාගෙන තිබේ.මේ අතර මීතොටමුල්ල ප්‍රදේශයේ කසළ කන්ද නායයාමෙන් රැදවුම් මධ්‍යස්ථානවල රැදී සිටින පාසල් දරුවන් වෙනුවෙන් පොත්පත් සහ පාසල් උපකරණ බෙදාදීමේ විශේෂ මනුසත් දෙරණ ක්‍රියාන්විතයක් අද(22) පෙරවරුවේ පැවැත් විය.", "URL": "https://sinhala.adaderana.lk/news.php?nid=72352", "Category": null, "Parent URL": null}