{"Source": "Adaderana", "Timestamp": "June 26, 2013 07:19 am", "Headline": "  ප්‍රා.ලේ ට ගැහුවාට රාජ්‍ය සේවකයින් විරෝධයේ", "News Content": "පුත්තලම ප්‍රාදේශීය ලේකම් එම්. ආර්. එම්. මලීක් මහතාට සහ ඔහුගේ රියදුරුට පහරදීමේ සිද්ධියට විරෝධය පළ කරමින් අද දිනය තුළ පුත්තලම දිස්ත්‍රික්කයේ රාජ්‍ය සේවකයින් පිරිසක් විරෝධතාවක නිරතවීමට තීරණය කර තිබේ. ශ්‍රී ලංකා පරිපාලන සේවා සංගමය පවසන්නේ මෙම ප්‍රහාරය සමස්ත රාජ්‍ය සේවයටම එල්ල කළ ප්‍රහාරයක් බවයි. ප්‍රහාරයට වගකිවයුත්තන්ට එරෙහිව තරාතිරම නොබලා නීති ක්‍රියාත්මක කරන ලෙස ශ්‍රී ලංකා පරිපාලන සේවා සංගමය පොලිසියෙන් ඉල්ලීමක් ද කරයි. වන අලි ප්‍රහාරයට ලක්ව පුද්ගලයෙකු මිය යාමේ සිද්ධියක් සම්බන්ධයෙන් කල්අඩිය ප්‍රදේශයේ ජනතාව උද්ඝෝෂණයක් පවත්වා ඇති අතර එය සමථයකට පත් කිරීමට ගත් උත්සාහයේ දී ප්‍රදේශවාසීන් විසින් මෙම ප්‍රහාරය එල්ල කොට ඇති බව සඳහන්ය.", "URL": "https://sinhala.adaderana.lk/news.php?nid=35250", "Category": null, "Parent URL": null}