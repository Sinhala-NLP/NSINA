{"Source": "Adaderana", "Timestamp": "February 20, 2016 01:16 pm", "Headline": "පොරෝ පහරින් කත නසී", "News Content": "දික්වැල්ල, සුදුවැල්ල ප්‍රදේශයේදී පොරවකින් පහරදී කාන්තාවක ඝාතනය කර තිබේ.දික්වැල්ල පොලීසියට ලද තොරතුරක් මත අදාළ මළ සිරුර සොයාගත් බව පොලීසිය පවසයි.අදාළ කාන්තාවගේ ස්වාමි පුරුෂයා විසින් එම ඝාතනය සිදු කර ඇති බවට පොලීසිය සිදු කළ මූලික පරීක්ෂණවලදී අනාවරණය වී තිබේ.මියගොස් ඇත්තේ සුදුවැල්ල, මැදගොඩ ප්‍රදේශයේ පදිංචිව සිටි 27 හැවිරිදි කාන්තාවකි.ඝාතනය සිදු කළ පුද්ගලයා පළා ගොස් ඇති අතර ඔහු අත්අඩංගුවට ගැනිම සඳහා දික්වැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57421", "Category": null, "Parent URL": null}