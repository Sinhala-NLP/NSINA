{"Source": "Adaderana", "Timestamp": "February 9, 2011 08:37 am", "Headline": "මෙවර ලෝක කුසලානය අක්‍රමිකතා වලින් තොරයි", "News Content": "මෙවර ලෝක කුසලාන තරගාවලිය අක්‍රමිකතා වලින් තොර තරගාවලියක් වනු ඇති බවට ජාත්‍යන්තර ක්‍රිකට් කවුන්සිලයේ ප්‍රධාන විධායක හරූන් ලෝගාට් මහතා සහතික වෙයි. මෙවර තරගාවලියේ ක්‍රීඩාශීලීත්වය වඩාත් ප්‍රකට වනු ඇති බව ඔහු පවසයි. පකිස්ථාන ක්‍රිකට් ක්‍රීඩකයින් කිහිප දෙනෙකු තරග පාවා දීමේ වරදට ලබා දුන් දඬුවම ලෝක කුසලාන තරගාවලියේ අක්‍රමිකතා අඩු වීමට‍ ප්‍රධාන වශයෙන් බලපානු ඇති බව හරූන් ලෝගාට් මහතා පෙන්වා දෙයි. ඇතැම් රටවල් තරග ඔට්ටු තැබිම් නීතීගත කිරීමට පියවර ගැනීම මඟින් ක්‍රිකට් තරගයේ පවතින ක්‍රීඩාශීලීත්වයට බලපෑම් එල්ල වෙමින් පවතින බව ද හෙතෙම සඳහන් කරයි. මෙම රටවල් සමඟ සාකච්ඡා කොට තරග ඔට්ටු තැබීමේ ක්‍රියාවලිය නියාමනය කිරීමේ වැඩපිළිවෙළක් ක්‍රියාත්මක කිරීම කෙරෙහි ජාත්‍යන්තර ක්‍රිකට් කවුන්සිලයේ අවධානය යොමුව ඇති බව එහි ප්‍රධාන විධායක හරූන් ‍ලෝගාට් මහතා පවසයි. 2011 ලෝක කුසලාන ක්‍රිකට් තරගාවලියේ නිල ගුවන් විදුලි නාලිකාව ලෙස කටයුතු කරන \"එෆ්.එම්. දෙරණ \" පෙබරවාරි 19 වැනිදා ආරම්භ වන ලෝක කුසලාන ක්‍රිකට් තරගාවලියේ සියලු තොරතුරු ඔබ වෙත ගෙන ඒමට සූදානම්ය. ඒ අනුව ලෝක කුසලාන ක්‍රිකට් තරගාවලියේ පන්දුවෙන් පන්දුව සියලු තොරතුරු නැවුම් ආකාර‍යකින් ඔබ වෙත ගෙන එන්න එෆ්.එම්. දෙරණ පියවර ගෙන ඇත. කොළඹින් 94.5, රුහු‍‍ණින් 102.3, කන්ද උඩරටින් 99.2, ඌව වෙල්ලස්සින් 95.8, උතුරු නැගෙනහිර, උතුරු මැද සහ වයඹින් 92.4 ඔස්සේ ඔබට එෆ්.එම්.දෙරණ ලෝක කුසලාන තරග තොරතුරු සමගින් එකතුවිය හැකිය.", "URL": "https://sinhala.adaderana.lk/news.php?nid=14096", "Category": null, "Parent URL": null}