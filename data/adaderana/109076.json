{"Source": "Adaderana", "Timestamp": "May 2, 2019 10:53 am", "Headline": "බළන්ගොඩ තේ වත්තක තිබී පතුරම් තොගයක් හමුවෙයි", "News Content": "බළන්ගොඩ, බුලත්ගම ප‍්‍රදේශයේ තේ වත්තක තිබී පතුරම් 18ක් හමුව ඇති බව අද දෙරණ වාර්තාකරු පවසයි. බළන්ගොඩ පොලීසියට ලද තොරතුරක් මත ඊයේ(01) පස්වරුවේ අදාළ තේ වත්ත පරීක්ෂා කිරීමේ දී මෙම පතුරම් තොගය හමුව ඇති බව වාර්තා වෙයි. මේ අතර බළන්ගොඩ, ගොරොක්ගහමඩ මුස්ලිම් ජනපදයේ නිවසක් පරීක්ෂා කිරීමෙන් පසු ගෙමිදුල පරීක්ෂා කිරීමේ දී එහි සගවා තිබූ කඩුවක් ද එම නිවසේ සිටි 37 හැවිරිදි මුස්ලිම් තරුණයෙක් ද පොලීසිය විසින් අත්අඩංගුවට ගෙන තිබේ. මේ අතර කහටපිටිය ප‍්‍රදේශයේ මුස්ලිම් පුද්ගලයෙකුගේ නිවසක ටයිල් ඇල්ලීමට පැමිණි බේරුවල ප‍්‍රදේශයේ පදිංචි මුස්ලිම් තරුණියින් 13 දෙනෙක්ගෙන් ද ප‍්‍රශ්ණ කරන ලදී. පොලිසිය එම ප‍්‍රදේශයේ මුස්ලිම් ජනතාව දැනුවත් කරමින් කියා සිටියේ පිට පෙදෙස්වලින් පැමිණෙන පුද්ගලයන් සම්බන්ධව පොලීසිය දැනුවත් කරන ලෙසයි.", "URL": "https://sinhala.adaderana.lk/news.php?nid=109076", "Category": null, "Parent URL": null}