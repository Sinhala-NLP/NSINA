{"Source": "Adaderana", "Timestamp": "September 16, 2017 10:16 am", "Headline": " පොලිස් කොස්තාපල්ට ජීවිතය එපා වෙයි", "News Content": "බණ්ඩාරවෙල, බොරලන්ද පොලිස් අභ්‍යාස විද්‍යාලයේදී පොලිස් කොස්තාපල්වරයෙකු වෙඩි තබාගෙන සියදිවි හානි කරගෙන තිබේ. පොලිස් අභ්‍යාස විද්‍යාලයට අනුයුක්තව සේවය කළ පොලිස් කොස්තාපල්වරයෙක් අද(16) උදෑසන සිය රාජකාරි ගිනි අවියෙන් වෙඩි තබාගෙන ඇති බව පොලීසිය පැවසුවේය. මෙලෙස මියගොස් ඇත්තේ අම්පාර ප්‍රදේශයේ පදිංචිව සිටි 23 හැවිරිදි පොලිස් කොස්තාපල්වරයෙකි. ඔහු සියදිවි හානිකර ගැනීමට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් බණ්ඩාරවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77608", "Category": null, "Parent URL": null}