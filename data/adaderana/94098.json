{"Source": "Adaderana", "Timestamp": "August 9, 2018 10:51 am", "Headline": "අධිකරණය මගහැරපු වරෙන්තුකරුවෙකුට වැඩ වරදියි", "News Content": "අධිකරණය මගහරිමින් සිටි දේපළ කොල්ලකෑම් රැසකට සම්බන්ධ වරෙන්තුකරුවෙකු කොඩිකාමම් පොලීසිය මඟින් අත්අඩංගුවට ගෙන තිබේ. කොඩිකාමම් ප්‍රදේශයේ දේපළ කොල්ලකෑම් සහ දේපළ වලට අනර්ථයන් සිදුකිරීම සම්බන්ධයෙන් සැකකරුට එරෙහිව වරෙන්තු 08ක් නිකුත් කර ඇති බවයි පොලීසිය සඳහන් කළේය. අත්අඩංගුවට ගත් සැකකරු 20 හැවිරිදි චාවකච්චේරිය, උතුර ප්‍රදේශයේ පදිංචිකරුවෙකු බව සඳහන්ය. ඔහු චාවකච්චේරිය මහේස්ත්‍රාත් අධිකරණයට ඉදිරිපත් කිරීමට නියමිත අතර කොඩිකාමම් පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94098", "Category": null, "Parent URL": null}