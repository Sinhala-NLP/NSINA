{"Source": "Adaderana", "Timestamp": "August 2, 2015 06:47 pm", "Headline": "ප්‍රමිතට ඇප ලැබෙයි", "News Content": "පොලීසිය විසින් අත්අඩංගුවට ගනු ලැබූ මධ්‍යම පළාත් සභා අමාත්‍ය ප‍්‍රමිත බණ්ඩාර තෙන්නකෝන් මහතා ඇප මත නිදහස්වී තිබේ.පසුගිය 31 වන දින සිදුවූ පහරදීමේ සිද්ධියකට අදාළව අද (02) පෙරවරුවේ අත්අඩංගුවට ගනු ලැබූ තෙන්නකෝන් මහතා සහ තවත් පුද්ගලයෙකු දඹුල්ල මහේස්ත්‍රාත් අධිකරණයට ඉදිරිපත් කළ බව පොලිස් මාධ්‍ය ප්‍රකාශක කාර්යාලය පවසයි.එහිදී රු. ලක්ෂයක ශරීර ඇප මත සැකකරුවන් දෙදෙනා නිදහස් කිරීමට මහේස්ත්‍රාත්වරයා විසින් තීන්දු කර තිබේ.පළාත් සභා අමාත්‍ය ප‍්‍රමිත බණ්ඩාර තෙන්නකෝන් මහතා ශ්‍රීලනිප උප සභාපතිවරයෙකු වන හිටපු අමාත්‍ය ජනක බණ්ඩාර තෙන්නකෝන් මහතාගේ පුත්‍රයෙකි.", "URL": "https://sinhala.adaderana.lk/news.php?nid=53006", "Category": null, "Parent URL": null}