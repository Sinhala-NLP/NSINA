{"Source": "Adaderana", "Timestamp": "August 17, 2019 08:33 am", "Headline": "අපි එජාපය පරාජය කළ යුතුයි-ඇල්ලේ ගුණවංශ හිමි", "News Content": "13 වැනි සංශෝධනය බලාත්මක කිරීමට කිසිවිටකත් ඉඩ නොදෙන බව පූජ්‍ය ඇල්ලේ ගුණවංශ හිමියන් පවසයි. ඊයේ(16) කොළඹ පැවැති සම්මන්ත්‍රණයක් අමතමින් උන්වහන්සේ මේ බව ප්‍රකාශ කළේය. එහිදී වැඩිදුරටත් අදහස් දැක්වූ පූජ්‍ය ඇල්ලේ ගුණවංශ හිමියන් මේ බව පැවසීය. “දෙමළ ජනතාව උතුරු නැගෙනහිර අපේ කියනවා නිජභුමිය කියනවා. ලංකාවම අපේ කියපල්ලා. ඒකට අපි විරුද්ධ නැහැ. අපි එ.ජා.ප.ය පරාජය කළ යුතුයි. මේ ආණ්ඩුව පරාජය කළ යුතුයි. පුදුම වදයක් දුන්නේ. ආණ්ඩුව ගෙනා පනත්. පෙරහැරේ අලි ප්‍රශ්නයක් ඇති කළා. සෝෆා ගිවිසුම නවත්වාගෙන ඉන්නවා. ආණ්ඩුක්‍රම ව්‍යවස්ථාවත් තියන් ඉන්නවා. දැන් අපිව රක්ෂණය කරන්න හදනවා. අපිව රක්ෂණය කළේ බෞද්ධයින්. එන්න හදන අය ප්‍රතිඥාවක් දිය යුතුයි අපි ඉදිරියේ ලබාදිය යුතු ප්‍රතිඥා. ගෝඨාභය අපේ හිතවතුන්. රට රකින බව පැහැදිලිව කිව යුතුයි එහෙම කියන්න බැරිනම් අපි පැත්තක. සියලු අපේක්ෂකයින් අපිට ප්‍රතිපත්ති ප්‍රකාශ දිය යුතුයි“", "URL": "https://sinhala.adaderana.lk/news.php?nid=116743", "Category": null, "Parent URL": null}