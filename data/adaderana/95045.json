{"Source": "Adaderana", "Timestamp": "August 26, 2018 12:36 pm", "Headline": "මත්ද්‍රව්‍යවලට ඇබ්බැහි වූ අය පුනුරුත්තාපනය කඩිනම් කරන්න", "News Content": "මත්ද්‍රව්‍යවලට ඇබ්බැහිවූවන් පුනුරුත්තාපනය කිරිමේ කටයුතු කඩිනම් කරන ලෙස ජනාධිපති මෛත්‍රීපාල සිරිසේන මහතා විසින් අන්තරායකර ඖෂධ පාලක මණ්ඩලයට උපදෙස් ලබාදී තිබේ. මත්ද්‍රව්‍ය නිවාරණ ජනාධිපති කාර්යය සාධන බලකායේ අධ්‍යක්ෂ වෛද්‍ය සමන්ත කුමාර කිතලවආරච්චි මහතා සඳහන් කළේ මෙරට තුළ මත්ද්‍රව්‍යවලට ඇබ්බැහිවූවන් 65,000කට අධික ප්‍රමාණයක් මේ වන විට සිටින බවයි. එම පිරිසෙන් පුද්ගලයින් 3000ක් පමණ එකවර කඳවුරුගත කර පුනුරුත්තාපනය කිරිමට තීරණය කර ඇකි බව වෛද්‍ය සමන්ත කුමාර කිතලවආරච්චි මහතා සඳහන් කළේය.", "URL": "https://sinhala.adaderana.lk/news.php?nid=95045", "Category": null, "Parent URL": null}