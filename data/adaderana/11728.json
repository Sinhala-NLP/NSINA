{"Source": "Adaderana", "Timestamp": "October 25, 2010 04:04 pm", "Headline": "රත්නපුර රිය අනතුරකින් එක් අයෙක් මරුට ", "News Content": "ඇඹිලිපිටිය, රත්නපුර ප්‍රධාන මාර්ගයේ ඇල්ලගේවත්ත ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ගවයින් ප්‍රවාහනය කරමින් තිබූ ලොරි රථයක් සහ පෞද්ගලික බස් රථයක් එකිනෙක ගැටීමෙන් මෙම අනතුර සිදු වී ඇති බව පොලිසිය සඳහන් කරනු ලැබීය. අනතුරින් ලොරි ර‍ථයේ රියදුරු ජීවිතක්ෂයට පත්ව ඇති අතර එහි සහයකවරයා තුවාල ලබා කහවත්ත රෝහලට ඇතුළත් කර ඇත. ජීවිතක්ෂයට පත්ව ඇත්තේ 36 හැවිරිදි පුද්ගලයෙක් වන අතර ඔහු වැලිපැන්න ප්‍රදේශයේ පදිංචිකරුවෙකි. සිද්ධිය සම්බන්ධයෙන් පෞද්ගලික බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=11728", "Category": null, "Parent URL": null}