{"Source": "Adaderana", "Timestamp": "February 25, 2018 02:57 pm", "Headline": " විහාරස්ථාන ආරක්ෂා කළ නොහැකි නම් බුද්ධ ශාසනය ද ආරක්ෂා කළ නොහැකියි", "News Content": "ග්‍රාමීය විහාරස්ථාන ආරක්ෂා කළ නොහැකි නම් බුද්ධ ශාසනය ද ආරක්ෂා කළ නොහැකි බව අග්‍රමාත්‍ය රනිල් වික්‍රමසිංහ මහතා පවසයි. අග්‍රමාත්‍යවරයා පෙන්වා දෙන්නේ ග්‍රාමීය විහාරස්ථාන සංවර්ධනය සඳහා අමාත්‍යංශ කිහිපයක මැදිහත් වීමෙන් වැඩපිළිවෙළක් ක්‍රියාත්මක වන බවයි. ගාල්ල, උඩුගම ශ්‍රී ශාසනාලංකාරාම විහාරස්ථානයේ ගොඩනැගිල්ලක් විවෘත කිරීම සහ පෙරහැර අවස්ථාවට එක්වෙමින් අග්‍රමාත්‍යවරයා මේ සම්බන්ධයෙන් අදහස් පළ කළේය. මේ අතර ජල ගැලීම් පාලනය කිරීම සඳහා ගිං ගඟ ආශ්‍රිතව ව්‍යාපෘති කිහිපයක් ක්‍රියාත්මක කරන බව ද අග්‍රමාත්‍යවරයා එහිදී සඳහන් කළේය.", "URL": "https://sinhala.adaderana.lk/news.php?nid=84812", "Category": null, "Parent URL": null}