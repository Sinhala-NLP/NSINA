{"Source": "Adaderana", "Timestamp": "February 27, 2014 09:56 am", "Headline": "කැබ් රථයක් හා යතුරු පැදියක් ගැටී 2ක් මරුට ", "News Content": "ගාල්ල මාතර ප්‍රධාන මාර්ගයේ කුඹල්ගම ප්‍රදේශයේ සිදුවු අනතුරකින් පුද්ගලයින් දෙදෙනෙකු මියගොස් තිබේ. ගාල්ල සිට මාතර දක්වා ධාවනය වු කැබ් රථයක් වැලිගම සිට ගාල්ල දක්වා ධාවනය වු යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කරයි. අනතුරෙන් බරපතළ තුවාල ලැබු යතුරුපැදිකරු හා පසු පැදිකරු මාතර රෝහලට ඇතුළත් කිරිමෙන් අනතුරුව මියගොස් තිබේ. මියගොස් ඇත්තේ වැලිගම සහ මිරිස්ස යන ප්‍රදේශ වල පදංචිව සිටි 33 හැවිරිදි සහ 43 හැවිරිදි පුද්ගලයින් දෙදෙනෙකු බව පොලීසිය සඳහන් කරයි. සිද්ධිය සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර වැලිගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41409", "Category": null, "Parent URL": null}