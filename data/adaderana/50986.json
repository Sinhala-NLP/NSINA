{"Source": "Adaderana", "Timestamp": "April 29, 2015 03:29 pm", "Headline": "ඉඩම් වංචා වැළැක්වීමට නොතාරිස් ආඥා පනත සංශෝධනය කෙරේ", "News Content": "වංචා සහගත ඉඩම් ගනුදෙනු වැළක්වීම සඳහා නොතාරිස් ආඥා පනත සංශෝධනය කිරීමට පියවර ගෙන ඇති බව අධිකරණ අමාත්‍යාංශය පවසයි. ඉඩම් ගනුදෙනු වලට සම්බන්ධ පාර්ශවයන්ගේ විශ්වාසය සහ ආරක්ෂාව උපරිම වන අයුරින් මෙම පනත සංශෝධනය කිරීමට පියවර ගෙන ඇති බව එම අමාත්‍යාංශය කියයි.ඊට අදාළ පනත් කෙටුම්පත මේ වන විටත් සකස් කර රාජ්‍ය පරිපාලන හා ස්වදේශ කටයුතු අමාත්‍යාංශය වෙත යොමුකර ඇත.එම අමාත්‍යාංශයේ නිර්දේශ ලැබීමෙන් අනතුරුව පනත් කෙටුම්පත කඩිනමින් පාර්ලිමේන්තුව වෙත ඉදිරිපත් කිරීමට නියමිත බව අධිකරණ අමාත්‍යාංශය පවසයි.", "URL": "https://sinhala.adaderana.lk/news.php?nid=50986", "Category": null, "Parent URL": null}