{"Source": "Adaderana", "Timestamp": "June 29, 2010 02:29 pm", "Headline": "ඒක පුද්ගල ආදායම ඩොලර් 2053 දක්වා ඉහළට ", "News Content": "2004 ඇමරිකානු ඩොලර් 1062ක් වූ ඒක පුද්ගල ආදායම 2009 වර්ෂය වනවිට ඇමරිකානු ඩොලර් 2053 ක් දක්වා වර්ධනය වී ඇති බව වැඩබලන මුදල් ක්‍රමසම්පාදන අමාත්‍ය සරත් අමුණුගම මහතා සඳහන් කරයි. 2010 අයවැය කතාව දෙවනවර කියවන අවස්ථාවේදී ඒ මහතා මේ බව සඳහන් කළේය. ඒ අනුව ශ්‍රී ලංකාව මැදි ආදායම් ලබන රටක් බවට පත්ව ඇති බව අමුණුගම මහතා පෙන්වා දුන්නේය. එමෙන්ම මේ වන විට ශ්‍රී ලංකාවේ ආර්ථික වර්ධන වේගය 6% ක් වන බව ද මුදල් අමාත්‍යවරයා සඳහන් කළේය. 2004 වර්ෂයේදී 8.3%ක් වූ රැකියා වියුක්තිය මේ වනවිට 5% දක්වා අඩු වී ඇති බව ද පෙන්වා දුන් සරත් අමුණුගම මහතා පැවසුවේ ශ්‍රී ලංකාවට සංචාරකයින් පැමිණීමේ ප්‍රතිශතය 28 .5%කින් වර්ධනය වී ඇති බවය.", "URL": "https://sinhala.adaderana.lk/news.php?nid=9285", "Category": null, "Parent URL": null}