{"Source": "Adaderana", "Timestamp": "January 29, 2011 08:25 pm", "Headline": "පොලිසිය දුමින්දව ගෙනගියා -අන්තරේ, ඔහු තවමත් රෝහලේ -පොලිසිය", "News Content": "අද(29) දහවල් පහරදීමකට ලක්වූ රුහුණු විශ්ව විද්‍යාලයීය මහා ශිෂ්‍ය සංගමයේ සභාපති දුමින්ද තාරක රෝහලේ ප්‍රතිකාර ලබමින් සිටියදී පොලිසිය විසින් රැගෙන ගිය බව අන්තර් විශ්ව විද්‍යාලයීය ශිෂ්‍ය බල මණ්ඩල කැඳවුම්කරු සංජීව බණ්ඩාර මහතා පවසයි ‍ එමෙන්ම මේ වනවිට නීතිඥයින් මාර්ගයෙන් ඔහු නැවත මුදවාගෙන ඇති බව ද අද දෙරණ කළ විමසීමකදී ඔහු වැඩිදුරටත් සඳහන් කළේය ‍ රුහුණු විශ්ව විද්‍යාලයේ ඊයේ(28) සිදුවූ පිහි ඇනුමකින් තුවාල ලැබූ ශිෂ්‍යයින් දෙදෙනා බැලීම සඳහා දුමින්ද තාරක මාතර රෝහල වෙත ගොස් ඇති බවත්, ඒ අතරමගදී මැර ප්‍රහාරයකට ලක්වූ බවත් වාර්තා විය ‍ නමුත් එසේ දුමින්ද තාරක රෝහලෙන් රැගෙන නොගිය බවත්, ඔහු සහ පිහි ඇනුමින් තුවාල ලැබූ සිසුන් දෙදෙනාද තවමත් රෝහලේ ප්‍රතිකාර ලබමින් සිටින බව අද දෙරණ කළ විමසීමකදී මාතර පොලිසිය සඳහන් කරනු ලැබීය", "URL": "https://sinhala.adaderana.lk/news.php?nid=13842", "Category": null, "Parent URL": null}