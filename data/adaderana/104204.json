{"Source": "Adaderana", "Timestamp": "February 13, 2019 09:35 am", "Headline": "අතුරුදන් වූ තරුණියගේ සිරුර නවනැලිය ඔයෙන් මතුවෙයි", "News Content": "බලංගොඩ නවනැලිය ප්‍රදේශයේ පදිංචිව සිටි 20 හැවිරිදි තරුණියක් පසුගිය 11 දා සිට අතුරුදන්ව සිටි අතර ඥාතීන් සහ ප්‍රදේශවාසීන් එක්ව සිදුකළ සෝදිසි කිරීමකදී අදාළ තරුණියගේ මළ සිරුර නවනැලිය ඔයෙහි තිබී සොගෙන තිබේ අදාළ තරුණියගේ සිරුර ඊයේ(12) හමු වූ බව අද දෙරණ වාර්තාකරු පවසයි. මිය ගිය තරුණිය පසුගිය 11 දා නිවස අතුගාමින් සිට ඇති අතර එම අවස්ථාවේදී නිවසේ කිසිදු පුද්ගලයෙක් සිට නොමැති බව වාර්තා වෙයි. පසුව කල්තොට පොලීසියට කරන ලද පැමිණිල්ලකට අනුව පොලීසිය සහ ප්‍රදේශවාසීන් විසින් සිදු කළ සෝදිසි කිරීමකින් අනතුරුව නිවසේ සිට මීටර් 500ක් පමණ දුරින් කැළෑබඳ ප්‍රදේශයේ ඇති නවනැලිය ඔයෙහි තිබී සොයාගෙන තිබේ. පොලිස් මූලික පරික්ෂණ වලදී අනාවරණය වී ඇත්තේ මෙය මනුෂ්‍ය ඝාතනයක් බවයි. මිය ගිය තරුණියගේ සිරුර බලංගොඩ මූලික රෝහලේ තැන්පත් කර ඇති අතර අද(13) පශ්චාත් මරණ පරීක්ෂණය සිදු කිරීමට නියමිතයි. සිද්ධිය සම්බන්ධයෙන් කල්තොට පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104204", "Category": null, "Parent URL": null}