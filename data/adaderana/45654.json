{"Source": "Adaderana", "Timestamp": "August 28, 2014 09:33 am", "Headline": "මිනින්දෝරුවන් වර්ජනයේ", "News Content": "රජයේ මිනින්දෝරුවරුන් විසින් සිදුකරන සියලු මැනීම් කටයුතු මේ වනවිට නතර වී තිබේ. රජයේ මිනින්දෝරු සංගමයේ සභාපති අමල් ජයවර්ධන මහතා සඳහන් කළේ දිවයින පුරා සිටින සියළු මිනින්දෝරුවරු ඊයේ දිනයේ සිට අඛණ්ඩ වැඩ වර්ජනයක් ආරම්භ කර ඇති බවයි. 06 - 2006 රාජ්‍ය පරිපාලන චක්‍රලේඛය අනුව සේවා ව්‍යවස්ථාව සංශෝධනය කිරීම ඇතුළු ඉල්ලීම් කිහිපයක් මුල්කර ගනිමින් මෙම වර්ජනය ආරම්භ කර ඇති බව අමල් ජයවර්ධන මහතා පැවසීය.", "URL": "https://sinhala.adaderana.lk/news.php?nid=45654", "Category": null, "Parent URL": null}