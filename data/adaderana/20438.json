{"Source": "Adaderana", "Timestamp": "December 3, 2011 03:50 pm", "Headline": "මනෝ වික්‍රමනායක අභාවප්‍රාප්ත වෙයි", "News Content": "කැපිටල් මහාරාජා සමූහ ව්‍යාපාර‍යේ සමූහ අධ්‍යක්ෂවරයෙකු වූ මනෝ වික්‍රමනායක මහතා අභාවප්‍රාප්ත වී තිබේ. අද(03) දහවල් හදිසි‍යේ රෝගාතුර වූ වික්‍රමනායක මහතා රෝහල වෙත රැගෙන යමින් සිටියදී අභාවප්‍රාප්ත වී ඇති බව වාර්තා වේ. ඒ මහතා දශක කිහිපයක් පුරා මහරාජා සමූහ ව්‍යාපාරයේ කටයුතු කළ අතර එම ව්‍යාපාරයට‍ අයත් සිරස සහ එම්.ටී.වී. නාලිකා සම්බන්ධ සමූහ අධ්‍යක්ෂවරයෙකු වශයෙන් ද කටයුතු කළේය. පොදුරාජ්‍ය මණ්ඩලීය ගුවන්විදුලි සංගමයේ උපසභාපතිවරයා වශයෙන් ද මනෝ වික්‍රමනායක මහතා කටයුතු කර තිබේ.", "URL": "https://sinhala.adaderana.lk/news.php?nid=20438", "Category": null, "Parent URL": null}