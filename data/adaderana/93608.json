{"Source": "Adaderana", "Timestamp": "August 1, 2018 11:56 am", "Headline": "ගම්පෙරළියෙන් වෙන්නේ ආණ්ඩු පෙරළියක්", "News Content": "ආණ්ඩුව ක්‍රියාත්මක කරනු ලබන ගම්පෙරලිය වැඩසටහන හරහා සිදු වන්නේ ගම සංවර්ධනය වීම නොව නුදුරේදීම ආණ්ඩු පෙරලියක් සිදු වීම බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විමලවීර දිසානායක මහතා පවසයි. අම්පාර ප්‍රදේශයේ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. ආණ්ඩුවේ රට බෙදන වැඩපිළිවෙලට එරෙහිව හිටපු ජනපති මහින්ද රාජපක්ෂ මහතාගේ නායකත්වයෙන් යුත් පොදුජන පෙරමුණ අරගල කිරීමට සූදානම් බව උතුරු මැද පළාත් හිටපු ප්‍රධාන අමාත්‍ය එස්.එම් රංජිත් මහතා පවසයි. ඊයේ (31) මාධ්‍යවේදීන් නැගූ ප්‍රශ්න වලට පිළිතුරු ලබාදෙමින් හිටපු මහ ඇමතිවරයා මේ බව සඳහන් කළේය.", "URL": "https://sinhala.adaderana.lk/news.php?nid=93608", "Category": null, "Parent URL": null}