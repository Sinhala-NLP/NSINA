{"Source": "Adaderana", "Timestamp": "November 2, 2011 10:47 am", "Headline": "ද්‍රවිඩ ජාතික සන්ධානයේ නායකයින් ලන්ඩන් සංචාරයකට සූදානම්", "News Content": "දැනට විදේශගතව සිටින ද්‍රවිඩ ජාතික සන්ධානයේ නායකයින් එළඹෙන 5 වන දින බ්‍රිතාන්‍යයේ සංචාරයක නිරතවීමට නියමිතව ඇතැයි එම පක්ෂ ආරංචි මාර්ග සඳහන් කරයි. ඒ අනුව ද්‍රවිඩ ජාතික සන්ධානයේ නායක ආර්.සම්බන්ධන්,මාවෙයි සේනාධිරාජා,සුරේෂ් ප්‍රේමචන්ද්‍රන්,එම්.ඒ සුමන්දිරන් යන මන්ත්‍රීවරුන් නොවැම්බර් මස 06 වන දින සවස ලන්ඩනයේ සිටින ද්‍රවිඩ ජාතික සන්ධානයේ සාමාජිකයින් හමුවී\"ශ්‍රී ලංකාවේ වර්තමාන දේශපාලන තත්ත්වය හා පක්ෂයේ කාර්ය භාර්ය\"පිළිබඳ සාකච්ඡා කිරීමට නියමිතව ඇත. අනතුරුව 07 වන දින පෙ.ව 10.00 ට බ්‍රිතාන්‍ය ආණ්ඩු පක්ෂ හා විපක්ෂ දේශපාලන නායකයින් හමුවී ශ්‍රී ලංකාවේ දේශපාලන තත්ත්වය පිළිබඳ ඔවුන්ව දැනුවත් කිරීමට කටයුතු යොදා ඇති බව පක්ෂ ආරංචි මාර්ග වැඩිදුරටත් කියා සිටියි.", "URL": "https://sinhala.adaderana.lk/news.php?nid=19738", "Category": null, "Parent URL": null}