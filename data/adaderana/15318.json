{"Source": "Adaderana", "Timestamp": "April 6, 2011 04:38 pm", "Headline": "දිවයින පුරා යෞවන සිනමා සංසද පිහිටුවීම ඇරඹෙයි  ", "News Content": "ජාතික තරුණ සේවා සභාව සහ ශ්‍රී ලංකා ජාතික චිත්‍රපට සංස්ථාව එක්ව යෞවන සමාජ සාමාජිකයින්ගෙන් සැදුම්ලත් යෞවන සිනමා සංසද පිහිටුවීම ආරම්භ කර තිබේ. එහි ප්‍රධාන උත්සවය අද(06) ජාතික තරුණ සේවා සභාවේ අධ්‍යක්ෂ ජනරාල් නීතිඥ ලලිත් පියුම් පෙරේරා සහ ජාතික චිත්‍රපට සංස්ථාවේ සභාපති කුමාර අබේසිංහ යන මහත්වරුන්ගේ ප්‍රධානත්වයෙන් ජාතික චිත්‍රපට සංස්ථාවේදී පැවැත්විණි. මේ යටතේ දිවයින පුරා යෞවන සිනමා සංසද 332 ක් පිහිටුවීමට කටයුතු යොදා ඇත. ඒ අනුව ග්‍රාම සේවා වසම් වල යෞවන සමාජ ඒකරාශී කොට එක් ප්‍රාදේශීය ලේකම් කොට්ඨාශයකට එක් සංසදය බැගින් පිහිටුවීමට නියමිතව ඇත.", "URL": "https://sinhala.adaderana.lk/news.php?nid=15318", "Category": null, "Parent URL": null}