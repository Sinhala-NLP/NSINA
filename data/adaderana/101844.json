{"Source": "Adaderana", "Timestamp": "January 5, 2019 03:24 pm", "Headline": "ව්‍යාජ වීසා බලපත්‍ර වලින් රට යන්න හැදූ 2ක් අල්ලයි", "News Content": "ව්‍යාජ වීසා බලපත්‍ර උපයෝගී කර ගනිමින් විදෙස්ගත වීමට උත්සාහ දැරීමේ සිද්ධියක් සම්බන්ධයෙන් සෝමාලියානු ජාතිකයින් දෙදෙනෙකු කටුනායක දී අත්අඩංගුවට ගෙන තිබේ. ඉන් එක් අයෙකු ව්‍යාජ ස්වීඩන් වීසා බලපත්‍ර යොදා ගනිමින් නවදිල්ලිය හරහා ස්වීඩනයට යාමට උත්සාහ දරා ඇති අතර අනෙක් සෝමාලියානු ජාතිකයා ඊට ආධාර අනුබල ලබා දී ඇති බව සඳහන්ය. එහිදී කටුනායක ගුවන් තොටුපල අපරාධ පරීක්ෂණ දෙපාර්තමේන්තු ඒකකයේ නිලධාරීන් විසින් ඔවුන් අත්අඩංගුවට ගෙන තිබේ. පොලීසිය පැවසුවේ සැකකාර සෝමාලියානු ජාතිකයින් දෙදෙනා 19 හැවිරිදි සහ 22 හැවිරිදි වියේ පසුවන්නන් වන බවයි. සැකකරුවන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර කටුනායක ගුවන් තොටුපල අපරාධ පරීක්ෂණ දෙපාර්තමේන්තුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101844", "Category": null, "Parent URL": null}