{"Source": "Adaderana", "Timestamp": "September 29, 2015 08:55 am", "Headline": "කහවත්ත ඝාතනයත් රහස් පොලීසියට බාරදෙයි", "News Content": "කහවත්ත, කොටකෙතන, ඕපාත වතුයායේ 48 හැවිරිදි දෙදරු මවක කපා කොටා ඝාතනය කිරීමේ සිද්ධිය සම්බන්ධයෙන් වන පරීක්ෂණ අපරාධ පරීක්ෂණ දෙපාර්තමේන්තුවට පවරා තිබේ.පොලිස්පතිවරයා විසින් අදාළ පරීක්ෂණ අපරාධ පරීක්ෂණ දෙපාර්තමේන්තුවට පවරා ඇතැයි පොලිස් මාධ්‍ය ඒකකය පැවසීය.කහවත්ත, කොටකෙතන, ඕපාත වතුයායේ 48 හැවිරිදි දෙදරු මවක ඊයේ කපා කොටා ඝාතනය කර තිබූ අතර මේ සම්බන්ධයෙන් විශේෂ පොලිස් කණ්ඩායමක් විසින් ඊයේම පරීක්ෂණ ආරම්භ කරන ලදී.පසුගිය වසර කිහිපය තුළම කොටකෙතන, ප්‍රදේශයේ අභිරහස් ඝාතන කිහිපයක් සිදුවිණ.‍පසුගියදා කොටදෙණියාවේ දැරියක බරපතළ ලිංගික අපයෝජනයකට ලක්කර ඝාතනය කිරීම සම්බන්ධයෙන් වන පරීක්ෂණ ද පොලිස්පතිවරයා විසින් රහස් පොලීසියට පැවරීමෙන් පසු එම සිද්ධියට සම්බන්ධ ප්‍රධාන සැකකරු අත්අඩංගුවට ගැනීමට සමත් විය.", "URL": "https://sinhala.adaderana.lk/news.php?nid=54142", "Category": null, "Parent URL": null}