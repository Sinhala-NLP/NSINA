{"Source": "Adaderana", "Timestamp": "January 2, 2011 03:30 pm", "Headline": "මෙරට ගෘහ සේවිකාවකට අතවර කළ කුවේට් ජාතිකයා නිදහස් ", "News Content": "ශ්‍රී ලාංකික ගෘහ සේවිකාවක් ලිංගික හිංසනයට ලක්කළ බවට චෝදනා එල්ල වු කුවේට් ජාතිකයෙකු එම චෝදනා වලින් නිදහස් කිරීමට එරට අපරාධ අධිකරණයක් තීරණය කර තිබේ. සැකකරුගේ නිවසේ සේවය කළ කාන්තාව අදාළ නිවස තුළ දී ලිංගික හිංසනයට ලක්ව ඇති අතර පසුව නිවෙස් හිමිකරු විසින් ඇයගේ සේවය අවසන් කර රැකියා නියෝජිත ආයතනය වෙත භාරදී ඇති බව සඳහන්ය. එහෙත් හිංසනයට ලක්වු කාන්තාව ඒ පිළිබඳ රැකියා නියෝජිත ආයතනයට දන්වා නොමැති බව වාර්තා වේ. තමාට තිබු බිය හේතුවෙන් ඒ පිළිබඳ දැනුම් නොදුන් බව ඇය අධිකරණය හමුවේ සඳහන් කළාය. කෙසේ වුවද කුවේටයේ ශ්‍රී ලංකා තානාපති කාර්යාලය වෙත මේ පිළිබඳ දැනුම් දීමෙන් පසු සැකකරුට එරෙහිව නඩු පවරා තිබුණි. සිද්ධිය සම්බන්ධයෙන් කාන්තාවගේ ප්‍රකාශ පරස්පර විරෝධී වීම හේතුවෙන් සැකකරු චෝදනා වලින් නිදහස් වී ඇති බව විදෙස් වාර්තා සඳහන් කරනු ලැබීය.", "URL": "https://sinhala.adaderana.lk/news.php?nid=13219", "Category": null, "Parent URL": null}