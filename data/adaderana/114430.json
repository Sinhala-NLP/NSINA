{"Source": "Adaderana", "Timestamp": "July 18, 2019 01:45 pm", "Headline": "දුප්පත්කම රැකගෙන සිටීම නොව නැති කිරීම පාලකයින්ගේ වගකීමයි-රවී", "News Content": "රටේ පාලකයන්ගේ වගකීම ජනතාවෙගේ දුප්පත්කම රැකගෙන සිටීම නොව දුප්පත්කම නැති කිරීම බව අමාත්‍ය රවී කරුණානායක මහතා පවසයි. අද (18) පෙරවරුවේ කොළඹ පැවති වැඩසටහනකට එක් වෙමින් අමාත්‍යවරයා ඒ බව සඳහන් කළේය. එහිදී වැඩිදුරටත් අදහස් දැක්වු අමාත්‍යවරයා ප්‍රකාශ කළේ අද දේශපාලකයන් ළිදේ සිටින ගෙම්බන් මෙන් ඉදිරියක් නොදකිමින් සිටින පිරිසක් බව පැවසීය. රටේ ජනතාවගේ දුප්පත්කම නැති කිරීමේ පියවර ගත යුතු බවත් තමන්ට දෝශාරෝපණ එල්ල කළ ද තමන්ට අවශ්‍ය රටට යහපතක් උදා වීම බව රවී කරුණානායක මහතා පවසා සිටියේය.", "URL": "https://sinhala.adaderana.lk/news.php?nid=114430", "Category": null, "Parent URL": null}