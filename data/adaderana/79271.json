{"Source": "Adaderana", "Timestamp": "October 29, 2017 02:30 pm", "Headline": "  වසරේ ගත වූ කාලසීමාව තුළ HIV ආසාධිතයින් 209ක්", "News Content": "වසරේ ගත වූ කාලසීමාව තුළ එච්.අයි.වී.ආසාධිතයින් 209 දෙනෙකු සොයා ගැනීමට හැකි වූ බව ජාතික ලිංගාශ්‍රිත රෝග හා ඒඩ්ස් මර්දන ව්‍යාපාරය පවසයි. එහි අධ්‍යක්ෂ වෛද්‍ය සිසිර ලියනගේ මහතා සඳහන් කළේ එම ආසාධිතයින්ගෙන් වැඩි පිරිසක් පිරිමි පුද්ගලයින් වන අතර කාන්තාවන්ට ඒඩ්ස් රෝගය වැළදීමේ ප්‍රවණතාව මේ වන විට අඩු වී ඇති බවයි. මේ අතර මානසික පීඩාවන්ට ලක්වූ පුද්ගලයින් හඳුනාගැනීම සඳහා ජාතික ප්‍රතිපත්තියක් සකස් කිරීම තුළින් සියදිවි නසා ගැනීමේ සිදුවීම් අවම කරගත හැකි බව ශ්‍රී ජයවර්ධනපුර විශ්වවිද්‍යාලයේ අපරාධ විද්‍යාව පිළිබඳ ජ්‍යේෂ්ඨ කථිකාචාර්ය උදය කුමාර අමරසිංහ මහතා පවසයි. ඔහු පෙන්වා දෙන්නේ මෙරට පවුල් සංස්ථාව තුළ නිර්මාණය වී ඇති ව්‍යුහාත්මක වෙනස්කම් හේතුවෙන් සියදිවි නසා ගැනීම් ඉහළ ගොස් ඇති බවයි.", "URL": "https://sinhala.adaderana.lk/news.php?nid=79271", "Category": null, "Parent URL": null}