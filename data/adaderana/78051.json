{"Source": "Adaderana", "Timestamp": "September 27, 2017 07:39 am", "Headline": "වැලිකඩ බන්ධනාගාර රෝහලේ වෛද්‍යවරුන්ගේ චෝදනා CID යට ", "News Content": "වැලිකඩ බන්ධනාගාර රෝහලේ වෛද්‍යවරුන්ගේ එකමුතුව විසින් සෞඛ්‍ය අමාත්‍යවරයාට ලබාදී ඇති චෝදනා 26ක් ඇතුළත් ලිපිය සම්බන්ධයෙන් අපරාධ පරික්ෂණ දෙපාර්තමේන්තුව මගින් පරික්ෂණයක් සිදු කරන ලෙස සෞඛ්‍ය අමාත්‍යංශය පොලිස්පතිවරයාගෙන් ඉල්ලීමක් කර ඇත.අදාල චෝදනා සම්බන්ධයෙන් සෞඛ්‍ය සේවා දෙපාර්තමේන්තුව මගින් ද පරික්ෂණයක් පැවැත්විමට සැලසුම් කර ඇති බව සෞඛ්යප සෞඛ්‍ය අමාත්‍යංශය සදහන් කළේය.ඒ සදහා විශ්‍රාමික ජ්‍යේෂ්ඨ පරිපාලන නිළධාරි ලයනල් ප්‍රනාන්දු මහතා සහ ජ්‍යේෂ්ඨ සහකාර ලේකම් රෝහණ ද සිල්වා මහතා පත් කිරිමට නියමිතය.වැලිකඩ බන්ධනාගාර රෝහලේ සිදුව ඇතැයි පැවැසෙන අකටයුතුකම් පරික්ෂාකර පූර්ණ විමර්ශනයක් පවත්වා ගත යුතු ක්‍රියාමාර්ග නිර්දේශ කර වාර්තාවක් ලබා දෙන ලෙස සෞඛ්‍ය ලේකම් ජනක සුගතදාස මහතා එම පරික්ෂණ කණඩායමට දැනුම් දී ඇත.", "URL": "https://sinhala.adaderana.lk/news.php?nid=78051", "Category": null, "Parent URL": null}