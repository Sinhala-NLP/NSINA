{"Source": "Adaderana", "Timestamp": "October 3, 2010 08:50 am", "Headline": "ෆොන්සේකාට සෙත් පතන පුද පූජා අදින් ඇරඹෙයි", "News Content": "සිරගතව සිටින සරත් ෆොන්සේකා මහතාට සෙත් පතා ක්‍රියාත්මක කරන ආගමික වැඩසටහන් මාලාව අදින් අරඹන බව එක්සත් ජාතික පක්ෂය පවසයි. විපක්ෂ නායකවරයාගේ ප්‍රධානත්වයෙන්පූගොඩ බෞද්ධ මධ්‍යස්ථානයෙන් මෙම ආගමික වැඩසටහන් මාලාව ආරම්භ කිරිමට නියමිත බව හෙතෙම සඳහන් කළේය. ඉන්පසු මෙම වැඩසටහන් මාලාව දිවයින පුරා ක්‍රියාත්මක කරන බවත්,එය බෞද්ධ මෙන්ම වෙනත් ආගමික ස්ථාන පවා කේන්ද්‍ර කරගනිමින් දීප ව්‍යාප්ත කිරීමට අදහස් කරන බවත් එම පක්ෂයේ මහලේකම් තිස්ස අත්තනායක මහතා සඳහන් කරයි. සරත් ෆොන්සේකා මහතාට සිදුවන අකටයුතුකම් හා කරදර බාධක දුරලීම සඳහා සෙත් ශාන්ති පැමිණවීමේ අදහසින් මෙම වැඩ සටහන් මාලාව සංවිධානය කරන බව අද දෙරණට ඔහු වැඩිදුරටත් කියා සිටියේය. ------------------------------------------", "URL": "https://sinhala.adaderana.lk/news.php?nid=11250", "Category": null, "Parent URL": null}