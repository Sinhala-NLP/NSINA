{"Source": "Adaderana", "Timestamp": "February 21, 2011 06:10 pm", "Headline": "ලිංගික පාඩම් ඉගැන්වූ ප්‍රා.ලේ 07 දා තෙක් රිමාන්ඩ්", "News Content": "අසභ්‍ය දර්ශන පෙන්වා කුඩා දරුවන් දෙදෙනකු වරදට පොළඹවා ගැනීමට තැත් කළේ යයි කියනු ලබන සිදුවීමක් සම්බන්ධයෙන් මාතලේ ප‍්‍රාදේශීය ලේකම් සිරිමෙවන් ධර්මසේන මහතා ලබන 07 වෙනි දින දක්වා රිමාන්ඩ් භාරයේ තබන ලෙස මහේස්ත්‍රාත් අධිකරණය විසින් නියෝග කර තිබේ. සැකකරු අධිකරණයට ඉදිරිපත් කරමින් මාතලේ පොලීසිය සඳහන් කර සිටියේ පසු පසුගිය නිදහස් දිනයේ එම සැකකරු විසින් දරුවනට අතවර කරන්නට තැත් කළ බවට චෝදනා එල්ල වී ඇති බවයි. ඒ අනුව ඉදිරිපත් කෙරුණු කරුණු සැලකිල්ලට ගෙන මහේස්ත‍්‍රාත් චතුරිකා ද සිල්වා මෙනෙවිය විසින් මාතලේ ප‍්‍රාදේශීය ලේකම් සිරිමෙවන් ධර්මසේන මාර්තු හත්වැනිදා තෙක් රිමාන්ඞ් කරනු ලැබිණි. සිය නේවාසිකාගාරයේ දි පාසල් සිසුන් පිරිසකට අදාළ අසභ්‍ය දර්ශන සහිත විඩියෝ පටය ‍පෙන්වීමට උත්සාහ කර ඇති බවට එම සිසුන්ගේ මව්පියන් පොලීසියට පැමිණිලි කර තිබුණි.", "URL": "https://sinhala.adaderana.lk/news.php?nid=14388", "Category": null, "Parent URL": null}