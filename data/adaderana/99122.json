{"Source": "Adaderana", "Timestamp": "November 13, 2018 08:43 am", "Headline": "අම්පාරට හිසරදයක් වු ත්‍රස්තවාදියා", "News Content": "අම්පාර දිස්ත්‍රික්කය තුල වගා කරන ලද බඩ ඉරිගු වගාවට ''සේන'' දළඹුවා හානි කිරිම නිසා දිස්ත්‍රික්කයේ කරන ලද බඩ ඉරිගු වගාවන් විනාශ විමට පටන් ගෙන තිබේ. දැනට අම්පාර දිසත්‍රික්කයේ දමන,පන්නල්ගම මාහානාගපුර,වඩිනාගල යන ප්‍රදේශවල සහ උහන ප්‍රදේශයේ මෙම සේන දළඹු උවදුර ව්‍යාප්ති වී ඇති බව අම්පාර කෘෂිකර්ම නියෝජ්‍ය අධ්‍යක්ෂක එම්.එස්.ඒ.සනීර් මහතා පැවසීය. අම්පාර දිස්ත්‍රික්කය තුල අක්කර 20,000 ක පමන බඩ ඉරිගු වගා කර ඇති අතර ඉන් සියයට දහයකට පමන මෙම සේන දළඹු වසංගත උවදුර පැතිර තිබෙන බව ගොවීන් පැවසීය. මෙම දළබුවා මෙතෙක් ශ්‍රී ලංකාවේ වාර්තා නොවු ආක්‍රමණශිලි සහ නිරෝධායක පලිබෝධකයෙක් බව දැනට හදුනා ගෙන තිබේ. මෙම දළඹුවා ඉරිගු වගාවට මෙන්ම උක්, වී.එලවලු පලතුරු හා රනිල භෝග කිහිපයකට හානි කරන බව ද නියෝජ්‍ය අධ්‍යක්ෂක එම්.එස්.ඒ.සනීර් මහතා පැවසීය. ඉන්දියාව සහ කෙන්යාව වැනි රටවලද මෙම දළබු උවදුර පවතින අතර එම රටවලද විශාල වශයෙන් වගාවන් වලට හානි කර තිබෙන බවද වාර්තා වේ. දැනට මෙම තත්ත්වය පාලනය කිරිම සඳහා කෘෂිකර්ම දෙපාර්මේන්තුව මගින් ගොවින් දැනුවත් කිරිමේ අත්පත් පත්රිෂකා බෙදා ඇති අතර මේ සඳහා ගතයුතු පියවර පිලිබදව ගොවින් දැනුවත් කර තිබේ. මෙම තත්ත්වය පාලනය කිරිම සඳහා තම වගාවන් පිලිබදව නිරන්තරයෙන් අවධියෙන් සිටින ලෙසද කෘෂිකර්ම දෙපාර්මේන්තුව ගොවින් ගෙන් ඉල්ලා සිටී. මේ පිලිබදව විශේෂ පරීක්ෂණයක් කිරිමට කීඨ විද්‍යාඥා ආචාර්ය දයානි මහත්මිය අම්පාරට පැමිණෙන බවද සඳහන් කළේය. දැනට දිස්ත්‍රික්කයේ සිටින සියලුම කෘෂි නිළධාරින් දැනුවත් කර මේ තත්ත්වය පාලනය කිරිම සඳහා කඩිනම් පියවර ගන්නා බවද ඒ මහතා සඳහන් කළේය. (ඡායාරූප-වසන්ත චන්ද්‍රපාල)", "URL": "https://sinhala.adaderana.lk/news.php?nid=99122", "Category": null, "Parent URL": null}