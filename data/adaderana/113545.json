{"Source": "Adaderana", "Timestamp": "July 7, 2019 08:44 am", "Headline": "ජීවිතයක් මහ මඟ නතර කළ වෙන්නප්පුවේ රිය අනතුර", "News Content": "වෙන්නප්පුව තෝප්පුව - දංකොටුව මාර්ගයේ තෝප්පුව හංදිය අසල දී සිදුවු රිය අනතුරකින් පුද්ගලයෙකු මියගොස් ඇත. යතුරුපැදියක් හා මෝටර් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු මීගමුව රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ දංකොටුව ප්‍රදේශයේ පදිංචිව සිටි 26 හැවිරිදි තරුණයෙකි. මේ අතර ගල්කිස්ස ප්‍රදේශයේ දී ප්‍රයිමුවර් රථයක පාපැදියක් ගැටිමෙන් සිදුවු අනතුරකින් පාපැදිකරු මියගොස් ඇත. මියගොස් ඇත්තේ 71 හැවිරිදි රත්මලාන ප්‍රදේශයේ පදිංචිකරුවෙකු වන අතර අනතුරට සම්බන්ධ ප්‍රයිමුවර් රථ රියදුරු ගල්කිස්ස පොලීසිය විසින් අත්අඩංගුවට ගෙන ඇති බවයි වාර්තා වෙයි.", "URL": "https://sinhala.adaderana.lk/news.php?nid=113545", "Category": null, "Parent URL": null}