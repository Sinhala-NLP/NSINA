{"Source": "Adaderana", "Timestamp": "October 28, 2015 12:24 pm", "Headline": "පියංකර එයි - මහින්දගේ මස්සිනාටත් කැඳවීමක්", "News Content": "හිටපු සිවිල් ගුවන් සේවා අමාත්‍ය මෙන්ම වත්මන් නීතිය හා සාමය හා බන්ධනාගාර ප්‍රතිසංස්කරණ රාජ්‍ය අමාත්‍ය පියංකර ජයරත්න මහතා බරපතළ වංචා පිළිබඳ ජනාධිපති විමර්ශන කොමිසම වෙත පැමිණ තිබේ.ප්‍රකාශයක් ලබාදීම සඳහා අද පෙරවරු 9.00ට ඒ මහතා කොමිසම වෙත පැමිණි බව කොමිසමේ ලේකම් ලැසිල් ද සිල්වා මහතා පැවසුවේය.පියංකර ජයරත්න මහතා සිවිල් ගුවන් සේවා අමාත්‍යවරයාව සිටි සමයේ ශ්‍රී ලංකන් කේටරින් ආයතනයේ සිදූවු බව කියන මූල්‍ය අක්‍රමිකතාවක් සම්බන්ධයෙන් අදාළ ප්‍රකාශය ලබාගැනීමට නියමිත බව ලැසිල් ද සිල්වා මහතා සඳහන් කළේය.මීට අමතරව මේ සම්බන්ධයෙන් ශ්‍රී ලංකන් ගුවන් සමාගමේ හිටපු සභාපති නිශාන්ත වික්‍රමසිංහ මහතාගෙන් ද ප්‍රකාශයක් ලබාගැනීමට නියමිත බව ජනාධිපති කොමිසමේ ලේකම්වරයා කියා සිටියේය.නිශාන්ත වික්‍රමසිංහ මහතා හිටපු ජනපති මහින්ද රාජපක්ෂ මහතාගේ මස්සිනාය.", "URL": "https://sinhala.adaderana.lk/news.php?nid=54723", "Category": null, "Parent URL": null}