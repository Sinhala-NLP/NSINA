{"Source": "Adaderana", "Timestamp": "June 3, 2019 11:27 am", "Headline": "දේවස්ථානයට අයත් නිල නිවාස කඩා ඉවත් කිරීමට එරෙහිව විරෝධයක්", "News Content": "නාවලපිටිය ශාන්ත මරියා දේවස්ථානයට අයත් බව පැවසෙන නිල නිවාස 6 ක් කඩා ඉවත් කිරිමට රජයේ නිලධාරින් පිරිසක් කටයුතු කරන බව පවසමින් එම දේවස්ථානයේ අද (02) දේව මෙහෙයට සහභාගි වු කිතුනු බැතිමතුන් පිරිසක් , එම නිවාසවල පදිංචිකරුවන් සහ ප්‍රදේශවාසින් එක්ව සාමකාමි විරෝධතාවයක නිරත විය. එම දේවස්ථානයේ සේවය කරන මුරකරු ඇතුළු තවත් සේවකයන් පිරිසකට ලබා දි තිබු එම නිල නිවාස දේශාපඥයින් කිහිපදෙනෙකුගේ මැදිහත් විමක් මත කඩා ඉවත් කිරිමට කටයුතු කරන බව විරෝධතාවයේ නියැලි පිරිස් කියා සිටියේය. සේවක නිල නිවාස අසල පිහිටි පාසලකට නිල නිවාස පිහිටි ඉඩම අත්පත් කරගැනිමේ අරමුණින් ප්‍රදේශයේ දේශපාලඥයන් කිහිප දෙනෙකුගේ සහයෝගය මත එම නිල නිවාසවල පදිංචිකරුවන්ට ඉවත් වන ලෙස දැනටමත් රාජ්‍ය නිලධාරින් පිරිසක් දැනුම් දි ඇති බව එම නිල නිවාසවල පදිංචිකරුවන්ද කියා සිටියේය. නාවලපිටිය නගර මධ්‍යයේ සාමකාමි විරෝධතාවයේ නියැලි පිරිස වැඩි දුරටත් කියා සිටින්නේ එම නිල නිවාස කඩා ඉවත් කරන්නේ නම් එම නිල නිවාසවල පදිංචි සමාජිකයන්ට වෙනත් සුදුසු ස්ථානයක ඉඩමක් ලබා දිමට වගකිය යුතු නිලධාරින් කටයුතු කල යුතු බවයි. විරෝධතාවයේ නියැපි පිරිස නාවලපිටිය නගරයේ සාමකාමි පාගමනක්ද නිරත විය. විරෝධතකරුවන් හමුවට පැමිණි නාවලපිටිය නගර සභාවේ සභාපති සසංක සම්පත් සංජිව මහතා කියා සිටියේ ගැටළුව සම්බන්ධයෙන් අග්‍රමාත්‍යවරයා සහ ඉඩම් අමාත්‍යවරයා සමඟ සකච්ඡා කර කඩිනමින් විසඳුමක් ලබා දෙන බවයි. නගරාධිපතිවරයාගේ විසඳුමක් ලබා දෙන බවට වු පොරොන්දුව මත සාමකාමි උද්ඝෝෂණය තාවකාලිකව අත්හරිනු ලැබීය.", "URL": "https://sinhala.adaderana.lk/news.php?nid=111232", "Category": null, "Parent URL": null}