{"Source": "Adaderana", "Timestamp": "January 2, 2019 11:38 am", "Headline": "සහෝදර ප්‍රේමය ගඩොල් ප්‍රහාරයෙන් නිමා වෙයි", "News Content": "හබරාදූව, අඟුළුගහ ප්‍රදේශයේදී වැඩිමහල් සහෝදරයා විසින් සිමෙන්ති ගඩොලකින් පහරදී බාල සහෝදරයා ඝාතනය කර තිබේ. ඊයේ(01) රාත්‍රී 10.30 පමණ මිය ගිය පුද්ගලයා අසල තිබු වෙළඳ සැලක් වෙත ගොස් පැමිණෙන අවස්ථාවේදී වැඩිමහල් සොහොයුරා විසින් අදාළ පහදීම සිදු ඇති බව වාර්තා වෙයි. මෙලෙස මියගොස් ඇත්තේ එම ප්‍රදේශයේම පදිංචිව සිටි 32 හැවිරිදි ප්‍රියන්ත කුමාර නැමති පුද්ගලයෙකි. සහෝදර දෙපල අතර ඇතිවු බහින් බස්වීමක් දුර දිඟ යාම ‍හේතුවෙන් අදාළ ඝාතනය සිදුව ඇති බව පොලිස් මාධ්‍ය ප්‍රකාශක කාර්යාලය සදහන් කළේ. ඝාතනය සිදු කළ සැකකරු අත්අඩංගුවට ගෙන ඇති අතර හබරාදූව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101677", "Category": null, "Parent URL": null}