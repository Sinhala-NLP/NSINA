{"Source": "Adaderana", "Timestamp": "November 22, 2012 08:59 am", "Headline": "දුම්රියක ගැටී අ‍යෙක් මරුට", "News Content": "කොළඹ සිට අලුත්ගම බලා ධාවනය වූ දුම්රියක යතුරු පැදියක් ගැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්වී තිබේ. කළුතර, කැලිඩෝහන්දිය දුම්රිය හරස් මාර්ගයේ දී මෙම අනතුර සිදුවී ඇති බව කළුතර උතුරු පොලීසිය සඳහන් කළේය. අනතුරින් තුවාල ලබූ යතුරුපැදිය ධාවනය කළ පුද්ගලයා නාගොඩ රෝහලට ඇතුළත් කිරීමෙන් අනතුරුව මියගොස් ඇත. යතුරුපැදියේ පිටුපස ගමන් ගත් පුද්ගලයා නාගොඩ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කර ඇති බව පොලීසිය සඳහන් කළේය. අනතුරින් ‍මියගොස් ඇත්තේ මොරගහකන්දවත්ත ප්‍රදේශයේ පදිංචි 21 හැවිරිදි තරුණයෙකි.", "URL": "https://sinhala.adaderana.lk/news.php?nid=29394", "Category": null, "Parent URL": null}