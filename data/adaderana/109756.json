{"Source": "Adaderana", "Timestamp": "May 11, 2019 05:05 pm", "Headline": "හෙට උණුසුම් කාලගුණයක්", "News Content": "හෙට (12) දිනයේ දිවයිනේ විවිධ ප්‍රදේශවලින් උණුසුම් කාලගුණ තත්ත්වයක් ඇති විය හැකි බව කාළගුණ විද්‍යා දෙපාර්තමේන්තුව පවසයි. ත්‍රිකුණාමලය, මන්නාරම, වව්නියාව, මුලතිව් සහ කිළිනොච්චි දිස්ත්‍රික්ක සඳහා උණුසුම් කාලගුණ තත්ත්වයෙන් බලපෑම් එල්ල විය හැකි බව එම දෙපාර්තමේන්තුව පවසන්නේය. එමෙන්ම උතුරුමැද පළාතේ සහ මඩකලපුව හා අම්පාර දිස්ත්‍රික්ක වල ඇතැම් ස්ථානවලත් උණුසුම් කාළගුණ තත්ත්වයක් වාර්තා විය හැකි බව සඳහන්. මේ හේතුවෙන් එම ප්‍රදේශවල ජනතාව උණුසුම් කාළගුණ තත්ත්වය සම්බන්ධයෙන් අවධානය යොමුකළ යුතු බව කාළගුණ විද්‍යා දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=109756", "Category": null, "Parent URL": null}