{"Source": "Adaderana", "Timestamp": "October 24, 2011 04:25 pm", "Headline": "බස් රථ දෙකක් එකට ගැටී 40-50 ට තුවාලයි", "News Content": "කුරුණෑගල-දඹුල්ල මාර්ගයේ ගොකරැල්ල,නැෂනල්වත්ත,කරන්වැව ප්‍රදේශයේ බස් රථ දෙකක් මුහුණට මුහුණ ගැටීමෙන් 40-50 ට ආසන්න පිරිසක් තුවාල ලබා ඇතැයි පොලීසිය පවසයි. අද ප.ව 2.50 ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. තුවාල ලැබූ මගීන් ගොකරැල්ල,පොල්ගොල්ල රෝහලටත්,කුරුණෑගල ශික්ෂණ රෝහලටත් ඇතුළත් කර ඇති අතර එයින් 15 දෙනකුගේ පමණ තත්ත්වය බරපතළ බව පොලිස් මාධ්‍ය ප්‍රකාශකවරයා කියා සිටියේය. මෙම බස් රථ දෙකින් එකක් කොළඹ සිට මැදිරිගිරිය බලා ධාවනය වෙමින් තිබුණු අතර අනෙක් බස් රථය කදුරුවෙල සිට කොළඹ බලා ධාවනය වෙමින් පැවති බව සඳහන් වේ.", "URL": "https://sinhala.adaderana.lk/news.php?nid=19564", "Category": null, "Parent URL": null}