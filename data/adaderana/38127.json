{"Source": "Adaderana", "Timestamp": "October 14, 2013 07:13 am", "Headline": " පොදු රද නායකයින්ට විකිරණ හානි නෑ", "News Content": "පොදු රාජ්‍ය මණ්ඩලයීය රාජ්‍ය නායක සමුළුව සඳහා ක්‍රියාත්මක කිරීමට නව ආරක්ෂක ක්‍රමවේදය සඳහා මේ වන විට සියලු කටයුතු සූදානම් කර ඇති බව තාක්ෂණ, පර්යේෂණ හා පරමාණුක ශක්ති අධිකාරිය පවසයි. මෙවර පොදු රාජ්‍ය මණ්ඩලයීය රාජ්‍ය නායක සමුළුවට සහභාගීවන සියළුම රාජ්‍ය නායකයන් වෙනුවෙන් විශේෂ ආරක්ෂක වැඩපිළිවෙලක් ක්‍රියාත්මක කිරීමට එම අමාත්‍යංශය පියවර ගෙන තිබේ. ඒ අනුව එම රාජ්‍ය නායකයන්ට විකිරණ තාක්ෂණය ඔස්සේ කිසිදු අනතුරක් සිදු නොවීමට අවශ්‍ය ක්‍රියා මාර්ග ගැනීමට තාක්ෂණ, පර්යේෂණ හා පරමාණුක ශක්ති අමාත්‍යංශය පියවර ගෙන ඇති බව සඳහන්වේ. මෙම වැඩපිළිවෙල ශ්‍රී ලංකා පරමාණුක ශක්ති අධිකාරිය මගින් සිදු කරන අතර ඒ සඳහා ජාත්‍යන්තර පරමාණුක ශක්ති අධිකාරියේ සහයෝගය ලැබී තිබේ. ඒ අනුව අදාළ වැඩපිළිවෙල සඳහා නිළධාරීන් පුහුණු කිරීමේ කටයුතු මේ වන විටත් අවසන් කර ඇති බව වාර්තා වේ. මේ වන විටත් අදාළ වැඩසටහන් තෝරාගත් ස්ථාන කිහිපයක සිදු කිරීමට පරමාණුක ශක්ති අධිකාරිය පියවර ගෙන තිබේ.", "URL": "https://sinhala.adaderana.lk/news.php?nid=38127", "Category": null, "Parent URL": null}