{"Source": "Adaderana", "Timestamp": "November 27, 2018 01:40 pm", "Headline": "පාර්ලිමේන්තු නොආපු  අය එළියේ මාධ්‍ය හමුවක", "News Content": "අද (27)පාර්ලිමේන්තුවට පැමිණීම ප්‍රතික්ෂේප කළ එක්සත් ජනතා නිදහස් සන්ධාන මන්ත්‍රීවරු මේ මොහොතේ පාර්ලිමේන්තු සංකීර්ණයේ මාධ්‍ය හමුවක් පවත්වමින් සිටියි. අද දහවල් 1 ට කථානායක කරූ ජයසූරිය මහතාගේ ප්‍රධානත්වයෙක් පාර්ලිමේන්තුවේ කටයුතු ආරම්භ කළ අතර, එය ප්‍රතික්ෂේප කරමින් ආණ්ඩු පක්ෂ මන්ත්‍රීවරු සභා ගර්භයට නොපැමිණියේය. මෙම මාධ්‍ය හමුවට එක්වෙමින් අමාත්‍ය විමල් වීරවංශ මහතා කියා සිටියේ, පාර්ලිමේන්තුව තුළ කථානායකවරයා අනීතික ක්‍රියා කාරකම් සිදු කරමින් සිටින බවයි. කථානයවරයා රනිල්, අනුර, සුමන්දිරම්, කල්ලියේ දේශපාලන හොරනෑවක් බවට පාර්ලිමේන්තුව පත් කරගෙන ඇති බව ඒ මහතා සඳහන් කළේය. මේ අතර විකෘති වූ පාර්ලිමේන්තුව ප්‍රකෘති කළ හැක්කේ ජනතාවට පමණක් බවත් එම නිසා හැකි ඉක්මන්නින් පාර්ලිමේන්තු මැතිවණයක් පවත්වන ලෙසත් අමාත්‍යවරයා ඉල්ලීම් කරයි.", "URL": "https://sinhala.adaderana.lk/news.php?nid=99879", "Category": null, "Parent URL": null}