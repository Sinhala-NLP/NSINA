{"Source": "Adaderana", "Timestamp": "February 20, 2016 04:00 pm", "Headline": " අධිකරණයට අපහාස කළැයි තවත් සිව් නමක් රිමාන්ඩ්", "News Content": "අධිකරණයට අපහාස කළැයි චෝදනාව සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ තවත් භික්ෂූණ් වහන්සේ සිව්නමක් රිමාන්ඩ් කර තිබේ.බියගම සුසීම හිමි, පිටිගල ධම්ම විනීත හිමි, මතුවාගල ධම්මසිරි හිමි හා කිරම දේවින්ද හිමි යන ස්වාමින් වහන්සේ සිව්නම ලබන 1 වැනිදා දක්වා මෙලෙස රිමාන්ඩ් කර ඇත.මෙම පිරිස ඊයේ සවස හෝමාගම පොලීසියට බාරවීමෙන් පසු අද හෝමාගම මහේස්ත්‍රාත්වරයා හමුවට ඉදිරිපත් කරන ලදී.බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් පසුගිය මස 26දා හෝමාගම මහේස්ත්‍රාත් අධිකරණයට ඉදිරිපත් කිරීමෙන් පසු උන්වහන්සේ රිමාන්ඩ් කිරීමේ නියෝගයත් සමග භික්ෂූණ් පිරිසක් එම ස්ථානයේ කලහකාරි ලෙස හැසිරුණි.ඒ අනූව අධිකරණයට අපහාස කරමින් එහි දේපළවලට හානි කළැයි චෝදනාව මත භික්ෂුණ් වහන්සේ කිහිප නමක් මීට පෙර අවස්ථා කිහිපයකදී උසාවියට ඉදිරිපත් කිරීමෙන් පසු රිමාන්ඩ් කළ අතර මෙම සිව්දෙනා සමග දැනට රිමාන්ඩ් කර ඇති ගණන 15කි.ඔවුන්ගෙන් 10 දෙනෙකු ස්වාමින් වහන්සේ වේ.", "URL": "https://sinhala.adaderana.lk/news.php?nid=57426", "Category": null, "Parent URL": null}