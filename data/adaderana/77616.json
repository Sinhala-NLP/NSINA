{"Source": "Adaderana", "Timestamp": "September 16, 2017 12:04 pm", "Headline": " ලුණු ආනයනය නවතා දැමීමට සැළසුම් ?", "News Content": "ඉදිරි වසර දෙකක කාලය තුළ ලුණු ආනයනය කිරීම නවතා දැමීමට සැළසුම් සකස් කර ඇති බව කර්මාන්ත වාණිජ කටයුතු අමාත්‍ය රිෂාඩ් බදියුදීන් මහතා පවසයි.අමාත්‍යවරයා පවසන්නේ යුද සමයේ වසා දමා තිබූ අලිමංකඩ සහ මන්නාරම ලුණු කර්මාන්ත ශාලා සංවර්ධනය කොට ලුණු උත්පාදනය වැඩි දියුණු කිරීමට කටයුතු කරන බවයි.ඒ මඟින් ලුණු උත්පාදනය වැඩි කර ගත හැකි බැවින් ලුණු ආනයනය නවතා දැමීමට හැකියාව පවතින බව අමාත්‍යවරයා පවසයි.මන්නාරම, මාන්තෙයි ලුණු කර්මාන්ත ශාලාවේ නිරීක්ෂණ චාරිකාවකට එක්වෙමින් කර්මාන්ත වාණිජ කටයුතු අමාත්‍ය රිෂාඩ් බදියුදීන් මහතා මේ බව ප්‍රකාශ කර තිබේ.", "URL": "https://sinhala.adaderana.lk/news.php?nid=77616", "Category": null, "Parent URL": null}