{"Source": "Adaderana", "Timestamp": "September 30, 2010 10:29 am", "Headline": "නොරොච්චෝලේ විදුලි ජනන මූලික පරීක්ෂණ ඇරඹෙයි", "News Content": "නොරොච්චෝලේ ගල් අඟුරු බලාගාරයේ විදුලි ජනන කටයුතු සඳහා අවශ්‍ය මූලික පරීක්ෂණ ආරම්භ කර ඇතැයි විදුලිබල හා බලශක්ති අමාත්‍යාංශය පවසයි. බලාගාරයේ මෙගා වොට් 300ක ධාරිතාවකින් යුතු පළමු අදියරේ වැඩකටයුතු වලින් 95%ක් මේ වන විට අවසන් කර ඇති බව එම අමාත්‍යාංශය පෙන්වා දෙයි. ඉතිරි 5%ක කොටස ද ඉදිරි මාස තුන තුළ අවසන් කිරීමට හැකි බැවින් ලබන වසර ආරම්භ වීමට පෙර විදුලිය ජනනය කිරීමේ අවස්ථාව ඇති බව විදුලිබල හා බලශක්ති අමාත්‍යාංශය සඳහන් කරනු ලැබීය. මේ සඳහා අවශ්‍ය ගල් අඟුරු සහිත ප්‍රථම නෞකාව ලබන ඔක්තෝම්බර් මස අග වන විට ශ්‍රී ලංකාවට ළඟා වීමට නියමිත බව එම අමාත්‍යාංශය පැවසීය.", "URL": "https://sinhala.adaderana.lk/news.php?nid=11190", "Category": null, "Parent URL": null}