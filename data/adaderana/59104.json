{"Source": "Adaderana", "Timestamp": "April 11, 2016 04:57 pm", "Headline": "සමුදුර නෞකාව ඉන්දුනීසියාවට ළඟාවෙයි", "News Content": "නාවික අභ්‍යාසයක් සඳහා ඉන්දුනීසායාව බලා පිටත්ව ගිය ශ්‍රී ලංකා නාවික හමුදාවට අයත් සමුදුර නෞකාව ඉන්දුනීසියාවේ පඩාන්ග් ප්‍රදේශයට ළඟා වී තිබේ.එරට නාවික හමුදාව විසින් සමුදුර නෞකාව සහ එහි ගමන්ගත් 186 දෙනෙකුගෙන් යුත් පිරිස සාම්ප්‍රදායිකව පිළිගත් බව ශ්‍රී ලංකා නාවික හමුදාව පවසයි.බහු පාර්ශ්වික කොමෝඩෝ නමින් හඳුන්වන නාවික අභ්‍යාසය හෙට සිට 16 වනදා දක්වා බටහිර සුමාත්‍රාවේ මෙන්ටවායි දූපතේදී සිදුකිරීමට සැළසුම් කර තිබේ. නාවික අභ්‍යාසය සඳහා රටවල් 37ක නාවික හමුදාවන් සහභාගී වන බව සඳහන්ය.", "URL": "https://sinhala.adaderana.lk/news.php?nid=59104", "Category": null, "Parent URL": null}