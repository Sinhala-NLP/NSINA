{"Source": "Adaderana", "Timestamp": "November 5, 2017 05:20 pm", "Headline": "දවස් 5කට සෑහෙන පෙට්‍රල් අපිට තියෙනවා", "News Content": "දින 05කට පමණ ප්‍රමාණවත් පෙට්‍රල් මේ වන විට රජය සතුව පවතින බව ඛනිජ තෙල් අමාත්‍යංශය පවසයි. අමාත්‍යංශ ලේකම් උපාලි මාරසිංහ මහතා සඳහන් කළේ දිවයින පුරා ඉන්ධන බෙදාහැරීමේ කටයුතු මේ වන විට යථා තත්ත්වයට පත් කිරීමට හැකි සෑම පියවරක්ම ගෙන ඇති බවයි. එහෙත් තවදුරටත් ඇතැම් ප්‍රදේශවල පෙට්‍රල් හිඟයක් පවතින බව ද උපාලි මාරසිංහ මහතා පවසයි. කෙසේවෙතත් අද දිනයේත් දිවයිනේ ප්‍රදේශ රැසක පෙට්‍රල් හිඟයක් පවතින බව අද දෙරණ වාර්තාකරුවන් සඳහන් කළේය. බොහෝ ඉන්ධන හල්වල දිගු පෝළිම් දක්නට ලැබෙන අතර ඉන්ධන ලබාගැනීම සඳහා වැඩි ඉල්ලුමක් පවතින බව ද වාර්තා වෙයි.", "URL": "https://sinhala.adaderana.lk/news.php?nid=79539", "Category": null, "Parent URL": null}