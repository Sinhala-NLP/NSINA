{"Source": "Adaderana", "Timestamp": "December 23, 2016 04:01 pm", "Headline": "  විශේෂ සංවර්ධන පනත් කෙටුම්පත උතුරුමැදත් පරාදයි", "News Content": "සංවර්ධන විශේෂ විධිවිධාන පනත් කෙටුම්පත උතුරුමැද පළාත් සභාවේදී වැඩි ඡන්දයෙන් ප්‍රතික්ෂේප වී තිබේ.අද(23) පළාත් සභාව රැස්වූ අවස්ථාවේ එම පනත් කෙටුම්පතට අදාළව ඡන්ද විමසීමක් සිදු කර ඇති බව සඳහන්ය.එහිදී පනත් කොටුම්පතට පක්ෂව ඡන්ද 10ක් ලැබී ඇති අතර විපක්ෂව ඡන්ද 19ක් ලැබී ඇති බව වාර්තා වෙයි.ඒ අනුව සංවර්ධන විශේෂ විධිවිධාන පනත් කෙටුම්පත වැඩි ඡන්ද 09කින් ප්‍රතික්ෂේප වී තිබේ.සංවර්ධන විශේෂ විධිවිධාන පනත් කෙටුම්පත මේ වන විට ඌව සහ උතුරු පළාත් සභා විසින් ද ප්‍රතික්ෂේප කර තිබේ.මේ අතර පනත් කෙටුම්පත පිළිබඳව පළාත් ප්‍රධාන අමාත්‍යවරුන් දැනුවත් කිරීමේ අරමුණින් අග්‍රාමාත්‍ය රනිල් වික්‍රමසිංහ මහතා සියලු පළාත් ප්‍රධාන අමාත්‍යවරුන් අද පස්වරුවේ සාකච්ඡාවක් සඳහා කැඳවා තිබේ.", "URL": "https://sinhala.adaderana.lk/news.php?nid=67290", "Category": null, "Parent URL": null}