{"Source": "Adaderana", "Timestamp": "March 25, 2016 03:24 pm", "Headline": "පක්ෂ ගොඩනැඟීමට පෙර රට ගොඩනැඟීමයි කළ යුත්තේ", "News Content": "රට දියුණු කිරීම සඳහා සුවිශේෂි අවස්ථාවක් හිමිව ඇති බව මල්වතු පාර්ශවයේ මහනායක අති පූජ්‍ය තිබ්බටුවාවේ ශ්‍රී සුමංගල හිමියන් පවසයි.උන්වහන්සේ පෙන්වාදෙන්නේ පාට පක්ෂ භේදයකින් තොරව සියලු පාර්ශව එක් වී රටේ උන්නතිය උදෙසා කටයුතු කළ යුතු බවයි.රටේ ප්‍රධාන පක්ෂ දෙක එක් වී ආණ්ඩු බලය හොබවන මෙවන් අවස්ථාවක් කලාතුරකින් එළඹෙන බව තිබ්බටුවාවේ ශ්‍රී සුමංගල හිමි පෙන්වාදෙයි.මෙම අවස්ථාවෙන් උපරිම ඵල නෙලාගැනීමට සෑම පාර්ශවයක්ම කටයුතු කළ යුතු බව උන් වහන්සේ පවසයි.පක්ෂ ගොඩනැඟීමට පෙර රට ගොඩනැඟීමට අවධානය යොමු කළ යුතු බව තිබ්බටුවාවේ ශ්‍රී සුමංගල නාහිමි පෙන්වාදෙයි.", "URL": "https://sinhala.adaderana.lk/news.php?nid=58613", "Category": null, "Parent URL": null}