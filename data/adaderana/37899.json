{"Source": "Adaderana", "Timestamp": "October 4, 2013 08:11 am", "Headline": "රත්නපුර මහ රෝහලේ පරිපාලන කටයුතු අඩාලයි ", "News Content": "රත්නපුර මහ රෝහලේ අධ්‍යක්ෂ තනතුර පුරප්පාඩුවීම හේතුවෙන් එම රෝහලේ පරිපාලන කටයුතු අඩාල වී ඇති බව වාර්තාවෙයි. රෝහල් අධ්‍යක්ෂවරයා පශ්චාත් උපාධියක් හැදැරීම සඳහා මීට මසකට පමණ පෙර තනතුරෙන් ඉවත්ව ඇති අතර එම රෝහලට නියෝජ්‍ය අධ්‍යක්ෂවරයෙකු නොමැතිවීම හේතුවෙන් රාජකාරී කටයුතු ආවරණය කිරීමට නොහැකි තත්ත්වයක් උද්ගතව ඇති බව රෝහල් ආරංචි මාර්ග පවසයි. මේ අතර බණ්ඩාරගම - ගල්පාත ප්‍රාදේශීය රෝහලේ රාත්‍රී ප්‍රතිකාර සේවයේ යෙදී සිටි වෛද්‍යවරයා හදිසි ස්ථාන මාරුවීමක් ලැබීම හේතුවෙන් එම රෝහලේ ප්‍රතිකාර ලබමින් සිටි රෝගීන් අවට රෝහල් වෙත මාරුකර යවා තිබේ.", "URL": "https://sinhala.adaderana.lk/news.php?nid=37899", "Category": null, "Parent URL": null}