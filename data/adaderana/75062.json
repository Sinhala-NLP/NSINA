{"Source": "Adaderana", "Timestamp": "July 10, 2017 07:44 am", "Headline": "පේදුරුතුඩුව වෙඩි තැබීම විමර්ශනයට විශේෂ පොලිස් කණ්ඩායමක්", "News Content": "පේදුරුතුඩුව වෙඩි තැබීමේ සිද්ධිය විමර්ශනය සඳහා කොළඹින් විශේෂ පොලිස් කණ්ඩායමක් යොදවා තිබේ.පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ පොලිස් මුලස්ථානයේ විශේෂ විමර්ශන ඒකකයේ නිලධාරින් කණ්ඩායමක් ඊයේ (9)රාත්‍රී එම ප්‍රදේශය වෙත පිටත් කළ හැරි බවය.නොනවත්වා ධාවනය වූ වැලි ලොරියකට ඊයේ(9) පස්වරුවේ පේදුරුතුඩුව පොලිස් ස්ථානයේ නිලධාරින් විසින් වෙඩි තැබීමක් සිදු කරනු ලැබීය.එම වෙඩි තැබීමෙන් එක් පුද්ගලයෙකු මියගොස් ඇති බව පොලීසිය සඳහන් කළේය.මේ සම්බන්ධයෙන් පූර්ණ පරික්ෂණයක් පැවැත්වීම සඳහා වහාම පියවර ගන්නා ලෙස පොලිස්පති පූජිත් ජයසුන්දර මහතා උපදෙස් ලබාදී තිබේ.ඒ අනුව සහකාර පොලිස් අධිකාරිවරයෙකුගේ ප්‍රධානත්වයෙන් විශේෂ පොලිස් කණ්ඩායමක් අදාළ ප්‍රදේශය වෙත ගොස් ඇති බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=75062", "Category": null, "Parent URL": null}