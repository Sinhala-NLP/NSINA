{"Source": "Adaderana", "Timestamp": "April 14, 2017 12:03 pm", "Headline": "හබරණ අනතුරෙන් අරලගංවිල තරුණයා මරුට", "News Content": "පොළොන්නරුව, හබරණ ප්‍රදේශයේ සිදු වූ රිය අනතුරකින් තරුණයෙකු මියගොස් තිබේ. පොළොන්නරුව දෙස සිට මඩකළපුව දෙසට ධාවනය වූ යතුරුපැදියක් පැදිකරුට පාලනය කර ගැනිමට නොහැකිව මාර්ගයෙන් ඉවත පෙරළීමෙන් අනතුර සිදුව ඇති බව පොලිසිය පවසයි.අනතුරින් බරපතළ තුවාල ලැබූ යතුරුපැදිකරු සහ පසුපැදිකරු ප්‍රතිකාර ලබා මනම්පිටිය රෝහලට ඇතුළත් කිරීමෙන් අනතුරුව යතුරුපැදිකරු මියගොස් තිබේ. මියගොස් ඇත්තේ අරලගංවිල ප්‍රදේශයේ පදිංචිව සිටි 22 හැවිරිදි තරුණයෙකි.අනතුර සම්බන්ධයෙන් පොළොන්නරුව පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=72060", "Category": null, "Parent URL": null}