{"Source": "Adaderana", "Timestamp": "November 19, 2010 03:55 pm", "Headline": "මහ වැසි නිසා මහියංගන -මහනුවර මාර්ගයේ අවදානමක් ", "News Content": "මධ්‍යම කඳුකරයේ ඇතැම් ප්‍රදේශවලට මේ දිනවල ඇද හැලෙන ‍අධික වැසි හේතුවෙන් මහියංගන -මහනුවර මාර්ගයේ ස්ථාන කිහිපයක අවදානම් සහිත තත්ත්වයක් මතුව තිබේ. මැද මහනුවර සිට හසලක දක්වා මාර්ගය දෙපස පස් කඳු සහ ගල් මාර්ගයට කඩා වැටීමේ අවදානම් තත්ත්වයක් පවතින බව උඩුදුම්බර පොලිසිය පවසයි. මේ හේතුවෙන් එම මාර්ගයේ රථවාහන ධාවනයේදී සැළකිලිමත් වන ලෙස පොලිසිය ජනතාවගෙන් ඉල්ලීමක් කරයි. හුන්නස්ගිරිය, ගලේකැළේ සහ දහඅට වංගුව ප්‍රදේශවල ද මෙවැනිම අවදානම් සහිත තත්ත්වයක් පවතින බව සඳහන්ය.", "URL": "https://sinhala.adaderana.lk/news.php?nid=12266", "Category": null, "Parent URL": null}