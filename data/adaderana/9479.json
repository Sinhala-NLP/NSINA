{"Source": "Adaderana", "Timestamp": "July 8, 2010 04:53 pm", "Headline": "එක්සත් ජාතීන්ට සහය දෙන්න සීමන් සූදානම්", "News Content": "එක්සත් ජාතීන්ට එරෙහිව ශ්‍රී ලංකාවේ පැවැත්වෙන විරෝධතාවයන්ට විරෝධය දක්වන්නටත්,බෑන්කී මූන් විසින් පත්කර ඇති විද්වත් කමිටුවට සහය දක්වන්නටත් ජූලි මස 10 වන දින දැවැන්ත උද්ඝෝෂණයක් සංවිධානය කරන බව දකුණු ඉන්දීය චිත්‍රපට අධ්‍යක්ෂ සීමාන් සඳහන් කරයි. ඒ අනුව අදාළ උද්ඝෝෂණය ජූලි මස 10 වන දින පෙ.ව 10.00 ට චෙන්නායි වලදී පවත්වන බව\"තම්ලර් ඉයක්කම්\"සංවිධානය වෙනුවෙන් නිවේදනයක් නිකුත් කරමින් හෙතෙම කියා සිටියි. ලෝකයේ ප්‍රබල මානව හිමිකම් සංවිධාන මෙන්ම විමුක්ති ව්‍යාපාර බෑන්කී මූන්ගේ විද්වත් කමිටුවට සහය පළ කරද්දී රුසියාව,චීනය වැනි කොමියුනිස්ට්වාදී රටවල් ශ්‍රී ලංකා රජය සමග එක්සත් ජාතීන්ට එ‍රෙහිව කටයුතු කිරීම පිළිබඳ තමා දැඩිසේ කම්පාවට පත්වන බවත්,ඒ වෙනුවෙන් තමන්ගේ දැඩි විරෝධය පළ කරන බවත්\"මාලෙයි මයිලර්\"දෙමළ වෙබ් අඩවියට සීමන් පවසා ඇත.", "URL": "https://sinhala.adaderana.lk/news.php?nid=9479", "Category": null, "Parent URL": null}