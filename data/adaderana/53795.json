{"Source": "Adaderana", "Timestamp": "September 11, 2015 12:16 pm", "Headline": "ඇඹිලිපිටියේ වෙඩි තැබීමක් - පුද්ගලයෙක් මරු‍ට ", "News Content": "ඇඹිලිපිටිය, මොදරවාන ප්‍රදේශයේදී පුද්ගලයෙකු වෙඩිතාබා ඝාතනය කර තිබේ.පොලිසිය පැවසුවේ ඊයේ පස්වරු 06.45 ට පමණ අදාළ ඝාතනය සම්බන්ධයෙන් ලැබුණු තොරතුරකට අනුව විමර්ශන ආරම්භ කර ඇති බවයි.වෙඩි වැදිමෙන් මියගොස් ඇත්තේ එම ප්‍රදේශයේම පදිංචිව සිටි 65 හැවිරිදි පුද්ගලයෙකි.ඉඩම් ආරවුලත් මත වෙඩි තැබීම සිදු කර ඇති බවට මූලික විමර්ශනවලදී අනාවරණය වී ඇති අතර සැකකරුවන් ප්‍ර දේශයෙන් පළාගොස් ඇති බව ඇඹිලිපිටිය පොලිසිය පැවසුවේය.මෘත ශරිරය ඇඹිලිපිටිය රෝහලේ මෘත ශරිරාගාරයේ තැන්පත් කර ඇති අතර මහේස්ත්‍රාත් පරික්ෂණය අද සිදු කිරිමට නියමිතය.", "URL": "https://sinhala.adaderana.lk/news.php?nid=53795", "Category": null, "Parent URL": null}