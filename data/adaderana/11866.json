{"Source": "Adaderana", "Timestamp": "November 1, 2010 10:13 am", "Headline": "ජවිපෙ ජනතාව දැනුවත් කිරිමේ ව්‍යාපාරයක් අරඹයි", "News Content": "භාණ්ඩ මිල ඉහළ යාම, බදු බර වැඩිවීම ඇතුළු කරුණු කිහිපයක් සම්බන්ධයෙන් ජනතාව දැනුවත් කිරිමේ ව්‍යාපාරයක් ක්‍රියාත්මක කිරීමට ජනතා විමුක්ති පෙරමුණ තීරණය කර තිබේ. ඒ අනුව එහි පළමු අදියර වශයෙන් අත්පත්‍රිකා බෙදාහැරීමේ වැඩසටහනක් අද(01) පෙරවරුවේ මැනිං වෙළඳපළේදී ආරම්භ කෙරෙයි. මේ සඳහා ජනතා විමුක්ති පෙරමුණේ පක්ෂ නායකයින් රැසක් සහභාගී වීමට නියමිතය. ඉදිරියේදී දිවයින පුරා මෙම දැනුවත් කිරීමේ වැඩසටහන ක්‍රියාත්මක කිරීමට එම පක්ෂය සැලසුම් කර ඇත.", "URL": "https://sinhala.adaderana.lk/news.php?nid=11866", "Category": null, "Parent URL": null}