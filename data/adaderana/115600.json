{"Source": "Adaderana", "Timestamp": "August 2, 2019 07:49 pm", "Headline": "සහරාන් පළාගියේ කෙසේ ද? තේරීම් කාරක සභාවට අනාවරණයක්", "News Content": "ජාතික තව්හිද් ජමාද් සංවිධානයේ නායක සහරාන් හෂීම් අත්අඩංගුවට ගැනීමට ආසන්න වූ අවස්ථාවේ ඔහු කපටිකමින් මගහැර ගිය බව ත්‍රස්ත විමර්ශන කොට්ඨාසයේ වැඩබලන අධ්‍යක්ෂ පොලිස් අධිකාරී ජගත් නිශාන්ත මහතා අනාවරණ කළේය. පාර්ලිමේන්තු විශේෂ කාරක සභාව හමුවේ ඊයේ දිනයේදී සාක්ෂි ලබා දෙමින් ඔහු පැවසුවේ අදාළ සංවිධානය තහනම් කිරීමට නීතිපති දෙපාර්තමේන්තුවට යැවූ ලිපිගොනුවේ අඩුපාඩුකම් තිබෙන්නට ඇති බවයි. පාර්ලිමේන්තු විශේෂ කාරක සභාව හමුවේ ඊයේ දිනයේදී අවසානයට සාක්ෂි ලබාදෙනු ලැබුවේ ත්‍රස්ත විමර්ශන කොට්ඨාසයේ වැඩබලන අධ්‍යක්ෂ පොලිස් අධිකාරී ජගත් නිශාන්ත මහතායි. ප්‍රශ්නය- සහරාන්ව අත්අඩංගුවට ගන්න කියලා වොරන්ට් දෙකක් තිබුණා. ඇයි බැරිවුණේ සහරාන්ව අත්අඩංගුවට ගන්න? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- අත්අඩංගුවට ගන්න කණ්ඩායම් කිහිපයක් යැව්වා. කාත්තන්කුඩියට හා කැකුණගොල්ලට. මුස්ලිම් නිලධාරියෙකුත් පත් කළා. සහරාන්ව කොටුකරගන්න බැරිවුණා. දුරකථන අංකයක්වත් නෑ ප්‍රශ්නය- දැන් අර තාක්ෂණික වාහනයක් තිබුණා කිව්වනේ ඒ හරහාවත් උත්සහ කළේ නැද්ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත-ප්‍රයෝජනයට ගන්න බැරිවුණා ප්‍රශ්නය- ඇයි ඒ? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- නාලක සිල්වාට ස්ථාන මාරුවක් ප්‍රශ්නය- නාලක සිල්වා නැතිවුණාම වාහනය පාවිච්චි කරන්න, ප්‍රයෝජනයට ගන්න බැරි ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත-පරීක්ෂණ කණ්ඩායම් නවත්තන්න කිව්වා පරීක්ෂණ අවසන් වන තෙක් ප්‍රශ්නය- වාහනයේ තියෙන අදාලත්වය මොකද් ද නාලක සිල්වා පිළිබඳ කරන පරීක්ෂණවල? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- පරීක්ෂණ කණ්ඩායම්වලින් අහන්න ඕනේ. සහරාන්ගේ අන්තවාදී අදහස් ගැන වාර්තා කරගෙන තිබුණා. නි. පොලිස්පති හමුවෙන්න ආවා කාත්තන්කුඩි මව්ලවිවරයෙක් ප්‍රශ්නය- කවුද ඒ මව්ලවි ? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- මව්ලවි සහලාන් ප්‍රශ්නය- සහලාන්ගේ පැමිණිල්ල සටහන් කරගත්ත ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- නීතිපති දෙපාර්තමේන්තුවේ උපදෙස්වලින් පසුව. පැමිණිල්ල සටහන් කරගත්තා ප්‍රශ්නය- ඒ කවද ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- 2017 වසරේ තුන්වන මාසයේ ප්‍රශ්නය- ඒ පිළිබඳව ඊට පස්සේ ගත්ත පියවර මොනව ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- විමර්ශන ආරම්භ කළා. නීතිපතිට ගොනු යවලා තිබෙනවා ප්‍රශ්නය- ඒ කවද ද යැව්වේ? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- 2017.06.07 2018.05.31.ගොනුවක් යැව්වා ප්‍රශ්නය- ඔබ ඒකෙන් නීතිපති දෙපාර්තමේන්තුවෙන් බලාපොරොත්තුවුණේ මොකද් ද? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- තව්හිද් ජමාත් තහනම් කිරීම. සහරාන්ව අත්අඩංලගුවට ගැනීම ප්‍රශ්නය- එම ලිපියේ තියෙනවා රජයේ අධිනීතීඥ මලික් අසීස් මහත්තයට යොමු කරලා කියලා ප්‍රශ්නය- ඔබතුමාලා පිළිගන්නවද ත්‍රස්ත විමර්ශන ඒකකය විසින් නීතිපති දෙපාර්තමේන්තුට යවන ලද ලිපිගොණුවේ අඩුපාඩු තිබුණා කියලා? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- අඩුපාඩුකම් තියෙන්න ඇති. සිහි කැඳවීමක් යැව්වා ප්‍රශ්නය- නීතිපති දෙපාර්තමේන්තුවේ මහත්වරු කියන්නේ ප්‍රමාණවත් ඉන්වෙස්ටිගේටිව් මැටීරියල් තිබුණේ නෑ කියලා. ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- තියෙන තොරතුරු දෙන්නේ ප්‍රශ්නය- ඔබ හිතනවද N.T.J. එක තහනම් කරගන්න පුළුවන් වුණානම් අන්තවාදී සංවිධානයක කටයුතු අඩාල කරන්නට පහසු වෙනවා කියලා? ත්‍රස්ත විමර්ශන කොට්ඨාසය වැඩබලන අධ්‍යක්ෂ පොලිස් අධිකාරී ජගත් නිශාන්ත- අදහස වුණේ එය . සහරන්ව අත්අඩංගුවට ගන්න තිබුණා. ළගටම ගියත් මගහැරුණා. කපටිකමින් මගහැරියා", "URL": "https://sinhala.adaderana.lk/news.php?nid=115600", "Category": null, "Parent URL": null}