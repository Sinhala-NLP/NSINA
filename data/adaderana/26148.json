{"Source": "Adaderana", "Timestamp": "July 28, 2012 11:07 pm", "Headline": "තෙවන එක්දින තරගයේ ජය ඉන්දියාවටයි", "News Content": "ශ්‍රී ලංකාව හා ඉන්දියාව අතර අද(28) පැවැති තෙවන එක්දින තරගයෙන් කඩුලු 05 ක ජයක් වාර්තා කිරීමට ඉන්දීය කණ්ඩායම සමත්විය. ‍ කොළඹ ආර්. ප්‍රේමදාස ක්‍රීඩාංගණයේ පැවැති මෙම තරගයේ දී කාසියේ වාසිය දිනාගත් ශ්‍රී ලංකා කණ්ඩායමේ නායක මහේල ජයවර්ධන පළමුව පන්දුවට පහරදීමට තීරණය කළේය. ‍ ඒ අනුව නියමිත පිටියට පිවිසි ශ්‍රී ලංකා කණ්ඩායම විසින් නියමිත පන්දුවාර 50 තුළ කඩුලු 05 ක් පමණක් දැවී ලකුණු 286 ක් හිමිකරගනු ලැබීය. ‍ පිළිතුරු ඉනිම ක්‍රීඩා කිරීම සඳහා පිටියට පිවිසි ඉන්දීය කණ්ඩායම පන්දුවාර 49 පන්දු 04 ක් තුළ කඩුලු 05 ක් පමණක් දැවී ලකුණු 288 ක් රැස්කරමින් තරගයේ ජයග්‍රහණය හිමිකරගනු ලැබීය. ඒ අනුව 2 – 1 ක් ලෙස ඉන්දීය කණ්ඩායම තරගාවලියේ ඉදිරියෙන් පසුවෙයි.", "URL": "https://sinhala.adaderana.lk/news.php?nid=26148", "Category": null, "Parent URL": null}