{"Source": "Adaderana", "Timestamp": "March 11, 2013 12:49 pm", "Headline": "මරණාධාර සමිතියේ කතාව අවසන් කතාවවෙයි", "News Content": "මරණාධාර සමිතියක කතාවක් පවත්වමින් සිටි ප්‍රාදේශීය දේශපාලන ක්‍රියාකාරිකයෙකු හදිසියේ ඇති වු හෘදයාබාධයකින් මියගොස් තිබේ. මෙලෙස මියගොස් ඇත්තේ හියුබට් තමෙල් නැමැති පසුගිය පළාත් පාලන මැතිවරණයේදී එක්සත් ජාතික පක්ෂයෙන් හලාවත ප්‍රාදේශීය සභාවට තරග කර පරාජයට පත් වු අයෙකු බව අප වාර්තාකරු පවසයි. හලාවත, පම්බල ප්‍රදේශයේ පදිංචි 65 හැවිරිදි එම පුද්ගලයා පස්දරු පියෙකු ද වේ. ඊයේ (10) සවස හලාවත, පම්බල රෝමාණු කතෝලික දේවස්ථානයේ මෙම මරණාධාර සමිතිය පවත්වා ඇත. එහිදී මියගොස් ඇති අය උස් හඩින් යමක් පවසමින් සිටින විට හදිසියේම රෝගී තත්ත්වයක් පෙන්නුම් කර තිබේ. රැස්වීමට සහභාගිවී සිටි පිරිස කඩිනමින් ඔහුව හලාවත මහා රෝහල වෙත ගෙන ගියත් ඒ වන විටත් හෙතෙම මියගොස් සිට ඇත. මියගිය හියුබට් තමෙල් මහතා හලාවත ප්‍රාදේශීය සභා මන්ත්‍රී (පොදු පෙරමුණ)ජනිත දේවප්‍රිය මහතාගේ මාමණ්ඩියද වන බව අප වාර්තාකරු කියයි.", "URL": "https://sinhala.adaderana.lk/news.php?nid=32307", "Category": null, "Parent URL": null}