{"Source": "Adaderana", "Timestamp": "May 25, 2013 04:36 pm", "Headline": "හම්බන්තොටට සෞඛ්‍ය මධ්‍යස්ථාන 50ක්", "News Content": "දිවයින පුරා ප්‍රාථමික සෞඛ්‍ය සේවා නැංවීමේ අරමුණින් ප්‍රාථමික සෞඛ්‍ය සංවර්ධන මධ්‍යස්ථාන පිහිටුවීමේ ව්‍යාපෘතියක් ආරම්භ කර තිබේ. සෞඛ්‍ය අමාත්‍යංශය මගින් ආරම්භ කර ඇති මෙම වැඩපිළිවෙළෙහි පළමු අදියර හම්බන්තොට දිස්ත්‍රික්කයෙන් ඊයේ ආරම්භ කෙරුණි. මෙම වැඩපිළිවෙළ යටතේ හම්බන්තොට දිස්ත්‍රික්කයේ ප්‍රාථමික සෞඛ්‍ය මධ්‍යස්ථාන 50 ක් පිහිටුවීම සිදුකෙරෙයි. දීර්ඝ කාලයක් තිස්සේ ශ්‍රී ලංකාවේ මන්ද පෝෂණය හා ළමා මරණ අනුපාතය ඉහළ අඟයක් වාර්තා වූයේ හම්බන්තොට හා මොණරාගල දිස්ත්‍රික්කවලය. එහෙත් මේ වන විට හම්බන්තොට දිස්ත්‍රික්කයේ මන්දපෝෂණ මට්ටම සියයට 60 කින් පමණ අඩුවී ඇති බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=34378", "Category": null, "Parent URL": null}