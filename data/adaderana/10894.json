{"Source": "Adaderana", "Timestamp": "September 16, 2010 01:40 pm", "Headline": "අක්කරෙයිපත්තුවේ නිවසකින් ටී.56 උණ්ඩ මතුවෙයි", "News Content": "අක්කරෙයිපත්තුව ප්‍රදේශයේ නිවසක තිබී ටී 56 උණ්ඩ තොගයක් සොයාගෙන තිබේ. ලැබුණු තොරතුරක් මත අදාළ නිවස පරීක්ෂා කිරීමේ දී ටී 56 වර්ගයේ ගිනි අවි සඳහා භාවිත කරන උණ්ඩ 31 ක් සොයාගැනීමට හැකිවූ බව අක්කරෙයිපත්තුව පොලිසිය පවසයි. සිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන තිබේ. ඔහු අධිකරණයට‍ ඉදිරිපත් කිරීමට නියමිත බව අක්කරෙයිපත්තුව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=10894", "Category": null, "Parent URL": null}