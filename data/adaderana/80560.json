{"Source": "Adaderana", "Timestamp": "November 26, 2017 01:47 pm", "Headline": "ත්‍රීකුණාමලය තෙල් ටැංකි යෝජනා වාර්තාව හෙට බාර දෙනවා", "News Content": "ත්‍රීකුණාමලය තෙල් ටැංකි සංවර්ධනය කිරීම සම්බන්ධයෙන් සහ තවත් යෝජනා කිහිපයක් ඇතුළත්ව ඛනිජ තෙල් වෘත්තීය සමිති විසින් සකස් කළ වාර්තාව හෙට(27) දිනයේ මල්වතු අස්ගිරි මහනායක හිමිවරුන් වෙත පිළිගැන්වීමට නියමිතව තිබේ. ඛනිජ තෙල් වෘත්තීය සමිති එකමුතුවේ කැඳවුම්කරු ඩී.ජේ.රාජකරුණා මහතා සඳහන් කළේ ජනාධිපතිවරයාට සහ අග්‍රමාත්‍යවරයාට මෙම වාර්තාව බාරදීමට කටයුතු කළ ද මේ වන තෙක් කිසිඳු ප්‍රතිචාරයක් හිමි නොවූ බවයි. ඉදිරියේ දී අදාළ වාර්තාව වෘත්තීය සමිති නියෝජිතයින් වෙත ලබාදීමට පියවර ගන්නා බව ද ඩී.ජේ.රාජකරුණා මහතා සඳහන් කළේය.", "URL": "https://sinhala.adaderana.lk/news.php?nid=80560", "Category": null, "Parent URL": null}