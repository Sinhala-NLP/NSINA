{"Source": "Adaderana", "Timestamp": "June 13, 2012 10:06 pm", "Headline": "ශ්‍රී ලංකා පකිස්ථාන ක්‍රිකට් තරඟය වර්ෂාව නිසා අත්හිටුවයි", "News Content": "ශ්‍රී ලංකාව හා පකිස්ථානය අතර පැවත්වූ තෙවන එක්දින තරග වර්ෂාව නිසා අත්හිටවා ඇත.‍ මෙම තරගය කොළඹ ආර්.ප්‍රේමදාස ජාත්‍යන්තර ක්‍රීඩාංගණයේදී පැවැත්විය. ශ්‍රී ලංකාව හා පකිස්ථානය අතර අද(13) වූ තෙවන එක්දින තරගයේ කාසියේ වාසිය දිනාගත් පකිස්ථානු කණ්ඩායම ප්‍රථමයෙන් පන්දුවට පහර දීමට තීරණය කළේය ඒ අනුව පන්දුවාර 06 පන්දු 2 කදී කඩුලු 2 ක් බිද වැටී ලකුණු 12 ක් ලබා ගැනීමට සමත් විය. ඒ අතරතුරදී වර්ෂාව ඇද හැලීම නිසා තරගය අතර මගදී අත්හිටුවීමට තීරණය කර ඇත. ශ්‍රී ලංකාව හා පකිස්ථානය අතර මීට පෙර පැවති දෙවන එක්දින තරගයෙන් පකිස්ථාන කණ්ඩායම පරදා ලකුණු 76 ක ජයග්‍රහණයක් ලැබීමට ශ්‍රී ලංකා කණ්ඩායම සමත්විය.", "URL": "https://sinhala.adaderana.lk/news.php?nid=25005", "Category": null, "Parent URL": null}