{"Source": "Adaderana", "Timestamp": "April 30, 2012 11:25 am", "Headline": "පස් කන්දක් කඩා වැටී දෙනියාය - රත්නපුර පාරේ ගමනාගමනයට බාධා", "News Content": "දෙනියාය - රත්නපුර මාර්ගයේ වලකඩ ප්‍රදේශයේ මාර්ගයට පස් කන්දක් කඩා වැටීම හේතුවෙන් ගමනාගමන කටයුතු ඇන හිට තිබේ. විශාල ගලක් සමඟ මෙම පස් කන්ද මාර්ගයට කඩා වැටී ඇති බව රත්නපුර දිස්ත්‍රික් ආපදා කළමනාකරණ මධ්‍යස්ථානයේ අධ්‍යක්ෂ කර්නල් ප්‍රියන්ත අබේරත්න මහතා පැවසුවේය. මාර්ග සංවර්ධන අධිකාරියේ සහයෝගය ඇතිව අදාළ පස් කන්ද ඉවත් කිරීමට කටයුතු කරන බව අබේරත්න මහතා කියා සිටියේය. මාර්ගය යථා තත්ත්වයට පත් කරන තෙක් විකල්ප මාර්ග භාවිතා කරන ලෙස කර්නල් අබේරත්න මහතා ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=23911", "Category": null, "Parent URL": null}