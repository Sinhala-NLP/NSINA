{"Source": "Adaderana", "Timestamp": "August 3, 2016 12:24 pm", "Headline": "කෝවිල ළඟ බෑ!", "News Content": "යාපනය, කීරමලේ කෝවිල ආසන්නයේ ඉදිකිරීමට නියමිත ධීවර වරාය වහාම අත්හිටුවිය යුතු බව උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පවසයි.ආගමික ස්ථානයක් ආසන්නයේ ධීවර වරාය පිහිටුවීම සදාචාර සම්පන්න ක්‍රියාවක් නොවන බව ප්‍රධාන අමාත්‍යවරයා පෙන්වාදෙයි.හින්දු බැතිමතුන් විශාල පිරිසක් පුද පූජාවන්හි නිරත වන කීරමලේ කෝවිල ආසන්නයේ ධීවර වරායක් පිහිටුවීම තුළින් කෝවිලේ පූජාවන් පැවැත්වීමට බාධාවක් වන බවට ප්‍රදේශවාසීන්ගේ විශ්වාසය වී ඇති බව සී.වී. විග්නේෂ්වරන් මහතා පවසයි.මේ හේතුවෙන් එම ධීවර වරාය ව්‍යාපෘතිය නතර කරන ලෙස තමන් රජයට දැනුම් දී ඇති බව උතුරු පළාත් ප්‍රධාන අමාත්‍යවරයා කීරමලේ කෝවිලේ පැවති ආගමික උත්සවයකට සහභාගී වෙමින් ප්‍රකාශ කර තිබේ.", "URL": "https://sinhala.adaderana.lk/news.php?nid=62719", "Category": null, "Parent URL": null}