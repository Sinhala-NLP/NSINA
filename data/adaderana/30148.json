{"Source": "Adaderana", "Timestamp": "December 22, 2012 08:58 am", "Headline": "උත්සවය සමයට විශේෂ ප්‍රවාහන පහසුකම්", "News Content": "එළඹෙන උත්සව සමය නිමිත්තෙන් ගම් බිම් බලා යන මගීන්ගේ පහසුව සඳහා විශේෂ බස් රථ සේවාවක් කි‍්‍රයාත්මක කිරීමට ශ‍්‍රී ලංකා ගමනා ගමන මණ්ඩලය තීරණය කර තිබේ. පිටකොටුව මධ්‍යම බස් නැවතුම්පළේ සිට මෙම විශේෂ බස් රථ සේවාව ක‍්‍රියාත්මක කරන බව ශ‍්‍රී ලංකා ගමනා ගමන මණ්ඩලයේ සභාපති ශෂී වෙල්ගම මහතා සඳහන් කළේය. ඒ සඳහා දෛනිකව ධාවනය වන බස්රථවලට අමතරව බස්රථ 150 ක පමණ සූදානම් කර තිබේ. විශේෂයෙන් කටුනායක සහ බියගම වෙළද කලාප ආශ‍්‍රිතව ද ප‍්‍රවාහන පහසුකම් සැලසීමට පියවර ගන්නා බව ශ‍්‍රී ලංකා ගමනා ගමන මණ්ඩලය සඳහන් කළේය. මේ අතර උත්සව සමය හේතුවෙන් ජාතික ගමනා ගමන කොමිෂන් සභාව ද විශේෂ බස් රථ සේවාවක් ක‍්‍රියාත්මක කර තිබේ. කොළඹ සිට පිට පළාත් සඳහා මෙම බස්රථ සේවාව ක‍්‍රියාත්මක කර ඇති බව ජාතික ගමනා ගමන කොමිෂන් සභාවේ සභාපති රොෂාන් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=30148", "Category": null, "Parent URL": null}