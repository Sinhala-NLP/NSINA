{"Source": "Adaderana", "Timestamp": "April 28, 2010 02:26 pm", "Headline": "රජයේ වැඩපිළිවෙළ මාලදිවයිනේ ප්‍රසාදයට", "News Content": "ශ්‍රී ලංකාවේ සංවර්ධනයට මහින්ද රාජපක්ෂ මහතාගේ නායකත්වය අවශ්‍ය බව පසුගිය මැතිවරණවලදී ජනතාව සනාථ කර ඇතැයි මාලදිවයින් ජනාධිපති මොහොමඩ් නසීඩ් මහතා පවසයි. භූතානයේ තිම්පු නුවරට පැමිණ සිටින මාලදිවයින් ජනාධිපතිවරයා ශ්‍රී ලංකා ජනාධිපති මහින්ද රාජපක්ෂ මහතා හමුවූ අවස්ථාවේ දී මේ බව සඳහන් කර ඇත. ශ්‍රී ලංකා රජය ගෙන යන ප්‍රගතිශීලී ක්‍රියාවලිය සඳහා තම රටේ සහය ද ලබාදෙන බව ද මොහෙ‍ාමඩ් නසීඩ් මහතා එහිදී පැවසු‍ෙව්ය. රාජ්‍ය නායකයින් දෙපළ අතර පැවති මෙම සාකච්ඡාවේ දී දෙරටේ ධීවර කර්මාන්ත නඟ‍ා සිටුවීම සඳහා එක්ව කටයුතු කිරීමට ඇති හැකියාව සහ දෙරට අතර මුහුදු මාර්ග ඔස්සේ ප්‍රවාහන කටයුතු ආරම්භ කිරීම පිළිබඳව ද අවධානය යොමු වූ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=8056", "Category": null, "Parent URL": null}