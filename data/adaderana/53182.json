{"Source": "Adaderana", "Timestamp": "August 11, 2015 03:55 pm", "Headline": "විදේශීය නිරීක්ෂකයින් එයි", "News Content": "මෙවර මහ මැතිවරණය නිරීක්ෂණය සඳහා මෙරටට පැමිණීමට නියමිත විදේශීය නිරීක්ෂකයින්ගේ අවසන් කණ්ඩායම අද දිවයිනට පැමිණීමට නියමිතව තිබේ.ඊයේ දිනයේදී ද විදේශීය නිරීක්ෂකයින් පිරිසක් මෙරටට පැමිණි අතර ඔවුන්ගේ දෙවන කණ්ඩායම මෙලෙස දිවයිනට පැමිණෙනු ඇති බව මැතිවරණ මහලේකම් කාර්යාලය සඳහන් කළේය. දකුණු ආසියාතික මැතිවරණ බලධාරීන්ගේ සංගමයේ නිරීක්ෂකයින් 29 දෙනෙකු මෙලෙස දිවයිනට පැමිණෙනු ඇත. මාලදිවයින් හිටපු මැතිවරණ කොමසාරිස්වරයෙකු වන ඉම්බ්‍රාහිම් තාහිඩ් මහතා මෙම කණ්ඩායමේ ප්‍රධානත්වය දරනු ලබයි.මේ අතර යුරෝපා සංගමයේ නිරීක්ෂකයන් සහ පොදුරාජ්‍ය මණ්ඩලයීය නිරීක්ෂකයන් මේ වන විටත් දිවයිනට පැමිණ ඇති අතර ඔවුන් පසුගිය අඟහරුවාදා සිය නිරීක්ෂණ කටයුතු ආරම්භ කළේය.", "URL": "https://sinhala.adaderana.lk/news.php?nid=53182", "Category": null, "Parent URL": null}