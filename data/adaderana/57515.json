{"Source": "Adaderana", "Timestamp": "February 23, 2016 12:57 pm", "Headline": "විවාදයෙන් පසු ඡන්දයක් - පක්ෂ නායකයින් එකඟවෙයි", "News Content": "යෝජිත ආණ්ඩුක්‍රම ව්‍යවස්ථා සංශෝධනයට අදාළව ආණ්ඩුක්‍රම ව්‍යවස්ථා මණ්ඩලයක් පත් කිරීමේ යෝජනාව පිළිබඳ විවාදය අද සහ හෙට පාර්ලිමේන්තුවේ දී විවාදයට ගැනීමට අද පැවති පක්ෂ නායක රැස්වීමේ දී තීරණය කර තිබේ.ඒ අනුව අදාළ යෝජනාව පිළිබඳ ඡන්ද විමසීම හෙට පස්වරුවේ සිදුකිරීමට පක්ෂ නායක රැස්වීමේ දී තීරණය වී ඇත.මේ අතර ඒකාබද්ධ විපක්ෂය ස්වාධීන කණ්ඩායමක් ලෙස පාර්ලිමේන්තුව තුළ කටයුතු කිරීමේ යෝජනාව පිළිබඳව ද පක්ෂ නායක රැස්වීමේ දී අවධානය යොමුව තිබේ.එහිදී පක්ෂ නායකයන් විසින් යෝජනා කිහිපයක් ඉදිරිපත් කර ඇති අතර මේ සම්බන්ධයෙන් අද පස්වරුවේ ඒකාබද්ධ විපක්ෂයේ මන්ත්‍රීවරුන් රැස්වී තීරණයක් ගන්නා බව ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=57515", "Category": null, "Parent URL": null}