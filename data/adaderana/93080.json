{"Source": "Adaderana", "Timestamp": "July 23, 2018 05:12 pm", "Headline": "මහා දැවැන්ත ජන බලවේගය රැළිය සැප්තැම්බර් මස 05වනදාට කල් යයි", "News Content": "වත්මන් රජයට වසර තුනක් සැපිරේන ලබන මස 17 වනදාට ශ්‍රී ලංකා පොදු ජන පෙරමුණ විසින් සංවිධානය කර තිබු මහා දැවැන්ත ජන බලවේගය විරෝධතා රැළිය සැප්තැම්බර් මස 05වනදාට කල් දැමු බව පාර්ලිමේන්තු මන්ත්‍රී නාමල් රාජපක්ෂ මහතා පැවසීය. ශ්‍රී ලංකා පොදු ජන තරුණ පෙරමුණ අද (23) කොළඹ කැදවා තිබු මාධ්‍ය හමුවක් අමතමින් මන්ත්‍රීවරයා මේ බව ප්‍රකාශ කළේය. හිටපු ජනාධිපති මහින්ද රාජපක්ෂ මහතාගේ උපදෙස් පරිදි උසස් පෙළ සිසුන්ට විභාග සඳහා යාමේදි සිදු වන දුෂ්කරතා අවම කිරීම සඳහා මෙම තීරණය එළඹුණ බව මන්ත්‍රීවරයා පැවසීය. වත්මන් ආණ්ඩුවේ අමාත්‍යවරුන්ගේ ආරක්ෂකයක් ලෙස පාතාල සමාජිකයක් කටයුතු කරන අවස්ථාවක පාතාල මර්ධනය කිසි දිනක සිදු නෙවන කරුණක් බවද මන්ත්‍රීවරයා එහිදි ප්‍රකාශ කළේය. එමෙන්ම වර්තමානයේ පොලිසීයද දේශපාලනිකරණය වි ඇති බවද වැඩිදුරටත් අදහස් දැක්වු පාර්ලිමේන්තු මන්ත්‍රී නාමල් රාජපක්ෂ මහතා පැවසීය.", "URL": "https://sinhala.adaderana.lk/news.php?nid=93080", "Category": null, "Parent URL": null}