{"Source": "Adaderana", "Timestamp": "August 28, 2013 12:32 am", "Headline": "පියා බේරේ - මවත් පුතුත් මරු තුරුළේ", "News Content": "(අනතුරින් මිය ගිය මව හා ඇයගේ දරුවා) ඡායා රූ - ගාමිණි ඔබේසේකර අරලගන්විල ප්‍රදේශයේ ඇති ඉසෙඩ් ඩී ඇළට වැටීමෙන් මවක සහ දරුවෙකු ජිවිතක්ෂයට පත්ව තිබේ. මදුරංගල ප්‍රදේශයේ සිට තම සැමියා සහ වයස අවුරුදු දෙකක දරුවා සමඟ යතුරු පැදියෙන් පැමිණෙන අතරවාරයේ මැදගම අටේ කණුව ප්‍රදේශයේදී ඔවුන් ගමන්ගත් යතුරු පැදිය ඇළට වැටීමෙන් මෙය සිදු වී ඇති බව අප වාර්තාකරු පවසයි. වයස අවුරුදු 32 පමණ වන මවක් සහ ඇයගේ දරුවා මෙලෙස මෙම අනතුරින් මියගොස් ඇත. සැමියා අධික ලෙස බීමත්ව සිටි බවද මුලීක පරීක්ෂණවලින් අනාවරණය වී තිබේ. මෘත ශරීර අරලගංවිල රෝහලේ මෘත ශරිරාගාරයේ තබා ඇත.", "URL": "https://sinhala.adaderana.lk/news.php?nid=36943", "Category": null, "Parent URL": null}