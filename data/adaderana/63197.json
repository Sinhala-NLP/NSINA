{"Source": "Adaderana", "Timestamp": "August 18, 2016 05:24 pm", "Headline": "දුම්රියට ගල් ගැසූ තිදෙනෙක් රිමාන්ඩ්", "News Content": "කැලණිවැලි මාර්ගයේ ධාවනය වූ දුම්රියකට ගල් ගැසීමේ සිද්ධියක් සම්බන්ධයෙන් අත්අඩංගුවට ගත් සැකකරුවන් තිදෙනා රක්ෂිත බන්ධනාගාර ගත කර තිබේ.කොළඹ අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන් ලබන 26 වනදා දක්වා රක්ෂිත බන්ධනාගාර ගත කර ඇති බව සඳහන්ය.නාරාහෙන්පිට ප්‍රදේශයේදී අවිස්සාවේල්ල සිට කොළඹ කොටුව බලා ධාවනය වූ දුම්රියකට ගල්වලින් පහරදීමේ සිද්ධියක් සම්බන්ධයෙන් සැකකරුවන් අත්අඩංගුවට ගෙන තිබුණි.සැකකරුවන් අතර සිටි බාල වයස්කාර 17 හැවිරිදි පිරිමි දරුවෙකු මාකොළ පිහිටි රජයේ සහතික කළ පාසල වෙත යොමු කිරීමට අධිකරණය නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=63197", "Category": null, "Parent URL": null}