{"Source": "Adaderana", "Timestamp": "July 24, 2018 04:24 pm", "Headline": "දකුණු අප්‍රිකාව සමඟ එක්දින ක්‍රිකට් තරගාවලියට සිංහයින් සුදානම්", "News Content": "සංචාරක දකුණු අප්‍රිකානු කණ්ඩායම සමඟ පැවැත්වෙන එක්දින ක්‍රිකට් තරඟාවලිය සඳහා සහභාගී වන ශ්‍රි ලංකා සංචිතය නම් කර තිබේ. ඇන්ජලෝ මැතිව්ස්ගේ නායකත්වයෙන් යුත් සංචිතයට ක්‍රිඩා අමාත්‍ය ෆයිසර් මුස්තාෆා මහතාගේ අනුමැතිය හිමිව ඇති බව ශ්‍රි ලංකා ක්‍රිකට් ආයතනය නිවේදනය කළේය. ඒ අනුව දසුන් ශානක, කුසල් ජනිත් පෙරේරා, ධනංජය ද සිල්වා, උපුල් තරංග, කුසල් මෙන්ඩිස්, තිසර පෙරේරා, නිරෝෂන් දික්වැල්ල, සුරංග ලක්මාල්, ලහිරු කුමාර, කසුන් රාජිත, අකිල ධනංජය, ලක්ෂාන් සඳකැන්, ශෙහාන් ජයසූරිය මෙන්ම නවක ක්‍රිඩක ප්‍රභාත් ජයසූරිය සංචිතයට ඇතුලත් කර ඇත. මීට අමතරව දිමුත් කරුණාරත්න, ඉසුරු උදාන, නිශාන් පීරිස් සහ ජෙෆ්රි වැන්ඩසේ අතිරේක ක්‍රිඩකයින් ලෙස තරඟාවලියට නම් කර ඇති බව ක්‍රිකට් ආයතනය සඳහන් කළේය. ශ්‍රි ලංකා - දකුණු අප්‍රිකා තරඟ 05 කින් සමන්විත එක්දින තරඟාවලිය ලබන 29 වන දා දඹුල්ලේදී ආරම්භ වීමට නියමිතයි. දෙරට අතර තරඟ 02 කින් සමන්විත ටෙස්ට් තරඟාවලිය දෙකට බින්දුවක් ලෙස ජය ගැනීමට ශ්‍රි ලංකා කණ්ඩායම සමත් විය.", "URL": "https://sinhala.adaderana.lk/news.php?nid=93132", "Category": null, "Parent URL": null}