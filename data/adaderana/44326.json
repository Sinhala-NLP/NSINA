{"Source": "Adaderana", "Timestamp": "June 30, 2014 05:13 pm", "Headline": "වීඩියෝ: රාගම රෝහලේ හෙද වර්ජනය අඛණ්ඩව කරනවා", "News Content": "හෙද නිලධාරීන්ගේ ආරක්ෂාව තහවුරු කරන තුරු ‍රාගම ශික්ෂණ රෝහලේ ආරම්භ කර ඇති වැඩවර්ජනය ක්‍රියාත්මක කරන බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා පවසයි. කෙසේ වුවද අත්‍යවශ්‍ය හා හදිසි සේවාවන් මහජනතාව වෙනුවෙන් ක්‍රියාත්මක කරන බව ඔහු කියයි. රාගම රෝහලේ අධ්‍යක්ෂවරයා හෙද නිලධාරීන්ට පරුෂ වචනයෙන් බැණ වැදී ඇති බවත් ඔහු වැනි පුද්ගලයෙකු එම රෝහලට අවශ්‍ය නොවන බවද හෙතෙම කියයි. වින්නඹූවන් සමග ඇති වූ බහින් බස්වීමක් දුරදිග යාමෙන් ඇති වූ ගැටුමකින් හෙද නිලධාරීන් 3දෙනෙකුට තුවාල සිදුව රෝහල්ගතව ප්‍රතිකාර ලබන බවද හෙතෙම සඳහන් කරයි. අද පෙරවරු 9ට පමණ මෙය සිදුව ඇති බවද මේ නිසා වැඩවර්ජනයක් ආරම්භ කළ බවද සමන් රත්නප්‍රිය මහතා කොළඹදී අද (30) පැවැති මාධ්‍ය හමුවකදී පැවසීය. හෙද නිලධාරීන්ගේ ආරක්ෂාව තහවුරු කළහොත් හෙට සිට යළි රාජකාරී ආරම්භ කරන බවද හෙතෙම එහිදී වැඩිදුරටත් කීවේය.", "URL": "https://sinhala.adaderana.lk/news.php?nid=44326", "Category": null, "Parent URL": null}