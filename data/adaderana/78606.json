{"Source": "Adaderana", "Timestamp": "October 11, 2017 01:30 pm", "Headline": " අබ්දුල් රාසික් ඇතුළු 6ගේ පරීක්ෂණ අවසන්", "News Content": "බුදුන් වහන්සේට අපහාස වන ආකාරයේ ප්‍රකාශ සිදුකළ බවට සැක පිට අධිකරණයට ඉදිරිපත් කර සිටින ශ්‍රී ලංකා තවුහිද් ජමාත් සංවිධානයේ හිටපු ලේකම් අබ්දුල් රාසික් ඇතුළු සාමාජිකයින් 6 දෙනාට අදාළ පරීක්ෂණ කටයුතු අවසන් බව කොළඹ අපරාධ කොට්ඨාසය අධිකරණයට දැනුම් දී තිබේ.අදාළ නඩුව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා හමුවේ අද(11) කැඳවූ අවස්ථාවේදී ඒ බව දැනුම් දුන් බව අද දෙරණ අධිකරණ වාර්තාකරු කේ.එස්.උදයකුමාර් පැවසුවේය.", "URL": "https://sinhala.adaderana.lk/news.php?nid=78606", "Category": null, "Parent URL": null}