{"Source": "Adaderana", "Timestamp": "July 16, 2010 08:50 am", "Headline": "ලංවිමට අලුත් සාමාජිකයෙක් ", "News Content": "ලංකා විදුලි බල මණ්ඩලයට නව ජාතික පාලන මධ්‍යස්ථානයක් ස්ථාපිත කිරීමට තීරණය කර තිබේ. ශ්‍රී ජයවර්ධනපුර කෝට්ටේ පාර්ලිමේන්තු සංකීර්ණය අසල ස්ථාපිත කෙරෙන මෙම මධ්‍යස්ථානය සඳහා ආසියානු සංවර්ධන බැංකු ආධාර යටතේ අමෙරිකානු ඩොලර් මිලියන 24 ක් වැයකිරීමට නියමිතය. 2012 වසරේ දී සම්පූර්ණ කිරීමට නියමිත‍ මෙම මධ්‍යස්ථානය මගින් විදුලි බිඳවැටීම් ඇතුළු සේවාවන් කාර්යක්ෂමව ඉටුකරගැනීමේ පහසුකම් සැලසෙන බව විදුලි බල හා බලශක්ති අමාත්‍යාංශය පවසයි. දැනට පවතින පාලන මධ්‍යස්ථානය යල්පැන ගිය තත්ත්වයට පත්වීම නව මධ්‍යස්ථානයක් ස්ථාපිත කිරීමට හේතුව වී ඇත.", "URL": "https://sinhala.adaderana.lk/news.php?nid=9631", "Category": null, "Parent URL": null}