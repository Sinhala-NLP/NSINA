{"Source": "Adaderana", "Timestamp": "July 27, 2012 03:20 pm", "Headline": "මහවැලි අධිකාරියේ නිලධාරියෙකු රුපියල් 25,000 ට යටවෙයි ", "News Content": "රුපියල් 25,000 ක මුදලක් අල්ලස් වශයෙන් ගත් මහවැලි අධිකාරියේ දෙහිඅත්තකණ්ඩිය, කජුවත්ත ඒකකයේ ඒකක කළමනාකාරවරයා අල්ලස් හෝ දූෂණ විමර්ෂණ කොමිසන් සභාව විසින් අත්අඩංගුවට ගෙන තිබේ. මහවැලි අධිකාරියට අයත් භූමියක අක්කර තුන හමාරක භූමි ප්‍රමාණයක් අරලගන්විල ප්‍රදේශයේ කාන්තාවකගේ නමට පැවරීම සඳහා රුපියල් විසිපන්දහසක මුදලක් මෙම කළමනාකාරවරයා ලබාගෙන ඇති බව සඳහන්ය. ඒ අනුව සැකකරු පොළොන්නරුව, මඩකලපුව හන්දිය බස් නැවතුම්පොළේදී අත්අඩංගුවට ගත් බව අල්ලස් හෝ දූෂණ විමර්ෂණ කොමිසන් සභාව සඳහන් කළේය. අදාළ කාන්තාවගේ ඥාතියෙකුට අයත් ඉඩමක් මෙලෙස තමාගේ නමට පැවරීම සඳහා මෙම අල්ලස් මුදල ලබාගෙන ඇති බව අල්ලස් හෝ දූෂණ විමර්ෂණ කොමිසන් සභාව සඳහන් කරයි.", "URL": "https://sinhala.adaderana.lk/news.php?nid=26114", "Category": null, "Parent URL": null}