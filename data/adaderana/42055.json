{"Source": "Adaderana", "Timestamp": "March 25, 2014 03:03 pm", "Headline": "ආණ්ඩුවෙන් සල්ලි අරගෙනයි අපට මඩ ගහන්නේ ", "News Content": "ප්‍රජාතන්ත්‍රවාදී පක්ෂයේ නායක සරත් ෆොන්සේකා මහතා විවේචනය කරමින් සිටින පුද්ගලයින් ආණ්ඩුවෙන් මුදල් රැගෙන ‍එම ක්‍රියාවලියේ නිරත වන බව ප්‍රජාතන්ත්‍රවාදි පක්ෂයේ නියෝජ්‍ය නායක ජයන්ත කැටගොඩ මහතා පවසයි. පක්ෂයේ සිටින අදාළ පුද්ලයින් සම්බන්ධයෙන් විනය ක්‍රියාමාර්ග ගන්නා බවද අද(25) කොළඹ පැවති මාධ්‍ය හමුවකදී ඔහු සඳහන් කර සිටියේය. එසේම මෙම පුද්ගයින් සරත් ෆොන්සේකා මහතාගේ නම විකුණා ජනතාවගෙන් මුදල් ලබාගෙන ඇති බවත්, එම පුද්ගලයින්ට ඔවුනගේ ඡන්ද පදනම ගැනවත් කිසිදු විශ්වාසයක් නොමැති බවත් ඒ මහතා එහිදී කියා සිටියේය. තවද සන්ධානයට බලවත්ම අභියෝගය වී ඇත්තේ ප්‍රජාතන්ත්‍රවාදී පක්ෂය බවත්, තම පක්ෂයේ පූස් පැටියෙක් සිටියත් සන්ධානය බිය වන බවද ජයන්ත කැටගොඩ මහතා එහිදී පැවසීය. තම පක්ෂයට මඩ ගස‍න ආකාරය බලා සන්ධානය විසින් එම පුද්ගයින්ට ‍ගෙවීම් කටයුතු කරන බවද‍ හෙතෙම අවධාරණය කළේය. මෙම මඩ ක්‍රියාවලිය සම්බන්ධයෙන් ජනතාව දැනුවත් බවත්, 29 වන දින මැතිවරණ ප්‍රතිඵල නිකුත් වන විට පාලකයින් හිරිවැටෙන බවත් ඔහු වැඩි දුරටත් එහිදී සඳහන් කර සිටියේය.", "URL": "https://sinhala.adaderana.lk/news.php?nid=42055", "Category": null, "Parent URL": null}