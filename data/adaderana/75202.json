{"Source": "Adaderana", "Timestamp": "July 13, 2017 11:02 am", "Headline": "යාත්‍රා 2 ක් සමඟ ඉන්දියන් ධීවරයින් 7ක් අත්අඩංගුවට", "News Content": "උතුරු නාවික විධානයට අයත් වේග ප්‍රහාරක යාත්‍රා 2 කට අනුයුක්ත නාවිකයින් පිරිසක් විසින් තහනම් පන්න ක්‍රමයක් වන බොටම් ට්‍රෝලිං මඟින් මසුන් අල්ලමින් සිටි ඉන්දීය ධීවරයින් 7 දෙනෙකු සහ ඔවුන්ට අයත් ට්‍රෝලර් යාත්‍රාවන් 2 ක් අත්අඩංගුවට ගෙන ඇත. දෛනික මුර සංචාරයෙහි යෙදි සිටි උතුරු නාවික විධානයට අයත් එම වේග ප්‍රහාරක යාත්‍රා මඟින් ඩෙල්ෆ්ට් දූපතට වයඹ දෙසින් වු මුහුදු ප්‍රදේශයේ නාවික සැතපුම් 12.5 ක් සහ 9.5 ක් පමණ දුරකදී මෙම පිරිස ඊයේ අත්අඩංගුවට ගෙන තිබේ. අත්අඩංගුවට ගත් ඉන්දීය යාත්‍රාවන් සහ අනෙකුත් භාණ්ඩ කරෙයිනගර්හි පිහිටි ශ්‍රී ලංනානෞ එළාර ආයතනය වෙත ද ධීවරයින් කන්කසන්තුරයහි පිහිටි ශ්‍රීලංනානෞ උත්තර ආයතනය වෙතද රැගෙන ඒමෙන් අනතුරුව ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂක වෙත භාර දීමට නියමිතයි.", "URL": "https://sinhala.adaderana.lk/news.php?nid=75202", "Category": null, "Parent URL": null}