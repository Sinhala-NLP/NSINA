{"Source": "Adaderana", "Timestamp": "August 10, 2019 08:02 am", "Headline": "ආවා කල්ලියේ තවත් වැඩක්ද?", "News Content": "යාපනය, කොක්කුවිල් පොට්පති වීදිය ප්‍රදේශයේ නිවසක් වෙත යතුපැදිවලින් පැමිණි කිසියම් පිරිසක් පහරදී ඇති බව යාපනය ආරක්ෂක අංශ පවසයි. ඊ‍යේ(09) රාත්‍රියේ මෙම පහරදීම සිදුව ඇති බව වාර්තා වෙයි. යාපනය ආරක්ෂක අංශ පැවසුවේ යතුරුපැදි දෙකකින් පැමිණි හය දෙනෙකුගෙන් යුත් කණ්ඩායමක් නිවසේ භාණ්ඩ හා නිවස ඉදිරිපස නවතා තිබු යතුරුපැදියක පහරදි අලාභහානි සිදුකොට ඇති බවයි. පොට්පති වීදියේ පළමු හරස් මාර්ගයේ රජයේ සේව‍කයෙකු හා ඔහුගේ පවුලේ උදවිය ජිවත්වු නිවසක් වෙත එලෙස පහරදී ඇති බවද ආරක්ෂක අංශ පවසති. පහරදීමෙන් නිවැසියන් වෙත කරදරයක් සිදුව නොමැති අතර, නිවසේ භාණ්ඩවලට හානි සිදුවි ඇති බවද ආරක්ෂක අංශ තහවුරු කොටගෙන ඇති බව වාර්තා වෙයි. යාපනය කේන්ද්‍ර කර ගනිමින් ක්‍රියාත්මක වන ආවා කල්ලිය පසුගිය සමයේ මෙවැනි ආකාරයේ ප්‍රහාර රැසක් සිදුකළ බැවින් මෙම ප්‍රහාරයද ආවා කල්ලිය විසින් සිදුකොට ඇතිද යන්න සොයා පරීක්ෂණ පවත්වන බවද ආරක්ෂක අංශ පැවසූහ. සිද්ධිය සම්බන්ධයෙන් කෝපායි පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=116200", "Category": null, "Parent URL": null}