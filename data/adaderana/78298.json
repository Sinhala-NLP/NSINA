{"Source": "Adaderana", "Timestamp": "October 3, 2017 02:44 pm", "Headline": "මේ වසරේ ගත වූ කාලය තුළ පැමිණිලි 2500 ක්", "News Content": "ෆේස්බුක් ඇතුළු සමාජ ජාල වෙබ් අඩවි සම්බන්ධයෙන් මේ වසරේ ගත වූ කාලය තුළ පැමිණිලි 2500 ක් පමණ ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි.එහි ප්‍රධාන තොරතුරු ආරක්ෂණ ඉංජිනේරු රොෂාන් චන්ද්‍රගුප්ත මහතා සඳහන් කළේ ඒ අතරින් වැඩිම පැමිණිලි සංඛ්‍යාවක් ලැබී ඇත්තේ විවිධ පුද්ගලයින්ගේ ඡායාරූප භාවිත කරමින් ව්‍යාජ ෆේස්බුක් ගිණුම් සකස් කිරීම සම්බන්ධයෙන් බවයි.නන්නාඳුනන පුද්ගලයින් තම ෆේස්බුක් ගිණුමට එක් කර ගැනීම මෙම තත්ත්වයට ප්‍රධාන හේතුවක් වී ඇති බව රොෂාන් චන්ද්‍රගුප්ත මහතා කියා සිටියේය.මේ අතර ඇතැම් පුද්ගලයින්ගේ දුරකථන අංක භාවිත කරමින් සමාජ ජාල වෙබ් අඩවි මඟින් විවිධ අපරාධ ක්‍රියාවන් සිදු කිරීම සම්බන්ධයෙන්ද පසුගිය කාලය තුළ පැමිණිලි ලැබී ඇති බව රොෂාන් චන්ද්‍රගුප්ත මහතා සඳහන් කළේය.", "URL": "https://sinhala.adaderana.lk/news.php?nid=78298", "Category": null, "Parent URL": null}