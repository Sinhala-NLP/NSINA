{"Source": "Adaderana", "Timestamp": "July 13, 2013 03:20 pm", "Headline": "කාලගුණ උපදෙස් පිළිපැද්දොත් නරක නෑ", "News Content": "ජීවිත හා දේපළ හානි වළක්වා ගැනීම සඳහා කාලගුණ විද්‍යා දෙපාර්තමේන්තුව මගින් ලබාදෙන කාලගුණික වාර්තා පිළිබඳ ධීවර ජනතාව අවධානයෙන් කටයුතු කළ යුතු බව ශ්‍රී ලංකා නාවික හමුදාව පවසයි. කාලගුණ විද්‍යා දෙපාර්තමේන්තුව විසින් ලබාදෙන පූර්ව කාලගුණික නිවේදන පිළිබද ධීවර ජනතාව සැලකිළිමත් නොවීම හේතුවෙන් ජිවිත හා දේපල අනතුරු සිදුවන බව නාවික හමුදාව පෙන්වාදෙයි. මේ දිනවල දිවයිනට දකුණු හා බටහිර මුහුදු තීරයන්වල පවතින රළු ස්වභාවය හේතුවෙන් ධීවර ජනතාවගේ ජීවිත හා දේපළ හානි විශාල වශයෙන් වාර්තා වන බව නාවික හමුදාව කියයි. ධීවර කටයුතු සඳහා පිටත්ව යාමේ දී සෑම ධීවරයෙක්ම ජීවිත ආරක්ෂක කබා රැගෙන යාම සහ ඒවා අවශ්‍ය අවස්ථාවල දී නිසි ලෙස භාවිතා කිරීම මගින් ජීවිත හානි වළක්වා ගත හැකි බව නාවික හමුදාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=35752", "Category": null, "Parent URL": null}