{"Source": "Adaderana", "Timestamp": "May 11, 2014 02:40 pm", "Headline": "කේරළ ගංජා සමඟ 4ක් කල්පිටියේදී මාට්ටු ", "News Content": "කේරළ ගංජා ළඟ තබාගෙන සිටි පුද්ගලයින් සිව් දෙනෙකු කල්පිටිය ප්‍රදේශයේ දී අත්අඩංගුවට ගෙන තිබේ. කල්පිටිය පොලිස් ස්ථානයේ නිලධාරීන්ට ලද තොරතුරක් මත අද(11) උදෑසන සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී කේරළ ගංජා කිලෝග්‍රෑම් 40ක් පොලීසිය විසින් සොයාගෙන තිබේ. සැකකරුවන් කල්පිටිය ප්‍රදේශයේ පදිංචිකරුවන් වන අතර ඔවුන් පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් කල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43134", "Category": null, "Parent URL": null}