{"Source": "Adaderana", "Timestamp": "November 24, 2016 08:17 am", "Headline": "පාසල් සිසුවාට පහරදීම-ආදි සිසුන්ට ඇප ලැබෙයි", "News Content": "මහනුවර ප්‍රදේශයේ ජනප්‍රිය පාසලක සිසුවෙකුට පහරදීමේ සිද්ධිය සම්බන්ධයෙන් අත්අඩංගුවට ගත් පුද්ගලයින් සිව්දෙනා පොලිස් ඇප මත මුදාහැර තිබේ.අත්අඩංගුවට ගත් අදාළ සැකකරුවන් මහනුවර පොලීසිය විසින් ඊයේ රාත්‍රීයේ ඇප මත මුදාහැර ඇති බව වාර්තා වේ.පසුගියදා මහනුවර ප්‍රදේශයේ පාසලක සිසුවෙකුට කිසියම් පිරිසක් පහරදෙන ආකාරය දැක්වෙන වීඩියෝවක් සමාජ ජාල වෙබ් අඩවි තුළ ප්‍රසිද්ධියට පත්විය.අදාළ පහරදීමට හේතුව ශිෂ්‍ය නායකයෙකු විසින් පාසලේ සිසුවෙකුට කොණ්ඩය කපන ලෙස සිදුකළ දැනුම්දීමකින් අනතුරුව ඇති වූ බහින් බස්වීමක් බව සිදුකළ මූලික විමර්ශනවලින් අනාවරණය වී ඇත.ඒ අනුව අදාළ පහරදීමට සම්බන්ධ එම පාසලේම ආදී ශිෂ්‍යයින් සිව්දෙනෙකු මහනුවර පොලීසිය විසින් ඊයේ පස්වරුවේ අත්අඩංගුවට ගනු ලැබිණි.", "URL": "https://sinhala.adaderana.lk/news.php?nid=66356", "Category": null, "Parent URL": null}