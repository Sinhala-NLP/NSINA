{"Source": "Adaderana", "Timestamp": "October 1, 2017 09:35 am", "Headline": "පකිස්ථානය පළමු ඉනිමට කඩුලු 4යි ලකුණු 266ක් ලබා සිටී", "News Content": "පකිස්ථාන කණ්ඩායම, ශ්‍රී ලංකාව සමඟ පැවැත්වෙන පළමු ටෙස්ට් ක්‍රිකට් තරගයේ පළමු ඉනිම සඳහා කඩුලු 4ක් දැවී ලකුණු 266ක් ලබා සිටී. ඒ අනුව තරගයේ තෙවන දිනය නිමාවට පත් වන විට පකිස්ථානය ශ්‍රී ලංකා පළමු ඉනිමට වඩා තවත් ලකුණු 153ක් පසුපසින් සිටින අතර ඔවුන් තවත් කඩුලු 6ක් අතැතිව අද යළි පිටියට පිවිසීමට නියමිතය. අබුඩාබිහිදී පැවැත්වෙන මෙම තරගයේ පකිස්ථානය වෙනුවෙන් අසාර් අලී නොදැවී ලකුණු 74ක් ලබාගත්තේය. පන්දු යැවීමේ දී රංගන හේරත් කඩුලු 2ක් දවා ගැනීමට සමත් විණි. ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලකුණු 419ක් ලබාගත්තේය. මේ අතර ඉන්දියාව සහ ඔස්ට්‍රේලියාව අතර පස් වන සහ අවසන් එක්දින තරගය අද නාග්පූර්හිදී පැවැත්වේ.", "URL": "https://sinhala.adaderana.lk/news.php?nid=78202", "Category": null, "Parent URL": null}