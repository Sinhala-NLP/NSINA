{"Source": "Adaderana", "Timestamp": "April 30, 2019 07:56 pm", "Headline": "වෙසක් උත්සවයට වෙන කළ මුදල් බෝම්බ ප්‍රහාරයට ගොදුරු වු අයට බෙදා දෙන්න", "News Content": "මෙවර වෙසක් වැඩසටහන් සඳහා වෙන් කර ඇති මුදල්, පසුගියදා බෝම්බ ප්‍රහාර වලින් මිය ගිය ජනතාවට බෙදා දීම සඳහා කාදිනල් හිමිපාණන් වෙත ලබා දිය යුතු බවට පූජ්‍ය බෙංගමුවේ නාලක හිමියන් යෝජනා කර ඇත. මේ අතර රටේ පවතින තත්ත්වය පිළිබඳව භික්ෂූන් වහන්සේ අද(30) මහ නාහිමිවරුන්ව දැනුවත් කරනු ලැබුවේය. ඉස්ලාම් අන්තවාදය සහ ත්‍රස්තවාදය ශ්‍රී ලංකාවෙන් මුලිනුපුටා දැමීම සඳහා සුරකිමු ශ්‍රී ලංකා සංවිධානය සකස් කළ ත්‍රස්ත විරෝධී ජාතික ප්‍රතිපත්තිය එහි සභාපති පූජ්‍ය පාහියංගල ආනන්ද සාගර හිමියන් විසින් මල්වතු පාර්ශ්වයේ මහා නායක අති පූජ්‍ය තිබ්බටුවාවේ ශ්‍රී සුමංගල මහනාහිමියන් වෙත පිළිගන්වනු ලැබීය. අනතුරුව එම ත්‍රස්ත විරෝධී ජාතික ප්‍රතිපත්තිය මල්වතු පාර්ශ්වයේ අනුනායක පූජ්‍ය දිඹුල්කුඹුරේ ශ්‍රී විමලධම්ම හිමියන් වෙතද පිළිගැන්වීය.", "URL": "https://sinhala.adaderana.lk/news.php?nid=108980", "Category": null, "Parent URL": null}