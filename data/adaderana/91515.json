{"Source": "Adaderana", "Timestamp": "June 26, 2018 10:22 am", "Headline": "ව්‍යාජ මුදල් නෝට්ටු සමඟ 2ක් පොලිස් දැලේ", "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයින් දෙදෙනෙකු ලුණුගම්වෙහෙර, දෙව්රම්වෙහෙර ප්‍රදේශයේදී අත්අඩංගුවට ගෙන තිබේ. ලුණුගම්වෙහෙර පොලීසිට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්ය. එහිදි සැකකරුවන් සතුව තිබී ව්‍යාජ රුපියල් පන්දහසේ මුදල් නෝට්ටු තුනක් පොලීසිය විසින් සොයාගෙන තිබේ. අත්අඩංගුවට ගත් සැකකරුවන් අම්බලන්ගොඩ හා තණමල්විල යන ප්‍රදේශවල පදිංචිකරුවන් වන අතර ඔවුන් අද(26) දින තිස්සමහාරාම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=91515", "Category": null, "Parent URL": null}