{"Source": "Adaderana", "Timestamp": "September 1, 2014 01:32 pm", "Headline": " ඉම්රාන් ඛාන්ගේ විරෝධතාකරුවන් රජයේ රූපවාහිනී ආයතනයට කඩාවදියි", "News Content": "රජය නිල මාධ්‍ය ආයතනයක් වන පකිස්ථානයේ ජාතික රූපවාහිනී නාලිකා ප්‍රධාන කාර්යාලයට විරෝධතාකරුවන් පිරිසක් විසින් ගල්මුල් ප්‍රහාරයක් එල්ල කර තිබේ. අද (01) ඉස්ලාමාබාද්හි පිහිටි මෙම කාර්යාලයට ප්‍රහාර එල්ල කිරීමත් සමග එහි විකාශන කටයුතු ඇණහිටිය බවත්, වෙනත් මාධ්‍යයන් විසින් අදාළ සිදුවීම විකාශය කළ බවත් එරට පුවත් සේවා අනාවරණය කරයි. 2013 පැවති මහ මැතිවරණය අක්‍රමිකතා හා දූෂණවලින් ගහණවූ බවට ජනාධිපති නවාශ් ෂරීෆ්ට ධූරයෙන් ඉවත්වන ලෙස බලකරමින් හිටපු ක්‍රිකට් නායයෙකු මෙන්ම වත්මන්හි පී.ටී.අයි පක්ෂ නායක ඉම්රාන් ඛාන් විසින් නායකත්වය දෙනු ලබන විරෝධතා ව්‍යාපාරයක් විසින් මෙම ගල් මුල් ප්‍රහාරය දියත් කර තිබේ. විරෝධතාකරුවන් අමතමින් ඉම්රාන් ඛාන් පවසා ඇත්තේ ශරීෆ්ගේ පාලනය යටතේ වහලුන් මෙන් දිවි ගෙවිය යුතුද එසේත් නැතිනම් නිදහස් ජාතියක් ලෙස ජීවත්විය යුතුද යන්න තීරණය කළ යුතු කාලය එළඹ ඇති බවයි.", "URL": "https://sinhala.adaderana.lk/news.php?nid=45747", "Category": null, "Parent URL": null}