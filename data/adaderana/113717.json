{"Source": "Adaderana", "Timestamp": "July 9, 2019 12:12 pm", "Headline": "විදුලිබල මණ්ඩලයට තෙල් දෙන්න ඛනිජ තෙල් සංස්ථාවේ එකඟත්වය", "News Content": "යලිත් වරක් විදුලිබල මණ්ඩලයට අවශ්‍ය ඉන්ධන තොග ලබාදීමට ඛනිජ තෙල් නීතිගත සංස්ථාව එකඟතාව පලකර ඇත. ඒ අනුව තාප විදුලි බලාගාරය සඳහා මේ වන විට ඉන්ධන ලබාදෙමින් සිටින බව විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා සදහන් කළේය. ඛනිජ තෙල් සංස්ථාවට ලබාදිය යුතු හිඟ මුදල් ලබා නොදීම හේතුවෙන් විදුලිබල මණ්ඩලයට ඉන්ධන සැපයීම තාවකාලිකව නතර කිරීමට එම සංස්ථාව පියවර ගත්තේය. ඒ අනුව ඊයේ (08) රාත්‍රියේ දිවයිනේ බොහෝ ප්‍රදේශවලට පැයක පමණ කාලයක් විදුලිය කප්පාදුවක් ද සිදුවු බව වාර්තා වන්නේය. ඛනිජ තෙල් නීතිගත සංස්ථාව විදුලිබල මණ්ඩලයට රුපියල් බිලියන 80 ක ණය සීමාවක් යටතේ ඉන්ධන සපයනු ලබන අතර එම ණය සීමාව ද මේ වන විට ඉක්මවා යාම හේතුවෙන් එම සංස්ථාව විදුලිබල මණ්ඩලයට ඉන්ධන සැපයීම නවතා දැමීමට තීරණය කෙරුණි. කෙසේවෙතත් පැවති සාකච්ඡාවකින් අනතුරුව විදුලිබල මණ්ඩලයට ඉන්ධන සැපයීමට ඛනිජ තෙල් සංස්ථාව එකඟතාව පල කර තිබේ.", "URL": "https://sinhala.adaderana.lk/news.php?nid=113717", "Category": null, "Parent URL": null}