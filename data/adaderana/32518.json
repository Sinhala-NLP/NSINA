{"Source": "Adaderana", "Timestamp": "March 18, 2013 11:12 am", "Headline": "පාපන්දු සම්මේලනයේ ක්‍රියාකාරිත්වය සෙවු කමිටු වාර්තාව ඇමතිට!", "News Content": "ශ්‍රී ලංකා පාපන්දු සම්මේලනයේ ක්‍රියාකාරීත්වය සම්බන්ධයෙන් සොයා බැලීම සඳහා පත්කළ සිව්පුද්ගල කමිටු වාර්තාව මේ සතියේදී ක්‍රීඩා අමාත්‍යවරයා වෙත භාරදීමට සැලසුම් කර තිබේ. මෙරට පාපන්දු ක්‍රීඩාව දීර්ඝ කාලයක සිට පසුබෑමකට ලක්ව තිබීම පිළිබඳ අංශ කිහිපයක් යටතේ විමර්ශනය කිරීම අදාළ කමිටුවට පැවරුණි. ඒ අනුව ක්‍රීඩාව බිඳ වැටීමට හේතුවූ කරුණු, කළමනාකාරීත්වය, වත්කම් සහ පාපන්දු ක්‍රීඩාවේ දියුණුව සඳහා ගත යුතු ක්‍රියාමාර්ග පිළිබඳ අදාළ කමිටුව මගින් වාර්තාවක් ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32518", "Category": null, "Parent URL": null}