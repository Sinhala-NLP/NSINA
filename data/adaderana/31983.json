{"Source": "Adaderana", "Timestamp": "February 28, 2013 08:14 am", "Headline": "මැලේරියාව තුරන් කියන්න අන්තිම සමාලෝචනය මේ දිනවල", "News Content": "ශ්‍රී ලංකාව මැලේරියා රෝගය තුරන් කළ රටක් ලෙස නම් කිරීම සඳහා අවසාන සමාලෝචන මේ දිනවල සිදු කරමින් පවතියි. ලෝක සෞඛ්‍ය සංවිධානය, ගෝලීය අරමුදල ඇතුළු ආයතන කිහිපයක් එක්ව මෙම සමාලෝචන සිදු කරන බව සෞඛ්‍ය අමාත්‍යංශය සඳහන් කළේය. ඒ සඳහා විශේෂඥ වෛද්‍යවරුන් පිරිසක් දිවයිනට පැමිණ ඇති අතර ඔවුන් හම්බන්තොට, යාපනය සහ අනුරාධපුරය යන දිස්ත්‍රික්කවල මේ දිනවල සංචාරයක නිරත වේ. මේ වනවිට ශ්‍රී ලංකාව තුළින් වාර්තාවන මැලේරියා රෝගීන් සංඛ්‍යාව ඉතා අඩුවන අතර ගිය වසර තුළ පමණක් වාර්තා වී ඇත්තේ මැලේරියා රෝගීන් 23 ක් පමණක් බව සෞඛ්‍ය අමාත්‍යංශය සඳහන් කළේය. ශ්‍රී ලංකාව මැලේරියා රෝගය තුරන් කළ රටක් ලෙස ලෝක සෞඛ්‍ය සංවිධානය නම් කළහොත් එය මෙරට සංචාරක කර්මාන්තයට විශාල ප්‍රතිලාභයක් වනු ඇති.", "URL": "https://sinhala.adaderana.lk/news.php?nid=31983", "Category": null, "Parent URL": null}