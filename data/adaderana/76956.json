{"Source": "Adaderana", "Timestamp": "August 31, 2017 06:20 pm", "Headline": "ඉන්දියාව  කඩුළු 5ට ලකුණු 375යි", "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගනයේ පැවැත්වෙන හතර වැනි එක් දින ජාත්‍යන්තර තරගයේ පළමු ඉනිම ක්‍රීඩා කළ ඉන්දීය කණ්ඩායම පනදු වාර 50 අවසානයෙදී කඩුළු 5ක් දැවී ලකුණු 375 ක් ලබාගත්තේය. මෙහිදී නායක විරාත් කෝලි ලකුණු 131 ලබාගත් අතර රෝහිත් ශර්මා ලකුණු 104ක් රැස් කරගත්තේය. මනීෂ් පාන්ඩේ නොදැවී අර්ධ ශතකයක් ලබා ගත් අතර දෝනි නොදැවී ලකුණු 49යි.ශ්‍රී ලංකාව වෙනුවෙන් පන්දු යැවූ ඇන්ජලෝ මැතිවුස් කඩුලු 2ක් ලබා ගත් අතර ලසිත් මාලිංග කඩුළු2ක් දවා ගත්තේය. අකිල දනංජය කඩුල්ලක් දවා ගත්තේය.ඒ අනුව ජයග්‍රහණය සදහා ශ්‍රී ලංකා කණ්ඩායමට ලකුණු 376ක් ලබා ගත යුතුවේ.", "URL": "https://sinhala.adaderana.lk/news.php?nid=76956", "Category": null, "Parent URL": null}