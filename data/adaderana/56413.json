{"Source": "Adaderana", "Timestamp": "January 17, 2016 02:01 pm", "Headline": "තවත්  ඉන්දීය ධීවරයින් 3ක් දැලේ ", "News Content": "විරෝධී ලෙස මෙරට මුහුදු සීමාවේ ධීවර කටයුතුවල නිරත වු ඉන්දීය ධීවරයින් තිදෙනෙකු අත්අඩංගුවට ගෙන තිබේ. නාවික හමුදාවේ සහය ඇතිව මෙරට වෙරළාරක්ෂක දෙපාර්තමේන්තුව විසින් කරෙයිනගර් මුහුදු ප්‍රදේශයට වයඹ දෙසින් වු මෙරට මුහුදු සීමාවේ දී අදාළ ඉන්දීය ධීවරයින් අත්අඩංගුවටගෙන ඇති බව සඳහන්ය. එම ඉන්දීය ධීවරයින් පැමිණි යාත්‍රව ද එහිදි වෙරළ ආරක්ෂක නිලධාරින්ගේ භාරයට ගෙන තිබේ. නීතිමය පියවර ගැනීම සඳහා අත්අඩංගුවට ගත් ඉන්දීය ධීවරයින් තිදෙනා කන්කසන්තුරය වරායට රැගෙන ඒමෙන් අනතුරුව යාපනය ධීවර පරීක්ෂක කාර්යාලය වෙත භාරදීමට කටයුතු කළ බව නාවික හමුදාව පැවසුවේය.", "URL": "https://sinhala.adaderana.lk/news.php?nid=56413", "Category": null, "Parent URL": null}