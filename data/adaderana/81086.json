{"Source": "Adaderana", "Timestamp": "December 5, 2017 09:29 pm", "Headline": "ධීවරයන්ට වෙඩි තියන යුගය නිමා කළා", "News Content": "අයිතීන් ඉල්ලන ධීවරයන්ට වෙඩි තියන යුගය නිමා කළ බව ජාතික ප්‍රතිපත්ති සහ ආර්ථික කටයුතු රාජ්‍ය අමාත්‍ය නිරෝෂන් පෙරේරා මහතා පවසයි. අමාත්‍යවරයා මේ බව පැවසුවේ ධීවර, ඛනිජ තෙල් සහ විදුලි යන අමාත්‍යංශ වැය ශීර්ෂ විවාදයට අද (05) පාර්ලිමේන්තුවේදී එක් වෙමින්. අමාත්‍යවරය මෙහිදී වැඩි දුරටත් සඳහන් කළේ, පසුගිය රජය සමයේ පැවතී අදුරදර්ශී ක්‍රියා හේතුවෙන් මත්ස්‍ය වෙළඳපොළ පවා අපට අහිමි වූ බවයි. “නමුත් වත්මන් රජයේ යහපාලන ප්‍රතිපත්ති අනුව ඒ සියල්ල යළි මව්බිමට දිනා දීමට අපට හැකි වී තිබෙනවා.“ ධීවර ප්‍රජාවගේ අයිතීන් දිනා දීමටද ආණ්ඩුව විධිමත් වැඩපිළිවෙළකට අනුව කටයුතු කරමින් සිටින බව රාජ්‍ය අමාත්‍ය නිරෝෂන් පෙරේරා මහතා වැඩිදුරටත් සඳහන් කළේය. විදුලිබල ක්ෂේත්‍රය තුළද අතීතයේ සිට පැවතී මාෆියා තවදුරටත් ක්‍රියාත්මක වන බව අමාත්‍ය වරයා පැවසුවේ. පසුගිය රජය බිහිකළ යක්ෂයන් අරක්ගත් ගජමිතුරු ආර්ථිකයට තිත තබමින් සිටින බව රාජ්‍ය අමාත්‍ය නිරෝෂන් පෙරේරා මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=81086", "Category": null, "Parent URL": null}