{"Source": "Adaderana", "Timestamp": "January 27, 2016 09:30 am", "Headline": "උතුරු පළාත් සභාව නව කමිටුවක් පත්කරයි ", "News Content": "නව ව්‍යවස්ථා ප්‍රතිසංස්කරණය සඳහා උතුරු පළාතේ ජනතාවගේ අදහස් සහ යෝජනා ලබාගැනීමට උතුරු පළාත් සභාව නව කමිටුවක් පත්කර තිබේ.උතුරු පළාත් සභාවේ 44 වන සභා වාරය පැවති ඊයේ දිනයේ මෙම කමිටුව පත් කරගත් බව දෙමළ ජාතික සන්ධාන පළාත් සභා මන්ත්‍රී එම්.කේ ශිවාජිලිංගම් මහතා ප්‍රකාශකර තිබේ.පළාත් ප්‍රධාන අමාත්‍ය සී.වී. විග්නේෂ්වරන් මහතාගේ සභාපතීත්වයෙන් පක්ෂ විපක්ෂ මන්ත්‍රීවරුන් 19 දෙනෙකුගෙන් සමන්විතව එම කමිටුව පත් කර ඇත.ඒ අනුව උතුරු පළාතේ ජනතාවගේ, සිවිල් සංවිධාන වල සහ කමිටුවල අදහස් සහ යෝජනා සහිතව නව ව්‍යවස්ථා ප්‍රතිසංස්කරණය සඳහා යෝජනාවලියක් සකස් කර එම යෝජනාවලිය පළාත් සභාව තුළ සම්මත කරගැනීමෙන් අනතුරුව ව්‍යවස්ථා සම්පාදක කමිටුව වෙත ඉදිරිපත් කරන බව ශිවාජිලිංගම් මහතා පැවසුවේය. ‍", "URL": "https://sinhala.adaderana.lk/news.php?nid=56680", "Category": null, "Parent URL": null}