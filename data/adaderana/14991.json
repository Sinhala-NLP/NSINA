{"Source": "Adaderana", "Timestamp": "March 22, 2011 08:36 am", "Headline": "මොණරාගලින් හා අම්පාරෙන් උගත් පාඩම් සාක්ෂි විමසයි", "News Content": "උගත් පාඩම් සහ සංහිඳියාව පිළිබඳ කොමිසන් සභාව ‍මේ මස 25 වැනි දින සිට 27 වැනි දින දක්වා අම්පාර සහ මොණරාගල දිස්ත්‍රික්ක වල ජනතාවගෙන් සාක්ෂි ලබා ගැනීමට තීරණය කර තිබේ. මීට පෙර අම්පාර සහ මොණරාගල දිස්ත්‍රික්ක වල සාක්ෂි ලබා ගැනීමට තීරණය කර තිබුණ ද පැවැති අයහපත් කාලගුණික තත්ත්වය හේතුවෙන් සාක්ෂි ලබා ගැනීමේ කටයුතු කල් දමනු ලැබිණි. ඒ අනුව ලබන 25 ල 26 සහ 27 යන තෙදින තුළ එම දිස්ත්‍රික්ක දෙකෙහි ජනතාවගෙන් සාක්ෂි ලබා ගැනීමේ කටයුතු සිදු ක‍රන බව උගත් පාඩම් හා සංහිඳියාව පිළිබඳව ජනාධිපති කොමිසමේ මාධ්‍ය අධ්‍යක්ෂ ලක්ෂ්මන් වික්‍රමසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=14991", "Category": null, "Parent URL": null}