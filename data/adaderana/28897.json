{"Source": "Adaderana", "Timestamp": "November 4, 2012 06:28 pm", "Headline": "  නවසීලන්ත කණ්ඩායම 250/6යි", "News Content": "සංචාරක නවසීලන්ත කණ්ඩායම හා ශ්‍රී ලංකා කණ්ඩායම අතර පැවැත්වෙන එක්දින තරගාවලියේ අද ( 04) ආරම්භ වු දෙවන තරගයේ පළමුවෙන් පන්දුවට පහරදුන් නවසීලන්ත කණ්ඩායම නියමිත පන්දුවාර 50 අවසානයේ කඩුලු 6ක් දැවී ලකුණු 250 ක් ලබා ගන්නා ලදී. කාසියේ වාසිය දිනු නවසීලන්ත කණ්ඩායම පළමුවෙන් පන්දුවට පහරදීමට තීරණය කළේය. ඒ අනුව එම කණ්ඩායම වෙනුවෙන් රොස් ටේලර් ලකුණු 72ක්, බී.ජේ. වැට්ලින්ග් ලකුණු 55ක් රොබ් නිකොල් ලකුණු 46ක් හා ජේම්ස් ෆ්‍රෑන්ක්ලින් ලකුණු 35ක් ලබාගත්හ. පන්දු යැවීමේදී ලසිත් මාලිංග ලකුණු 39ට කඩුලු 2ක් බිඳ හෙළීමට සමත්විය. තරගය පල්ලේකැලේ ක්‍රීඩාංගණයේදී පැවැත්වෙයි.", "URL": "https://sinhala.adaderana.lk/news.php?nid=28897", "Category": null, "Parent URL": null}