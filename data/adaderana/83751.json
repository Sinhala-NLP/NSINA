{"Source": "Adaderana", "Timestamp": "January 29, 2018 03:36 pm", "Headline": "ජනපතිගේ හා අගමැතිගේ නාටකයට නොරැවටෙන ලෙස GLමැකෝ ගෙන් ඉල්ලයි", "News Content": "ජනාධිපතිවරයා හා අගමැතිවරයා එක්ව ව්‍යාජ තර්ක ඉදිරිපත් කරමින් ජනතාවගේ ඡන්ද බලය නැවත වතාවක් උදුරා ගනිමින් සිටින බවට ඒකාබද්ධ විපක්ෂය චෝදනා කරයි. අද(29) කොළඹ නෙළුම් මාවතේ පැවති මාධ්‍ය හමුවකට එක්වෙමින් හිටපු පාර්ලිමේන්තු මන්ත්‍රී ජි.එල්.පීරිස් මහතා මෙම අදහස් පළ කළේය. නීතියට හා ආණ්ඩුක්‍රම ව්‍යවස්ථාවට පටහැනිව එය සිදුකරන බවත් ආණ්ඩුව කැමැත්තෙන් ඡන්දයක් ලබා නොදුන් බවත් පැවසු ජි.එල්.පීරිස් මහතා මැතිවරණ කල් දැමීම අඛණ්ඩ පුරුද්දක් වී ඇති බවත් කියා සිටියේය. ජනාධිපතිවරයා හා අගමැතිවරයා එක්ව සිදු කරන මෙම ක්‍රමන්ත්‍රණකාරී වැඩපිළිවෙලට කිසි විටෙකත් මැතිවරණ කොමිසමට හසු නොවන ලෙස ද පීරිස් මහතා ඉල්ලීමක් සිදු කරයි. ජනාධිපතිවරයා හා අගමැතිවරයා ප්‍රසිද්ධියේ චෝදනා කර ගනු ලැබූවත් ඔවුන් දෙදෙනා හොඳ මිතුරන් බව ද පැවසු පීරිස් මහතා කිසි විටෙකත් මැතිවරණය කල් දැමීමට තියා ඒ පිළිබඳ සිතන්නටවත් නොහැකි බව ද කියා සිටියේය.", "URL": "https://sinhala.adaderana.lk/news.php?nid=83751", "Category": null, "Parent URL": null}