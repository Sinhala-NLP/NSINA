{"Source": "Adaderana", "Timestamp": "April 1, 2014 09:15 am", "Headline": "කොළඹ වැඩබිම් 126ක ඩෙංගු තවාන්!", "News Content": "කොළඹ නගරයේ පිහිටා ඇති ප්‍රධාන වැඩබිම්වල ඩෙංගු මදුරුවන් බෝවන ස්ථාන පවතින බව සෞඛ්‍ය අමාත්‍යාංශය පවසයි. මේ වන විට කොළඹ නගරය ආශ්‍රිත ක්‍රියාත්මක ප්‍රධාන වැඩබිම් 126ක් පමණ හඳුනාගෙන ඇති බව වාර්තා වේ. එම වැඩබිම් ආශ්‍රිතව ඩෙංගු මදුරු කීටයින් බහුලව දක්නට ලැබෙන බව සෞඛ්‍ය අමාත්‍යාංශය සිදුකළ පරීක්ෂණ වලින් අනාවරණය වී ඇත. මෙම තත්ත්වය පාලනය කිරීම සඳහා සෑම ප්‍රධාන වැඩබිමකට පාරිසරික ආරක්ෂාව පිළිබඳ සම්බන්ධීකරණ නිලධාරිවරයෙක් පත් කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය. ඒ අනුව ඉදිරියේ දී කොළඹ නගරය ආශ්‍රිත ක්‍රියාත්මක සෑම ප්‍රධාන වැඩබිමක මෙම පාරිසරික ආරක්ෂක නිලධාරියෙක් අනුයුක්ත කිරීම අනිවාර්යය කිරීමට නියමිතය.", "URL": "https://sinhala.adaderana.lk/news.php?nid=42214", "Category": null, "Parent URL": null}