{"Source": "Adaderana", "Timestamp": "June 21, 2010 11:53 am", "Headline": "එල්. ටී. ටී. ඊ නිවේදනය විවාදයකට තුඩුදිය හැකියි -කරුණානිධි", "News Content": "ද්‍රවිඩ සංස්කෘතික සමුළුව අගය කිරීම පිළිගත හැකි වුවත්, අවශ්‍ය අවස්ථාවේදී එල්. ටී. ටී. ඊය ආරක්ෂා කිරීම පිණිස තමිල්නාඩුව ඉදිරිපත් නොවූ බව සඳහන් කිරීම විවාදයකට තුඩුදුන් හැකි බව තමිල්නාඩු මහ ඇමති එම්. කරුණානිධි මහතා පවසයි. ද්‍රවිඩ සංස්කෘතික සමුළුව සම්බන්ධයෙන් එල්. ටී. ටී. ඊ මූලස්ථානය යැයි සඳහන් කරන ලද කිසියම් පිරිසක් විසින් එවන ලද නිවේදනයක් සම්බන්ධව අදහස් දක්වමින් කරුණනිධි මහතා මේ බව අවධාරණය කළේය. ලෝකයේ වෙසෙන සමස්ත ද්‍රවිඩ ප්‍රජාව නියෝජනය කරමින් පැවැත්වෙන මෙම ද්‍රවිඩ සමුළුව මෙවර ජූනි 23 -27 කාලය තුළ තමිල්නාඩුවේ කෝවෙයිහිදී පැවැත්වීමට නියමිතව ඇත. එම සමුළුව පිළිබඳව අදහස් දක්වමින් පසුගිය දිනෙක එල්. ටී. ටී. ඊ මූලස්ථානය යැයි සඳහන් කරන ලද පිරිසක් විසින් නිවේදනයක් නිකුත් කර තිබිණි. ශ්‍රී ලංකාවේ යුද්ධයෙන් පීඩාවට ද්‍රවිඩ ජනතාව වෙනුවෙන් හඬක් නැඟීමට එම සමුළුව අවස්ථාවක් කරගන්නා ලෙස එම නිවේදනය මගින් අවධාරණය කර ඇත. නමුත් එල්. ටී. ටී. ඊ සංවිධානයට සහය අවශ්‍ය අවස්ථාවේදී තමිල්නාඩුව ඔවුන්ගේ ආරක්ෂාව වෙනුවෙන් ඉදිරිපත් නොවූ බවට ද එම නිවේදනය මගින් චෝදනා කර තිබිණි.", "URL": "https://sinhala.adaderana.lk/news.php?nid=9134", "Category": null, "Parent URL": null}