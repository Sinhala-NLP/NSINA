{"Source": "Adaderana", "Timestamp": "September 28, 2012 10:04 am", "Headline": "අතින් පයින් කතා නිසා රඹුක්කන ලංගමය වැඩ නෑ", "News Content": "රඹුක්කන ඩිපෝවට අයත් ලංගම බස් රථ රියදුරන් සහ කොන්දොස්තරවරුන් අද (28) පෙරවරුවේ සිට වර්ජනයක නිරතවේ. එම ඩිපෝවට අයත් බස් රථ රියදුරෙකුට සහ කොන්දොස්තරවරයෙකුට පෞද්ගලික බස් රථයක රියදුරෙකු සහ කොන්දොස්තරවරයෙකු විසින් පහරදීමට විරෝධය පළකිරීම වර්ජනයේ අරමුණය. මේ හේතුවෙන් රඹුක්කන - කෑගල්ල, රඹුක්කන - කුරුණෑගල සහ රඹුක්කන - මාවනැල්ල ඇතුළු මාර්ග රැසක ගමනාගමන කටයුතුවලට බාධා එල්ල වී තිබේ. මේ වන විට අදාළ පෞද්ගලික බස් රථයේ හිමිකරු අත්අඩංගුවට ගෙන ඇත. සිද්ධියෙන් පසු පළාගොස් ඇති අදාළ සැකකරුවන් අත්අඩංගුවට ගැනීමට පියවර ගන්නා බව පොලීසිය පැවසුවේය.", "URL": "https://sinhala.adaderana.lk/news.php?nid=27816", "Category": null, "Parent URL": null}