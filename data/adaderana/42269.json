{"Source": "Adaderana", "Timestamp": "April 3, 2014 09:14 am", "Headline": "පා පුවරුවෙන් අවසන් ගමන් යයි ", "News Content": "වව්නියාවේ සිට කොළඹ බලා ධාවනය වු දුම්රියේ පා පුවරුවේ ගමන් කළ පුද්ගලයෙකු එම දුම්රියෙන් වැටීමෙන් මියගොස් තිබේ. වැල්ලව, ගනේවත්ත සහ හිරියාල දුම්රිය ස්ථාන අසළ ප්‍රදේශයේ දී මෙම අනතුර සිදුව ඇති බව පොලීසිය සඳහන් කළේය. මියගොස් ඇත්තේ 27 හැවිරිදි වව්නියාව තෝනිකල් ප්‍රදේශයේ පදිංචිව සිටි පුද්ගලයෙකි. මළ සිරුර කුරුණෑගල ශික්ෂණ රෝහලේ තැන්පත් කර ඇති අතර සිද්ධිය සම්බන්ධයෙන් වැල්ලව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42269", "Category": null, "Parent URL": null}