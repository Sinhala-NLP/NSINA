{"Source": "Adaderana", "Timestamp": "April 2, 2011 11:49 am", "Headline": "ලාෆ්ස් ගෑස් සිලින්ඩරයක මිල ඉහළට  ", "News Content": "වහාම ක්‍රියාත්මක වන පරිදි ලාෆ් ගෑස් මිල ද ඉහළ දැමීමට ලාෆ් ගෑස් සමාගම තීරණය කර තිබේ. කිලෝග්‍රෑම් 12. 5 ගෘහස්ථ ගෑස් සිලින්ඩරයක මිල ඒ අනුව රුපියල් 238කින් ඉහළ නංවා ඇති බව ලාෆ් ගෑස් සමාගමේ සභාපති ඩබ්ලිව්.කේ.එච්. වෑගපිටිය මහතා පැවසුවේය. ඒ අනුව ගෘහස්ථ ලාෆ් ගෑස් සිලින්ඩරයක නව මිල රුපියල් 1890 ක් වේ. මේ අතර අද(02) සිට ලිට්‍රෝ ගෑස් සිලින්ඩරයක මිල රුපියල් 238 න් ඉහළ දමා ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය සඳහන් කරනු ලැබීය. ඒ අනුව රුපියල් 1652 ක් වන ගෘහස්ථ ගෑස් සිලින්ඩරයක නව මිල රුපියල් 1890 ක් වනු ඇත.", "URL": "https://sinhala.adaderana.lk/news.php?nid=15224", "Category": null, "Parent URL": null}