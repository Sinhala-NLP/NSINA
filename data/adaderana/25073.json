{"Source": "Adaderana", "Timestamp": "June 16, 2012 10:52 am", "Headline": "ජෝර්දාන රැඳවුම් නිවාසයේ කිසිදු කාන්තාවකට අතවර සිදුවී නෑ", "News Content": "ජෝර්දාන තනාපති කාර්යාලයේ රැඳවුම් නිවාසයේ සිටින කිසිදු ශ්‍රී ලාංකික කාන්තාවකට ලිංගික අතවර සිදුවී නොමැති බව විදේශ සේවා කාර්යාංශය පවසයි. අදාළ රැඳවුම් නිවාසය කාන්තා ගෘහ පාලිකාවකගේ අධික්ෂණය යටතේ ක්‍රියාත්මක වන බව නිවේදනයක් නිකුත් කරමින් කාර්යාංශය පෙන්වා දෙයි. මේ වන විට එම නිවාසය තුළ ශ්‍රී ලාංකික කාන්තාවන් 148 දෙනෙකු සිටින බව විදේශ සේවා නියුක්ති කාර්යංශය පවසයි. එම කිසිදු කාන්තාවක් තමන්ට ලිංගික අතවරයක් හෝ කිසියම් අසාධාරණයක් සිදුවූ බවට කිසිදු පැමිණිල්ලක් මෙතෙක් සිදුකර නොමැති බව විදේශ සේවා නියුක්ති කාර්යංශය සඳහන් කරයි. එම නිසා පසුගිය දිනවල ඇතැම් මාධ්‍යවල පළවූ වාර්තා අසත්‍ය බව විදේශ සේවා නියුක්ති කාර්යංශය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=25073", "Category": null, "Parent URL": null}