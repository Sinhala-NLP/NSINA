{"Source": "Adaderana", "Timestamp": "January 11, 2010 11:29 am", "Headline": "හෙට සහ අනිද්දා ට සේවා ස්ථාන වල සිට ඡන්දය", "News Content": "හෙට සහ අනිද්දා පැවැත්වීමට නියමිත තැපැල් ඡන්ද සලකුණු කිරීම සදහා අදාල සේවා ස්ථානවල පහසුකම් සලසන ලෙස තේරීම් භාර නිලධාරීන් මගින් සියලු සහතික කිරිමේ නිලධාරීන්ට දන්වා ඇති බව මැතිවරණ මහලේකම් කාර්යාලය පවසයි. ජනාධිපතිවරණ තැපැල් ඡන්ද සලකුණු කිරීම නීරීක්ෂණය සදහා ආයතන දෙකකට පමණක් අවසර දී ඇති බව එම කාර්යාලය සඳහන් කරයි. ඒ අනුව පැෆ්රල් සංවිධානය සහ මැතිවරණ ප්‍රචණ්ඩ ක්‍රියා නීරීක්ෂණ මධ්‍යස්ථානයට ඒ සඳහා අවසර ලැබී තිබේ. තැපැල් ඡන්ද විමසීම සිදුකරන ස්ථානවල ආරක්ෂාව සදහා අදාල නිලධාරීන් පොලිසියේ සහය ඉල්ලා සිටිය‍ හොත් ඊට සහයෝගය ලබාදෙන ලෙස පොලිස්පතිවරයාගෙන් ඉල්ලා ඇති බව සඳහන් වේ. හෙට සහ අනිද්දා දෙදින තැපැල් ඡන්දය සලකුණු කිරීමට නොහැකි වු පුද්ගලයන්ට ලබන 26 වැනි දින දක්වා එම පහසුකම ලබා ගත හැකි බව ද මැතිවරණ මහලේකම් කාර්යලය නිකුත් කර ඇති නිවේදනයක දැක්වේ.", "URL": "https://sinhala.adaderana.lk/news.php?nid=6008", "Category": null, "Parent URL": null}