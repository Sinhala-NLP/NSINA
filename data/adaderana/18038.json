{"Source": "Adaderana", "Timestamp": "August 13, 2011 12:50 pm", "Headline": "අවසන් රන්දෝලි පෙරහැරට සමගාමීව විශේෂ රථවාහන සැලැස්මක්", "News Content": "මහනුවර ශ්‍රී දළඳා මාළිගයේ අවසන් රන්දෝලි මහා පෙරහැරට සමගාමීව මහනුවර නගරයේ විශේෂ රථවාහන සැලැස්මක් ක්‍රියාත්මක කර තිබේ. ඇසල මංගල්‍යයේ කටයුතු අවසන් වනතෙක් එම රථවාහන සැලැස්ම ක්‍රියාත්මක කරන බව මධ්‍යම ප්‍රදේශය භාර ‍ජ්‍යෙෂ්ඨ නියෝජ්‍ය පොලිස්පති එච්.එන්.බී.අඹන්වල මහතා ප්‍රකාශ කළේය. මේ අතර ඇසල මංගල්‍යයට සහභාගී වීම සඳහා දිවයිනේ විවිධ ප්‍රදේශවලින් පැමිණෙන සැදැහැවතුන් වෙනුවෙන් විශේෂ බස් සහ දුම්රිය සේවාවන් ද ක්‍රියාත්මකය. ශ්‍රි දළඳා මාළි‍ගයේ අවසන් රන්දෝලි මහා පෙරහැර අද(13) රාත්‍රී 8 ට යෙදෙන සුභ‍ ‍මොහොතින් වීදි සංචාරය කෙරෙයි.", "URL": "https://sinhala.adaderana.lk/news.php?nid=18038", "Category": null, "Parent URL": null}