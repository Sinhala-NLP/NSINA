{"Source": "Adaderana", "Timestamp": "November 30, 2018 09:55 am", "Headline": "හොරුත් සමඟ බඩු මාට්ටු", "News Content": "දිවයිනේ ප්‍රධාන නගරවල ගාල් කර තිබෙන යතුරුපැදි සහ ත්‍රිරෝද රථ සොරාගෙන ගොස් කොටස් වලට වෙන් කර අලෙවි කිරීමේ ජාවාරමක නිරතවී සිටි සැකකරුවන් දෙදෙනෙක් නව කුරුඳුවත්ත පොලීසිය විසින් සැකපිට අත්අඩංගුවට ගෙන තිබේ. මෙම සැකකරුවන් දෙදෙනා කොළඹ කොටුව ප්‍රදේශයේ ගාල් කර තිබු රුපියල් තුන්ලක්ෂ හැත්තැදහසක් වටිනා යතුරු පැදියක් සොරාගෙන නාවලපිටිය ප්‍රදේශයට රැගෙන එන අවස්තාවේ නාවලපිටිය නව කුරුඳුවත්ත පොලිසියේ රථ වාහන අංශයේ නිලධාරින් යතුරුපැදිය නතර කරන ලෙසට කළ නියෝගයක් නොතකා යතුරුපැදිය ධාවනය කරවන අවස්තාවේ පොලිස් නිලධාරින් යතුරුපැදි කරු ලුහු බැද ගොස් සැකකරුවන් අත්අඩංගුවට ගෙන ඇත. යතුරුපැදියේ අනන්‍යතාවය තහවුරු කිරීමට සැකකරුවන් අපොහොසත් විම නිසා ඒ පිළිබඳව පොලීසිය විසින් කළ සොයා බැලීමකදි එම යතුරුපැදිය රාගම ප්‍රදේශයේ පදිංචිකරුවෙකුට අයත් එකක බව අනාවරණය වී තිබේ. මේ අතර අසළා යතුරුපැදිය සොරාගැනීම සම්බන්ධයෙන් කොළඹ කොටුව පොලීසියේ පැමිණිල්ලක්ද කළ තිබු බව නව කුරුඳුවත්ත පොලීසීය සඳහන් කළේය. අදාළ සැකකරුවන්ගෙන් දිගින් දිගටම කළ ප්‍රශ්න කිරීමකදි පේරාදෙණිය ප්‍රදේශයෙන් සොරා ගන්නා ලද ත්‍රීරෝද රථයක්ද සොයා ගැනීමට පොලීසිය සමත් වි ඇත. එම ත්‍රිරෝද රථයේ අමතර කොටස කොළඹට අලෙවි කර තිබියදී එම අමතර කොටස් පොලිස් බාරයට ගෙන තිබේ. මෙම සැකකරුවන් දෙදෙනා දිවයිනේ ප්‍රදේශ කිහිපයකම සිදුකළ සොරකම් ගණනාවකට සම්බන්ධයෙන් අධිකරණයෙන් ඇප ලබා සිටින සැකකරුවන් දෙදෙනෙකු බවත්, මෙම සැකකරුවන් නාවලපිටිය ප්‍රදේශයේ පදිංචි අවු 21 ත් 18 අතර වයස් කාණ්ඩවල පසුවන අය බව පොලීසිය කියා සිටියේය. මෙම සැකකරුවන් සී.සී.ටී.වි කැමරා පද්ධති ලේසර් කිරණ ආධාරයෙන් අක්‍රිය කර මෙම සොරකම් සිදු කරන බව තොරතුරු අනාවරණය වී ඇත. අත්අඩංගුවට ගත් සැකකරුවන් නාවලපිටිය මහෙස්ත්‍රාත් සීනෙත් විජේසේකර මහතා වෙත ඊයේ(29) ඉදිරිපත් කිරීමෙන් පසු මෙම සැකකරුවන් ලබන මස 6 වන දින දක්වා රක්ෂිත බන්ධනාගාර ගත කරන ලෙස නියෝග කළේය.", "URL": "https://sinhala.adaderana.lk/news.php?nid=100044", "Category": null, "Parent URL": null}