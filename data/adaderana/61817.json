{"Source": "Adaderana", "Timestamp": "July 6, 2016 08:00 am", "Headline": " රාමසාන් උත්සවය අද සැමරෙයි", "News Content": "ඉස්ලාම් භක්තිකයින් රාමසාන් උත්සවය අද(06) සමරයි. නව සඳ දිස්වීම හේතුවෙන් රාමසාන් උත්සවය අද සැමරීමට තීරණය කළ බව කොළඹ මහ පල්ලිය පවසයි.මේ අතර ලෝකවාසී මුස්ලිම් ජනතාව එකම අරමුණක් මත ඒකාත්මිකව සංහිඳියාව මගින් සමස්ත මානව සමාජයට අර්ථවත් කාර්යභාරයක් ඉටු කිරීමට හැකියාව උදාවන්නැයි ප්‍රාර්ථනා කරන බව ජනාධිපති මෛත්‍රීපාල සිරිසේන මහතා රාමසාන් දින පණිවිඩයක් නිකුත් කරමින් පවසයි.දේවත්වය සහ මනුෂ්‍යත්වය අතර සමීප සබැඳියාව සනිටුහන් කරමින් පාරිශුද්ධත්වය සංකේතවක් කෙරෙන \"ඊදුල් ෆිකර්\" උළෙල උත්කර්ශවත්ව සැමරීමට අවකාශ සැළසේවායි ජනාධිපතිවරයා සිය පණිවිඩයෙන් ප්‍රාර්ථනා කර තිබේ.මේ අතර රාමසාන් උත්සවය සමරන අද දිනය තුළ දිවයිනේ කිසිඳු ප්‍රදේශයක විදුලිය ඇණහිටීමක් සිදු කොකරන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.", "URL": "https://sinhala.adaderana.lk/news.php?nid=61817", "Category": null, "Parent URL": null}