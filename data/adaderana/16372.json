{"Source": "Adaderana", "Timestamp": "May 27, 2011 05:06 pm", "Headline": "ෆොන්සේකාට කොන්දේසි විරහිත පූර්ණ නිදහස ලබාදිය යුතුයි", "News Content": "ෆොන්සේකා මහතාට කොන්දේසි විරහිත පූර්ණ නිදහස ලබාදිය යුතු බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා අද(27) දහවල් ෆොන්සේකා මහතාගේ සුවදුක් බැලීම සඳහා වැලිකඩ බන්ධනාගාරය වෙත පැමිණි අවස්ථාවේ දී සඳහන් කළේය. ෆොන්ස්කා මහතා මෙරට සංවර්ධන ක්‍රියාවලිය සඳහා දායක කර ගත යුතු බව සජිත් ප්‍රේමදාස මහතා ප්‍රකාශ කළේය. සරත් ෆොන්සේකා මහතා වැනි සැබෑ රණවිරුවෙකු සිරගත කොට විජයග්‍රහණයේ සැමරුම පැවැත්වීම හාස්‍යයට කරුණක් බව එම අවස්ථාවට එක්වු පාර්ලිමේන්තු මන්ත්‍රීතිනි තලතා අතුකොරල මහත්මිය සඳහන් කළාය. විජයග්‍රහණය සඳහා උරදුන් රණවිරුවන්ට සැබෑ උපහාරයක් ලබාදිය හැක්කේ බන්ධනාගාරගතව සිටින සරත් ෆොන්සේකා මහතාට නිදහස ලබාදීමෙන් බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. සරත් ෆොන්සේකා මහතාගේ සුවදුක් බැලීම සඳහා වැලිකඩ බන්ධනාගාරය වෙත අද පැමිණි අවස්ථාවේදී ඔහු මේ අදහස් පළ කළේය.", "URL": "https://sinhala.adaderana.lk/news.php?nid=16372", "Category": null, "Parent URL": null}