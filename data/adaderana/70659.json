{"Source": "Adaderana", "Timestamp": "March 10, 2017 08:11 am", "Headline": "හෙරොයින් කිලෝවක් සමග අයෙක් මාට්ටු", "News Content": "කොටහේන, කොලේජ් වීදිය ප්‍රදේශයේදී රුපියල් කෝටියක් පමණ වටිනා හෙරොයින් තොගයක් සමග පුද්ගලයෙකු අත්අඩංගුවට ගෙන තිබේ.පොලිස් මත්ද්‍රව්‍ය කාර්යාංශ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී හෙරොයින් කිලෝ ග්‍රෑම් 01 ග්‍රෑම් 03ක්, හෙරොයින් අලෙවි කර ලබාගත් රුපියල් 60,000ක මුදලක් සහ විද්‍යුත් තරාදියක් පොලීසිය විසින් සොයාගෙන තිබේ.සැකකරු 33 හැවිරිදි පුද්ගලයෙකු බව පොලීසිය සඳහන් කළේය.එම හෙරොයින් තොගය විදේශ ගතව සිටින පුද්ගලයෙකු විසින් මෙම සැකකරුට ලබාදී ඇති බවට සිදු කළ විමර්ශනවලදී අනාවරණය වී තිබේ.ඔහු අද(10) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර පොලිස් මත්ද්‍රව්‍ය කාර්යාංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70659", "Category": null, "Parent URL": null}