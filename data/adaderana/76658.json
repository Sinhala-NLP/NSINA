{"Source": "Adaderana", "Timestamp": "August 24, 2017 08:40 pm", "Headline": "රසායන විද්‍යා ප‍්‍රශ්න පත‍්‍ර සිදුවීම-සැකකරුවන් 30 දක්වා රිමාන්ඩ්", "News Content": "රසායන විද්‍යා ප‍්‍රශ්න පත‍්‍රය සම්බන්ධයෙන් සිදුකළ වංචාවට අදාළව මේ වන විට සැකකරුවන් 5ක් අත්අඩංගුවට ගෙන ගම්පහ මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව මේ මස 30 දක්වා රක්ෂිත බන්ධනාගාර ගත කර තිබේ. අදාළ සැකකාර ගුරුවරයාගේ පියා වන එක් සැකකරුවෙකු පොලිස් රෝහලට අනුයුක්ත සහකාර පොලිස් අධිකාරීවරයෙකු වන බවට මාධ්‍ය මගින් නොයෙක් වාර්තා පළ වුවද අදාළ සැකකරු සෞඛ්‍ය අමාත්‍යාංශය මගින් පොලිස් රෝහල වෙත මුදා හැර ඇති දන්ත වෛද්‍යවරයෙකු වන බව ද පොලිස් මාධ්‍ය ප‍්‍රකාශක කාර්යාලය පවසයි. කෙසේ වෙතත් ඔහු පූර්ණ වශයෙන් හෝ අර්ධ කාලීන වශයෙන් ශ‍්‍රී ලංකා පොලීසියට අනුයුක්ත සේවයෙකු නොවන බවටත් පොලීිස් නිවේදනයක් මගින් අවධාරණය කර තිබේ.", "URL": "https://sinhala.adaderana.lk/news.php?nid=76658", "Category": null, "Parent URL": null}