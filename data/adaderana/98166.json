{"Source": "Adaderana", "Timestamp": "October 24, 2018 06:56 pm", "Headline": "සංචාරක ආකර්ශනය දිනා ගන්න විදිහ රනිල් කියයි", "News Content": "ලෝක ප්‍රකට ‘ලෝන්ලි ප්ලැනට්’සංචාරක සඟරාව මගින් 2019 වසරේ ලෝකයේ හොඳම සංචාරක ගමනාන්ත දහය අතරින් ශ්‍රී ලංකාව මුලික ස්ථානයට නම් කිරීම මෙරට සංචාරක ව්‍යාපාරය ලබාගත් ජයග්‍රහණයක් බව අග්‍රමාත්‍ය රනිල් වික්‍රමසිංහ මහතා පවසයි. අග්‍රමාත්‍යවරයා මේ බව සදහන් කළේ අද (24) අරලිය ගහ මන්දිරයේදී ජනමාධ්‍ය වෙත ප්‍රකාශයක් කරමින්. ශ්‍රි ලංකාවේ සංස්කෘතික හා ආගමික උරුමයන් වෙත මෙන්ම තවත් නවාංග වෙත සංචාරකයන් ආකර්ශනය කරලීම සඳහා විධිමත් සැලසුම් දියත් කළ යුතු බව ද අග්‍රාමාත්‍යවරයා අවධාරණය කළේය. “2015 වසරේ සිට මේ ආණ්ඩුව ක්‍රියා කළේ සංචාරක ව්‍යාපාරය සඳහා ප්‍රමුථානයක් ලබාදීමට බවත් අද වන විට එහි ප්‍රතිඵල අපට ලැබී තිබෙන බවත් අග්‍රාමාත්‍යවරයා එහිදි ප්‍රකාශ කළේය. නමුත් මෙම ප්‍රතිඵලයෙන් සෑහීමකට පත්වී සංචාරක ව්‍යාපාරයේ වැඩ කටයුතු නතර කළ නොහැකි බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=98166", "Category": null, "Parent URL": null}