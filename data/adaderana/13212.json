{"Source": "Adaderana", "Timestamp": "January 2, 2011 09:30 am", "Headline": "කඹ ඇදීම ජනප්‍රිය කරවීමට වැඩපිළිවෙළක්", "News Content": "කඹ ඇදීමේ ක්‍රීඩාව ජනප්‍රිය කරවීම සඳහා වැඩපිළිවෙළක් ක්‍රියාත්මක කිරීමට ශ්‍රී ලංකා කඹ ඇඳීමේ සම්මේලනය පියවර ගෙන තිබේ. විවිධ උත්සව වල දී පැවැත්වෙන කඹ ඇදීමේ ක්‍රීඩාව ජාත්‍යන්තර ප්‍රමිතියකට අනුව සිදු කිරීම මෙහි එක් අරමුණක් බව මෙම සම්මේලනය පවසයි. මෙම ක්‍රීඩාව සම්බන්ධයෙන් ඉන්දියාවේ පැවති ජාත්‍යන්තර පුහුණු පාඨමාලාවකට ශ්‍රී ලංකාවේ පුහුණුකරුවන් සහ විනිසුරුවරුන් පිරිසක් සහභාගී වී ඇති බව ද සඳහන්ය. මෙම ජාත්‍යන්තර දැනුම සෙසු පුහුණුකරුවන් වෙත ලබා දීම ක්‍රීඩා සමාජ මට්ටමින් සිදු කිරීමට පියවර ගෙන ඇති බව කඹ ඇදීමේ සම්මේලනය පවසයි.", "URL": "https://sinhala.adaderana.lk/news.php?nid=13212", "Category": null, "Parent URL": null}