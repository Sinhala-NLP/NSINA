{"Source": "Adaderana", "Timestamp": "April 2, 2016 10:33 am", "Headline": "ගිනි අවි සමග 3ක් කොටු", "News Content": "මීගමුව, කිඹුලාපිටිය ප්‍රදේශයේදී නීතිවිරෝධී ගිනි අවි කිහිපයක් සමග පුද්ගලයින් දෙදෙනෙකු අත්අඩංගුවට ගෙන තිබේ.මීගමුව කොට්ඨාස අපරාධ විමර්ශන අංශයේ නිළධාරීන්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී විදේශීය රටක නිෂ්පාදිත පිස්තෝල 02ක්, මෙරට නිෂ්පාදිත පිස්තෝලයක්, මැගසින් 02ක් සහ ජීව උණ්ඩ 04ක් සොයාගෙන තිබේ.සැකකරුවන් කිඹුලාපිටිය ප්‍රදේශයේම පදිංචි 33 හැවිරිදි සහ 36 හැවිරිදි පුද්ගලයින් බව සඳහන්ය.ඔවුන් අද(02) මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර මීගමුව අපරාධන විමර්ශන කොට්ඨාසය වැඩිදුර විමර්ශන සිදු කරයි.මේ අතර කළුතර දිසා දුෂණ වැටලීම් ඒකකයේ නිලධාරීන්ට ලද තොරතුරක් මත සිදු කළ වැටලීමකදී බදුරලිය, මොරපිටිය ප්‍රදේශයේදී බෝර 12 ගිනි අවියක් සමග 37 හැවිරිදි පුද්ගලයෙකු අත්අඩංගුවට ගෙන තිබේ.ඔහු අද(02) මතුගම මහේස්ත්‍රාත් අධිකරණයට ඉදිරිපත් කිරීමට නියමිත අතර බදුරලිය පොලීසිය මේ පිළිබද වැඩිදුර විමර්ශන සිදු කරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=58841", "Category": null, "Parent URL": null}