{"Source": "Adaderana", "Timestamp": "May 24, 2013 07:42 am", "Headline": "කොළඹ වෙසක් සිරි නරඹන ජනතාවගේ ආරක්ෂාව සහතිකයි", "News Content": "මෙවර වෙසක් උත්සවය වෙනුවෙන් කොළඹට පැමිණෙන දහස් සංඛ්‍යාත ජනතාවගේ ආරක්ෂාව සහ පහසුකම් සැලසීම සඳහා විශේෂ පොලිස් නිලධාරීන් රැසක් යොදා තිබේ. 2000 ක පොලිස් නිලධාරීන් කණ්ඩායමක්, ගැට කපන්නන්ගෙන් ජනතාව ආරක්ෂා කර ගැනීම සඳහා සිවිල් ඇඳුමින් සැරසුණු නිලධාරීන්, රථවාහන තදබදය පාලනය කිරීමට නිලධාරීන් ඒ අනුව යොදා ඇත. බෞද්ධාලෝක මාවත වෙසක් කලාපය, ගංගාරාම බුද්ධ රශ්මි වෙසක් කලාපය, ග්‍රෙගරි පාර වෙසක් කලාපය, සම්බෝධි විහාර පෙරහැර, දියවන්නා ඔය අසල වෙසක් කලාපය සහ තොරණ ආශ්‍රිතව වැඩි ආරක්ෂක නිලධාරීන් පිරිසක් යොදවන බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පැවසුවේය. එමෙන්ම කොළඹ ආශ්‍රිතව සැරිසැරිමේදී තම බඩු බාහිරාදිය සහ දරුවන් පිළිබඳව විශේෂ අවධානයෙන් පසුවන ලෙසද ඔහු ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=34334", "Category": null, "Parent URL": null}