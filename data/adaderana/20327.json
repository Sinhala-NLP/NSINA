{"Source": "Adaderana", "Timestamp": "November 29, 2011 08:06 am", "Headline": "අයහපත් කාලගුණය නිසා මරණ ගණන 24 දක්වා ඉහළ යයි", "News Content": "පැවති අයහපත් කාලගුණ තත්ත්වය හේතුවෙන් මියගිය පුද්ගලයින් සංඛ්‍යාව 24 දක්වා ඉහළ ගොස් ඇති බව ආපදා කළමනාකරණ මධ්‍යස්ථානය පවසයි. තවත් පුද්ගලයින් 41 දෙනෙකු තුවාල ලබා ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය. පුද්ගලයින් 19 දෙනෙකු තවමත් අතුරුදන් වී ඇති බව ද කොඩිප්පිලි මහතා සඳහන් කරයි. තවමත් අවතැන් කඳවුරු හයක පුද්ගලයින් 1705 දෙනෙකු සිටින අතර ඔවුන්ට අවශ්‍ය පහසුකම් සැපයිම අඛණ්ඩව සිදුකරන බව ආපදා කළමනාකරණ මධ්‍යස්ථානය ප්‍රකාශ කරයි. මේ අතර හානියට පත් නිවාස සඳහා වන්දි ලබාදීමේ කටයුතු ද මේ දිනවල සිදුකරන බව ප්‍රදීප් කොඩිප්පිලි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20327", "Category": null, "Parent URL": null}