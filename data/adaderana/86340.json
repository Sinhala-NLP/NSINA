{"Source": "Adaderana", "Timestamp": "March 26, 2018 08:21 am", "Headline": "විශේෂ අවශ්‍යතා සහිත අවුරුදු 20 ක තරුණියක් කෙලෙසු වරදට පුද්ගලයෙකු අත්අඩංගුවට", "News Content": "නිවසක තනිවම සිටි වයස අවුරුදු 20 ක් වන විශේෂ අවශ්‍යතාවයකින් පෙළෙන තරුණියක් දුෂණය කළ බව කියන තරුණයෙකුව අත්අඩංගුවට ගෙන ඇති බව ආණමඩුව පොලීසිය කියයි. පොලීසිය විසින් අත්අඩංගුවට ගෙන ඇත්තේ ආණමඩුව - තෝණිගල ප්‍රදේශයේ පදිංචි 31 හැවිරිදි අයෙකුයි. ඔහු අවිවාහකයෙකු බව පොලීසිය කියයි. අතවරයට පත්ව ඇති තරුණිය ඇයගේ මව සමඟ ජීවත් වී ඇත. මව කුලී වැඩට යන අතර කාලයේ තරුණිය නිවසේ තනිවම වාසය කර ඇත. එසේ තරුණිය නිවසේ තනිවම සිටිනා විට පැමිණ ඇති සැකකරු ඇයට අතවර කර පලා ගොස් ඇත. පසුව මේ බව දැන ගෙන ඇති තරුණියගේ මව විසින් සිද්ධිය පොලීසියට පැමිණිලි කර ඇත. අතවරයට පත්ව ඇති තරුණිය වෛද්‍ය පරීක්ෂණයක් සඳහා ආණමඩුව දිසා රෝහලට ඇතුළත් කර ඇත. සැකකරු ආණමඩුව මහේස්ත්රාවත් අධිකරයට ඉදිරිපත් කිරීමට නියමිතව ඇත. ආණමඩුව පොලිස් ස්ථානාධිපති ප්‍රධාන පොලිස් පරීක්ෂක උපාලි රත්නමළල මහතා ඇතුළු නිලධාරීන් විසින් වැඩිදුර විමර්ශණ කටයුතු සිදු කරනු ලබයි.", "URL": "https://sinhala.adaderana.lk/news.php?nid=86340", "Category": null, "Parent URL": null}