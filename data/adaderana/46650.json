{"Source": "Adaderana", "Timestamp": "October 11, 2014 08:46 am", "Headline": "පෑලියගොඩ සිට  කොළඹ කොටුවට නව මාර්ගයක්", "News Content": "පෑලියගොඩ සිට කොළඹ කොටුව දක්වා නව මාර්ගයක් ඉදි කිරීමට තීරණය කර තිබේ. කැළණි ගඟ හරහා නව පාලමක් ඉදිකිරීමට ද මේ යටතේ සැලසුම් කෙරෙන බව සඳහන් වෙයි. ඔස්ට්‍රේලියානු සමාගමක් සමඟ මාර්ග සංවර්ධන අධිකාරිය විසින් මෙම පාලම සහ මාර්ගය සැලසුම් කොට ඉදිරිකිරීමට අදාළ ගිවිසුමට අත්සන් තැබීම සිදුකිරීමට ද නියමිතය . පෑලියගොඩ නව පාලම ඉදිකිරීම සඳහා ජපාන ජාත්‍යන්තර සහයෝගිතා ඒජන්සිය මගින් අරමුදල් සපයනු ලබයි . පෑලියගොඩ සිට කොළඹ කොටුව දක්වා නව මාර්ගයේ ඉදිකිරීම සඳහා ආසියානු සංවර්ධන බැංකුවේ මුල්‍යාධාර ලැබී ඇති බව සඳහන් වෙයි.", "URL": "https://sinhala.adaderana.lk/news.php?nid=46650", "Category": null, "Parent URL": null}