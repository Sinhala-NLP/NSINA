{"Source": "Adaderana", "Timestamp": "March 28, 2013 08:31 am", "Headline": "විදුලි කණුවක් ඇඟට වැටී අයෙක් මරුට", "News Content": "දොම්පේ, ගල්වලගොඩ ප්‍රදේශයේ දී විදුලි කණුවක් ඇඟ මතට වැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්වී තිබේ. ප්‍රදේශයට ඇද හැළුණු වර්ෂාව හා සුළඟ හේතුවෙන් මෙම විදුලි කණුව කඩාවැටී ඇති බව පොලීසිය සඳහන් කළේය. මෙලෙස මියගොස් ඇත්තේ 65 හැවිරිදි ගල්වලගොඩ ප්‍රදේශයේ පදිංචිකරුවෙකි. මළ සිරුර දොම්පේ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදු කිරීමට නියමිතය.", "URL": "https://sinhala.adaderana.lk/news.php?nid=32792", "Category": null, "Parent URL": null}