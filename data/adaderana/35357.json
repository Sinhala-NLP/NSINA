{"Source": "Adaderana", "Timestamp": "June 30, 2013 08:23 am", "Headline": "වළක් කපද්දී ඇට කෑලී මතුවෙලා", "News Content": "මිහින්තලේ, මහකනදරාව, වම්ඉවුර, යාය 01 ප්‍රදේශයේ නිවසක ඉදිකිරීමක් සඳහා වළක් හාරමින් සිටි පුද්ගලයෙකුට මිනිස් ඇටකටු බවට සැක කළ හැකි අස්ථි කොටස් කිහිපයක් හමුව තිබේ. පසුව ඔහු විසින් මිහින්තලේ පොලීසියට මේ බව දැනුම් දීමෙන් අනතුරුව අනුරාධපුර වැඩබලන මහේස්ත්‍රාත් අමරසේන හෙට්ටිගේ මහතා එම ස්ථානයට ගොස් නිරීක්ෂණය කළ බව අද දෙරණ වාර්තාකරු සදහන් කළේය. ඉන්පසු අනුරාධපුර වැඩබලන මහේස්ත්‍රාත් අමරසේන හෙට්ටිගේ මහතා විසින් එම ඇටසැකිළි අනුරාධපුර අධිකරණ ව්‍යෛවරයාට ඉදිරිපත් කරන ලෙස නියෝග කර ඇත.", "URL": "https://sinhala.adaderana.lk/news.php?nid=35357", "Category": null, "Parent URL": null}