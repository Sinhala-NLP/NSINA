{"Source": "Adaderana", "Timestamp": "September 30, 2018 07:43 am", "Headline": "ජනපති දිවයිනට පැමිණෙයි", "News Content": "ජනාධිපති මෛත්‍රීපාල සිරිසේන මහතා යලි දිවයිනට පැමිණ තිබේ. එක්සත් ජාතීන්ගේ සංවිධානයේ 73 වෙනි මහා මණ්ඩල සැසිවාරයට සහභාගී වීම සඳහා ජනාධිපතිවරයා පසුගිය 23 වනදා සිට අමෙරිකානු සංචාරයක නිරත විය. ජනාධිපති මෛත්‍රීපාල සිරිසේන මහතා අද (30) අළුයම දිවයිනට පැමිණී බව අද දෙරණ ගුවන්තොටුපල වාර්තාකරු පැවසීය. මහා මණ්ඩල සාසිවාරයට සමගාමීව පැවති ගෝලීය සාමය සඳහා වූ නෙල්සන් මැන්ඩෙලා සාම සමුළුව ද මත්ද්‍රව්‍ය, බෝ නොවන රෝග සහ තිරසාර සංවර්ධනය පිළිබඳ සංවර්ධනය ද ජනාධිපතිවරයා විසින් ඇමතීම විශේෂත්වයක් වේ. අමෙරිකානු ජනාධිපති ඩොනල්ඩ් ට්‍ර්ම්ප් විසින් සංවිධානය කළ රාත්‍රී භෝජන සංග්‍රහයට ද සහභාගී වූ ජනාධිපතිවරයා එක්සත් ජාතීන්ගේ මහලේකම් අන්තෝනියෝ ගුටරෙස් මහතා ඇතුළු පාර්ශව කිහිපයක් සමග සාකච්ඡා වල නිරත විය.", "URL": "https://sinhala.adaderana.lk/news.php?nid=96929", "Category": null, "Parent URL": null}