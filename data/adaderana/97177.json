{"Source": "Adaderana", "Timestamp": "October 4, 2018 03:43 pm", "Headline": "හිටපු අගමැති බිරිඳට අධිකරණය හමුවේ චෝදනා", "News Content": "මලයාසියානු හිටපු අගමැති නජීබ් රසාක්ගේ බිරිඳ රොස්මා මන්සූර් හට මුදල් විශුද්ධීකරණය සහ බදු පැහැර හැරීම සම්බන්ධයෙන් එරට අධිකරණයක් හමුවේ චෝදනා ගොනු කර තිබේ. එම කරුණු වලට අදාළව හිටපු අගමැති බිරිඳට චෝදනා 17ක් යටතේ ක්වාලාලම්පූර් අධිකරණයක් හමුවේ නඩු පවරා ඇති බව විදෙස් මාධ්‍ය වාර්තා කළේය. කෙසේවෙතත් අදාළ චෝදනා ඇය විසින් ප්‍රතික්ෂේප කර තිබේ. 66 හැවිරිදි රොස්මා මන්සූර් ඊයේ(03) දිනයේ මලයාසියානු දූෂණ විමර්ශන අංශය මඟින් අත්අඩංගුවට ගෙන තිබුණි. මලයාසියානු හිටපු අගමැති නජීබ් රසාක් හට ද ඩොලර් මිලියන 700ක රාජ්‍ය මුදල් අවභාවිත කළ බවට චෝදනා එල්ල වී තිබේ.", "URL": "https://sinhala.adaderana.lk/news.php?nid=97177", "Category": null, "Parent URL": null}