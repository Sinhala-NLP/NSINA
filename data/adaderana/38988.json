{"Source": "Adaderana", "Timestamp": "November 20, 2013 06:31 pm", "Headline": "බොදු බල සේනාවෙන් සමාව ඉල්ලීම පිළිගත නොහැකියි ", "News Content": "තම සංවිධානය විසින් පවත්වනු ලැබු ඡායා රූප ප්‍රදර්ශනය සම්බන්ධයෙන් සමාව ඉල්ලා සිටීමේ අවශ්‍යතාවක් නොමැති බව සමගි බලවේගය සංවිධානය පවසයි. අදාළ ඡායාරූප ප්‍රදර්ශනයට සහ පසුගිය දා පහරදීමකට විරෝධය පළ කරමින් බොදුබල සේනා සංවිධානය ඊයේ(19) සිරිකොත මුලස්ථානය ඉදිරිපිට උද්ඝෝෂණයක් සංවිධානය කර තිබුණි. එහිදි එක්සත් ජාතික පක්ෂයේ මන්ත්‍රීවරුන් පිරිසක් අදාළ සිද්ධීන් සම්බන්ධයෙන් සමාව ඉල්ලා සිටිම පිළිගත නොහැකි බව ප්‍රජාතන්ත්‍රවාදි ජනතා පෙරමුණේ නායක මනෝ ගනේෂන් මහතා ප්‍රකාශ කළේය. අද(20) කොළඹ පැවැති මාධ්‍ය හමුවක දී මනෝ ගනේෂන් මහතා මේ බව සඳහන් කර සිටියේය.", "URL": "https://sinhala.adaderana.lk/news.php?nid=38988", "Category": null, "Parent URL": null}