{"Source": "Adaderana", "Timestamp": "March 16, 2014 07:42 am", "Headline": " හංවැල්ල නොසන්සුන් - 20ක් අත්අඩංගුවේ ", "News Content": "හංවැල්ල -තුංනානේ ප්‍රදේශයේ කම්හලකට එරෙහිව විරෝධතා දැක්වූ පිරිස් පොලීසිය විසින් විසුරුවා හැරීමට උත්සාහ දැරීම නිසා මේවන විට නොසන්සුන්තාවක් හටගෙන තිබේ. ගැටුම්කාරී තත්ත්වයට සම්බන්ධවූ පුද්ගලයින් 20 දෙනෙකු පමණ මේවන විට අත්අඩංගුවට ගෙන ඇතැයි පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. එසේම විරෝධතාවයේ නිරතව සිටි පුද්ගලයින් විසුරුවාහැරීම සඳහා පොලීසිය විසින් කඳුළු ගෑස් ප්‍රහාර හා ජල ප්‍රහාර එල්ල කර ඇති බවද වාර්තා වෙයි. කෙසේ වෙතත් මේවන විට කොළඹ-අවිස්සාවේල්ල හයිලෙවල් මාර්ගයේ හංවැල්ල ප්‍රදේශයේ දැඩි රථවාහන තදබදයක් හා ගමනාගමනයට බාධා එල්ලවී ඇති බවත්, එබැවින් විකල්ප මාර්ග භාවිතා කරන ලෙස රියදුරන්ගෙන් ඉල්ලා සිටින බවත් පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=41835", "Category": null, "Parent URL": null}