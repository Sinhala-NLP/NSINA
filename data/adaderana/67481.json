{"Source": "Adaderana", "Timestamp": "December 29, 2016 03:00 pm", "Headline": "ජනපතිට අගමැතිට තර්ජන කළ තරුණයා යළි රිමාන්ඩ්", "News Content": "ෆේස්බුක් වෙබ් අඩවිය ඔස්සේ ජනාධිපතිවරයාට, අගමැතිවරයාට සහ විපක්ෂනායකවරයාට මරණ තර්ජන සිදුකළ බවට අත්අඩංගුවට ගත් තරුණයා හෙට දිනය දක්වා යළි රක්ෂිත බන්ධනාගාර ගත කර තිබේ.කොළඹ මහේස්ත්‍රාත් අධිකරණය අදාළ නියෝගය ලබාදුන් බව අද දෙරණ අධිකරණ වාර්තාකරු පැවසුවේය.අදාළ හඬපටය සම්බන්ධයෙන් තවදුරටත් විමර්ශන සිදුකරන බව අපරාධ පරීක්ෂණ දෙපාර්තමේන්තුව අද අධිකරණය හමුවේ දැනුම්දී තිබේ.එම හඬපටය ෆේස්බුක් වෙබ් අඩවියට ඇතුළත් කර ඇත්තේ කටාර් රාජ්‍යයේ සිට බවත්, තවත් රටවල් කිහිපයක සිට ද විවිධ පුද්ගලයින් එම හඬපටයම ෆේස්බුක් වෙබ් අඩවියට ඇතුළත් කර ඇතැයි ද රහස් පොලීසිය දැනුම් දී ඇති අතර කරුණු සැලකිල්ලට ගත් අධිකරණය සැකකරු හෙට දක්වා රිමාන්ඩ් කර ඇත.", "URL": "https://sinhala.adaderana.lk/news.php?nid=67481", "Category": null, "Parent URL": null}