{"Source": "Adaderana", "Timestamp": "February 10, 2017 08:50 am", "Headline": "හෙරොයින් සමඟ කත මාට්ටු ", "News Content": "මහරගම, ප්‍රගති මාවත ප්‍රදේශයේදී හෙරොයින් සමඟ කාන්තාවක අත්අඩංගුවට ගෙන තිබේ. මහරගම පොලීසියට ලද තොරතුරක් මත සිදු කළ වැටලීමකදී සැකකාරිය අත්අඩංගුවට ගත් බව පොලීසිය පැවසුවේය. එහිදී ඇය සතුව තිබී හෙරොයින් ග්‍රෑම් 02 මිලිග්‍රෑම් 100ක් පොලීසිය විසින් සොයාගෙන තිබේ. සැකකාරිය පන්නිපිටිය ප්‍රදේශයේ පදිංචි 41 හැවිදිරි කාන්තාවකි. ඇය නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර මහරගම පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69403", "Category": null, "Parent URL": null}