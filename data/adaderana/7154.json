{"Source": "Adaderana", "Timestamp": "March 9, 2010 11:16 am", "Headline": "පාතාල සාමාජිකයින් දෙදෙනෙක් මරුට", "News Content": "කුරුණෑගල බඩගමුව රක්ෂිතයේදී සිදුවු වෙඩි හුවමාරුවකදී පාතාල සාමාජිකයින් දෙදෙනෙකු ජිවිතක්ෂයට පත්ව තිබේ. පොලිස් මාධ්‍ය ප්‍රකාශ පොලිස් අධිකාරි ප්‍රිශාන්ත ජයකොඩි මහතා සඳහන් කරන පරිදි පොලිසිය ‍විසින් එල්ල කළ වෙඩි ප්‍රහාර වලින් මෙම පාතාල සාමාජිකයන් දෙදෙනා ජිවිතක්ෂයට පත්ව ඇත. මීනිමැරුම් 28 කට සහ කොල්ලකෑම් 15 කට සම්බන්ධ බවට මෙම සැකකරුවන්ට එරෙහිව චෝදනා එල්ල වි තිබු බව පොලිස් මාධ්‍ය ප්‍රකාශකවරයා සඳහන් කරයි.br> පසුගියදා පන්නල පොලිසිය මගින් මෙම සැකකරුවන් දෙදෙනා අත්අඩංගුවට ගත් අතර ඔවුන් ඊයේ රාත්‍රියේදී පොලිස් අත්අඩංගුවෙන් පැන ගොස් තිබේ.br> මෙම පාතාල සාමාජිකයන් දෙදෙ‍නා බඩගමුව රක්ෂිතයේ සැඟව සිටියදී අත්අඩංගුවට ගැනීමට ගිය පොලිස් නිලධාරින්ට වෙඩි ප්‍රහාරයක් එල්ල කර ඇති අතර එහිදි පොලිසියද ප්‍රතිප්‍රහාර එල්ල කිරීමෙන් ඔවුන් ජිවිතක්ෂයට පත්වු බව පොලිස් මාධ්‍ය ප්‍රකාශකවරයා වැඩිදුරටත් කියා සිටියේය.br> පාතාල සාමාජිකයින්ගේ පශ්චාත් මරණ පරීක්ෂණය කුරුණෑගල මහේස්ත්‍රාත් නිමල් රණවක මහතා විසින් අද‍ පෙරවරුවේ සිදුකරන ලදී.", "URL": "https://sinhala.adaderana.lk/news.php?nid=7154", "Category": null, "Parent URL": null}