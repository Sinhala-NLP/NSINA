{"Source": "Adaderana", "Timestamp": "March 2, 2014 02:25 pm", "Headline": "හෙට අළුගෝසු පත්වීමක්  ", "News Content": "වධක තනතුර හෙවත් අළුගෝසු තනතුර සඳහා නව පත්වීම හෙට(03) දිනයේ සිදුකරන බව බන්ධනාගාර දෙපාර්තමේන්තුව පවසයි. අදාළ පත්වීමෙන් අනතුරුව ඔහුට මාසයක පමණ කාලයක් පුහුණුව ලබාදීමට නියමිත බව බන්ධනාගාර කොමසාරිස් ජනරාල් චන්ද්‍රරතන පල්ලේගම මහතා සඳහන් කළේය ආයතනයේ නීති රීති පිළිබඳව සහ පුද්ගලයෙකු එල්ලා මැරීම සඳහා ගත යුතු ක්‍රියාමාර්ග පිළිබඳව එහිදි දැනුවත් කරනු ඇත. අළුගෝසු තනතුර සඳහා මීට පෙර තෝරා ගනු ලැබු පුද්ගලයින් දෙදෙනා සේවයෙන් ඉවත් කිරීම හේතුවෙන් පුරප්පාඩු වු මෙම තනතුර සඳහා නව පත්වීම සිදුකළ බව බන්ධනාගාර කොමසාරිස් ජනරාල්වරයා සඳහන් කළේය. ඔවුන් දෙදෙනා පුහුණු කාලසීමාව තුළම නොදන්වා වාර්තා නොකිරීම මත බන්ධනාගාර දෙපාර්තමේන්තුව විසින් ඔවුන් සේවයෙන් ඉවත් කරනු ලැබුණි.", "URL": "https://sinhala.adaderana.lk/news.php?nid=41485", "Category": null, "Parent URL": null}