{"Source": "Adaderana", "Timestamp": "March 18, 2017 03:10 pm", "Headline": " ගංජා වගා කළ 1ක් දැලේ ", "News Content": "හම්ඹේගමුව, රතඹලාගම ප්‍රදේශයේ සිදු කළ වැටලීමකදී ගංජා වගා කළ පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. එම බලකායේ කතරගම කඳවුරේ නිලධාරීන් කණ්ඩායමක් විසින් අදාළ වැටලීම සිදු කර ඇති බව වාර්තා වෙයි. මෙහිදී අක්කර කාලක වගා කර තිබු උස අඩි පහ හමාරක් පමණ වන ගංජා වගාවක් විනාශ කර ඇති අතර තවත් උපකරණ කිහිපයක් ද පොලිස් විශේෂ කාර්යය බලකාය භාරයට ගෙන තිබේ. සැකකරුවන් සහ භාණ්ඩ වැඩිදුර විමර්ශන සඳහා හම්ඹේගමුව පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=71047", "Category": null, "Parent URL": null}