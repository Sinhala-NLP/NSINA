{"Source": "Adaderana", "Timestamp": "January 28, 2017 09:23 am", "Headline": " සංවර්ධනය සඳහා වූ ඒජන්සිය ගැන කරුණු අනාවරණය කරන්න", "News Content": "සංවර්ධනය සඳහා වූ ඒජන්සිය නමින් පවත්වාගෙනයනු ලබන ආයතනය පිළිබඳ කරුණු අනාවරණය කරන ලෙස දූෂණ විරෝධී පෙරමුණ සංවර්ධන උපාය මාර්ග හා ජාත්‍යන්තර වෙළෙඳ අමාත්‍යංශයෙන් ඉල්ලීමක් කරයි.අමාත්‍යංශ ලේකම් චාන්දනී විජේවර්ධන මහත්මිය වෙත ලිපියක් යොමු කරමින් දූෂණ විරෝධී පෙරමුණ පෙන්වාදෙන්නේ ලෝක වෙළෙඳ මධ්‍යස්ථානයේ බටහිර කුළුනේ පවත්වාගෙන යන අදාළ ආයතනය මෙරට නීත්‍යානුකූලව ස්ථාපිත කළ එකක් ද යන්න පැහැදිලි නොමැති බවයි.සංවර්ධනය සඳහා වූ ඒජන්සිය නැමැති ආයතනය සඳහා ගොඩනැගිලි, විදුලිය, ජලය සහ වෙනත් පහසුකම් ද මානව සම්පත් ද ලබාදී ඇති පදනම පැහැදිලි කරන ලෙස අදාල ලිපියෙන් ඉල්ලා සිටියි.එමෙන්ම අමාත්‍යංශ රැස්වීම් සඳහා සහභාගී වන පිටස්තර පුද්ගලයෙකු සම්බන්ධයෙන් ද දැනුම්වත් කරන ලෙස දූෂණ විරෝධී පෙරමුණ සංවර්ධන උපාය මාර්ග හා ජාත්‍යන්තර වෙළෙඳ අමාත්‍යංශ ලේකම්වරිය වෙත දන්වා තිබේ.", "URL": "https://sinhala.adaderana.lk/news.php?nid=68721", "Category": null, "Parent URL": null}