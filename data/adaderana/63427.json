{"Source": "Adaderana", "Timestamp": "August 25, 2016 09:59 am", "Headline": "වේගය පාලනය කරගත නොහැකිව යතුරුපැදිකරු මරුට", "News Content": "කටුවන, දංගස්ආර හන්දිය ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ජුලම්පිටිය දෙසට ධාවනය වූ යතුරුපැදියක් පැදිකරුට පාලනය කරගැනීමට නොහැකිව මාර්ගයෙන් ඉවතට පැන අසළ තිබූ කණුවක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු කටුවන රෝහලට ඇතුළත් කර වැඩිදුර ප්‍රතිකාර සඳහා ඇඹිලිපිටිය රෝහලට ඇතුළත් කිරීමේදී මියගොස් ඇත.මියගොස් ඇත්තේ කටුවන ප්‍රදේශයේදී 32 හැවිරිදි පුද්ගලයෙකු වන අතර අනතුර සම්බන්ධයෙන් කටුවන පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63427", "Category": null, "Parent URL": null}