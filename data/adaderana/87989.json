{"Source": "Adaderana", "Timestamp": "April 25, 2018 10:07 am", "Headline": "ජීවිතයක් මහ මඟ නවතී", "News Content": "කළුතර - බොම්බුවල මාර්ගයේ කර්මාන්තපුරය අසලදී සිදුවූ රිය අනතුරකින් තරුණයෙකු මියගොස් තිබේ. ආපදාවට ලක්වූ ත්‍රීරෝද රථයක් තවත් ත්‍රීරෝද රථයක් ආධාරයෙන් රැගෙන යන අවස්ථාවේදී ඊට පිටුපසින් පැමිණි යතුරුපැදියක් පසුපස ත්‍රීරෝද රථයේ ගැටී අනතුර සිදුව ඇති බව පොලීසිය සඳහන් කළේය. එහිදී බරපතළ තුබාල ලැබූ යතුරුපැදිකරු නාගොඩ රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ කළුතර, නාගොඩ ප්‍රදේශයේ පදිංචිව සිටි 19 හැවිරිදි පුද්ගලයෙකි. අනතුර සම්බන්ධයෙන් ත්‍රීරෝද රථ දෙකෙහි රියදුරන් දෙදෙනා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=87989", "Category": null, "Parent URL": null}