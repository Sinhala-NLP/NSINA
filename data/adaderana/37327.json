{"Source": "Adaderana", "Timestamp": "September 11, 2013 11:25 am", "Headline": "වාද්දුවේ පොලිස් ලොක්කා ගැන විශේෂ විමර්ශනයක් සිදුකරයි ", "News Content": "වාද්දුව පොලිස් ස්ථානාධිපතිවරයා සම්බන්ධයෙන් විශේෂ විමර්ශනයක් ආරම්භ කර ඇති බව පොලිස් මූලස්ථානය පවසයි. වැඩබලන පොලිස් මාධ්‍ය ප්‍රාකාශක ජ්‍යේෂ්ඨ පොලිස් අධිකාරී අජිත් රෝහන මහතා සඳහන් කළේ පැමිණිල්ලක් විභාග කිරීමේ දී පක්ෂග්‍රාහීව කටයුතු කර ඇති බවට එල්ලවූ චෝදනාවක් හේතුවෙන් මෙම විමර්ශනය ආරම්භ කර ඇති බවයි. ජ්‍යෙෂ්ඨ නියෝජ්‍ය පොලිස්පති අනුර සේනානායක මහතාගේ උපදෙස් පරිදි පානදුර ප්‍රදේශය භාර පොලිස් අධිකාරීවරයාගේ ප්‍රධානත්වයෙන් අදාළ පරීක්ෂණය ආරම්භ කර තිබේ. කෙසේ වෙතත් පරික්ෂණ අවසන් වන තුරු වාද්දුව පොලිස් ස්ථානාධිපතිවරයා සාමාන්‍ය පරිදි රාජකාරී කටයුතු සිදුකරන බව අජිත් රෝහන මහතා සඳහන් කරයි.", "URL": "https://sinhala.adaderana.lk/news.php?nid=37327", "Category": null, "Parent URL": null}