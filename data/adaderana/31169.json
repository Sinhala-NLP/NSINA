{"Source": "Adaderana", "Timestamp": "January 29, 2013 07:10 am", "Headline": " නව ආණ්ඩුක්‍රම ව්‍යවස්ථා සංශෝධනයට විශේෂ කමිටුවක්", "News Content": "නව ආණ්ඩු ක්‍රම ව්‍යවස්ථා සංශෝධනයක් ගෙන ඒමට පියවර ගැනීම සඳහා විශේෂ කමිටුවක් පත්කිරීමට කටයුතු කරන බව ජනාධිපති මහින්ද රාජපක්ෂ මහතා පවසයි. එහි මූලික කටයුතු සැලසුම් කිරීම සඳහා මේවන විටත් කථානායක, චමල් රාජපක්ෂ මහතාට උපදෙස් ලබාදී ඇති බව ජනාධිපතිවරයා සඳහන් කළේය. ජනාධිපතිවරයා මේ බව කියා සිටියේ ඊයේ රාත්‍රීයේ (28) අරලියගහ මන්දිරයේදී මාධ්‍යවේදීන් හා මාධ්‍ය ආයතන ප්‍රධානීන් හමුවූ අවස්ථාවේදීය. පවත්නා ව්‍යවස්ථාවේ ගැටලු සහගත තැන් කිහිපයක් සංශෝධනය කොට ජනතා පරමාධිපත්‍යය වඩාත් තහවුරු කරනු පිණිස මෙම පියවර ගන්නා බව ජනාධිපතිවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=31169", "Category": null, "Parent URL": null}