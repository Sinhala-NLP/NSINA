{"Source": "Adaderana", "Timestamp": "September 17, 2018 10:22 am", "Headline": "වව්නියාව  ඩිපෝවේ වැඩ නවතී", "News Content": "ශ්‍රී ලංකා ගමනාගමන මණ්ඩල‍යේ වව්නියාව ඩිපෝවට අයත් සේවකයින් අද(17) සේවයෙන් බැහැරව වැඩ වර්ජනයක නිරතව සිටි. වව්නියාව නව බස් නැවතුම්පොළ අසලදි පෞද්ගලික බස් රථ හිමියෙකු වව්නියාව අක්කරෙයිපත්තුව බස් රථ කොන්දොස්තරවරයෙකුට පහරදීමේ සිදුවීමක් සම්බන්ධයෙන් සාධාරණය ඉටු කරන ලෙසට ඉල්ලමින් මෙම සේවකයින් මෙලෙස වැඩ වර්ජනයක නිරත වු බව අද දෙරණ වාර්තාකරු සඳහන් කළේය. යාපනය සිට අක්කරෙයිපත්තුව දක්වා ධාවනය වු පෞද්ගලික බස් රථයක් දුර ගමන් සේවා බස් රථ වෙත වව්නියාව බස් නැවතුම්පොළ ඉදිරිපස නැවැත්වීමට අවසරය ලබා නොදී තිබෙන අවස්ථාවක බස් රථය නවත්වා මගීන් නංවා ගැනිමට විරුද්ධව වව්නියාව සිට අක්කරෙයිපත්තුව දක්වා ධාවනය වන ශ්‍රි ලංකා ගමනා ගමන මණ්ඩලයේ බස් සේවකයින් විරෝධතාවය ප්‍රකාශ කිරීමේ සිදුවීමක් ගැටලුවට මුල් වි ඇති බව වව්නියාව ලංගම සේවකයින් පැවසීය. අදාළ අවස්ථාවේදී පෞද්ගලික බස් රථ හිමිකරුවෙකු පැමිණ වව්නියාව ලංගම බස් රථ කොන්දොස්තරවරයෙකු මෙලෙස පහරදී ඇති අතර, අදාළ අවස්ථාවේදී දෙපිරිස අතර උණුසුම්කාරි තත්ත්වයක් හටගෙන ඇත. සිදුවීමෙන් අනතුරුව වව්නියාව ඩිපෝ සේවකයින් සිය බස් රථ වව්නියාව බස් නැවතුම්පොළෙන් ඉවත් කරගෙන ගොස් ඇති අතර, එහිදි පොලිසිය විසින් අදාළ බස් රථ දෙක පොලිස් අත්අඩංගුවට ගෙන තිබේ. තමන්ට ජිවිත තර්ජන මැද රැකියාව සිදුකළ නොහැකි අතර, වගකිව යුතු අංශ ඉදිරිපත් වි තම ගැටලුවට පිළිතුරක් ලබාදෙන තෙක් හා තමන්ට වෙනමම බස් නැවතුම්පොළ තුළ සේවය කිරීමට අවස්ථාව ලබාදෙන තෙක් තමන් වැඩ වර්ජනයේ නිරතවන බවද ශ්‍රී ලංකා ගමනාගමන මණ්ඩලයේ වව්නියාව ඩිපෝවේ සේවකයින් පැවසූහ.", "URL": "https://sinhala.adaderana.lk/news.php?nid=96204", "Category": null, "Parent URL": null}