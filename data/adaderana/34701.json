{"Source": "Adaderana", "Timestamp": "June 7, 2013 08:41 am", "Headline": "ජයලලිතා දෙහි කපයි", "News Content": "ශ්‍රී ලංකා නාවික හමුදාව විසින් ඉන්දීය ධීවරයින්ට පහරදෙන බවට වන චෝදනා සම්බන්ධයෙන් ඉන්දීය මධ්‍යම රජය කිසිදු පියවරක් ගෙන නොමැති බවට තමින්නාඩු ප්‍රාන්ත ප්‍රධාන අමාත්‍ය ජයලලිතා ජයරාම් මහත්මිය පවසයි. අදාළ ගැටළුව සඳහා විසදුමක් ඉදිරිපත් කිරීමට ශ්‍රී ලංකාවට ඉන්දීය මධ්‍යම රජය විසින් බලපෑමක් එල්ල කර නොමැති බව ඇය පෙන්වා දෙයි. මෙරට මුහුදු සීමාව උල්ලංඝණය කිරීමේ චෝදනා මත ඉන්දීය ධිවරයින් 49 දෙනෙකු නාවික හමුදා අත්අඩංගුවට පත්වීම සම්බන්ධයෙන් අදහස් දක්වමින් ජයලලිතා ජයරාම් මහත්මිය මේ බව ප්‍රකාශ කර ඇත.", "URL": "https://sinhala.adaderana.lk/news.php?nid=34701", "Category": null, "Parent URL": null}