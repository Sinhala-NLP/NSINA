{"Source": "Adaderana", "Timestamp": "September 23, 2018 12:04 pm", "Headline": "අණ නොතැකු යතුරුපැදිකරු පොලීසිය සමඟ ගැටෙයි-දර්ශන සහිතයි", "News Content": "රථවාහන පොලිස් නිලධාරින් පිරිසක් වවුනියාව තාණ්ඩිකුලම ප්‍රදේශයේ නිවසකට ගොස් පුද්ගලයෙකු බලහත්කාරයෙන් අත්අඩංගුවට ගැනීමට උත්සහකර ඇති බවට අද දෙරණට වාර්තා විය. එම් අවස්ථාවේදි ප්‍රදේශවාසින් සහ පොලිස් නිලධාරින් අතර නොසන්සුන්කාරි තත්ත්වයක් ඇති වු බව අද දෙරණ වාර්තාකරු පැවසීය. මේ සම්බන්ධයෙන් අප කළ වීමසීමකදි වවුනියාව පොලීසිය පැවසුවේ ඊයේ (22) සවස අදාල ප්‍රදේශයේ රැදී සිටි රථවාහන පොලිස් නිළධාරීන් කණ්ඩායමක් යතුරුපැදියක් නැවැත්වීමට නියෝග කොට ඇති නමුත් එම අදාළ යතුරුපැදිකරු පොලිස් නිලධාරින්ගේ අණ නොතකා ඔහුගේ නිවස වෙත ගොස් ඇති බවයි. එහිදි රථවාහන පොලිස් නිළධාරීන් අදාළ යතුරුපැදිකරුගේ නිවසට ගොස් ඒ සම්බන්දයෙන් විමර්ශන කටයුතු කිරිමට යාමේදි අදාල පුද්ගලයා පොලිස් නිලධාරින්ට අසභ්‍ය ලෙස බැන වැදුන බවදත් ඔහු බීමතින් සිටි අතර පොලිස් නිලධාරින්ට පහර දීමට උත්සහ කළ බවත් වවුනියාව පොලිසිය පැවසීය. පසුව සැකකරු එම ස්ථානයෙන් පැණ ගිය බවින් ඔහුගේ යතුරුපැදිය පොලිසිය වෙත රැගෙන ආ බවද පොලිසිය පැවසීය. කෙසේ වෙතත් අද දෙරණ වාර්තාකරුට ප්‍රදේශවාසින් පවසා ඇත්තේ අදාල සැකකරුට පොලිස් නිලධාරින් යතුරුපැදිය නැවැත්වීමට කළ අණ නොඇසී ඔහු නිවසට පැමිණ ඇති බවයි. පසුව පොලිස් නිලධාරින් පැමිණ බලහත්කාරයෙන් සැකකරුව අත්අඩංගුවට ගැනීමට උත්සහ කළ බවද ඔවුන් පවසා ඇත. එම අවස්ථාවේදි සැකකරුගේ නිවසේ සිටි පිරිස සහ අසල්වාසීන් පැමිණ ඊට විරෝධය පළ කොට තිබේ. අදාල සැකකරු අත්අඩංගුවට ගැනීමට කටයුතු සිදු කරන බවද වවුනියාව පොලීසිය පැවසීය. (ඡායා රූප-මාධව කුලසූරිය)", "URL": "https://sinhala.adaderana.lk/news.php?nid=96578", "Category": null, "Parent URL": null}