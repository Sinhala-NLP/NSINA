{"Source": "Adaderana", "Timestamp": "November 7, 2016 06:01 pm", "Headline": "  ශ්‍රී ලංකාව 504යි - අසේල මංගල ශතකය ලබයි", "News Content": "සිම්බාබ්වේ කණ්ඩායමට එරෙහි දෙවන ටෙස්ට් තරඟයේ පළමු ඉනිම ක්‍රීඩා කළ ශ්‍රී ලංකාව සියලු දෙනා දැවී ලකුණු 504ක් ලබා ගැනීමට සමත් විය.ශ්‍රී ලංකා පිළ වෙනුවෙන් නවක ක්‍රීඩක අසේල ගුණරත්න සිය මංගල ටෙස්ට් ශතකය ලබාගත් අතර ඒ අනූව ඔහු ලකුණු 116ක්ද, ධනංජය ද සිල්වා සිය දෙවන ටෙස්ට් ශතකය ලබාගනිමින් ලකුණු 127ක්ද ලබාගන්නා ලදී.මීට අමතරව උපුල් තරංග ලකුණු 79ක් ලබාගත් අතර සෙසු පිතිකරුවන්ට කැපී පෙනුණ ලකුණු සංඛ්‍යාවක් ලබා ගැනීමට නොහැකි විය.මෙම තරඟය සිම්බාබ්වේ හරාරේ හි පැවැත්වෙන අතර තරඟාවලියේ පළමු තරඟයෙන් ශ්‍රී ලංකාව ජය ලබාගත්තේය.", "URL": "https://sinhala.adaderana.lk/news.php?nid=65820", "Category": null, "Parent URL": null}