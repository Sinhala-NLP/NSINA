{"Source": "Adaderana", "Timestamp": "October 25, 2012 10:05 am", "Headline": "විදුලි සැර වැදී අයෙක් මරුට", "News Content": "පිළියන්දල, පුවක්ගස්හන්දිය ප්‍රදේශයේ දී විදුලි සැර වැදී පුද්ගලයෙකු ජීවිතක්ෂයට පත්වී තිබේ. ඉදිකරමින් පවතින ගොඩනැගිල්ලක සේවය කරමින් සිටි කම්කරුවන් දෙදෙනෙකු උණ බටයක් සිටුවීමට යාමේ දී අද (25) පෙරවරුවේ විදුලි සැර වැදී ඇති බව පිළියන්දල පොලීසිය සඳහන් කළේය. උණ බටය අධි බලැති විදුලි රැහැනක ගැටීමෙන් මෙලෙස විදුලි සැර වැදී ඇති බව වාර්තා වේ. විදුලි සැර වැදුණු පුද්ගලයින් දෙදෙනා ප්‍රතිකාර සඳහා පිළියන්දල ‍රෝහලට ඇතුළත් කර ඇති අතර එහිදී එක් පුද්ගලයෙකු ජීවිතක්ෂයට පත්වී තිබේ. අනෙක් පුද්ගලයා වැඩිදුර ප්‍රතිකාර සඳහා කළුබෝවිල රෝහලට මාරු කර යවා ඇති බව පිළියන්දල පොලීසිය සඳහන් කළේය.", "URL": "https://sinhala.adaderana.lk/news.php?nid=28602", "Category": null, "Parent URL": null}