{"Source": "Adaderana", "Timestamp": "February 9, 2016 07:41 pm", "Headline": "උණවටුනේදී අභිරහස් අයුරින් බ්‍රිතාන්‍ය ජාතිකයෙක් මිය ගිහින්", "News Content": "උණවටුන සංචාරක හෝටලයක ලැගුම්ගෙන සිටි නැවක සේවය කරන බ්‍රිතාන්‍ය ජාතිකයෙකු හෝටලයේ කාමරයක් තුළදී අභිරහස් ලෙස මියගොස් ඇතැයි හබරාදුව පොලිසිය පවසයි. මොහු ගාලු වරායට පැමිණ ඇති නැවක ආරක්ෂක නිලධාරියෙකු බව වාර්තාවන බව පොලීසිය සඳහන් කරයි.ගාලු වරායට පැමිණ ඇති නැව නැවත ගමන් ආරම්භ කරන තෙක් උණවටුන සංචාරක හෝටලයක ලැගුම්ගෙන ඇති අතර අද(09) මොහු එම හෝටලයේ කාමරයක අභිරහස් ලෙස මියගොස් සිටියදී සොයාගෙන ඇත. හබරාදුව පොලිසිය මේ පිළිබද පරික්ෂණ පවත්වයි.", "URL": "https://sinhala.adaderana.lk/news.php?nid=57068", "Category": null, "Parent URL": null}