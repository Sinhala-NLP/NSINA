{"Source": "Adaderana", "Timestamp": "April 26, 2011 08:55 am", "Headline": "පකිස්ථාන - කොදෙව් 2 වන එක්දින තරගයේ ජය පකිස්ථානයට ", "News Content": "සංචාරක පකිස්ථානු කණ්ඩායම සහ බටහිර ඉන්දීය කොදෙව් කණ්ඩායම සමග පැවැත්වෙන තරග 5 න් සමන්විත එක්දින තරගාවලියේ දෙවැනි තරගයෙන් කඩුලු 7 ක ජයක් ලබාගැනීමට පකිස්ථානු කණ්ඩායම ඊයේ(25) සමත්විය. කාසියේ වාසිය දිනූ පකිස්ථාන කණ්ඩායමේ ආරාධනයෙන් ප්‍රථමයෙන් පන්දුවට පහරදුන් බටහිර ඉන්දීය කොදෙව් කණ්ඩායම නියමිත පන්දුවාර 50 අවසානයේ සියලු දෙනා දැවී රැස්කළේ ලකුණු 220 ක් පමණි. බටහිර ඉන්දීය කොදෙව් කණ්ඩායම වෙනුවෙන් ලෙන්ඩි සිමන්ස් ලකුණු 52 ක් ද මාලන් සැමුවෙල් ලකුණු 29 ක් ද රැස් කළේය. ලකුණු 221 ක ජයග්‍රාහී ඉලක්කයක් හඹා ගිය පකිස්ථාන කණ්ඩායම පන්දුවාර 48 ක් තුළ දී කඩුලු 3 ක් පමණක් දැවී ජයග්‍රහණය වාර්තා කිරීමට සමත්විය. විශිෂ්ට පිතිහරඹයක නිරත වූ අහමඩ් ශේෂාඩ් ලකුණු 102 ක් රැස්කරගත්තේය.", "URL": "https://sinhala.adaderana.lk/news.php?nid=15705", "Category": null, "Parent URL": null}