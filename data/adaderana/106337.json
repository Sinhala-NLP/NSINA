{"Source": "Adaderana", "Timestamp": "March 19, 2019 11:11 am", "Headline": "නුවරඑළියේ අධිශීතකරණ හා ශීතකරණ පිළිබඳ පරීක්ෂාවක්", "News Content": "නුවරඑළිය මහජන සෞඛ්‍ය පරීක්ෂකවරුන් විසින් නියමිත ප්‍රමිතියෙන් තොර අධිශීතකරණ හා ශීතකරණ පිළිබද පරීක්ෂාවක් සිදු කර ඇත. හඟුරන්කෙත රික්ල්ලගස්කඩ නගරය අවට වෙළෙදසැල්වල ඇති අධිශීතකරණ සහ ශීතකරණ මෙලෙස මහජන සෞඛ්‍ය පරීක්ෂකවරුන්ගේ පරීක්ෂාවට ලක්කෙරුණි. ශීතකරණවල තත්ත්වය පරීක්ෂා කිරීමේ උපකරණයක් භාවිත කරමින් සිදු කළ පරීක්ෂාවන්වලදී අනාවරණ වී ඇත්තේ ශීතකරණ බොහෝමයක නියමිත ප්‍රමිතිය නොමැති බවයි. රිකිල්ලගස්කඩ නගරයේදී වෙළෙදසැල් 32ක් පරීක්ෂාවට ලක්කෙරුණු අතර ඉන් වෙළෙදසැල් 04ක ඇති ශීතකරණ පමණක් නියමිත ප්‍රමිතියේ තිබූ බව නුවරඑළිය මහජන සෞඛ්‍ය පරීක්ෂක නිලධාරීන් සදහන් කළේය . එමෙන්ම අනෙක් වෙළෙදසැල් 28ට සතියක් තුළ නිවැරදි අන්දමින් ශීතකරණ අලුත්වැඩියා කරන ලෙස උපදෙස් ලබාදී තිබේ.", "URL": "https://sinhala.adaderana.lk/news.php?nid=106337", "Category": null, "Parent URL": null}