{"Source": "Adaderana", "Timestamp": "November 8, 2011 03:25 pm", "Headline": "අනුරාධපුර -මිහින්තලය අතරට තවත් දුම්රිය පළ කිහිපයක් ඉල්ලයි ", "News Content": "අනුරාධපුර සහ මිහින්තලය යන දුම්රිය ස්ථාන අතර මැද තවත් දුම්රිය පළ කිහිපයක් ඉදිකර දෙන ලෙස ප්‍රදේශයේ ජනතාව ප්‍රවාහන අමාත්‍යාංශයෙන් ඉල්ලා සිටියි. මිහින්තලය බලා සෑම සති අන්තයකම දුම්රිය ධාවනය සිදු වුවද අතරමඟ දුම්රිය නැවතුම්පළ නොමැතිවීම හේතුවෙන් දුම්රියේ ගමන් කිරීමට නොහැකි බව එම ජනතාව පෙන්වා දෙයි. මේ හේතුවෙන් පුල්ලෙයාර් හන්දිය, මාතලේ හන්දිය සහ කුංචිකුලම යන ස්ථානවල කුඩා දුම්රිය නැවතුම්පළ ඉදිකර දෙන ලෙස ප්‍රදේශයේ ජනතාව ප්‍රවාහන අමාත්‍යාංශයෙන් ඉල්ලා සිටියි.", "URL": "https://sinhala.adaderana.lk/news.php?nid=19865", "Category": null, "Parent URL": null}