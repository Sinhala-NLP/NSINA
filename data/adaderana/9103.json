{"Source": "Adaderana", "Timestamp": "June 19, 2010 04:34 pm", "Headline": "සියලු අනවසර ඉදිකිරීම් ඉවතට", "News Content": "නාගරික ජනාවාස පවත්වාගෙන යාමට බාධාකාරී වන අනවසර ඉදිකිරීම් සියල්ල ඉවත් කිරීමට පියවර ගන්නා බව ඉදිකිරීම්, ඉංජිනේරු, නිවාස හා පොදු පහසුකම් අමාත්‍ය විමල් වීරවංශ මහතා පවසයි. අද පෙරවරුවේ මොරටුව, සොයිසාපුර මහල් නිවාස සංකීර්ණයේ සිදුකළ නිරීක්ෂණ චාරිකාවකට එක්වෙමින් ඔහු මේ බව සඳහන් කළේය. එහිදී එම නිවාස සංකීර්ණය ආශ්‍රිතව වෙසෙන ජනතාවගේ පොදු ගැටලු විසඳීම සඳහා ජංගම සේවාවක් ද ක්‍රියාත්මක‍ කෙරුණි. කළමනාකරණ සංස්ථා පවත්වාගෙන යාමට බාධාවන ආකාරයෙන් පවතින අනවසර ඉදිකිරීම් ඉවත් කිරීමට කටයුතු කරන බව එම අවස්ථාවට සහභාගී වෙමින් විමල් වීරවංශ මහතා අවධාරණය කළේය. නිවාස ව්‍යාපෘතිවල වෙසෙන ජනතාවගේ ජන ජීවිතය නගා සිටුවීමේ අරමුණින් ඉදිරියේදීත් වැඩසටහන් රැසක් ක්‍රියාත්මක කිරීමට කටයුතු කරන බව ඔහු එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9103", "Category": null, "Parent URL": null}