{"Source": "Adaderana", "Timestamp": "April 25, 2013 07:39 am", "Headline": "හාල් මැස්සන් රේගුවට ගනියි", "News Content": "මෙරටට ආනයනය කරන ලද මිනිස් පරිභෝජයට නුසුදුසු වියළි හාල් මැස්සන් තොගයක් රේගු භාරයට ගෙන තිබේ. වියළි හාල් මැස්සන් කිලෝග්‍රෑම් 11,400 ක් මෙලෙස රේගු භාරයට ගෙන ඇති බව වාර්තා වේ. මෙම වියළි හාල්මැස්සන් තොගය ඩුබායිහි සිට ආනයනය කර ඇති අතර මිනිස් පරිභෝජනයට නුසුදුසු බැවින් ඒවා විනාශ කරන ලෙස ආහාර පරීක්ෂකවරුන් විසින් නිර්දේශ කර තිබේ. කෙසේ වෙතත් මිනිස් පරිභෝජනයට නොසුදුසු මෙම වියළි හාල් මැස්සන් තොගය නිදහස් කර ගැනීමේ උත්සහයක් පවතින බවද වාර්තා වේ. ආහාර පරීක්ෂකවරුන් පරිභෝජනය නොසුදුසු බවට නිර්දේශ කර තිබියදීත් ඊයේ (24) දිනය තුළ එම හාල්මැස්සන් තොගය නිදහස් කර ගැනීමට යම් යම් උත්සහයන් දරා ඇති බව සඳහන්ය.", "URL": "https://sinhala.adaderana.lk/news.php?nid=33555", "Category": null, "Parent URL": null}