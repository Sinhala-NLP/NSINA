{"Source": "Adaderana", "Timestamp": "September 16, 2019 03:50 pm", "Headline": "වැල්වැටිතුරෙයි මහජන බැංකු ශාඛාවේ ගින්නක්", "News Content": "යාපනය, වැල්වැටිතුරෙයි, මහජන බැංකු ශාඛාවේ ගිනි ගැනීමක් හටගෙන ඇත. ඊයේ (15) සවස බැංකු ශාඛාවේ විදුලි ජනක යන්ත්‍රය පැවති කාමර‍යේ අදාළ ගිනි ගැනීම සිදුව ඇත. ගින්න හට ගැනීමෙන්විදුලි ජනක යන්ත්‍රය පැවති කාමරයේ භාණ්ඩ කිහිපයක් ගිනිගෙන ඇති අතර, ගින්න හටගැනීමත් සමඟ ප්‍රදේශවාසීන් හා බැංකු ආරක්ෂක නිලධාරීන් සිද්ධිය සම්බන්ධයෙන් පොලිසිය දැනුවත් කොට ඇත. පසුව යාපනය මහනගර සභා ගිනි නිවීමේ රථ පැමිණ ගින්න නිවා දමා ඇත. සිද්ධියෙන් කිසිවෙකුටත් හානියක් සිදුව නොමැති අතර, සිද්ධිය සම්බන්ධයෙන් වැල්වැටිතුරෙයි පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=119241", "Category": null, "Parent URL": null}