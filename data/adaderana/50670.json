{"Source": "Adaderana", "Timestamp": "April 15, 2015 05:06 pm", "Headline": "මිලිබෑන්ඩ්ට \"අපි\" සංවිධානයෙන් විරෝධය", "News Content": "ශ්‍රී ලංකාවේ සිදුවු බව කියන යුද අපරාධ සම්බන්ධයෙන් බ්‍රිතාන්‍ය කම්කරු පක්ෂයේ නායක සහ විපක්ෂ නායක එඩ්. මිලිබෑන්ඩ් මහතා සිදුකළ ප්‍රකාශයට විරෝධය පළ කරන බව එරට අපි ශ්‍රී ලංකා සංවිධානය පවසයි.එම සංවිධානයේ සභාපති සුජිත් වීරසිංහ මහතා පවසන්නේ පටු දේශපාලන වාසී අරමුණු කරගනිමින් ඔහු මෙවැනි ප්‍රකාශයක් සිදුකර ඇති බවයි.අදාළ ප්‍රකාශය සම්බන්ධයෙන් සියලු ශ්‍රී ලාංකේය ජනතාවගෙන් ඔහු සමාව ගත යුතු බව ද සුජිත් වීරසිංහ මහතා පවසයි.අලුත් අවුරුද්ද නිමිත්තෙන් බ්‍රිතාන්‍ය දෙමළ ප්‍රජාව වෙත පණිවිඩයක් නිකුත් කරමින් එඩ් මිලිබෑන්ඩ් මහතා පවසා සිටියේ ලංකාවේ සිදුවු බව කියන යුධ අපරාධ සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බවයි.", "URL": "https://sinhala.adaderana.lk/news.php?nid=50670", "Category": null, "Parent URL": null}