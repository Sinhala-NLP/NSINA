{"Source": "Adaderana", "Timestamp": "October 27, 2018 11:47 am", "Headline": "මුස්ලිම් කොංග්‍රසයේ සහය රනිල්ට", "News Content": "ශ්‍රී ලංකා මුස්ලිම් කොංග්‍රසයේ සහය හිටපු අග්‍රාමාත්‍ය රනිල් වික්‍රමසිංහ මහතාට ලබා දීමට තීරණය කර තිබේ. ඒ අනුව ශ්‍රී ලංකා මුස්ලිම් කොංග්‍රසය සතු මන්ත්‍රීවරුන් 7 දෙනාගේ සහය රනිල් වික්‍රමසිංහ මහතාට ලබා දීමට අද(27) උදෑසන පැවති සාකච්ඡාවකින් අනතුරුව තීරණය කර තිබේ. ඊයේ(27) පස්වරුවේ නව අග්‍රාමාත්‍යවරයා වශයෙන් හිටපු ජනාධිපති මහින්ද රාජපක්ෂ මහතා ජනාධිපතිවරයා ඉදිරියේ දිවුරුම් දීමත් සමඟ අග්‍රාමාත්‍යධූරය සම්බන්ධයෙන් ව්‍යාකූල තත්ත්වයක් හට ගෙන තිබේ. කෙසේ වෙතත් අප කළ විමසීමක දී ශ්‍රී ලංකා මුස්ලිම් කොංග්‍රසයේ නියෝජ්‍ය ජාතික සංවිධායක ෆයිසල් කාසීම් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=98303", "Category": null, "Parent URL": null}