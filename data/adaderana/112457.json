{"Source": "Adaderana", "Timestamp": "June 21, 2019 10:10 am", "Headline": "හෙරොයින් සමඟ පානදුරෙන්-වීරඟුලෙන් දෙදෙනෙක් අල්ලයි", "News Content": "පානදුර උතුර ප්‍රදේශයේදී හෙරොයින් තොගයක් සමඟ පුද්ගලයෙකු අත්අඩංගුවට ගෙන ඇත. සැකකරු සතුව තිබී හෙරොයින් ග්‍රෑම් 02යි මිලිග්‍රෑම් 320 සොයාගෙන ඇති බව පොලීසිය පැවසුවේය. ඔහු 37 හැවිරිදි පානදුර කෙසෙල්වත්ත ප්‍රදේශයේ පදිංචිකරුවෙකු වෙයි. මේ අතර වීරඟුල ප්‍රදේශයේදී හෙරොයින් ග්‍රැම් 03යි මිලිග්‍රෑම් 05ක් සමඟ පුද්ගලයෙකු අත්අඩංගුවට ගෙන ඇත. සැකකරු 30 හැවිරිදි, කළගෙඩිහේන ප්‍රදේශයේ පදිංචිකරුවෙකු වන අතර අද අත්තනගල්ල මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=112457", "Category": null, "Parent URL": null}