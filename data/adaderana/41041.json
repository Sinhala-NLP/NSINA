{"Source": "Adaderana", "Timestamp": "February 11, 2014 03:05 pm", "Headline": "අජිත් ප්‍රසන්නට ඇප!", "News Content": "නීති විරෝධී පෙළපාලියක සාමාජිකයෙකු වෙමින් පොලීසියේ රාජකාරියට බාධා කිරීමේ චෝදනාව මත අත්අඩංගුවට ගෙන රිමාන්ඩ් කළ දකුණු පළාත් සභාවේ එක්සත් ජනතා නිදහස් සන්ධාන අපේක්ෂක අජිත් ප්‍රසන්න රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට නියෝග කර ති‍බේ. අසනීප තත්ත්වයක් හේතුවෙන් කොළඹ පෞද්ගලික රෝහලක ප්‍රතිකාර ලබමින් සිටියදී අජිත් ප්‍රසන්න මහතා පෙරේදා පොලිස් අත්අඩංගුවට ගැනිණ. අදාළ පෞද්ගලික රෝහලට ඊයේ පැමිණි කොටුව මහේස්ත්‍රාත් තිළිණ ගමගේ මහතා සැකකරු අද දක්වා රිමාන්ඩ් ක‍ිරීමට නියෝග කළේය. ඒ අනූව පොලිස් ආරක්ෂාව යටතේ සැකකරු ප්‍රතිකාර ගන්නා රෝහලට පැමිණි තිළිණ ගමගේ මහතා අද රුපියල් ලක්ෂ 5 බැගින් වූ ශරීර ඇප 2ක් මත මුදාහැරීමට නියෝග කළ බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=41041", "Category": null, "Parent URL": null}