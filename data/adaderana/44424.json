{"Source": "Adaderana", "Timestamp": "July 4, 2014 01:12 pm", "Headline": "“ආමි ඔබ ඔබගේ ගෙදර යන්න  මට මගේ ගෙදර යන්න ඕනී” - කිලිනොච්චියේ විරෝධතා", "News Content": "යුද හමුදාව විසින් උතුරු නැගෙනහිර ඉඩම් අත්පත් කරගනිමින් සිටින බවත් මේ නිසා ඔවුන් එම ප්‍රදේශවලින් ඉවත් විය යුතු බවත් කියමින් දෙමළ ජාතික ජනතා පෙරමුණ විසින් සංවිධානය කළ විරෝධතාවයක් අද (04) කිලිනොච්චි දිස්ත්‍රීක් ලේකම් කාර්යාලය ඉදිරිපිටදී පැවැත්විණ. එහිදී විරෝධතාවයට එක්වූවන් කියා සිටියේ හමුදාව විසින් සිය ඉඩම් අත්පත් කර ගැනීම නිසා සිය දෛනික කටයුතුවලට ද බාධා සිදුව ඇති බවයි. මේ නිසා හමුදාව වහාම එම ප්‍රදේශවලින් ඉවත් විය යුතු බව ඔවුන් එහිදී කියා සිටියේය. කෙසේ වුවද මෙම විරෝධතාව නිසා අද කිලිනොච්චි දිස්ත්‍රීක් ලේකම් කාර්යාල පරිශ්‍රයට ජනතාවට පැමිණීමට පොලීසිය ඉඩනොදුන් බව අප වාර්තාකරු පැවසීය.", "URL": "https://sinhala.adaderana.lk/news.php?nid=44424", "Category": null, "Parent URL": null}