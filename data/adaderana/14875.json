{"Source": "Adaderana", "Timestamp": "March 16, 2011 11:26 am", "Headline": "බෝලවත්තේ වෑන් රියක ගැටී අයෙක් මරුට", "News Content": "හලාවත - කොළඹ මාර්ගයේ බෝලවත්ත ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. අද අලුයම 4 ට පමණ මෙම අනතුර සිදුව ඇති බව සදහන් වේ. මාර්ගයේ ගමන් ගත් අදාළ පුද්ගලයා වෑන් රථයක ගැටීමෙන් ජීවිතක්ෂයට පත්ව ඇති බව වාර්තා වේ. මියගිය පුද්ගලයා සමග ගමන් ගත් තවත් අයෙකු ද තුවාල ලබා රෝහල් ගත කර ඇති අතර අදාළ අවස්ථාවේ ඔවුන් දෙදෙනා බීමතින් සිටි බවට අනාවරණය වී ඇති බව පොලිසිය පවසයි. අනතුරට සම්බන්ධ වෑන් රථයේ රියදුරු ප්‍රදේශයෙන් පලාගොස් ඇති අතර වෙන්නප්පුව පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14875", "Category": null, "Parent URL": null}