{"Source": "Adaderana", "Timestamp": "September 15, 2018 09:49 pm", "Headline": "බුදුදහමට එල්ල වී ඇති බලපෑම් ගැන සාකච්ඡාවක්", "News Content": "වර්තමානයේ බුදුදහමට එල්ල වී ඇති බලපෑම් පිළිබඳව අස්ගිරි - මල්වතු උභය විහාරීය මහා සංඝරත්නය අද විශේෂ සාකච්ඡාවක නිරත විය. ඒ මල්වතු මහාවිහාරයේ මහානායක නිල ආරාමයේදීයී. බුදුදහමට එල්ල වී ඇති බලපෑම් පිළිබඳ සාකච්ඡා කිරීම සඳහා අස්ගිරි හා මල්වතු පාර්ශ්වයන්හි කාරක සංඝ සභික භික්ෂූන් වහන්සේ මෙන්ම විද්වත් භික්ෂූන් වහන්සේගේ සහභාගිත්වයෙන් මෙම හමුව පැවැත්විණි. එහිදී අදහස් දැක්වූ අස්ගිරි පාර්ශ්වයේ මහලේඛකාධිකාරී පූජ්‍ය ආචාර්ය මැදගම ධම්මානන්ද හිමියන් සඳහන් කළේ ත්‍රිපිටක ධර්මය විකුර්ති කිරීම, මිත්‍යා මත පතුරුවන අය සම්බන්ධයෙන් ගතයුතු ක්‍රියාමාර්ග මෙහිදී සාකච්ඡා වූ බවයි. මෙම හමුවටසහභාගි වූ භික්ෂූන් වහන්සේ 20 වන ව්‍යවස්ථා සංශෝධනය පිළිබඳවත් අදහස් පල කළේය. එහිදී මහාචාර්ය පූජ්‍ය මැදගොඩ අභයතිස්ස හිමියන් සඳහන් කළේ 20 වන ව්‍යවස්ථා සංශෝධනය සම්බන්ධයෙන් සංඝයාවහන්සේලා අතර සාකච්ඡාවට ගත යුතු බවට යෝජනා කළ බවයි. මේ අතර අරණායක හෙම්මාතගම රන්දිලිගම ශ්‍රී ස්වර්ණගිරි විහාරස්ථානයේ පැවති පුණ්‍යොත්සවයකදී පූජ්‍ය පැල්පොල විපස්සී හිමියන් මෙලෙස අදහස් පල කළේය. එහිදී අදහස් දැක්වූ පූජ්‍ය පැල්පොල විපස්සී හිමියන් සඳහන් කළේ මහා සංඝයා නැතිවුවහොත් සිංහල ජාතිය මේ පොළවේ නොමැති බවත් මහා සංඝරත්නය රජ කෙනෙක් සිරගත නොමැති බවයි. වැඩ කරන හාමුදුරුවරු විනාශ කරන්න සැලැස්මක් තිබෙන බවත් වැඩකරන හාමුදුරුවරු අපවත් කරන සැලැස්මක්ද තිබෙන බවයි.", "URL": "https://sinhala.adaderana.lk/news.php?nid=96143", "Category": null, "Parent URL": null}