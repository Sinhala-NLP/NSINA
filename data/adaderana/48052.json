{"Source": "Adaderana", "Timestamp": "December 16, 2014 04:31 pm", "Headline": "ඇඹිලිපිටිය නගර සභා අය වැය පරදී", "News Content": "ඇඹිලිපිටිය නගර සභාවේ 2015 වර්ෂය සඳහා වන අයවැය පරාජයට පත්ව තිබේ. නගර සභාවේ බලය එක්සත් ජනතා නිදහස් සන්ධානය විසින් හිමිකරගෙන ඇති අතර ඔවුන්ට ආසන 5ක්ද එක්සත් ජාතික පක්ෂයට ආසන 2ක්ද හිමිය. අද උදෑසන 10ට සභාවේ කටයුතු ආරම්භ කිරීමට නියමිතව තිබුණ ද සභාපති ධුරය හොබවන පූජ්‍ය වේවැල්දූවේ ඥානප්‍රභා හිමියන් සභාවට නොපැමිණීම හේතුවෙන් එම කටයුතු ප්‍රමාද වී තිබේ. කෙසේ වෙතත් දහවල් 12.30ට පමණ ආණ්ඩු පක්ෂය නියෝජනය කරමින් සභාවට පැමිණ සිටි විජිත.ඩි.පුංචිහේවා මහතා සභාපතිවරයා ලෙස තෝරාපත් කරගැනීමෙන් අනතුරුව ඔහු 2015 අයවැය වාර්තාව ඉදිරිපත් කර ඇත. ඡන්ද විමසීමේ දී අයවැයට විරුද්ධව ඡන්ද 2කක් ලැබී ඇති අතර පක්ෂව කිසිදු ඡන්දයක් ලැබී නැත.", "URL": "https://sinhala.adaderana.lk/news.php?nid=48052", "Category": null, "Parent URL": null}