{"Source": "Adaderana", "Timestamp": "October 21, 2011 03:39 pm", "Headline": "පුතුට වස දී පියාත් වස බීලා ", "News Content": "අද(21) කල්පිටිය, තලවිල ප‍්‍රදේශයේ පදිංචිකරුවකු ඔහුගේ වයස අවුරුදු තුනහමාරක් වූ පිරිමි දරුවාට වස පොවා ඔහුද වස පානය කිරීමෙන් පසුව දෙදෙනාම පුත්තලම රෝහලට ඇතුළත් කිරීමේදී දරුවා මියගොස් ඇති බව පොලිසිය පවසයි. මෘත ශරීරය පුත්තලම රෝහලේ මෘත ශරීරාගාරයේ තබා ඇති බවත්, පශ්චාත් මරණ පරීක්ෂණය මෙතෙක් අවසන් නොමැති බවත් පොලිසිය සඳහන් කරයි. වර්ණකුලසූරිය දිනුෂ මධුෂාන් ප‍්‍රනාන්දු නැමැති දරුවා මෙසේ මරණයට පත්ව ඇති බව සඳහන්ය. පියා අසාධ්‍ය තත්වයේ දැඩි සත්කාර ඒකකයේ ප‍්‍රතිකාර ලබන බව පොලිසිය පැවසීය. කල්පිටිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19504", "Category": null, "Parent URL": null}