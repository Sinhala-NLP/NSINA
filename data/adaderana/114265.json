{"Source": "Adaderana", "Timestamp": "July 16, 2019 01:54 pm", "Headline": "බස්නාහිර-දකුණු වෙරළබඩ ප්‍රදේශවල පැයට කිලෝමීටර් 50ක තද සුළං", "News Content": "දිවයිනේ නිරිත දිග කොටසේ වැසි සහ සුළං තත්ත්වයේ වැඩිවීමක් අද(16) සිට 19 වනදා දක්වා බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. වයඹ, බස්නාහිර සහ දකුණු වෙරළබඩ ප්‍රදේශවල පැයට කිලෝමීටර් 50 ක් දක්වා තරමක තද සුළං ද ඇති විය හැකි බව එම දෙපාර්තමේන්තුව පවසයි. මීට අමතරව සබරගමුව, මධ්‍යම, බස්නාහිර, දකුණු සහ වයඹ පළාත්වල විටින් විට වැසි හෝ ගිගුරුම් සහිත වැසි ඇතිවිය හැකි අතර ඌව පළාත, අම්පාර සහ මඩකළපුව දිස්ත්‍රික්කවලත් සවස 2.00න් පමණ පසුව වැසි හෝ ගිගුරුම් සහිත වැසි ඇති විය හැකි බව සදහන්. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බැවින් අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව මහජනතාවට දැනුම් දී තිබේ.", "URL": "https://sinhala.adaderana.lk/news.php?nid=114265", "Category": null, "Parent URL": null}