{"Source": "Adaderana", "Timestamp": "April 28, 2016 09:26 am", "Headline": "වැඩිපුර අය කළාට බලපත්‍රය අහෝසියි!", "News Content": "උත්සව සමයේ මඟී ජනතාවගෙන් වැඩිපුර ගාස්තු අය කළ බස් රථ පිළිබඳව පැමිණිලි 160ක් ලැබී ඇති බව ජාතික ගමනාගමන කොමිෂන් සභාව පවසයි.එම කොමිෂන් සභාවේ සභාපති එම්.ඒ.පී හේමචන්ද්‍ර මහතා සඳහන් කළේ ලැබුණු පැමිණිලි වලට අනුව මේ වන විට විමර්ශන කටයුතු ආරම්භ කර ඇති බවයි.ඇතැම් පැමිණිලි වලට අදාළ තොරතුරු නොලැබීම එම විමර්ශන ප්‍රමාදවීමට හේතුවී ඇති බව එම්.ඒ.පී හේමචන්ද්‍ර මහතා සඳහන් කළේය. මගී ජනතාවගෙන් වැඩිපුර ගාස්තු අය කළ බස් රථ වල මාර්ග බලපත්‍රය තාවකාලිකව අහෝසි කිරීමට පියවර ගන්නා බවද හෙතෙම පැවසීය.", "URL": "https://sinhala.adaderana.lk/news.php?nid=59591", "Category": null, "Parent URL": null}