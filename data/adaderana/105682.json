{"Source": "Adaderana", "Timestamp": "March 8, 2019 07:02 am", "Headline": "කාන්තාවන්ට පමණක් වෙන්වු දුම්රිය මැදිරි අද සිට ධාවනයට", "News Content": "ලෝක කාන්තා දිනයට සමගාමීව කාන්තාවන් සඳහා වෙන්වු විශේෂ කාන්තා දුම්රිය මැදිරි යෙදවීමට ප්‍රවාහන හා සිවිල් ගුවන් සේවා අමාත්‍යාංශය පියවර ගෙන තිබේ. කාන්තාවනහට නිතර නිතර පොදු ප්‍රවාහන සේවාවේදි සිදුවන අසිරුතාවයන් ‍ගෙන් හිංසනයන්ගෙන් බේරා ගැනිම සදහා ප්‍රවාහන අමැතිවරයා ප්‍රථම අදියර වශයෙන් මේ ක්‍රියා මාර්ගය ගෙන ඇත නියෝජ්‍ය දුම්රිය ගමනාගමන අධිකාරී වී. එස් පොල්ලත්තගේ මහතා පැවසුවේ, ඒ අනුව අද අළුයම 06.30ට මීරිගම දුම්රිය ස්ථානයේ සිට කොළඹ කොටුව දක්වා ධාවනය වන අංක 525 වන දුම්රියේත්, රඹුක්කන දුම්රිය ස්ථානයෙන් අළුයම 05.57ට කොළඹ කොටුව දක්වා ගමන් අරඹන දුම්රියේත්, මහව දුම්රිය ස්ථානයෙන් අළුයම 4.45ට ගමන් අරඹන දුම්රියේත්, පුත්තලම දුම්රිය ස්ථානයෙන් අළුයම 04.30 ගල්කිස්ස බලා ගමන් අරඹන දුම්රියේත්, සමුද්‍ර දේවී දුම්රියේත්, මාතර දුම්රිය ස්ථානයෙන් අළුයම 05.00ට මරදාන බලා ධාවනය වන දුම්රියෙත් මෙම කාන්තා දුම්රිය මැදිරි යෙදවීමට තීරණය කර ඇති බවයි. ප්‍රථම අදියර යටතේ කාර්යාල දුම්රිය වලට කාන්තා මැදිරි යොදවන අතර ඉදිරියේදි අනික් දුම්රිය වලටද කාන්තා මැදිරි යෙදවීමට තිරණය කර ඇතැයිද ප්‍රවාහන අමාත්‍යංශය පවසයි.", "URL": "https://sinhala.adaderana.lk/news.php?nid=105682", "Category": null, "Parent URL": null}