{"Source": "Adaderana", "Timestamp": "July 19, 2012 09:13 am", "Headline": "නිධන් සොරුන් 3ක් දැලේ", "News Content": "බණ්ඩාරවෙළ උඩුවර ප්‍රදේශයේ නිධන් වස්තු ලබාගැනීමේ අරමුණින් කැණිම් සිදුකරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. බදුල්ල ආගරතැන්න පොලිස් විශේෂ කාර්ය බලකා කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී කැනීම් කිරීම සඳහා යොදාගත් උපකරණ සහ ත්‍රීරෝද රථයක්ද පොලීසිය භාරයට ගෙන තිබේ. සැකකරුවන් බදුල්ල පොලිසියට භාරදී ඇති අතර අද (19) ඔවුන් පස්සර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25896", "Category": null, "Parent URL": null}