{"Source": "Adaderana", "Timestamp": "July 13, 2015 10:27 am", "Headline": "ජ.වි.පෙ. ආධාරකරුවන් පිරිසකට ප්‍රහාරයක්", "News Content": "මාරවිල, තොඩුවාව ප්‍රදේශයේදී තම ආධාරකරුවන් පිරිසකට පහරදිමක් සිදු කර ඇති බව ජනතා විමුක්ති පෙරමුණ පවසයි.අද අළුයම 01.30 ට පමණ පෝස්ටර් අලවමින් සිටි පිරිසක් විසින් එම පහරදිම සිදු කර ඇති බව වාර්තා වෙයි.පහරදීමෙන් ජනතා විමුක්ති පෙරමුණෙන් මෙවර මහ මැතිවරණයට තරඟ කරන පුත්තලම දිස්ත්‍රික්කයේ අපේක්ෂකයෙකු තුවාල ලබා මාරවිල රෝහලට ඇතුළත් කර තිබේ.පොලිස් මාධ්‍ය ප්‍රකාශක කාර්යාලය සඳහන් කළේ සිද්ධිය සම්බන්ධයෙන් සැකපිට පුද්ගලයින් තිදෙනෙකු අත්අඩංගුවට ගෙන ඇති බවයි.ඔවුන් අද අධිකරණයට ඉදිරිපත් කිරිමට නියමිත අතර මාරවිල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52606", "Category": null, "Parent URL": null}