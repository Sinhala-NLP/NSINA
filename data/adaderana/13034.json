{"Source": "Adaderana", "Timestamp": "December 23, 2010 08:24 am", "Headline": "ශීඝ්‍ර මූලාකෘති තාක්ෂණයෙන් ශ්‍රී ලංකාව තුන්වන තැනට ", "News Content": "ශීඝ්‍ර මූලාකෘති තාක්ෂණය භාවිත කරන තෙවන රට බවට ශ්‍රී ලංකාව පත්ව තිබේ. මූලාකෘති තැනීමේ යන්ත්‍රය කටුබැද්ද විශ්ව විද්‍යාලයේ ඉංජිනේරු නිර්මාණ මධ්‍යස්ථානය තුළ ස්ථාපිත කර ඇති බව වාර්තා වේ. වෙළඳපළ තරඟකාරීත්වයට මුහුණදීමට හැකිවන පරිදි පාරිභෝගිකයා තෘප්තිමත් කළ හැකි භාණ්ඩ නිෂ්පාදනයට අවශ්‍ය මූලාකෘති නිපදවීමේ හැකියාව මෙම යන්ත්‍රය සතුවෙයි. භාණ්ඩ නිෂ්පාදනයේදී මෙරට සුළු හා මධ්‍ය පරිමාණ කර්මාන්තකරුවන්ට සහනදායී මිලට මෙම තාක්ෂණය ලබා ගැනීමේ හැකියාව ඇති බව ද කර්මාන්ත හා වාණිජ කටයුතු අමාත්‍යාංශය පවසයි.", "URL": "https://sinhala.adaderana.lk/news.php?nid=13034", "Category": null, "Parent URL": null}