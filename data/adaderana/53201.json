{"Source": "Adaderana", "Timestamp": "August 12, 2015 03:07 pm", "Headline": "අශ්වින් ශ්‍රී ලංකා පළමු ඉනිම වනසයි", "News Content": "ඉන්දියාවට එරෙහි ගාල්ලේදී අද ආරම්භ වූ ටෙස්ට් තරඟයේ කාසියේ වාසිය දිනා පළමුව පන්දුවට පහරදුන් ශ්‍රී ලංකා කණ්ඩායමේ පළමු ඉනිම ලකුණු 183ට සීමා කිරීමට ඉන්දීය පන්දු යවන්නෝ සමත් වූහ.ඇන්ජලෝ මැතිව්ස් ලකුණු 64ක්, දිනේෂ් චන්දිමාල් ලකුණු 59ක් වශයෙන් ශ්‍රී ලංකා ඉනිමට දායකත්වයක් ලබාදුන්නද සෙසු පිතිකරුවන්ට ලකුණු අතරට ඒමට නොහැකි විය.කුමාර් සංගක්කාර ලකුණු 5ට දැවී ගිය අතර ඔහු සහභාගි වන අවසන් ටෙස්ට් තරඟාවලියද මෙය වේ.පන්දු යැවිමේදී රවිචන්ද්‍ර අශ්වින් ලකුණු 46ට කඩුලු 6ක් දවා ගත්තේය.", "URL": "https://sinhala.adaderana.lk/news.php?nid=53201", "Category": null, "Parent URL": null}