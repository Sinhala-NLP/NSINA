{"Source": "Adaderana", "Timestamp": "July 27, 2011 05:05 pm", "Headline": "රත්‍රං යයි කියා පිත්තල පෙන්වා ලක්ෂ 11 ට විදියි", "News Content": "රත්‍රං අඩංගු යැයි පවසමින් ඊයම් කැබලි බහාලූ පිත්තල සෙම්බුවක් රුපියල් ලක්ෂ 11 ක පමණ මුදලකට අලෙවි කළ බව කියන පුද්ගලයෙකු රක්ෂිත බන්ධනාගාර ගත කර තිබේ. අනුරාධපුර ප්‍රධාන මහේස්ත්‍රාත් හා අතිරේක දිසා විනිසුරු දර්ශිකා විමලසිරි මෙනවිය විසින් අදාළ සැකකරු ලබන මස දෙවැනි දින දක්වා රක්ෂිත බන්ධනාගාර ගත කරන අද (27)ලෙස නියම කර ඇත. අකුරැස්ස ප්‍රදේශයේ ව්‍යාපාරිකයෙකු රවටා මෙම වංචාව සිදුකර ඇති සැකකරු අනුරාධපුර , අභය මාවත ප්‍රදේශ‍යේ පදිංචිකරුවෙකි. අදාළ වංචාවට සම්බන්ධ සෙසු සැකකරුවන් දෙදෙනා ද අධිකරණය හමුවට ඉදිරිපත් කරන ලෙස මහේස්ත්‍රාත්වරිය මෙහිදී පොලිසියට නියෝග කළාය.", "URL": "https://sinhala.adaderana.lk/news.php?nid=17678", "Category": null, "Parent URL": null}