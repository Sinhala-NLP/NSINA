{"Source": "Adaderana", "Timestamp": "April 21, 2012 10:19 am", "Headline": "ලංගම සේවක පාරිතෝෂික දීමනා ගෙවීම් මැයි 1 දා සිටයි", "News Content": "ලංකා ගමනාගමන මණ්ඩල සේවකයින්ගේ පාරිතෝෂික දීමනා ගෙවීම් කටයුතු කඩිනම් කිරීමට රජය තීරණය කර තිබේ. අදාළ ගෙවීම් මැයි මස පළමුවැනි දින සිට සිදුකිරීමට නියමිත බව කම්කරු සබඳතා අමාත්‍ය ගාමිණී ලොකුගේ මහතා සඳහන් කළේය. ලංකා ගමනාගමන මණ්ඩල සේවකයින් 4,000 ට පමණ පාරිතෝෂික දීමනා ගෙවීමට නියමිත බව ගාමිණී ලොකුගේ අමාත්‍යවරයා ප්‍රකාශ කළේය. සති 02 ක් තුළ අදාළ සියලු ගෙවීම් සිදුකර අවසන් කිරීමට කටයුතු යොදා ඇති බව ද අද දෙරණ වෙත අදහස් දක්වමින් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=23688", "Category": null, "Parent URL": null}