{"Source": "Adaderana", "Timestamp": "May 22, 2014 09:26 am", "Headline": "බිළිඳු මළ සිරුරක් දෙමටගොඩ පොදු වැසිකිළියේ - මව කවුද? ", "News Content": "දෙමටගොඩ, ප්‍රදේශයේ පොදු වැසිකිළියක තිබී බිළිඳු මළ සිරුරක් සොයාගෙන තිබේ. දෙමටගොඩ පොලිසියට ලැබුණු තොරතුරකට අනුව සිදුකළ විමර්ශනයක දී මෙම බිළිඳු මළ සිරුර සොයාගෙන ඇත. දින 02 ක පමණ වයසැති බිළි‍ඳෙකුගේ මළ සිරුරක් මෙලෙස සොයාගත් බව දෙමටගොඩ පොලිසිය සඳහන් කළේය . මළ සිරුර පශ්චාත් මරණ පරීක්ෂණය සඳහා කොළඹ ජාතික රෝහලේ මෘත ශරීරාගාරයේ තබා ඇති අතර දෙමටගොඩ පොලිසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=43384", "Category": null, "Parent URL": null}