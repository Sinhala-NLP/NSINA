{"Source": "Adaderana", "Timestamp": "June 7, 2015 11:43 am", "Headline": "පොලීසියේ තවත් ලොකු පුටු කිහිපයක් මාරුවෙයි ", "News Content": "වහාම ක්‍රියාත්මක වන පරිදි පොලිස් ස්ථානාධිපතිවරුන් නව දෙනෙකුට ස්ථාන මාරුවීම් ලබාදී තිබේ.සේවයේ අවශ්‍යතාව මත පොලිස්පතිවරයා විසින් මෙම ස්ථානමාරුවීම් ලබාදී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.වැලිකඩ පොලිස් ස්ථානාධිපතිවරයා, පොලිස් මුලස්ථාන සැපයුම් කොට්ඨාශයේ ස්ථානාධිපතිවරයා ලෙසත්, මූල්‍ය අපරාධ විමර්ශන ඒකකයේ ස්ථානාධිපතිවරයා වැලිකඩ පොලිස් ස්ථානයේ වැඩබලන ස්ථානාධිපතිවරයා ලෙසත් මාරු කර යවා තිබේ.පානදුර කොට්ඨාශයේ ස්ථානාධිපතිවරයා පයාගල වැඩබලන ස්ථානාධිපතිවරයා ලෙස මාරු කර යවා ඇති අතර වව්නියාව කොට්ඨාශයේ ස්ථානාධිපතිවරයා වත්තේගම ස්ථානාධිපතිවරයා ලෙස මාරු කර යවා ඇති බව සඳහන්ය. වීරගුල පොලිස් ස්ථානාධිපතිවරයා බදුල්ල කොට්ඨාශය වෙතත් හැටන් කොට්ඨාශයේ ස්ථානාධිපතිවරයා වීරගුල ස්ථානාධිපතිවරයා ලෙසත් මාරුකර යවා තිබේ.බස්නාහිර පළාත උතුර අපරාධ කොට්ඨාශයේ ස්ථානාධිපතිවරයා පන්නල ස්ථානාධිපතිවරයා ලෙස මාරු කර යවා ඇති අතර බියගම ස්ථානාධිපතිවරයා කොළඹ දිසාවටත් පන්නල ස්ථානාධිපතිවරයා බියගම ස්ථානාධිපතිවරයා ලෙසත් මාරු කර යවා ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=51826", "Category": null, "Parent URL": null}