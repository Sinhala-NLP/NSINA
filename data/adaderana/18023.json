{"Source": "Adaderana", "Timestamp": "August 12, 2011 04:40 pm", "Headline": "උතුරු, නැගෙනහිර වැන්දඹු කාන්තාවන් 59, 501 ක් ", "News Content": "උතුරු සහ නැගෙනහිර පළාතේ වැන්දඹුභාවයට පත් කාන්තාවන් 59, 501 දෙනෙකු සිටින බව ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා අද(12) පාර්ලිමේන්තුවේදී පැවසීය. යුද්ධය නිසා සහ අනෙකුත් හේතූන් මත මෙම කාන්තාවන් වැන්දඹුභාවයට පත්ව සිටින බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා නැගූ පැනයකට පිළිතුරු දෙමින් අමාත්‍යවරයා සඳහන් කළේය. මෙලෙස වැන්දඹුභාවයට පත් කාන්තාවන්ගේ ජීවනෝපාය කටයුතු සංවර්ධනය සඳහා රජය, රාජ්‍ය නොවන සංවිධාන සමග එක්ව විවිධ පියවර ගෙන ඇති බව ද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=18023", "Category": null, "Parent URL": null}