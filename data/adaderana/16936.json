{"Source": "Adaderana", "Timestamp": "June 22, 2011 02:53 pm", "Headline": "ප්‍රභාකරන්ගේ බිරිඳ සහ දරුවන් වෙනුවෙන් අස්වර් පාර්ලිමේන්තුවෙන් සමාව ඉල්ලයි", "News Content": "එල්.ටී.ටී.ඊ නායක වේළුපිල්ලේ ප්‍රභාකරන්ගේ බිරිඳ සහ දරුවන් රජය විසින් ආරක්ෂා කරන බවට තමන් ඊයේ දිනයේ පාර්ලිමේන්තුවේදී කියා සිටියේ වැරදීමකින් බව එක්සත් ජනතා නිදහස් සන්ධාන ආණ්ඩුවේ පාර්ලිමේන්තු මන්ත්‍රී ඒ.එච්.එම් අස්වර් මහතා පවසයි. වේළුපිල්ලේ ප්‍රභාකරන්ගේ බිරිඳ සහ දරුවන් රජය විසින් ආරක්ෂා කරන බවට වැරදීමකින් කළ ප්‍රකාශය සම්බන්ධයෙන් තමන් පාර්ලිමේන්තුවෙන් සමාව ඉල්ලා සිටින බව හෙතෙම පාර්ලිමේන්තුවේදී සඳහන් කළ බව අද දෙරණ පාර්ලිමේන්තු වාර්තාකරු කියා සිටියි. හිටපු එල්.ටී.ටී.ඊ දේශපාලන අංශයේ නායක එස්.පී තමිල් සෙල්වම් ගේ බිරිඳ සහ දරුවන් රජය විසින් ආරක්ෂා කරන බැවින් තමන්ට කටවැරදීමකින් ප්‍රභාකරන්ගේ බිරිඳ සහ දරුවන් ලෙස කියවුණු බව මන්ත්‍රීවරයා පවසා ඇත.", "URL": "https://sinhala.adaderana.lk/news.php?nid=16936", "Category": null, "Parent URL": null}