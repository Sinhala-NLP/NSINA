{"Source": "Adaderana", "Timestamp": "July 28, 2018 11:54 am", "Headline": "ඉදිරියේදී ආණ්ඩුවේ සිටින තවත් පිරිස් ඒකාබද්ධ විපක්ෂය සමඟ එක් වෙනවා", "News Content": "ජනපති අගමැති එක්ව ගෙනයන හවුල් ආණ්ඩුවට ඇති අප්‍රසාදය හේතුවෙන් ඉදිරියේදී ආණ්ඩුවේ සිටින තවත් පිරිස් ඒකාබද්ධ විපක්ෂය සමඟ එක්වන බව පාර්ලිමේන්තු මන්ත්‍රී කුමාර වෙල්ගම මහතා පවසයි. බදුල්ල ප්‍රදේශයේ පැවති ආගමික උත්සවයකට සහභාගීවීමෙන් අනතුරුව මාධ්‍යවේදීන් නැගූ ප්‍රශ්න වෙත පිළිතුරු ලබා දෙමින් මන්ත්‍රීවරයා මේ බව සදහන් කළේය. වත්මන් ජනාධිපතිවරයා හා අග්‍රාමාත්‍යවරයා හිටපු ජනාධිපතිවරයාගේ නමටද බිය වී ඇති බව පාර්ලිමේන්තු මන්ත්‍රී කුමාර වෙල්ගම මහතා පැවසීය. වත්මන් ජනාධිපතිවරයා හා අගමැතිවරයා රට පාලනය කරන ආකාරයට රටේ මහජනතාවට පමණක් නොව පාර්ලිමේන්තු මන්ත්‍රීවරුන්ද කලකිරීමට පත්ව සිටින බවද ඒ මහතා ප්‍රකාශ කළේය. වැඩිකල් යාමට මත්තෙන් ඒ සියලුම දෙනා එකතු වී හිටපු ජනාධිපතිවරයාට ජනාධිපතිවරණය සඳහා නැවත ඉදිරිපත්වීමට බාධකයක් වී ඇති 19 වන ව්‍යවස්ථාවේ වගන්තිය සංශෝධනය කිරීම සඳහා අත ඔසවනු ඇති බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93336", "Category": null, "Parent URL": null}