{"Source": "Adaderana", "Timestamp": "January 6, 2016 05:32 pm", "Headline": "ගේ ඇතුළේ මළ සිරුරක්", "News Content": "මන්නාරම, සින්නකඩේ ප්‍රදේශයේ නිවසක තිබී පුද්ගල මළ සිරුරක් සොයාගෙන තිබේ.පොලිස් හදිසි ඇමතුම් අංශයට අද පෙරවරුවේ ලද දුරකථන ඇමතුමක් මත සිදුකළ සෝදිසියකදී මළ සිරුර සොයාගත් බව පොලීසිය පැවසුවේය.එම පුද්ගලයාගේ ගෙලෙ හි තුවාල ඇති බවට පොලීසිය සිදුකළ මූලික විමර්ශනවලදී අනාවරණය වී ඇත.කෙසේවෙතත් මෙය ඝාතනයක් ද යන්න සම්බන්ධයෙන් මෙතෙක් අනාවරණය වී නොමැති අතර අදාළ පුද්ගලයා මියගියේ කෙසේද යන්න සම්බන්ධයෙන් වැඩිදුර විමර්ශන සිදුකරන බව පොලීසිය පැවසුවේය.මෙලෙස මියගොස් ඇත්තේ එම ප්‍රදේශයේම පදිංචිව සිටි 48 හැවිරිදි පුද්ගලයෙකු බව සඳහන්ය.මන්නාරම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56196", "Category": null, "Parent URL": null}