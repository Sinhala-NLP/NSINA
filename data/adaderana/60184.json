{"Source": "Adaderana", "Timestamp": "May 16, 2016 11:07 am", "Headline": "විදුලිසැරින් ඇඹිලිපිටියේ දෙන්නෙක් නසිති", "News Content": "ඇඹිලිපිටිය - මිද්දෙණිය මාර්ගයේ කාවන්තිස්ස විදුහල ආසන්නයේ කෙසෙල් වගාවකට ඇතුළුවීමට ගිය බව කියන (25) හා (16) වයසැති තරුණයින් දෙදෙනෙකු විදුලි රැහැනක පැටළී මියගොස් තිබේ.අනවසරයෙන් ඇද තිබූ විදුලි රැහැනක පැටලී ඔවුන් මියගොස් ඇති බව අප වාර්තාකරු කියයි.ඉඩමේ හිමිකරු විසින් කෙසෙල් වගාව ආරක්ෂා කර ගැනීම සඳහා එම විදුලි රැහැන ඇද ඇති බව පැවසෙන අතර සොරුන් විසින් කෙසෙල් කැන් කපාගෙන ගොස් ඇති බවට ද අදාළ පුද්ගලයා මීට පෙර පොලීසියට පැමිණිල්ලක් ද කර ඇත.කෙසේ හෝ මියගොස් ඇත්තේ ඇඹිලිපිටිය, 99 - ගඟේයාය පදිංචිකරුවන් වන අතර ඔවුන්ගේ මළ සිරුරු මේවන විට ඇඹිලිපිටිය රෝහලේ තබා ඇත.", "URL": "https://sinhala.adaderana.lk/news.php?nid=60184", "Category": null, "Parent URL": null}