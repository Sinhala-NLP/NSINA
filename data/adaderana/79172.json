{"Source": "Adaderana", "Timestamp": "October 27, 2017 08:49 am", "Headline": "අකුණු සැර වැදී තරුණයා මරුදකී", "News Content": "අරලගංවිල, අලුත්වැව ප්‍රදේශයේ දී අකුණු සැර වැදීමෙන් තරුණයෙකු මියගොස් තිබේ. වාරි ඇල මාර්ගයක වැඩ කරමින් සිටියදී ඔහුට අකුණු සැර වැදී ඇති බව පොලීසිය පැවසීය. අකුණු සැර වැදීමෙන් බරපතළ තත්ත්වයේ පසුවු තරුණයා ප්‍රතිකාර සඳහා වැලිකන්ද රෝහලට ඇතුළත් කිරීමේ දී මියගොස් තිබේ. මියගොස් ඇත්තේ නෙළුම්වැව ප්‍රදේශයේ පදිංචිව සිටි 19 හැවිරිදි තරුණයෙක් බව සඳහන් ය. සිද්ධිය සම්බන්ධයෙන් අරලගංවිල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=79172", "Category": null, "Parent URL": null}