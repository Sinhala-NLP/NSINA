{"Source": "Adaderana", "Timestamp": "June 15, 2012 08:42 am", "Headline": "රාජකාරියට ගිය පොලිස් නිලධාරියෙකුට පහරදීලා - පරීක්ෂණ ඇරඹෙයි ", "News Content": "රාජකාරි කටයුත්තක් සඳහා ගිය පොලිස් නිලධාරියෙකුට පහරදීමේ සිද්ධියක් සම්බන්ධයෙන් ඇල්පිටිය පොලිසිය පරීක්ෂණ ආරම්භ කොට තිබේ. ඊයේ(14) පස්වරුවේ ඇල්පිටිය රෝහල ඉදිරිපිට දී ත්‍රිරෝද රථයක් සහ යතුරුපැදියක් ගැටීමෙන් අනතුරක් සිදුවිය. මෙම අනතුරින් යතුරුපැදියේ පැමිණි පුද්ගලයින් දෙදෙනා තුවාල ලබා ඇති බව සඳහන්ය. අනතුර සම්බන්ධයෙන් විමර්ශන සිදුකිරීමට ගිය පොලිස් නිලධාරියෙකුට තුවාල ලැබූ පුද්ගලයෙකු විසින් පහරදී තිබේ. පසුව අදාළ සැකකරු අත්අඩංගුවට ගෙන ඇති අතර මේ වන විට ඔහු පොලිස් ආරක්ෂාව යටතේ ඇල්පිටිය රෝහලේ ප්‍රතිකාර ලබන බව සඳහන්ය. ඇල්පිටිය පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25043", "Category": null, "Parent URL": null}