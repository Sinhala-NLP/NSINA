{"Source": "Adaderana", "Timestamp": "January 21, 2014 03:29 pm", "Headline": "ආහාර විෂ වී පුංචි පහේ 38ක් රෝහලේ", "News Content": "ආහාර විෂවීමක් හේතුවෙන් අකුරණ ප්‍රදේශයේ පාසලක සිසුන් 38 දෙනෙකු රෝහල් ගත කර තිබේ. එම පාසලේ පහ ශ්‍රේණියේ ඉගෙනුම ලබන සිසුන් පිරිසක් මෙලෙස රෝහල් ගත කර ඇති බව අද දෙරණ වාර්තාකරු පැවසුවේය. අද උදෑසන සිසුන්ට ලබාදුන් කොළකැඳ පානය කිරීමෙන් අනතුරුව ඇති වු උදරාබාධ තත්ත්වයක් හේතුවෙන් ඔවුන් අකුරණ ශියා අනුස්මරණ රෝහල වෙත ඇතුළත් කර ඇත. කෙසේ වෙතත් මේ වන විට සිසුන් තිස්තුන් දෙනෙකු ප්‍රතිකාර ලබා රෝහලෙන් පිටව ගොස් ඇති අතර තවත් සිසුන් 5දෙනෙකු රෝහලේ නේවාසිකව ප්‍රතිකාර ලබන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=40530", "Category": null, "Parent URL": null}