{"Source": "Adaderana", "Timestamp": "January 17, 2019 10:18 pm", "Headline": "පළාත් සභා මැතිවරණය පැරණි ක්‍රමයට පැවැත්වීම සුදුසුයි", "News Content": "පළාත් සභා මැතිවරණය පැරණි ක්‍රමයට පැවැත්වීම සුදුසු බව මැතිවරණ කොමිෂන් සභාවේ මතය වී ඇති බව එහි සභාපති මහින්ද දේශප්‍රිය මහතා පවසයි. ඒකාබද්ධ විපක්ෂයේ පක්ෂ නියෝජිතයින් සමඟ අද(17) පැවති හමුවකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. පාළාත් සභා ඡන්ද විමසීම දැනට බලය ක්‍රියාත්මක නොවන නව ක්‍රමයට පැවැත්වීමට වඩා පැරණි පැරණි ක්‍රමයට පැවැත්වීම සුදුසු බව එහිදී සභාපති මහින්ද දේශප්‍රිය මහතා විසින් පෙන්වා දුන්නේය. මේ අතර මැතිවරණ නොමැතිවීම පිළිබඳ කණගාටු නොවන බවත් ජනතාවගේ ඡන්ද අයිතිය අහිමිවීම සම්බන්ධයෙන් තමන් පෞද්ගලිකව කණගාටුවෙන් පසුවන බව මැතිවරණ කොමිෂන් සභාවේ සභාපති මහින්ද දේශප්‍රිය මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=102558", "Category": null, "Parent URL": null}