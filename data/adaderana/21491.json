{"Source": "Adaderana", "Timestamp": "January 19, 2012 10:14 am", "Headline": "ගල්කිස්ස අනතුර ගැන ජනපතිගේ අවධානය ", "News Content": "ගල්කිස්ස ප්‍රදේශයේ ඊයේ(18) සිදුවූ පාසල් වෑන් රථ අනතුර සම්බන්ධයෙන් වහාම වාර්තාවක් ලබාදෙන ලෙස ජනාධිපති මහින්ද රාජපක්ෂ මහතා පොලිස්පතිවරයා වෙත නියෝග කර තිබේ. මේ අතර දැනට පාසල් ළමුන් ප්‍රවාහනය කෙරෙන වෑන් රථ නිශ්චිත ප්‍රමිතියකට ගෙනඒම සඳහා කටයුතු කිරීමට පියවර ගන්නා ලෙස ජාතික ළමාරක්ෂණ අධිකාරිය වෙත ජනාධිපතිවරයා විසින් උපදෙස් ලබාදී ඇති බව ද සඳහන්ය. පාසල් වෑන් රථ සම්බන්ධයෙන් දැන‍ට ගෙන යන නියාමන ක්‍රියාවලිය තවදුරටත් දැඩිව ක්‍රියාත්මක කිරීමට අපේක්ෂා කරන බව එම අධිකාරියේ සභාපති අනෝමා දිසානායක මහත්මිය පැවසුවාය. ඊයේ උදෑසන පාසල් වෑන් රථයක් අනතුරට ලක්විමෙන් එහි ගමන් ගත් ළමුන් 8 දෙනෙකු තුවාල ලැබීය.", "URL": "https://sinhala.adaderana.lk/news.php?nid=21491", "Category": null, "Parent URL": null}