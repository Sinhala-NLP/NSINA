{"Source": "Adaderana", "Timestamp": "November 24, 2018 07:37 pm", "Headline": "එක්සත් ජාතික පක්ෂය මැතිවරණයකට සුදානම්", "News Content": "නීත්‍යානුකූල ආණ්ඩුවක් යටතේ ව්‍යවස්ථානුකූලව ඕනෑම අවස්ථාවක මැතිවරණයක් පැවැත්වීමට හැකියාව පවතින බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. දිස්ත්‍රික් මට්ටමින් පැවැත්වෙන විරෝධතා රැළි මාලාවේ මහනුවර දිස්ත්‍රික් රැළියට අද (24) එක්වෙමින් ඔහු මේ බව සදහන් කළේය. එහිද එ මහාතා පැවසුවේ එක්සත් ජාතික පක්ෂය මැතිවරණයකට සුදානම් බවයි. විරෝධතාවට එක්වීමට පෙර රනිල් වික්‍රමසිංහ මහතා අද පෙරවරුවේ මල්වතු අස්ගිරි මහනාහිමිවරුන් බැහැදැක ආශිර්වාද ලබා ගත්තාය. මහනුවරට පැමිණි එක්සත් ජාතික පක්ෂයේ නායක රනිල් වික්‍රමසිංහ මහතා අද උදෑසන මල්වතු මහ විහාරයට ගොස් ප්‍රථමයේන් මල්වතු පාර්ශ්වයේ මහ නායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් බැහැදැක ආශිර්වාද ලබා ගත්තාය. අනතුරුව රනිල් වික්‍රමසිංහ මහතා අස්ගිරි මහ විහාරයට ගොස් අස්ගිරි පාර්ශ්වයේ මහ නායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක ආශිර්වාද ලබා ගත්තාය. ඉන්පසු එක්සත් ජාතික පක්ෂය විසින් අද මහනුවර නගරයේ සංවිධාන කළ -යුක්තියේ ජනහඩ- වි‍රෝධතාවට රනිල් වික්‍රමසිංහ මහතා එක් විය. සුදුහුන්පොළ ප්‍රදේශයෙන් අරම්භ වු වි‍රෝධතාවට එක්වු එක්සත් ජාතික පක්ෂිකයින් පෙළපාළියෙන් මහනුවර නගරයේ ඔරලෝසු කණුව අසලට පැමිණියාය. අනතුරුව එහිදි වි‍රෝධතා රැලිය පැවැත්වුණු අතර ඊට එක්සත් ජාතික පක්ෂය නායක රනිල් වික්‍රමසිංහ මහතා ඇතුළු එක්සත් ජාතික පෙරමුණේ නායකයින් එක්ව සිටියාය.", "URL": "https://sinhala.adaderana.lk/news.php?nid=99731", "Category": null, "Parent URL": null}