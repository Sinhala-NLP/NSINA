{"Source": "Adaderana", "Timestamp": "October 6, 2011 12:52 pm", "Headline": "අග‍්‍රගණ්‍ය සන්නාම නායකත්ව සම්මානය- ජනශක්තිහි පැඩී වීරසේකරටයි ", "News Content": "ඡායා රූප විස්තරය- පැඞී වීරසේකර මහතා\"අග‍්‍රගණ්‍ය සන්නාම නායකත්ව සම්මානය\"හිමිකර ගන්නා අවස්ථාව පසුගිය සතිඅන්තයේ, ඩුබායි හි ටාජ් පැලස් හෝටලයේ පැවති ආසියානු නායකත්ව සම්මාන ප‍්‍රදානෝත්සවයේදී සුප‍්‍රසිද්ධ අලෙවිකරුවෙකු හා ජනශක්ති හි අලෙවි අංශ ප‍්‍රධානියා වන පැඞී වීරසේකර මහතා\" අග‍්‍රගණ්‍ය සන්නාම නායකත්ව සම්මානය\"හිමිකර ගැනීමට සමත්විය. ආසියානු නායකත්ව සම්මාන උළෙල යනු ආසියාවේ ව්‍යාපාරික විශිෂ්ටයින් හඳුනාගැනීම සහ අනාගත ව්‍යාපාරික විශිෂ්ටයින් අතරින් සුපිරි විශිෂ්ටයින් ඇගයීම සඳහා පැවැත්වෙන්නකි. මෙහිදි විශේෂයෙන් අවධානය යොමු කරනුයේ ඔවුන් නිරත ව්‍යාපාරයන් හි දුෂ්කර කාලවකවානුවල ඔවුන් ඊට මුහුණදුන් ආකාරය, සිය ව්‍යාපාරික මෙහෙවර වෙනුවෙන් කටයුතු කළ ආකාරය පිළිබඳවයි. තමන් ලද ජයග‍්‍රහණය පිළිබඳ ඉමහත් උද්දාමයෙන් අදහස් දැක්වූ වීරසේකර මහතා මෙසේ පැවසීය.\"ජාත්‍යන්තර සන්නාමයන් ගොඩනැගීමට දායක වූ ජාත්‍යන්තර අලෙවිකරුවන් අතුරින් මෙම විශිෂ්ට සම්මානය ලබා ගැනීමට හැකියාව ලැබීම ගැන මා ඉතා සතුටට පත්වෙනවා. මේ වෙනුවෙන් මා වෙත අද්විතීය සහායක් ලබාදුන් ජනශක්ති කළමනාකාරීත්වයටත්, මා පසුපසින් සිට මේ සම්මානය වෙනුවෙන් මාගේ විශ්වාසය ගොඩනැංවූ විකුණුම් හා අලෙවි කණ්ඩායමටත් මා මාගේ ස්තුතිය පුද කර සිටිනවා. ඔවුන් නොසිටියා නම් මෙම සම්මානය මා වෙත නොලැබෙන්නට ඉඩ තිබුණා. මෙය මාගේ තනි ජයග‍්‍රහණයක් පමණක් නොවෙයි, මෙය අපගේ සමස්ත සමාගම විසින් ම ලද ජයග‍්‍රහණයක්\".. මෙම ආසියානු නායකත්ව සම්මාන ප‍්‍රදානෝත්සවය පවත්වනු ලබන්නේ ස්ටාර්ස් ඔෆ් දි ඉන්ඩස්ටි‍්‍ර ගෲප් හි සහයෝගය මත ආසියානු ව්‍යාපාරික සන්ධානය විසිනි. මෙහි මූලෝපායික සහකරුවන් වන්නේ CMO ඒෂියා, CMO කවුන්සිලය සහ ලෝක සන්නාම කොංග‍්‍රසයයි. ආසියානු නායකත්ව සම්මාන උළෙල පැවැත්වීමේ අරමුණ වන්නේ කලාපයේ ඉහළ මට්ටමේ තීරණ කාරකාධීන් හට එකට එක්ව සිය නායකත්ව දැනුම හුවමාරු කරගැනීමට අවස්ථාව ලබාදීමයි. එබැවින් මෙම සුවිශේෂී සම්මාන උළෙල සඳහා විවිධ රටවලින් රාජ්‍ය නිලධාරීන් ඇතුළුව තීරණ කාරකාධීන් 150 කට අධික පිරිසක් ඇරයුම් කෙරෙනු ලැබේ. වීරසේකර මහතා අලෙවිකරණය හා ප‍්‍රචාරණය යන අංශවලින් දේශීය මෙන්ම බහුජාතික සමාගම්වල ද වසර 16 කට අධික අත්දැකීම් ඇත්තෙකි. වර්තමානයේ දී ඔහු ජනශක්ති ඉන්ෂුවරන්ස් පී.එල්.සී. හි සන්නාම කළමනාකරණය, පාරිභෝගික සම්බන්ධතා කළමනාකරණය, පර්යේෂණ හා ටෙලිමාර්කටිං කණ්ඩායම් යන අංශවල ප‍්‍රධානත්වය දරනු ලබයි. 2010 හා 2011 වසරවල පළමු භාගයන් හිදී ජනශක්ති රක්‍ෂණ සමාගම ක්ෂේත‍්‍රයේ අංක එක බවට පත්වෙමින් ඉහළ කාර්යසාධනයක් පෙන්වූ අතර 2010 වසරේ දී රු. බිලියන 6 ක වාර්තාගත ඉහළ අලෙවියක් පෙන්වන ලැබීය. ජනශක්ති හා එක්වී වසර තුනක් වැනි කෙටි කාලයක් ඇතුළත මෙවැනි කැපී පෙනෙන ප‍්‍රතිඵල වාර්තා කිරීම වෙනුවෙන් වීරසේකර මහතා ලබාදුන්නේ ඉහළ දායකත්වයකි. මෙම වාර්තාගත ලාභ පෙන්නුම් කිරීමේ දී ආයතනික දෘෂ්‍ය අනන්‍යතාව ගොඩනැංවීමෙහිලා ඔහු විසින් සිදුකරන ලද නව්‍ය රක්‍ෂණාවරණ හඳුන්වාදීම් කැපී පෙණුනු අතර ක්ෂේත‍්‍රයේ විප්ලවයක් සිදුකළ\"වෙහිකල් ඉමර්ජන්සි පොලිසි\"රක්‍ෂණාවරණය ඒ අතර සුවිශේෂී වේ. තවද ජනශකිත් රක්‍ෂණ සමාගම දේශීය හා අන්තර්ජාතික සම්මාන ජයග‍්‍රාහණයේ දී ඒ වෙනුවෙන් ඉහළ දායකත්වයක් ලබා දීමට ද වීරසේකර මහතා සමත් වී තිබේ. ජනශක්ති හා සම්බන්ධ වීමට පළමුව ඔහු ජාත්‍යන්තර ප‍්‍රචාරණ නියෝජිතායතනයක් වන\"Bates 141\" හි සාමාන්‍යාධිකාරීවරයා විය. එහිදී ඔහු Nokia, Benson & Hedges, Mitsubishi, Carslberg, 3M, Hutch, DHL, Lanka Bell, Mobitel and Asian Athletic Championships 2002 හා 2002 ආසියානු මලල කී‍්‍රඩා ශූරතාවලිය ඇතුළු දේශීය හා අන්තර්ජාතික සන්නාමයන් සඳහා ප‍්‍රචාරක මූලෝපායන් ගොඩනැංවීම වෙනුවෙන් සිය අත්දැකීම් මෙහෙයවීය. Bates 141 හි සාමාන්‍යාධිකාරීත්වය දැරූ වකවානුවේ දී අන්තර්ජාතික දැන්වීම් ප‍්‍රචාරණ සංගමයේ (IAA) හා බලයලත් දැන්වීම් ප‍්‍රචාරණ නියෝජිතයින්ගේ එකමුතුවෙන් (4A’s) පැවති 2009 චිලීස් දැන්වීම් ප‍්‍රචාරණ සම්මාන උළෙලේ දී\"වසරේ මෙහෙයුම් ව්‍යාපාරය(Campaign of the Year) ඇතුළු සම්මාන 11 ක් හිමිකර ගත්තේ එම සම්මාන උළෙලේ දී දෙවැනියට වැඩිම සම්මාන ගණනක් හිමිකර ගත් ආයතනය බවට පත් වෙමිනි. දැන්වීම් ප‍්‍රචාරණ ක්ෂේත‍්‍රයේ දී වීරසේකර මහතා ප‍්‍රධාන භූමිකාවක් නියෝජනය කළ අතර ක්ෂේත‍්‍රයට නව හඳුන්වාදීම් ගණනාවක් ඔහු විසින් සිදුකර ඇත. බලයලත් දැන්වීම් ප‍්‍රචාරණ නියෝජිතයන්ගේ සංගමයේ උප සභාපතිවරයා හා අධ්‍යක්‍ෂ මණ්ඩල සාමාජිකයෙකු ලෙස ද ඔහු කටයුතු කළේය. 2005 වසරේ පැවති ශී‍්‍ර ලංකා අලෙවිකරණ දැන්වීම් ප‍්‍රචාරණ ආයතන සම්මාන උළෙලේ විනිශ්චය මණ්ඩල සාමාජිකයෙකු ද විය. වර්තමානයේ දී ඔහු ශී‍්‍ර ලංකා රක්‍ෂණ සංගමයේ විකුණුම් හා අලෙවිකරණ සංගමයේ :(Insurance Association of Sri Lanka - IAS)සාමාජිකයෙකු වේ. කොළඹ රාජකීය විද්‍යාලයේ ආදි සිසුවෙකු වන වීරසේකර මහතා එක්සත් රාජධානියේ වරලත් අලෙවිකරණ ආයතනයේ, අලෙවි කළමනාකරණය පිළිබඳ පශ්චාත් උපාධි ඩිප්ලෝමාධාරියෙක් (CIM UK) වන අතර වේල්ස් සරසවියේ (UK) ව්‍යාපාර පරිපාලනය පිළිබඳ පශ්චාත් උපාධිධරයෙකි. තවද ඔහු මෝස්තර ඇකඩමි හා ශී‍්‍ර ලංකා වෘත්තීය දැන්වීම් ප‍්‍රචාරණ හා නිර්මාණාත්මක පාසලේ (Academy of Design and Sri Lanka Professional Advertising and Creativity School - SPAACS) දේශකයෙකු ද වේ.", "URL": "https://sinhala.adaderana.lk/news.php?nid=19180", "Category": null, "Parent URL": null}