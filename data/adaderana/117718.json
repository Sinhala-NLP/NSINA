{"Source": "Adaderana", "Timestamp": "August 28, 2019 10:14 pm", "Headline": "කුරුළුගල ගිනි ගනී", "News Content": "වැල්ලවාය ප්‍රාදේශීය ලේකම් කොට්ඨාශයේ කුරුගම ග්‍රාම නිලධාරී වසමේ කුරුළුගල කඳු රක්ෂිතයේ අද (27) දහවල් කාලයේ සිට විශාල ගින්නක් හට ගෙන ඇත. ගින්න මේ වන විට රක්ෂිතය පුරා ව්‍යාප්ත වී ඇති අතර එම නිසා රක්ෂිතයේ අක්කර 50කට ආසන්න භූමි ප්‍රමාණයක් සම්පූර්ණයෙන්ම විනාශ වී ඇත. මෙම ගින්න අසල ඇති රක්ෂිතවලටද ව්‍යාප්ත වීමේ අවදානමක් පවතින අතර මොනරාගල දිස්ත්‍රික් ආපදා කලමණාකරන ඒකකයේ දැනුම් දීමකට අනුව යුද හමුදා භට කණ්ඩායමක් ගින්න මැඩලීමට යොදවා තිබේ. ඇල්ල වැල්ලවාය මාර්ගය අසල ප්‍රදේශයේ රාවණා ඇල්ල ජලපෝෂක ප්‍රදේශයට පහළින් මෙම රක්ෂිතය පිහිටා ඇති අතර ගින්න නිසා රක්ෂිතයට විශාල හානියක් සිදු වී ඇත. කිසියම් පුද්ගලයකු රක්ෂිතය ට ගිනිතබන්නට ඇති බවට පොලීසිය සැකපල කරන අතර වැල්ලවාය පොලීසිය විසින් ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=117718", "Category": null, "Parent URL": null}