{"Source": "Adaderana", "Timestamp": "October 10, 2017 03:31 pm", "Headline": "කොල්ලුපිටිය-ගාලුමුවදොර වටරවුම දක්වා මාර්ගය තාවකාලිකව වැසෙයි!", "News Content": "මාලඹේ සයිටම් පෞද්ගලික වෛද්‍ය විද්‍යාලයට එරෙහිව අන්තර් විශ්වවිද්‍යාලයීය ශිෂ්‍ය බල මණ්ඩලය විසින් සංවිධානය කර ඇති විරෝධතා ව්‍යාපාරයක් හේතුවෙන් කොල්ලුපිටිය මංසන්ධියේ සිට ගාලුමුවදොර වටරවුම දක්වා වූ මාර්ගය තාවකාලිකව වසා දමා තිබේ. මාලඹේ සයිටම් පෞද්ගලික වෛද්‍ය විද්‍යාලයට එරෙහිව මෙම විරෝධතා ව්‍යාපාරයක් සංවිධානය කර ඇති බව අන්තර් විශ්වවිද්‍යාලයීය ශිෂ්‍ය බල මණ්ඩලය පවසයි. සයිටම් විරෝධී සිසු ජන ව්‍යාපාරය සංවිධානය කරන මෙම විරෝධතාව සඳහා තවත් පාර්ශව රැසක් සහභාගී වන බව අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ළහිරු වීරසේකර පැවසුවේය.", "URL": "https://sinhala.adaderana.lk/news.php?nid=78560", "Category": null, "Parent URL": null}