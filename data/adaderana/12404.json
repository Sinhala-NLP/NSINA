{"Source": "Adaderana", "Timestamp": "November 26, 2010 08:37 am", "Headline": "දකුණු කොරියානු ආරක්ෂක ඇමති ඉල්ලා අස්වෙයි", "News Content": "දකුණු කොරියානු ආරක්ෂක අමාත්‍යවරයා සිය ධුරයෙන් ඉල්ලා අස්වී තිබේ. පසුගිය අඟහරුවාදා උතුරු ‍කොරියාව එල්ල කළ ප්‍රහාරයේ වගකීම භාරගනිමින් ඔහු ඉල්ලා අස්වී ඇති බව වාර්තා වේ. දෙ‍රටේ දේශසීමා අසල පිහිටි දූපතකට උතුරු‍ කොරියාව එල්ල කළ ප්‍රහාරයෙන් පුද්ගලයින් සිව්දෙනෙකු මියගියහ. සිද්ධිය සම්බන්ධයෙන් ඉල්ලා අස්වීමට ආරක්ෂක අමාත්‍යවරයා ගත් තීරණය දකුණු ‍කොරියානු ජනාධිපතිවරයා විසින් පිළිගෙන ඇති බව සඳහන්ය.", "URL": "https://sinhala.adaderana.lk/news.php?nid=12404", "Category": null, "Parent URL": null}