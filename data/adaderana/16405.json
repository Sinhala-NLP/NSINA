{"Source": "Adaderana", "Timestamp": "May 30, 2011 10:03 am", "Headline": "තවත් පුද්ගලික විශ්ව විද්‍යාල 15 ට අයදුම්", "News Content": "උපාධි පිරිනැමීම සඳහා නව ආයතන 15ක් ඉල්ලුම්පත් ඉදිරිපත් කර තිබෙන බව විශ්ව විද්‍යාල ප්‍රතිපාදන කොමිසන් සභාව පවසයි. එම ආයතන පිළිබඳ විමර්ශන කටයුතු ආරම්භ කර ඇති බව කොමිසමේ සභාපති මහාචාර්ය ගාමිණි සමරනායක මහතා ප්‍රකාශ කළේය. මෙම ආයතන පිළිබඳ මාස 6ක පමණ කාලයක් විශේෂ පරීක්ෂණයක් පවත්වා උපාධි පිරිනැමීමේ අවසරය ලබාදීම සම්බන්ධයෙන් තීරණයක් ගන්නා බව ඔහු සඳහන් කළේය. මේ වන විටත් උපාධි ලබාදීම සඳහා අවසරලත් පුද්ගලික අධ්‍යාපන ආයතන 8ක් පවතී.", "URL": "https://sinhala.adaderana.lk/news.php?nid=16405", "Category": null, "Parent URL": null}