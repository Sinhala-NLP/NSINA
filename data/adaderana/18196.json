{"Source": "Adaderana", "Timestamp": "August 20, 2011 04:57 pm", "Headline": "සහන සැලසීමට රජය අපොහොසත් වී ඇත්තේ ඇයි? -සජිත්", "News Content": "යුද ජයග්‍රහණය ලබා වසර කිහිපයක් ගත වුව ද ජනතාවට සහන සැලසීමට රජය අපොහොසත් වී ඇත්තේ මන්ද යන්න එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා විමසා සිටියි. යුද කාලය තුළ යුද්ධය සඳහා වැය වූ විශාල මුදලක් අද වන විට රජයට ඉතිරිව ඇති බව ඔහු සඳහන් කරයි. එහෙත් ලක්ෂ 15ක් පමණ වන නිවාස නොමැති ජනතාවට නිවාස ලබාදීමට හෝ රැකියා විරහිතවූවනට රැකියා ලබාදීමට හෝ රජය කිසිදු වැඩපිළිවෙලක් දියත් කර නොමැති බව සජිත් ප්‍රේමදාස මහතා පෙන්වා දෙයි. කොටිකාවත්ත විමලාරාම විහාරස්ථානයේ පැවති සසුනට අරුණ වැඩසටහනට අද(20) එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=18196", "Category": null, "Parent URL": null}