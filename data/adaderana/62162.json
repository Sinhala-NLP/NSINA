{"Source": "Adaderana", "Timestamp": "July 17, 2016 04:08 pm", "Headline": "  ලසන්ත ඝාතනයේ සැකකරු රිමාන්ඩ්!", "News Content": "මාධ්‍යවේදී ලසන්ත වික්‍රමතුංග ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් යුධ හමුදා බුද්ධි අංශ සාජන්ට් මේජර්වරයා රක්ෂිත බන්ධනාගාර ගත කර තිබේ. ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔහු ලබන 27 වැනිදා දක්වා රක්ෂිත බන්ධනාගාර ගත කළ බව අපරාධ පරීක්ෂණ දෙපාර්තමේන්තුව සඳහන් කළේය.ලසන්ත වික්‍රමතුංග මහතා ඝාතනය වූ අවස්ථාවේදී ඔහු ගමන් ගත් වාහනය පැදවූ රියදුරු පසුව පැහැරගෙන ගොස් අයුතු ලෙස ප්‍රශ්න කිරීමට අදාළ සිද්ධියක් සම්බන්ධයෙන් ඔහු අත්අඩංගුවට ගෙන ඇති බව සඳහන්ය.අපරාධ පරීක්ෂණ දෙපාර්තමේන්තුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62162", "Category": null, "Parent URL": null}