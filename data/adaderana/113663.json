{"Source": "Adaderana", "Timestamp": "July 8, 2019 04:33 pm", "Headline": "මේ සතියේ පාර්ලිමේන්තුව තීරණාත්මකයි-රෝහිත", "News Content": "මැතිවරණ ක්‍රමය වෙනස් කරමින් ජයගන්න පක්ෂයට තනිවම ආණ්ඩුවක් පත්කර ගන්න අවස්ථාව ලබාදිය යුතු බව ශ්‍රී ලංකා පොදුජන පෙරමුණේ සභාපති මහාචාර්ය ජී .එල් පීරිස් මහතා පවසයි. ඉතාමත් ඉහළින් වර්ණනා කර තමන්ගේ උපරිම නිර්මාණය ලෙස වචනයෙන් වර්ණනා කළ 19 වැනි සංශෝධනය අද රටට ශාපයක් වෙවී ඇති බව ජනාධිපතිවරයාගේම මුවින් පිටවෙන වචන වලින් හැඟවෙන බව ද ඒ මහතා පවසයි. අද (08) පෙරවරුවේ කෙළඹ පැවති මාධ්‍යහමුවක් අමතමින් ඒ මහතා වේ බව පැවසීය. එහිදි වැඩිදුරටත් අදහස් දැක්වු මහාචාර්ය ජී .එල් පීරිස් මහතා, \"මැතිවරණ ක්‍රමය වෙනස් කලා නම් මැතිවරණය ජයග්‍රහණය කරන පක්ෂය ට තනියම ආණ්ඩුවක් හදන්න හැකියාව ලැබෙනවා. එහෙම වුනානම් එක් එක්කෙනා පස්සේ යන්න ඕන වෙන්නේ නැහැ.අනිවාර්යෙන්ම මේ මැතිවරණ ක්‍රමය වෙනස් විය යුතුයි. මේ මැතිවරණ ක්‍රමය නිසයි අස්ථාවර ආණ්ඩු බිහි වෙන්නේ.රෝග නිධානය මැතිවරණ ක්‍රමයයි. එදා මෛත්‍රීපාල සිරිසේන ජනාධිපතිවරයා පාර්ලිමේන්තුවට ඇවිත් රටේ විධායක ජනාධිපතිවරයා විදිහට වැදගත් ප්‍රකාශයක් කළා. (මාව විශ්වාස කරන්න.මම පුද්ගලිකව මේ වගකීම භාර ගන්නවා. සති දෙකක් ඇතුළත පාර්ලිමේන්තුවට විසිවන සංශෝධනය ඉදිරිපත් කරනවා. විසිවන සංශෝධනයෙන් මැතිවරණ ක්‍රමය වෙනස් කරනවා. ඒ වගකීම මම භාර ගන්නවා. ප්‍රමාද නොකර ඉක්මනින්ම කරනවා.මගේ ඒ වචනය විශ්වාස කරලා ඔබලාගේ හිතේ තිඛෙන සැක සංකා නැති කරගෙන දහ නම වෙනි සංශෝධනයට ඔබේ ඡන්දය දෙන්න) එතුමාගෙ මෙම වචනේ පිළිඅරන් කට්ටිය ඡන්දය දුන්නා. එදා මේ ප්‍රකාශය නිසයි අපේ අය ඡන්දෙ දුන්නෙ. සතුටකින් නෙවෙයි. අවුරුදු හතරක් ගතවෙලත් එතුමාට එය කරන්න බැරි වුණා.ඒ නිසයි මේ සියලූ අවුල් ජාලා ඇතිවුණේ. මේකට වගකිවයුතු ප්‍රධාන පුද්ගලයා වෙන කවුරුවත් නෙවෙයි මෛත්‍රීපාල සිරිසේන ජනාධිපතිවරයා. දැන් 19වැනි සංශෝධනය රටට ශාපයක් වෙලා. මොන විදියකින් හරි මේ සංශෝධනය ඉවත් කරන්න වෙනවා. එහිද අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා පැවසුවේ මේ සතියේ පාර්ලිමේන්තුව තීරණාත්මක බවයි. ආණ්ඩුවට එරෙහි විශ්වාසභංගයෙන් ආණ්ඩුව ජයගන්නවා කියන්නේ නැවතත් රාජ්‍ය ආරක්ෂාවට තර්ජනයක් එල්ල වන බවද මන්ත්‍රීවරයා පැවසීය.", "URL": "https://sinhala.adaderana.lk/news.php?nid=113663", "Category": null, "Parent URL": null}