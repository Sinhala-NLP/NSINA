{"Source": "Adaderana", "Timestamp": "May 4, 2013 02:12 pm", "Headline": "පොදුරාජ්‍ය මණ්ඩලයීය සමුළුවට එනවා", "News Content": "ශ්‍රී ලංකාවේදී මේ වසර අග භාගයේදී පැවැත්වීමට නියමිත පොදුරාජ්‍ය මණ්ඩලයීය සමුළුවට බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා සහභාගි වන බව බ්‍රිතාන්‍යයේ ශ්‍රී ලංකා මහකොමසාරිස් වෛද්‍ය ක්‍රිස් නෝනිස් මහතා පවසයි. මානව හිමිකම් උල්ලංඝණය වීම් සම්බන්ධයෙන් එල්ල වී ඇති චෝදනා පදනම් කර ගනිමින් පොදුරාජ්‍ය මණ්ඩලයීය සමුළුව වර්ජනය කරන ලෙසට රටවල් ගණනාවක් විසින් ඉල්ලීම් කර තිබියදී බ්‍රිතාන්‍ය අග්‍රාමාත්‍යවරයා මෙම තීරණය ගෙන ඇත. ශ්‍රී ලංකාවේ මානව හිමිකම් උල්ලංඝණයවීම් සිදුවන බවට චෝදනා කරමින් කැනඩාව ඇතුළු රටවල් කිහිපයකින් මෙරට පොදුරාජ්‍ය මණ්ඩල සමුළුව වර්ජනය කරන ලෙසට ඉල්ලීම් කර තිබේ. කෙසේ වෙතත් බ්‍රිතාන්‍ය අග්‍රාමාත්‍යවරයා අදාළ සියලු ඉල්ලීම් ඉවතදා මෙම තීරණය ගෙන ඇති බව විදෙස් මාධ්‍ය ද වාර්තා කළේය. ඔහු පවසා ඇත්තේ ශ්‍රී ලංකාවේ මානව හිමිකම් උල්ලංඝණය වනවා යැයි කියා සමුළුව වර්ජනය කිරීමෙන් ඵලක් නොවන බවයි. ඒ අනුව ශ්‍රී ලංකාවේ මානව හිමිකම් තත්ත්වය යහපත් තත්ත්වයට පත් කිරීමට ප්‍රජාතන්ත්‍රවාදය ආරක්ෂා කිරීමට එරටට උපදෙස් ලබාදීමට පියවර ගත යුතු බව කැමරන් පෙන්වාදී ඇත.", "URL": "https://sinhala.adaderana.lk/news.php?nid=33804", "Category": null, "Parent URL": null}