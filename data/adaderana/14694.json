{"Source": "Adaderana", "Timestamp": "March 8, 2011 08:43 am", "Headline": "දේශය නැඟුමට ඇයගේ දැනුම හා ශක්තිය තේමාවෙන් කාන්තා දිනය සැමරෙයි", "News Content": "ජාත්‍යන්තර කාන්තා දිනය අදට යෙදී තිබේ. \"දේශය නැඟුමට ඇයගේ දැනුම හා ශක්තිය\" යන තේමාව යටතේ මෙවර කාන්තා දින සැමරුම කොළඹ බණ්ඩාරනායක සම්මන්ත්‍රණ ශාලාවේ පැවැත්වීමට කටයුතු යොදා ඇති බව ළමා සංවර්ධන හා කාන්තා කටයුතු අමාත්‍ය තිස්ස කරල්ලියද්ද මහතා ප්‍රකාශ කළේය. මෙහිදී විවිධ ක්ෂේත්‍ර යටතේ රටට වැඩදායී සේවයක් ඉටුකළ, රටට ජාත්‍යන්තර කීර්තියක් අත්කරදුන් කාන්තාවන්ට තිළිණ ප්‍රදානයක් සිදුකරන බව ඒ පිළිබඳව පැහැදිලි කරන ළමා සංවර්ධන හා කාන්තා කටයුතු අමාත්‍ය තිස්ස කරල්ලියද්ද මහතා සඳහන් කළේය. මෙම උත්සවය සඳහා මැති ඇමතිවරුන් ඇතුළු කාන්තාවන් විශාල පිරිසක් සහභාගිවීමට නියමිත බව අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=14694", "Category": null, "Parent URL": null}