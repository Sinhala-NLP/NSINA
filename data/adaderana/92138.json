{"Source": "Adaderana", "Timestamp": "July 7, 2018 12:22 pm", "Headline": "දඹුලු විහාරයේ සහ ගාලු කොටුවේ සංරක්ෂණය ගැන වාර්තාවක් ලබන වසරේදී යුනෙස්කෝ ලෝක උරුම කමිටුවට", "News Content": "දඹුලු විහාරයේ සහ ගාලු කොටුවේ සංරක්ෂණ කටයුතු සම්බන්ධයෙන් වාර්තාවක් ලබන වසරේදී යුනෙස්කෝ ලෝක උරුම කමිටුව වෙත ලබාදීමට සැලසුම් කර ඇති බව පුරාවිද්‍යා දෙපාර්තමේන්තුව පවසයි. පුරාවිද්‍යා අධ්‍යක්ෂ ජනරාල් මහාචාර්ය පී.බී මණ්ඩාවල මහතා සඳහන් කළේ බහරේන් රාජ්‍යයේ පැවැති යුනෙස්කෝ ලෝක උරුම කමිටුවේ 42 වැනි සැසිවාරයේදී කළ ඉල්ලීමකට අනුව මෙම වාර්තාව ලබාදීමට නියමිත බවයි. මෙරට පුරාවිද්‍යා ලෝක උරුමයන් පිළිබඳ ප්‍රකාශය ද යුනෙස්කෝ ලෝක උරුම කමිටුව ඉදිරිපත් කිරිමෙන් අනතුරුව අනුමත කර ගැනිමට හැකි වු බව ද මහාචාර්ය පී.බී මණ්ඩාවල මහතා සදහන් කළේය.", "URL": "https://sinhala.adaderana.lk/news.php?nid=92138", "Category": null, "Parent URL": null}