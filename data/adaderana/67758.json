{"Source": "Adaderana", "Timestamp": "January 5, 2017 05:21 pm", "Headline": " මෙයාලා තේ කෝප්පෙත් කිඹුල්ලු දකිනවා", "News Content": "වර්තමානයේ මාධ්‍ය නිදහස අයුතු අන්දමින් භාවිත කරමින් සිටින බවත්, විපක්ෂයේ පිරිස් තේ කෝප්පයේ පවා කිඹුල්ලු දකිමින් සිටින බවත් උසස් අධ්‍යාපන රාජ්‍ය අමාත්‍ය මොහාන් ලාල් ග්‍රේරු මහතා පවසයි. එසේ කරමින් ඔවුන් ජනතාව අතර භීතිකාවක් මවමින් සිටින බව ඒ මහතා පෙන්වා දී තිබේ.ඔහු මේ බව පැවසුවේ අද (05) කොළඹදී පැවති මාධ්‍ය හමුවකට එක්වෙමිනි.එහිදී වැඩිදුරටත් අදහස් දැක්වූ ඒ මහතා,“මොන දුෂ්කරතා තිබුණත් අවසානයේ අපි පෙන්වන ප්‍රතිඵලයෙන් රටට බිහි කරන දරුවගෙන් රටට යහපතක් වෙනවා. අපි බලයට පත් නොවී වෙන ආණ්ඩුවක් බලයට පත් වුණා නම් මීට වඩා දරුණු වෙන්න තිබ්බා. ඒ වගේම විදේශ කුමන්ත්‍රණ , බලපෑම් සියල්ල අද නැති වෙලා තියෙනවා. සමහරු මේ ආණ්ඩුව පෙරළන්න පුළුවන් කියලා හිතාගෙන ඉන්නවා. විශ්‍රාමික හමුදා නිලධාරින් දමාගෙන ආණ්ඩුව පෙරළන්න බැහැ. පෙරළනවා නම් පෙරළන්න පුළුවන් ප්‍රජාතන්ත්‍රවාදීව. ඒ නිසා රට ගැන හිතලා කතා කරන්න කියලා අපි කියනවා. හැමදාම සංවර්ධනය කරන්න හදද්දි ඒක කරන්න එපා කියලා කියනවා. 2002 දී යළි පුබුදමු ශ්‍රී ලංකා වැඩසටහනේ තිබුණ දේවල් තමා. ඒ දේවල් එයාලා හැදුවා. දැන් අපේ ඊළඟ වගකීම වෙන්න ඕනෙ ඒවා දියුණු වෙන තැනට වැඩ පිළිවෙල හදන එක. මාධ්‍ය නිදහස මේ අය අයුතු විදිහට මේ අය පාවිච්චි කරනවා. තේ කෝප්පෙ පවා කිඹුල්ලු දකිනවා. ජනතාව අතර භීතිකාවක් මේ අය මවනවා. “", "URL": "https://sinhala.adaderana.lk/news.php?nid=67758", "Category": null, "Parent URL": null}