{"Source": "Adaderana", "Timestamp": "January 26, 2017 11:26 am", "Headline": "හොර බලපත්වලින් රට පනින්න බැරිවෙයි", "News Content": "වලංගු ගමන් බලපත්‍රයක් නොමැතිව මෙරටින් පිටවීමට උත්සාහ කළ විදෙස් ජාතිකයින් දෙදෙනෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. ඉන්දීය ජාතිකයෙකු සහ පකිස්ථාන ජාතිකයෙකු මෙලෙස අත්අඩංගුවට ගෙන ඇති බව වාර්තා වෙයි. එහිදී ඉන්දීය ජාතිකයා ව්‍යාජ ගමන් බලපත්‍රයක් යොදාගනිමින් ඉන්දියාවේ බැංගලෝර් බලා පිටත්ව යාමට සූදානම්ව සිටියදී අත්අඩංගුවට ගෙන තිබෙන අතර ඉරාන ගමන් බලපත්‍රයක් සහිත පකිස්ථාන ජාතිකයා ප්‍රංශ ගමන් බලපත්‍රයක් යොදාගනිමින් ප්‍රංශය බලා පිටත්වයාමට සූදානමින් සිටියදී අත්අඩංගුවට ගත් බව පොලීසිය ප‍්‍රකාශ කරයි. මේ අතර මාතර දුම්රිය ස්ථානයේ දේපළවලට තීන්ත යොදාගනිමින් හානි සිදුකිරීමේ සිද්ධියක් සම්බන්ධයෙන් අත්අඩංගුවට ගත් තවත් විදෙස් ජාතිකයින් දෙදෙනෙකු රක්ෂිත බන්ධනාගාර ගත කර තිබේ. ස්ලෝවැකියානු ජාතිකයින් දෙදෙනෙකු මාතර පොලීසිය විසින් මෙලෙස අත්අඩංගුවට ගෙන තිබූ අතර ඔවුන් මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වන දින දක්වා රක්ෂිත බන්ධනාගාර ගත කර ඇති බව සඳහන් වේ.", "URL": "https://sinhala.adaderana.lk/news.php?nid=68593", "Category": null, "Parent URL": null}