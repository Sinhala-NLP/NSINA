{"Source": "Adaderana", "Timestamp": "August 2, 2018 01:52 pm", "Headline": "පොලිතීන් හා ප්ලාස්ටික් ප්‍රවාහනය කළ ට්‍රක් රථයක් ගිනි ගනියි", "News Content": "චීනයේ වයඹ දිග ප්‍රදේශයේදී පොලිතීන් සහ ප්ලාස්ටික් ප්‍රවාහනය කරමින් තිබූ ට්‍රක් රථයක් හදිසියේ ගිනි ගැනීමට ලක්ව තිබේ. ධාවනය කරමින් තිබූ ට්‍රක් රථයේ පිටුපසින් දීප්තිමත් ආලෝකයක් දැල්වෙනු තමා දුටු බවත් මේ හේතුවෙන් ට්‍රක් රථය නවතා විපරම් කිරීමේදී එය ගිනි ගැනීමට ලක්ව ඇති ආකාරය දුටු බවත් එහි රියඳුරා ප්‍රකාශ කළේය. ගින්න හටගන්නා අවස්ථාවේ ට්‍රක් රථය තුළ පොලිතීන් සහ ප්ලාස්ටික් ටොන් 33ක් පමණ තිබී ඇති බවත් සඳහන් වෙයි. මේ හේතුවෙන් ගින්න සීඝ්‍රයෙන් පැතිර ගොස් ඇති අතර පැය තුනක පමණ මෙහෙයුමකින් පසු එය මැඩපැවැත්වීමට ගිනිනිවීම් සේවකයින් සමත්ව තිබේ. කෙසේ නමුත් සිදුවීමෙන් කිසිදු පුද්ගල හානියක් සිදුව නැහැ.", "URL": "https://sinhala.adaderana.lk/news.php?nid=93679", "Category": null, "Parent URL": null}