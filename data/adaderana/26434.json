{"Source": "Adaderana", "Timestamp": "August 9, 2012 11:30 am", "Headline": "නාවික හමුදා භාරයේ සිටි චීන ධිවරයින් සිය ගම්දනව් බලා යයි", "News Content": "පසුගියදා මෙරට නාවික හමුදාව විසින් අත්අඩංගුවට ගත් චීන ජාතික ධිවරයින් ශ්‍රී ලංකාවෙන් පිටත්ව ‍ගොස් තිබේ. නාවික හමුදා භාරයට ගත් ට්‍රෝලර් යාත්‍රා දෙක මගින්ම ඔවුන් නැවත පිටත්ව ගිය බව නාවික හමුදා මාධ්‍ය ප්‍රකාශක ‍කමාන්ඩර් කෝසල වර්ණකුලසූරිය මහතා පැවසුවේය. ශ්‍රී ලංකා මුහුදු තීරයේ නීති විරෝධී ලෙස ධීවර කටයුතුවල නිරත වෙමින් සිටිය දී චීන ජාතිකයින් 37 දෙනෙකු සහ ශ්‍රී ලාංකිකයින් දෙදෙනෙකු පසුගියදා නාවික හමුදාව මගින් අත්අඩංගුවට ගැණිනි. පසුව චීන රජය මෙරට චීන තානාපති කාර්යාලය හරහා ඔවුන් නිදහස් කර ගැනීම සඳහා ඊට මැදිහත්විය.", "URL": "https://sinhala.adaderana.lk/news.php?nid=26434", "Category": null, "Parent URL": null}