{"Source": "Adaderana", "Timestamp": "February 16, 2012 03:19 pm", "Headline": "මීටර් ටැක්සි ගාස්තු වැඩිවෙයි", "News Content": "අද(16) මධ්‍යම රාත්‍රියේ සිට ක්‍රියාත්මක වන පරිදි ගාස්තු ඉහළ නැංවීමට පියවර ගන්නා බව ත්‍රිරෝද රථ හිමියන් පවසයි. ඉන්ධන මිල ඉහළ යාම හේතුවෙන් මෙලෙස ගාස්තු ඉහළ නැංවීමට ක්‍රියා කරන බව මීටර් සවිකළ ත්‍රිරෝද රථ හිමියන්ගේ සංගමයේ ලේකම් ලාල් කාලිංග මහතා සඳහන් කරයි. ඒ අනුව දැනට කිලෝමීටරයක් සඳහා අයකෙරෙන රුපියල් 30 ක ගාස්තුව රුපියල් 2 න් ඉහළ නංවන බව අද කොළඹ පැවති මාධ්‍ය හමුවක දී අදහස් දක්වමින් ඔහු ප්‍රකාශ කළේය. කෙසේවෙතත් පළමු කිලෝමීටරය සඳහා අය කෙරෙන රුපියල් 50 ක ගාස්තුවෙහි වෙනසක් සිදුනොවන බව ලාල් කාලිංග මහතා පෙන්වා දුන්නේය.", "URL": "https://sinhala.adaderana.lk/news.php?nid=22165", "Category": null, "Parent URL": null}