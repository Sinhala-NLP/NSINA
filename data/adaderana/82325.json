{"Source": "Adaderana", "Timestamp": "January 1, 2018 09:53 am", "Headline": "දුරුතු පුර පසලොස්වක පෝය දිනය අදයි", "News Content": "දුරුතු පුර පසලොස්වක පෝය දිනය අදට යෙදී තිබේ. බුදුන් වහන්සේගේ ප්‍රථම ලංකා ගමනය ඇතුළු ශාසනික වශයෙන් වැදගත් සිදුවිම් රැසක් සිදු වූ පෝය දිනයක් ලෙස දුරුතු පෝය සැලකෙයි. අද දිනයේ සියලු වෙහෙර විහාරස්ථානවල ආමිස සහ ප්‍රතිපත්ති පූජාවන්ට මුල්තැන දෙමින් ආගමික වැඩසටහන් රැසක් සංවිධානය කර තිබේ. මේ අතර එෆ්.එම් දෙරණ අසපුව පෝදා වැඩසටහන අද දවස පුරා ඓතිහාසික කෝට්ටේ ශ්‍රී නාගවිහාරය මුල්කර ගනිමින් පැවැත්වෙයි.", "URL": "https://sinhala.adaderana.lk/news.php?nid=82325", "Category": null, "Parent URL": null}