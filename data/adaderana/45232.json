{"Source": "Adaderana", "Timestamp": "August 9, 2014 11:26 am", "Headline": "කේ.පී. සම්බන්ධයෙන් ඉදිරිපත් කළ පෙත්සම ඉවත දමයි ", "News Content": "රජිව් ගාන්ධි ඝාතන සිද්ධියේ කුමරන් පද්මනාදන් හෙවත් කේ.පී.ගේ සම්බන්ධතාවය පිළිබඳව පරීක්ෂණ පැවැත්විය යුතු බවට ඉදිරිපත්ව තිබූ පෙත්සමක් මදුරාසි මහාධිකරණය මගින් ඊයේ (08) ඉවත දමා තිබේ. එහිදී විනිසුරුවන් කියා සිටියේ ඉන්දීය මධ්‍යම බුද්ධි අංශ මගින් රජිව් ඝාතනය පිළිබදව පූර්ණ පරීක්ෂණයක් සිදුකරමින් තිබෙන බවයි. එහිදී කුමරන් පද්මනාදන් හෙවත් කේ.පී.ගේ භූමිකාව ද සොයා ඇති අතර අදාළ වාර්තාව ඉදිරියේදී අධිකරණය වෙත ගොණු කිරීමට නියමිත බව ඉන්දීය අධිකරණය අවධාරණය කළේය. මේ හේතුවෙන් ඔහු පිළිබද විශේෂයෙන් සෙවිය යුතු බවට නියෝග කිරීමට හැකියාවක් නැතැයි මදුරාසි මහාධිකරණ විනිසුරුවන් ප‍්‍රකාශ කරන ලදී. ජනතා පක්ෂයේ හිටපු නායක නෙල්ලයි ජවමනිගේ පුත් ජේ. මෝහන් රාජ් විසින් අදාළ පෙත්සම ගොණු කර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=45232", "Category": null, "Parent URL": null}