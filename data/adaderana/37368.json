{"Source": "Adaderana", "Timestamp": "September 13, 2013 10:22 am", "Headline": "ගිනි අවියෙන් ලක්ෂ 23ක් කොල්ලකයි", "News Content": "ගිනිඅවි පෙන්වා පුද්ගලයෙකුගෙන් රුපියල් ලක්ෂ 23ක් පමණ මුදලක් පැහැරගෙනයාමේ සිද්ධියක් සම්බන්ධයෙන් ආනමඩුව පොලීසිය පරීක්ෂණ ආරම්භ කර තිබේ. ඊයේ(12) පස්වරුවේ ආනමඩුව - අඩිගම ප්‍රදේශයේ දී කොල්ලකෑම සිදුව ඇති බව වාර්තා වෙයි. බූස්ස ප්‍රදේශයේ පදිංචි පුද්ගලයෙකු වාහනයක් මිලදී ගැනීම සඳහා මුදල් ද රැගෙන අදාළ ප්‍රදේශයට ගොස් තිබේ. එහිදී වාහනය පෙන්වු පිරිස් එහි ලියකියවිලි ලබාදීම සඳහා යැයි පවසමින් වෙනත් ස්ථානයකට රැගෙන ගොස් ගිනි අවියක් පෙන්වා බිය ගන්වා මුදල් ද පැහැරගෙන ගිය බව අදාළ පුද්ගලයා පොලීසියට ප්‍රකාශ කර ඇත.", "URL": "https://sinhala.adaderana.lk/news.php?nid=37368", "Category": null, "Parent URL": null}