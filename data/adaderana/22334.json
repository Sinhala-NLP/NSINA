{"Source": "Adaderana", "Timestamp": "February 23, 2012 11:12 am", "Headline": "නුවරඑළියේ කැලෑ ආශ්‍රිත ගිනි තැබීම් කිහිපයක් ", "News Content": "නුවරඑළිය දිස්ත්‍රික්කයේ වනාන්තර ආශ්‍රිතව ගිනි තැබීම් වාර්තා වන බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා පවසයි. ඊයේ(22) දිනය තුළ පිදුරුතලාගල රක්ෂිතය, විමලසුරේන්ද්‍ර බලාගාරය ආශ්‍රිත ප්‍රදේශය සහ නුවරඑළිය, ගම්පොළ මාර්ගයේ රම්බොඩ ආශ්‍රිත ප්‍රදේශවල මෙවැනි ගිනි තැබීම් වාර්තා වන බව ඔහු සඳහන් කරයි. නුවරඑළිය දිස්ත්‍රික්කයේ මෙවැනි ජල පෝෂක ප්‍රදේශවල ගිනි තැබීම් හේතුවෙන් දැඩි අහිතකර බලපෑමක් අනාගතයේ දී එල්ල වනු ඇති බව එරන්දන හේමවර්ධන මහතා පෙන්වා දෙයි. ඊයේ උදෑසන අම්බුළුවාව ජෛව විවිධත්ව සංකීර්ණය ආශ්‍රිත ප්‍රදේශයේ ද මෙවැනි ගිනි තැබීමක් වාර්තා විය.", "URL": "https://sinhala.adaderana.lk/news.php?nid=22334", "Category": null, "Parent URL": null}