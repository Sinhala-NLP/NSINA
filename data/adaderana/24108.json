{"Source": "Adaderana", "Timestamp": "May 9, 2012 08:58 am", "Headline": "  මුහුදු බඩ මාර්ගයේ දුම්රිය ධාවනය යථා තත්ත්වයට පත්වෙයි", "News Content": "මුහුදු බඩ දුම්රිය මාර්ගයේ දුම්රිය ධාවනය යථා තත්ත්වයට පත්ව ඇති බව දුම්රිය පාලක මැදිරිය පවසයි. එම දුම්රිය මාර්ගයේ ඊයේ රාත්‍රියේ සිදු වූ අනතුරක් හේතුවෙන් එහි දුම්රිය ධාවනයට බාධා එල්ලවිය. කළුතර සහ වාද්දුව අතර දුම්රිය හරස් මාර්ගයක දී සිමෙන්ති මිශ්‍ර කරන ලොරි රථයක් දුම්රියක ගැටීමෙන් මෙම අනතුර සිදුවිය. අනතුරින් දුම්රියේ රියදුරු සහ සහයකයා තුවාල ලබා රෝහල් ගත කෙරුණු බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා පැවසුවේය. අනතුර හේතුවෙන් දුම්රිය මාර්ගයට ද හානි සිදු වූ අතර එය මේ වන විට පිළිසකර කර ඇති බව දුම්රිය පාලක මැදිරිය පවසයි.", "URL": "https://sinhala.adaderana.lk/news.php?nid=24108", "Category": null, "Parent URL": null}