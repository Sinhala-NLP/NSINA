{"Source": "Adaderana", "Timestamp": "May 1, 2011 09:19 am", "Headline": "මැයි පෙළපාලියට සූදානම් වූ ජ.වි.පෙ 4 ක් අත්අඩංගුවේ", "News Content": "ලෝක කම්කරු දින සමරුවට සූදානම් වෙමින් සිටි ජනතා විමුක්ති පෙරමුණේ ක්‍රියාකාරීන් 4 දෙනෙකු මොරටුව පොලීසිය විසින් අත්අඩංගුවට ගත් බව ජ.වි.පෙ මාධ්‍ය ඒකකය සඳහන් කරයි. අද දින මැයි පෙළපාලියට ප්‍රදර්ශන රථයක් සූදානම් කරමින් සිටියදී ඊයේ රාත්‍රීයේදී මෙසේ අත්අඩංගුවට ගත් බව ජ.වි.පෙ මාධ්‍ය ඒකකය කියා සිටියි. මෙම පුද්ගලයින් සිව් දෙනා සමග අදාළ ප්‍රදර්ශන රථයද,සැරසිලි සඳහා භාවිතා කළ උපකරණද පොලිස් භාරයට ගත් බවත්,නිදහස් අධ්‍යාපනය පෞද්ගලීකරණයට එරෙහිව ජනතාව දැනුවත් කිරීම අරබයා මෙම ප්‍රදර්ශන රථය සූදානම් කළ බවත්,එය කිසිදුඅයුරකින් නීති විරෝධී නොවන බවත් ජ.වි.පෙ මාධ්‍ය ඒකකය පෙන්වාදෙයි. මේ පිළිබඳ විමසීමේදී, දණ්ඩ නීති සංග්‍රහයේ 118/120 වැනි වගන්තීන් වලට අනුව මෙම සිව්දෙනා අත්අඩංගුවට ගත් බවත්,අද දින මෙම පිරිස අධිකරණයට ඉදිරිපත් කිරීමට පියවර ගන්නා බවත් මොරටුව පොලීසිය අද දෙරණට කියා සිටියේය.", "URL": "https://sinhala.adaderana.lk/news.php?nid=15809", "Category": null, "Parent URL": null}