{"Source": "Adaderana", "Timestamp": "March 5, 2013 07:53 am", "Headline": "කුඩු ජාවාරම් කළ විදේශිකයින් ඇතුළු 4 ක් මාට්ටු", "News Content": "හොරොයින් ජාවාරමක නිරත වු මාලදිවයින් ජාතිකයින් දෙදෙනෙකු ඇතුළු පුද්ගලයින් සිව් දෙනෙකු හෝමාගම ප්‍රදේශයේ දී අත්අඩංගුවට ගෙන තිබේ. ඔවුන් සතුව තිබී හෙරොයින් ග්‍රෑම් 102 මිලිග්‍රැම් 310 ක් සොයාගත් බව පොලීසිය සදහන් කළේය. සැකකරුවන් අද (05) දින හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර හෙරොයින් ළඟ තබාගෙන සිටි කාන්තාවක් මුල්ලේරියාව ප්‍රදේශයේ දී පොලීසිය විසින් අත්අඩංගුවට ගෙන තිබේ. අදාළ කාන්තාව සතුව තිබී හෙරොයින් ග්‍රෑම් 130 සොයාගත් බව පොලීසිය පැවසුවේය. එම ස්ථානයේ දී හෙරොයින් ජාවාරමට සම්බන්ධ පුද්ගලයෙකු ද පොලීසිය විසින් අත්අඩංගුවට ගෙන තිබේ. මොහු ත්‍රිරෝද රථයකින් ප්‍රදේශයේ හෙරොයින් බෙදාහැරීමේ කටයුතු සිදුකර ඇති බව මුල්ලේරියාව පොලීසිය සඳහන් කළේය. අත්අඩංගුවට ගත් සැකකරුවන් අද දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=32117", "Category": null, "Parent URL": null}