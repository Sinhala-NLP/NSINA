{"Source": "Adaderana", "Timestamp": "October 11, 2011 10:59 am", "Headline": "ප්‍රභූ ආරක්ෂාවට සිටින පොලීසියට නිල ඇඳුම අනිවාර්යයි ", "News Content": "වහාම ක්‍රියාත්මක වන පරිදි ප්‍රභූ ආරක්ෂක රාජකාරී සිදුකරනු ලබන සියලුම පොලිස් නිලධාරීන් නිල ඇඳුමින් සැරසි රාජකාරී කටයුතු කළ යුතු බවට පොලිස් මූලස්ථානය නියෝග කර තිබේ. මේ අනූව ඇමති ආරක්ෂක කොට්ඨාසයේ සහ සියලුම පොලිස් ස්ථානවල ප්‍රභූ ආරක්ෂාව සඳහා යොදවා ඇති නිලධාරීන් නිල ඇඳුමින් සැරසි රාජකාරී කළ යුතු බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා පවසයි. අද සිට ක්‍රියාත්මක වන පරිදි මෙම නියෝග අනූව කටයුතු කළ යුතු බව පොලිස් මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19286", "Category": null, "Parent URL": null}