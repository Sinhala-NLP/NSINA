{"Source": "Adaderana", "Timestamp": "June 30, 2018 10:52 am", "Headline": "එජාපයේ 2020 ජනාධිපතිවරණ අපේක්ෂකයා නම් කරයි", "News Content": "2020 ජනාධිපතිවරණය සඳහා එක්සත් ජාතික පක්ෂයෙන් මේ වන විටත් ජයග්‍රාහි අපේක්ෂකයෙක් නම් කර ඇති බව එක්සත් ජාතික පක්ෂ පාර්ලිමෙන්තු මන්ත්‍රී කාවින්ද ජයවර්ධන මහතා පවසයි. වත්තල ප්‍රදේශයේ පැවති ජන හමුවකින් අනතුරුව මාධ්‍යවේදීන් නැගූ ප්‍රශ්න වෙත පිළිතුරු ලබාදෙමින් මන්ත්‍රීවරයා මේ බව සඳහන් කළේය. ඒකාබද්ධ විපක්ෂයට මේ බව විට ජනාධිපතිවරණ අපේක්ෂකයෙන් නොමැති වී ඇති බවද ඒ මහතා ප්‍රකාශ කළේය. බැසිල් රාජපක්ෂ මහතා ඉදිරිපත් කිරීම සඳහා ප්‍රසන්න රණතුංග මහතාගේ කණ්ඩායම උසහ කරන බවත් ඝෝඨාභය රාජපක්ෂ මහතා ඉදිරිපත් කිරීම සඳහා මහින්දානන්ද අලුත්ගමගේ, විමල් වීරවංශ, උදය ගම්මන්පිල යන මහත්වරුන් උසහ දරමින් සිටින බවද කාවින්ද ජයවර්ධන මහතා පැවසීය. මේ අතර වත්මන් ජනාධිපතිවරයා බලයේ තබාගනිමින් හිටපු ජනාධිපති මහින්ද රාජපක්ෂ මහතා අගමැති බවට පත් කිරීමට 16 කණ්ඩායම උසහ දරමින් සිටින බවද ඒ මහතා ප්‍රකාශ කළේය. කෙසේ නමුත් එක්සත් ජාතික පක්ෂයේ අපේක්ෂකයා මේ වන විට තෝරා ඇති බවත් එය 2020 ජනාධිපතිවරණය ආසන්නයේදී ප්‍රකාශ කරන බවද එක්සත් ජාතික පක්ෂ පාර්ලිමෙන්තු මන්ත්‍රී කාවින්ද ජයවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=91729", "Category": null, "Parent URL": null}