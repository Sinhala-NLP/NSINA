{"Source": "Adaderana", "Timestamp": "September 4, 2018 01:08 pm", "Headline": " උතුරේ ගමනා ගමනයත් නවතියි", "News Content": "උතුරු පළාත් ශ්‍රි ලංකා ගමනා ගමන මණ්ඩලයේ සේවකයින් අද(04) සේවයෙන් බැහැරව වැඩ වර්ජනයට එක්ව සිටින බව අද දෙරණ වාර්තාකරු පවසයි. වැටුප් විෂමතා ඉවත් කිරීම ඇතුළු ඉල්ලීම් අටක් මුල් කර ගනිමින් තමන් වැඩ වර්ජනයට එක්ව සිටින බව වව්නියාව ශ්‍රී ලංකා ගමනා ගමන මණ්ඩලයේ සේවකයින් සඳහන් කළේය. වැඩ වර්ජනය වෙනුවෙන් වව්නියාව මන්නාරම, මුලතිව්, යාපනය හා කිලිනොච්චිය ඇතුළු සියළුම දිස්ත්‍රික් ඩිපෝ සේවකයින් එක්ව සිටින බවද වැඩ වර්ජනයට එක්වූවන් පැවසීය. වැඩ වර්ජනය හේතුවෙන් බස් මගීන් දැඩි අපහසුතාවයට ලක්ව සිටින ආකාරයක්ද දක්නට ලැබූ බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=95520", "Category": null, "Parent URL": null}