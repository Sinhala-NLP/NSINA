{"Source": "Adaderana", "Timestamp": "September 12, 2018 11:39 am", "Headline": "හෙරොයින් සමඟ පුද්ගලයින් 2 ක් අත්අඩංගුවට", "News Content": "කොළඹ ප්‍රදේශ දෙකකදී හෙරොයින් සමඟ පුද්ගලයින් දෙදෙනෙකු අත්අඩංගුවට ගෙන තිබේ. දෙමටගොඩ, ආරාම පාර ප්‍රදේශයේදී හෙරොයින් ග්‍රෑම් 11 යි මිලිග්‍රෑම් 300ක් සමඟ 46 හැවිරිදි පුද්ගලයෙකු අත්අඩංගුවට ගෙන ඇති බව පොලීසිය පැවසීය. කොළඹ අපරාධ කොට්ඨාශයේ නිලධාරීන්ට ලද තොරතුරක් මත සිදුකල වැටලීමකදී සැකකරු අත්අඩංගුවට ගෙන ඇති අතර අනතුරුව ඔහු දෙමටගොඩ පොලිසියට භාර දී ඇති බව සඳහන්ය. මේ අතර මෝදර, තොටලග ප්‍රදේශයේදී හෙරොයින් ග්‍රෑම් 02 යි මිලිග්‍රෑම් 450 ක් සමඟ 36 හැවිරිදි පුද්ගලයෙකු මෝදර පොලීසිය මඟින් අත්අඩංගුවට ගෙන තිබේ. සැකකරුවන් මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=95969", "Category": null, "Parent URL": null}