{"Source": "Adaderana", "Timestamp": "March 12, 2010 08:27 am", "Headline": "ගන්කන්ද ඇප මත නිදහස්", "News Content": "එක්සත් ජාතික පක්ෂ රත්නපුර දිස්ත්‍රික් පාර්ලිමේන්තු මන්ත්‍රී දුනේෂ් ගන්කන්ද මහතා ඇප මත නිදහස් කර තිබේ. පැල්මඩුල්ල වැඩ බලන මහේස්ත්‍රාත් සරත් විජේගුණවර්ධන මහතා විසින් රුපියල් ලක්ෂයක ඇප මත සැකකරු නිදහස් කිරීමට ඊයේ නියෝග කළේය. මැතිවරණ ප්‍රචාරක පුවරු ඉවත් කිරීමේ සිද්ධියක දී පොලිසිය සමඟ ඇති වූ ගැටුම්කාරී තත්ත්වයක් හේතුවෙන් අදාළ මන්ත්‍රීවරයා අත්අඩංගුවට ගෙන තිබුණි. මේ අතර වාරිමාර්ග අමාත්‍ය ජයතිස්ස රණවීර මහතාට ඇඹිලිපිටිය මහේස්ත්‍රාත් අධිකරණය විසින් ඊයේ ඇප ලබා දී තිබේ. පසුගිය දා සිදු වූ ගැටුමක් සම්බන්ධයෙන් පොලිසිය විසින් අමාත්‍යවරයා අධිකරණයට ඉදිරිපත් කිරීමෙන් පසු රුපියල් ලක්ෂයක ශරීර ඇප මත සහ රුපියල් දස දහසක මුදල් ඇප මත මුදා හැර ඇත.", "URL": "https://sinhala.adaderana.lk/news.php?nid=7210", "Category": null, "Parent URL": null}