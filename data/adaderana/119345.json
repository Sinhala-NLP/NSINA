{"Source": "Adaderana", "Timestamp": "September 17, 2019 10:05 pm", "Headline": "වෙනස් තැනකට ගිය භික්ෂුන්", "News Content": "මීරිගම බාදුරාගොඩ ප්‍රෙද්ශයේ විෂ මත්පැන් පානය කර මිය ගිය අයගේ ඥාතීන් සහ භික්ෂුන් වහන්සේ පිරිසක් අද(17) පෙරවරුවේ සුරාබදු දෙපාර්තමේන්තුව අසල විරෝධතාවක නිරත විය. ඒ තවමත් පවත්වාගෙන යන අදාල මත්පැන් නිෂ්පාදනාගාරයට එරෙහිව නීතිය ක්‍රියාත්මක කිරීමට පොලිසීය සහ සුරාබදු නිලධාරීන් පසුබට වන බවට චෝදනා කරමින්. ප්‍රදේශවාසියෙක් මෙහිදී මෙලෙස පැවසීය. \"කෝ ඔය සුරාබදු මහත්වරුන් එන්න. මේ වෙනකම් ආවද අපේ ගමට. හය පොළක අරක්කු විකිණනවා අපේ ගමේ. අපි ටෙලිෆෝන් කෝල් එකක් දුන්නොත්. නම්බරේ දෙනවා කසිප්පු කාරයට\" මෙම අවස්ථාවට එක් වු පුජ්‍ය ඉත්තෑකන්දේ සද්ධාතිස්ස හිමියන් පවසා සිටියේ, පොලීසිය හා සුරාබදු දෙපාර්තමේන්තුව අතර කඹ ඇඳිල්ලක් ඇති බවයි. සියලු දෙනාගේ පැමිණිලි සතියක් තුළ ක්‍රියාත්මක වන්නේ ද යන්න සොයා බැලිය යුතු බවත් පැවසු උන්වහන්සේ එසේ නොවුනහොත් පොලීසිය හා සුරාබදු දෙපාර්තමේන්තුව යන ස්ථාන දෙකම වැටලිය යුතු බවත් කියා සිටියේය.", "URL": "https://sinhala.adaderana.lk/news.php?nid=119345", "Category": null, "Parent URL": null}