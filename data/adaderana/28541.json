{"Source": "Adaderana", "Timestamp": "October 23, 2012 10:07 am", "Headline": "  තවත් සරණාගතයින් 25ක් නාවුරු වෙත යවති", "News Content": "නීති විරෝධි අයුරින් ඔස්ට්‍රේලියාවට පලාගිය තවත් ශ්‍රී ලාංකිකයින් 25 දෙනෙකු එරට නාවුරු රැඳවුම් මධ්‍යස්ථානයට යවා තිබේ. ඔස්ට්‍රේලියාවේ, ඩාර්වින් සිට ඔවුන් නාවුරු වෙත යැවීමට පියවර ගත් බව එරට ආගමන කටයුතු දෙපාර්තමේන්තුව පවසයි. තම රටට නීති විරෝධී අයුරින් ඇතුළුවන පුද්ගලයින් නාවුරු වෙත ගෙන යාමට ඔස්ට්‍රේලියානු රජය ගත් ප්‍රතිපත්තිමය තීරණය අනුව අවසන් වරට යවනු ලැබු සරණාගතයින් කණ්ඩායම එය වේ. සරණාගතයින් නාවුරු වෙත ගෙන යාමේ කටයුතු අඛණ්ඩව සිදුකරන බව ද ඔස්ට්‍රේලියානු රජය සඳහන් කරයි. නාවුරු වෙත සරණාගතයින් යැවීමෙන් පසු තවත් එවැනිම පිරිසක් රැගත් බෝට්ටුවක් ක්‍රිස්මස් දූපතට බටහිර ප්‍රදේශයේදී සොයාගෙන තිබේ. එහි සරණාගතයින් 11 දෙනෙකු සිට ඇති අතර ඔවුන් ආරක්ෂක හේතූන් මත පරික්ෂා කිරීම සඳහා ක්‍රිස්මස් දූපතට යවා ඇත.", "URL": "https://sinhala.adaderana.lk/news.php?nid=28541", "Category": null, "Parent URL": null}