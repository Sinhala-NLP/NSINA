{"Source": "Adaderana", "Timestamp": "April 16, 2019 06:42 pm", "Headline": "බංග්ලාදේශ ලෝක කුසලාන සංචිතය නම් වෙයි", "News Content": "මෙම වසරේ මැයි මාසයේ පැවැත්වීමට නියමිත ලෝක කුසලාන එක්දින ක්‍රිකට් තරගාවලියට සහභාගී වන බංග්ලාදේශ සංචිතය බංග්ලාදේශ ක්‍රිකට් ආයතනය අද(16) නිවේදනය කළේය. මෙවර ලෝක කුසලානයට බංග්ලාදේශ පිල සහභාගී වන්නේ මශ්රෆි මෙටාසාගේ නායකත්වයෙන්. ලෝක කුසලාන එක්දින ක්‍රිකට් තරගාවලියට සහභාගී වන බංග්ලාදේශ සංචිතයට ශකීබ් අල් හසන් කැඳවා තිබෙන අතර ඇඟිල්ලේ ආබාධයක් හේතුවෙන් ඔහුට නිමා වු නවසීලන්ත සංචාරය අහිමි විය. ඒ අනුව ශකීබ් අල් හසන් බංග්ලාදේශ පිලේ උපනායකයා ලෙස කටයුතු කරයි. මේ අතර ලෝක කුසලාන සංචිතය වෙනුවෙන් නවක ක්‍රීඩක අබු ජයඩ් නම් කර තිබීම විශේෂත්වයක්. 2015 වසරේ පැවති ලෝක කුසලානයේ දී ද බංග්ලාදේශ කණ්ඩායම මශ්රෆි මෙටාසා මෙහෙවා තිබේ. ලෝක කුසලාන එක්දින තරගාවලියේ දී බංග්ලාදේශ පිල තම පළමු තරගය වෙනුවෙන් ජුනි 2වනදා දකුණු අප්‍රිකාව සමඟ තරග වැදීමට නියමිතයි. මේ වන විට බංග්ලාදේශයත් සමඟ ලෝක කුසලානය වෙනුවෙන් නවසීලන්තය,ඔස්ට්‍රේලියාව සහ ඉන්දියාව තම සංචිත නම් කර අවසන්.", "URL": "https://sinhala.adaderana.lk/news.php?nid=108056", "Category": null, "Parent URL": null}