{"Source": "Adaderana", "Timestamp": "May 8, 2016 08:49 am", "Headline": "පළමු තෙවන පුහුණු තරගය අද", "News Content": "සංචාරක ශ්‍රී ලංකා කණ්ඩායම එංගලන්තයේ දී සහභාගී වන පළමු තෙවන පුහුණු තරගය අද(08) එසෙක්ස් කණ්ඩායම සමග චෙල්ම්ස්ෆෝර්ඩ් හිදී ආරම්භ වෙයි. ශ්‍රී ලංකා කණ්ඩායම තරගාවලියේ දී පුහුණු තරග දෙකකට සහභාගී වන අතර එංගලන්තය සමග ටෙස්ට් තරග තුනක් එක්දින තරග පහක් සහ පන්දුවාර 20/20 තරගයක් පැවැත්වීමට නියමිතය. අයර්ලන්තය සමග ද එක්දින තරග දෙකක් පැවැත්වීමට සැළසුම් කර තිබේ.මේ අතර ඉන්දීය ප්‍රිමියර් ලීග් ක්‍රිකට් තරගාවලිය යටතේ ඊයේ පැවති තරගවලින් ජය ගැනීමට රෝයල් චැලෙන්ජර්ස් බැංග්ලෝර් සහ කිංග්ස්ලෙවන් පන්ජාබ් කණ්ඩායම් සමත් වුණි.රයිසින් පූනේ සූපර්ජයන්ට්ස් කණ්ඩායම සමග පැවති තරගයෙන් රෝයල් චැලෙන්ජර්ස් බැංග්ලෝර් කණ්ඩායම කඩුලු 7ක ජයක් හිමිකර ගත්තේය.පූනේ කණ්ඩායම පන්දුවාර 20 අවසානයේ කඩලු 6ක් දැවී ලකුණු 191ක් ලබාගත් අතර බැංග්ලෝර් කණ්ඩායම පන්දුවාර 19යි පන්දු 03ක් අවසානයේ කඩුලු 3ක් දැවී ලකුණු 195ක් ලබාගනිමින් ජයග්‍රහණය වාර්තා කළේය.මේ අතර දිල්ලි ඩෙයාර් ඩෙවිල්ස් කණ්ඩායම සමග පැවති තරගය ලකුණු 9කින් ජය ගැනීමට කිංග්ස්ලෙවන් පන්ජාබ් කණ්ඩායම සමත් වුණි.ප්‍රථමයෙන් පන්දුවට පහරදුන් පන්ජාබ් කණ්ඩායම පන්දුවාර 20 අවසානයේ කඩුලු 05ක් දැවී ලකුණු 181ක් ලබාගත්තේය.දිල්ලි කණ්ඩායමට පන්දුවාර 20 අවසානයේ කඩුලු 05ක් දැවී ලබාගත හැකි වුයේ ලකුණු 172ක් පමණි.", "URL": "https://sinhala.adaderana.lk/news.php?nid=59920", "Category": null, "Parent URL": null}