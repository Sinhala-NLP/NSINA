{"Source": "Adaderana", "Timestamp": "October 19, 2017 10:51 am", "Headline": "පකිස්ථානයට කඩුලු 7ක ජයක්", "News Content": "ශ්‍රී ලංකා කණ්ඩායම සහ පාකිස්ථාන කණ්ඩායම අතර පැවැත්වෙන එක්දින ක්‍රිකට් තරගාවලිය ජය ගැනීමට පාකිස්ථාන කණ්ඩායම ඊයේ(18) සමත් විය. ඒ ඊයේ පැවති තෙවන එක්දින ක්‍රිකට් තරඟය කඩුලු 07කින් ජයගැනීමත් සමඟයි. තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කළේය. ඒ අනුව ඔවුන්ට පන්දු වාර 48යි පන්දු 02ක් තුළ සියළු ක්‍රීඩකයින් දැවී ලබාගත හැකි වූයේ ලකුණු 208ක් පමණයි. ශ්‍රී ලංකා ඉනිම වෙනුවෙන් උපුල් තරංග 61ක් ලබාගත් අතර තිසර පෙරේරා ලකුණු 38ක් ලබා ගත්තේය. පන්දු යැවීමේදී හසන් අලී කඩුලු 05ක් බිඳ දැමීමට සමත් විය. පිළිතුරු ඉනිම සඳහා පිටියට පිවිසි පාකිස්ථාන කණ්ඩායම පන්දු වාර 42යි පන්දු 03ක් තුළ කඩුලු 03ක් පමණක් දැවී ජයග්රවහණය වාර්තා කළේය. පාකිස්ථාන ඉනිම වෙනුවෙන් ඉමාම් උල්හක් ලකුණු 100ක් ලාගැනීමට සමත් විය. එය ඔහු සහභාගී වූ පළමු එක්දින ජාත්‍යන්තර ක්‍රිකට් තරඟය වීම විශේෂත්වයක් වෙයි.", "URL": "https://sinhala.adaderana.lk/news.php?nid=78886", "Category": null, "Parent URL": null}