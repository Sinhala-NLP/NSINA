{"Source": "Adaderana", "Timestamp": "January 4, 2018 12:34 pm", "Headline": "  දුර්ලභ රෝගයකින් පීඩා විදිමින් දෙපයින් නැඟී සිට ජීවිත සිහිනය ජය ගන්න හීන දකින රනේෂ්", "News Content": "මිනිසුන්ට වැළදෙන රෝග අතර ඉතාමත් දුර්ලභ “මයිලොඩිස්ප්ලාස්ටික් සින්⁣ඩොම් (myelodysplastic syndrome) නැමති ඇටමිඳුළු සම්බන්ධ දරුණු රෝගයක් හේතුවෙන් පීඩා විදින තරුණයෙකු යළිත් දෙපයින් නැඟී සිට තම ජීවිත සිහිනය ජය ගැනීමට ජනතා උපකාරය අයැද සිටින පුවතක් වාර්තා වෙයි. ගාල්ල - අම්බලන්ගොඩ - බටපොල ප්‍රදේශයේ පදිංචි ඔහු නමින් ජේ.එල්. රනේෂ් මධුෂාන් නමැති වයස අවුරුදු 27 තරුණයෙකි. මීට මාස කිහිපයකට ඉහතදී ඇති වූ මෙම රෝගී තත්ත්වය හේතුවෙන් පීඩා විදින මෙම තරුණයා මේ වන විට ගාල්ල - කරාපිටිය රෝහලේ ප්‍රතිකාර ලබන බව සඳහන්ය. මෙම රෝගයෙන් පීඩා විදින ඔහු සුවපත් කිරීම සඳහා ඇටමිඳුළු බද්ධ කිරීමේ සැත්කමක් සිදුකළ යුතු බවත්, ඒ සඳහා රුපියල් ලක්ෂ හතලිස් පහක 4,500,000 මුදලක් වැය වන බවත් වෛද්‍යවරුන් නිර්දේශ කර ඇති බව අද දෙරණ වාර්තාකරු පවසයි. අදාළ සැත්කම කොළඹ - ආසිරි රෝහලේ වෛද්‍ය ලලින්ද ගුණසේකර මහතා යටතේ සිදු කිරීමට නියමිත බවද වාර්තා වෙයි. රෝගයෙන් පීඩා විදන තරුණයා වාහන සේවා සැපයුම සිය රැකියාව වශයෙන් කරගෙන ගොස් ඇති අතර ඔහුගේ පියා වෘත්තියෙන් පෙදරේරුවෙකි. සහෝදරියන් දෙදෙනෙකුගෙන් යුත් පවුලේ දෙවැනියා වූ රනේෂ් මධුෂාන්ගේ මෙම රෝගී තත්ත්වය හේතුවෙන් මේ වන විට පියාටද සිය රැකියාව අහිමි වී ඇති බවත්, රෝගී අවශ්‍යතාවයන් හේතුවෙන් පියා විසින් ඔහුගේ සියලු අවශ්‍යතා පසුරා දෙන්නට සිදුව ඇති බවත් වාර්තා වෙයි. එමෙන්ම රෝගය සුවපත් කිරීම සඳහා අදාළ සැත්කම සිදු කිරීමට අවශ්‍ය මුදල්වලින් ලක්ෂ 5ක මුදලක් ජනාධිපති අරමුදලින් ලබා දී ඇති බවත්, තවත් ලක්ෂ දෙකක මුදලක් පරිත්‍යාගශීලීන්ගේ දායකත්වයෙන් ලැබී ඇති බවත් ඔහුගේ මව වන පුෂ්පරාණී අබේනායක මහත්මිය අද දෙරණට කියා සිටියාය. යළිත් දෙපයින් නැඟී සිට තම ජීවිත සිහිනය ජය ගැනීමට සිහන දකින රනේෂ් මධුෂාන්ට උපකාර කිරිමට කැමති කෙනෙක් සිටිනම් 0777061777 / 0778611855 දුරකථන අංක වලට අමතන ලෙස ඔහුගේ මව්පියන් පවසයි. පුෂ්පරාණී අබේනායක (රෝගියාගේ මව) මහජන බැංකුව, බටපොල ගිණුම් අංකය - 234200116623480", "URL": "https://sinhala.adaderana.lk/news.php?nid=82499", "Category": null, "Parent URL": null}