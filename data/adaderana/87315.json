{"Source": "Adaderana", "Timestamp": "April 11, 2018 08:26 pm", "Headline": "ලක්ෂ අටහමාරක බුරුත ලෑලි එක්ක 1ක් මාට්ටු ", "News Content": "වන්නියේ මාන්කුලම් රක්ෂිත වනයෙන් අනවසරයෙන් කපා ඉරණ ලද රුපියල් ලක්ෂ අටහමාරක් වටිනා බුරුත ලෑලි තොගයක් කිළිනොච්චිය පොලීසිය මඟින් එක් සැකකරුවකු සමඟ අත්අඩංගුවට ගෙන තිබේ. බුරුත ලෑලි තොගය අයිතිකරුවන් විසින් ප්‍රවාහනය කොට දීම සඳහා වෙනත් අයෙකුට බාර දී ඇති අතර පොලිස් අත් අඩංගුවට පත්ව ඇත්තේ එම පුද්ගලයාය. කිළිනොච්චිය පොලීසියේ නිලධාරීන් මෙම බුරුත ලෑලි තොගයේ නියම අයිතිකරු සොයා ගැනීම සඳහා පරීක්ෂණයක් ආරම්භ කොට තිබේ. ඒ අතරතුර අත්අඩංගුවට ගත් සැකකරුව කිළිනොච්චිය දිසා අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=87315", "Category": null, "Parent URL": null}