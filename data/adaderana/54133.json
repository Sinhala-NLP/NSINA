{"Source": "Adaderana", "Timestamp": "September 28, 2015 03:08 pm", "Headline": "කුඩා දරුවෙකුට අකටයුතුකම් කළ කඩහිමියාට ඇප", "News Content": "කඩේට පැමිණි කුඩා පිරිමි දරුවෙකු ලවා තම පහත් ආශාවන් ඉටුකර ගත්බව කියන ව්‍යාපාරිකයෙකු රු. ලක්ෂයක පුද්ගලික ඇපයක් මත අධිකරණය විසින් නිදහස් කර තිබේ.නිවසට අවශ්‍ය භාණ්ඩ කිහිපයක් මිලදී ගෙනයාමට පැමිණි වයස අවුරුදු 8ක් වන දරුවෙකුට ලිංගික බලපෑම් කළ බව කියන රඹුක්කන, ඇඹුල්අඹේ ප්‍රදේශයේ පදිංචි 54 වියැති ව්‍යාපාරිකයෙකු ‍ඊයේ දිනයේ අත්අඩංගුවට ගෙන තිබුණි.රඹුක්කන පොලීසිය විසින් අත්අඩංගුවට ගනු ලැබූ සැකකරු අද (28) කෑගල්ල මහේස්ත්‍රාත් අධිකරණයට ඉදිරිපත් කරන ලදුව මහේස්ත්‍රාත් ප්‍රසන්න අල්විස් මහතා විසින් මෙලෙස ඇප මත නිදහස් කිරීමට කටයුතු කළ බව අද දෙරණ වාර්තාකරු පවසයි.අදාළ නඩුව යළි දෙසැම්බර් මස 10 වන දින කැඳවීමට නියෝග කර ඇත.", "URL": "https://sinhala.adaderana.lk/news.php?nid=54133", "Category": null, "Parent URL": null}