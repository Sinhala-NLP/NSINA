{"Source": "Adaderana", "Timestamp": "April 14, 2016 06:45 am", "Headline": " මවක සහ දියණියක මුහුදට බිලි", "News Content": "නාරම්මල සිට හලාවතට වන්දනාවේ පැමිණි පිරිසක් අතර සිටි කාන්තාවක සහ දැරිවියක මුහුදේ ගිලී මිය ගොස් ඇති බව හලාවත පොලීසිය කියයි.ඊයේ (13)සවස මෙම අනතුර සිදුවී ඇති අතර මුහුදේ ගිලීමෙන් මිය ගොස් ඇත්තේ නාරම්මල - දඹගිරිගම පදිංචි කාසිලිංගම් සුදර්ශණී (අවු:14) සහ කාසිලිංගම් දර්ශණී (අවු:26) නම්වූ එක්දරු මවකි.මිය ගොස් ඇති දෙදෙනා තම පවුලේ අය සමග හලාවත මුන්නේෂ්වරම දේවාලයට පැමිණ පසුව මුහුදේ දිය නෑමට ගොස් ඇති බව කියැවෙයි.එහිදී ඔවුන් දෙදෙනා මුහුදේ ගිළී ඇති අතර පසුව ප්‍රදේශවාසීන් විසින් මළ සිරුර සොයා ගෙන ඇත.මළ සිරුර මේ වන විට හලාවත මහා රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=59164", "Category": null, "Parent URL": null}