{"Source": "Adaderana", "Timestamp": "March 16, 2011 05:42 pm", "Headline": "1,95,112 ක් උසස් පෙළට යයි-14,961 ක් යන්නම යයි", "News Content": "මෙවර අ.පො.ස (සා/පෙ) විභාගයෙන් සමත්ව එක් ලක්ෂ අනූ පන්දහස් 112 ක් අ.පො.ස (උ/පෙ)විභාගයට පෙනී සිටින්නට සුදුසුකම් ලබා ඇති බව විභාග කොමසාරිස් ජෙනරාල් අනුර එදිරිසිංහ මහතා පවසයි. විභාගයෙන් එක් ලක්ෂ අසූ දෙදහස් හයසිය තිහක් සමත්ව ඇති බවත්,පාසල් පාදක ඇගයීම් සලකා බලන විට 12,482 ක් උසස් පෙළ විභාගයට පෙනී සිටින්නට ලකුණු ලබා ඇති හෙයින් උසස් පෙළට පෙනී සිටින්නට සුදුසුකම් ලැබූ පිරිස එක් ලක්ෂ අනූ පන්දහස් 112 ක් වූ බව ඔහු පෙන්වා දුන්නේය. එම පිරිස අතර\"ඒ\" නවයේ සාමාර්ථ ලැබූ අයදුම්කරුවන් 3059 ක් සිටින බවත් සමස්තයක් ලෙස විභාගයට පෙනී ටි අයදුම්කරුවන්ගෙන් 62% ක් සමත්ව ඇති බව ඔහු කියා සිටියේ අද(16) කොළඹ ඉසුරුපාය අධ්‍යාපන අමාත්‍යංශයේ පැවති මාධ්‍ය හමුවකදීය. එසේ වුවද විභාගය විෂයන් 8 ක්ම අසමත් වූවන් 14,961 ක් සිටින බවත් හෙතෙම පෙන්වා දුන්නේය. ශ්‍රී ලංකා විභාග දෙපාර්තමේන්තු ඉතිහාසයේ අ.පො.ස(සා/පෙ)විභාගයේ ප්‍රතිඵල ඉතා කඩිනමින් ලබාදුන්නේ මෙවර බවද විභාග කොමසාරිස්වරයා සඳහන් කළේය. පිළිතුරු පත්‍ර නැවත සමීක්ෂණය කරවාගත යුතු අයදුම්කරුවන් අප්‍රේල් මස 8 දාට පෙර ඒ සඳහා ඉල්ලුම් කළ යුතු බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14882", "Category": null, "Parent URL": null}