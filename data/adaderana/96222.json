{"Source": "Adaderana", "Timestamp": "September 17, 2018 03:38 pm", "Headline": "බලධාරීන්ගේ නිහඬතාවය මැද අවධානමෙන් මිදෙන්න ගම්වැසියන් එක්වෙයි", "News Content": "ගිනිගත්හේන ප්‍රාදේශිය ලේකම් කොට්ඨාශය යටතේ පාලනය වන ගිනිගත්හේන හිටිගේගම, ගලගොඩහින්න ගම්මානයට කෙසෙල්ගමු ඔය හරහා බලන් වී කඩා වැටමේ අවධානමට ලක් වි ඇති කම්බි පාලමේ ප්‍රතිසංස්කරණ කටයුතු එම කම්බි පාලම හරහා ගමන් කරන ගම්මාන රැසක පදිංචිකරුවන් එක් වි අද (17) ආරම්භ කරනු ලැබීය. මස්කෙලියේ සිට කැළණි ගඟ දක්වා ප්‍රධාන වශයෙන් ජලය ගලා බසිනා කෙසෙල්ගමුඔය හරස් කරමින් 1955 වසරේදි ඉදි කරන ලද අඩි 275 කින් දිගකින් සහ අඩි 22 උසකින් යුක්ත මෙම කම්බි පාලමේ අත්තිවාරම යකඩ ,පාලමේ ආරක්ෂිත කම්බි සහ පාලමේ ලැලි තට්ටු දිරාදැඩි ලෙස අබලන් වී කඩා වැටිමේ අවධානමක් පැවතිම හේතුවෙන් එම පාලම හරහා ගමන් ගන්නා ගම්මාන රැසක පදිංචිකරුවන් දැඩි අසිරුතාවයකට පත් වි සිටිහ. වසර 15 පමණ මෙම කම්බි පාලමේ කිසිදු නඩත්තු කටයුත්තක් සිදු නොකිරිම නිසා කම්බි පාලම වර්තමානයේ පවත්නා තත්ත්වය මත පාලම හරහා ගමන් කිරිමේදි ගම්වාසින් කිහිප දෙනෙකු සහ පාසල් සිසුන් කිහිප දෙනෙකු පාලම මතින් කෙසෙල්ගමුඔයට වැටි තුවාල ලබා ඇති බව ගම්වාසින් කියා සිටියි. මෙම කම්බි පාලමේ පවතින අබලන් තත්ත්වය පිළිබඳ ජනමාධ්‍ය මඟින් පසුගිය දා ප්‍රචාරය විමත් සමඟම ජනාධිපති මාධ්‍ය අංශයේ නිලධාරියෙකු ගම්වාසින් සමඟ දුරකථනයෙන් සම්බන්ධ වෙමින් එම කම්බි පාලම ප්‍රතිසංස්කරණ කටයුතු කඩිනමින් සිදු කර දෙන ලෙසට ගිනිගත්හේන ප්‍රාදේශිය ලේකම්වරයාට උපදෙස් ලබාදෙන බවට එම නිලධාරියා ගම්වාසින්ට පොරොන්දු වී ඇති බව ගම්වාසින් කියා සිටියේය. මෙම කම්බි පාලම ගම්වාසින් එක්ව ප්‍රතිසංස්කරණය කර ගැනිම සඳහා ලෑලි කපා ගැනිමට පාලම අසලම පිහිටි රක්ෂිතයක් තුළ වු ගසක් කපා ගැනිමට ගිනිගත්හේන ප්‍රාදේශිය ලේකම්වරයාගෙන් අවස්ථා කිහිපයකදි ලිඛිතව සහ මුණ ගැසි අවසර ඉල්ලා සිටියත්, ඒ සඳහා ප්‍රාදේශිය ලේකම්වරයා විසින් මේ වන තෙක් කිසිදු අවසරයක් නොදුන් බව ගම්වාසින් චෝදනා කර සිටියි. ප්‍රාදේශිය ලේකම්වරයාගෙන් අවසරය නොලැබුණු නිසා ගම්වාසින්ගේ පෞද්ගලික ඉඩම්වල තිබෙන ගස් ඉරා පාලමට අවශ්‍ය ලෑලි සපයා ගත් බවත් ගම්වාසින්ගේ මුල්‍ය ශ්‍රම දායකත්වයෙන් කම්බි පාලමේ ප්‍රතිසංස්කරණ කටයුතු සිදු කල බව පාලම හරහා ගමන් කරනා ගම්වාසින් වැඩි දුරටත් කියා සිටියි. හිටිගේගම,මොරතොටියාවත්ත, කෙසෙල්ආරාව,මගුරුමාදෙණිය ඇතුළු ගම්මානවලට පිවිසමට ඇති කෙටිම සහ එකම මාර්ගය මෙම කම්බි පාලම හරහා පිහිටා ඇති බවත්, එම කම්බි පාලම වෙනුවට ස්ථිර කොන්ක්‍රීට් පාලමක් කඩිනමින් ඉදිකර දෙන ලෙස ගම්වාසින් ජනාධිපතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=96222", "Category": null, "Parent URL": null}