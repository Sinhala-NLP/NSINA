{"Source": "Adaderana", "Timestamp": "August 28, 2019 12:15 pm", "Headline": "මහින්ද-මෛත්‍රී අතිශය පෞද්ගලික හමුවක", "News Content": "ජනාධිපති මෛත්‍රීපාල සිරිසේන මහතා සහ විපක්ෂ නායක මහින්ද රාජපක්ෂ මහතා අතර හමුවක් සිදුව තිබේ. ඊයේ(27) රාත්‍රී කොළඹ දී මෙම හමුව පැවති බව වාර්තා වෙයි. මේ සම්බන්ධයෙන් අද දෙරණ කළ විමසීමකදී විපක්ෂ නායක මහින්ද රාජපක්ෂ මහතාගේ මාධ්‍ය ලේකම් රොහාන් වැලිවිට මහතා මේ බව තහවුරු කළේය. කෙසේවෙතත් මෙම හමුව අතිශය පෞද්ගලික හමුවක් ලෙස සිදුව ඇති බව දේශපාලන ආරංචි මාර්ග සඳහන් කළේය. මේ අතර ඊයේ පැවති ශ්‍රී ලංකා නිදහස් පක්ෂ සහ ශ්‍රී ලංකා පොදුජන පෙරමුණු හත් වන වටයේ සාකච්ඡාවලින් අනතුරුව එහි නියෝජිතයින් සදහන් කළේ නුදුරු දිනකදී ජනාධිපතිවරයා සහ විපක්ෂ නායකවරයා අතර නව සන්ධානය සම්බන්ධයෙන් හමුවක් සිදුවනු ඇති බවයි.", "URL": "https://sinhala.adaderana.lk/news.php?nid=117677", "Category": null, "Parent URL": null}