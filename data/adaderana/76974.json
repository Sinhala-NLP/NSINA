{"Source": "Adaderana", "Timestamp": "September 1, 2017 08:56 am", "Headline": "පාසල් ළමුන්ගේ රක්ෂණාවරණයට සියල්ල සුදානම්", "News Content": "පාසල් ළමුන් සදහා රක්ෂණාවරණයක් ලබාදීමට අදාල සියලු කටයුතු සූදානම් කර ඇති බව අධ්‍යාපන අමාත්‍ය අකිල විරාජ් කාරියවසම් මහතා පවසයි. ඔහු පවසන්නේ ඉදිරි සති කිහිපය තුළ එය ක්‍රියාත්මක කරන බවයි. මේ යටතේ පාසල් ළමුන් මෙන්ම පිරිවෙන්වල අධ්‍යාපනය ලබන භික්ෂුන් වහන්සේලා ද රක්ෂණය කරන බව අමාත්‍යවරයා සඳහන් කළේය. ඒ යටතේ රෝගී තත්ත්වයක් හේතුවෙන් නේවාසිකව ප්‍රතිකාර ලබන භික්ෂුන් වහන්සේලා සඳහා දිනකට රුපියල් 1000 බැගින් දින 30ක් දක්වා රුපියල් 30,000ක දිමානාවක් හිමි වනු ඇති බව සඳහන් වෙයි. පෞද්ගලික රෝහලක ප්‍රතිකාර ලබන්නේ නම් ඒ සඳහා රුපියල් ලක්ෂයක මුදලක් රෝහල් ගාස්තු ලෙස අමාත්‍යාංශය මඟින් ලබා දෙන බව අකිල විරාජ් කාරියවසම් මහතා ප්‍රකාශ කළේය. මෙම රක්ෂණාවරණය රජයේ, පෞද්ගලික මෙන්ම ජාත්‍යන්තර පාසල්වල අධ්‍යාපනය ලබන සියලු ළමුන් සඳහා වලංගු වන බව අධ්‍යාපන අමාත්‍ය අකිල විරාජ් කාරියවසම් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=76974", "Category": null, "Parent URL": null}