{"Source": "Adaderana", "Timestamp": "July 19, 2019 11:05 am", "Headline": "ආගරපතනේ දී සැඩ පහරට හසු වු අනෙක් දැරියගේ සිරුරත් ගොඩ ගනී", "News Content": "ආගරපතන ප්‍රදේශයේ සැඩ පහරට හසු වී අතුරුදහන් වි සිටි පාසල් සිසුවියන් දෙදෙනාගේම සිරුරු මේ වන විට සොයාගෙන ඇත. මෙසේ සොයා ගනු ලැබුවේ ආගරපතන ටොරිංටන් අග්‍රල්වත්ත ප්‍රදේශයේ පදිංචි මදියලගන් ලක්ෂ්මි (12) සහ මදියලගන් සංගීතා (12) යන පාසල් සිසුවියන් දෙදෙනාගේ සිරුරුයි. එක් සිරුරක් ඊයේ (18) පස්වරුවේ සැඩ පහරට හසු වු ස්ථානයට පහලින් මිටර් 1000 පමණ පහළින් හමු වු අතර, අනෙක් සිසුවියගේ සිරුර සැඩ පහරට හසු වු ස්ථානයේ සිට කිලෝමිටර් 1 ½ පමණ පහලින් ටොරිංටන් තේ කර්මාන්තශාලාව අසල අග්‍රා ඔයේ තිබී යුධ හමුදාව පොලීසිය සහ ප්‍රදේශවාසින් එක්ව සොයාගෙන ඇත. පාසල් සිසුවියන් දෙදෙනාගේ සිරුරු පශ්චාත් මරණ පරික්ෂණය සඳහා නුවරඑලිය මුලික රෝහලේ අධිකරණ වෛද්‍යවරයා වෙත යොමු කර ඇත.", "URL": "https://sinhala.adaderana.lk/news.php?nid=114483", "Category": null, "Parent URL": null}