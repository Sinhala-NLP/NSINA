{"Source": "Adaderana", "Timestamp": "August 31, 2012 08:08 am", "Headline": "ප්‍රචාරක කටයුතු 5 වනදා මධ්‍යම රැයෙන් අහවරයි", "News Content": "පළාත් සභා ඡන්ද විමසීමට අදාළව සිදුකෙරෙන ප්‍රචාරක කටයුතු සැප්තැම්බර් 5 වනදා මධ්‍යම රාත්‍රියෙන් පසු තහනම් වේ. ඒ අනුව උතුරුමැද, සබරගමුව සහ නැගෙනහිර පළාත් සභාවලට අදාළ කිසිදු ආකාරයක ප්‍රචාරක කටයුත්තක් එදිනෙන් පසු සිදු කිරීම තහනම් බව මැතිවරණ මහලේකම් කාර්යාලය සඳහන් කළේය. මේ අතර ඡන්ද විමසීම‍ට අදාළ ආරක්ෂාව සඳහා පොලිස් නිලධාරීන් 20,000 ක් පමණ යෙදවීමට පියවර ගෙන ඇත. මැතිවරණ මහලේකම් කාර්යාලයේ පැවති සාකච්ඡාවකින් පසු මෙම තීරණය ගත් බව පොලීසිය පැවසීය.", "URL": "https://sinhala.adaderana.lk/news.php?nid=27016", "Category": null, "Parent URL": null}