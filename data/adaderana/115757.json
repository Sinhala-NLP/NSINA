{"Source": "Adaderana", "Timestamp": "August 5, 2019 10:05 am", "Headline": "සජිත්ට ඇත්තටම එජාප අපේක්ෂකයා වෙන්න ඕනේ නෑ", "News Content": "එක්සත් ජාතික පක්ෂ ජනාධිපති අපේක්ෂක ධූරය ලබාගැනීමට සැබැ උවමනාවක් අමාත්‍ය සජිත් ප්‍රේමදාස මහතාට නොමැති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා පවසයි. ගාල්ලේ පැවති මාධ්‍ය හමුවකට එක් වෙමින් මන්ත්‍රී වරයා ඒ බව සඳහන් කළේය. සජිත් ප්‍රේමදාස මහතාට පක්ෂ නායකත්වය නොමැතිව ජනාධිපති ධුරය ලබා ගැනීමේ අභිලාශයක් ද නැති බව ඒ මහතා වැඩිදුරටත් පවසයි. සජිත් ප්‍රේමදාස මහතාට නැවත එක්සත් ජාතික පක්ෂය පරාජය කිරීමකට ඇද දමා රනිල් වික්‍රමසිංහ මහතා සහ අනෙකුත් ජ්‍යේෂ්ඨ නායකයින් නොමැති දිනක පක්ෂ නායකත්වය අතට ගෙන ජනාධිපතිවරණයට තරග කිරීමේ අරමුණක් පවතින බව රමේෂ් පතිරණ මහතා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=115757", "Category": null, "Parent URL": null}