{"Source": "Adaderana", "Timestamp": "July 8, 2010 06:24 pm", "Headline": "ඒ.එස්.පී ගේ වැඩ තහනම්-පුතා රිමාන්ඩ්", "News Content": "මාතලේ සහකාර පොලිස් අධිකාරීවරයාගේ වැඩ තහනම් කර තිබේ. සහකාර පොලිස් අධිකාරීවරයාගේ නිල රථය ඔහු‍ගේ පුතා විසින් අනතුරට ලක්කිරීම හේතුවෙන් ඔහු‍ වැඩ තහනමට ලක් කළ බව මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා පවසයි. සහකාර පොලිස් අධිකාරීවරයාගේ පුතා අදාළ නිල රථය අනතුරට ලක්කිරීම හේතුවෙන් ඊට දැඩි අලාභහානි සිදුව ඇති බව ද ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා කියා සිටියේය. අනතුර සම්බන්ධයෙන් අත්අඩංගුවට පත්වූ සහකාර පොලිස් අධිකාරීවරයාගේ පුතා මේ වන විට රක්ෂිත බන්ධනාගාර ගතව සිටියි.", "URL": "https://sinhala.adaderana.lk/news.php?nid=9480", "Category": null, "Parent URL": null}