{"Source": "Adaderana", "Timestamp": "September 7, 2016 05:06 pm", "Headline": "  ණය නිසා සැඟවෙලා-කෝටිපති ව්‍යාපාරිකයා 13 තෙක් රිමාන්ඩ්", "News Content": "අතුරුදන් වූ බව පවසා හපුතලේ-හල්දුම්මුල්ල ප්‍රදේශයේ රැඳී සිටියදී අත්අඩංගුවට ගැණුනු ව්‍යාපාරිකයා රක්ෂිත බන්ධනාගාර ගත කර තිබේ.ත්‍රීකුණාමලය මහේස්ත්‍රාත් අධිකරණයට ඉදිරිපත් කළ අදාළ ව්‍යාපාරිකයා ලබන 13 වන දින දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන්ය.ත්‍රීකුණාමලය ප්‍රදේශයේ රන් භාණ්ඩ වෙන්දේසියකට ගිය එම ව්‍යාපාරිකයා අතුරුදන්ව ඇති බවට ඔහුගේ පියා විසින් පොලීසියට පැමිණිලි කර තිබුණි.ඒ අනුව ත්‍රීකුණාමලය පොලීසිය මේ සම්බන්ධයෙන් විමර්ශන සිදුකළ අතර ඔහුගේ දුරකථනය සහ සි.සි.ටි.වී. දර්ශන උපයෝගී කරගනිමින් එම ව්‍යාපාරිකයා නිරුපද්‍රිතව සිටින බව පොලීසිය තොරුතුරු අනාවරණය කරගෙන තිබේ.ඒ අනුව හල්දුම්මුල්ල බස්නැවතුම්පළේ දී අද අලුයම 1.00ට පමණ එම ව්‍යාපාරිකයා පොලීසිය විසින් අත්අඩංගුවට ගත් අතර ඔහු ව්‍යාපාරිකයින් කිහිපදෙනෙකුට රුපියල් කෝටි දෙකහමාරක පමණ මුදලක් ණය වී ඇති බවට කරුණු අනාවරණය වී ඇත.මේ හේතුවෙන් සැඟව සිටීම සඳහා අදාළ ව්‍යාපාරිකයා මෙලෙස පලායන්නට ඇති බවට පොලීසිය සැක පළකරයි.", "URL": "https://sinhala.adaderana.lk/news.php?nid=63907", "Category": null, "Parent URL": null}