{"Source": "Adaderana", "Timestamp": "May 1, 2016 02:35 pm", "Headline": "යතුරුපැදිය ටිපර් රියේ ගැටී 1ක් මරුට", "News Content": "බෙලිඅත්ත, වළස්මුල්ල මාර්ගයේ දම්මුල්ල ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. මාර්ගයේ නතර කර තිබු ටිපර් රථයක යතුරුපැදියක් ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් යතුරුපැදිකරු එම ස්ථානයේදීම මියගොස් තිබේ. මියගොස් ඇත්තේ වළස්මුල්ල මොදරවාන ප්‍රදේශයේ පදිංචිව සිටි 35 හැවිරිදි පුද්ගලයෙකි. අනතුරට සම්බන්ධ ටිපර් රථයේ රියදුරු අත්අඩංගුවට ගෙන ඇති අතර බෙලිඅත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59705", "Category": null, "Parent URL": null}