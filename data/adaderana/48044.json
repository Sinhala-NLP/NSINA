{"Source": "Adaderana", "Timestamp": "December 16, 2014 12:57 pm", "Headline": "මහ භාණ්ඩාගාරය පොලීසියේ  බිල් දෙකක් ගෙවයි", "News Content": "පොලිස් සේවයේ තනිකඩ භට නිවාසවල පදිංචි වී සිටින නිලධාරීන්ගෙන් ජල හා විදුලිබිල්පත් අයකර ගැනීම නතර කිරීමට තීරණය කර තිබේ. ඒ අනුව ලබන ජනවාරි මාසයේ සිට තනිකඩ පොලිස් නිලධාරීන් හා නිලධාරිනියන්ගෙන් භට නිවාසවල ජල හා විදුලිබිල්පත් සඳහා මුදල් අයනොකිරීමට මහ භාණ්ඩාගාරය තීරණය කර ඇති බව පොලිස් මූලස්ථානය පවසයි. භට නිවාසයේ ජල හා විදුලිබිල්පත් ගාස්තු එහි පදිංචි නිලධාරීන් අතර සමානව බෙදා අය කිරීම මෙතෙක් සිදුකෙරුණි. කෙසේ වෙතත් ලබන මාසයේ සිට අදාළ පොලිස් නිලධාරීන්ගේ වැටුපෙන් මින් ඉදිරියට එම ගාස්තු සඳහා මුදල් අයකිරීමක් සිදුනොවන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=48044", "Category": null, "Parent URL": null}