{"Source": "Adaderana", "Timestamp": "July 11, 2010 03:32 pm", "Headline": "නාවික හමුදාව චීන නාවිකයෙක් ගලවාගනී", "News Content": "චීන වෙළඳ නෞකාවක අසාධ්‍ය තත්ත්වයේ සිටි නාවිකයෙකු බේරා ගැනීමට ශ්‍රී ලංකා නාවික හමුදාව සමත් වී තිබේ. ත්‍රිකුණාමලයේ සිට කිලෝමීටර් 80 ක් පමණ ඊසාන දිගින් පිහිටි ගැඹුරු මුහුදේ දී අදාළ නෞකාව අනතුරට ලක් වී ඇති බවට නාවික හමුදාවට තොරතුරු ලැබී තිබුණි. ඒ අනුව ත්‍රිකුණාමලය වරායේ සිට නාවික හමුදා වෛද්‍ය කණ්ඩායමක් සමඟ අධිවේගී යාත්‍රා දෙකක් අදාළ ස්ථානයට පිටත්ව ගොස් මෙම මෙහෙයුම ක්‍රියාත්මක කළ බව නාවික හමුදාව සඳහන් කරන ලදී. අද අලුයම සිදු කළ මෙහෙයුමෙන් එම නාවිකයා බේරා ගෙන ඇති අතර ඔහු මේ වන විට ත්‍රිකුණාමලය මූලික රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=9539", "Category": null, "Parent URL": null}