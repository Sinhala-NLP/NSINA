{"Source": "Adaderana", "Timestamp": "January 17, 2011 09:25 am", "Headline": "නාවුලට ගුරුවරුන් වැඩියිලු", "News Content": "නාවුල අධ්‍යාපන කලාපයට අයත් පාසල්වල ගුරු අතිරික්තයක් පවතින බවට හඳුනාගෙන ඇතැයි කොට්ඨාස අධ්‍යාපන අධ්‍යක්ෂ දිලීප දිසානායක මහතා පවසයි. ඔහු නාවුල ප්‍රාදේශීය සම්බන්ධිකරණ කමිටුවට දන්වා ඇත්තේ පහසුකම් අඩු පාසල්වල ගුරු හිඟයක් පවතින නමුත් පහසුකම් සහිත පාසල්වල ගුරුවරුන් 130කගේ පමණ අතිරික්තයක් පවතින බවයි. කාලසටහනක් හෝ නියමිත කාර්යයක් නොමැතිව පාසලට අනුයුක්ත කර ඇති එම ගුරුවරුන් අදාළ පාසල් වලින් ගුරු හිඟයක් පවතින පාසල්වලට මාරු කර යැවීමේ අවශ්‍යතාව දිලීප දිසානායක මහතා තවදුරටත් පෙන්වාදෙයි.", "URL": "https://sinhala.adaderana.lk/news.php?nid=13550", "Category": null, "Parent URL": null}