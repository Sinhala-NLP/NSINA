{"Source": "Adaderana", "Timestamp": "July 5, 2016 11:45 am", "Headline": " ඝාතන සැකකරුවන් 3ක් දැලේ ", "News Content": "මහවිලච්චිය, ඔයාමඩුව ප්‍රදේශයේ කාන්තාවක ඝාතනය කර මුදල් සහ රන් භාණ්ඩ කොල්ලකෑමේ සිද්ධියට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ.පසුගිය ජුනි මස 23 වන දින රාත්‍රී සැකකරුවන් විසින් අදාළ කාන්තාව ඝාතනය කර රන් භාණ්ඩ සහ මුදල් කොල්ලකා පළාගොස් ඇති බව වාර්තා වෙයි.ඒ අනුව අනුරාධපුර කොට්ඨාශ අපරාධ විමර්ශන අංශය විසින් සිදුකළ විමර්ශනයකදී සැකකරුවන් අත්අඩංගුවටගත් බව පොලිස් මූලස්ථානය සඳහන් කළේය.එහිදී සැකකරුවන් විසින් කොල්ලකන ලද රන් මුදු 05ක්, කරාබු ජෝඩු 03ක් පොලීසිය භාරයට ගෙන තිබේ.මේ අතර සැකකරුවන්ගෙන් සිදුකළ වැඩිදුර ප්‍රශ්න කිරීම්වලදී සූරියවැව සහ මීරිගම ප්‍රදේශවල සිදුකළ දේපල කොල්ලකෑම් පිළිබඳ තොරතුරු අනාවරණය වී තිබේ.අත්අඩංගුවට ගත් සැකකරුවන් අද(05) අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61785", "Category": null, "Parent URL": null}