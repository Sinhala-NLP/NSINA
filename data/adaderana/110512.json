{"Source": "Adaderana", "Timestamp": "May 23, 2019 11:34 am", "Headline": "කොටහේනේ නිවසකින් වෛද්‍යවරයෙකුගේ මළ සිරුරක් හමුවෙයි", "News Content": "කොටහේන, බ්ලූමැන්ඩල් පටුමගේ නිවසක තිබී සැක කටයුතු ලෙස මියගිය විශ්‍රාමික වෛද්‍යවරයෙකුගේ මළ සිරුරක් සොයාගෙන ඇත. ප්‍රදේශවාසීන්ගෙන් ලද තොරතුරක් මත කොටහේන පොලීසිය විසින් අද (23) පෙරවරුවේ අදාල මල සිරුර සොයාගෙන ඇති බවයි පොලිස් මාධ්‍ය ප්‍රකාශක කාර්යාලය පැවසුවේය. මියගොස් ඇත්තේ 67 හැවිරිදි විශ්‍රාමික වෛද්‍යවරයෙකු බව සඳහන්ය. ඔහු අදාල නිවසේ තනිව වාසය කර ඇති අතර මෙම සැක කටයුතු මරණය සම්බන්ධයෙන් කොටහේන පොලීසිය වැඩිදුර විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=110512", "Category": null, "Parent URL": null}