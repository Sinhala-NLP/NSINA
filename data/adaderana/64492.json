{"Source": "Adaderana", "Timestamp": "September 28, 2016 07:22 am", "Headline": " පොල් හොරකමට ඇවිත් වෙඩිවැදී මරුට", "News Content": "වැලිවේරිය, ඉඹුල්ගොඩ ප්‍රදේශයේදී සිදුවූ වෙඩි තැබීමකින් පුද්ගලයෙකු මියගොස් තිබේ.අනවසරෙන් වත්තකට ඇතුළුවී පොල් සොරකම් කිරීමට උත්සාහ දැරූ පුද්ගලයෙකුට අදාළ වත්තේ මුරකරු විසින් වෙඩි තබා ඇති බව පොලීසිය පවසයි.වෙඩි තැබීමෙන් මියගොස් ඇත්තේද ඉඹුල්ගොඩ ප්‍රදේශයේ පදිංචිව සිටි 46 හැවිරිදි අයෙකු වන අතර සිද්ධිය සම්බන්ධයෙන් 63 හැවිරිදි මුරකරු වැලිවේරිය පොලීසිය විසින් අත්අඩංගුවට ගෙන තිබේ.ඊයේ රාත්‍රීයේ මෙම වෙඩිතැබීමේ සිද්ධිය සිදුවී ඇති අතර අත්අඩංගුවට ගත් මුරකරු පවසා ඇත්තේ අදාළ පුද්ගලයා පලායාමට උත්සාහ කළ බව හා එහිදී අත්වැරදීමකින් ගිනි අවිය ක්‍රියාත්මක වු බවයි.කෙසේ වෙතත් අත්අඩංගුවට ගනු ලැබූ සැකකරු අද ගම්පහ මහේස්ත්‍රාත්අධිකරණයට ඉදිරිපත් කිරීමට නියමිත බව පොලීසිය වැඩිදුරටත් පවසයි.", "URL": "https://sinhala.adaderana.lk/news.php?nid=64492", "Category": null, "Parent URL": null}