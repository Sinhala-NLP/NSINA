{"Source": "Adaderana", "Timestamp": "May 12, 2019 12:43 pm", "Headline": "හලාවතට පොලිස් ඇඳිරි නීතිය", "News Content": "update-4.40 pm හලාවත නගරයට පෙරවරු 6 දක්වා පැනවු ඇඳිරි නීතිය හෙට (13) අලුයම 4ට අවසන් වන බව පොලිස් මාධ්‍ය ප්‍රකාශක සඳහන් කරයි. හලාවත නගර මධ්‍යයේ මීට සුළු වෙලාවකට පෙර දෙපිරිසක් අතර ඇති වු නොසන්සුන්කාරී තත්ත්වයක් හට ගෙන ඇත. පොලිසීය පැවසුවේ මේ හේතුවෙන් හලාවත නගරයට බලපැවැත්වෙන පරිදි පොලිස් ඇඳිරි නීතිය පනවු බවයි. පොලිස් මාධ්‍ය අංශය පැවසුවේ හෙට (13) පෙරවරු 6 දක්වා එම ප්‍ර දේශයට පොලිස් ඇඳිරි නීතිය පනවා ඇති බවයි. ජාතීන් අතර අසමගීය ඇතිකරන ආකාරයේ ප්‍රකාශයක් යම් පුද්ගලයෙකු විසින් සමාජ ජාලා මාධ්‍යයට මුදා හැරීම සම්බන්ධයෙන් සම්බනධයෙන් ප්‍රදේශවාසීන් විසින් විරෝධය පල කිරීමත් සමඟ මෙම නොසන්සුන් කාරී තත්ත්වය හට ගත් බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පවසයි. අදාල සැකකරුද මේ වන විට පොලීසිය විසින් අත්අඩංගුවට ගෙන ඇති බවද ඒ මහතා නිවේදනයක් නිකුත් කරමින් ප්‍රකාශ කළේය.", "URL": "https://sinhala.adaderana.lk/news.php?nid=109792", "Category": null, "Parent URL": null}