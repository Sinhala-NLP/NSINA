{"Source": "Adaderana", "Timestamp": "September 12, 2016 12:06 pm", "Headline": " මෙරට කාන්තාවන් මත්පැන් පානය කිරීම ඉහළ ගිහින්", "News Content": "මෙරට කාන්තාවන් මත්පැන් පානය කිරීම ඉහළ ගොස් ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ එහෙත් මෙරට මත්පැන් භාවිතය සහ දුම්බීම පහල ගොස් ඇති බවයි.කෙසේ වුව ද රට තුළට මත්ද්‍රව්‍ය රැගෙන ඒම ඉහළ ගොස් ඇති බව ජනාධිපතිවරයා පෙන්වා දෙයි.කොළඹ බණ්ඩාරනායක සම්මන්ත්‍රණ ශාලාවේදී මේ වනවිට පැවැත්වෙන අමද්‍යපික සම්මාන ප්‍රදානෝත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.එහිදී වැඩිදුරටත් කරුණු දැක්වූ ජනාධිපතිවරයා ප්‍රකාශ කළේ මත්ද්‍රව්‍ය තුරන් කිරීමේ පොදු සාමුහික අභියෝගයකට මුහුණදීමට සියලු දෙනා එක්විය යුතු බවයි.", "URL": "https://sinhala.adaderana.lk/news.php?nid=64026", "Category": null, "Parent URL": null}