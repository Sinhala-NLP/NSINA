{"Source": "Adaderana", "Timestamp": "February 5, 2010 03:19 pm", "Headline": "සංචාරක මග පෙන්වන්නන්ට හැඳුනුම්පතක්", "News Content": "සංචාරක මග පෙන්වන්නන් සදහා නිල හැඳුනුම්පතක් ලබාදීමට සංචාරක අමාත්‍යාංශය තීරණය කර තිබේ. ඊට අමතරව ඔවුන් පුහුණු කිරීමේ වැඩසටහන් ලබාදීමට ද තීරණය කර ඇති බව සංචාරක අමාත්‍ය අචල ජාගොඩ මහතා පවසයි. දැනට අමාත්‍යාංශයේ ‍ලියාපදිංචි මගපෙන්වන්නන් සංඛ්‍යාව 3,477 කි. එහෙත් ඊට අමතරව නිසි පුහුණුවීමක් සහ අමාත්‍යාංශයේ ලියාපදිංචි වීමක් නොමැති මග පෙන්වන්නන් විශාල සංඛ්‍යාවක් සිටින බව ද වාර්තා වේ. එමගින් දේශීය මෙන්ම විදේශීය සංචාරකයින් හට සිදුවන අපහසුතා මඟහැරවීම මෙම වැඩසටහනේ අරමුණ වී තිබේ. මෙහි පළමු අදියර පසුගියදා කළුතර දිස්ත්‍රික්කයෙන් ආරම්භ විය.", "URL": "https://sinhala.adaderana.lk/news.php?nid=6494", "Category": null, "Parent URL": null}