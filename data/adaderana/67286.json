{"Source": "Adaderana", "Timestamp": "December 23, 2016 02:25 pm", "Headline": " ගුවන් සේවා ක්ෂේත්‍රයට තරුණ ජවය අවශ්‍යයි", "News Content": "ඉදිරියේදී සිවිල් ගුවන් සේවා අධිකාරියේ තනතුරු සඳහා තාක්ෂණික දැනුමින් පිරිපුන් තරුණ තරුණියන් බඳවා ගැනීමට කටයුතු කරන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි.අමාත්‍යවරයා පෙන්වා දෙන්නේ ශ්‍රී ලංකාව තුළ දිනෙන් දින තාක්ෂණයෙන් වෙනස් වන වන හා පුළුල් වන ගුවන් සේවා ක්ෂේත්‍රය සඳහා තරුණ ජවය අවශ්‍යව ඇති බවයි.සිවිල් ගුවන් සේවා අධිකාරියට අලුතින් බඳවා ගන්නා ලද නිලධාරීන් සඳහා පත්වීම් ප්‍රදානය කිරීමේ උත්සවයට එක්වෙමින් අමාත්‍ය නිමල් සිරිපාල සිල්වා මහතා මේ බව ප්‍රකාශ කළේය.අද වන විට සිවිල් ගුවන් සේවා අධිකාරියට මුහුණපෑමට සිදුව ඇති ප්‍රධාන අභියෝගය වන්නේ ද අධිකාරියේ ඉහළ තනතුරු සඳහා තාක්ෂණයෙන් පිරිපුන් නිලධාරීන් හිඟවීම බව අමාත්‍යවරයා එහිදී කියා සිටියේය.මෙහිදී අමාත්‍යවරයා විසින් සිවිල් ගුවන් සේවා අධිකාරියට බදවා ගන්නා ලද නවක ගුවන් සේවා පරීක්ෂකවරුන් 13 දෙනෙකුට සහ සහකාර කළමනාකරුවන් 12 දෙනෙකුට පත්වීම් ලිපි ප්‍රදානය කර තිබේ.", "URL": "https://sinhala.adaderana.lk/news.php?nid=67286", "Category": null, "Parent URL": null}