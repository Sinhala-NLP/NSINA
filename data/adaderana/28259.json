{"Source": "Adaderana", "Timestamp": "October 13, 2012 07:55 pm", "Headline": " හෙට පැය 12ක ජල කප්පාදුවක්", "News Content": "හෙට (14) පෙරවරු 8.00 සිට පැය 12ක කාලයක් කැලණිය ඇතුළු ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනුව කැලණිය, පෑලියගොඩ, වත්තල, හැඳල, දොම්පේ, බියගම, මහර, ජා ඇල හා මීගමුව මහනගර සභා බලප්‍රදේශයට අයත් ප්‍ර දේශවලට ජල සැපයුම අත්හිටුවනු ඇත. කැලණි ගඟ දකුණු ඉවුර ජල පවිත්‍රාගාර‍යට විදුලි සැපයුම අත්හිටුවීම ජල සැපයුම අත්හිටුවීමට හේතුවයි.", "URL": "https://sinhala.adaderana.lk/news.php?nid=28259", "Category": null, "Parent URL": null}