{"Source": "Adaderana", "Timestamp": "March 26, 2017 10:12 pm", "Headline": "බැඳුම්කරය නිසා අර්ථසාධක අරමුදලට සිදු වූ අලාභය බිලියන 9.5ක්", "News Content": "මහ බැංකු බැඳුම්කරය හේතුවෙන් මේ රටේ වැඩ කරන ජනතාවට අයත් සේවක අර්ථසාධක අරමුදලට සිදු වූ අලාභය බිලියන 9.5ක් බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. මේ හරහා රටේ ගොවීන් පමණක් නොව සුළු හා මධ්‍ය පරිමාණ ව්‍යාපාරිකයන් පවා වස බොන තත්ත්වයක් නිර්මාණය වන බවද පෙන්වා දෙයි.පසුගියදා ශ්‍රී ලංකා මහ බැංකු අධිපති මහාචාර්ය ඉන්ද්‍රජිත් කුමාරස්වාමි මහතා කැඳවූ මාධ්‍ය හමුවමට ප්‍රතිචාර දැක්වීම සඳහා අද(26) කොළඹදී කැඳවූ මාධ්‍ය හමුවක දී එම මහතා මේ බව පවසා තිබේ.එමෙන්ම පෙබරවාරි මස වන විට රටේ උද්දමනය සීග්‍ර ලෙස ඉහළ ගොස් ඇති අතර බරලතල ලෙස රුපියල කඩාවැටීම , භාණ්ඩ හා සේවා මත අසීමිත බදු පැනවීම, පොළී අනුපාතය ඉහළ නැංවීම වැනි හේතූන් නිසා උද්දමනය ඉහළ ගොස් ඇති බව ඔහු පෙන්වාදෙයි.තවද මහින්ද යුගයේ 9.5% ලෙස පැවති පොලී අනුපාතය වර්තමානයේ 15%-17% අතර වන අතරම ඉදිරියේදී එය 20% දක්වා වැඩිවිය හැකි බවද එම මහතා කියා සිටියේය.එමෙන්ම උද්දමනය අවම කළද ණය පොලී අනුපාතය අඩුකිරීම ඇවිලෙන ගින්නට පිදුරු දැමීමක් බව ඔහු පවසයි.තවද රටේ විදේශ විනිමය රුපියල් බිලියන 600ක් ඉතිරිකර ඇති අතර මෙම මුදලින් හම්බන්තොට වරායේ ණය මුදල් එක දවසකින් ගෙවා දැමිය හැකි බවද බන්දුල මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=71392", "Category": null, "Parent URL": null}