{"Source": "Adaderana", "Timestamp": "March 3, 2017 12:14 pm", "Headline": "ශ්‍රී ලංකා පළමු ඉනිම ඇරඹෙයි", "News Content": "සංචාරක බංග්ලාදේශ කණ්ඩායම සමඟ පැවැත්වෙන දෙදින පුහුණු තරඟයේදී ශ්‍රී ලංකා ක්‍රිකට් සභාපතිවරයාගේ කණ්ඩායම පළමු ඉනිම සඳහා මීට ටික වේලාවකට පෙර කඩුලු 03ක් දැවී ලකුණු 74ක් ලබා සිටියේය. රොෂේන් සිල්වා නොදැවී ලකුණු 24ක් සහ දිනේෂ් චන්දිමාල් නොදැවී ලකුණු 23ක් ලබා සිටියි. බංග්ලාදේශ කණ්ඩායම පළමු ඉනිම සඳහා කඩුලු 07ක් දැවී ලකුණු 391ක් ලබා සිටියදී පන්දුවට පහරදීමේ අවස්ථාව ශ්‍රී ලංකා ක්‍රිකට් සභාපතිවරයාගේ කණ්ඩායමට ලබා දුනි.", "URL": "https://sinhala.adaderana.lk/news.php?nid=70358", "Category": null, "Parent URL": null}