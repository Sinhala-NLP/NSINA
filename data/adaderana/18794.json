{"Source": "Adaderana", "Timestamp": "September 18, 2011 08:41 am", "Headline": " රට වටා රිය අනතුරු-පස් දෙනකු මරුට", "News Content": "දිවයිනේ ප්‍රදේශ කිහිපයක සිදුවු රිය අනතුරු වලින් පුද්ගලයන් පස් දෙනෙකු මියගොස් තිබේ. ගාල්ල , උඩුගම මාර්ගයේ මකුළුව ප්‍රදේශයේ දී පාර හරහා මාරුවෙමින් සිටි වයස අවුරුදු තුන හමාරක් වු දැරියක කැබ් රථයක ගැටීමෙන් මියගොස් ඇති බව පොලිසිය සඳහන් කරයි. ඊයේ පස්වරුවේ සිය පියා සමග පාර මාරු වෙමින් සිටියදී මෙම අනතුර සිදුව තිබේ. මේ අතර දංකොටුව -පන්නල ප්‍රධාන මාර්ගයේ ඇටියාවල ප්‍රදේශයේ දී යතුරු පැදි දෙකක් එකිනෙකට ගැටීමෙන් සිදුවු අනතුරකින් පුද්ගලයෙකු මියගිය බව දංකොටුව පොලිසිය කියා සිටියි. එසේම ගොකරැල්ල දියාව ප්‍රදේශයේ දී ලංගම බස් රථයක් සහ යතුරු පැදියක් ගැටීමෙන් යතුරු පැදියේ පිටුපස අසුනේ ගමන් ගත් කාන්තාවක් මියගොස් තිබේ. ඇය කුඹුක්වැව දියාව ප්‍රදේශයේ පදිංචිව සිටි අයෙකු බව පොලිසිය සඳහන් කියා සිටියි. මේ අතර හබරණ - පොළොන්නරුව මාර්ගයේ 28 , 29 කණු අතර ප්‍රදේශයේ දී යතුරු පැදියක ගැටීමෙන් පදිකයෙකු මියගොස් තිබේ. ලොරි රථයක පිටුපස තට්ටුවේ ගමන්ගත් පුද්ගලයෙකු ද එයින් ඇද වැටීමෙන් ඊයේ පස්වරුවේ මියගොස් ඇති බව අනුරාධපුර පොලිසිය සඳහන් කරයි. මියගිය පුද්ගලයා හබරණ , මොරගස්වැව ප්‍රදේශයේ පදිංචිව සිටි විසි දෙහැවිරිදි තරුණයෙකු බවට අනාවරණය වී තිබේ.", "URL": "https://sinhala.adaderana.lk/news.php?nid=18794", "Category": null, "Parent URL": null}