{"Source": "Adaderana", "Timestamp": "July 23, 2018 11:33 am", "Headline": "ටොරොන්ටෝවල සිදු වූ වෙඩි තැබීමකින් පුද්ගලයින් 9ට තුවාල ", "News Content": "කැනඩාවේ ටොරොන්ටෝ හිදී සිදු වූ වෙඩි තැබීමකින් ළමුන් ඇතුළු පුද්ගලයින් 09 දෙනෙකු තුවාල ලබා තිබේ. එම අවස්ථාවේදී ආරක්ෂක අංශ සිදු කළ වෙඩි තැබීමකින් අදාල වෙඩි තැබිම සිදු කළ පුද්ගලයා මියගොස් ඇති බව එරට පොලිස් බලධාරින් ප්‍රකාශ කර ඇත. අදාල වෙඩි තැබීමෙන් තුවාල ලැබූ පිරිස ප්‍රතිකාර සඳහා රෝහල් ගත කර ඇති බව ද විදෙස් වාර්තා සඳහන් කළේය. කුමන හේතුවක් මත මෙම වෙඩිතැබීම සිදු කළේ ද යන්න සම්බන්ධයෙන් මේ වන තෙක් තොරතුරු අනාවරණය වී නොමැති බව සඳහන් වේ.", "URL": "https://sinhala.adaderana.lk/news.php?nid=93064", "Category": null, "Parent URL": null}