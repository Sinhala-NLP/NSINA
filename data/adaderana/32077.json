{"Source": "Adaderana", "Timestamp": "March 3, 2013 03:12 pm", "Headline": "රඟපෑම අහවරයි!", "News Content": "පාරිභෝගික සේවා අධිකාරියේ නිලධාරියෙකු ලෙස පෙනී සිටිමින් අනුරාධපුර ප්‍රදේශයේ වෙළෙඳසැල් හිමියන්ගෙන් අල්ලස් ගත් පුද්ගලයෙකු පොලීසිය විසින් අත්අඩංගුවට ගෙන තිබේ. පාරිභෝගික සේවා අධිකාරියේ නිලධාරියෙකුට අයත් රාජකාරී හැඳුනුම්පතක් යොදාගෙන වෙළෙඳසැල් හිමියන් බිය ගන්වමින් මොහු මෙලෙස මුදල් ලබාගෙන ඇති බව සඳහන්ය. ඊයේ දිනයේ දී කුඩානෙළුබෑව ප්‍රදේශයේ වෙළෙඳසැල් හිමියෙකුගෙන් රුපියල් 2500ක අල්ලස් මුදලක් ලබාගන්නා අවස්ථාවේ දී පොලීසිය විසින් සැකකරු අත්අඩංගුවට ගෙන ඇත. ඔහුගෙන් සිදුකළ ප්‍රශ්න කිරීම්වලදී අනුරාධපුර දිස්ත්‍රික්කයේ ප්‍රදේශ කිහිපයක වෙළෙඳසැල්වලින් මෙලෙස අල්ලස් මුදල් ලබාගෙන ඇති බවට අනාවරණය වු බව හිදෝගම පොලීසිය සඳහන් කළේය. සැකකරු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර හිදෝගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32077", "Category": null, "Parent URL": null}