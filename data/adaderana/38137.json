{"Source": "Adaderana", "Timestamp": "October 14, 2013 03:36 pm", "Headline": "ඩෙංගු බෝ කළ 6086 ට නොතීසි නිකුත් කරයි ", "News Content": "ජාතික මදුරු මර්දන සතිය තුළ මදුරුවන් බෝවන ස්ථාන පවත්වාගෙන ගිය පුද්ගලයින් 6086 දෙනෙකුට එරෙහිව නොතීසි නිකුත් කර ඇති බව සෞඛ්‍ය අමාත්‍යාංශය පවසයි. පසුගිය 07 වැනිදා සිට 13 වැනිදා දක්වා ජාතික මදුරු මර්දන සතිය ක්‍රියාත්මක වුණි. එම කාලය තුළ නිවාස ආයතන හා පරිශ්‍ර දෙලක්ෂ 58,000ක් පමණ නිලධාරින්ගේ පරීක්ෂාවට ලක්ව තිබේ. සෞඛ්‍ය නිලධාරී කොට්ඨාශ මට්ටමින් සිදුකළ පරීක්ෂා කිරීම් වලදී ඩෙංගු මදුරු කීටයින් සහිත නිවාස හා පරිශ්‍ර 4395ක් පමණ වාර්තා වු බව අමාත්‍යාංශය සඳහන් කරයි. ඩෙංගු මදුරුවන් බරපතළ ලෙස පවත්වාගෙන ගිය පුද්ගලයින් අටසිය අනු දෙදෙනෙකුට එරෙහිව නඩු පැවරීමට ද නියමිතව තිබේ.", "URL": "https://sinhala.adaderana.lk/news.php?nid=38137", "Category": null, "Parent URL": null}