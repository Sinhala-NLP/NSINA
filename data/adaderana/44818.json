{"Source": "Adaderana", "Timestamp": "July 21, 2014 12:51 pm", "Headline": "සබන් ජෝඩූ වෙන්කළ‍ාට උසාවි එන්නැයි නියෝග", "News Content": "පාරිභෝගික නීති උල්ලංඝණය කරමින් සබන් අලෙවි කළ ව්‍යාපාරිකයින් තිදෙනෙකුට අධිකරණය හමුවේ පෙනී සිටින ලෙස නියෝග කර තිබේ. කැකිරාව දිසා විනිසුරු සහ මහේස්ත්‍රාත් බුද්ධිනි අබේසිංහ මහත්මිය විසින් මෙම නියෝග කර ඇති බව අද දෙරණ අධිකරණ වාර්තාකරු සඳහන් කළේය. ප්‍රසිද්ධ වෙළඳ සමාගමකට අයත් සබන් වර්ගයක කැට 02ක් එකට ඇසුරුම් කළ සහන මිලකට පාරිභෝගිකයාට ලබාදීමට වෙළඳපළට නිකුත් කර තිබියදී ඔවුන් එම ඇසුරුම් ගලවා සබන් කැට වෙන් වෙන් වශයෙන් වැඩි මිලකට අලෙවි කර ඇති බව වාර්තා වේ. එලෙස සැකසූ සබන් කැට 15,000ක් කැකිරාව නගරයේ වෙළඳසැලකදී වැඩි මිලට අලෙවි කිරීමේ සිද්ධියක් සම්බන්ධයෙන් අදාළ ව්‍යාපාරිකයින් තිදෙනාට එරෙහිව චෝදනා එල්ල වී ඇත.", "URL": "https://sinhala.adaderana.lk/news.php?nid=44818", "Category": null, "Parent URL": null}