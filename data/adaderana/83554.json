{"Source": "Adaderana", "Timestamp": "January 26, 2018 11:01 am", "Headline": "කුකුළු හොරකමේ ආ අමුත්තා අතටම මාට්ටු", "News Content": "හලාවත - බංගදෙණිය,තණබිම ප්‍රදේශයේ කුකුළු කොටුවකට ඇතුළු වූ හදුන් දිවියෙකුව ගම්වාසීන් විසින් අල්ලා ගෙන වන ජීවී නිලධාරීන්ට බාර දීමට කටයුතු කර ඇත. ඊයේ (25) දින රාත්‍රීයේ මෙම හඳුන් දිවියා අල්ලා ගැනීමට ගම්වාසීන්ට හැකිවී ඇත. මාස කීපයක් තිස්සේ පිල කොටින් කීප දෙනෙකතු පැමිණ තණබිම ගම්මානයේ ඇති කුකුළු කොටු වල සිටින කුකුළන් සොරකම් කර ගෙන යාමට පටන් ගෙන ඇත. තම කුකුළු කොටු වල සිටින සතුන් සොරකම් කරන සොරුන් අල්ලා ගැනීම සඳහා ගම්වාසීන් විසින් සකස් කරන ලද යකඩ කූඩු සහිත උගුල් කීපයක් ස්ථාන කීපයක තබා ඇති අතර ඉන් එක් උගුළකට 25 වැනිදා රාත්‍රීයේ මෙම හඳුන් දිවියා කොටු වී ඇත. වලිගය සමග අඩි 3 ½ ක් පමණ දිගැති මෙම සතා අඩි 1 ½ ක් පමණ දිගකින් යුක්තය. අල්ලා ගත් හදුන් දිවියාව පුත්තලම සහකාර වන ජීවී කාර්යාලයේ නිලධාරීන්ට බාර දීමට ගම්වාසීන් පියවර ගෙන ඇත.", "URL": "https://sinhala.adaderana.lk/news.php?nid=83554", "Category": null, "Parent URL": null}