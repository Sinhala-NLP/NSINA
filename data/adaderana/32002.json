{"Source": "Adaderana", "Timestamp": "February 28, 2013 04:43 pm", "Headline": "ක්‍රිකට් මුල්පුටුවට උපාලිත් නාමයෝජනා භාරදෙයි", "News Content": "ශ්‍රී ලංකා ක්‍රිකට් ආයතනයේ සභාපති තනතුර සඳහා උපාලි ධර්මදාස මහතා නාම යෝජනා භාරදී තිබේ. උපාලි ධර්මදාස මහතා ශ්‍රී ලංකා ක්‍රිකට් ආයතනයේ හිටපු සභාපතිවරයාද වන අතර නියෝජිතයෙකු මාර්ගයෙන් ඔහු එකී නාමයෝජනා භාරදී ඇත. ඒ අනුව පාර්ලිමේන්තු මන්ත්‍රී තිලංග සුමතිපාල හා බදුරලිය ක්‍රීඩා සමාජයේ සුමිත් පෙරේරා යන මහත්වරුන්ට අමතරව එම තනතුර සඳහා නාමයෝජනා භාරදී ඇති අනෙක් පුද්ගලයා වන්නේ ඔහුය. ශ්‍රී ලංකා ක්‍රිකට් ආයතනයේ ලේකම් තනතුර සඳහා එහි වත්මන් ලේකම් තනතුර හොබවන නිශාන්ත රණතුංග මහතා අද (28) පෙරවරුවේ නාමයෝජනා භාර දී තිබුණි. මේ අතර ක්‍රිකට් ආයතනයේ උප සභාපති තනතුර සඳහා අසංග සෙනෙවිරත්න මහතා ද නාම යෝජනා භාර දී ඇත. පාර්ලිමේන්තු මන්ත්‍රී තිලංග සුමතිපාල මහතා ක්‍රිකට් ආයතනයේ සභාපති තනතුර සඳහා ඊයේ (27) නාම යෝජනා භාරදෙන ලදී. ශ්‍රී ලංකා ක්‍රිකට් ආයතනයේ නිලවරණය මාර්තු 30 පැවැත්‍වීමට නියමිතය.", "URL": "https://sinhala.adaderana.lk/news.php?nid=32002", "Category": null, "Parent URL": null}