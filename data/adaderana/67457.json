{"Source": "Adaderana", "Timestamp": "December 29, 2016 08:51 am", "Headline": "   දෙමළ ජනතාව අසරණවෙලා", "News Content": "යහපාලන රජය දෙමළ ජනතාවගේ ප්‍රශ්න විසඳන බවට පොරොන්දු වුවත් එවැනි තත්ත්වයක් දක්නට නොලැබෙන බව වනිතා කටයුතු පිළිබඳ රාජ්‍ය අමාත්‍ය විජයකලා මහේෂ්වරන් මහත්මිය පවසයි.ඇය පෙන්වා දෙන්නේ දෙමළ ජනතාවට සිටි එකම නායකයා වූ ප්‍රභාකරන් මිය ගිය පසුව දෙමළ ජනතාවට නිර්භීත නායකයෙකු නොමැති බවයි.කිලිනොච්චිය ප්‍රදේශයේ පැවති උත්සසවයකට සහභාගීවෙමින් විජයකලා මහේෂ්වරන් මහත්මිය මෙම අදහස් පළ කර තිබේ.වල්මත් වූ දෙමළ ජනතාව දෙමළ ජාතික සන්ධානයටත් සෙසු දෙමළ දේශපාලන පක්ෂවලටත් ඡන්දය ලබාදුන්නද එම ක්‍රියාදාමය තුළින් දෙමළ ජනතාවගේ ප්‍රශ්න කිසිවක් නොවිසදෙන බව ඇය පෙන්වා දෙයි. ප්‍රභාකරන් මිය ගිය පසුව දෙමළ ජනතාව අසරණ වී ඇති බවත්, ප්‍රභාකරන්ට එම ඉරණම උදා කිරීමට දායක වූයේද දෙමළ ජනතාවගෙන්ම කොටසක් බවත් විජයකලා මහේෂ්වරන් මහත්මිය පවසයි.විවිධ වරප්‍රසාද හා තාන්න මාන්නවලට කෑදරකමින් දෙමළ ජනතාවගෙන් කොටසක් ප්‍රභාකරන් මෙන්ම දෙමළ ජනතාවගේ අයිතිවාසිකම් ද පාවා දී ඇතැයි ඇය එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=67457", "Category": null, "Parent URL": null}