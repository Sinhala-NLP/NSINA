{"Source": "Adaderana", "Timestamp": "August 10, 2013 08:37 am", "Headline": "වැසූ තානාපති කාර්යාල වීවෘත කරයි", "News Content": "රටවල් කිහිපයක තාවකාලිකව වසා දැමුණු අමෙරිකානු තානාපති කාර්යාල යලි විවෘත කිරීමට අමෙරිකානු රජය තීරණය කර ති‍බේ. මැදපෙරදිග සහ අප්‍රිකානු කලාපයේ පිහිටි තානාපති කාර්යාල 19ක් පසුගිය සතියේ සිට වසා දැමීමට පියවර ගෙන තිබුණි. ත්‍රස්තවාදී තර්ජන හේතුවෙන් මෙම පියවර ගත් බව අමෙරිකානු බලධාරීන් ප්‍රකාශ කළේය. වසාදැමුණු තානාපති කාර්යාල 19න් 18ක් හෙට සිට යලි විවෘත කරන බව අමෙරිකාව පවසයි. යේමනයේ පිහිටා ඇති තානාපති කාර්යාලය යළි විවෘත කිරීමට තරම් ආරක්ෂාව පිළිබඳ සහතිකයක් නොමැතිවීම හේතුවෙන් එය තවදුරටත් වසා තැබෙනු ඇත. මේ අතර මීට පෙර වසා දැමුණු පකිස්ථානයේ ලාහෝර් හි පිහිටි අමෙරිකානු කොන්සල් කාර්යාලය ද තවදුරටත් වසා තැබෙන බව එරට බලධාරීන් පවසයි.", "URL": "https://sinhala.adaderana.lk/news.php?nid=36514", "Category": null, "Parent URL": null}