{"Source": "Adaderana", "Timestamp": "September 29, 2018 11:20 am", "Headline": "වතු කම්කරුවන්ට බඹර ප්‍රහාරයක්", "News Content": "තේ දළු නෙලමින් සිටි වතු කම්කරුවන් පිරිසකට එල්ල වු බඹර ප්‍රහාරයක් නිසා වතු කම්කරුවන් 11 දෙනෙකු බගවන්තලාව ප්‍රාදේශිය රෝහල වෙත ඇතුලත් කර ඇති බව බගවන්තලාව පොලිසිය පවසයි. බගවන්තලාව පොලිස් වසමට අයත් ලොයිනොන් වතු යායේ තේ දළු නෙලමින් සිටි වතු කම්කරු පිරිසකට මෙම බඹර ප්‍රහාරය එල්ල වී තිබේ. බඹර ප්‍රහාරය එල්ල විමෙන් තුවාල ලැබු වතු කම්කරු කාන්තාවන් නව දෙනෙකු හා පිරිමින් දෙදෙනෙකු බගවන්තලාව රෝහල වෙත ඇතුලත් කර ඇති අතර , ඉන් වතු කම්කරු කාන්තාවන් තිදෙනෙකු නේවාසිකව ප්‍රතිකාර ලබන අතර සෙසු අය බාහිර රෝගි අංශයෙන් ප්‍රතිකාර ලබා පිටව ගොස් ඇති බව බගවන්තලාව රෝහලේ වෛද්‍යවරයෙකු කියා සිටියේය. තේ පදුරක් මත බැඳ තිබු බඹර කුඩුවක් තේ දළු නෙලමින් සිටි වතු කම්කරු කාන්තාවකගේ පයට පැගිමෙන් පසු බඹරුන් ඇවිස්සි තමන්ට පහර දුන් බව බඹර ප්‍රහාරයෙන් තුවාල ලබා බගවන්තලාව ප්‍රාදේශිය රෝහලේ නේවාසිකව ප්‍රතිකාර ලබන වතු කම්කරු කාන්තාවක් කියා සිටියේය. බඹර ප්‍රහාරය පිලිබදව බගවන්තලාව පොලිසිය පරික්ෂන පවත්වයි.", "URL": "https://sinhala.adaderana.lk/news.php?nid=96891", "Category": null, "Parent URL": null}