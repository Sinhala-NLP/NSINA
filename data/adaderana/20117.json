{"Source": "Adaderana", "Timestamp": "November 20, 2011 09:39 am", "Headline": "කොල්ල කල්ලියක දෙදෙ‍නෙක් දැලේ", "News Content": "යතුරු පැදිවලින්‍ ගොස් මහමග යන අයගේ මුදල් , රන් භාණ්ඩ සහ ජංගම දුරකථන පැහැරගෙන යන කල්ලියක දෙදෙනෙකු අත් අඩංගුවට ගෙන තිබේ. මාරවිල , කටුනේරිය සහ වෙන්නප්පුව ඇතුළු ප්‍රදේශවල සැරිසරමින් කොල්ලකෑමේ නිරත වුණු බව කියන අදාළ සැකකරුවන් ඊයේ අත් අඩංගුවට ගත් බව පොලිසිය සඳහන් කරයි. අදාළ සැකකරුවන් යුද හමුදා සෙබලුන් ලෙස පෙනී සිටිමින් කොල්ලකෑමේ නිරතව සිට ඇති අතර ඔවුන් වෙන්නප්පුව ගං‍ඟොඩ ප්‍රදේශයේ පදිංචිකරුවන් බවට අනාවරණය කරගෙන තිබේ. අත්අඩංගුවට ගත් සැකකරුවන් සතුව තිබු පැහැරගත් මුදල් සහ ජංගම දුරකථන දෙකක් සිය භාරයට ගත් බව ඒ සම්බන්ධයෙන් වැඩිදුර පරීක්ෂණ මෙහෙය වන වෙන්නප්පුව පොලිසිය සඳහන් කරයි.", "URL": "https://sinhala.adaderana.lk/news.php?nid=20117", "Category": null, "Parent URL": null}