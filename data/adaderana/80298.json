{"Source": "Adaderana", "Timestamp": "November 21, 2017 11:20 am", "Headline": "ලංකාවෙන් පන්නපු රත්තරං ඉන්දියාවේදී මාට්ටු වුණු හැටි ", "News Content": "ශ්‍රී ලංකාවේ සිට නීති විරෝධීව මුහුදු මාර්ගයෙන් ඉන්දියාවට රැගෙන ගිය ඉන්දීය රුපියල් කෝටි 02 හමාරකට ආසන්න වටිනාකමකින් යුත් රත්‍රං තොගයක් සමඟ සැකකරුවෙකු එරට පොලීසිය විසින් අත්අඩංගුවට ගෙන තිබේ. ඉන්දීය පොලීසියට ලැබුණු තොරතුරක් මත තමිල්නාඩු ප්‍රන්තයේ රාමනාදන්පුරම් , මණ්ඩපම් වෙරළ ආශ්‍රිත ප්‍රදේශයේ සිදුකළ වැටලීමකදී බෝට්ටුවකින් රැගෙන විත් තිබූ මෙම රත්‍රං තොගය සමඟ සැකකරු අත්අඩංගුවට ගෙන ඇති බව සඳහන්ය. එහිදී තවත් සැකකරුවන් තිදෙනෙකු පලාගොස් ඇති බව ඉන්දීය මාධ්‍ය වාර්තා කළේය. පොලිස් බාරයට ගැනුණු රත්‍රං තොගයේ බර කිලෝග්‍රෑම් 6.9 ක් පමණ වන අතර ශ්‍රී ලාංකිකයින් දෙදෙනෙකු විසින් අදාළ රත්‍රං තොගය ඉන්දීය ජාවාරම්කරුවන් වෙත ලබාදී ඇති බවට ඉන්දීය පොලීසිය සිදුකළ මූලික විමර්ශනවලදී අනාවරණය වී තිබේ.", "URL": "https://sinhala.adaderana.lk/news.php?nid=80298", "Category": null, "Parent URL": null}