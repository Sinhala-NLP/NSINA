{"Source": "Adaderana", "Timestamp": "March 27, 2019 11:29 am", "Headline": "“අරුණි බබා“සහ“තෙල් චූටි“ අත්අඩංගුවට", "News Content": "මත්ද්‍රව්‍ය ජාවාරම්කරුවෙකු වන බන්ධනාගාරගතව සිටින “කුඩු රොෂාන්” නැමැත්තාගේ බිරිඳ සහ තවත් මත්ද්‍රව්‍ය ජාවාරම්කරුවෙකු වන තෙල් චූටි නමැත්තා පොලිස් විශේෂ කාර්ය බලකාය මඟින් අත්අඩංගුවට ගෙන තිබේ. කුඩු රොෂාන් මට්ටක්කුළිය ප්‍රදේශයේදී චූටි උක්කුං ඇතුළු සිව් දෙනෙකු ඝාතනය කිරීමේ චෝදනාවකට මේ වන විට රක්ෂිත බන්ධනාගාරගතව සිටින අතර ඔහු විසින් සිදුකළ මත්ද්‍රව්‍ය ජාවාරම ඉන් පසුව මෙහෙයවා ඇත්තේ ඔහුගේ බිරිඳ වන විජේසිංහ ආරච්චිගේ නිරෝෂිණි නොහොත් “අරුණි බබා” නමැත්තිය විසින් බව පොලිස් මාධ්‍ය ප්‍රකාශක‍ පොලිස් අධිකාරි රුවන් ගුණසේකර මහතා පැවසුවේ. සැකකාරිය සතුව තිබී හෙරොයින් ග්‍රෑම් 3 ක් සහ හෙරොයින් ජාවාරමෙන් උපයා ගත් රුපියල් ලක්ෂ 10 ක පමණ මුදලක් සොයාගෙන තිබේ. පසුව සැකකාරිය කුලී පදනම මත ලබා ගත් රාගම හා කඩවත යන ප්‍රදේශවල පිහිටි නිවාස දෙකක් පොලිස් විශේෂ කාර්ය බලකායේ පරීක්ෂාවට ලක්ව ඇති අතර කඩවත නිවසේ රැදී සිටි තෙල් චූටි නමැති මත්ද්‍රව්‍ය ජාවාරම්කරු එහිදී අත්අඩංගුවට ගැනීමට හැකිව ඇති බව පොලිස් මාධ්‍ය ප්‍රකාශකවරයා සඳහන් කළේය. සැකකරු සතුව තිබී හෙරොයින් හා අයිස් මත්ද්‍රව්‍ය සහ රුපියල් ලක්ෂ 7ක මුදලක් සොයාගෙන තිබේ.", "URL": "https://sinhala.adaderana.lk/news.php?nid=106821", "Category": null, "Parent URL": null}