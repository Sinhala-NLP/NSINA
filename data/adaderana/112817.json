{"Source": "Adaderana", "Timestamp": "June 26, 2019 04:50 pm", "Headline": "දෙපිලටම තීරණාත්මක තරගයක්", "News Content": "ලෝක කුසලාන එක්දින ක්‍රිකට් තරගාවලියේ නවසීලන්තය සහ පාකිස්තානය අතර තරගය අද (26) බර්මින්හැම්හිදී පැවැත් වීමට නියමිතයි. තරගය ශ්‍රී ලංකා වේලාවන් පස්වරු 3ට ආරම්භ වේ. ලෝක කුසලාන ක්‍රිකට් තරගාවලියේ නවසීලන්ත කණ්ඩායම මේ දක්වා සහභාගී වු තරග 6න් 5ක්ම ජය ගෙන තිබේ. ඒ තරගයක් වර්ෂාව හේතුවෙන් අත්හැර දැමුණු අතර නවසීලන්තය ප්‍රසාද ලකුණූ 11ක් ලබා ගනිමින් එම සටහනේ දෙවන ස්ථානයේ පසු වේ. එහෙත් පාකිස්තානයට මෙවර තරගාවලියේ සහභාගී වු තරග 6න් ජය ගත හැකි වුනේ තරග 2ක් පමණයි. ඔවුන් සහභාගී වු තරග 3ක් පරාජයට පත් වෙද්දී එක් තරගයක් වර්ෂාව හේතුවෙන් අත්හැර දැමුණි. ඒ අනුව පාකිස්තාන කණ්ඩායම මේ වන විට ප්‍රසාද ලකුණු සටහනේ පසුවන්නේ 7 වන ස්ථානයේයි. කෙසේ වෙතත් අද තරගය දෙපිලටම තීරණාත්මක තරගයක් වේ.", "URL": "https://sinhala.adaderana.lk/news.php?nid=112817", "Category": null, "Parent URL": null}