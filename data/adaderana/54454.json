{"Source": "Adaderana", "Timestamp": "October 15, 2015 10:19 am", "Headline": "රටවටා ව්‍යාජ නෝට්ටු  - තවත් නෝට්ටු 36ක් උඩුගමින් මතුවෙයි ", "News Content": "උඩුගම පොලිස් වසමේ, උඩුගම නැගෙනහිර ප්‍රදේශයේදී ව්‍යාජ මුදල් නෝට්ටු ලඟ තබාගත් පුද්ගලයින් දෙදෙනෙකු අත්අඩංගුවට ගෙන තිබේ.ප්‍රදේශයේ වෙළඳසැලකින් ව්‍යාජ මුදල් නෝට්ටුවක් ලබාදී භාණ්ඩ ලබාගත් පුද්ගලයින් දෙදෙනෙකු මෙලෙස අත්අඩංගුවට ගෙන ඇති බව පොලීසිය පැවසුවේය.සැකකරුවන් සන්තකයේ තිබී ව්‍යාජ රුපියල් දහසේ නෝට්ටු 36ක් සොයාගත් බව සඳහන්ය.අත්අඩංගුවට ගෙන ඇත්තේ පෝද්දල හා තෙලිකඩ ප්‍රදේශ වල පදිංචි 43 හා 33 හැවිරිදි පුද්ගලයින් දෙදෙනෙකි.ඔවුන් අද(15) උඩුගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54454", "Category": null, "Parent URL": null}