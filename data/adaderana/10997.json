{"Source": "Adaderana", "Timestamp": "September 21, 2010 10:08 am", "Headline": "මුදල් ගෙන පැනයාමට තැත්කළ දෙදෙනෙකුට මාංචු ", "News Content": "පානදුර ප්‍රදේශයේ මුදල් මංකොල්ලයක් සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. ඊයේ දහවල් වෑන් රථයක ගමන් කරමින් සිටි පුද්ගලයෙකුගෙන් රුපියල් දෙලක්ෂ තිස් දහසක මුදලක් යතුරු පැදියකින් පැමිණි මංකොල්ලකරුවන් විසින් පැහැරගෙන ගොස් ඇති බව සඳහන්ය. මොරටුව දෙසට පලා ගිය සැකකරුවන් අදාළ පැමිණිලිකරු විසින් වෑන් රථයෙන් ලුහු බැඳ ගොස් ඇති අතර මොරටුව දුම්රියපොළ අසල දී මංකොල්ලකරුවන් ගමන් ගත් යතුරු පැදියේ වෑන් රථය ගැටීමට සලස්වා ඇති බව පොලිසිය පවසයි. ඒ සමඟම එම ස්ථානයට පැමිණි ‍පොලිස් නිලධාරීන් කණ්ඩායමක් මගින් මංකොල්ලකරුවන් අත්අඩංගුවට ගෙන ඇති බව වාර්තා වේ. සැකකරුවන් ළඟ තිබී මිලිමීටර 38 වර්ගයේ රිවෝල්වර 2ක්, එම වර්ගයේ ජීව උණ්ඩ 5ක් සහ අත්බෝම්බයක් සොයා ගෙන තිබේ.", "URL": "https://sinhala.adaderana.lk/news.php?nid=10997", "Category": null, "Parent URL": null}