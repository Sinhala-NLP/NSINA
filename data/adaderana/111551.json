{"Source": "Adaderana", "Timestamp": "June 8, 2019 07:44 am", "Headline": "දීමනාවක් කප්පාදු කිරීමට එර‍ෙහිව පොලිස් නිලධාරින් පිරිසකගෙන් පෙත්සමක්", "News Content": "රාජ්‍ය පරිපාලන 20/2018 චක්‍රලේඛයට අනුව වැඩි කරන ලද සංයුක්ත දිමනාව පොලිස් නිළධාරින්ට ගෙවිම කප්පාදු කිරිමට එරෙහිව පොලිස් නිළධාරින් පිරිසක් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොණුකර තිබේ. සමස්ත පොලිස් නිළධාරින් නියෝජනය කරමින් අදාල පෙත්සම ගොණු කර ඇති බව වාර්තා වේ. එහි වගඋත්තරකරුවන් ලෙස ජනාධිපතිවරයා, අමාත්‍ය මණ්ඩලය, වැඩබලන පොලිස්පති චන්දන වික්‍රමරත්න මහතා, ආරක්ෂක අමාත්‍යාංශයේ හා රාජ්‍ය පරිපාලන අමාත්‍යාංශයේ ලේකම්වරු සහ නීතිපතිවරයා නම් කර ඇත. මෙම පෙත්සම සඳහා දිවයින පුරා රාජකාරියේ නියුතු පොලිස් නිළධාරින් 60,000ක් පමණ සහයෝගය පල කර ඇති බව සදහන්.", "URL": "https://sinhala.adaderana.lk/news.php?nid=111551", "Category": null, "Parent URL": null}