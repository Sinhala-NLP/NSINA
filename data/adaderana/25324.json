{"Source": "Adaderana", "Timestamp": "June 26, 2012 09:17 am", "Headline": "පොලිස් ස්ථානාධිපතිවරුන් දෙදෙනෙකුට ස්ථාන මාරු  ", "News Content": "සේවයේ අවශ්‍යතාවය මත වහාම ක්‍රියාත්මක වන පරිදි පොලිස් ස්ථානාධිපතිවරුන් දෙදෙනෙකුට ස්ථාන මාරුවීම් ලබාදී තිබේ. පොලිස්පතිවරයා විසින් අදාළ නියෝගය ලබාදී ඇති බව වැඩබලන පොලිස් මාධ්‍ය ප්‍රකාශක පොලිස් අධිකාරී සජීව මැදවත්ත මහතා ප්‍රකාශ කරයි. ඒ අනුව කහවත්ත පොලිස් ස්ථානාධිපතිවරයාව සිටි ප්‍රධාන පොලිස් පරීක්ෂක පී.එන්.සී.වික්‍රමනායක මහතා අවිස්සාවේල්ල කොට්ඨාස අපරාධ විමර්ශන අංශයේ ස්ථානාධිපතිවරයා ලෙස පත්කර ඇත. වව්නියාව කොට්ඨාශයේ සිටි ප්‍රධාන පොලිස් පරීක්ෂක තලගලගේ උපාලි මහතා කහවත්ත පොලිස් ස්ථානයේ ස්ථානාධිපතිවරයා ලෙසත් මාරු කර ඇති බව සජීව මැදවත්ත මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25324", "Category": null, "Parent URL": null}