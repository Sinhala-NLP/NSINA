{"Source": "Adaderana", "Timestamp": "December 9, 2012 04:33 pm", "Headline": " අධිකරණය දෙකඩ කොට දේශපාලනීකරණය කිරීමේ උත්සහයක් තිබෙනවා", "News Content": "විධායකය, ව්‍යවස්ථාදායකය සහ අධිකරණය කටයුතු කළ යුත්තේ ජනතාවගේ අවශ්‍යතාවයන් ඉටුකිරීමට බව ජනාධිපති මහින්ද රාජපක්ෂ මහතා පවසයි. කිසිවෙකුගෙන්වත් චෝදනාවක් එල්ල නොවන ආකාරයට‍ සිය ගෞරවය රැකගෙන ක්‍රියා කිරීමට අධීකරණය පියවර ගත යුතු බව ඔහු පවසන්නේය. මිනුවන්ගොඩ නව ප්‍රාදේශිය සභා ගොඩනැගිල්ල විවෘත කිරීමේ අවස්ථාවට අද (09) එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. අධිකරණය කෙරෙහි ජනතාව තුළ තිබෙන ගෞරවය විනාශ වුවහොත් රට පාලනයේදී දුෂ්කරතාවල‍ට මුහුණදීමට සිදුවන බව ජනාධිපතිවරයා පෙන්වාදෙන්නේය. අතීතයේ හමුදාව දෙකඩ කිරීමට උත්සහ කළාමෙන් වර්තමානයේදී අධිකරණය දෙකඩ කොට දේශපාලනීකරණය කිරීමේ උත්සහයක් රට තුළ පවතින බව ජනාධිපති මහින්ද රාජපක්ෂ මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29829", "Category": null, "Parent URL": null}