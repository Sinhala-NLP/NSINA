{"Source": "Adaderana", "Timestamp": "November 27, 2014 06:48 am", "Headline": " තැන් කීපයකට වතුර නෑ", "News Content": "කළුගඟ ජල සම්පාදන ව්‍යාපෘතිය යටතේ සිදුකරනු ලබන අත්‍යවශ්‍ය වැඩිදියුණු කිරීමක් හේතුවෙන් ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන ජලාපවහන මණ්ඩලය පවසයි. ඒ අනුව අද පෙරවරු 08.00 සිට පස්වරු 08.00 දක්වා පැය 12 ක කාලයක් ජල සැපයුම අත්හිටුවනු ඇති බව කියැවෙයි . මොරටුව මහ නගර සභා බල ප්‍රදේශය, රත්මලාන, පානදුර, නල්ලුරුව, කිරිබේරිය, කෙසෙල්වත්ත, රයිගම, බණ්ඩාරගම සහ හොරණ යන ප්‍රදේශ වලට මෙලෙස ජල සැපයුම අත්හිටුවන බව ජාතික ජල සම්පාදන ජලාපවහන මණ්ඩලය සඳහන් කරයි. ජල සැපයුම අත්හිටුවීමෙන් පාරිභෝගිකයන්ට සිදුවන අපහසුතාවය පිළිබද මණ්ඩලය සිය කණගාටුව පළකර සිටියි.", "URL": "https://sinhala.adaderana.lk/news.php?nid=47632", "Category": null, "Parent URL": null}