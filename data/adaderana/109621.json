{"Source": "Adaderana", "Timestamp": "May 9, 2019 04:57 pm", "Headline": "රෆායල් නඩාල් මැඩ්රීඩ් විවෘත ටෙනිස් තරගාවලියේ තුන්වන වටයට", "News Content": "ස්පාඤ්ඤයේ රෆායල් නඩාල් මැඩ්රීඩ් විවෘත ටෙනිස් තරගාවලියේ තුන්වන වටයට සුදුසුකම් ලබා ගැනීමට සමත් වුණි. දෙවන වටයේ තරගයේදී ස්පාඤ්ඤයේ රෆායල් නඩාල් තරග වැදුනේ 18 හැවිරිදි කැනඩා ක්‍රීඩකයෙක් වන අලෙක්ස් ඕගර් සමඟය. තරගයේ පළමු වටය ලකුණු 6ට 3ක් ලෙස ජය ගැනීමට නඩාල් සමත් වුණි. දෙවන වටයත් රෆායල් නඩාල් පහසුවෙන් ජය ගත්තේ ලකුණු 6ට 3ක් ලෙසයි. ඒ අනුව වට 2ට 0ක් ලෙස තරගය ජයගත් නඩාල් මැඩ්රීඩ් විවෘත ටෙනිස් තරගාවලියේ තුන්වන වටයට සුදුසුකම් ලබා ගත්තේය. රෆායල් නඩාල් මේ දක්වා පස් වතාවක් මැඩ්රීඩ් විවෘත ටෙනිස් තරගාවලියේ ශූරතාව හිමි කරගෙන ඇත.", "URL": "https://sinhala.adaderana.lk/news.php?nid=109621", "Category": null, "Parent URL": null}