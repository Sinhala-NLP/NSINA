{"Source": "Adaderana", "Timestamp": "August 5, 2019 06:09 pm", "Headline": "අරුක්කාඩුවට කසල බැහැර කිරීමට එරෙහි පෙත්සමේ වගඋත්තරකරුවන්ට නොතීසි", "News Content": "පුත්තලම, වනාතවිල්ලුව අරුක්කාඩුව ප්‍රදේශයට කසල බැහැර කිරීමට එරෙහිව ඉදිරිපත් කර ඇති රීට් පෙත්සම සම්බන්ධයෙන් වගඋත්තරකරුවන්ට නොතීසි නිකුත් කර තිබේ. භික්ෂුන් වහන්සේ , ප්‍රදේශවාසීන් ඇතුළු පරිසරය සුරැකීමේ කමිටුව විසින් ඉදිරිපත් කර ඇති අදාළ පෙත්සමෙන් අග්‍රාමාත්‍යවරයා, කැබිනට් මණ්ඩලය ඇතුළු පාර්ශව 43ක් වගඋත්තරකරුවන් ලෙස නම් කර ඇති බව වාර්තා වේ. අභියාචනාධිකරණයේ සභාපති විනිසුරුවරයා ඇතුළු විනිසුරු මඬුල්ල පෙත්සම ලබන 31 වනදා යළි කැඳවීමට නියම කර ඇත. දිවයිනේ විවිධ ප්‍රදේශවලින් බැහැර කරන කසල තම ප්‍රදේශවලට රැගෙන ඒම හේතුවෙන් සෞඛ්‍ය සහ පරිසර ආරක්ෂාවට තර්ජනයක් වන බවට නියෝගයක් නිකුත් කරන ලෙස පෙත්සමෙන් ඉල්ලා සිටියි.", "URL": "https://sinhala.adaderana.lk/news.php?nid=115819", "Category": null, "Parent URL": null}