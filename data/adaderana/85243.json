{"Source": "Adaderana", "Timestamp": "March 6, 2018 12:40 pm", "Headline": "අනධ්‍යයන සේවකයින්ගේ ඉල්ලීම්වලට විධායක නිලධාරීන්ගේ සහය", "News Content": "මාසික හිලව් දීමනාව ලබා නොදීම සම්බන්ධයෙන් මේ වන විට විශ්වවිද්‍යාල අනධ්‍යයන සේවකයින් විසින් ආරම්භ කර ඇති වැඩ වර්ජනය සඳහා අවස්ථානෝචිතව තම සංගමයේ සහයෝගය වෘත්තිය ක්‍රියාමාර්ග වෙත ලබා දීමට කටයුතු කරන බව විශ්වවිද්‍යාලයීය විධායක නිලධාරීන්ගේ සංගමයේ ලේකම් දයාල් අභයසිංහ මහතා නිවේදනයක් නිකුත් කරමින් පවසයි. විශ්වවිද්‍යාලයීය වෘත්තීය සමිති ඒකාබද්ධ කමිටුව සමඟ ඇති කර ගත් එකඟතාව පරිදි මාසික හිලව් දීමනාව ලබා නොදීම පදනම් කර ගෙන සංකේත වැඩ වර්ජන පසුගිය ජනවාරි 25, පෙබරවාරී 06 හා 07 යන දිනවල පවත්වා තිබේ. පොදුවේ ගත් කළ මෙම ගැටලුව විශ්වවිද්‍යාලීය විධායක නිලධාරීන් සඳහා ද එකසේ බලපා ඇති අතර, මේ සඳහා කඩිනම් විසඳුම් ලබා දී විශ්වවිද්‍යාලීය කටයුතු අඛණ්ඩව සහ බාධාවකින් තොරව පවත්වා ගෙන යෑමට අවකාශ සලසා දෙන ලෙස ද සියලූම පාර්ශවයන්ගෙන් ඉල්ලා සිටින බව ද අදාළ නිවේදනයේ දැක්වෙයි.", "URL": "https://sinhala.adaderana.lk/news.php?nid=85243", "Category": null, "Parent URL": null}