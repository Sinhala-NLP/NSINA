{"Source": "Adaderana", "Timestamp": "February 18, 2016 09:46 am", "Headline": "විග්නේෂ්වරන් පලාලි ගුවන් තොටුපොළ පුළුල් කිරීම කෙරෙහි විරෝධතා මතු කරයි", "News Content": "ඉන්දියානු රජයේ ආධාර යටතේ නවීකරණයට යෝජිත ශ්‍රී ලංකාවේ උතුරු ප්‍රදේශයේ ඇති පලාලි ගුවන් තොටුපොළේ ප්‍රතිසංස්කරණ කටයුතු වලට උතුරු පළාත් ප්‍රධාන අමාත්‍ය C.V. විග්නේෂ්වරන් මහතා විරෝධතා පළකර තිබේ.ඒ මහතා පෙන්වා දී ඇත්තේ ගුවන් තොටුපොළ ප්‍රතිසංස්කරණ කටයුතුවලදී පවතින භූමි ප්‍රමාණය පුළුල් කිරීමකට හෝ ඒ මඟින් ප්‍රදේශය අවට සිටින ජනතාවට අසාධාරණයක් හෝ අලාභයක් සිදු වෙනවානම් තමන් ඊට විරුද්ධ වන බවයි.මේ පිළිබඳව ඒ මහතා හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය, උතුරු පළාත් ආණ්ඩුකාර රෙජිනෝල්ඩ් කුරේ මහතා සහ අග්‍රමාත්‍ය රනිල් වික්‍රමසිංහ මහතා සමඟ සාකච්ඡා පවත්වා තිබේ.මෙහිදී වැඩිදුරටත් පෙන්වා දී ඇත්තේ පලාලි ගුවන් තොටුපොළ අවට ප්‍රදේශවල ධීවර කටයුතුවල නිරතවන ධීවරයින් හා ප්‍රදේශවාසීන්ගේ පෞද්ගලික ඉඩම් සම්බන්ධයෙන් ඇති විය හැකි ගැටළුකාරී තත්ත්වයට අදාළව මෙම සාකච්ඡා පැවැත් වූ බවයි.", "URL": "https://sinhala.adaderana.lk/news.php?nid=57320", "Category": null, "Parent URL": null}