{"Source": "Adaderana", "Timestamp": "August 14, 2013 08:24 am", "Headline": "මත්ද්‍රව්‍ය ජාවාරම්කරු පැන ගිහින් - බිරිඳගේ අතෙන් හොර නොට්ටු මතුවෙයි", "News Content": "ඇල්පිටිය ප්‍රදේශයේ දී ව්‍යාජ මුදල් නොට්ටු තොගයක් පොලිසිය භාරයට ගෙන තිබේ. ඇල්පිටිය , මිරිස්වත්ත ප්‍රදේශයේ දී කාන්තාවක සතුව තිබී මෙම මුදල් නෝට්ටු තොගය සොයාගෙන ඇති බව පොලීසිය පවසයි. මත් ද්‍රව්‍ය ජාවාරම්ක් සම්බන්ධයෙන් අත්අඩංගුවට ගැනීමට අවශ්‍යව සිටි පුද්ගලයෙකු ප්‍රදේශයේ ගැවසෙන බවට ලද තොරතුරක් මත පොලිස් නිලධාරීන් කණ්ඩායමක් එම ප්‍රදේශයට ගොස් තිබේ. එම අවස්ථාවේ දී අදාළ සැකකරු ඔහු ගමන් ගත් මෝටර් රථය දමා පළා ගොස් ඇති බව සඳහන්ය. පොලිසිය රැකසිටීමේදී පසුව එම ස්ථානයට පැමිණි සැකකරුගේ බිරිඳ අත්අඩංගුවට ගෙන ඇති අතර එම අවස්ථවේ ඇය සතුව තිබියදී මෙම ව්‍යාජ මුදල් නොට්ටු තොගය සොයාගෙන තිබේ. ඒ අනුව ව්‍යාජ රුපියල් දහසේ නෝට්ටු 90ක් සහ ව්‍යාජ රුපියල් 500 නෝට්ටු 44ක් සොයාගත් බව පොලිසිය කියා සිටියි.", "URL": "https://sinhala.adaderana.lk/news.php?nid=36616", "Category": null, "Parent URL": null}