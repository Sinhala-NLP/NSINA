{"Source": "Adaderana", "Timestamp": "August 30, 2017 09:56 am", "Headline": " විගණන පනත ප්‍රමාදවීම ගැන ජනපති කනස්සල්ලෙන්", "News Content": "විගණන පනත ප්‍රමාද වීම පිළිබඳ තමන් කණගාටුවට පත් වන බව ජනාධිපති මෛත්‍රීපාල සිරිසේන මහතා පවසයි.පනතේ කටයුතු කඩිනම් කරන ලෙස තමන් අදාළ අංශ වෙත උපදෙස් ලබාදෙන අතර ඒ පිළිබඳ උනන්දුවෙන් කටයුතු කරන බව ද ජනාධිපතිවරයා සඳහන් කර තිබේ.විගණන පනතේ පවතින ප්‍රමාදයන් හේතුවෙන් විගණන කොමිසමේ කටයුතුවලට ද බලපැම් එල්ල වී ඇති බව ජනාධිපතිවරයා සඳහන් කළේය. කෙසේ වෙතත් මේ සම්බන්ධයෙන් තමන් බලධාරීන්ට තදින් උපදෙස් ලබාදුන් බව ද ජනාධිපතිවරයා පවසා සිටියේය. මාධ්‍ය ආයතන ප්‍රධානීන් සහ ප්‍රවෘත්ති අධ්‍යක්ෂවරුන් අතර අද (30) උදෑසන පැවති සාකච්ඡාවකදී ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=76883", "Category": null, "Parent URL": null}