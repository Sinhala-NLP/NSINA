{"Source": "Adaderana", "Timestamp": "July 16, 2011 09:42 am", "Headline": "දිවයින පුරා බන්ධනාගාරවල අද බන්ධනාගාර දිනය සැමරෙයි", "News Content": "බන්ධනාගාර දිනය අදට(16) යෙදී තිබේ. ඒ වෙනුවෙන් සැමරුම් උත්සව බොහොමයක් පැවැත්වීමට කටයුතු යොදා ඇති බව බන්ධනාගාර කොමසාරිස් ජනරාල් මේජර් ජෙනරාල් වී.ආර්. ද සිල්වා මහතා පවසයි. දිවයිනේ සෑම බන්ධනාගාරයකම බන්ධනාගාර දිනය සැමරීම සිදුකරන බව හෙතෙම කියා සිටියි. රාජකාරියේ යෙදී සිටියදී මරණයට පත් නිලධාරීන් සිහිකිරීමේ උත්සවයක්හා විශ්‍රාම ගිය නිලධාරීන්ගේ සේවය ඇගයීමේ උත්සවයක් මේ වෙනුවෙන් පැවැත්වෙන බව ද ඒ මහතා සඳහන් කළේය. එමෙන්ම ඊට සමගාමීව ශ්‍රමදාන කටයුතු, ආගමික කටයුතු හා ලේ දන්දීමේ ව්‍යාපාර සියලුම බන්ධනාගාරවල ක්‍රියාත්මක වන බව වී.ආර්. ද සිල්වා මහතා කියා සිටියේය.", "URL": "https://sinhala.adaderana.lk/news.php?nid=17426", "Category": null, "Parent URL": null}