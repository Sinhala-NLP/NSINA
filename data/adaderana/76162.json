{"Source": "Adaderana", "Timestamp": "August 10, 2017 01:31 pm", "Headline": "අත්තිඩියේ පෞද්ගලික බැංකුවක් කොල්ලකයි-1ක් මරුට", "News Content": "අත්තිඩිය ප්‍රදේශයේ පෞද්ගලික බැංකුවක් කොල්ලකෑමට පැමිණි කණ්ඩායමක් විසින් එහි සිදු කළ වෙඩිතැබීමකින් එක් ආරක්ෂ නිලධාරීයෙක් මිය ගොස් තවත් අයෙකු බරපතළ තුවාල ලබා තිබේ. අද(10) දහවල් 12 ට පමණ මෙය සිදුවී තිබේ. කොල්ලකෑම සිදුවන අවස්ථාවේදී බැංකුවේ මුදල් තැන්පත් කිරීමට පැමිණි පුද්ගලයෙකු සතුව තිබූ මුදල්වලින් කොටසක් මෙලෙස කොල්ලකරුවන් විසින් පැහැර ගෙන ගොස් ඇත. එහිදී එය වැළැක්වීමට උත්සහ දැරූ අදාළ බැංකුවේ ආරක්ෂක නිලධාරීන් දෙදෙනාට මෙහිදී කොල්ලකරුවන් විසින් වෙඩි තබා පලා ගොස් ඇති බව පොලීසිය පවසයි. මෙලෙස වෙඩි ප්‍රහාරයට ලක්වු ආරක්ෂක නිලධාරීන් දෙදෙනා කලුබෝවිල රෝහලට ඇතුළත් කිරීමෙන් අනතුරුව ඉන් එක් අයෙකු මිය ගොස් ඇති අතර අනෙක් තුවාලකරු රෝහලේ ප්‍රතිකාර ලබන බව පොලීසිය සඳහන් කරයි. සිදුවීම සම්බන්ධයෙන් ගල්කිස්ස පොලීසිය වැඩිදුර පරීක්ෂණ සිදුකරනු ලබයි. මේ අතර මෙම කොල්ලකරුවන් දෙදෙනා අද පෙරවරුවේ දෙහිවල ප්‍රදේශයේ පිහිටි තවත් මූල්‍ය ආයතනයක් ද කොල්ලකෑමට ගොස් ඇති අතර එය ව්‍යර්ථවීම හේතුවෙන් අත්තිඩිය ප්‍රදේශයේ වෙනත් මුල්‍ය ආයතනයක් කොල්ලකෑමට උත්සය දරා ඇති බව වාර්තා වෙයි. එය ව්‍යර්ථ වීම හේතුවෙන් මෙම පෞද්ගලික බැංකුව කොල්ලකෑ බවට ද තොරතුරු ලැබී තිබේ.", "URL": "https://sinhala.adaderana.lk/news.php?nid=76162", "Category": null, "Parent URL": null}