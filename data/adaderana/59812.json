{"Source": "Adaderana", "Timestamp": "May 5, 2016 08:31 am", "Headline": "පක්ෂ නායක රැස්වීමක් අද පෙරවරුවේ!", "News Content": "විශේෂ පක්ෂ නායක රැස්වීමක් අද පෙරවරුවේ පැවැත්වීමට නියමිතව තිබේ.පෙරවරු 9.00ට පාර්ලිමේන්තු සංකිර්ණයේදී කථානායක කරූ ජයසූරිය මහතාගේ ප්‍රධානත්වයෙන් මෙම පක්ෂ නායක රැස්වීම පැවැත්වීමට නියමිතයි.පසුගියදා පාර්ලිමේන්තුව තුළ ඇතිවූ නොසන්සුන්කාරී සිද්ධිය සම්බන්ධයෙන් සිදුකළ පරීක්ෂණයේ වාර්තාව මෙහිදී පක්ෂ නායකයින්ගේ අවධානයට යොමුවනු ඇත.නියෝජ්‍ය කථානායක තිලංග සුමතිපාල මහතාගේ ප්‍රධානත්වයෙන් සිදුකල අදාළ පරීක්ෂණයේ වාර්තාව ඊයේ කථානායක කරූ ජයසූරිය මහතා වෙත භාරදෙනු ලැබුවේය.මේ අතර අද දිනයේ ව්‍යවස්ථාදායක කාරක සභාව ලෙස පාර්ලිමේන්තුව රැස්වීමට නියමිතව තිබේ.පෙරවරු 10.00 ට පාර්ලිමේන්තු කටයුතු ආරම්භ වන බවයි පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=59812", "Category": null, "Parent URL": null}