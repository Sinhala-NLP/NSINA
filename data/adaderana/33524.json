{"Source": "Adaderana", "Timestamp": "April 24, 2013 08:09 am", "Headline": "සාකච්ඡාව අදයි", "News Content": "තම ගැටලු පිළිබඳ ජනාධිපති ලේකම්වරයා සමග ඊයේ පැවත්වීමට නියමිතව තිබූ සාකච්ජා අද (24) දිනට කල් දැමුණු බව ශ්‍රේණිගත දුම්රිය වෘත්තීය සමිති එකමුතුව පවසයි. අද පස්වරු 02.00 ට ජනාධිපති ලේකම් ලලිත් වීරතුංග මහතා සමග අදාළ සාකච්ජාව පැවැතීමට නියමිත බව එහි කැඳවුම්කරු ජානක ප්‍රනාන්දු මහතා සඳහන් කළේය. අද පැවැත්වෙන සාකච්ජාවෙන් අනතුරුව ඉදිරි ක්‍රියාමාර්ග තීරණය කරන බව ජානක ප්‍රනාන්දු මහතා කියා සිටියේය. වැටුප් විශමතා ඉවත් කිරීම ඇතුළු ඉල්ලීම් ලබා නොදීමට එරෙහිව දුම්රිය සේවකයින් පසුගිය දා වර්ජනයක් දියත් කර තිබුණ ද, ජනාධිපති ලේකම්වරයාගේ මැදිහත්වීම මත එය තාවකාලිකව අත්හිටුවීමට තීරණය කළ බව ජානක ප්‍රනාන්දු මහතා පැවසුවේය.", "URL": "https://sinhala.adaderana.lk/news.php?nid=33524", "Category": null, "Parent URL": null}