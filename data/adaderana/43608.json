{"Source": "Adaderana", "Timestamp": "May 30, 2014 03:53 pm", "Headline": "කංසා පැළ 140,000ක හේනක් වනසයි", "News Content": "තණමල්විල අරඹේකෙම ප්‍රදේශයේ මහා පරිමාණයෙන් පවත්වාගෙන ගිය කංසා හේනක් පොලීසිය විසින් විනාශ කර තිබේ. තණමල්විල පොලිසිය විසින් දින දෙකක් තුළ එම ප්‍රදේශයේ සිදුකළ මෙහෙයුමකදී මෙම කංසා හේන සොයාගෙන ඇත. එහිදී කංසා පැළ 140,000 වැඩි සංඛ්‍යාවක් පොලීසිය විසින් විනාශ කර තිබේ. එම ස්ථානයේ තිබී වතුර මොටරයක්, වතුර බට අඩි 4000ට වැඩි ප්‍රමාණයක් සහ යතුරු පැදියක් පොලීසිය බාරයට ගෙන ඇත. කංසා හේන පවත්වාගෙන ගිය සැකකරුවන් පළාගොස් ඇති අතර ඔවුන් අත්අඩංගුවට ගැනීම සඳහා තණමල්විල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43608", "Category": null, "Parent URL": null}