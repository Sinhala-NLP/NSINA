{"Source": "Adaderana", "Timestamp": "November 9, 2012 11:29 am", "Headline": "පොලීසිය දරු දෙදෙනාට භාරකරු වෙයි", "News Content": "නාවලපිටිය, කැටඹුලාව හුණුකොටුවවත්ත ප්‍රදේශයේදී භාරකරුවෙකු නොමැති දරුවන් දෙදෙනෙකු පොලිස් භාරයට ගෙන තිබේ. වයස අවුරුදු එකහමාරක් පමණ හා අවුරුදු 3ක් පමණ වයසැති දරුවන් දෙදෙනෙකු මෙලෙස භාරයට ගත් බව නාවලපිටිය පොලීසිය සඳහන් කළේය. මීට මාස 6 කට පෙර එම දරුවන්ගේ මව විදේශ ගතව ඇති අතර පියා කැපුම් තුවාල සහිතව නාවලපිටිය රෝහලේ දැඩි සත්කාර ඒකකයේ ප්‍රතිකාර ලබමින් සිටියි. එම දරුවන් දෙදෙ‍නා පරිවාස භාරයට පත් කරන ලෙස ඉල්ලා අද නාවලපිටිය මහේස්ත්‍රාත්වරිය වෙත ඉදිරිපත් කිරීමට නියමිත බව පොලීසිය පවසයි.", "URL": "https://sinhala.adaderana.lk/news.php?nid=29041", "Category": null, "Parent URL": null}