{"Source": "Adaderana", "Timestamp": "June 8, 2019 05:23 pm", "Headline": "මහ මග ගිනිගත් සිවිල් ආරක්ෂක දේපාර්තමේන්තු අධ්‍යක්ෂක ජෙනරාල්ගේ ජීප් රථය", "News Content": "සිවිල් ආරක්ෂක දේපාර්තමේන්තු අධ්‍යක්ෂක ජෙනරාල් ගමන්ගත් සුඛෝපභෝගී රථය ගිනි ගනියි. සිව්ල් ආරක්ෂක දෙපාර්තමේන්තු අධ්‍යක්ෂක ජෙනරාල් චන්ද්‍රරත්න පල්ලේගම මහතා ගමන්ගත් සුඛෝපභෝගී රථය අද (08) දහවල් කාර්මික දෝෂයක් හේතුවෙන් ගිනිගෙන ඇති බව කනගරායන්කුලම පොලිසිය පවසයි. පල්ලේගම මහතා ගමන්ගත් වාහනයේ කාර්මික දෝෂයක් හටගෙන අදාළ දෝෂය පරීක්ෂා කරන අවස්ථාවේ වාහනය ගිනිගෙන ඇති බව වාර්තා වේ. ගින්න හේතුවෙන් වාහනය සම්පූර්ණයෙන් විනාශ වි ඇති අතර, එහි ගමන්ගත් පල්ලේගම මහතා ඇතුළු පිරිසට කිසිදු අනතුරක් නොමැති බවද අද දෙරණ වාර්තාකරු පවසයි. සිද්ධිය සම්බන්ධයෙන් කනගරායන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=111582", "Category": null, "Parent URL": null}