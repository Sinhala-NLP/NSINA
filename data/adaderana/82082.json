{"Source": "Adaderana", "Timestamp": "December 26, 2017 06:55 am", "Headline": "මහින්දට ගුණමකු නොවන බව කෙහෙළිය කියයි", "News Content": "හිටපු ජනාධිපති මහින්ද රාජපක්ෂ මහතාට ගුණමකුකම් කිරීමට තමා සූදානම් නැතැයි පාර්ලිමේන්තු මන්ත‍්‍රී කෙහෙළිය රඹුක්වැල්ල මහතා පවසයි. කෙහෙළිය රඹුක්වැල්ල මහතා එක්සත් ජාතික පක්ෂයට එක්වීමේ සූදානමකින් පසු වන බව අමාත්‍ය පී.හැරිසන් මහතා ඊයේ ප‍්‍රකාශ කළේය. මේ අතර අමාත්‍ය ලක්ෂ්මන් යාපා මහතා ප‍්‍රකාශ කළේ වෙනත් දේශපාලන පක්ෂවලින් 51 දෙනෙකු මේ සතිය තුළ ශ‍්‍රී ලංකා නිදහස් පක්ෂයට එක්වන බවයි. එසේ වුවද අමාත්‍ය මහින්ද අමරවීර මහතා කියා සිටියේ, කිසිවෙකුටත් හිතුමතේ ආණ්ඩු පිහිටුවීමට ඉඩ නොතබන බවයි.", "URL": "https://sinhala.adaderana.lk/news.php?nid=82082", "Category": null, "Parent URL": null}