{"Source": "Adaderana", "Timestamp": "January 9, 2017 01:49 pm", "Headline": "විදුලි බිල ලක්ෂ දෙකකින් අඩු කරන හැටි ඇමැති රවි කියයි", "News Content": "මුදල් අමාත්‍යංශයේ මාසික විදුලි බිල රුපියල් ලක්ෂ දෙකකින් පමණ අඩු කළ හැකි බව මුදල් අමාත්‍ය රවි කරුණානායක මහතා පවසයි. 2017 අයවැය මඟින් ඉදිරිපත් කළ යෝජනාවකට අනුව වසර දෙකක් තුළ සියලු රාජ්‍ය ආයතන සූර්ය බලයෙන් බල ගැන්වීමේ ජාතික වැඩසටහනේ මුල් පියවර අද (09) මුදල් අමාත්‍යංශයෙන් ආරම්භ වු අවස්ථාවට එක්වෙමින් අමාත්‍යවරයා මේ බව කියා සිටියේය.පරිසරය රැකගනිමින් නව බල ශක්ති ප්‍රභවයන්ට පරිවර්තනයවීම වේගවත් සංවර්ධන ගමනේ සුවිශේෂී සංධිස්ථානයක් බව ද ඔහු මෙහිදී සඳහන් කළේය.එසේම ණය බර කළමනාකරණය කිරීම සඳහා වියදම් කළමනාකරණය කිරීමේ රජයේ වැඩසටහනට මෙමඟින් මහත් පිටිවහලක් ලැබෙන බව ද අමාත්‍යවරයා පෙන්වා දුන්නේ ය.මෙම අවස්ථාව සඳහා පාර්ලිමේන්තු මන්ත්‍රි නලීන් බණ්ඩාර, මුදල් අමාත්‍යංශයේ නියෝජ්‍ය ලේකම්වරුන් ඇතුළු සියලු දෙපාර්තමේන්තු ප්‍රධානීන් විශාල පිරිසක් සහභාගි විය.", "URL": "https://sinhala.adaderana.lk/news.php?nid=67895", "Category": null, "Parent URL": null}