{"Source": "Adaderana", "Timestamp": "September 29, 2013 10:47 am", "Headline": "විහාර මහා‍දේවී මාසයක් වහයි", "News Content": "කොළඹ විහාරමහාදේවී පරිශ්‍රය තාවකාලිකව මහජනයා වෙනුවෙන් වසා තැබිමට කොළඹ මහ නගර සභාව තීරණය කර තිබේ. මේ දිනවල විහාරමහාදේවී පරිශ්‍රය තුළ සිදුකෙරෙන සංවර්ධන කටයුතු හේතුවෙන් මෙම පියවර ගත් බව කොළඹ මහ නගර සභාව පවසයි. ඒ අනුව ඔක්තෝබර් මස 01 වැනි දින සිට 30 වන දින දක්වා විහාරමහාදේවී පරිශ්‍රය මහජනයා වෙනුවෙන් වසා තැබෙනු ඇත. මේ හේතුවෙන් මහජනතාවට සිදුවන අපහසුතාව ගැන කොළඹ මහ නගර සභාව කනගාටුව පළ කරන බවත් අදාළ සංවර්ධන කටයුතු කඩිනමින් සිදුකිරීමට පියවර ගන්නා බවත් නිවේදනයක් නිකුත් කරමින් කොළඹ මහ නගර සභාව දැනුම්දෙයි.", "URL": "https://sinhala.adaderana.lk/news.php?nid=37781", "Category": null, "Parent URL": null}