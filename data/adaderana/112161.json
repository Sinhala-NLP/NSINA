{"Source": "Adaderana", "Timestamp": "June 17, 2019 02:44 pm", "Headline": "බහින්බස් වීමක් දුර ගොස් සිදුවු රිය අනතුරකින් ජීවිත 12ක් අහිමි වෙයි-43කට තුවාල", "News Content": "ඉන්දුනීසියාවේ සිදුවූ රිය අනතුරකින් පුද්ගලයින් 12 දෙනෙක් මියගොස් තිබේ. බස්රථයක් මාර්ගයේ ගමන් කළ තවත් මෝටර් රථ දෙකක සහ ට්‍රක් රථයක ගැටීමෙන් අනතුර සිදුව ඇති බව විදෙස් මාධ්‍ය වාර්තා කළේය. බස් රථයේ ගමන් කළ මගියෙකු සහ එහි රියදුරු අතර හටගත් බහින්බස්වීමක් දුරදිග යාමෙන් ගැටුමක් හටගෙන ඇති අතර එහිදී බස් රථය රියදුරුට පාලනය කරගත නොහැකි වී ඇත. මේ හේතුවෙන් අනතුර සිදුව ඇති බවට සිදුකළ මූලික විමර්ශනවලදී අනාවරණය වී ඇත්තේ. මෙම අනතුරින් තවත් 43 දෙනෙකු තුවාල ලබා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=112161", "Category": null, "Parent URL": null}