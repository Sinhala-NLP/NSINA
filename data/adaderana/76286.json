{"Source": "Adaderana", "Timestamp": "August 14, 2017 01:58 pm", "Headline": "2020 පසුවත් මෙරට ජනපති  මෛත්‍රීයි", "News Content": "2020 වසරෙන් පසුව ද මෙරට ජනාධිපතිවරයා බවට පත්වන්නේ වත්මන් ජනාධිපති මෛත්‍රීපාල සිරිසේන මහතා බව නියෝජ්‍ය අමාත්‍ය නිශාන්ත මුතුහෙට්ටිගම මහතා පවසයි.ගාල්ල, අක්මීමන ප්‍රදේශයේ පැවැති රැස්වීමකදී නිශාන්ත මුතුහෙට්ටිගම මහතා ප්‍රකාශ කළේ ශ්‍රී ලංකා නිදහස් පක්ෂය ඉදිරි පළාත් සභා මැතිවරණය ජය ගන්නා බවයි.මේ අතර අද (14) පැවැති මාධ්‍ය හමුවකදී සමස්ත ලංකා පළාත් පාලන සංසදයේ සභාපති උදේනි අතුකෝරල මහතා ප්‍රකාශ කළේ ශ්‍රී ලංකා නිදහස් පක්ෂය දැනටමත් කඩා වැටී ඇති බවයි.මේ අතර ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා ප්‍රකාශ කළේ ජනාධිපති මෛත්‍රීපාල සිරිසේන මහතා ශ්‍රී ලංකා නිදහස් පක්ෂයත් පාක්ෂිකයනුත් ආරක්ෂා කළ බවයි.", "URL": "https://sinhala.adaderana.lk/news.php?nid=76286", "Category": null, "Parent URL": null}