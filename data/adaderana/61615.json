{"Source": "Adaderana", "Timestamp": "June 29, 2016 04:47 pm", "Headline": "විගණකාධිපති වාර්තාව කථානායකට!", "News Content": "මහබැංකුවේ බැඳුම්කර සිද්ධිය ගැන විගණකාධිපතිවරයා විසින් සකස් කළ වාර්තාව කථානායක කරු ජයසූරිය මහතා වෙත අද පෙරවරුවේ බාරදී තිබේ.අදාළ වාර්තාවේ සංක්ෂිප්ත වාර්තා කෝප් කමිටුවේ සාමාජිකයින් වෙත ද ලබාදුන් බව කෝප් කමිටුවේ සභාපති ජවිපෙ පා.ම සුනිල් හඳුන්නෙත්ති මහතා පැවසීය.මන්ත්‍රීවරයා පැවසුවේ එය පිටු 1251න් යුතු පුළුල් වාර්තාවක් බවයි.2015 පෙබරවාරි සිට 2016 මැයි දක්වා බැඳුම්කර තොරතුරු එහි ඇතුළත් බවත්, එසේම එහි සංවේදි කරුණු ද ඇතුළත් බවත්, ඔහු පැවසීය.තවද ලබන ජුලී 5 වැනිදා කෝප් කමිටුව නැවත රැස්වීමට බලාපොරොත්තු වන බවත්, අනතුරුව ජූලි 7 වැනිදා මහබැංකුවේ හා මුදල් අමාත්‍යංශයේ නිලධාරීන් ද කෝප් කමිටුවට කැඳවීමට බලාපොරොත්තු වන බවත්, ඒ මහතා වැඩිදුරටත් කී‍වේය.", "URL": "https://sinhala.adaderana.lk/news.php?nid=61615", "Category": null, "Parent URL": null}