{"Source": "Adaderana", "Timestamp": "February 10, 2014 01:01 pm", "Headline": "සංගා 2ට එයි", "News Content": "ක‍්‍රිකට් පිතිකරුවන්ගේ නවතම ශ්‍රේණිගත කිරීම් වලට අනුව ශ‍්‍රී ලංකා කණ්ඩායමේ කුමාර් සංගක්කාර 2 වන ස්ථානයට පත්ව තිබේ. බංග්ලාදේශයට එරෙහි තරඟ මාලාවේදී කැපී පෙනෙන දස්කම් දැක්වීම ඊට හේතුවය. ශ්‍රේණිගත කිරීම් වල පළමු තැන දකුණු අප‍්‍රිකා ක‍්‍රීඩක ඒ.බී.ඩී. විලියස්ට තවදුරටත් හිමිය. නව ශ්‍රේණීගත වලට අනුව ශ‍්‍රී ලංකා ක‍්‍රිකට් නායක ඇන්ජලෝ මැතිව්ස් 12 වන ස්ථානයේද සුපිරි ක‍්‍රීඩක මහේල ජයවර්ධන 13 වන ස්ථානයේද රැදී සිටියි. මේ අතර ජාත්‍යන්තර ටෙස්ට් ක‍්‍රිකට් කණ්ඩායම් වල නවතම ශ්‍රේණිගත කිරීම් වලට අනූව දකුණු අප‍්‍රිකාව තවදුරටත් පළමුතැන පසුවේ. දෙවන ස්ථානයේ රැඳී සිටින්නේ ඉන්දියාවය. ඔස්ටේ‍්‍රලියාවට තුන්වන ස්ථානයද එංගලන්තයට 4 වන ස්ථානයද පකිස්ථානයට 5 වන ස්ථානයද හිමිවී ඇත. ශ‍්‍රී ලංකාව 6 වැනියාය. බටහිර ඉන්දීය කොදෙව් කණ්ඩායම 7 වන ස්ථානයේ රැඳී සිටියි. නවසීලන්තයට හිමිවන්නේ 8 වන ස්ථානය වේ. සිම්බාබ්වේ කණ්ඩායම 9 වන ස්ථානයේ රැඳී සිටියි. ටෙස්ට් ක‍්‍රිකට් ශ්‍රේණිගත කිරීම් වලට අනූව බංග්ලාදේශය 10 වන ස්ථානයේ පසුවේ.", "URL": "https://sinhala.adaderana.lk/news.php?nid=41011", "Category": null, "Parent URL": null}