{"Source": "Adaderana", "Timestamp": "July 15, 2019 07:06 pm", "Headline": "දඬුවමක් ලෙස පැවතුනත් මරණීය දණ්ඩනය ක්‍රියාත්මක නොකළ යුතුයි-මහින්ද", "News Content": "දඬුවමක් ලෙස පැවතුනද මරණීය දණ්ඩනය ක්‍රියාත්මක නොකළ යුතු බව විපක්ෂ නායක මහින්ද රාජපක්ෂ මහතා පවසයි. පිළියන්දල ප්‍රදේශයේ පැවති ආගමික උත්සවයකට එක්වෙමින් විපක්ෂ නායකවරයා මේ බව සඳහන් කළේය. ලාහුගල නීලගිරි මහා සෑයේ පුරාවිද්‍යා කැණීම්වලින් හමුවූ ශ්‍රී සර්වඥ ධාතූන් වහන්සේ මහජනතාවට වැඳපුදා ගැනීමට මේ දිනවල පිළියන්දල සිරි තිසරණ ධර්මායතනයේ තැන්පත් කර තිබේ. විපක්ෂ නායක මහින්ද රාජපක්ෂ මහතා අද (15) උදේ එහි පැමිණ ශ්‍රී සර්වඥ ධාතූන් වහන්සේ වැඳ පුදා ගෙන අශිර්වාද ලබා ගත්තේය. එහිදි මාධ්‍ය වේදියෙකු නැගු ප්‍රශ්නයකට පිලිතුරු දෙමින් විපක්ෂ නායකවරයා පැවසුවේ ජනාධිපතිවරයා මරණ දඬුව ක්‍රියාත්මක කිරිමට උත්සහ කළ ද වැඩි පිරිසකගේ මතය වන්නේ එය ක්‍රියාත්මක නොකිරීම බවයි.", "URL": "https://sinhala.adaderana.lk/news.php?nid=114210", "Category": null, "Parent URL": null}