{"Source": "Adaderana", "Timestamp": "March 8, 2016 10:00 am", "Headline": "වාද්දුවේ අනතුරකින් දෙන්නෙක් මරුට", "News Content": "වාද්දූව ප්‍රදේශයේ දී සිදුවු රිය අනතුරකින් කාන්තාවක් ඇතුළු පුද්ගලයින් දෙදෙනෙකු මියගොස් තිබේ. ටිපර් රථයක් සහ ත්‍රිරෝද රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු ත්‍රි රෝද රථයේ රියදුරු හා පිටුපස ගමන් කළ කාන්තාවක් ගෝනදූව රෝහලට ඇතුළත් කිරීමේ දී මියගොස් ඇත. මියගොස් ඇත්තේ පයාගල ප්‍රදේශයේ පදිංචිව සිටි 74 හැවිරිදි කාන්තාවක් සහ 75 හැවිරිදි පුද්ගලයෙකු බව සඳහන්ය. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර වාද්දූව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57984", "Category": null, "Parent URL": null}