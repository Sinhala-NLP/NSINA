{"Source": "Adaderana", "Timestamp": "May 27, 2018 06:42 pm", "Headline": "වළසාට වෙඩි තැබූ නිලධාරීන්ගේ වැඩතහනමට එරෙහිව වනජීවී නිලධාරීන්  වෘත්තීය ක්‍රියාමාර්ගයට සැරසෙයි", "News Content": "ගිරිතලේ ප්‍රදේශයේ ගම්මානයකට කඩා වැදුණු වළසෙකු අල්ලා ගැනීමට යාමේ දී වනජීවි නිලධාරීන් විසින් එම වළසාට වෙඩි තැබීමේ සිද්ධිය සම්බන්ධයෙන් ඊට සම්බන්ධ වූ වන ජීවි නිලධාරීන් සිව්දෙනෙකුගේ වැඩ තහනම් කිරීමට එරෙහිව වනජීවී නිලධාරීන් වෘත්තීය ක්‍රියාමාර්ගයක් ආරම්භ කිරීමට තීරණය කර තිබේ. එහිදී අදහස් දැක්වූ ඒකාබද්ධ වනජීවී නිලධාරීන්ගේ සංගමයේ සභාපති ප්‍රභාශ් ධර්මසේන මහතා ප්‍රකාශ කළේ සිදුවූ සිදුවීම සම්බන්ධයෙන් මූලික පරීක්ෂණයක් සිදු කිරීමකින් තොරව එම නිලධාරීන්ගේ වැඩ තහනමට ලක් කිරීම පිළිබඳව විරෝධය දක්වන බවත් මේ පිළිබඳ මූලික පරීක්ෂණයක් සිදු නොකරන්නේ නම් තම සංගමය වෘත්තීය ක්‍රියාමාර්ගයක් ආරම්භ කරන බවයි. කෙසේ වෙතත් විෂයභාර අමාත්‍ය සරත් ෆොන්සේකා මහතා ප්‍රකාශ කළේ අදාළ සිදුවීම සම්බන්ධයෙන් දැනට සිදුකරන පරීක්ෂණය අනුව අදාළ නිලධාරීන් නිවැරදි කරුවන් ලෙස සනාථ වන්නේ නම් ඒ අනුව කටයුතු කිරීමට තමන් සූදානම් බවයි.", "URL": "https://sinhala.adaderana.lk/news.php?nid=89915", "Category": null, "Parent URL": null}