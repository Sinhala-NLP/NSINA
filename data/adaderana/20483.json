{"Source": "Adaderana", "Timestamp": "December 5, 2011 09:13 pm", "Headline": " ජම්පටා වීදියෙන් තවත් පැහැරගැනීමක්..!", "News Content": "වෑන් රථයකින් පැමිණි කිසියම් පිරිසක් විසින් කොළඹ,ජම්පටා වීදියේ පුද්ගලයකු පැහැරගෙන ගොස් තිබේ. අද පස්වරුවේ මෙම පැහැරගැනීම සිදුව ඇති බවට කොටහේන පොලීසියට පැමිණිල්ලක් ලැබී ඇතැයි පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. මෙසේ පැහැරගැනීමට ලක්ව ඇත්තේ කොළඹ ජම්පටා වීදියේ ව්‍යාපාරික කටයුතුවල නිරතවූ ක්‍රිස්ටෝපර් ප්‍රනාන්දු නමැති 50 හැවිරිදි අයෙකු බව හෙතෙම අද දෙරණට කියා සිටියි. මෙම පැහැරගැනීමට විරෝධය පළකරමින් ජම්පටා වීදියේ ව්‍යාපාරිකයින් පිරිසක් උද්ඝෝෂණයක නිරත වූ බවද කියැවෙයි. කොටහේන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20483", "Category": null, "Parent URL": null}