{"Source": "Adaderana", "Timestamp": "September 8, 2011 08:41 am", "Headline": "අලි ප්‍රහාරයකින් අයෙක් මරුට", "News Content": "කොටවෙහෙර-නුගන්නෝරුව ප්‍රදේශයේ දී වන අලි ප්‍රහාරයකින් පුද්ගලයෙකු ජීවිතක්ෂයට පත් වී තිබේ. ඊයේ රාත්‍රී 10.30ට පමණ මෙම පහර දීම සිදු වී ඇති බව කොටවෙහෙර පොලිසිය ප්‍රකාශ කරයි. මිය ගිය පුද්ගලයා 65 හැවිරිදි නුගන්නෝරුව ප්‍රදේශයේ පදිංචිකරුවෙකු වන අතර මෘත ශරීරය නිකවැරටිය රෝහලේ මෘතශරීරාගාරයේ තබා තිබේ. පශ්චාත් මරණ පරීක්ෂණය අද දිනයේ සිදු කිරීමට නියමිතය.", "URL": "https://sinhala.adaderana.lk/news.php?nid=18588", "Category": null, "Parent URL": null}