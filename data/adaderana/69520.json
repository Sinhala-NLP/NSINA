{"Source": "Adaderana", "Timestamp": "February 12, 2017 05:35 pm", "Headline": "තරුණයින් වෙත චීන භාෂාව රැගෙන යාමේ විශේෂ වැඩපිළිවෙලක්", "News Content": "චීන භාෂාව මෙරට තරුණ පරම්පරාව වෙත රැගෙන යාමේ විශේෂ වැඩපිළිවෙලක් කි‍්‍රයාත්මකවේ. ඒ වෙනුවෙන් දිවයින පුරා කදවුරු රැසක් සංවිධාන කිරීමට සැලසුම් කර තිබේ. ශී‍්‍ර ලංකා චීන සබදතා ඇති වී වසර 60ක් සම්පූර්ණ වීම නිමිති කර ගනිමින් වැඩසටහන කි‍්‍රයාත්මකවේ. චීන තානාපති කාර්යාලයේ පූර්ණ අනුග‍්‍රහය මත මෙම ව්‍යාපෘතිය කි‍්‍රයාත්මක කරන්නේ ශී‍්‍ර ලංකා ලූං හුවා ආයතනය විසින්. ශී‍්‍ර ලංකා ලූං හුවා ආයතනයේ සභාපති හා කොළඹ විශ්ව විශ්වවිද්‍යාලයේ මහාචාර්ය හව් වේමීන් මහතා කියා සිටියේ මෙම වැඩපිවෙළේ පළමු පුහුණු කඳවුර හෙට බොරැල්ලේ දී ආරම්භ කරන බවය.චීන රජයේ අනුග‍්‍රහය මත මෙරට කි‍්‍රයාත්මක ව්‍යාපෘති සඳහා නිපුණ ශ‍්‍රම බලකායක් ඇති කිරීමේ වැඩපිළිවළේදී චීන භාෂා දැනුම ලබා දීමද වැදගත් කටයුත්තක් බවත් එම අවශ්‍යෙතාවයට සහය ලබා දීමට මෙම වැඩපිළිවෙල කි‍්‍රයාවට නගන බවත් ඔහු සඳහන් කළේය. මෙම චීන භාෂා පුහුණු කඳවුරු නොමිලේ පැවැත්වෙන අතර ඕනෑම අයෙකුට ඒ සඳහා සහභාගී විය හැකියි. හෙට(13) සහ ඉදිරි දිනවලදී පැවැත්වෙන චීන භාෂා කඳවුරුවලට සහභාගී වීමට බලාපොරොත්තු වන්නේනම් 0766 00 00 95 යන දුරකථන අංකයට ඇමතීමෙන් වැඩිදුර තොරතුරු ලබා ගත හැකියි. මෙම වැඩපිළිවෙලේ අරමුණු පිළිබඳ වැඩිදුරටත් කරුණු පැහැදිලි කළ ලූන් හුවා ආයතනයේ සභාපති කොළඹ විශ්ව විශ්වවිද්‍යාලයේ මහාචාර්ය හවේමීන් මහතා කියා සිටියේය.", "URL": "https://sinhala.adaderana.lk/news.php?nid=69520", "Category": null, "Parent URL": null}