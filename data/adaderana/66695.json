{"Source": "Adaderana", "Timestamp": "December 4, 2016 11:32 am", "Headline": " ඉදිරි වසර කිහිපයට සංවර්ධන ව්‍යාපෘති රැසක්", "News Content": "ඉදිරි වසර කිහිපය තුළ ක්ෂේත්‍ර රැසක් පිළිබඳ සංවර්ධන ව්‍යාපෘති සැලසුම් කර ඇති බව මහා නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.අයවැය කාරක සභා අවස්ථා විවාදයට එක්වෙමින් අමාත්‍යවරයා ඊයේ(03) පාර්ලිමේන්තුවේ දී ඉදිරි සංවර්ධන සැලසුම් පිළිබඳ කරුණු අනාවරණය කළේය.දැනට පවතින අධිවේගී මාර්ග පද්ධතිය, වරාය නගරය, කොටුව දුම්රිය ස්ථානය සහ බත්තරමුල්ල පරිපාලන නගරය එක්කර නව මාර්ග පද්ධතියක් සැකසීම සඳහා කටයුතු කරන බව අමාත්‍යවරයා සඳහන් කළේය.ජලමාර්ග හරහා ප්‍රවාහන කටයුතු සිදුකිරීම සම්බන්ධයෙන් කැබිනට් අනුමැතිය හිමිව ඇති බව අමාත්‍යවරයා පාර්ලිමේන්තුවේ දී ප්‍රකාශ කළේය.එමෙන්ම බේරේ වැව අවට පදිංචිව සිටින දහසකට අධික පැල්පත්වාසීන්ට නිවාස ලබාදී එම ප්‍රදේශය සංවර්ධනය කිරීමට අවශ්‍ය පියවර ගැනීමට අපේක්ෂිතය.ඉදිරි වසර එකහමාර ඇතුළත නිවාස 12,964ක් ඉදිකිරීමට කටයුතු කරන බව අමාත්‍යවරයා සඳහන් කළේය.තවත් නිවාස ව්‍යාපෘති 32කින් නිවාස 23,000ක් ඉදිකිරීමට සැලසුම් කර තිබේ.වෘත්තීයවේදීන් වෙනුවෙන් වෘත්තීය ගම්මාන පද්ධතියක් සැලසුම් කර ඇත.රාජ්‍ය ආයතන 113ක් බත්තරමුල්ල ප්‍රදේශයට රැගෙන යාමට පියවර ගන්නා බව පාඨලී චම්පික රණවක මහතා සඳහන් කළේය.නාගරික සංවර්ධන අධිකාරියේ ලාභාංශ ඉහළ නංවා ගැනීමට හැකියාව ලැබී ඇති බව ද අමාත්‍ය පාඨලී චම්පික රණවක මහතා ප්‍රකාශ කළේය. එහිදී අමාත්‍යවරය විසින් කළ සම්පූර්ණ කතාව පහතින් දැක්වේ,පළමුවෙන්ම අද අපේ රටේ පවතින ආර්ථික සමාජීයීය, පාරිසරික තත්වය අනුව, අපට ඉතාම අත්‍යවශ්‍ය දෙයක් තමයි, සංවර්ධන ප‍්‍රමුඛතාවයක් තමයි, විධිමත් නාගරික සැලසුමක් කි‍්‍රයාත්මක කිරීම. ඒ විධිමත් නාගරික සැලසුම රටේ පොදු භෞතික සැලසුමට අනුකූලව සිදුකළ යුතු දෙයක්. අපේ අමාත්‍යාංශය යටතේ තිබෙන ජාතික භෞතික සැලසුම් දෙපාර්තමේන්තුව, ඒ වගේම නාගරික සංවර්ධන අධිකාරිය ඒ වගේම ඉඩම් සංවර්ධන සංස්ථාව යනාදී මේ ආයතනත්, රජයේ අනෙකුත් ආයතනත් එක්ක එකතු වෙලා අපි බලාපොරොත්තු වෙනවා දැන් දස අවුරුද්දක් පමණ වන, අපේ ජාතික භෞතික සැලසුම පිළිබඳව නැවත ඇගයීමක් කරලා ලබන වසරේ සිට ඒ ජාතික භෞතික සැලසුම නැවත ජනගත කරන්න, මේ පාර්ලිමේන්තුවට ඉදිරිපත් කරන්න. එතනදි විශේෂයෙන්ම අපේ අත්‍යවශ්‍ය ආර්ථික ඉලක්කයන්, ඒ වගේම සමාජයීය ඉලක්කයන්, පරිසර සංරක්‍ෂණය ආදී කරුණුත්, රජයේ සංවර්ධන ප‍්‍රමුඛතාවයනුත් කැටි කරගෙන අපට අවශ්‍ය වරායන් මොනවද? අපට අවශ්‍ය ගුවන්තොටුපලවල් මොනවද, අපට අවශ්‍ය අධිවේගී මාර්ග මොනවද? අපට අවශ්‍ය දුම්රිය පද්ධති මොනවාද, අපට අවශ්‍ය වාණිජ කේන්ද්‍ර ඒ වගේම සංචාරක කේන්ද්‍ර, ආර්ථික කේන්ද්‍ර මොනවද කියන එක පිළිබඳ පැහැදිලි අවබෝධයකින් යුතු නිසි භෞතික සැලසුමක් සියළු දෙනාගේම සහභාගීත්වයෙන් ඉදිරිපත් කරන්න අපි බලාපොරොත්තු වන බව ප‍්‍රකාශ කරන්න ඕනේ. ඒ වගේම අපි මේ වන විටත් සෑම උපනගරයකටම සෑම නගරයකටම අවශ්‍යකරන සැලසුම් සකස් කරගෙන යනවා.ඒ අනුව අපි බලාපොරොත්තු වෙනවා ඉදිරි කාලයේදී විමධ්‍ය ගත අරමුදල් ආදී අපේ ගරු මන්ත‍්‍රීවරුන්ගේ, පළාත් සභාවේ, ප‍්‍රාදේශීය සභාවල අරමුදල් ජනතාවගේ සංවර්ධනය වෙනුවෙන් වැය කරද්දි ඒවා තැන් තැන්වල විධිමත් සැලසුමකින් තොරව ආයෝජනය වෙන එක වලක්වලා විධිමත් සැලසුමක කොටස් හැටියට, අනාගතයේ ආයෝජනය කරන්න ලැබෙයි කියලා අපි බලාපොරොත්තු වෙනවා.ඒ වගේම විශේෂයෙන්ම මම කියන්න ඕනේ බස්නාහිර මහානගර සැලසුම ගැන. රජය බස්නාහිර පමණක් නෙමෙයි රටේ අනෙකුත් පළාත්වල, අපි බලාපොරොත්තු වෙනවා ඉදිරි කාලයේදී සංවර්ධන විධි විධාන පනත යටතේ සංවර්ධන මණ්ඩල දකුණට, නැගෙනහිරට, උතුරට, මධ්‍යම, වයඹ ආදී වශයෙන් ඉදිරිපත් කරන්න. ඒ අතරේ රටට ඉතාමත් වැදගත් පළාත වූ බස්නාහිර පළාතට වෙනම වැඩසටහනක්, වැඩපිිළිවෙලක් ඉදිරිපත් කරන්න. අපට තාමත් බැරි උනා බස්නාහිර ඒ මහානගර අධිකාරිය බිහිකිරීම සඳහා වන පනත් කෙටුම්පත සකස් කර ගන්න. නමුත් ඒ පනත් කෙටුම්පත සකස් කරලා ඒ නීතීමය රාමුව ඇති කරගන්නට පමා උනත්, අපි මේ වන විට විධිමත් සැලසුමක් සකස් කරලා කලාපීය කරන සැලසුමක් සකස් කරලා, ව්‍යාපෘති හඳුනාගෙන ඒ වගේම විවිධ අමාත්‍යංශවල සහයෝගයෙන් විශේෂයෙන්ම ප‍්‍රවාහන, මහාමාර්ග, ජලසම්පාදන ආදී අමාත්‍යාංශවල සහයෝගයෙන් ඒවා දැනටමත් කි‍්‍රයාත්මක කිරීම ආරම්භ කරලා තියෙන බව අපි බොහොම ආඩම්බරයෙන් ප‍්‍රකාශ කරන්න කැමතියි.විශේෂයෙන්ම අපි දන්නවා මේ මහා ව්‍යාපෘති එක රැයකින්, දෙකකින් කරන්න පුළුවන් දෙයක් නෙමෙයි. අවුරුදු ගාණක්, විධිමත් ශක්‍යතා අධ්‍යනයක් කරලා, විධිමත් ඉංජිනේරුමය හැදෑරුමකින් පසුව තමයි අපට යම් ව්‍යාපෘතියක් කි‍්‍රයාත්මක කරන්න පුළුවන් වෙන්නෙ. අද අපි ගත්තොත් මහවැලි ව්‍යාපෘතිය දස අවුරුද්දක් සැලසුම කරලා 1958 ඉඳන් 1968 ක‍්‍රියාත්මක කළේ. අදටත් ඒ මහවැලි ව්‍යාපෘතියේ කොටස් කි‍්‍රයාත්මකයි. මොරගහකන්ද ජලාශය ආදී. අවුරුදු 50 ක් පමණ දීර්ඝ කාලයක්, මේ හුගාක් දෙනෙක් හිතනවා මේ මහවැලිය අවුරුදු හයෙන් කඩිනම් උනා කියලා. අවුරුද 50 ක් දැන් මහවැලි ව්‍යාපාරය ගමන් කරලා තියෙනවා. එවැනි දීර්ඝ කාලයක් ගමන් කිරීම විසින් තමයි විධිමත් සැලසුම් කරණයක් එක්ක ඒ කටයුත්ත සාර්ථක කර ගන්න වෙන්නේ. ඒනිසා අපට මේ ශක්‍යතා අධ්‍යනයන් කරන්න, ඒ වගේම ආර්ථික සැලසුමක් සකස් කරගන්න, මූල්‍යමය සැලසුමක් සකස් කර ගන්න, ඉංජිනේරුමය සැලසුමක් සකස් කර ගන්න කාලයක් ගත වෙනවා. ඒ කාලයත් එක්ක දීර්ඝ කාලීන ප‍්‍රතිලාභ ලැබෙන තිරසර කි‍්‍රයාවලියකට ගමන් කරන්න අපි බලාපොරොත්තු වෙනවා.විශේෂයෙන්ම අපේ ප‍්‍රවාහන ඇමතිතුමත් මේ අවස්ථාවේ ඉන්න වෙලාවේ මේ බස්නාහිර පළාතේ ප‍්‍රවාහනය පිළිබඳ අද බලගතු ප‍්‍රශ්නයකට අපි මුහුණ දීලා තිබෙනවා. ඒ සම්බන්ධයෙන් වෙච්ච විධිමත් සැලසුමක් එතුමාගේ අමාත්‍යාංශයෙත්, මහාමාර්ග අමාත්‍යාංශයෙත්, පළාත් සභාවෙත්, අනෙකුත් ආයතනවලත් සහයෝගයෙන් අපි සකස් කරලා තියෙනවා. අපි පසුගිය දශකය ගැන කල්පනා කරලා බැලූවහම ඒ දශකය තුළ මේ ආණ්ඩුවේ ප‍්‍රාග්ධන වියදම්වලින් 40% ක් පමණ, රුපියල් ටි‍්‍රලියනයක් පමණ වියදම් කළේ මහාමාර්ග ක්‍ෂෙත‍්‍රයටයි. අධිවේගී මාර්ග හදන්න, මාර්ග පහසුකම් පුළුල් කරන්න, පාරවල් කාපට් කරන්න, කොන්ක‍්‍රීට් කරන්න තමයි වැය කළේ. නමුත් අපි ආපහු හැරිලා බලන කොට අපේ ප‍්‍රවාහන ගැටළුව, ප‍්‍රවාහන ප‍්‍රශ්නය එතරම් මුදලක් ආයෝජනය කරලත් අපි ලගා කරගෙන තියෙනවාද කියන එක අද පාරට බැස්සට පස්සේ අපට ප‍්‍රශ්නයක් වෙලා තියෙනවා. මොකද අද ලංකාවේ තිබෙන බලගතුම ප‍්‍රශ්නයක් වී තිබෙනවා, විශේෂයෙන්ම බස්නාහිර පළාතේ ඇතුළු පළාත්වල මේ වාහන තදබදය, ප‍්‍රවාහන තදබය. එහෙමනම් අපේ උපාය මාර්ගය දැන් වෙනස් කළ යුතු කාලය එළඹිලා තියෙනවා. අධිවේගී මාර්ග තැනීමෙන් පමණක් එහෙම නැත්නම් මාර්ග පුළුල් කිරීමෙන් පමණක් ප‍්‍රවාහන තදබදය විසඳන්න බැහැ. ඒ සඳහා අපේ උපාය මාර්ගය මාරු කරලා, අපි පොදු ප‍්‍රවාහනය, දුම්රිය, බස් ප‍්‍රවාහනය ඇතුළු පොදු ප‍්‍රවාහනය ශක්තිමත් කිරීමේ නව උපාය මාර්ගයකට ගමන් කළ යුතු වෙනවා. ඒ අනුව ප‍්‍රවාහන අමාත්‍යාංශයේත් සහයෝගයෙන් දුම්රිය පද්ධති නවීකරණය කරන්න, දුම්රිය විදුලිකරණය කරන්න, ඒ වගේම දුම්රිය මාර්ග පුළුල් කිරීම සඳහා අපි දැන් සැලසුමක් හදලා ආසියානු සංවර්ධන බැංකුවේ අනුග‍්‍රහයෙන් ප‍්‍රවාහන අමාත්‍යාංශය හරහා දැන් ඒක කි‍්‍රයාත්මක වෙනවා. ඒ වගේම බස්රිය නවීකරණය කරන්න ඒ වගේම සීග‍්‍රගාමී බස්රථ සේවාවන් හඳුන්වා දෙන්න ප‍්‍රවාහන අමාත්‍යාංශයත් පළාත් සභාවත් එක්ක එකතු වෙලා දැන් ඒ සැලසුම අපි ක‍්‍රියාත්මක කරමින් ඉන්නවා. ඒ වගේම රටට අලූත් අත්දැකීමක් ගෙන සැහැල්ලූ දුම්රිය ක‍්‍රමය ඒ කියන්නෙ ලයිට් රේල්වේ සිස්ටම් එකක් අපේ රටට හඳුන්වා දීම සඳහා අපි කොළඹ හා අවට ප‍්‍රදේශවල ඒ පිළිබඳ කොරිඩෝ හතක් මේ වන විට හඳුනාගෙන ඒ සඳහා කි‍්‍රයාමාර්ග අරගෙන තිබෙනවා. පළවෙනි කොරිඩොර් දෙක ජපන් ආධාරයෙනුත් අනෙක්වා අපි තර`ග කාරී පසුබිමකත් සිදු කරන්න බලාපොරොත්තු වෙනවා.ඒ වගේම ඉදිරි කාලයේදී අපි දැන් හදාරගෙන යනවා, දත්ත එකතු කරගෙන යනවා බස් සීග‍්‍රගාමී සේවයක්, එහෙම නැත්නම් බස් ට‍්‍රැෆික් ට‍්‍රාන්සිට් එකක් ඇති කරන්න අපට අනාගතයේ හැකියාව තියෙනවා දැන්ද කියලා. ඒ වගේම අපි මේ වන කොට සැලසුම් සකස් කරලා, බහුවිධ ප‍්‍රවාහන මධ්‍යස්ථාන ඇති කිරීම සඳහා දැන් අපි ඉදිරියේදී ඒ සඳහා අවශ්‍ය වන ටෙන්ඩර් කැඳවන්න යනවා. ප‍්‍රධානම මධ්‍යස්ථානය කොළඹ කොටුව ප‍්‍රදේශය, ඊළ`ග ප‍්‍රධාන මධ්‍යස්ථානය මේ පාර්ලිමේන්තුව අවට මේ ප‍්‍රදේශය බත්තරමුල්ලෙත්, ඒ වගේම අනෙකුත් මධ්‍යස්ථාන කොට්ටාව, කඩුවෙල, 18 කණුව, ඒ වගේම කඩවත, පානදුර ආදී ස්ථානවලත් පිහිටුවීමට අපි කටයුතු කරනවා. ඒ වගේම මහනුවරත් ප‍්‍රධාන උපායමාර්ගික නගර සැලසුම යටතේ ප‍්‍රධාන ප‍්‍රවාහන මධ්‍යස්ථානයක් ඉදිකරන්න අපි කටයුතු කරනවා. ඒ වගේම අපි මහාමාර්ග අමාත්‍යාංශයට දැනුම් දීලා තියෙනවා කවර ආකාරයේ ගුවන් මාර්ග පද්ධතියක් ද දැන් අපට අවශ්‍ය වන්නේ කියලා. ඒ වගේම ගුවන් පාලම් කොතනටද අවශ්‍ය වෙන්නේ කියලා. ඒ වගේම නගර සබඳතා ඇති කිරීම සඳහා, අධවේගී මාර්ග සබඳතා ඇති කිරීම සඳහා කවර මාර්ග පද්ධතියක් ද ඉදිකළයුත්තේ කියලා.ගරු කතානයක තුමනි, අපි බලාපොරොත්තුවෙනවා දැනට පවතින අධිවේගී මාර්ග පද්ධතියට වරාය නගරයත්, කොටුව දුම්රිය ස්ථානයත්, ඒ වගේම බත්තරමුල්ල පරිපාලන නගරයත් එකට එකතු කරන නව මාර්ග පද්ධතියක දැන් ඒ සඳහා කටයුතු කරගෙ යන බව කියන්නට ඕනේ. ඒ වගේම මහාමාර්ග අමාත්‍යාංශයත් එක්ක එකතුවෙලා ඉදිරි කාලයේදී අපි සැලසුම් කරල තිබෙන ප‍්‍රධාන ආර්ථික මධ්‍යස්ථානවලට තාක්ෂණ නගරය වේවා, වරාය නගරය වේවා වාණිජ නගරය වේවා ආදී වශයෙන් අපි හඳුනාගෙන තිබෙන ඒ ස්ථාන යා කිරීමට ඒ මාර්ග පද්ධතියක් සකස් කිරීමට අපි කටයුතු කරනවා. ඒ වගේම අපි භාණ්ඩ හා සේවා ප‍්‍රවාහනය, මේ ප‍්‍රවාහනයේදී අපි අමතක කරන පැත්තක් තමයි භාණ්ඩ හා සේවා ප‍්‍රවාහනය, ඒ සඳහාත් අපි මේ විධිමත් සැලැස්මේ වැදගත් වැඩිපිළිවෙලක් අපි යොදා තිබෙන බව ප‍්‍රකාශ කරන්න ඕනේ. ඒ වගේම ජල මාර්ග හරහා ප‍්‍රවාහනය, මේ පාර්ලිමේන්තුවේදීත් අපි සාකච්ඡුා කළා. දැන් ඒ පිළිබඳව අපට කැබිනට් අනුමැතිය ලැබිලා තියෙනවා. අපි ඒක පුද්ගලික අංශයේ සහයෝගයෙන් ජලමාර්ග හරහා ප‍්‍රවාහණය කටයුතු කරන්න බලාපොරොත්තු වෙනවා. වැදගත්ම දේ පාරවල් පුළුල් කිරීමත්, එහෙම නැත්නම් අධිවේගී මාර්ග ඉදිකිරීමත් නෙමෙයි මේ ප‍්‍රවාහනයේ තිබෙන ඉල්ලූම කළමනාකරණය කිරීම. ඒ සඳහා අවශ්‍ය කරන තාක්ෂණික උපාංග හඳුන්වාදීම. අපි දැනටමත් ශ‍්‍රී ලංකා පොලීසියට, ප‍්‍රවාහන අමාත්‍යාංශයෙත් ආධාර ඇතිව ප‍්‍රධාන මධ්‍යස්ථානයක් මගින් මාර්ග තදබදය කළමනාකරණය සඳහා වෙච්ච තාක්ෂණික කි‍්‍රයාදාමය හඳුන්වාදීමට කටයුතු කරගෙන යනවා.ඒ වගේම මේ සඳහා අවශ්‍ය කරන භෞතිකමය සම්පත්, නීතිමය සම්පත් සහ මූල්‍යමය විසඳුම් ලබාදීමට අපි කටයුතු කරන බව ප‍්‍රකාශ කරන්න ඕනේ. ඒ වගේම අපේ දෙවෙනි ප‍්‍රමුඛතාවයක් තමයි මේ බස්නාහිර පළාතේ සහ රටම ගත්තත් ජලගැලීම් කළමනාකරණය. පසුගිය කාලයේ මේ පාර්ලිමේන්තුවත් කිහිප අවස්ථාවක් ජල ගැලීම්වල තර්ජනයට ලක්වුණා. විශාල වශයෙන් කොළඹ ප‍්‍රදේශය ඇතුළු බස්නාහිර පළාතෙන්ම 1/3 ක් පමණ පහත්බිම් ප‍්‍රදේශ හැටියට තිබෙන්නේ. එක පැත්තකින් ගෝලීය උණුසුම වැඩිවීමත් එක්ක මුහුදු ජලය රට ඇතුළට කාවැදීමේ තර්ජනයක් එල්ල වෙලා තියෙනවා. අනෙක් පැත්තෙන් අධික මහ වැසි ඇදවැටීම නිසා ගංවතුර පාලනය කිරීමේ වැඩපිළිවෙලක් ඇතිවෙලා තියෙනවා. එනිසා අපි මේ කලාපයේ අපිට අවුරුදු 10 කින් 15 කින් එන ගංවතුර තර්ජනයකට පමණක් අප ගිල ගැනීමට ඉඩදෙමින් අනෙක් සෑම ගංවතුරක්ම පාලනය සඳහා වන විධිමත් සැලසුමක් සකස්කොට අවසන්. එතනදී විශේෂයෙන්ම කොළඹ නගර ව්‍යාපෘතිය යටතේ උමං ජලමාර්ග, පොම්පාගාර අපි සැලසුම් කරලා කි‍්‍රයාත්මක කරනවා. ඒ වගේම වේරැස්ගග ව්‍යාපෘතිය දැන් කි‍්‍රයාත්මකයි. මේ පාර්ලිමේන්තුවේ ගොඩක් දෙනෙක් වේරැස්ගග ව්‍යාපෘතිය විවේචනය කළා නමුත් අද මේ පසුගිය මැයි මාසයේ ඇතිවෙච්ච මහාගංවතුරෙන් පිළියන්දල, නුගේගොඩ ප‍්‍රදේශ යට නොවී බේරුනේ අපේ ඉඩම් සංවර්ධන සංස්ථාවේ ඒ දේශීය ඉංජිනේරුවන් විසින් කරපු ඒ වේරැස්ගග ව්‍යාපෘතිය විසින් කියලා අපි ආඩම්බරයෙන් ප‍්‍රකාශ කරන්න ඕනේ. ඒ ව්‍යාපෘතිය අපි රත්මලාන බොරුපන ප‍්‍රදේශයටත් ඒ වගේම ගංවතුරෙන් දැඩිය බැටකෑ කඩුවෙල, කොලොන්නාව ප‍්‍රදේශයටත් වීවෘත කරන්න අපි බලාපොරොත්තු වෙනවා. ඒ වගේම මේ පාර්ලිමේන්තුව අවට ප‍්‍රදේශය යටවීම වැලැක්වීම සඳහා මාදිවෙල ව්‍යාපෘතිය නැවත ආරම්භ කරන්නත් අපි කටයුතු කරනවා.ඒ වගේම අපේ උපාය මාර්ගික නගර සංවර්ධන වැඩපිළිවෙල යටතේ මහනුවර, ගාල්ල නගර දෙකේ ප‍්‍රධාන අවධානයක් අප යොමු කරලා තියෙන්නේ මේ ජල ගැලීම් පාලනය කිරීම සඳහා බවත් අපි ප‍්‍රකාශ කරන්න ඕනේ. ඒ වගේම අපි අනාගතයේ දී වාරිමාර්ග අමාත්‍යාංශය හා අනෙකුත් ආයතනත් එක්ක එකතුවෙලා මහා ගංගා ව්‍යාපෘති කිහිපයක් අපි ඉදිරිපත් කරන්න බලාපොරොත්තු වෙනවා. මොකද මහවැලියට වඩා ආර්ථිකමය වශයෙන් වඩා ප‍්‍රතිලාභ ලැබෙන විදිහට කැළනි ගග පාලනය කිරීමට, කළු ගග පාලනය කිරීමට, අත්තනගලූ ඔය පාලනය කිරීම සඳහා වෙන මහා ගංගා පාලන වැඩපිළිවෙලක් ඉදිරිපත් කරන්නත්, ඒ එක්ක ගමන් කරන නාගරීකරණයක් ඇති කිරීම සඳහාත් අපි වැඩසටහනක් දියත් කරලා තියෙනවා.ගරු කථානායකතුමනි, අද මේ විෂම නාගරීකරණයේ ප‍්‍රධාන ප‍්‍රතිඵලයක් තමයි කසල කළමනාකරණය. ඔබතුමා එදා කොළඹ නගරාධිපතිවරයා ලෙස ඉන්නකොට පළාත් සභාවෙත් උදව් ඇතිව ලෝක බැංකුවේ ආධාරයෙන් නාගරික කසල කළමනාකරණයක් දියත් කරන්න බලාපොරොත්තු උනා. එදා බ්ලූමැන්ඩල් කුණු කන්දක් තිබුනේ නැහැ. නමුත් විශාල මහජන විරෝධතා යුක්ති සහගත සහ යුක්ති සහගත නොවන කරුණු මත ඒ ව්‍යාපෘතිය නතර කළා. ඒකේ ප‍්‍රතිඵළයක් හැටියට බ්ලූමැන්ඩල්වල කුණු කන්දක් ඇතිවුණා. ඒ කුණු කන්ද ගැන හුගක් දෙනෙක් කතා කළා. හැබැයි කොළඹ කුණු අපට එපා කියලා ව්‍යාජ උද්ඝෝෂණ ගෙනිච්ච උද්ඝෝෂකයෝ ඒකේ වගකීම කවදාවත් භාරගන්න උත්සාහ කළේ නැහැ.ඊළගට මම පරිසර අමාත්‍යවරයා හැටියට වැඩපළිවෙලක් ආරම්භ කරන්න හැදුවා මීතොටමුල්ලේ, ඒ වගේම පාදුක්ක ප‍්‍රදේශයේ ඒ වැඩපිළිවෙලට අත්වූනෙත් අර ඉරණමයයි. ඒකේ ප‍්‍රතිඵලයක් හැටියට මීතොටමුල්ලේ කුණු කන්දක් ඇතිවුණා. එනිසා මේ කසල කළමනාකරණය පිළිබඳ ප‍්‍රශ්නය, කොළඹ කුණු අපට එපා, අතන කුණු අපට එපා කියන පටු ආකල්ප වලින් ඔබ්බට ගිහිල්ල විසඳීම සඳහා අපි පහසුකම් සපයන්නෙක් හැටියට පළාත් සභා අමාත්‍යාංශයටත්, පළාත් සභාවලටත්, ප‍්‍රාදේශීය සභාවලටත් ඉදිරිපත්වෙලා තියෙනවා. ඒ අනුව කොළඹ නගරයේ කසල කළමනාකරණය සඳහා අවශ්‍ය කරන විද්‍යාත්මක විසඳුම් ඒ ටෙන්ඩර් කටයුතු අපි මේවන විට අවසන් කරලා තියෙනවා. ඒවා අපි අනාගතයේ පළාත් සභාවට භාරදෙන්න බලාපොරොත්තුවෙනවා. ඒ ව්‍යාපෘති කරගෙන යන්න. ඒ වගේම ගම්පහ දිස්ත‍්‍රික්කයේත්, ඒ වගේම කළුතර දිස්ත‍්‍රික්කයේත් කසල කළමණාකරණය, දැනට තිබෙන කසල කඳු කළමනාකරණයත්, අනාගත කසල කළමනාකරණයත් අපි වැඩපිළිවෙල යොදා තිබෙන ප‍්‍රකාශ කරන්න කැමතියි. එකක් අපේ අමාත්‍යාංශයේ වගකීමක් නොවුනත්, විශේෂයෙන්ම පළාත් සභාවලට , පළාත්පාලන අමාත්‍යාංශයේ වැඩසටහනට අපේ පූර්ණ දායකත්වය, විශේෂයෙන්ම ඉංජිනේරුමය දායකත්වය ලබාදීමට කටයුතු කරනවා. ඒ වගේම අනාගතයේ බස්නාහිර මහා නගරය හරහා ගොඩනැගෙන, වරාය නගරය වේවා,තාක්ෂණ නගරය වේවා, පාරිපාලන නගරය වේවා, කසල ඒ ඒ ප‍්‍රාදේශීය සභා, නගර සභාවලට බරක් වෙන්නට අපි ඉඩ තබන්නේ නැහැ. විශේෂයෙන්ම වරාය නගරයේ කසල කිසිම ආකාරයකින් කොළඹ මහ නගර සභාවට භාර දෙන්න අපේ සූදානමක් නැහැ. හෝමාගම තාක්ෂණ නගරයේ කසල කඩුවෙල හෝ හෝමාගම ප‍්‍රාදේශීය සභාවලට භාරදීමේ අදහසක් අපේ නැහැ. ඒ වගේම බත්තරමුල්ලේ අනාගතයේ ඇතිවෙන පරිපාලන නගරයේ කසල කඩුවෙල නගර සභාවට බාරදීමේ අදහසක් අපේ නැහැ. ඒ සඳහා වෙච්ච විශේෂ ව්‍යාපෘති අපි අපේ අමාත්‍යාංශය හරහාම කි‍්‍රයාත්මක කරන බව ප‍්‍රකාශ කරන්න ඕනේ. ඒ අතරේ අපි කසල කළමණාකරණය සඳහා විධිමත් ඉඩම්, ඉඩම් සංවර්ධනය කිරීමේ සංස්ථාව හරහා හඳුනාගෙන ඒවා සංවර්ධනය කරගෙන යනවා අනාගත කසල කළමනාකරණය කිරීම පිණිස.විශේෂයෙන්ම මම මේ අවස්ථාවේදී සියළුම දේශපාලන පක්‍ෂවලින් ඉල්ලා සිටිනවා කසල සම්බන්ධ කරපු ඒ දේශපාලන සූදුව දැන් නතර කරන්න කියලා. මොකද එයින් අතිවෙච්ච දැවන්ත පාරිසරික විනාශය, කොළඹ කුණු අපට එපා කියලා ජනප‍්‍රිය දේශපාලනයේ ප‍්‍රතිපල අපි හැමෝටම බුක්ති විඳින්න සිදුවෙලා තිබෙන නිසා. එනිසා දූෂකයා දූෂණයේ පිරිවැය දැන් ගෙවිය යුතුයි කියන මූලධර්මය මත පදනම් වෙලා අනාගත කසල කළමනාකරණ ව්‍යාපෘතිය අපි ගොඩනගන්න බලාපොරොත්තුවන බව ප‍්‍රකාශ කරන්න ඕනේ.ගරු කථානයක තුමනි, මේ මහනගර සැලසුම ගැන අද හුගක් දෙනෙක් අහනවා කෝ කි‍්‍රයාත්මක වෙනවද කියලා. අපි හඳුනාගත් සැලසුමක් තියෙනවා පසුගිය වසරේ ජනවාරි 29 වෙනිදා, ගරු ජනාධිපතිතුමාටත්, ගරු අගමැතිතුමාටත් ඒක ඉදිරිපත් කරා. ඒ අනුව එහි මූලික අංගයක් හැටියට වරාය නගරය විධිමත් සැලසුමකට අනුව, විධිමත් පරිසර ඇගයීමකට අනුව, විධිමත් ව්‍යාපාර සැලසුමකට අනුව මේ ඉන්දියානු සාගරයේ මූල්‍ය නගරයක් ලෙස ගොඩනැගීමට දැන් කටයුතු යොදලා තියෙනවා. මෙතන්දි මම විශේෂයෙන්ම කියන්න ඕනේ පරිසරමය වශයෙන් යම් යම් විරෝධතා එල්ල උනා. ධිවරයින්ගේ යම් යම් විරෝධතා එල්ල උනා. අපි ඒ සෑම කෙනෙක් එක්කම සාකච්ඡාවෙන් සෑම සෑම කෙනෙක් එක්කම සහයෝගයෙන් යුක්ති සහගත ඉල්ලීම්වලට ඉඩකඩ ලබාදෙමින් ඒ ප‍්‍රශ්න විසඳාගනිමින් අපි කටයුතු කරනවා. අපි මේ ආයෝජකයාගේ අයිතිය පමණක් නෙමෙයි, අපේ සමාජයේ අයිතිය, රටේ ජනතාවගේ අයිතිය, ජනතාවගේ පොදු යහපත අනාගත ආර්ථිකයේ මහා ඉදිරි පිම්මට ඒ නගරය සූදානම් කරන බව අප ප‍්‍රකාශ කරන්න ඕනේ.ඇත්ත වශයෙන්ම මේ අවට කලාපයේ අද ඇතිවෙලා තිබෙන මේ ලෝක තත්වයන් එක්ක අපි සියළුදෙනාම දන්නවා ස්විස්ටර්ලන්තය නමැති පුංචි රට, මූල්‍ය නගරයක් හැටියට ගොඩනගන්න එදා පළවෙනි ලෝක සංග‍්‍රාමයෙන් පස්සේ ගත්ත ඒ බුද්ධිමත් තීරණය විසින් ඒ රට කොතරම් ඉදිරි පිම්මක් ලබාගත්තද කියලා. ඒ වගේම සිංගප්පූරුව, හෝංකොං වගේ රටවල් මූල්‍ය නගර හැටියට විදේශිකයන්ගේ මුදල් තැන්පත් කරන මධ්‍යස්ථාන හැටියට කි‍්‍රියාකිරීම විසින් ඒ රටවල් කොතරම් ආර්ථික ඉදිරිපිම්මක් ලගා කර ගත්තද කියලා. එනිසා අපේ බලාපොරොත්තුවත් විනෝදාස්වාදය සඳහා කාර් රේස්, ඒ වගේම කැසිනෝ පවත්වාගනෙ යාම නෙමෙයි විදේශිකයන්ගේ සහ මේ අවට කලාපයේ, ඉන්දියානු සාගරයේ අවට කලාපයේ රටවල ආර්ථිකයේ ප‍්‍රධාන මූල්‍ය මධ්‍යස්ථානය බවට මේ කොළඹ වරාය නගරය පත්කිරීමයි. ඒ වගේම බේරේ වැව වටේට සහ ඒ වරාය නගරය ආශි‍්‍රත ප‍්‍රදේශයට අපි විශේෂ සැලසුමක් සකස් කළා. විශේෂයෙන්ම මේ බේරේ ඇතවෙලා තිබෙන දුර්ගන්ධය සම්බන්ධයෙන් අපි ඉතාම කණගාටුවෙන් කියන්න ඕනේ මේ බේරේ සහ අවට ඇතිවෙලා තිබෙන දුර්ගන්ධයට ප‍්‍රධාන වශයෙන් අපේ රාජ්‍ය ආයතන වගකියන්න ඕනෙ කියල අපි දැන් හොයාගෙන තිබෙනවා. මේ රාජ්‍ය ආයතනවල කැලි කසල මහා විශාල පරිමාණයෙන් බේරේ වැවට යැවීම නිසා තමයි මේ දුර්ගන්ධය ඇතුළු මේ කි‍්‍රයාවලිය ඇතිවෙලා තියෙන්නේ. ඒ නිසා බේරේ වැව ඉදිරි වසර පහ ඇතුළත පිරිසිදු කරලා පිරිසිදු ජල තටාකයක් බවට පත් කිරීමේ ව්‍යාපෘතිය අපි ලබන ජනවාරියේ ආරම්භ කරනවා.ඒ වගේම බේරේ වැව අවට පදිංචි වෙලා ඉන්නවා දහසකට අධික පැල්පත්වාසීන් පිරිසක්, ඒ අයට නිවාස ලබාදීලා ඒ ප‍්‍රදේශය රටේ වටිනාම වාණිජ මධ්‍යස්ථානය බවට පත් කිරීමට අපි කටයුතු කරන බව කියන්න ඕනේ. මේ අවස්ථාවේදී මම කියන්න ඕනේ ඒ ප‍්‍රදේශයට ලන්ඩන් ස්ටොක් එක්ස්ජේන්ජ් එක, බි‍්‍රතාන්‍යයේ ඒ ආයතනය පැමිණීම දැන් සිදුවෙමින් තිබෙනවා. තව එවැනි වාණිජ මධ්‍යස්ථාන ගණනාවක් මෙතනට ගෙන එන්න අපි කටයුතු කරනවා. ඒ වගේම අපි දැනටමත් තාක්ෂණ නරගයේ වැඩකටයුතු ආරම්භ කරලා තියෙනවා. නවීන තාක්ෂණය අද අපට අපනයනය, තේ, පොල්, රබර් වලින් පටන් ගත්ත අපේ අපනයනය, ඇගලූම්වලට ගියා. දැන් අපට දැනුම පදනම් කරගත් ආර්ථිකයක් භාණ්ඩ හා සේවා අපනයනට ගමන් කිරීමට සිදුවෙලා තිබෙනවා. දැනුම පදනම් කරගත් ආර්ථිකයක් ගොඩනැගීම රජයේ පරමාර්ථය කරලා තියෙනවා. මම ඉතාම සතුටු වෙනවා මේ උපාය මාර්ගය රටට යෝජනා කරපු කෙනෙක් හැටිය මෙය අද රටේ ජාතික ප‍්‍රතිපත්තිය වීම ගැන. දැන් මේ සඳහා අවශ්‍ය කරන භෞතික පහසුකම තමයි දැන් කහතුඩුවේ සිට කඩුවෙල දක්වා දිවෙන ඒ තාක්ෂණ නගරයෙන් අපේක්‍ෂා කරන්නේ. දැන් ඒ ව්‍යාපෘතියත් අපි කි‍්‍රයාත්ම කරලා තියෙනවා. ඒ වගේම හොරණ සහ මීරිගම අපේ කර්මාන්ත දෙක සඳහා අවශ්‍ය කරන යටිතල පහසුකම් දැන් කි‍්‍රියාත්මකයි. අපි ඒ අධිවේගී මාර්ග පද්ධතිය මගින් හොරණත්, ඉංගිරියත්, ඒ වගේම මීරිගමත් අපි එකට සම්බන්ධිකරණය කළාට පස්සේ ඒ කර්මාන්ත ශාලාවලට විශාල බලයක් ලැබෙන බව ප‍්‍රකාශ කරන්න ඕනේ.ඒ වගේම ප‍්‍රවර්ධන නගරයක් , එහෙම නැත්නම් ලොජිස්ටික් එකක් සඳහා අවශ්‍ය කරන පසුබිමත්, ගුවන් නගරය ඇති කිරීම සඳහා අවශ්‍ය කරන පසුබිමත් අපි යොදලා අවසන්. ඒ වගේම අනාගත මේ දියුණුවට සාපේක්‍ෂව 2030 වෙනකොට ඈත්වෙන්නට නියමිත මේ ආර්ථික ඉලක්කයන් සපුරා ගැනීමට අවශ්‍ය කරන, අනාගත විදුලි ඉල්ලූම, අනාගත ජල ඉල්ලූම ඒ වගේම අනාගතයේ මේ අප ජලය, මලාපවහන ආදී සියළු ක්‍ෂෙත‍්‍ර පිළිබඳ ඇගයීම් අපි කරලා, ඒ ඒ ආයතන හරහා ඒවා කි‍්‍රයාත්මක කිරීමට දැන් සැලසුම් යොදලා තිබෙන බව ප‍්‍රකාශ කරන්න ඕනේ. ඒ වගේම කොළඹට පමණක්, බස්නාහිරට පමණක් ඒක සීමා කරලා නැහැ. අපේ උපාය මාර්ගික නගර ව්‍යාපෘතිය දැන් ගාල්ලේ, මහනුවර කි‍්‍රයාත්මකයි. ඉදිරි කාලයේදී අනුරාධපුරය, යාපනය ආදී ප‍්‍රදේශවල අපි කි‍්‍රයාත්මක කරන්න බලාපොරොත්තු වෙනවා. ඒ වගේම අපි විශේෂයෙන්ම කුරුණෑගල, රත්නපුර, ඒ වගේම මඩකලපුව, වැනි නගර අපි උපාය මාර්ගික නගර සැලැස්මක් ගන්න බලාපොරොත්තු වෙනවා. ඒ වගේම හම්බන්තොට, මන්නාරම සහ ති‍්‍රකුණාමලය යන මේ ප‍්‍රදේශ ප‍්‍රධාන ආර්ථික කලාප හැටියට වැඩිදියුණු කරන්න අපි බලාපොරොත්තු වෙනවා. විශේෂයෙන්ම මේ රජය විසින් ගෑස් නිෂ්පාදනය කිරීම සඳහා වැඩපිළිවෙලක් යොදලා තිබෙනවා. ඒ අනුව මේ රටේ ඉතාම වැදගත් ආර්ථික කලාපය හැටියට මන්නාරමේ සිට කල්පිටිය දක්වා කලාපය පත්වෙන්න නියමිතයි. එනිසා ඒ ප‍්‍රදේශය සුවිශේෂී ප‍්‍රදේශයක් හැටියට වැඩිදියුණු කිරීමට අපි සැලසුම් සකස් කර තිබෙන බව ප‍්‍රකාශ කරන්න ඕනේ.මම මේ අවස්ථාවේදී කියන්න ඕනේ අපේ අමාත්‍යාංශයට සම්බන්ධ අනෙකුත් ආයතන, විශේෂයෙන්ම නාගරික සංවර්ධන අධිකාරිය අපි ඉතා ආඩම්බරයෙන් කියනවා, රජයේ කිසිම අරමුදලක් නැතිව රජයේ භාණ්ඩාගාරයේ කිසිම සහයක් නැතිව අද අපේ නාගරික සංවරර්ධන අධිකාරිය ලාභ උපයන රාජ්‍ය ආයතනයක් හැටියට අප රැගෙන යන බව. ඒ සඳහා වෙච්ච, මම හැන්සාඞ් ගත කිරීම සඳහා සභාගත කරනවා, මේ වසරේ ඔක්තෝම්බර් මාසය වන විට නාගරික සංවර්ධන අධිකාරිය රුපියල් බිලියනයටක ආසන්න රුපියල් මිලියන එක්දහස් පනස්තුනක පැහැදිලි ලාභයක් ඇතිව ඉදිරියට යන්න අපට හැකිවෙලා තිබෙනවා. ඒ වගේම එම නාගරික සංවර්ධන අධිකාරියට අයත් වෝටර්ස් ඒජ් ආයතනය ඇතුළු අනෙකුත් ආයතනය තර`ගකාරී පදනමෙන් එහි ලාභාංශ 50% කින් ඉහළ නංවන්න අපට මේ වසරේ හැකියාව ලැබිලා තිබෙනවා. ඒනිසා රාජ්‍ය ආයතන කියන්නේ මහජනයාගේ දේපොල කොල්ලකන, දේපොල විනාශ කරන බහිරවයන් හැටියට නෙමෙයි. අපි ඔප්පුකරලා තිබෙනවා ලංකා විදුලිබල මණ්ඩලයේ සිට මේ වෝටර්ස් ඒජ් ආයතනය දක්වා රාජ්‍ය ආයතන අපට කාර්යක්‍ෂම කරන්න මූල්‍යමය වශයෙන් ශක්තිමත් කරන්න පුළුවන් ඒ ආදර්ශය අපි ලබාදීලා තිබෙනවා නාගරික සංවර්ධන අධිකාරිය යටතේ.ඒ වගේම අපි මේ වසරේ නාගරික සංවර්ධන ව්‍යාපෘති රටවටා 176 ක් සිද්ධ කරලා තියෙනවා. අපි යෝජනාවක් මුදල් අමාත්‍යාංශයට ඉදිරිපත් කළා රටේ අනෙකුත් ප‍්‍රදේශවල නාගරික සංවර්ධනයන් කරන්න අපට ප‍්‍රමාණවත් මුදල් ලැබිලි නැති උනත් අපි මේ ලබන වසර සඳහා නාගරික සංවර්ධන කි‍්‍රයාවලිය විධිමත්ව සිදුකරගෙන යනවා. මම යෝජනා කරන්න කැමතියි මේ රජයටත්, සියළුම දෙනාටත් නාගරික සංවර්ධනය ඉදිරි සංවර්ධනයේ ඉතාම වැදගත් ප‍්‍රමුඛතාංගනයක් හැටියට සලකලා අපි විසින් ආයෝජනය කළ යුතුයි කියලා. ඒ වගේම අපි සපිරි නගර ව්‍යාපෘතියක් යටතේ රාගම විශාල ව්‍යාපෘතියක්, කිරිමණ්ඩල මාවතේ, බොරැල්ලේ විශාල ව්‍යාපෘතියක්, කොට්ටාවේ විශාල ව්‍යාපෘතියක්, ඒ වගේම අනාගතයේ කඩුවෙල, පානදුර, කඩවත ආදී ප‍්‍රදේශවල ව්‍යාපෘති සැලසුම් කරලා තියෙනවා. ඒවයින් සමහරක් විශේෂයෙනම් කිරිමණ්ඩල මාවත ව්‍යාපෘතිය, රාගම ව්‍යාපෘතිය අපි ලබන වසරේ ආරම්භ කරන්න බලාපොරොත්තු වෙනවා.ඒ වගේම වෘත්තීයවේදීන් වෙනුවෙන් වෘත්තීය ගම්මාන පද්ධතියක්, ඇත්ත වශයෙන්ම ඒවා අලූත් නාගරික ආකෘතියකට අපි ගොඩනගන්නේ. තමන්ගේ විදුලිය තමන් නිපදවා ගන්න. තමන්ගේ කසල තමන් චක‍්‍රීය කරණය කර ගන්න, තමන්ගෙ ජලය තමන් ප‍්‍රතිචක‍්‍රීයකරණය කරන නව නිවාස සංකීර්ණ ප‍්‍රමාණයක් අපි බොරැුල්ලේ එවැනි නිවාස ව්‍යාපෘතියක් ආරම්භ කරලා තිබෙනවා. දෙමටගොඩ, ඒ වගේම ඉගුරුවත්ත පන්නිපිටියේ, කුලසෙවන වත්ත කෝට්ටාවේ, පළතුරුවත්ත, අඹගහත්ත මහරගම ඒ වගේම තිඹිරිගස් යායේ ඉදිකිරීමට අපි කටයුතු කරනවා. ඒ වගේම මම විශේෂයෙන්ම මෙතනදී අවධාරණය කරනවා මේ රටේ අමතකම කරලා තිබෙන පිරිසක් නාගරික පැල්පත්වාසීන්. කොලඹ නගරයේ පමණක් මෙවැනි පැල්පත්වාසීන් 70000 ක් වාසය කරනවා. ඒ අයගේ වගකීම අද බාරදීලා තිබෙනනේ නාගරික සංවර්ධන අධිකාරියට. නමුත් නාගරික සංවර්ධන අධිකාරියට තනියෙන් කරන්න පුළුවන් දෙයක් නෙමෙයි. අපි මේ වෙනකොටත් නිවාස ව්‍යාපෘති 14ක් අවසන් කරලා නිවාස පන්දහස් දෙසිය තුනක් ලබාදීල තියෙනවා. ඊ ළග වසර එකහමාර ඇතුළත නිවාස 12964 ක් හදන්න අපි දැනටමත් කටයුතු කරගෙන යනවා. අපේ ඉලක්කය ඊ ළග ව්‍යාපෘති 32 ක් මගින් තවත් නිවාස 23000 ක් හදන්න. ඒ නිසා මම පැහැදිලිව ඉල්ලා සිටිනවා මේ දුගී පැල්පත්වාසීන්ගේ නිවාස තැනීම, උතුරේ නිවාස තැනීම, නැගෙනහිර නිවාස තැනීම, වතුකරයේ නිවාස තැනීම, ගම්බද නිවාස තැනීම වගේම රජයේ වගකීමක් වෙන්න ඕනේ. ඒක නාගරික සංවර්ධන අධිකාරියට පමණක් බිලියන 190 ක් වෙච්ච මේ ව්‍යාපෘතියේ බර දරන්න බැහැ. ඒ සඳහා දායකත්වයක් ලැබිය යුතුමයි.ඊට අමතර වශයෙන් ජාතික රෝහල් චතුරස‍්‍ර වැඩිදියුණු කරන්න, අගනුවර චතුරස‍්‍ර වැඩිදියුණු කරන්න, පැරණි ගොඩනැගිලි ප‍්‍රතිෂ්ඨාපනය කිරීම සඳහා නාගරික සංවර්ධන අධිකාරිය කටයුතු කරගෙන යනවා. ඒ වගේම සෙත්සිරිපාය 3-4 අදියර මගින් අපි රාජ්‍ය ආයතන 113 ක් මේ බත්තරමුල්ල ප‍්‍රදේශයට ගේන්නත් ඊට සමාන්තරව බත්තරමුල්ල ප‍්‍රදේශයේ යටිතල පහසුකම් වැඩිදියුණු කරන්නත් අපි කටයුතු කරනවා. ඒ වගේම වෝටර්ස් ඒජ් ආයතනයට අනුයුක්තව ක‍්‍රීඩා අමාත්‍යාංශයත් එක්ක එකතුවෙලා කී‍්‍රඩා දූවක් හා විනෝදාත්මක පුරවරයක් ඇතිකිරීමටත් අපි කටයුතු කරන බව ප‍්‍රකාශ කරනවා.ඒ වගේම ගරු කථානායකතුමනි, මේ කොළඹ නගරයේ ඉඩම් විකිණීම පිළිබඳව බරපතල ප‍්‍රශ්න පැනනැගුණා. අපි ඒ සඳහා විධිමත් වැඩසටහන් හැදුවා. අපි දන්නවා තෙල් සංස්ථාවේ ප‍්‍රශ්න තිබුණා ටෙන්ඩර් ගැන, විදුලිබල මණ්ඩලයේ ප‍්‍රශ්න තිබුණා ටෙන්ඩර් ගැන, ඒ සියල්ල අපි නිවැරදි කළා වගේ මේ ඉඩම් විකිණීමේ ක‍්‍රියාවලිය අපි නිවැරදි කරලා තියෙනවා. යටිමඩි ගැහිලි, කොමිස් ගැහිලි, ගණුදෙනු කිසිවක් දැන් සිද්ධ වෙන්නේ නැහැ. මම ඉතාම ආඩම්බරයන් කියනවා අපි මේ වසරේ කරපු සෑම ව්‍යාපෘතියකින්ම රජයේ ප‍්‍රධාන තක්සේරුකරු නියෝජනය කරපු ප‍්‍රමාණයට වඩා 50% ක ආදායමක් නාගරික සංවර්ධන අධිකාරියට ලබා ගන්න අපට හැකිවුණා තරගකාරීව මේ කටයුතු සිදු කිරීම නිසා.අවසාන වශයෙන් අපි ඉඩම් සංවර්ධනය කිරීමේ සංස්ථාව හරහා රටපුරා ව්‍යාපෘති 10 ක් කි‍්‍රයාත්මක කරනවා, තෙත්බිම් කළමනාකරණය කිරීම පිළිබඳවත් අපි කටයුතු කරගෙන යනවා. ඒ වගේම අපේ අමාත්‍යාංශය ගැන අපට නිල වශයෙන් හරිහමන් අධිකාරි බලයක් නොලැබුනත්, ඒ වගේම පහසුකම් පිළිබඳව නීතිමය රාමුවක් නොතිබ්බත්, අපි අපේ අභියෝග ජයගනිමින් කි‍්‍රයාකරන බව ප‍්‍රකාශ කරනවා. මේ අභියෝග ජයගනිමින්, මේ රට ශක්තිමත් සෞභාග්‍යමත් තිරසර සංවර්ධනයක් සහිත රටක් කර ගමන් කරන්න අවශ්‍යකරන නාගරික සංවර්ධන වැඩසටහන, අපි දියත් කරමින් සිටින බවත් එයට සියළු දෙනාගේම පක්ෂ පාට භේදවලින් තොර සහයෝගය ලැබේවා කියා මා ප‍්‍රාර්ථනා කරනවා.", "URL": "https://sinhala.adaderana.lk/news.php?nid=66695", "Category": null, "Parent URL": null}