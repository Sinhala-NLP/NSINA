{"Source": "Adaderana", "Timestamp": "August 3, 2018 12:07 pm", "Headline": "පාසල් දෙවන වාරය අදින් අවසන්", "News Content": "රජයේ හා රජයේ අනුමත සිංහල හා දෙමළ මාධ්‍ය පාසල්වල දෙවන පාසල් වාරය අදින් අවසන් වේ. එම පාසල්වල තෙවන පාසල් වාරය සැප්තැම්බර් මස 03 වන සඳුදා දිනයේ ආරම්භ කෙරෙන බව අධ්‍යාපන අමාත්‍යංශය සඳහන් කළේය. මුස්ලිම් පාසල් සඳහා දෙවන පාසල් වාරය අගෝස්තු මස 20 වන සඳුදා දිනයෙන් අවසන් වන අතර එම පාසල්වල තෙවන වාරය අගෝස්තු මස 27 වන සඳුදා දිනයේ ආරම්භ කිරීමට නියමිතය. මේ අතර ලබන 05 වන දින පැවැත්වෙන 05 ශ්‍රේණිය ශිෂ්‍යත්ව විභාගය අවසන්විමෙන් පසු එම ප්‍රශ්න පත්‍රය ලඟ තබා ගැනිම පිටපත් කිරිම, ඡායා පිටපත් ලග තබා ගැනිම, විකිණිම, මුද්‍රණය කිරිම, අන්තර්ජාලයේ හෝ සමාජජාල වෙබ් අඩවිවල කුමන ආකාරයට හෝ ප්‍රසිද්ධ කිරිම සපුරා තහනම් වන බව විභාග දෙපාර්තමේන්තුව පවසයි. කිසියම් තැනැත්තෙකු හෝ ආයතනයක් එම නියෝග උල්ලංඝණය කිරිමෙන් කටයුතු කළහොත් ළඟම ඇති පොලිස් ස්ථානයට හෝ විභාග දෙපාර්තමේන්තුවට ඒ පිළිබඳ පැමිණිලි කළ හැකි බව විභාග කොමසාරිස් ජනරාල් සනත් පූජිත මහතා සඳහන් කළේය. මෙවර 5 ශ්‍රේණිය ශිෂ්‍යත්ව විභාගය දිවයින පුරා මධ්‍යස්ථාන 3050කදී පැවැත්විමට නියමිත අතර අයදුම්කරුවන් තුන්ලක්ෂ 55326 දෙනෙකු මෙවර විභාගයට පෙනී සිටිමට නියමිතය.", "URL": "https://sinhala.adaderana.lk/news.php?nid=93736", "Category": null, "Parent URL": null}