{"Source": "Adaderana", "Timestamp": "November 12, 2018 01:22 pm", "Headline": "මැතිවරණ සටනට මහින්ද යළි කුරුණෑගලින්", "News Content": "අග්‍රාමත්‍ය මහින්ද රාජපක්ෂ මහතා එළඹන පාර්ලිමේන්තු මැතිවරණයේදී කුරුණෑගල දිස්ත්‍රික්කය නියෝජනය කරමින් ඉදිරිපත් වන බව හිටපු පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. පොදුජන පෙරමුණේ අද(12) කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. හම්බන්තොට දිස්ත්‍රික්කය සඳහා චමල් රාජපක්ෂ මහතා දේශපාලන නායකත්වය ලබා දෙන බවත් නාමල් රාජපක්ෂ මහතාත් එම දිස්ත්‍රික්කයෙන්ම ඉදිරිපත් වන නිසාවෙන් අග්‍රාමාත්‍ය මහින්ද රාජපක්ස මහතා කුරුණෑගල දිස්ත්‍රික්කයෙන් ඉදිරිපත්වන බව ඒ මහතා පෙන්වා දුන්නනේය. මේ අතර රනිල් වික්‍රමසිංහ මහතා එක්සත් ජාතික පක්ෂයේ නායකත්වය කිසි විටක අත් නොහරින බවද රෝහිත අබේගුණවර්ධන මහතා සඳහන් කළේය. එ මෙන්ම ශ්‍රී ලංකා නිදහස් පක්ෂය සතු වස්තුවක් වන මෛත්‍රීපාල සිරිසේන ජනාධිපතිවරයා එක්සත් ජාතික පක්ෂය වෙත ගෙන පාක්ෂිකයන්ට අවසානයේ දුකක් සහ වේදනාවක් ඉතුරු වු බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99092", "Category": null, "Parent URL": null}