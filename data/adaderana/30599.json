{"Source": "Adaderana", "Timestamp": "January 8, 2013 04:47 pm", "Headline": "වෘත්තියේ ගෞරවය රැක ගන්න හැටි කියයි", "News Content": "එම උත්සවයට පැමිණි අමාත්‍ය මෛත්‍රීපාල සිරිසේන මහතා දිවංගත අමාත්‍ය ද.මු.දසනායක මහතාගේ මව වන ජේ.පී. ඇග්නස් මහත්මිය විසින් පිළිගත් අවස්ථාව. ඡායා රූ - ජූඩ් සමන්ත තමන්ගේ සීමාව නොදැන වැඩ කරන ඇතමුන් තමන්ට අයිති නැති වැඩ කරන්නට ගොස් විවිධ ප්‍රශ්න සාදා ගන්නා බව අමාත්‍ය මෛත්‍රීපාල සිරිසේන මහතා පවසයි. ජා ඇල ප්‍රදේශයේදී ත්‍රස්තවාදීන්ගේ ක්ලේමෝ ප්‍රහාරයකට ලක්වූ දිවංගත අමාත්‍ය ද.මු.දසනායක මහතාගේ පස්වන(05) ගුණානුස්මරණය වෙනුවෙන් ආණමඩුව ආඬිගම ප්‍රදේශයේ රුපියල් ලක්ෂ 36 ක මුදලක් වැය කර ඉදිකරන ලද ද.මු. දසනායක ප්‍රජා ශාලාව විවෘත කිරීම නිමිත්තෙන් අද (08) පැවති උත්සවයකදී අමාත්‍යය මෛත්‍රීපාල සිරිසේන මහතා එසේ පැවසු බව අප වාර්තාකරු කියයි. තවද තම තමන් කරන වෘත්තියේ ගෞරවය ආරක්ෂා වන පරිදි සෑම කෙනෙකුම කටයුතු කරන්නේ නම් කිසිදු ගැටලුවක් ඇති නොවන බවද අමාත්‍යවරයා පවසා තිබේ.", "URL": "https://sinhala.adaderana.lk/news.php?nid=30599", "Category": null, "Parent URL": null}