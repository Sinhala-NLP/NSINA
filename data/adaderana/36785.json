{"Source": "Adaderana", "Timestamp": "August 21, 2013 08:06 am", "Headline": "ලංගම බස්රථ සේවය ශක්තිමත් කළ යුතුයි ", "News Content": "ගුණාත්මක මගී ප්‍රවාහන සේවාවක් සැපයීමට ලංකා ගමනාගමන මණ්ඩල බස් රථ සේවය ද ශක්තිමත් කළ යුතු බව පුද්ගලික ප්‍රවාහන සේවා අමාත්‍ය සී.බී රත්නායක මහතා පවසයි. ඔහු පවසන්නේ මේ වන විට රට තුළ පුද්ගලික බස් රථ 20, 000 කට අධික ප්‍රමාණයක් ධාවනය වුවද ලංගම සතුව ඇත්තේ බස් රථ 5000 කට ආසන්න ප්‍රමාණයක් බවයි. ගුණාත්මක ප්‍රවාහන සේවයක් සඳහා අවම වශයෙන් ලංගමයට තවත් බස් රථ 5000 කට ආසන්න ප්‍රමාණයක් අවශ්‍ය බව සී.බී රත්නායක අමාත්‍යවරයා කියා සිටියි. කෙසේ වෙතත් මේ වන විට පෞද්ගලික බස් සේවාවේ ගුණාත්මක භාවය පදනම් කර ගත් බස් ගාස්තු ප්‍රතිපත්තියක් සකස් කිරීම සඳහා අමාත්‍ය මණ්ඩල අනුකාරක සභාවක් පත් කර ඇති බව අමාත්‍යවරයා පවසයි.", "URL": "https://sinhala.adaderana.lk/news.php?nid=36785", "Category": null, "Parent URL": null}