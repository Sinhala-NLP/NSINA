{"Source": "Adaderana", "Timestamp": "September 3, 2017 12:30 pm", "Headline": "ජල සැපයුම 2වන විට යථා තත්ත්වයට", "News Content": "කොළඹ දිස්ත්‍රික්කයේ ප්‍රධාන නගර කිහිපයකට ඇණ හිට ඇති ජල සැපයුම අද පස්වරු 2.00 පමණ වන විට යථා තත්ත්වයට පත් කිරීමට හැකි වනු ඇති බව ජල සම්පාදන හා ජලාපවහන මණ්ඩලය පවසයි.මීපේ ප්‍රදේශයේ විශාල ජලනල දෙකක් පුපුරායාම හේතුවෙන් මහරගම, බොරලැස්ගමුව, කොට්ටාව, පන්නිපිටිය, පැලන්වත්ත, මත්තෙගොඩ, මීපේ, හෝමාගම, පාදුක්ක සහ රුක්මල්ගම යන ප්‍රදේශවල ජල සැපයුම මේ වන විට අත්හිටුවා තිබේ.ජාතික ජල සම්පාදන හා ජලාපවහන මණ්ඩලයේ සාමාන්‍යාධිකාරී දීප්ති සුමනසේකර මහතා සඳහන් කළේ පුපුරාගිය ජලනල ප්‍රතිසංස්කරණය කිරීමේ කටයුතු මේ වන විට සිදුකෙරෙන බවයි.", "URL": "https://sinhala.adaderana.lk/news.php?nid=77055", "Category": null, "Parent URL": null}