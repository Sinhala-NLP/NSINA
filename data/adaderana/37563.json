{"Source": "Adaderana", "Timestamp": "September 21, 2013 09:14 am", "Headline": "ත්‍රී රෝද රථය තාප්පයක ගැටී අයෙක් මරුට-දෙදෙනෙක් රෝහලේ", "News Content": "ගාල්ල - මාතර ප්‍රධාන මාර්ගයේ මිරිස්ස ප්‍රදේශයේ දී සිදුවූ රිය අනතුරකින් එක් පුද්ගලයෙකු මියගොස් තවත් දෙදෙනෙකු තුවාල ලබා රෝහල් ගතකර තිබේ. ත්‍රී රෝද රථයක් රියදුරුට පාලනය කර ගත නොහැකි වීම හේතුවෙන් මාර්ගයෙන් ඉවතට පැන තාප්පයක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් බරපතළ තුවාල ලැබු ත්‍රී රෝද රථයේ රියදුරු ප්‍රතිකාර සදහා මාතර රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 52 හැවිරිදි වීරවිල, කුඩාගම්මාන ප්‍රදේශයේ පදිංචිකරුවෙකු බව සඳහන්ය.", "URL": "https://sinhala.adaderana.lk/news.php?nid=37563", "Category": null, "Parent URL": null}