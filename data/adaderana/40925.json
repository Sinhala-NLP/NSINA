{"Source": "Adaderana", "Timestamp": "February 6, 2014 01:55 pm", "Headline": "සන්ධානයේ ආධාරකරුවන් දෙදෙනෙක් මරුට-8 ට තුවාලයි", "News Content": "එක්සත් ජනතා නිදහස් සන්ධානයේ ආධාරකරුවන් රැගත් ට්‍රක් රථයක් පෙරළීමෙන් දෙදෙනෙකු ජීවිතක්ෂයට පත්ව 8 දෙනෙකු තුවාල ලබා තිබේ. රත්ගම,ඕවකන්ද ප්‍රදේශයේදී මෙම අනතුර සිදුව බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. අද පස්වරු 01ට පමණ මෙම අනතුර සිදුව ඇති බව පොලීසිය සඳහන් කරයි. අනතුරෙන් තුවාල ලැබුවන් ප්‍රතිකාර සඳහා කරාපිටිය ශික්ෂණ රෝහල වෙත ඇතුළත් කර ඇති බව වාර්තාවෙයි.", "URL": "https://sinhala.adaderana.lk/news.php?nid=40925", "Category": null, "Parent URL": null}