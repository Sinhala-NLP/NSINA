{"Source": "Adaderana", "Timestamp": "July 17, 2016 05:41 pm", "Headline": "   යාපනය සරසවිය දින නියමයක් නොමැතිව වැසෙයි", "News Content": "යාපනය විශ්වවිද්‍යාලය දින නියමයක් නොමැතිව තාවකාලිකව වසා දැමීමට විශ්ව විද්‍යාල පාලනාධිකාරිය තීරණය කර තිබේ. ඊයේ(16) එම විශ්ව විද්‍යාලයේ විද්‍යා පීඨයේ පැවති උත්සවයක් අතර තුර සිසුන් දෙපිරිසක් අතර ගැටුම්කාරී තත්ත්වයක් හටගත්තේය. එහිදී සිසුන් පිරිසක් තුවාල ලැබූ අතර පැයක පමණ කාලයක් ඇතුළත කලහකාරී තත්ත්වය පාලනය කිරීමට හැකි වූ බවයි විශ්වවිද්‍යාල පාලනාධිකාරිය සඳහන් කළේය.මේ හේතුවෙන් විශ්ව විද්‍යාලය තුළ සිසුන්ට අධ්‍යයන කටයුතු සිදුකිරීම සඳහා සුදුසු පරිසරයක් සකස් කිරීමේ අරමුණින් එය තාවකාලිකව වසා දැමීමට පාලනාධිකාරිය තීරණය කර ඇත.ඒ අනුව යළි අධ්‍යයන කටයුතු සඳහා විශ්ව විද්‍යාලය විවෘත කරන දිනය පසුව දැනුම්දීමට නියමිතය.", "URL": "https://sinhala.adaderana.lk/news.php?nid=62170", "Category": null, "Parent URL": null}