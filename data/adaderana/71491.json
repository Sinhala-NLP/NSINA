{"Source": "Adaderana", "Timestamp": "March 29, 2017 09:21 am", "Headline": "රිය අනතුරින් පදිකයා එලොව යයි", "News Content": "මීරිගම, වේවැල්දෙණිය මාර්ගයේ පමුණුවත්ත ප්‍රදේශයේදී සිදුවූ රිය අනතුරකින් පදිකයෙකු මියගොස් තිබේ. යතුරුපැදියක පදිකයෙකු ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් පදික පුද්ගලයා සහ යතුරුපැදිකරු තුවාල ලබා මීරිගම රෝහලට ඇතුළත් කර ඇති අතර එහිදී පදිකයා මියගොස් තිබේ. මියගොස් ඇත්තේ මීරිගම, කහටගොල්ලවත්ත ප්‍රදේශයේ පදිංචිව සිටි 66 හැවිරිදි අයෙකි. අනතුර සම්බන්ධයෙන් මීරිගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71491", "Category": null, "Parent URL": null}