{"Source": "Adaderana", "Timestamp": "April 4, 2015 09:47 pm", "Headline": "ජනපති උණුසුම් ලෙස පිළිගන්න පකිස්ථානය සුදානම්!", "News Content": "ජනාධිපති මෛත්‍රීපාල සිරිසේන මහතා පිළිගැනීමට පකිස්ථානය රජය සියලු කටයුතු සුදානම් කර ඇති බව අද දෙරණ විශේෂ නියෝජිත ෂෙහාන් බරණගේ මහතා පවසයි.ජනාධිපති මෛත්‍රීපාල සිරිසේන මහතා හෙට පස්වරුවේ කරච්චි , ජින්නාහ ගුවන් තොටුපොළ වෙත ළඟා වීමට නියමිත බවද පකිස්ථානයේ, ඉස්ලාම්බාත් නුවර රැඳී සිටින අප විශේෂ නියෝජිතවරයා සඳහන් කළේය.ශ්‍රී ලංකා ජනාධිපති මෛත්‍රීපාල සිරිසේන මහතා ඉතාමත් උණුසුම් අයුරින් පිළිගන්න සියලු කටයුතු මේ වන විට සුදානම් කර ඇති බවත්, ජනාධිපතිවරයාගේ සංචාරය අතරතුරු පකිස්ථාන ජනාධිපති සහ අගමතිවරයා මෙන්ම ආරක්ෂක ලේකම්වරයාද මුණ ගැසීමට නියමිත බවත් අප විශේෂ නියෝජිතවරයා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=50438", "Category": null, "Parent URL": null}