{"Source": "Adaderana", "Timestamp": "February 27, 2016 08:37 pm", "Headline": "දික්ඔය වතු නිවාසයක ගින්නක්", "News Content": "හැටන්, දික්ඔය වනරාජා වතුයායේ ඉහළ කොටසේ වතු නිවාසයක් සම්පුර්ණයෙන්ම ගිනි ගෙන විනාශ වී තිබේ. අද (27) මෙම ගින්න හට ගෙන ඇති අතර සෙසු නිවාස වලට පැතිර යෑම වළක්වාලීමට ප්‍රදේශවාසීන් සමත් වී ඇත. ගින්නෙන් එක් නිවසක් ගිනි ගෙන විනාශ වී ඇති අතර එම නිවසේ තිබූ පෞද්ගලික බඩු බාහිරාදියද ගින්නෙන් විනාශ වී තිබේ.සිදුවූ අලාභය මෙතෙක් තක්සේරුකර නොමැති අතර ගින්නට හේතුව විදුලි කාන්දු වීමක් බව හැටන් පොලීසිය සැකකරයි. ගිනෙන් කිසිවෙකුටත් අනතුරක් සිදුවී නොමැති අතර මේ පිළිබඳ හැටන් පොලීසි පරික්ෂණ සිදු කරයි.", "URL": "https://sinhala.adaderana.lk/news.php?nid=57664", "Category": null, "Parent URL": null}