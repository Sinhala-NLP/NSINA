{"Source": "Adaderana", "Timestamp": "September 13, 2013 02:19 pm", "Headline": " තවත් පිරිසක් පැපුවා නිව්ගිනියාවට යවයි", "News Content": "සංක්‍රමණිකයින් ලෙස නීති විරෝධී මාර්ග වලින් ඔස්ට්‍රේලියාව බලා ගිය තවත් ශ්‍රී ලාංකිකයින් විසි දෙදෙනෙකු පැපුවා නිව්ගිනියාව වෙත යොමුකර තිබේ. ඔස්ට්‍රේලියානු සංක්‍රමණය පුරවැසි දෙපාර්තමේන්තුව පවසන්නේ අදාළ පිරිස රැගත් ගුවන් යානය “ක්‍රිස්මස්“ දූපතේ සිට අද(13) පැපුවානිව්ගිනියාවට ළඟා වු බවයි. එරට රජය මගින් ඔවුන්ගේ සරණාගත ඉල්ලීම් පිළිබඳ සලකා බලන තෙක් කලාපීය සරණාගත ඉල්ලීම් සලකා බැලීමේ මධ්‍යස්ථානයේ අදාළ පිරිස රඳවා තබන බව ඔස්ට්‍රේලියානු සංක්‍රමණ සහ පුරවැසි දෙපාර්තමේන්තුව සඳහන් කරයි. නීති විරෝධී ලෙස ඔස්ට්‍රේලියාවට යන පුද්ගලයින්ට එරට තුළ සරණාගතභාවය හිමි නොවෙයි.", "URL": "https://sinhala.adaderana.lk/news.php?nid=37375", "Category": null, "Parent URL": null}