{"Source": "Adaderana", "Timestamp": "July 15, 2010 10:51 am", "Headline": "සැකකරුවෙක් පොලිසියට මාට්ටු", "News Content": "පුද්ගල ඝාතන සහ කප්පම් ලබා ගැනීමේ සිද්ධීන් රැසකට සම්බන්ධ පුද්ගලයෙකු මරදාන ප්‍රදේශයේදී අත්අඩංගුවට ගෙන තිබේ. අදාළ සැකකරු අත්අඩංගුවට ගන්නා අවස්ථාවේ ඔහු සතුව තිබී ගිනි අවියක් ද පොලිස් භාරයට ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කරයි. අදාළ සැකකරු පුද්ගල ඝාතනයකට සහ ව්‍යාපාරිකයින් බිය ගන්වා කප්පම් ලබා ගැනීමේ සිද්ධීන් රැසකට සම්බන්ධ බව අනාවරණය වී ඇති බව පොලීසිය කියා සිටියි.", "URL": "https://sinhala.adaderana.lk/news.php?nid=9616", "Category": null, "Parent URL": null}