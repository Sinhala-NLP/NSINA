{"Source": "Adaderana", "Timestamp": "August 23, 2012 04:43 pm", "Headline": "ඇමති  විමල් රෝහලෙන් පිටව යයි - හෘදයාබාධයක් නෑ - වෛද්‍යවරු", "News Content": "හදිසියේ ඇති වු අසනීප තත්ත්වයක් හේතුවෙන් රෝහල් ගත කෙරුණු ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා ප්‍රතිකාර ලබා රෝහලෙන් පිටව ගොස් තිබේ. අසනීප තත්ත්වයක් හේතුවෙන් අමාත්‍යවරයා කුරණෑගල රෝහලේ හෘද රෝග ඒකකයට අද (23) පෙරවරුවේ ඇතුළත් කරන ලදී. කෙසේ වෙතත් අමාත්‍යවරයාට හෘද රෝගි තත්ත්වයක් නොමැති බව එහිදි වෛද්‍යවරුන් විසින් සිදුකළ පරීක්ෂණ දෙකකින් පසු නිගමනය කර ඇත. පසුගිය දිනවලදි දැඩි ලෙස වෙහෙසීම නිසා ඇති වු ආතතිය මත අමාත්‍යවරයා ක්ලාන්තයට පත්වී මෙලෙස රෝහල් ගත කර තිබේ.", "URL": "https://sinhala.adaderana.lk/news.php?nid=26836", "Category": null, "Parent URL": null}