{"Source": "Adaderana", "Timestamp": "April 11, 2011 04:06 pm", "Headline": "රටේ ආර්ථිකය ස්වර්ණමය යුගයකට අවතීර්ණ වෙමින් පවතිනවා", "News Content": "ගම හා නගරය අතර ඇති පරතරය අවම කරමින් ගමේ සංවර්ධනයට අවශ්‍ය පහසුකම් ලබාදීම රජයේ ‍මීළඟ ඉලක්කය බව ජනාධිපති මහින්ද රාජපක්ෂ මහතා පවසයි. විදේශීය බලවේග හා ත්‍රස්තවාදයේ බලපෑම් හේතුවෙන් මතුව තිබූ අඳුරු යුගය නිමා කරමින් මෙර‍ට ආර්ථිකය ස්වර්ණමය යුගයකට අවතීරණ වෙමින් පවතින බව ජනාධිපතිවරයා සඳහන් කරයි. ශ්‍රී ලංකා මහ බැංකු පරිශ්‍රයේ දී අද පැවති 2010 වසර සඳහා වන මහ බැංකු වාර්තාව එළිදැක්වීමේ උත්සවයට සහභාගී වෙමින් මහින්ද රාජපක්ෂ මහතා මේ අදහස් පළ කළේය. ලෝකයේම ඍණ ආර්ථිකයක් වර්ධනය වෙමින් තිබියදී සහ දියුණු රටවල ආර්ථියන් කඩා වැටෙමින් තිබියදී ශ්‍රී ලංකාවට8%ක ආර්ථික වර්ධන වේගයක් ළඟා කරගැනීමට හැකිවීම ජයග්‍රහණයක් බව ජනාධිපතිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15411", "Category": null, "Parent URL": null}