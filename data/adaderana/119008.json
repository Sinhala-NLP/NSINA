{"Source": "Adaderana", "Timestamp": "September 13, 2019 11:46 am", "Headline": "මත්ද්‍රව්‍ය ජාවාරම් කළ පාකිස්ථාන ජාතිකයින් 7ක් දිවි ඇති තෙක් සිරගෙට", "News Content": "මෙරටට හෙරොයින් ආනයනය කරන ලද පාකිස්ථාන ජාතිකයින් 7දෙනෙකුට ජීවිතාන්තය දක්වා සිර දඬුවම් නියම කර තිබේ. හෙරොයින් ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීම සම්බන්ධයෙන් පොලිස් මත්ද්‍රව්‍ය කාර්යංශය මඟින් මෙම පිරිස අත්අඩංගුවට ගෙන තිබිණි. එහිදී අත්අඩංගුවට පත් පාකිස්ථාන ජාතිකයින් දෙදෙනෙකුට හා සැකකාරියක් ද, රේගුව මඟින් අත්අඩංගුවට ගෙන පොලිස් මත්ද්‍රව්‍ය කාර්යාංශය වෙත ඉදිරිපත් කළ පාකිස්ථාන ජාතික සැකකරුවන් සිව් දෙනෙකුට මෙම දඬුවම හිමිව ඇතැයි පොලීස් මාධ්‍ය ප්‍රකාශක කාර්යාලය නිවේදනය කරයි. පොලිස් මත් ද්‍රව්‍ය කාර්යාංශය මඟින් මීගමුව මහේස්ත්‍රාත් අධිකරණයේ නඩු පවරා, සැකකරුවන් 6 දෙනා සහ සැකකාරිය ඉහත චෝදනා 3 ට වරද පිළිගැනීමෙන් පසුව 2019.08.28 වන දින මීගමුව මහාධිකරණය මඟින් නඩු තීන්දුව ප්‍රකාශයට පත් කරමින් චූදිතයින් සියලු දෙනාට ජීවිතාන්තය දක්වා සිර දඬුවම් නියම කර ඇත. මෙලෙස සිර දඬුවම් නියම කර ඇති පාකිස්ථාන ජාතිකයන්ගේ නම් පහතින් දැක්වෙයි. 01. ANDUL KASHIF - 2016.03.13 වන දින හෙරොයින් ග්‍රෑම් 425(ගුලි 48) ශ්‍රි ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණය නඩු අංක 521/2019 යටතේ නඩු පවරා ඇත. 02.KHAN ABBAS - 2016.04.25 වන දින හෙරොයින් කිලෝ ග්‍රෑම් 8 යි ග්‍රෑම් 628 ක් ශ්‍රි ලංකාවට ආනයනය කිරීම සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණය නඩු අංක 479/2019 යටතේ නඩු පවරා ඇත. 03.IKRAM MUHAMMED - 2017.05.14 වන දින හෙරොයින් ග්‍රෑම් 973 ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ඡාවාරම් කිරීමේ වරදට මීගමුව මහාධිකරණය නඩු අංක 481/2019 යටතේ නඩු පවරා ඇත. 04.MUHAMMED NADEEM - 2017.05.26 වන දින හෙරොයින් කිලෝ 1 යි ග්‍රෑම් 26 ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණය නඩු අංක 453/2019 යටතේ නඩු පවරා ඇත. 05.QADIR SAHABZADA - 2017.08.07 වන දින හෙරොයින් ග්‍රෑම් 136 ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණය නඩු අංක 500/2019 යටතේ නඩු පවරා ඇත. 06. SHAKIR MUHAMMED - වන දින හෙරොයින් ග්‍රෑම් 376 යි මිලිග්‍රෑම් 46 ක් ශ්‍රී ලංකාවට ආනනයන කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණය නඩු අංක 480/2019 යටතේ නඩු පවරා ඇත. 07.QADIR FAIZA ALI - (සැකකාරිය) 2017.08.07 වන දින හෙරොයින් ග්‍රෑම් 82 ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණ නඩු අංක 500/2019 යටතේ නඩු පවරා ඇත. මෙම චුදිතයින් මේ මොහොතේ ද මීගමුව බන්ධනාගාරයේ සිරදඬුවම් විඳිමින් සිටියි.", "URL": "https://sinhala.adaderana.lk/news.php?nid=119008", "Category": null, "Parent URL": null}