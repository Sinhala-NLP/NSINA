{"Source": "Adaderana", "Timestamp": "April 4, 2013 04:19 pm", "Headline": "සයිප්‍රස් ආර්ථික අර්බුදය හමුවේ මෙරට ශ්‍රමිකයින් දුෂ්කරතාවයේ", "News Content": "සයිප්‍රසයේ පවතින ආර්ථික අර්බුදය හමුවේ තමන් දැඩි දුෂ්කරතාවට පත්ව ඇති බව එරට සේවය කරන ශ්‍රී ලාංකික ශ්‍රමිකයින් පිරිසක් පවසති. මාස කිහිපයක වැටුප් පවා තමන් වෙත ලැබී නොමැති බව අද දෙරණ වෙත අදහස් දක්වමින් ඔවුන් සඳහන් කළේය. සයිප්‍රසයේ රැකියා කටයුතුවල නිරත වීමට තරම් සුදුසු වාතාවරණයක් නොමැති බව ඔවුන් පෙන්වාදෙයි. මේ පිළිබඳ ශ්‍රී ලංකා රජයේ අවධානය යොමු කර ශ්‍රී ලාංකික ශ්‍රමිකයින් සයිප්‍රසයට පිටත් කර හැරීමෙන් වැළකීමට රජය පියවර ගත යුතු බව ඔවුන් පවසයි.", "URL": "https://sinhala.adaderana.lk/news.php?nid=33006", "Category": null, "Parent URL": null}