{"Source": "Adaderana", "Timestamp": "April 4, 2016 10:19 pm", "Headline": "  ගිය ආණ්ඩුවේ හිතුමනාප වැඩ නිසා රජය අපහසුතාවට පත්වෙලා", "News Content": "හිටපු ජනාධිපතිවරයා කිසිඳු විද්‍යාත්මක පසුබිමකින් තොරව රැකියා නිර්මාණය කිරීමේ හා විවිධ ව්‍යාපෘති වෙනුවෙන් ණය ලබා ගැනීමේ ප්‍රතිඵලයක් ලෙස අද වන විට රජය දැඩි අපහසුතාවකට පත්ව ඇතැයි අමාත්‍ය දයා ගමගේ මහතා පවසයි.එවැනි පසුබිමක් තුළ වුවද දුෂ්කර හා ග්‍රාමීය ප්‍රදේශවලට අවශ්‍ය රජයේ සේවක අවශ්‍යතා සම්පූර්ණ කිරීමට පසුගිය ආණ්ඩුව කටයුතු කර නැති බව ද එතුමා සඳහන් කළේය.කතරගම කිරිවෙහෙර දයා ගමගේ දාන ශාලාවේ දී පැවති දන්සල විවෘත කිරීමේ අවස්ථාවට එක්වෙමින් අමාත්‍ය දයා ගමගේ මහතා වැඩිදුරටත් මෙලෙස පැවසීය.\"මහින්ද රාජපක්ස පාලන සමයේ කිසිඳු විද්‍යාත්මක පදනමක් නැතුව කරපු වැඩ හේතුවෙන් අද අපේ රට විශාල අර්බුදයකට මුහුණ දිලා තියනවා. ශ්‍රී ලංකන් ගුවන් සමාගම, මිහින් ලංකා, තෙල් සංස්ථාව ඇතුළු රාජ්‍ය ආයතන ගණනාවක් රුපියල් බිලියන දාහකට වඩා ණය කරලා. මේ සමහර ණය, ණය පොත් වලට එකතු කරලාත් නෑ. මේ වැරදි ඔක්කෝටම අද කරගහන්න වෙලා තියෙන්නේ සම්මුතිවාදි ආණ්ඩුවටයි.පහුගිය කාලේ රාජ්‍ය ආයතන වලට ලක්ෂ ගණන් සේවකයින් පිරෙව්වා. රජයේ රැකියා දුන්නට අපි විරුද්ධ නෑ. අපිට තියන කණගාටුව තමයි අවශ්‍ය තැන් වලට ඒ සේවාවන් ලැබිලා නැහැ. අපේ දිස්ත්‍රික්කවල (අම්පාර හ දුෂ්කර පළාත්වල) පාසල් වලට අවශ්‍ය තරම් ගුරුවරු නැහැ. ඉංග්‍රීසි ගණිතය විද්‍යාව වගේ විෂයන් වලට ගුරුවරුන්ගේ විශාල හිගයක් තිබුණා. ඒවාට විසඳුම් දීලා තිබුණේ නැහැ. ඒ විතරක් නෙවෙයි, රෝහල්වලට අවශ්‍ය හෙදියන් නෑ, වෛද්‍යවරු නෑ, විශේෂිත වෛද්‍යවරුන් නෑ. එදා එජාපය ලබා දුන් නොමිලේ සේවාවන් ජනතාවට සේවා සැපයීමෙන් දුරස් කරලා නාස්තිකාර ආයතන බවටයි ඒවා පත් කරලා තිබුණේ.අද වෙනකොට අපේ රට ගත්තහම, රටේ ආදායම සෑහෙන්නේ පසුගිය කාලයේ ගත්ත ණය ගෙවන්න විතරයි. අධ්‍යාපනය, සෞඛ්‍ය සහ වෙනත් අත්‍යාවශ්‍ය සේවාවන් වෙනුවෙන් අවශ්‍ය පරිදි මුදල් වෙන් කිරීමේ හැකියාවක් නැතිව වත්මන් රජය ඒ හේතුවෙන් අපහසුතාවට පත්වෙලා තිඛෙනවා.නමුත්, අද අපි අධ්‍යාපනය පිළිබඳ සැකලිමත් වෙලා තියනවා. අපේ ආණ්ඩුව පසුගිය ආණ්ඩුව වෙන් කළ මුදල වගේ තුන් ගුණයක් අධ්‍යාපනයට වෙන් කළා. සෞඛ්‍යයට අපි මුදල් වැඩි කළා. මේවට වියදම් කරන්න අද රටට ආදායමක් නෑ. අපි ආදායම වැඩි කරන්න ඕනේ.ජනාධිපතිතුමාත් අගමැතිතුමාත් සැලසුම්කරලා තියන විදිහට අපි රැතියා දසලක්ෂයක් හදනවා. ඒ විතරක් නෙවෙයි අපනයන ආදායම වැඩි කරන්නත් අපි කටයුතු කරනවා. එදා සියයට 36 ක් වුනු අපනයන ආදායම මහින්ද රාජපක්ෂ ආණ්ඩුව අපිට භාර දෙනකොට සියයට 14 දක්වා අඩු කරලයි අපිට දුන්නේ. අද අපි, ඒ ප්‍රමාණය සියයට 4 සිට දෙකුණයකට වඩා වැඩි කරන්න කටයුතු කරන්න සැලසුම් කරලා තියනවා.මේ හැම දේකින්ම අපි සැලසුම් කරලා තියෙන්නේ, ණය උගුලෙන් රට බේරාගෙන රට සංවර්ධනය කරලා සංවර්ධිත රටත් ලෙස ලෝකයට හඳුන්වා දෙන්න.", "URL": "https://sinhala.adaderana.lk/news.php?nid=58949", "Category": null, "Parent URL": null}