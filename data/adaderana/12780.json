{"Source": "Adaderana", "Timestamp": "December 12, 2010 08:52 am", "Headline": "අලි ජරමර මැදින් අලි සමුළුවට සූදානම්", "News Content": "එක්සත් ජාතික පක්ෂයේ විශේෂ පක්ෂ සම්මේලනය අද(12) පැවැත්වීමට සියලු කටයුතු සූදානම් කර තිබේ. සිරිකොත පක්ෂ මූලස්ථානයේ දී අද පෙරවරු 9.30 සිට පස්වරු 2.00 දක්වා පක්ෂ සම්මේලනය පැවැත්වීමට නියමිතය. එක්සත් ජාතික පක්ෂයේ ව්‍යවස්ථා සං‍ශෝධනය සම්මත කර ගැනීම මෙම පක්ෂ සම්මේලනයේ මූලික අරමුණ වී තිබේ. එහෙත් මෙම පක්ෂ සම්මේලනයෙන් පක්ෂයේ කිසිදු වෙනසක් සිදු නොවන බව එක්සත් ජාතික පක්ෂයේ සිට රජයට එක් වූ වැවිලි කර්මාන්ත නියෝජ්‍ය අමාත්‍ය අර්ල් ගුණසේකර මහතා පවසයි. ඊයේ මහනුවර දී මාධ්‍ය වෙත අදහස් දක්වමින් අර්ල් ගුණසේකර නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=12780", "Category": null, "Parent URL": null}