{"Source": "Adaderana", "Timestamp": "January 7, 2017 12:39 pm", "Headline": "ජය ඔස්ට්‍රේලියාවටයි", "News Content": "සංචාරක පකිස්ථාන කණ්ඩායම සහ ඔස්ට්‍රේලියානු කණ්ඩායම අතර පැවැති තුන්වන ටෙස්ට් ක්‍රිකට් තරඟයෙන් ලකුණු 220ක ජයක් හිමිකර ගැනීමට ඔස්ට්‍රේලියානු කණ්ඩායම සමත් වුණි.ඒඅනුව ඔස්ට්‍රේලියානු කණ්ඩායම ටෙස්ට් තරඟාවලිය 03ට බිංදුවක් ලෙස ජයග්‍රහණය කළේය.තුන්වන තරඟයේ පළමු ඉනිම සඳහා ඔස්ට්‍රේලියානු කණ්ඩායම කඩුලු 08ට ලකුණු 538ක් ලබා ගත් අතර පකිස්ථාන කණ්ඩායමට සියලු දෙනා දැවී ලබාගත හැකි වූයේ ලකුණු 315ක් පමණි.ඒ අනුව ඔස්ට්‍රේලියානු කණ්ඩායම සිය දෙවන ඉනිම සඳහා කඩුලු 02කට ලකුණු 241ක් ලබා සිටියදී පන්දුවට පහරදීමේ අවස්ථාව පාකිස්ථානයට ලබා දුනි.ඒ අනුව පකිස්ථාන කණ්ඩායමට තරඟය ජයග්‍රහණය කිරීම සඳහා ලකුණු 484ක ඉලක්කයක් හිමි වුණි. කෙසේ වෙතත් ඔවුන්ට සිය දෙවන ඉනිම සඳහා සියලු දෙනා දැවී ලබාගත හැකි වූයේ ලකුණු 244ක් පමණි.", "URL": "https://sinhala.adaderana.lk/news.php?nid=67818", "Category": null, "Parent URL": null}