{"Source": "Adaderana", "Timestamp": "February 18, 2018 10:39 pm", "Headline": " රටේ පවතින දේශපාලන අස්ථාවරභාවය බරපතළ ගැටළුවක් වෙලා", "News Content": "රටේ පවතින දේශපාලන අස්ථාවරභාවය බරපතළ ගැටළුවක් වී ඇති බව ඒකාබද්ධ විපක්ෂය පවසයි. පාර්ලිමේන්තු මන්ත්‍රී ඩලස් අලහප්පෙරුම මහතා සඳහන් කළේ මෙම ගැටළුවට කඩිනම් විසඳුම් ලබාදීමට පියවර ගත යුතු බවයි. කෙසේවෙතත් ආණ්ඩුවක් පිහිටුවීමට ඒකාබද්ධ විපක්ෂයේ සහය ලබාගැනීමට ජනාධිපතිවරයා කිසිවිටකත් කටයුතු නොකරනු ඇති බව නියෝජ්‍ය අමාත්‍ය රන්ජන් රාමනායක මහතා සඳහන් කළේය. පවතින සම්මුති රජය අඛණ්ඩව පවත්වාගෙන යන බව අමාත්‍ය සරත් ෆොන්සේකා මහතා සඳහන් කළේය. මේ අතර වත්මන් රජයේ වැරදි මූල්‍ය කළමනාකරණය හේතුවෙන් රුපියල අවප්‍රමාණය වීම දිනෙන් දින ඉහළ යන බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. කොළඹ අද පැවති මාධ්‍ය හමුවකට එක්වෙමින් බන්දුල ගුණවර්ධන මන්ත්‍රීවරයා මෙම අදහස් පළ කළේය.", "URL": "https://sinhala.adaderana.lk/news.php?nid=84511", "Category": null, "Parent URL": null}