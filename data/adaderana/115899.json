{"Source": "Adaderana", "Timestamp": "August 6, 2019 05:04 pm", "Headline": "රංජන්ගේ සාමාන්‍ය පෙළ ප්‍රතිඵල මෙන්න", "News Content": "තමාගේ අධ්‍යාපන සුදුසුකම් පෙන්නන්න යැයි ඇතැමුන් අභියෝග කර ඇතැයි රාජ්‍ය අමාත්‍ය රංජන් රාමනායක මහතා පවසයි. අද(05) දෙවන දිනටත් අපොස උසස් පෙළ විභාගයට පෙනී සිටීමෙන් අනතුරුව මාධ්‍යයට අදහස් දක්වමින් රාමනායක මහතා මේ බව කියා සිටියේය. අනෙක් අයත් මෙය ආදර්ශයට ගෙන විභාග ප්‍රතිඵල පෙන්විය යුතු යැයි ද ඒ මහතා මෙහිදී පවසා සිටියේය. සාමාන්‍ය පෙළ විභාගය සඳහා D-සාමාර්ථයක්, C- සාමාර්ථ 5 ක් හා S- සාමාර්ථයක් ලබා ගෙන ඇති බවත් එක් විෂයක් අසමත් වී ඇති බවත් අමාත්‍යවරයා මෙහිදී පෙන්විය. සිය සාමාන්‍ය පෙළ හා උසස් පෙළ විභාග ප්‍රතිඵල පෙන්වමින් ආමත්‍යවරයා මේ බව තහවුරු කළේය. උසස් පෙළ විභාගයෙන් වැඩ 4න් එක් විෂයක් පමණක් සමර්ථව ඇති බවත් පැවසු රංජන් රාමනායක මහතා ලබා ඇති සියලු ප්‍රතිඵල මාධ්‍යයට පෙන්නුවේය.", "URL": "https://sinhala.adaderana.lk/news.php?nid=115899", "Category": null, "Parent URL": null}