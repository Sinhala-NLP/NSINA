{"Source": "Adaderana", "Timestamp": "June 19, 2016 02:25 pm", "Headline": "ශමින්ද එරංග හදිසියේ රෝහලට - ක්‍රිකට් පිටියත් තහනම්", "News Content": "වහාම ක්‍රියාත්මක වන පරිදි ශ්‍රී ලංකා කණ්ඩායමේ ආරම්භක වේග පන්දු යවන ක්‍රීඩක ශමින්ද එරංගට ජාත්‍යන්තර ක්‍රිකට් පිටියේ පන්දු යැවීම තහනම් කර තිබේ.එංගලන්තය සමග පැවති දෙවන ටෙස්ට් ක්‍රිකට් තරගයේ දී ඔහුගේ පන්දු යැවීමේ ඉරියව්ව සැක සහිත බවට වාර්තා වු අතර ඒ පිළිබඳ සිදුකරන ලද පරික්ෂණයේ වාර්තාව අද ජාත්‍යන්තර ක්‍රිකට් කවුන්සිලය විසින් එළි දක්වනු ලැබුවේයඑම වාර්තාවට අනුව ඔහුගේ පන්දු යැවීම නීති විරෝධී බව සඳහන්ය.මේ අතර ශමින්ද එරංග හෘද රෝගි තත්ත්වයක් හේතුවෙන් ප්‍රතිකාර සඳහා අද උදෑසන ඔහු රෝහල් ගත කළ බව ද විදෙස් මාධ්‍ය වාර්තා කළේය.කෙසේවෙතත් ඔහුගේ රෝගී තත්ත්වය බරපතළ නොවන බව රෝහල් ආරංචි මාර්ග පැවසුවේය. එරංග හදිසියේම රෝහල් ගත කිරීමත් සමග ශ්‍රී ලංකා කණ්ඩායමට එය මානසිකවද දැඩි බලපෑමක් කර ඇති අතර ධම්මික ප්‍රසාද් මෙන්ම දුෂ්මන්ත චමීර ද ආබාධවලට ලක්වීම නිසා කණ්ඩායමෙන් ඉවත්ව සිටීම ඊට හේතුව බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=61243", "Category": null, "Parent URL": null}