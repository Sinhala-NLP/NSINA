{"Source": "Adaderana", "Timestamp": "June 11, 2017 11:02 am", "Headline": "කප්පදුව කලපුවෙන් සැකකටයුතු මළ සිරුරක් හමුවෙයි", "News Content": "සැකකටයුතු ලෙස මියගිය පුද්ගලයෙකුගේ මළ සිරුරක් නෙල්ලිඅඩි, කප්පදුව කලපුව අසල ඇලක තිබී සොයාගෙන ඇති බව පොලීසිය පවසයි. නෙල්ලිඅඩි පොලීසියට ලද තොරතුරක් මත අදාළ මළ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ කරවෙඩ්ඩි ප්‍රදේශයේ පදිංචිව සිටි 53 හැවිරිදි අයෙකි.මෘත ශරීරය සිද්ධිය වු ස්ථානයේ පොලිස් ආරක්ෂාව යටතේ තබා තිබේ.මළ සිරුර ආසන්නයේ තිබී විෂ රසායනික ද්‍රව්‍ය අඩංගු බෝතලයක් ද සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=74114", "Category": null, "Parent URL": null}