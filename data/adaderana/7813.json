{"Source": "Adaderana", "Timestamp": "April 15, 2010 10:21 am", "Headline": "නිල ඡන්ද පත්‍රිකා දින 2ක් ඇතුළත", "News Content": "නාවලපිටිය සහ කුඹුරුපිටිය ඡන්ද මධ්‍යස්ථාන වලට අදාළ නිල ඡන්ද දැන්වීම් පත්‍රිකා දින‍ දෙකක් ඇතුළත බෙදා හැරීමට අපේක්ෂා කරන බව තැපැල්පති එම්‍.කේ.ඩි දිසානායක මහතා පවසයි. ඒ සඳහා තැපැල් දෙපාර්තමේන්තුවේ සේවක පිරිසක් යොදවා ඇති බව ඔහු සඳහන් කරයි. අද දිනයේ ත්‍රීකුණාමලය සහ මහනුවර දිස්ත්‍රික් තේරිම්භාර නිලධාරින් වෙතින් නිල ඡන්ද දැන්විම් පත්‍රිකා ලැබුණු පසු බෙදා හැරීමේ කටයුතු ආරම්භ කරන බව දිසානායක මහතා ප්‍රකාශ කළේය. යළි ඡන්දය පැවැත්වෙන නාවලපිටිය ඡන්ද මධ්‍යස්ථාන වලට අදාළව නිල ඡන්ද දැන්වීම පත්‍රිකා 50,948ක් සහ කුඹුරුපිටිය ඡන්ද මධ්‍යස්ථානයට අදාළව නිල ඡන්ද දැන්වීම් පත්‍රිකා 977ක් බෙදා හැරීමට නියමිතව තිබේ.", "URL": "https://sinhala.adaderana.lk/news.php?nid=7813", "Category": null, "Parent URL": null}