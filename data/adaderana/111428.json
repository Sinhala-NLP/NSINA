{"Source": "Adaderana", "Timestamp": "June 6, 2019 09:57 am", "Headline": "හොර අරක්කු තොගයක් සමඟ පුද්ගලයෙකු අත්අඩංගුවට", "News Content": "වැල්ලම්පිටිය ප්‍රදේශයේදී නීති විරෝධි මත්ද්‍රව්‍ය ලීටර් එක් ලක්ෂ එක්දහස් දෙසිය පනහක්(1001250) සමඟ පුද්ගලයෙකු අත්අඩංගුවට ගෙන තිබේ. මධ්‍යම දූෂණ මර්දන ප්‍රහාරක ඒකකයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලීසිය පැවසුවේය. එහිදී සැකකරු සතුව තීබී නීතිවිරෝධි මත්ද්‍රව්‍ය බෝතල් 135ක් සොයාගෙන තිබේ. අත්අඩංගුවට ගත් සැකකරු 23 හැවිරිදි වැල්ලම්පිටිය ප්‍රදේශයේම පදිංචිකරුවෙකු බව සඳහන්ය. ඔහු අද අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර වැල්ලම්පිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111428", "Category": null, "Parent URL": null}