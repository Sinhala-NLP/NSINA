{"Source": "Adaderana", "Timestamp": "August 31, 2016 03:01 pm", "Headline": "රජයේ උත්සාහයෙන් මූලික අයිතීන් ක‍‍ඩවෙනවා - පෙත්සම 4දා විභාගයට තීන්දුයි", "News Content": "ශ්‍රේෂ්ඨාධිකරණ නඩු තීන්දුවක් පාර්ලිමේන්තුව මගින් අහෝසි කිරීමට රජය දරණ උත්සාහය තුළින් මූලික අයිතීන් කඩවන බවට ප්‍රකාශ කරන ලෙස ගොනු කර ඇති පෙත්සමක් ඔක්තෝබර් මස 4 වැනිදා සලකා බැලීමට ශ්‍රේෂ්ඨාධිකරණය තීරණය කර තිබේ.අදාළ පෙත්සම ඉදිරිපත් කර ඇත්තේ නාගානන්ද කොඩිතුවක්කු නැමැති නීතිඥවරයෙකු විසින් බව අද දෙරණ අධිකරණ වාර්තාකරු පැවසුවේ.යපෙත්සම්කරු පවසන්නේ ශ්‍රේෂ්ඨාධිකරණය මගින් මීට වසර කීපයකට ඉහත දී සිංගරාසා නඩු තීන්දුව තුළින් විදේශීය විනිශ්ච සභා විසින් දෙනු ලබන තීන්දු ක්‍රියාත්මක කිරීමට ශ්‍රී ලංකා රජය බැදී නොමැති බව ප්‍රකාශ කර ඇති බවයි.එම නඩු තීන්දුව අහෝසි කරන ලෙස ඉකුත් දා පාර්ලිමේන්තුවේ දී අග්‍රාමාත්‍යවරයා කථානායකවරයාගෙන් ඉල්ලීමක් කළ බව පෙත්සම්කරු පෙන්වාදෙයි.එවැනි ඉල්ලීමක් සිදු කිරීමට ආණ්ඩුක්‍රම ව්‍යවස්ථාව යටතේ අග්‍රාමාත්‍යවරයාට කිසිදු බලයක් නොමැති බව සඳහන් කරන පෙත්සම්කාර නීතිඥවරයා එම ප්‍රකාශය තුළින් ආණ්ඩුක්‍රම ව්‍යවස්ථාව උල්ලංඝණය වන බව කියා සිටියි.මේ හේතුවෙන් අදාළ ක්‍රියාකලාපය තුළින් මෙරට ආණ්ඩුක්‍රම ව්‍යවස්ථාව උල්ලංඝණය වන බවට තීන්දුවක් ලබා දෙන ලෙස ද පෙත්සම්කරු ශ්‍රේෂ්ඨාධිකරණයෙන් ඉල්ලා ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=63641", "Category": null, "Parent URL": null}