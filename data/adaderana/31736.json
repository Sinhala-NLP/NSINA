{"Source": "Adaderana", "Timestamp": "February 18, 2013 02:06 pm", "Headline": "කුඩු තබා ගත් වරදට මරණ දඬුවම", "News Content": "මත්කුඩු ළඟ තබා ගැනීමේ චෝදනාවකට වරදකරුවූ පුද්ගලයෙකුට මරණ දඩුවම නියම කර තිබේ. කෑගල්ල මහාධිකරණ විනිසුරු මේනකා විජේසුන්දර මෙනවිය විසින් අද(18) මෙම නියෝගය ලබා දුන්නේ පුත්තලම, මදුරන්කුලිය ප්‍රදේශයේ පදිංචි 52හැවිරිදි පුද්ගලයෙකුට එරෙහිවයි. මත්ද්‍රව්‍ය නාශක කාර්යංශය මගින් 2004 වසරේදී අදාළ පුද්ගලයා මත්කුඩු ග්‍රෑම් 25 ක් පමණ ළඟ තබා ගෙන සිටියදී අත්අඩංගුවට ගෙන අධිකරණයට ඉදිරිපත් කර තිබුණි. ඔහුට එල්ල වී තිබූ චෝදනා සාධාරණ සැකයකින් තොරව තහවුරු වීම හේතුවෙන් මරණීය දණ්ඩනය නියම කර තිබේ.", "URL": "https://sinhala.adaderana.lk/news.php?nid=31736", "Category": null, "Parent URL": null}