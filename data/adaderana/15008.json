{"Source": "Adaderana", "Timestamp": "March 22, 2011 04:26 pm", "Headline": "ලිබියාවේ සිටින ශ්‍රී ලාංකිකයින්ට හානියක් වෙන්න දෙන්න බෑ", "News Content": "ලිබියානු සිවිල් වැසියන්ගේ ආරක්ෂාව පිළිබඳ ශ්‍රී ලංකාව තවදුරටත් අවධානයෙන් සිටින බව විදේශ කටයුතු අමාත්‍යාංශය පවසයි. ගැටුම් හේතුවෙන් සිවිල් ජනතාවට හානියක් සිදුවීමට ඉඩ තැබිය නොහැකි බව ශ්‍රී ලංකා රජය කියා සිටියි. එරට සිටින සිවිල් වැසියන්ගේ ආරක්ෂාව වෙනුවෙන් සියලු පාර්ශව කටයුතු කළ යුතු බව ද ශ්‍රී ලංකා රජය අවධාරණය කරයි. ලිබියාව, ශ්‍රී ලංකාවේ දිගු කාලීන මිතුරෙකු වන අතර සාකච්ඡා මාර්ගයෙන් ගැටලු විසදා ගැනීම වඩා සුදුසු බව විදේශ කටයුතු අමාත්‍යාංශය නිකුත් කර තිබෙන නිවේදනයේ සඳහන්වේ. සිවිල් ජනතාවගේ ආරක්ෂාව වෙනුවෙන් කටයුතු සිදුවන අතරතුර සාකච්ඡාමය ක්‍රියාමාර්ගයක් ද කඩිනම් අවශ්‍යතාවක් බව එම නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=15008", "Category": null, "Parent URL": null}