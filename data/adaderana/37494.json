{"Source": "Adaderana", "Timestamp": "September 18, 2013 10:45 am", "Headline": "ලිංගික අල්ලස් ඉල්ලු විදුහල්පතිට ඇප!", "News Content": "දරුවා පාසලට ඇතුළත් කිරීම සඳහා මවක හෝටලයකට කැඳවා ලිංගික අල්ලසක් ගැනීමට තැත් කළ බව කියන කොට්ටාව ආනන්ද විද්‍යාලයේ විදුහල්පති එම්.එන්.ජී.ජී. ධර්මදාස මහතාට කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් අද (18) ඇප නියම කර තිබේ. සැකකරු අල්ලස් කොමිසම විසින් අධිකරණයට ඉදිරිපත් කර ඇත. එහිදී ඔහුට රුපියල් 15,000 මුදල් ඇපයක් හා රුපියල් ලක්ෂ 5 බැගින් වූ ශරීර ඇප දෙකක්ද නියම කර ඇති බව අප වාර්තාකරු පැවසීය. මීළඟ නඩු විභාගය ලබන නොවැම්බර් මස 13ට කල්දැමිණ. සැකකරු පසුගිය 05 වැනිදා අත්අඩංගුවට ගැනුණේ වේරහැර ප්‍රදේශයේ ලැඟුම්හලකදීය. අනතුරුව සැකකරු අධිකරණයට ඉදිරිපත් කිරීමෙන් පසු අද දක්වා රිමාන්ඩ් කර තිබුණි.", "URL": "https://sinhala.adaderana.lk/news.php?nid=37494", "Category": null, "Parent URL": null}