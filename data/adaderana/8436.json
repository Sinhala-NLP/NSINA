{"Source": "Adaderana", "Timestamp": "May 16, 2010 04:17 pm", "Headline": "ජනමාධ්‍යවේදීන් දැන් නිදහස්", "News Content": "ජනමාධ්‍යවේදීන්ට භීතියකින් තොරව කටයුතු කිරීමේ අවස්ථාව වර්තමානයේ උදාවී ඇති බව මල්වතු පාර්ශවයේ මහා නායක අති පූජ්‍ය තිත්බටුවාවේ ශ්‍රි සුමංගල මහනාහිමියෝ පවසති. මල්වතු මහනාහිමියන් මේ බව සඳහන් කර සි‍ටියේ ජනමාධ්‍ය හා තොරතුරු අමාත්‍ය කෙහෙලිය රඹුක්වැල්ල මහතා උන්වහන්සේ බැහැදැකීමට පැමිණි අවස්ථාවේදීය. එහිදී අදහස් දැක්වු ජනමාධ්‍ය අමාත්‍යවරයා කියා සිටියේ කතා කරමින් කල් ගත කිරීම වෙනුවට ‍වැඩ කළ යුතු කාලය දැන් එළඹ ඇති බවයි. ප්‍රාදේශීය ජනමාධ්‍යවේදීන් සඳහා හැකි අයුරින් පහසුකම් සැලසීමටත් රටේ සංවර්ධනය වෙනුවෙන් සහයෝගය දැක්වීමටත් පියවර ගන්නා බව කෙහෙලිය රඹුක්වැල්ල මහතා මෙහිදී සඳහන් කර තිබේ. සීමාව ඉක්මවා කටයුතු කරන රූපවාහිනී දැන්වීම් පිළිබඳව ප්‍රමිතියක් සකස් කළ යුතු බව එහිදී වැඩිදුරටත් අදහස් දක්වමින් ඔහු ප්‍රකාශ කළේය.", "URL": "https://sinhala.adaderana.lk/news.php?nid=8436", "Category": null, "Parent URL": null}