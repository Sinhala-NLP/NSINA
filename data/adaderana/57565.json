{"Source": "Adaderana", "Timestamp": "February 25, 2016 10:03 am", "Headline": "නැගෙනහිර සිරියාවට ගුවනින් ආධාර ", "News Content": "නැගෙනහිර සිරියාවේ සිවිල් ජනතාව සඳහා එක්සත් ජාතීන්ගේ සංවිධානය ගුවනින් ආධාර ලබාදී තිබේ.අයි.එස් සටන්කාමීන්ගේ ග්‍රහණයේ පවතින එම ප්‍රදේශය වෙතට ගුවනින් ආධාර ලබාදුන් ප්‍රථම අවස්ථාව මෙය බව වාර්තා වෙයි.එක්සත් ජාතීන්ගේ සංවිධානය විසින් මෙට්‍රික් ටොන් 21ක භාණ්ඩ තොගයක් මෙලෙස ගුවනින් නැගෙනහිර සිරියාවේ සිවිල් වැසියන් වෙසෙන ප්‍රදේශ වෙත ලබාදී තිබේ.අදාළ භාණ්ඩ නිවැරදි ඉලක්ක වෙත පතිත වී ඇති බව එක්සත් ජාතීන්ගේ සංවිධානය පෙන්වා දෙයි.නැගෙනහිර සිරියාවේ සිවිල් වැසියන් දෙලක්ෂයක් පමණ කොටු වී සිටින අතර ඔවුන් මන්දපෝෂණය හේතුවෙන් දරුණු ලෙස පීඩාවවට පත්ව සිටින බව වාර්තා වෙයි.", "URL": "https://sinhala.adaderana.lk/news.php?nid=57565", "Category": null, "Parent URL": null}