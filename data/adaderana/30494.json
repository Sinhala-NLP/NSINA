{"Source": "Adaderana", "Timestamp": "January 4, 2013 04:19 pm", "Headline": "හිත් පිත් නැති නරුම පියෙක්", "News Content": "පියෙකු විසින් වයස අවුරුද්දක් සහ මාස 4 ක් වයසැති ස්වකීය කුඩා දියණියට අතින් පයින් පහර දී සාහසික ලෙස ඝාතනය කර ඇතැයි පොලීසිය පවසයි. පිළියන්දල, මොරඳන ප්‍රදේශයේ පදිංචි නාවික මුදාවේ සේවයේ නියුතුව සිටි පියා විසින් මෙම ඝාතනය සිදුකර ඇති බව සඳහන්ය. ඊයේ (03) රාත්‍රියේ මෙම ඝාතක පියා සිය බිරිඳ සමග ගැටුමක් ඇතිකර ගෙන ඇති බවත් එම ගැටුම අතරතුර දී ඉහවහා ගිය කේන්තියෙන් දැරියට ද පහර දී ඇති බව පොලීසිය පවසයි. කෙසේ වෙතත් පහර කෑමෙන් සිහිසුන් වූ දැරිය රෝහල් ගතකර ඇතත් ඒ වනවිටත් ඇය ජීවිතක්ෂයට පත්ව සිටි බව පොලීසිය පවසයි.", "URL": "https://sinhala.adaderana.lk/news.php?nid=30494", "Category": null, "Parent URL": null}