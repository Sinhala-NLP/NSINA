{"Source": "Adaderana", "Timestamp": "August 20, 2018 07:07 pm", "Headline": "උපාධිධාරින් 4100 දෙනෙකුට රජයේ පත්වීම්", "News Content": "අසීරුතා මධ්‍යයේ වුවද ආර්ථිකය ස්ථාවර තලයකට ගෙන ඒමට යහපාලන ආණ්ඩුව කටයුතු කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අද(20) පැවති උත්සවයකදී අග්‍රාමාත්‍යවරයා මේ බව සඳහන් කළේය. වත්මන් රජය බලයට පත්විමෙන් පසු පුද්ගලයින් හාර ලක්ෂ 30,000කට පමණ රැකියා අවස්ථා ලබාදී ඇති බව අග්‍රාමාත්‍යවරයා පොන්වා දෙයි. අග්‍රාමාත්‍යවරයා පෙන්වා දෙන්නේ එම පිරිස 2015 වසරේ සිට 2017 වසර අවසන් වන විට සේවා නියුක්තිකයින් ලෙස ලියාපදිංචි වූ සංඛ්‍යාව බවයි. උපාධිධාරීන් 4100 දෙනකු වෙත පත්වීම් ලිපි ප්‍රදානය කිරීමේ උත්සවය අග්‍රාමාත්‍යවරයාගේ ප්‍රධානත්වයෙන් අද පස්වරුවේ අරලියගහ මන්දිරයේදී පැවැත්වුණි.", "URL": "https://sinhala.adaderana.lk/news.php?nid=94733", "Category": null, "Parent URL": null}