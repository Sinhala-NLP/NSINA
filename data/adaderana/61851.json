{"Source": "Adaderana", "Timestamp": "July 7, 2016 08:55 am", "Headline": "  ගේට්ටු සේවයෙන් ඉවත් වෙයි", "News Content": "දිවයින පුරා සිටින සියලු අනාරක්ෂිත දුම්රිය හරස් මාර්ග ගේට්ටුකරුවන් අද(07) පෙරවරුවේ සිට අඛණ්ඩ වර්ජනයක නිරතවීමට තීරණය කර තිබේ.ශ්‍රී ලංකා අනාරක්ෂිත දුම්රිය හරස් මාර්ග ගේට්ටු ක්‍රියාකරු සාමාජිකත්ව එකමුතුවේ ප්‍රධාන ලේකම් නිමල් චන්ද්‍රසිරි මහතා සඳහන් කළේ පෙරවරු 6.00 සිට මෙම වැඩවර්ජනය ආරම්භ කර ඇති බවයි.තම මාසික වැටුප රුපිල් 5000කින් වැඩි කිරීමට රජය ලබාදුන් පොරොන්දුව ඉටු නොකිරීමට විරෝධය පළ කරමින් මෙම වර්ජනය ක්‍රියාත්මක කර තිබේ.දිවයින පුරා අනාරක්ෂිත දුම්රිය හරස්මාර්ග 880ක, දුම්රිය ගේට්ටුකරුවන් 2027 දෙනෙකු කටයුතු කරනු ලබයි.මෙම සියලු දුම්රිය ගේට්ටුකරුවන් වර්ජනයේ නිරත වී සිටින බව නිමල් චන්ද්‍රසිරි මහතා සඳහන් කළේය.ඔහු සඳහන් කළේ අදාළ වැටුප් වැඩි කිරීමට මහ භාණ්ඩාගාරයෙන් ඉල්ලීමක් කර ඇතත් මෙතෙක් ඊට නිසි ප්‍රතිචාර ලැබී නොමැති බවයි.", "URL": "https://sinhala.adaderana.lk/news.php?nid=61851", "Category": null, "Parent URL": null}