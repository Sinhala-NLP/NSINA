{"Source": "Adaderana", "Timestamp": "February 21, 2018 06:07 pm", "Headline": "අපරාධ වලට වැටබඳින්න තොරතුරු හුවමාරු කිරීමේ මධ්‍යස්ථානයකට කැබිනට් අනුමැතිය", "News Content": "දකුණු ආසියානු කලාපයේ රටවල් අතර බුද්ධි තොරතුරු හුවමාරු කිරීමේ හා සම්බන්ධීකරණය කිරීමේ කලාපීය මධ්‍යස්ථානය ශ්‍රී ලංකාවේ ස්ථාපනය කිරීමට නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක මැතිතුමා ඉදිරිපත් කළ යෝජනාවට සඳහා කැබිනට් අනුමැතිය හිමි ව තිබේ. අද(21) පැවති කැබිනට් තීරණ දැනුම් දීමේ මාධ්‍ය හමුවට එක් වෙමින් සම කැබිනට් මාධ්‍ය ප්‍රකාශක අමාත්‍ය ගයන්ත කරුණාතිලක මහතා විසින් මේ බව පැවසීය. කලාපයේ සංවිධානාත්මක අපරාධ හා මත්ද්‍රව්‍ය උවදුර මැඬ පැවැත්වීමේ අරමුණින් මෙය ස්ථාපනය කරනු ලබයි. අන්තරායකර ඖෂධ පාලක ජාතික මණ්ඩල පරිශ්‍රය තුළ එය තාවකාලික වශයෙන් ස්ථාපිත කිරීමට නියමිතය.", "URL": "https://sinhala.adaderana.lk/news.php?nid=84641", "Category": null, "Parent URL": null}