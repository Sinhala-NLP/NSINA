{"Source": "Adaderana", "Timestamp": "March 16, 2015 11:48 am", "Headline": "ගලහිටියාව ගිලා බැසීමෙන් පවුල් 17ට උන්හිටි තැන් නෑ", "News Content": "බණ්ඩාරවෙල, අඹදන්ඩේගම, ගලහිටියාව ප්‍රදේශයේ භූමියක් ගිලා බැසීමකට ලක්වීම හේතුවෙන් පවුල් 17 ක පිරිස් ඉවත් කර තිබේ.එම ප්‍රදේශයේ අඩි 25 ක පමණ විශ්කම්භයකින් යුත් භූමියක් මෙලෙස ගිලා බැසීමට ලක්ව ඇති බව වාර්තා වුණි.ගොඩනැගිලි පර්යේෂණ සංවිධානයෙන් නිලධාරීන්ගේ උපදෙස් මත අදාළ පදිංචිකරුවන් ඉවත් කර තිබෙන අතර ඔවුන් සිය ඥාතීන්ගේ නිවෙස් වලට ගොස් ඇති බව සඳහන්ය.මේ හේතුවෙන් දේපළ හෝ ජීවිත හානි කිසිවක් වාර්තා වී නොමැති බව වාර්තා වෙයි.", "URL": "https://sinhala.adaderana.lk/news.php?nid=49996", "Category": null, "Parent URL": null}