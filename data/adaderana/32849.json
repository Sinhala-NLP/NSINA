{"Source": "Adaderana", "Timestamp": "March 30, 2013 10:02 am", "Headline": "බේරුවලදී දුම්රියට පුද්ගලයෙක් බිලි", "News Content": "බේරුවල ප්‍රදේශයේදී පුද්ගලයෙක් දුම්රියක ගැටී ජීවිතක්ෂයට පත්ව තිබේ. කොළඹ සිට අලුත්ගම දක්වා ධාවනය වූ දුම්රියක යතුරු පැදියක් ගැටී මෙම අනතුර සිදුව ඇති බව පොලීසිය පැවසුවේය. වදකහවෙල, 11 පටුමග අනාරක්ෂිත දුම්රිය හරස් මාර්ගයේදී මෙම අනතුර සිදුව ඇති බව සඳහන්ය. අනතුරින් මියගොස් ඇත්තේ 37 හැවිරිදි සාමපුර ප්‍රදේශයේ පදිංචිව සිටි අයෙකි. මෘත ශරීරය නාගොඩ රෝහලේ තබා ඇති අතර සිද්ධිය සම්බන්ධයෙන් බේරුවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32849", "Category": null, "Parent URL": null}