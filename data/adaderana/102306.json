{"Source": "Adaderana", "Timestamp": "January 14, 2019 10:57 am", "Headline": "ජීවිතයක් බේරගන්න රක්ෂිතය මැද මෙහෙයුමක්", "News Content": "පොළොන්නරුව, දියබෙදුම ප්‍රදේශයේ පෙක්කුලම රක්ෂිතයේ සැරිසරමින් සිටි වන අලියෙකුට දඩයක් කරුවෙකු විසින් අටවන ලද උගුලකට හසුවී බරපතළ තුවාල ලබා තිබේ. පොළොන්නරුව වනජීවී කාර්යාලයේ නිලධාරීන්ට ලද තොරතුරක් මත එම මෙම අලියා සොයාගෙන ඇත. සතුන් දඩයම් කිරීම සඳහා අටවන ලද මද්දකට හසුව සිටි මෙම වන අලිය බේරා ගැනීමේ මෙහෙයුමක් ඊයේ(13) උදෑසන දියත් කළ බව අප වාර්තාකරු සඳහන් කළේය. මෙම වන අලියා පෙක්කුලම රක්ෂිතයේ සැරිසරමින් සිටි වයස අවුරුදු 15ක් වු උස අඩි 8ක පමණ වන අලියෙකි. බරපතළ තත්ත්වයේ සිටින මෙම වන අලියාගේ වම් පාදයට දැඩි ලෙස හානි සිදුව ඇති අතර ඔහුට ප්‍රතිකාර කිරීම සඳහා ගිරිතලේ පශු වෛද්‍ය නිලධාරීන් මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=102306", "Category": null, "Parent URL": null}