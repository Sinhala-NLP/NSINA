{"Source": "Adaderana", "Timestamp": "March 31, 2011 01:48 pm", "Headline": "ලංකා ඊ නිව්ස් කර්තෘ අත්අඩංගුවට", "News Content": "ලංකා ඊ නිව්ස් වෙබ් අඩවියේ කර්තෘවරයා වන බෙනට් රූපසිංහ මහතා වැල්ලම්පිටිය පොලිසිය විසින් අත්අඩංගුවට ගෙන තිබේ. සුදත් ජයලත් නැමති පුද්ගලයාට දුරකථනයෙන් තර්ජනය කර ලංකා ඊ නිව්ස් කාර්යාලයට ගිනි තැබීමේ සිද්ධියට අදාළ සැකකරුගේ ප්‍රකාශය වෙනස් කිරීමට බලපෑම් කිරීම ඇතුළු තවත් චෝදනා 02 ක් මත රූපසිංහ මහතා අත්අඩංගුවට ගෙන ඇති බව වාර්තා වේ. 2011 .03 .11 වන දින කිසියම් පිරිසක් විසින් සුදත් ජයලත්ට මරණීය තර්ජන එල්ල කිරීමේ සිද්ධියට අනුබල දීම හා කුමන්ත්‍රණය කිරීම, ලංකා ඊ නිව්ස් කාර්යාලයට ගිනි තැබීමේ සිද්ධිය සම්බන්ධ පරීක්ෂණයේදී සත්‍යය වසන් කිරීම බෙනට් රූපසිංහ මහතාට එරෙහිව ඉදිරිපත්ව ඇති අනෙක් චෝදනා වේ. වැල්ලම්පිටිය පොලිසිය විසින් අද(31) සැකකරු කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=15190", "Category": null, "Parent URL": null}