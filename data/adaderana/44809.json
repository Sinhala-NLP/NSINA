{"Source": "Adaderana", "Timestamp": "July 21, 2014 09:12 am", "Headline": "වෙඩි වැදුණාද? වෙඩි තැබුවාද?", "News Content": "පදියතලාව, ඇටමුරුගල කන්ද ප්‍රදේශයේ දී වෙඩි වැදීමෙන් තරුණයෙකු මියගොස් තිබේ. මියගිය පුද්ගලයා තවත් පුද්ගලයෙකු සමග ගිනි අවියක් රැගෙන කැලෑ ප්‍රදේශයකට ගොස් ඇති අතර එහිදී සිදුවු අත්වැරදීමකින් වෙඩි වැදි ඇති බව වාර්තා වෙයි. මියගොස් ඇත්තේ 23 හැවිරිදි පදියතලාව, සරණගම ප්‍රදේශයේ පදිංචිව සිටි පුද්ගලයෙකි. සිද්ධිය සම්බන්ධයෙන් ගිනි අවියේ හිමිකරු අත්අඩංගුවට ගෙන ඇති අතර ඔහු අද(21) දෙහිඅත්තකණ්ඩිය මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=44809", "Category": null, "Parent URL": null}