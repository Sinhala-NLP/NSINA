{"Source": "Adaderana", "Timestamp": "December 25, 2011 10:16 am", "Headline": "  ක්‍රීඩා සම්මේලනවල නිල කාලය දීර්ඝ කිරීමේ සූදානමක්", "News Content": "ජාතික ක්‍රීඩා සම්මේලනවල පාලන කාලය දීර්ඝ කිරීම පිළිබඳ ක්‍රීඩා අමාත්‍යාංශයේ අවධානය යොමුව තිබේ. ජාතික ක්‍රීඩා පනතට අනුව ක්‍රීඩා සම්මේලනවල නිල කාලය වසරකට සීමා වී ඇති අතර සෑම වසරකම ජනවාරි පළමු වැනිදා සිට මාර්තු 31 වැනි දින දක්වා කාලය තුළ නිලවරණ පැවැත්විය යුතුය. මේ හේතුවෙන් නිලධාරීන්ට කටයුතු කිරීමට හැකි වන්නේ මාස 09ක වැනි කාලයක් පමණි. එබැවින් අදාළ කාලය වසර දෙක දක්වා ඉහළ නැංවීම පිළිබඳ ක්‍රීඩා අමාත්‍යාංශයේ අවධානය යොමුව ඇති බව අමාත්‍ය මහින්දානන්ද අලුත්ගමගේ මහතා සඳහන් කළේය.", "URL": "https://sinhala.adaderana.lk/news.php?nid=20921", "Category": null, "Parent URL": null}