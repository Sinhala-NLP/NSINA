{"Source": "Adaderana", "Timestamp": "April 9, 2019 06:11 pm", "Headline": "පාකිස්තාන කාන්තා ක්‍රිකට් පුහුණුකරු ඉක්බාල් ඉමාම් පත්වෙයි", "News Content": "පාකිස්තාන කාන්තා ක්‍රිකට් කණ්ඩායමේ පිතිකරණ පුහුණුකරු ‍ලෙස ඉක්බාල් ඉමාම් පත් කර තිබේ. ඒ පාකිස්තාන කාන්තා ක්‍රිකට් පිලේ දකුණු අප්‍රිකා සංචාරය සඳහායි. පාකිස්තාන කාන්තා කණ්ඩායමේ පිතිකරණ පුහුණුකරු ලෙස කටයුතු කළේ ඇන්ඩි රිචඩ්ස්. ඔහු වෙනුවට හිටපු පාකිස්තාන පළමු පෙල ක්‍රීඩකයෙක් වන ඉක්බාල් ඉමාම් පත් කර ඇත. ඒ අනුව 49 හැවිරිදි ඉක්බාල් පාකිස්තාන කාන්තා පිලේ දකුණු අප්‍රිකා සංචාරයේ සිට පිතිකරණ පුහුණුකරු ලෙස කටයුතු කිරිමට නියමිතයි.", "URL": "https://sinhala.adaderana.lk/news.php?nid=107718", "Category": null, "Parent URL": null}