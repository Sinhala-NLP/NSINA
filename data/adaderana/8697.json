{"Source": "Adaderana", "Timestamp": "May 29, 2010 04:17 pm", "Headline": "දවසින් ප්‍රශ්න විසඳන්න බෑ -බන්දුල ", "News Content": "අධ්‍යාපන ක්ෂේත්‍රයේ පවතින ගැටලු එක් දිනකින් අවසන් කළ නොහැකි බව අධ්‍යාපන අමාත්‍ය බන්දුල ගුණවර්ධන මහතා පවසයි. මෙරට ගැටලු විසඳීම සඳහා ආකල්පමය වශයෙන් ප්‍රබල වෙනසක් අවශ්‍ය බව ඔහු පෙන්වා දෙයි. ආණ්ඩු වෙනස් වන විට වෙනස් නොවන අධ්‍යාපන ප්‍රතිපත්තියක් සකස් කිරීම සඳහා තම අමාත්‍යාංශය මේ වන විට කටයුතු කරමින් සිටින බව ද බන්දුල ගුණවර්ධන මහතා සඳහන් කළේය. බස්නාහිර පළා‍තේ උපාධිධාරීන් පිරිසකට ගුරු පත්වීම් ප්‍රදානය කිරීම වෙනුවෙන් අද පෙරවරුවේ පැවති උත්සවයකට සහභාගි වෙමින් අධ්‍යාපන අමාත්‍ය බන්දුල ගුණවර්ධන මහතා මේ අදහස් පළ කළේය.", "URL": "https://sinhala.adaderana.lk/news.php?nid=8697", "Category": null, "Parent URL": null}