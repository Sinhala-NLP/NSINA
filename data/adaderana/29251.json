{"Source": "Adaderana", "Timestamp": "November 17, 2012 08:15 am", "Headline": "අය වැය දෙවන වර කියවීමේ ඡන්ද විමසීම අදයි", "News Content": "2013 වසර සඳහා වන අය වැය දෙවන වර කියවීමේ ඡන්ද විමසීම අද (17) සිදුකෙරෙයි. පසුගිය 8 වන දින පාර්ලිමේන්තුවට ඉදිරිපත් කළ අය වැය දෙවනවර කියවීමේ විවාදය අද දිනයේ ද පැවැත්වෙන අතර පස්වරු 6 ට ඡන්ද විමසීම පැවැත්වීමට නියමිතය. අය වැය දෙවන වර කියවීමේ ඡන්ද විමසීමෙන් අනතුරුව ලබන 19 වන දින සිට දෙසැම්බර් 8 වනදින දක්වා අය වැය කාරක සභා අවස්ථාවේ විවාදය පැවැත්වෙනු ඇත. අය වැය තෙවන වර කියවීමේ අවසන් ඡන්ද විමසීම දෙසැම්බර් මස 8 වන දින පස්වරු 6 සිදුකිරීමට නියමිතය.", "URL": "https://sinhala.adaderana.lk/news.php?nid=29251", "Category": null, "Parent URL": null}