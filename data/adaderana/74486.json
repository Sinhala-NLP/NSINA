{"Source": "Adaderana", "Timestamp": "June 23, 2017 11:31 am", "Headline": "අනතුරු 2ක්-1ක් මරුට", "News Content": "කොළඹ - නුවර ප්‍රධාන මාර්ගයේ කෑගල්ල, මීපිටිය ප්‍රදේශයේදී සිමෙන්ති ප්‍රවාහනය කරමින් තිබූ ලොරි රථයක් පෙරළී ගොස් තිබේ.පොලීසිය පැවසුවේ අද (23) උදෑසන සිදු වූ එම අනතුරෙන් කොළඹ නුවර ප්‍රධාන මාර්ගයේ ගමනා ගමනයට බාධා එල්ල වූ බවයි.ඒ හේතුවෙන් කෑගල්ල නගරය ආශ්‍රිතව තරමක රථ වාහන තඳබදයක් හටගෙන තිබේ.කෙසේ වුවද විකල්ප මාර්ග ඔස්සේ රථ වාහන ගමනා ගමනය සිදුවන බව පොලීසිය පැවසුවේය.මේ අතර කොළඹ - මඩකළපුව මාර්ගයේ පැල්මඩුල්ල, ධර්මපාල මාවත හන්දිය අසලදී යතුරුපැදියක් සහ මෝටර් රථයක් එකිනෙක ගැටීමෙන් තරුණයෙකු මියගොස් තිබේ.අනතුරෙන් මියගොස් ඇත්තේ යතුරුපැදිකරු වන අතර ඔහු ඕපනායක, ඉඹුල්තැන්න ප්‍රදේශයේ පදිංචිව සිටි 23 හැවිරිදි තරුණයෙකු වන බව පොලීසිය පැවසුවේය.පැල්මඩුල්ල පොලීසිය විසින් මෝටර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=74486", "Category": null, "Parent URL": null}