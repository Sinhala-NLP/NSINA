{"Source": "Adaderana", "Timestamp": "November 12, 2017 01:00 pm", "Headline": "ජනාධිපති තාත්තාට කවියක් ලියා තබා රන්මුතු දිවියෙන් සමු ගනී", "News Content": "ජනාධිපති තාත්තා වෙත කවියක් ලියා තබා දිවියෙන් සමුගත් තරුණියක් පිළිබඳ අනුවේදනීය පුවතක් පසුගිය දා වාර්තා විය.ඇය නමින් අනුදී රන්මුතු වේ. වෘත්තියෙන් බැංකු සේවකාවක් වූ ඇය සයිබර් අවකාශයේ කවි ලියූ ජනප්‍රිය කිවිදියකි. විවිධ මාතෘතා ඔස්සේ කවි ලියූ ඇය පසුගිය වසරේ 'ලිහිණි පියාපත්' නමින් කාව්‍ය සංග්‍රහයක්ද ඵල කළාය.දීර්ඝ කාලයක් අසනීපයෙන් පසු වූ ඇය වැඩි කාලයක් සිටියේ රෝහල් ගතවය. ඇය මිය යන්නට පෙර ඇයගේ ෆේස් බුක් ගිනුමේ මෙම අපූරු සටහන තබා තිබුණි.\"ජනාධිපති තාත්තා වෙත,පුළුවන්නම් ජාතික රෝහලේ කොරිඩෝවල කැඩුණු තැන් වලට කාට හරි සිමෙන්ති සුට්ටක් දාලා දෙන්න කියන්න......ට්‍රොලියේ යද්දී වළවල් වල වැටිලා අභ්‍යාවකාශ ගත වෙනවා අපි පව්....\"රටේ සෞඛ්‍ය සේවයේ ඇති අඩුපාඩු වලට කවියෙන් මෙසේ දවල් තරු විසිවෙන්න කනේ පහරක් ගැසූ ඒ සොඳුරු කිවිඳිය දැන් අප අතර නැත.නමුත් ඇය පෙන්වා දුන් අඩු පාඩු තවමත් අප සමඟ ඇත.", "URL": "https://sinhala.adaderana.lk/news.php?nid=79782", "Category": null, "Parent URL": null}