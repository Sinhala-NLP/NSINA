{"Source": "Adaderana", "Timestamp": "September 11, 2017 04:56 pm", "Headline": "වරදක් කළේ නෑ-ජනතාවගේ ඉල්ලීමක් ඉටු කළේ", "News Content": "බන්ධනාගාරගත කර සිටින හිටපු ජනාධිපති ලේකම් ලලිත් වීරතුංග හා විදුලි සන්දේශ නියාමන කොමිෂන් සභාවේ හිටපු අධ්‍යක්ෂ ජනරාල් අනූෂ පැල්පිට යන මහත්වරුන්ගේ සුව දුක් විමසිම සඳහා අද(11) පෙරවරුවේදි හිටපු ජනාධිපති මහින්ද රාජපක්ෂ මහතා බන්ධනාගාර රෝහල වෙත ගොස් තිබේ. හිටපු ජනාධිපතිවරයා සමඟ හිටපු අමාත්‍ය මහාචාර්ය ජි.එල් පීරිස් හා පාර්ලිමේන්තු මන්ත්‍ර විමල් වීරවංශ යන මහත්වරුන් ද බන්ධනාගාර රෝහල වෙත ගොස් තිබුණි. මෙහිදී අදහස් දක්වමින් මහින්ද රාජපක්ෂ මහතා කියා සිටියේ, ලලිත් වීරතුංග මහතාගේ සෞඛ්‍ය තත්ත්වය යහපත් නොවන බවත් ඔහුට ප්‍රතිකාර කිරීම සඳහා විශේෂඥ වෛද්‍යවරුයෙකු අද දහවල් පැමිණ ඇති බවත්ය. එමෙන්ම මාධ්‍යවේදීන් විසින් මෙවැනි වරදකට අනුබල දුන්නේ යැයි අසන ලද පැනයකට පිළිතුරු දෙමින් මහින්ද රාජපක්ෂ මහතා කියා සිටියේ, සිල්රෙදි බෙදා දීම වරදක් නොවන බවත්, එය ජනතාවගේ ඉල්ලීමක් අනුව සිදු කළ කටයුත්තක් වන බවත්ය. මේ අතර පාර්ලිමේන්තු මන්‍ත්‍රි චමල් රාජපක්ෂ මහතා ද ලලිත් වීරතුංග හා අනුෂ පැල්පිට යන මහත්වරුන්ගේ සුවදුක් විමසිම සඳහා අද බන්ධනාගාර රෝහල වෙත පැමිණි තිබුණි. මේ අතර පාර්ලිමේන්තු මන්ත්‍රි රංජන් රාමනායක මහතා හා සිවිල් ක්‍රියාකාරීන් පිරිසක් අද සෞඛ්‍ය අමාත්‍යංශ ලේකම්වරයා වෙත ලිපියක් යොමු කර තිබෙනවා. ඒ වැලිකඩ බන්ධනාගාරයේ වැඩ බලන ප්‍රධාන වෛද්‍ය නිලධාරි නිර්මලි තේනුවර මහත්මියගේ 2017 ස්ථාන මාරුව වහාම ක්‍රියාත්මක කරන ලෙස ඉල්ලමින්. ඒ , ඇය ලලිත් වීරතුංග හා අනුෂ පැල්පිට යන මහත්වරුන් බන්ධනාගාර රෝහලට ඇතුළත් කිරීමේ ක්‍රියාවලියේ පිළිගත් කාර්ය පටිපාටිය උල්ලංඝනය කර ඇති බවට චෝදනා කරමින්ය.", "URL": "https://sinhala.adaderana.lk/news.php?nid=77414", "Category": null, "Parent URL": null}