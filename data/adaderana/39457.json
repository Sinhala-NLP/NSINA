{"Source": "Adaderana", "Timestamp": "December 9, 2013 04:08 pm", "Headline": "ජනපති රටින් පිටවෙයි", "News Content": "අභාවප්‍රාප්ත දකුණු අප්‍රිකානු හිටපු ජනාධිපති නෙල්සන් මැන්ඩෙලාගේ දේහයට අවසන් ගෞරව දැක්වීම සඳහා ජනාධිපති මහින්ද රාජපක්ෂ මහතා ඇතුළු දූත පිරිස අද(09) පස්වරුවේ දිවයිනෙන් පිටත්ව ගොස් තිබේ. අද(09) පස්වරු 2.05ට ශ්‍රී ලංකන් ගුවන් සේවයට අයත් විශේෂ ගුවන් යානයකින් ජනාධිපතිවරයා ඇතුළු දූත පිරිස දකුණු අප්‍රිකාවේ ප්‍රිටෝරියා නුවර බලා පිටත්ව ගිය බව අද දෙරණ වාර්තාකරු සඳහන් කළේය. නෙල්සන් මැන්ඩෙලාගේ දේහයට අවසන් ගෞරව දැක්වීමෙන් අනතුරුව ජනාධිපතිවරයා දින 4ක සංචාරයක් සඳහා කෙන්යාව බලා පිටත්ව යාමට ද නියමිතය.", "URL": "https://sinhala.adaderana.lk/news.php?nid=39457", "Category": null, "Parent URL": null}