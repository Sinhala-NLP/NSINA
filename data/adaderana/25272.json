{"Source": "Adaderana", "Timestamp": "June 24, 2012 09:01 am", "Headline": "දුම්රිය පීලි ප්‍රවාහනය කළ පස්දෙනෙකු අත්අඩංගුවට", "News Content": "පුත්තලම පොලිස් වසමේ සිරම්බිඅඩිය ප‍්‍රදේශයේදී දුම්රිය පීලි කොටස් 37 ක් ප‍්‍රවාහනය කරමින් සිටි සැකකරුවන් පස්දෙනෙකු අත්අඩංගුවට ගෙන තිබේ. කිලිනොච්චිය සිට පැමිණි ලොරි රථයක් පුත්තලම පොලිස් ස්ථානයේ නිලධාරීන් කණ්ඩායමක් විසින් පරීක්ෂාවට ලක්කර ඇති අතර එහි දුම්රිය පීලි ප‍්‍රවාහනය කරමින් සිටි මෙම සැකකරුවන් අත්අඩංගුවට ගෙන ඇති බව පොලිසිය පවසයි. පුත්තලම සහ පාලවිය ප‍්‍රදේශයේ පදිංචිකරුවන් වන මෙම සැකකරුවන් අද(24) පුත්තලම මහේස්ත‍්‍රාත් අධිකරණයට ඉදිරිපත් කිරීමට නියමිතය. පුත්තලම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25272", "Category": null, "Parent URL": null}