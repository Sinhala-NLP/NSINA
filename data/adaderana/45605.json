{"Source": "Adaderana", "Timestamp": "August 26, 2014 11:19 am", "Headline": "යුක්‍රේනයේ හදිසි මැතිවරණයක්", "News Content": "යුක්‍රේන ජනාධිපතිවරයා විසින් හදිසි පාර්ලිමේන්තු මැතිවරණයක් කැඳවා තිබේ. විදෙස් මාධ්‍ය වාර්තා කරන්නේ යුක්‍රේන ජනාධිපති පෙට්‍රො පොරොෂෙන්කෝ විසින් ඊයේ එරට පාර්ලිමේන්තුව විසුරුවාහැරීමට පියවර ගෙන ඇති බවයි. ඒ අනුව එළඹෙන ඔක්තෝබර් 26 වන දින පාර්ලිමේන්තු මැතිවරණය පැවැත්වීමට තීරණය කර ඇත. දැනට පාර්ලිමේන්තුවේ සිටින මන්ත්‍රීවරුන් වැඩි දෙනෙකු හිටපු ජනාධිපති විකට්ර් යනුකොවිච්ට සහය පළකරන බැවින් මෙම තීරණය ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=45605", "Category": null, "Parent URL": null}