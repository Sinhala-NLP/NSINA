{"Source": "Adaderana", "Timestamp": "October 13, 2016 03:26 pm", "Headline": "සංහිඳියාවට මොකද වුණේ?", "News Content": "හිටපු ආරක්ෂක ලේකම්වරයා හා හිටපු හමුදා ප්‍රධානීන් කිහිප දෙනෙකු අධිකරණයට ගෙනයාම ගැන මෛත්‍රිපාල සිරිසේන ජනාධිපතිවරයා ඊයේ හදිසියෙන් අවධි වූ අයෙකු ලෙස කතා කළ බව මහරගම නගර සභාවේ හිටපු නගරාධිපතිනි කාන්ති කොඩිකාර මහත්මිය පවසයි.පොලීසිය හා එෆ්.සී.අයි.ඩිය දේශපාලන අරමුණු මත මෙය සිදුකළා යැයි ජනාධිපතිවරයා පවසන බවත්, මහ ගෝරියකට මැදිහත් වූ පුත්‍ර රත්නයක් ගැන මේදිනවල කතා වන බවත්, එය යටපත් කිරීමේ අරමුණින් මෙය සිදුකළාදැයි සැකයක් මතුවන බවත් ඇය කොළඹදී අද (13) පැවැති මාධ්‍ය හමුවකදී පැවසුවාය.එම ප්‍රකාශයත් සමග අගමැති රනිල් සමග ගෙන ගිය සංහිඳියා ආණ්ඩුවේ ගමනට වූයේ කුමක්දැයි ඇය ප්‍රශ්න කළාය.එම මාධ්‍ය හමුවට එක්වූ හිටපු ප්‍රාදේශීය සභා සභාපති උදේනි අතුකෝරල මහතා සඳහන් කළේ ලබන මාසයට යෙදෙන හිටපු ජනපතිගේ උපන් දිනය වෙනුවෙන් වටිනා ත්‍යාගයක් ලබාදීමට හිටපු පළාත් පාලන නියෝජිතයින් සුදානමින් සිටින බවයි.", "URL": "https://sinhala.adaderana.lk/news.php?nid=65019", "Category": null, "Parent URL": null}