{"Source": "Adaderana", "Timestamp": "January 1, 2017 09:52 pm", "Headline": " කෝටි දෙකහමාරක රත්‍රං රට පන්නලා -1ක් මාට්ටු", "News Content": "ශ්‍රී ලංකාවේ සිට නීති විරෝධීව ඉන්දියාවට රැගෙන ගිය රත්‍රං තොගයක් සමග පුද්ගලයෙකු ඉන්දියාවේ, මණ්ඩපම් ප්‍රදේශයේදී අත්අඩංගුවට ගෙන තිබේ. මෝටර් රථයක් නතර කර පරීක්ෂා කිරීමේ දී එහි තිබී රන් බිස්කට් කිලෝග්‍රෑම් අටයි දශම හතක ප්‍රමාණයක් සොයාගෙන ඇති බව ඉන්දීය මාධ්‍ය වාර්තා කළේය. එම රත්‍රං තොගයේ වටිනාකම ඉන්දීය රුපියල් කෝටි දෙකහමාරකට ආසන්න වන බව සඳහන්.එම රත්‍රං ශ්‍රී ලංකාවේ සිට මුහුදු මාර්ගයෙන් ඉන්දියාවට රැගෙන ගොස් ඇති බවට ඉන්දීය ආරක්ෂක අංශ සැක පළ කරයි.මීට පෙර ද ශ්‍රී ලංකාවේ සිට මුහුදු මාර්ගයෙන් ඉන්දියාවට රැගෙන ගිය රත්‍රං කිලෝග්‍රෑම් 35ක තොගයක් සමග සැකකරුවන් දෙදෙනෙකු ඉන්දීය වෙරළ ආරක්ෂක නිලධාරීන් විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=67593", "Category": null, "Parent URL": null}