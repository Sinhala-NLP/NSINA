{"Source": "Adaderana", "Timestamp": "May 6, 2012 05:06 pm", "Headline": "65,000 ක් හමුදා සේවය හැර ගිහින්", "News Content": "මේ වසරේ ගතවූ කාලය තුළ සේවය හැරගිය හමුදා සෙබළුන් 2,500 ක් පමණ අත්අඩංගුවට ගෙන ඇති බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා පවසයි. සේවය හැරගිය හමුදා සෙබළුන් 65,000 ක් පමණ සිටින බව ඔහු පෙන්වාදෙයි. ඉන් 36,000 ක් පමණ මේ වන විට අත්අඩංගුවට ගෙන ඇති බව බ්‍රිගේඩියර් රුවන් වනිගසූරිය මහතා ප්‍රකාශ කළේය. ඔවුන් සම්බන්ධයෙන් විනයානුකූලව කටයුතු කර පිරිසක් යළි සේවයේ පිහිටුවීමටත් තවත් පිරිසක් නීත්‍යනුකූලව සේවයෙන් විශ්‍රාම ගැන්වීමටත් කටයුතු කර තිබේ. ඉදිරියේ දී ද සේවය හැරි ගිය හමුදා සෙබළුන් අත්අඩංගුවට ගැනීමේ කටයුතු අඛණ්ඩව සිදුකරන බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=24060", "Category": null, "Parent URL": null}