{"Source": "Adaderana", "Timestamp": "February 28, 2018 04:03 pm", "Headline": "නීති උල්ලංඝණය කළ ව්‍යාපාරිකයන් 25 කට වැඩ වරදියි", "News Content": "බගවන්තලාව නගරයේ වෙළදසැල් මහජන සෞඛ්‍ය පරික්‍ෂකවරුන් විසින් අද (28) හදිසියේ සිදුකරන ලද පරික්‍ෂාවකදී එම නගරයේ වෙළඳ ව්‍යපාරිකයන් විසිපස්දෙනෙකුට එරෙහිව නෛතික පියවර ගැනිමට කටයුතු කර ඇති බව බගවන්තලාව මහජන සෞඛ්‍ය පරික්‍ෂක කේ.ගනේෂන් මහතා පැවසීය. මස්කෙළිය, ගිනිගත්හේන, ලිදුල යන ප‍්‍රාදේශිය සෞඛ්‍ය වෛද්‍ය අධිකාරී කාර්යාලවල මහජන සෞඛ්‍ය පරික්‍ෂකවරුන් විසිහයදෙනෙකුගෙන් සමන්විත කණ්ඩායමක් මෙම හදිසි පරික්‍ෂාව සඳහා සහභාගිවී ඇත. බගවන්තලාව නගරයේ සියලුම වෙළදසැල් ආපන ශාලා මෙහිදි පරික්‍ෂාවට ලක් කෙරුණු අතර එම පරික්‍ෂාවේදි ලේබල් රෙගුලාසි උල්ලංඝණය කිරිම, කල්ඉකුත්වු භාණ්ඩ අලෙවි කිරිම, නියමිත උෂ්ණත්වයට ආහාර ද්‍රව්‍ය ගබඩා නොකිරිම, කෘමින් සහිත පරිභෝජනයට නොසුදුසු ආහාර අලෙවි කිරිම යන චෝදනා යටතෙයි එම ව්‍යපාරිකයන්ට එරෙහිව නෛතික පියවර ගැනිමට කටයුතු කර ඇත. මෙම වැටලිමේදී පරිභෝජනයට නොසුදුසු ආහාර ද්‍රව්‍ය මහජන සෞඛ්‍ය පරික්‍ෂකවරුන් භාරයට ගෙන ඒවා විනාශ කරනු ලැබීය. එම ව්‍යපාරිකයන්ට එරෙහිව මේ මස (09) වන දින හැටන් මහේස්ත‍්‍රාත් අධිකරණයේ නෛතික පියවර ගැනිමට කටයුතු කර ඇත. මෙවැනි වැටලිම් නුවරඑළිය දිස්ති‍්‍රකකයේ සියලුම නගර වල සිදුකරන බව එම වැටලිම සිදුකළ මහජන සෞඛ්‍ය පරික්‍ෂකවරුන් කියා සිටියේය.", "URL": "https://sinhala.adaderana.lk/news.php?nid=84990", "Category": null, "Parent URL": null}