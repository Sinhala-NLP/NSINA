{"Source": "Adaderana", "Timestamp": "November 5, 2016 06:52 pm", "Headline": " බැම්මක් කඩා‍ වැටී 6ක් ‍රෝහලේ", "News Content": "නුවරඑළිය අබේපුර පාලම අසළ ඉදිකරමින් තිබූ බැම්මක් කඩා වැටීමෙන් තුවාල ලැබූ පුද්ගලයන් හය දෙනෙකු රෝහල් ගත කර ති‍බේ.පාලමේ බැම්මක් ඉදිකරමින් සිටි කම්කරුවන් පිරිසක් මෙලෙස අනතුරට ලක්ව ඇති බව පොලිස් මූලස්ථානය සඳහන් කළේය.අනතුරෙන් තුවාල ලැබූ කම්කරුවන් හය දෙනා ප්‍රතිකාර සඳහා නුවරඑළිය රෝහලට ඇතුළත් කර ති‍බේ.කෙසේ වෙතත් තුවාල ලැබූවන්ගේ තත්ත්වය බරපතල නොවන බව රෝහල් ආරංචි මාර්ග සඳහන් කළේය.සිද්ධිය සම්බන්ධයෙන් නුවරඑළිය පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=65748", "Category": null, "Parent URL": null}