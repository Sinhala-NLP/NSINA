{"Source": "Adaderana", "Timestamp": "February 4, 2016 08:48 am", "Headline": "බදු ගැටලුවලට උපදේශන කමිටු දෙකක්", "News Content": "බදු සම්බන්ධයෙන් මහජනතාවට බලපාන ගැටලු විසඳීම සඳහා බදු උපදේශන කමිටු දෙකක් පිහිටුවීමට පියවර ගන්නා බව මුදල් අමාත්‍යංශය පවසයි.මුදල් අමාත්‍ය රවී කරුණානායක මහතා පෙන්වාදෙන්නේ ආනයන බදු සහ අනෙකුත් දේශීය බදු සම්බන්ධයෙන් මෙම උපදේශන කමිටු පත්කරන බවයි.මහ භාණ්ඩාගාරය යටතේ අදාළ උපදේශන කමිටු පිහිටුවන බවත් ඉන් ව්‍යාපාරික ප්‍රජාවට බලපාන ගැටලු සඳහා කඩිනමින් විසඳුම් ලඟාකරගතහැකි බවත් රවී කරුණානායක අමාත්‍යවරයා ප්‍රකාශකර තිබේ. කොළඹ පැවති ව්‍යාපාරික හමුවට එක්වෙමින් අදහස් පළ කල මුදල් අමාත්‍යවරයා සඳහන් කළේ ව්‍යාපාරික ක්ෂේත්‍රය ශක්තිමත් කිරීම සඳහා රජය උපරිමයෙන් දායක වන බවයි.ව්‍යාපාරික ක්ෂේත්‍රය තුළ පරිවර්තනයක් සිදුවෙමින් පවතින බවත් ව්‍යාපාරික ගැටලු විසඳීම සඳහා රාජ්‍ය ආයතන සමඟ මනා සම්බන්ධතාවයක් අවශ්‍ය බවත් රවී කරුණානායක අමාත්‍යවරයා මෙහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=56904", "Category": null, "Parent URL": null}