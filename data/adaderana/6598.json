{"Source": "Adaderana", "Timestamp": "February 10, 2010 11:50 am", "Headline": "සත්‍යග්‍රහයට ගල් මුල් ප්‍රහාරයක්", "News Content": "අලුත්ක‍ඩේ උසාවිය ඉදිපිට පැවැත්වෙන සත්‍යග්‍රහයට ගල් මුල් ප්‍රහාරයක් එල්ල වෙමින් පවතින බව ජ.වි.පෙ පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි. සාමකාමී සත්‍යග්‍රහයක් පවත්වද්දී උසාවිය ඉදිරිපිටදීම ගල් මුල් ප්‍රහාර එල්ල කරන විටත් පොලීසිය නිහඬව සිටීම ඉතා කනගාටු වන බවද හෙතෙම කියා සිටියේය. ආණ්ඩුවේ පළාත් සභා මන්ත්‍රීවරුන් කිහිපදෙනෙකුගේ මෙහෙයවීමෙන් ඔවුන්ගේ මැර කණ්ඩායම් විසින් මෙම ප්‍රහාරය එල්ල කරන බව ඔහු වැඩිදුරටත් කියා සිටියේය. ජෙනරාල් සරත් ෆොන්සේකා මහතා අත්අඩංගුවට ගැනීමට එරෙහිව අද පෙරවරුවේ අලුත්කඩේ උසාවිය ඉදිරිපිට විපක්ෂයේ පිරිස් විසින් සත්‍යග්‍රහයක් පවත්වන ලදී. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතාගෙන් අද දෙරණ මේ සම්බන්ධයෙන් විමසූ කළ ඔහු පවසා සිටියේ කෙසෙල්වත්ත පොලීසියෙන් කිසිදු සිදුවීමක් වාර්තා වී නැති බවයි.", "URL": "https://sinhala.adaderana.lk/news.php?nid=6598", "Category": null, "Parent URL": null}