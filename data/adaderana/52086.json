{"Source": "Adaderana", "Timestamp": "June 18, 2015 03:11 pm", "Headline": "වරාය නගර ව්‍යාපෘතිය යළි අාරම්භ කරන ලකුණු?", "News Content": "පූර්ණ පාරිසරික වාර්තාවක් ලබාගැනිමෙන් අනතුරුව කොළඹ වරාය නගර ව්‍යාපෘතියේ කටයුතු යළි ආරම්භ කිරිම පිළිබඳ සලකා බැලීමට කැබිනට් අනුමැතිය හිමිව තිබේ.මධ්‍යම පරිසර අධිකාරිය විසින් ලබාදෙන එම වාර්තාවෙන් අනතුරුව මේ පිළිබඳ යළි සලකා බැලීමට අග්‍රාමාත්‍ය රනිල් වික්‍රමසිංහ මහතා ඉදිරිපත් කළ යෝජනාවට මෙලෙස කැබිනට් මණ්ඩල අනුමැතිය හිමිව ඇති බව සඳහන්ය.කොළඹ වරාය නගර සංවර්ධන ව්‍යාපෘතිය ක්‍රියාත්මක කිරිම පිළිබඳ පවතින ගැටළු සම්බන්ධයෙන් සොයා බැලීම සඳහා අමාත්‍යාංශ ලේකම්වරුන්ගෙන් සමන්විත කමිටුවක් පසුගියදා පත් කරණු ලැබුණි.එමෙන්ම ඊට අදාළව අමාත්‍ය මණ්ඩල අනුකාරක සභාවක්ද පත් කළ අතර අදාළ කමිටුවල නිර්දේශ පරිදි කොළඹ වරාය නගර ව්‍යාපෘතිය සම්බන්ධයෙන් වන කටයුතු නාගරික සංවර්ධන අධිකාරියට පැවරීමට තීරණය කර තිබේ.", "URL": "https://sinhala.adaderana.lk/news.php?nid=52086", "Category": null, "Parent URL": null}