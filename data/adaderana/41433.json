{"Source": "Adaderana", "Timestamp": "February 28, 2014 10:27 am", "Headline": "ඉරාකයේ බෝම්බ පිපුරුමකින් 30ක් මරුට", "News Content": "ඉරාකයේ බැග්ඩෑඩ් නුවරට එල්ල වු බෝම්බ ප්‍රහාරයකින් පුද්ගලයින් තිස්දෙනෙකු ජීවිතක්ෂයට පත්ව තිබේ. එරට නැගෙනහිර සාදර් නුවර පිහිටි යතුරුපැදි අලෙවිසැලකදී බෝම්බය පුපුරා ගොස් ඇති බව විදෙස් මාධ්‍ය වාර්තා කරයි. බෝම්බ පිපිරීමෙන් බරපතළ තුවාල ලැබු තවත් පුද්ගලයින් 45 දෙනෙකු රෝහල් ගත කර ඇත. 2007 වර්ෂයෙන් පසුව ඉරාකයෙන් වාර්තා වු වැඩිම මරණ සංඛ්‍යාව පසුගිය වර්ෂයේ වාර්තා වු අතර ප්‍රචණ්ඩ ක්‍රියා හේතුවෙන් මියගිය පුද්ගලයින් සංඛ්‍යාව 8,868ක් වන බව වාර්තා වේ.", "URL": "https://sinhala.adaderana.lk/news.php?nid=41433", "Category": null, "Parent URL": null}