{"Source": "Adaderana", "Timestamp": "October 29, 2011 04:47 pm", "Headline": "යාත්‍රාවක් සොරකම් කිරීමට තැත්කළ ශ්‍රී ලාංකිකයින් අත්අඩංගුවට", "News Content": "රාමේෂ්වරම් නාවික ජැටිය අසලදී යාත්‍රාවක් සොරකම් කිරීමට උත්සාහ දැරීමේ චෝදනාව මත ශ්‍රී ලාංකිකයින් දෙදෙනෙකු අත්අඩංගුවට ගෙන ඇති බව ඉන්දීය මාධ්‍ය වාර්තා පවසයි. මෙම ශ්‍රී ලාංකිකයින් දෙදෙනා වෙනත් යාත්‍රාවකින් ඊයේ(28) පස්වරුවේ කුරුෂිදායි දූපත වෙත පැමිණ ඇති බව රාමේෂ්වරම් පොලිසිය සඳහන් කරයි. ඔවුන් එම යාත්‍රාව අතහැර නාවික ජැටිය වෙත ළඟාවීම සඳහා තවත් යාත්‍රාවකින් පැමිණ ඇති බව ද ඉන්දීය මාධ්‍ය වාර්තා කරයි. අද(29) පෙරවරුවේ යාත්‍රාව සොරකම් කිරීමට උත්සාහ කිරීමේදී මෙම ශ්‍රී ලාංකිකයින් දෙදෙනා අත්අඩංගුවට ගත් බවත්, ඔවුන්ගෙන් වැඩිදුර ප්‍රශ්න කිරීම් සිදුකරන බවත් රාමේෂ්වරම් පොලිසිය ප්‍රකාශ කර තිබේ.", "URL": "https://sinhala.adaderana.lk/news.php?nid=19659", "Category": null, "Parent URL": null}