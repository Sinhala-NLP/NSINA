{"Source": "Adaderana", "Timestamp": "October 15, 2016 09:27 am", "Headline": "ජී.එස්.පී ගැන සාකච්ඡාවකට අගමැති බෙල්ජියමට යයි", "News Content": "අග්‍රාමාත්‍ය රනිල් වික්‍රමසිංහ මහතා හෙට දිනයේ බෙල්ජියමේ නිළ සංචාරයක නිරතවීමට නියමිතව තිබේ.ශ්‍රී ලංකාවට අහිමි වූ ජි.එස්.පී ප්ලස් සහනය නැවත ලබා ගැනීම සඳහා යුරෝපීය සංගමයේ ඉහල පෙළේ නිළධාරින් සමග සාකච්ඡා කිරීම අග්‍රාමාත්‍යවරයාගේ මෙම සංචාරයේ අරමුණ බව අග්‍රාමාත්‍ය කාර්යාලය සඳහන් කළේය.මෙම සංචාරයේදී බෙල්ජියම් අග්‍රාමාත්‍ය චාල්ස් මිචෙල් ඇතුළු එරට ඉහළ පෙළේ නායකයින් සමග ද්විපාර්ශවික සාකච්ඡා පැවැත්වීමට නියමිතව තිබේ.ඊට අමතරව යුරෝපිය සංගමය සහ යුරෝපිය කවුන්සිලයේ සභාපතිවරුන් සහ ප්‍රධාන නිළධාරින් සමග ජී.එස්.පී ප්ලස් සහනය යළි ලබා ගැනීම පිළිබඳ සාකච්ඡා කිරීමට සැලසුම් කර ඇති බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=65067", "Category": null, "Parent URL": null}