{"Source": "Adaderana", "Timestamp": "November 18, 2012 08:29 am", "Headline": "වැඩබලන අගවිනිසුරුවරයෙක් පත්කරන්න බෑ", "News Content": "වත්මන් අගවිනිසුරුවරිය සේවයේ යෙදී සිටිය දී වැඩබලන අගවිනිසුරුවරයෙකු පත්කිරීමට ආණ්ඩුක්‍රම ව්‍යවස්ථාවෙන් ඉඩකඩ නොමැති බව නීතිඥයින් පවසයි. වැඩබලන අගවිනිසුරුවරයෙකු පත් කිරීමේ සූදානමක් පවතින බව මාධ්‍ය මගින් අනාවරණය කර තිබු බව ෆ්‍රීමාච් නීතිඥ සංවිධානයේ කැඳවුම්කරු නීතිඥ ගුණරත්න වන්නිනායක මහතා සඳහන් කරයි. එහෙත් නීතිමය හෝ සාම්ප්‍රදායික වශයෙන් එවැනි පත්කිරීමක් පිළිබඳ පූර්වාදර්ශයක් නොමැති බව වන්නිනායක මහතා බි.බි.සී. සංදේශය සමඟ පවසා තිබේ. අගවිනිසුරු ආචාර්ය ශිරාණි බණ්ඩාරණායක මහත්මියට එරෙහිව පාර්ලිමේන්තුවට ඉදිරිපත් වු දෝෂාභියෝග යෝජනාව මේවන විට පාර්ලිමේන්තු තේරීම්කාරක සභාව හමුවේ සලකා බැලෙයි.", "URL": "https://sinhala.adaderana.lk/news.php?nid=29278", "Category": null, "Parent URL": null}