{"Source": "Adaderana", "Timestamp": "January 28, 2010 04:52 pm", "Headline": "හවුල් නම් ෆොන්සේකාත් අත්අඩංගුවට", "News Content": "ජනාධිපති මහින්ද රාජපක්ෂ මහතා ඝාතනය කිරීමේ කුමන්ත්‍රණයක් පිළිබඳ තොරතුරු අනාවරණය වී ඇති බවත්,එකී කුමන්ත්‍රණයට හවුල් බවට සැක කරන හමුදාව හැර ගිය සෙබළුන් 30 ක් පමණ දැනට අත්අඩංගුවේ පසුවන බවත් ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා පවසයි. දැනට අත් අඩංගුවේ පසුවන්නන්ගෙන් ඒ පිළිබඳ දීර්ඝ ලෙස ප්‍රශ්න කරගෙන යන බවත්,ජෙනරාල් සරත් ෆොන්සේකා මහතාද එකී කුමන්ත්‍රණයට හවුල් බවට තොරතුරු අනාවරණය වුවහොත් ඔහුද අත්අඩංගුවට ගන්නා බව හෙතෙම කියා සිටියේ අද කොළඹ පැවති මාධ්‍ය හමුවකට සහභාගී වෙමිනි. .", "URL": "https://sinhala.adaderana.lk/news.php?nid=6312", "Category": null, "Parent URL": null}