{"Source": "Adaderana", "Timestamp": "March 21, 2014 03:45 pm", "Headline": "සංවර්ධනයටයි අධ්‍යාපනයටයි වැදගත් සේවයක් කළේ අපේ රජයයි", "News Content": "රටේ සංවර්ධනයට සහ දරුවන්ගේ අධ්‍යාපනය වෙනුවෙන් වැදගත්ම කාර්යයක් ඉටුකළේ වත්මන් රජය බව ජනාධිපති මහින්ද රාජපක්ෂ මහතා පවසයි. රටට සමාජයට බරක් නොවන යහපත්, නැණවත් අනාගත පරපුරක් බිහිකිරීමට රජය සුවිශේෂී අවධානයක් යොමුකළ බව ජනාධිපතිවරයා පෙන්වාදෙයි. හෝමාගම මහින්ද රාජපක්ෂ විද්‍යාලයේ ඉදිකරන ලද පළමු මහින්දෝදය තාක්ෂණික පීඨය විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මේ බව පැවසීය. මේ අතර මහරගම මධ්‍ය මහ විද්‍යාලයේ ඉදිකෙරුණු මහින්දෝදය තාක්ෂණික විද්‍යාගාරය අද පෙරවරුවේ ජනාධිපතිවරයාගේ ප්‍රධානත්වයෙන් සිසු අයිතියට පත් කෙරුණි. මීට අමතරව කොට්ටාව ධර්මපාල විද්‍යාලයේ ඉදිකෙරුණු නව පිහිණුම් තටාකය ද ජනාධිපතිවරයා අතින් සිසු අයිතියට පත් කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=41967", "Category": null, "Parent URL": null}