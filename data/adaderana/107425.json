{"Source": "Adaderana", "Timestamp": "April 5, 2019 09:57 am", "Headline": "මිරිස්වත්ත ප්‍රදේශයේ රිය අනතුරක්-3කට තුවාල-මාර්ගය හිරවෙයි", "News Content": "කොළඹ නුවර මාර්ගයේ මිරිස්වත්ත මංසන්දියේදි එකම දිශාවට ධාවනය කළ පුද්ගලික බස් රථයක් සහ ත්‍රීරෝද රථයක් ගැටීමෙන් පුද්ගලයින් තිදෙනෙකු තුවාල ලබා ඇත. බස් රථය, ත්‍රිරෝද රථයේ පසුපස ගැටීමෙන් අද උදෑසන 8.00ට පමණ අනතුර සිදුව ඇති බව යක්කල පොලීසිය පැවසුවේය. තුවාල ලබා ඇත්තේ, ත්‍රිරෝද රථයේ රියදුරු එහි ගමන් කළ කාන්තාවක් සහ ළමයෙක් වන අතර ඔවුන් ගම්පහ රෝහලට ඇතුළත් කර ඇත.", "URL": "https://sinhala.adaderana.lk/news.php?nid=107425", "Category": null, "Parent URL": null}