{"Source": "Adaderana", "Timestamp": "August 5, 2014 11:21 am", "Headline": "කිතල් ඇල්ලට ගිනි තැබූ  5ක් අත්අඩංගුවේ ", "News Content": "ඇල්ල, හෙලකිතල් ඇල්ල, කිතල් ඇල්ල රක්ෂිත ප්‍රදේශයකට ගිනි තබමින් සිටි පුද්ගලයින් පස් දෙනෙකු අත්අඩංගුවට ගෙන තිබේ. ප්‍රදේශවාසීන් විසින් ඇල්ල පොලීසියට සිදුකළ පැමිණිල්ලකට අනුව මොවුන් අත්අඩංගුවට ගෙන ඇති බව පොලීසිය පවසයි. ගිනී තැබීම හේතුවෙන් රක්ෂිතයේ අක්කර 300ක පමණ ප්‍රමාණයක් වීනාශ වී ඇති බව සඳහන් වෙයි. සැකකරුවන් මිනුවන්ගොඩ ප්‍රදේශයේ පදිංචිකරුවන් වන අතර මොවුන් විනෝද චාරිකාවක් සඳහා ඇල්ල ප්‍රදේශයට පැමිණ ඇති බව පොලීසිය පවසයි. අත්අඩංගුවට ගත් සැකකරුවන් බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45135", "Category": null, "Parent URL": null}