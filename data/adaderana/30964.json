{"Source": "Adaderana", "Timestamp": "January 22, 2013 08:37 am", "Headline": "වයඹට කඩුලු 2 ක ජයක්", "News Content": "අන්තර් පළාත් එක්දින ක්‍රිකට් තරඟාවලියේ රුහුණු කණ්ඩායම පරදවා වයඹ කණ්ඩායම කඩුලු දෙකක ජයක් හිමිකර ගැනීමට සමත් විය. තරඟයේ කාසියේ වාසිය දිනූ වයඹ කණ්ඩායම පළමුව පන්දුවට පහරදීමේ අවස්ථාව රුහුණු කණ්ඩායමට ලබාදුන්නේය. එහිදී ඔවුන් නියමිත පන්දුවාර 50 අවසානයේ කඩුලු නවයක් දැවී ලකුණු 263 ක් ලබා ගැනීමට සමත්විණි. රුහුණු කණ්ඩායම වෙනුවෙන් ජනක ගුණරත්න නොදැවී ලකුණු 64 ක් ලබගත්තේය. පිළිතුරු ඉනිම සඳහා පිටියට පිවිසි වයඹ කණ්ඩායම පන්දුවාර 46 යි එක් පන්දුවක් තුළ කඩුලු 8 ක් පමණක් දැවී ජයග්‍රහණය වාර්තා කළේය. වයඹ කණ්ඩායම වෙනුවෙන් ජෙහාන් මුබාරක් ලකුණු 90 ක් සහ නිරෝෂන් දික්වැල්ල ලකුණු 86 ක් ලබාගැනීමට සමත්විය.", "URL": "https://sinhala.adaderana.lk/news.php?nid=30964", "Category": null, "Parent URL": null}