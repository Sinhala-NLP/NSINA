{"Source": "Adaderana", "Timestamp": "February 9, 2013 10:10 am", "Headline": "සැමියා බේරාගන්න බිරිය පොලීසියට ඇසිඩ් ගහලා - දෙන්නාම දැලේ", "News Content": "දේපළ සොරකම් කිරීම් ඇතුළු අපරාධ 20ට පමණ සම්බන්ධ යැයි සැලකෙන සැකකරුවෙකු අත්අඩංගුවට ගැනීමට ගිය දැදිගම පොලීසියේ නිලධාරීන් පිරිසකට ඇසිඩ් ගැසූ එකී සැකකරුවාගේ බිරිඳ හා සැකකරු අත්අඩංගුවට ගෙන තිබේ. දැදිගම ඉහළ ලෙනගල ප්‍රදේශයේ නිවසක පදිංචි අදාළ සැකකරු අද (09) පෙරවරුවේ අත්අඩංගුවට ගැනීමට ගිය අවස්ථාවේදී මෙය සිදුව ඇතැයි පොලීසිය පවසයි. අද පෙරවරු 7.00 ට පමණ මෙය සිදුව තිබේ. එකී සැකකරු නිවසේ කාමරයක රැඳි සිටියදී අත්අඩංගුවට ගෙන අතර ඇසිඩ් ගැසීමේ චෝදනාව යටතේ බිරියද පොලිස් අත්අංඩගුවට ගෙන ඇත. ඇසිඩ් ප්‍රහාරයෙන් තුවාල ලැබු පොලිස් නිලධාරීන් ‍තිදෙනා කෑගල්ල රෝහලට ඇතුළත් කර ඇති අතර ඔවුන්ගේ ඇස්වලට ඇසිඩ් වැදී ඇතැයි ද පොලීසිය කියයි.", "URL": "https://sinhala.adaderana.lk/news.php?nid=31474", "Category": null, "Parent URL": null}