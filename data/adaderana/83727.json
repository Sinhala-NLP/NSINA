{"Source": "Adaderana", "Timestamp": "January 29, 2018 11:08 am", "Headline": "කෙසෙල් ඇවරිය ගඟ මැද්දට ", "News Content": "දියමත පැවති මැතිවරණ ප්‍රචාරක රැස්වීමක් පිළිබඳව කල්පිටියෙන් වාර්තා වෙයි. කල්පිටිය ප්‍රාදේශීය සභාව සඳහා කෙසෙල් ඇවරිය ලකුණින් තරග කරන එක්සත් ජාතික නිදහස් පෙරමුණේ කණ්ඩායම් නායක පුජ්‍ය බැදිවැව දියසේන හිමියන් ප්‍රධාන අපේක්ෂකයන් පිරිසක් මේ රැස්වීම සංවිධානය කර තිබිණි. මේ අවස්ථාවට ධීවරයන් ,ගොවියන් මෙන්ම කම්කරුවන්ද එක්ව තිබීම විශේෂයි. මේ දියමත පවතී රැස්වීම කල්පිටිය කලපුවේදී පැවති අතර, ජනතාව මේ සදහා සහභාගී වුයේ බෝට්ටු මඟිනි . මෙහිදී ජනතාව ඇමතු පුජ්‍ය බැදිවැව දියසේන හිමියන් විසින් තම රැස්වීම මුහුදේ පැවැත් විමට ප්‍රධාන හේතුව ධිවර ජනතාවට ඇතිවෙලා තියන ගැටළු නිසා බවත් ඒ පිළිබඳ පැවසීමට මෙය අවස්ථාවක් නිසා බවත් පවසා සිටියේය. මෙහිදී වැඩිදුරටත් අදහස් දැක්වු දියසේන හිමියන් මෙසේ ද පැවසීය. “ගොඩබිම ඉදලා කියල අපිට ඇතිවෙලා තියෙන්නේ. උද්ඝෝෂණ කරලා ඇතිවෙලා තියෙන්නේ. ඒ නිසයි මේ මුහුද මැදට ඇවිල්ල මේ විදිහට ජනතාවට කරුණු පැහැදිලි කරලා උඩ ඉන්න දෙවියන්ටවත් අපේ දුක කියන්න තීරණය කළේ. මෙවර අපිට හොද අවස්ථාවක් ලැබිල තියනවා. ගමේ පාලනය අපේ අතට ගන්න. මුහුද විනාශ කරනවට අනුබල නොදෙන ගමේ නායකයෙක් පත් කර ගන්න. නීතිවිරෝධී ලයිලා සුරුක්කු පන්න ක්‍රමවලට තිත තියන්න ගමේ පාලනය ශක්තිමත් කරන්න. කල්පිටිය අද සංචාරක කර්මාන්තයෙන් විනාශ වෙලා. නොරොච්චෝලේ බලාගාරය නිසා විනාශ වෙලා .ගොවිතැන වගේම ධිවර කර්මාන්තයත් විනාශ වෙලා. මේවට වගකියන්න ඕනෑ කවුද .හැබැයි මේ පාර මේ සෙල්ලම් හරියන්නේ නැහැ. කල්පිටිය ගම්මාන සියල්ලේම ජනතාව එකතුවෙලා බලධාරීන්ට, රජයට පාඩමක් උගන්වනවා. මිට පස්සේ කල්පිටියේ තීරණ ගන්නේ කොළඹ සැප විදින දේශපාලකයෝ ,නිලධාරීන් නෙමෙයි කල්පිටියේ දුක් විදින අපි. අපි මේ බව අද මේ මුහුදේ ඉදල බලධාරීනට කියන්න කැමතියි.“", "URL": "https://sinhala.adaderana.lk/news.php?nid=83727", "Category": null, "Parent URL": null}