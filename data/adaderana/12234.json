{"Source": "Adaderana", "Timestamp": "November 18, 2010 11:56 am", "Headline": "එජාපය දිනවන ගමනට නායකත්වය දෙන්න සූදානම් -සජිත් ", "News Content": "එක්සත් ජාතික පක්ෂයේ කාත්‍යාධිකාරී මණ්ඩලය නව ව්‍යවස්ථාවක් ගෙන ඒම තුළින් මේ විප්ලවීය වෙනසත් සමග අනිවාර්යයෙන්ම එක්සත් ජාතික පක්ෂය දිනවන ගමන ක්‍රියාත්මක කිරීමට තමන් ඉදිරි කාලයේදී නායකත්වය ලබාදීමට සූදානම් බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. වර්තමාන ආණ්ඩුව තවදුරටත් බලයේ පවත්වාගැනීමට උත්සාහ කරන කුහකයෝ කොට්ඨාශයක් එක්සත් ජාතික පක්ෂයේ ව්‍යවස්ථාව වෙනස්වීම විවිධාකාරයෙන් අර්ථකථනය කරන බව ද ඔහු පෙන්වාදෙයි. දිගින් දිගටම එක්සත් ජාතික පක්ෂය පරාජයට පත්වූ යුගය අවසන් බව ප්‍රේමදාස මහතා අවධාරණය කරයි. නියත වශයෙන්ම නව නායකත්වය හරහා එක්සත් ජාතික පක්ෂය දිනවන ගමනට යොමුකිරීමට ද තමන් සූදානම් බව ද පාර්ලිමේන්තු මන්ත්‍රීවරයා කියා සිටියි.", "URL": "https://sinhala.adaderana.lk/news.php?nid=12234", "Category": null, "Parent URL": null}