{"Source": "Adaderana", "Timestamp": "November 15, 2010 11:28 am", "Headline": "නිදහස් පක්ෂයට බැ‍ඳෙන්නැයි ෆොන්සේකා තර්ජනය කළා", "News Content": "ශ්‍රී ලංකා නිදහස් පක්ෂ සාමාජිකත්වය ලබාගන්නා ලෙස 2008 වර්ෂයේදී දැනට බන්ධානාගාරගතව සිටින හිටපු හමුදාපති සරත් ෆොන්සේකා මහතා තමන් හට තර්ජනය කළ බව නැගෙනහිර පළාත් ප්‍රධාන අමාත්‍ය ශිවනේෂතුරෙයි චන්ද්‍රකාන්ත් මහතා පවසයි මඩකළපුව, ආරෙයම්පති ප්‍රදේශයේ පැවති උත්සවයක් අමතමින් ඔහු මේ බව සඳහන් කර තිබේ. පසුගිය කාල වකවානුව තුළ දේශපාලන වශයෙන් ගැටුම් පැවති පිරිස් අතර ආයුධ සන්නද්ධ ගැටුම් ද ඇතිවූ බව චන්ද්‍රකාන්ත් මහතා පෙන්වාදෙයි. නමුත් එය ඵලාදයී නොවන බව අවබෝධ කරගත් නිසා ආයුධ අතහැර තමන් ද්‍රවිඩ ජනතාව වෙනුවෙන් දේශපාලන මාර්ගයට පිවිසීමට තීරණය කළ බව ද අමාත්‍යවරයා අවධාරණය කළේය. ඔහුගේ ලේකම්වරයෙකු ලෙස කටයුතු කළ කුමාරසාමි නන්දගෝබන් නම් තැනැත්තා මරණයට පත්ව වසර ගතවීම වෙනුවෙන් මෙම සැමරුම් උත්සවය සංවිධානය කර තිබුණි.", "URL": "https://sinhala.adaderana.lk/news.php?nid=12162", "Category": null, "Parent URL": null}