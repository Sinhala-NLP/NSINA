{"Source": "Adaderana", "Timestamp": "February 4, 2017 07:51 am", "Headline": " 69 වන ජාතික නිදහස් දිනය අදයි", "News Content": "69 වන ජාතික නිදහස් දිනය අදට(04) යෙදී තිබේ.1948 පෙබරවාරි 04දා බ්‍රිතාන්‍ය පාලනයෙන් ශ්‍රී ලංකාවට නිදහස හිමි වුණි.මෙවර නිදහස් දින සැමරුම් උළෙල කොළඹ, ගාලු මුවදොර පරිශ්‍රයේ පැවැත්වීමට නියමිතය. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙම සැමරුම් උළෙල පැවැත්වෙයි.එම අවස්ථාවට අග්‍රාමාත්‍යවරයා ඇතුළු මැති ඇමතිවරුන් මෙන්ම රාජ්‍ය තාන්ත්‍රික නිලධාරීන් ද සහභාගී වනු ඇත.නාවික හමුදාවද නිදහස් දින සැමරුම් උළෙල සඳහා සිය දායතක්වය ලබාදෙන බව නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා පවසයි.ශ්‍රී ලංකා පොලීසිය ද මෙවර නිදහස් සැමරුම් උළෙලේදී කැපී පෙනෙන දායකත්වයක් ලබාදෙන බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පැවසුවේය.", "URL": "https://sinhala.adaderana.lk/news.php?nid=69085", "Category": null, "Parent URL": null}