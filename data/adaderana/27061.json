{"Source": "Adaderana", "Timestamp": "September 2, 2012 09:23 am", "Headline": " ගම්පහ පිරිවෙන්වලට හෙට නිවාඩු", "News Content": "අපවත් වී වදාළ අති පූජ්‍ය වේවැල්දෙනියේ මේධාලංකාර මහ නාහිමියන්ගේ දේහය පිළිබඳ ආදාහන පූජෝත්සවය සිදුකෙරෙන හෙට (03) දිනයේ දී ගම්පහ දිස්ත්‍රීක්කයේ සියලු පිරිවෙන් සඳහා නිවාඩු දිනයක් ලෙස ප්‍රකාශයට පත්කර තිබේ. භික්ෂූන් වහන්සේට ආදාහන පුජෝත්සවය සඳහා සහභාගීවීමට අවස්ථාව ලබාදිය යුතු බැවින් මෙම තීරණය ගෙන ඇති බව අධ්‍යාපන අමාත්‍යංශයේ ලේකම් ගෝඨාභය ජයරත්න මහතා අද දෙරණට කියා සිටියේය. හෙට දිනය ජාතික ශෝක දිනයක් ලෙස ද රජය විසින් ප්‍රකාශයට පත් කර තිබේ. ආදාහන පුජෝත්සවය රාජ්‍ය ගෞරව සහිතව මීරිගම ඩී.එස් සේනානායක විදුහල් ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=27061", "Category": null, "Parent URL": null}