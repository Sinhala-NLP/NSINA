{"Source": "Adaderana", "Timestamp": "December 18, 2013 10:22 am", "Headline": "අනාරක්ෂිත ළිඳ කුඩා දරුවාට මරුකැඳවයි", "News Content": "කනගරායම්කුලම් - තෙරියකුලම ප්‍රදේශයේ දී ළිඳකට වැටීමෙන් කුඩා දරුවෙකු මියගොස් තිබේ. ඊයේ(18) රාත්‍රී නිවසට යාබදව පිහිටා ඇති ළිඳකට වැටීමෙන් මෙම අනතුර සිදුව ඇති බව පොලීසිය පවසයි. අනතුරට පත් දරුවා ප්‍රතිකාර සඳහා කිළිනොච්චිය රෝහලට ඇතුළත් කිරීමේ දී මියගොස් ඇති බව කිළිනොච්චිය රෝහල් පොලීසිය සඳහන් කළේය. අනතුරින් මියගොස් ඇත්තේ 07 හැවිරිදි කුඩා දරුවෙකි. මළ සිරුර කිළිනොච්චිය රෝහලේ තැන්පත් කර ඇති අතර පශ්චාත් මරණ පරීක්ෂණය අද(18) සිදුකිරීමට නියමිතය.", "URL": "https://sinhala.adaderana.lk/news.php?nid=39671", "Category": null, "Parent URL": null}