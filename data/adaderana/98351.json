{"Source": "Adaderana", "Timestamp": "October 28, 2018 12:10 pm", "Headline": "රජයේ කිසිදු තනතුරක් ගෝඨාට එපා", "News Content": "තමන් වත්මන් රජයේ කිසිඳු තනතුරක් භාර නොගන්නා බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. අද දෙරණ වෙත විශේෂ ප්‍රකාශයක් සිදුකරමින් ගෝඨාභය රාජපක්ෂ මහතා සඳහන් කළේ වත්මන් රජයේ ඇතැම් තනතුරු භාරගන්නා බවට පල වන මාධ්‍ය වාර්තා සම්පුර්ණයෙන් ප්‍රතික්ෂේප කරන බවයි. ගෝඨාභය රාජපක්ෂ මහතා නව රජයේ ආරක්ෂක ලේකම්වරයා ලෙස පත් කිරීමට නියමිත බව ඇතැම් මාධ්‍ය මේ වන විට වාර්තා කර තිබේ. එම මා‍ධ්‍ය වාර්තා සියල්ල ප්‍රතික්ෂේප කරන බවත් තමන් කිසිවිටක වත්මන් රජයේ තනතුරක් භාරගැනීමට කටයුතු නොකරන බවත් හිටපු ආරක්ෂක ලේකම් ගෝඨාභය රාජපක්ෂ මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=98351", "Category": null, "Parent URL": null}