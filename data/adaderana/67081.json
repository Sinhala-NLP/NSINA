{"Source": "Adaderana", "Timestamp": "December 16, 2016 01:59 pm", "Headline": "සිව්වැනි යොවුන් පාර්ලිමේන්තු ඡන්දය 18දා", "News Content": "සිව්වන යොවුන් පාර්ලිමේන්තු මැතිවරණය ලබන 18 වනදා පැවැත්වීමට නියමිතව තිබේ.පෙරවරු 07.00 සිට පස්වරු 04.00 දක්වා දිවයින පුරා ඡන්ද මධ්‍යස්ථාන 661දී මැතිවරණය පැවැත්වීමට නියමිත බව ජාතික තරුණ සේවා සභාව පවසයි.මැතිවරණය සඳහා යෞවන සමාජ තරුණ තරුණියන් 916 දෙනෙකු නාමයෝජනා භාරදී ඇති අතර ඡන්දය ප්‍රකාශ කිරීම සඳහා ඡන්ද දායකයින් 340,000ක පිරිසක් සුදුසුකම් ලබා ඇති බව සඳහන්ය.යොවුන් පාර්ලිමේන්තුවේ ආසන 225 සඳහා මැතිවරණයෙන් මන්ත්‍රිවරුන් 160 දෙනෙකු තෝරා ගැනීමට නියමිත බව ජාතික තරුණ සේවා සභාව පවසයි.විශ්වවිද්‍යාල තරුණ තරුණියන්, නීති විද්‍යාල සිසුන්, පාසල් ශිෂ්‍ය නායක නායිකාවන්, වෙනත් තරුණ සංවිධාන සාමාජිකයින්, වෙනස් වූ හැකියාවන් සහිත තරුණ තරුණියන් ඇතුළු පිරිසක් සෙසු මන්ත්‍රීධුර සදහා පත් කෙරන බව සඳහන්ය.", "URL": "https://sinhala.adaderana.lk/news.php?nid=67081", "Category": null, "Parent URL": null}