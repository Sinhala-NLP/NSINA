{"Source": "Adaderana", "Timestamp": "April 17, 2019 11:22 am", "Headline": "හිස තෙල් ගෑමේ ජාතික උත්සවය කළුතර දී", "News Content": "මෙවර සිංහල දෙමළ අලුත් අවුරුද්දේ හිස තෙල් ගෑමේ චාරිත්‍රය අද(17) සිදු කළේය. ඒ අනූව හිස තෙල් ගෑමේ ජාතික මහෝත්සවය කළුතර බෝම්බුවල ශ්‍රී සුබෝධී රාජාරාම මූලස්ථාන මහා විහාර භූමියේ දී අද පෙරවරුවේ පැවැත්විය. සිංහල දෙමළ අලුත් අවුරුදු චාරිත්‍ර අතුරින් හිස තෙල් ගෑමේ චාරිත්‍රයට හිමිවවන්නේ සුවිශේෂී ස්ථානයක් . මෙවර සිංහල දෙමළ අලුත් අවුරුද්දේ හිස තෙල් ගෑමේ චාරිත්‍රය අද පෙරවරු 07.40ට යෙදී තිබුණි. ඒ අනුව පුර්ව භාග 07.40ට යෙදුණු සුබ නැකතින් පළාවන් පැහැති වස්ත්‍රාභරණයෙන් සැරසී නැගෙනහිර දිශාව බලා හිසට කොහොඹ පත්ද පයට කොළොං පත්ද තබා කොහොඹ පත් යුෂ මිශ්‍ර නානුද ගා ස්නානය කිරීම සුදුසු බවට ජෝතිෂ්‍යයේ සඳහන් විය. මෙවර හිස තෙල් ගෑමේ ජාතික මහෝත්සවය කළුතර බෝම්බුවල ශ්‍රී සුබෝධී රාජාරාම මූලස්ථාන මහා විහාර භූමියේ දී පැවැත්විය. ඊට සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ඇතුළු බොහෝ පිරිසක් එක්වී සිටියේය.", "URL": "https://sinhala.adaderana.lk/news.php?nid=108091", "Category": null, "Parent URL": null}