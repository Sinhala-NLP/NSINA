{"Source": "Adaderana", "Timestamp": "May 10, 2019 03:50 pm", "Headline": "ගාල්ල සෝදිසියෙන් පුද්ගලයින් 66ක් අත්අඩංගුවට", "News Content": "ගාල්ල දිස්ත්‍රික්කයේ ආරක්ෂක අංශ සිදුකළ සෝදිසි මෙහෙයුම්වලදී පුද්ගලයින් 66 දෙනෙකු අත්අඩංගුවට ගෙන ඇති බව අභ්‍යන්තර හා ස්වදේශ කටයුතු අමාත්‍ය වජිර අබේවර්ධන මහතා පවසා සිටියි. දිස්ත්‍රික්කයේ සියලුම මුස්ලිම් දේවස්ථාන හා සැකකටයුතු ස්ථාන 41ක සෝදිසි මෙහෙයුම් සිදුකර ඇති බව අමාත්‍යවරයා ප්‍රකාශ කරයි. ගාල්ල දිස්ත්‍රික් ලේකම් කාර්යාලයේ පැවති ආරක්ෂක කමිටු රැස්වීමේදි වජිර අබේවර්ධන අමාත්‍යවරයා මෙම අදහස් පළ කර ඇත. මේ පිළිබඳ අදහස් දැක්වූ ගාල්ල නියෝජ්‍ය පොලිස්පති නුවන් වෙදසිංහ මහතා, ''මේ සිද්ධිය වූ දිනයේ සිට අපි අවශ්‍ය උපරිම ආරක්ෂාව ලබාදී තිබෙනවා. ඒ වගේම පල්ලි සෝදිසි කිරීම් කළා. සැකකටයුතු ස්ථාන සියල්ල සෝදිසි කළා. පුද්ගලයන් 66 දෙනකු අත්අඩංගුවට ගෙන තිබෙනවා. ඉන් 63 දෙනකු අධිකරණයට ඉදිපරිත් කළා. පොලිස් ඇප දුන් සංඛ්‍යාව තුන් දෙනයි. 21 දෙනකු රක්ෂිත බන්ධනාගාර ගත කළා. රැඳවුම් නියෝග මත 04 දෙනෙකුගෙන් ප්‍රශ්න කිරීම් කරගෙන යනවා. ඒ වගේ ම රැඳවුම් නියෝග මත සිටි දෙදෙනකුගෙන් තවදුරටත් ප්‍රශ්න කරනවා. පාසල් ඇතුළු පොදු ස්ථාන වල ඉතා හොඳ ආරක්ෂක වැඩපිළිවෙලක් ක්‍රියාත්මක වෙනවා. \" යනුවෙන් ප්‍රකාශ කර සිටියේය.", "URL": "https://sinhala.adaderana.lk/news.php?nid=109690", "Category": null, "Parent URL": null}