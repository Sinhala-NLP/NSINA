{"Source": "Adaderana", "Timestamp": "June 26, 2019 07:14 am", "Headline": "කොළඹ ප්‍රදේශ රැසකට අද සිට හෙට දක්වා ජල කප්පාදුවක්", "News Content": "මහරගම සහ කොට්ටාව ඇතුළු ප්‍රදේශ රැසකට අද (26) පැය 24 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. අද පෙරවරු 09.00 සිට හෙට (27) පෙරවරු 09.00 දක්වා ජල සැපයුම අත්හිටුවන බව එම මණ්ඩලය සදහන් කළේය. මහරගම, බොරලැස්ගමුව, කොට්ටාව, පන්නිපිටිය, රුක්මල්ගම, පැලැන්වත්ත, මත්තෙගොඩ, හෝමාගම, මීපේ සහ පාදුක්ක යන ප්‍රදේශවලට අදාල කාලය තුළ ජල සැපයුම අත්හිටුවනු ඇති. කොළඹ දිස්ත්‍රික් නැගෙනහිර නගර ජල සම්පාදන ව්‍යාපෘතිය යටතේ ජලනල පද්ධතිය වැඩිදියුණු කිරීම හේතුවෙන් අදාල ප්‍රදේශවලට ජල සැපයුම අත්හිටුවීමට සිදුව ඇති බව සදහන්.", "URL": "https://sinhala.adaderana.lk/news.php?nid=112758", "Category": null, "Parent URL": null}