{"Source": "Adaderana", "Timestamp": "February 23, 2015 02:14 pm", "Headline": "බිරිඳගේ පහරදීමෙන් සැමියා මරුට", "News Content": "හම්බන්තොට, බඳගිරිය වෙහෙරගොඩ ප්‍රදේශයේදී බිරිඳ සිදුකළ පහරදීමකින් සැමියා ජීවිතක්ෂයට පත්ව තිබේ.අද අලුයම මෙම ඝාතනය සිදුව ඇති බව පොලීසිය සඳහන් කළේය.පවුල් ආරවුලක් දුරදිග යාම හේතුවෙන් බිරිඳ විසින් තියුණු ආයුධයකින් සැමියාට පහරදී තිබේ.පහරකෑමෙන් බරපතළ තුවාල ලැබු සැමියා එම ස්ථානයේදීම ජීවිතක්ෂයට පත්ව ඇති බව පොලීසිය සඳහන් කළේය.මෙලෙස ජීවිතක්ෂයට පත්ව ඇත්තේ 39 හැවිරිදි පුද්ගලයෙකු බව වාර්තා වේ.ඝාතනය සම්බන්ධයෙන් සැකකාර බිරිඳ අත්අඩංගුවට ගෙන ඇති අතර හම්බන්තොට පොලීසිය ඒ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49532", "Category": null, "Parent URL": null}