{"Source": "Adaderana", "Timestamp": "March 11, 2013 08:21 am", "Headline": "ජනපති ජපානයේ සංචාරයක", "News Content": "ජනාධිපති මහින්ද රාජපක්ෂ මහතා ජපාන සංචාරයක නිරත වේ. සිව් දින නිල සංචාරයක් සඳහා ජනාධිපතිවරයා ඇතුළු නියෝජිත පිරිස අද (11) දිවයිනෙන් පිටත්ව යන බව ජනාධිපති මාධ්‍ය අංශය සඳහන් කළේය. ජනාධිපතිවරයා සිය සංචාරය තුළ දී ජපාන අග්‍රාමාත්‍ය සිංෂෝ අබේ මහතා ඇතුළු ඉහළ පෙළේ නියෝජිත පිරිසක් සමග සාකච්ඡා පැවැත්වීමට නියමිතය. එහිදී ගිවිසුම් කිහිපයකට ද අත්සන් තැබෙනු ඇති බව වාර්තා වේ. ජපානයේ ව්‍යාපාරිකයින් පිරිසක් ද හමුවීමට සැලසුම් කර තිබේ.", "URL": "https://sinhala.adaderana.lk/news.php?nid=32292", "Category": null, "Parent URL": null}