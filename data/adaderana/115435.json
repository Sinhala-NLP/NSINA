{"Source": "Adaderana", "Timestamp": "July 31, 2019 02:11 pm", "Headline": "ත්‍රිරෝද රථයක් මාර්ගයෙන් ඉවතට-6ක් රෝහලට", "News Content": "ත්‍රිරෝද රථයක් අද (31) උදෑසන 6-00ට පමණ බදුල්ල-මහියංගණය මාර්ගයේ තල්දෙන 12 කනුව පුපුරුමාතැන්න ප්‍රදේශයේදී මාර්ගයෙන් ඉවතට ධාවනයවී ගසක ගැටී සිදුවූ අනතුරකින් එහි ගමන් කළ රියදුරා ඇතුලු හය දෙනෙකු තුවාල ලබා බදුල්ල මහ රෝහලට ඇතුලත් කර තිබේ. අඩි 10 ක් පමණ පහලට පෙරලුන ත්‍රිරෝද රථය ගසක ගැටී නතර වී ඇති බව අද දෙරණ වාර්තාකරු පවසයි. හාලිඇල ප්‍රදේශයේ පිරිත් පින්කමකට සහබාගිවී මීගහකිවුල බලගොල්ල පිහිටි නිවෙස් බලා යමින් සිටි පිරිසක් මෙසේ අනතුරට පත්ව ඇති බව පොලීසියට අනාවරණය වී ඇත. තුවලකරුවන්ගෙන් පස්දෙනෙක් කාන්තාවන් බව සඳහන්. තිදෙනකුගේ තත්ත්වය බරපතල බව රෝහල් ප්‍රකාශකයෙක් අද දෙරණ වාර්තාකරුට පවසා ඇත. රියදුරුට නින්ද යාම හෙතුවෙන් මේ අනතුර සිදුවන්නට ඇතැයි පොලිස් විමර්ශන වලදි අනාවරණය වී තිබේ. බදුල්ල පොලිස් අධිකාරි වසන්ත කන්දෙවත්ත හා බදුල්ල මූලස්ථාන ප්‍රධාන පොලිස් පරික්ෂක රෝහණ වනිගසේකර මහතාගේ උපදෙස් මත බදුල්ල රථවාහන අංශයේ ස්ථානාධිපති උ. පො.ප. දීපාල් ජයතුංග මහතාගේ මෙහෙයවීමෙන් රථවාහන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=115435", "Category": null, "Parent URL": null}