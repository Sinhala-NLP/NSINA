{"Source": "Adaderana", "Timestamp": "December 27, 2016 08:18 am", "Headline": "ඒ 9 පාරේ උදෑසනම මරණ 3ක්", "News Content": "“ඒ - 9“ මාර්ගයේ ඉරට්ටපෙරියකුලම් බූ ඔය පාලම අසළ දී කැබ් රථයක් සහ කන්ටේනරයක් මුහුණට මුහුණ ගැටීමෙන් සිදුවු අනතුරකින් පුද්ගලයින් තිදෙනෙකු මියගොස් තිබේ.අනුරාධපුර දෙස සිට වව්නියාව දෙසට ධාවනය කළ කැබ් රථයක් වව්නියාව දෙස සිට අනුරාධපුරය දෙසට ධාවනය කළ කන්ටේනරය සමග ගැටීමෙන් අද උදෑසන 5.30ට පමණ අනතුර සිදුව ඇති බව මැදවච්චිය පොලීසිය පැවසුවේය. අනතුරෙන් මියගොස් ඇත්තේ කැබ් රථයේ ගමන් කළ කාන්තාවන් දෙදෙනෙකු සහ පිරිමි පුද්ගලයෙකු වන බව වව්නියාව රෝහල් ප්‍රකාශකයෙකු සඳහන් කළේය.මියගිය පුද්ගලයින් දෙහිවල ප්‍රදේශයේ පදිංචිකරුවන් බව වාර්තා වේ. සිද්ධියෙන් තුවාල ලැබු තවත් පුද්ගලයෙකු වව්නියාව මහ රෝහලේ දැඩි සත්කාර ඒකකයට ඇතුළත් කර ඇත.", "URL": "https://sinhala.adaderana.lk/news.php?nid=67399", "Category": null, "Parent URL": null}