{"Source": "Adaderana", "Timestamp": "August 9, 2012 08:34 am", "Headline": "සරසවි ඇදුරන් උද්ඝෝෂණයක", "News Content": "විශ්ව විද්‍යාල ආචාර්යවරුන් අද (09) දිනයේ දී උද්ඝෝෂණ ව්‍යාපාරයක නිරත වීමට තීරණය කර තිබේ. පාර්ලිමේන්තුව ඉදිරිපිට මාර්ගයේ මෙම උද්ඝෝෂණය පැවැත්වීමට නියමිත බව වාර්තා වේ. සිය වෘත්තීය ගැටලුවලට කඩිනමින් විසඳුම් ලබාදෙන ලෙස රජයට බලකිරීම මෙහි අරමුණ බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. ආරම්භ කර ඇති වැඩ වර්ජනය අඛණ්ඩව ක්‍රියාත්මක කිරීමට ඊයේ (08) රැස්වූ සිය විධායක කමිටුව ඒකමතිකව තීරණය කළ බව එම සම්මේලනයේ ලේකම් ආචාර්ය ටෙරන්ස් මධුජිත් මහතා සඳහන් කළේය.", "URL": "https://sinhala.adaderana.lk/news.php?nid=26424", "Category": null, "Parent URL": null}