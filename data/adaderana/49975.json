{"Source": "Adaderana", "Timestamp": "March 15, 2015 10:13 am", "Headline": "එමීර් රාජ්‍ය පරදා කොදෙව්වන් ජයගනියි ", "News Content": "අයි.සි.සි.ලෝක කුසලාක ක්‍රිකට් තරඟාවලියේ එක්සත් අරාබි එමිර් රාජ්‍ය හා බටහිර ඉන්දීය කොදෙව් කණ්ඩායම අතර තරඟයෙන් කඩුළු 6ක ජයක් හිමිකර ගැනීමට බටහිර ඉන්දීය කොදෙව් කණ්ඩායම සමත් වී තිබේ. අදාළ තරඟය නවසීලන්තයේ නේපියර්හිදි පවත්වන ලදී. තරගයේ කාසියේ වාසිය දිනු බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදීමේ අවස්ථාව එක්සත් අරාබි එමිර් කණ්ඩායමට ලබාදුන්නේය. ඒ අනුව ඔවුන් මේ වන විට පන්දුවාර 47.4 ක් අවසානයේ කඩුළු සියල්ල දැවී ලකුණු 175 ක් පමණක් ලබා ගත්තේය.ඒක්සත් අරාබි එමිර් රාජ්‍ය කණ්ඩායමේ පළමු කඩුලු හය බිඳ වැටුණේ ලකුණු 46ක් තුළදීය.ඉන් අනතුරුව පිටියට පිවිස් බටහිර ඉන්දීය කොදෙව් කණ්ඩායම පන්දුවාර 30.3 අවසානයේ කඩුළු 4ක් පමණක් දවා ගනිමින් තරඟයේ ජය හිමිකර ගැනීමට සමත් විය. මේ අතර අයර්ලන්තය සහ පාකිස්ථාන කණ්ඩායම අතර තරගය ද අද පැවැත්වෙමින් තිබේ.ඒ අනුව ලෝක කුසලාන ක්‍රිකට් තරගාවලියේ මූලික වටයේ තරග අවසන් වන අතර අද පැවැත්වෙන තරග දෙකෙන් “බී“ කාණ්ඩය යටතේ කණ්ඩායම් දෙකකට සුදුසුකම් ලබාගත හැකි වෙයි.එම කාණ්ඩාය යටතේ ඉන්දියාව සහ දකුණු අප්‍රිකාව මේ වන විටත් සුදුසුකම් ලබා සිටියි.කොදෙව් කණ්ඩායම ඉහළ දළ ලකුණු වේගයක් සමග එක්සත් අරාබි එමිර් රාජ්‍යය කණ්ඩායම පරාජය කරමින් පාකිස්ථාන කණ්ඩායම හමුවේ අයර්ලන්ත කණ්ඩායම පරාජය වුවහොත් අර්ධ අවසන් පූර්ව වටය සඳහා පාකිස්ථානයට සහ බටහිර ඉන්දීය කොදෙව්වන්ට පිවිසීමේ අවස්ථාව පවතියි.පාකිස්ථානය පරදවා අයර්ලන්තය ජයගතහොත් අයර්ලන්තය ඊළග වටය සඳහා සුදුසුකම් ලබන අතර දළ ලකුණු ලබාගැනීමේ වේගය මත පාකිස්ථානය හෝ බටහිර ඉන්දීය කොදෙව්වන්ගෙන් එක් කණ්ඩායමක් ඊළඟ වටයට සුදුසුකම් ලබනු ඇත.", "URL": "https://sinhala.adaderana.lk/news.php?nid=49975", "Category": null, "Parent URL": null}