{"Source": "Adaderana", "Timestamp": "February 4, 2014 02:20 pm", "Headline": "දියේ ගිලී දස හැවිරිදි දරුවා මරුට", "News Content": "හලාවත, කරවිට වැවේ දිය නෑමට ගිය දරුවෙකු දියේ ගිලී මිය ගොස් ඇති බව පොලීසිය පවසයි. අද (04) දහවල් මෙම අනතුර සිදුවී ඇති බව පොලීසිය කියා සිටියි. මිය ගොස් ඇත්තේ දිවුලපිටියේ පදිංචිව සිටි අශේන් නදීශ (10) නම්වු දරුවෙකු බව අද දෙරණ වාර්තාකරු සඳහන් කරයි. තම මව්පියන් සමග හලාවත ප්‍රදේශයේ විනෝද චාරිකාවකට පැමිණි අවස්ථාවේදී මෙම අනතුර සිදුවී ඇත. දියේ ගිලී ඇති දරුවාව කඩිනමින් ගොඩට ගෙන හලාවත මහා රෝහල වෙත ගෙන ගියද, ඒ වන විටත් දරුවා මිය ගොස් සිටි බව අප වාර්තාකරු සඳහන් කරයි. පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=40879", "Category": null, "Parent URL": null}