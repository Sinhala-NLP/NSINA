{"Source": "Adaderana", "Timestamp": "September 2, 2017 11:04 am", "Headline": " නිධන් වස්තු හෑරූ 4ක් මාට්ටු", "News Content": "ගල්පාය - පුරාණ විහාරස්ථානයේ නිධන් වස්තු ලබා ගැනීමේ අරමුණින් කැණීම් සිදු කළ පුද්ගලයින් සිව් දෙනෙකු අත්අඩංගුවට ගෙන තිබේ. රීදීගම පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබී කැණීම් සඳහා යොදා ගන්නා උපකරණ කිහිපයක් සහ පූජා භාණ්ඩ පොලීසිය බාරයට ගෙන තිබේ. සැකකරුවන් මාතලේ සහ කෑගල්ල යන ප්‍රදේශවල පදිංචිකරුවන් බව වාර්තා වෙයි. රිදීගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77005", "Category": null, "Parent URL": null}