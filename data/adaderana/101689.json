{"Source": "Adaderana", "Timestamp": "January 2, 2019 01:38 pm", "Headline": "ප්‍රහාරයකින් ඇෆ්ගනිස්ථාන ආරක්ෂක හමුදා සාමාජිකයින් 21ක් මරුට", "News Content": "තලෙයිබාන් සටන්කාමීන් එල්ල කළ ප්‍රහාරයකින් ඇෆ්ගනිස්ථාන ආරක්ෂක හමුදා සාමාජිකයින් 21 දෙනෙකු මියගොස් තිබේ. විදෙස් වාර්තා සඳහන් කළේ ප්‍රහාරයෙන් තවත් පුද්ගලයින් 23 දෙනෙකු පමණ තුවාල ලබා ඇති බවයි. ඇෆ්ගගනිස්ථානයේ සාර් ඊ පුල් නගරයේ තෙල් ළිං කිහිපයක් ඉල්ලක කර ගනිමින් අදාල ප්‍රහාරය එල්ල කර ඇති බව සඳහන්ය. විදෙස් වාර්තා සඳහන් කළේ මියගිය පිරිස අතර පොලිස් සහ බුද්ධි අංශ නිලධාරින් ද වන බවයි. පසුගිය මාස කිහිපය තුළ තලෙයිබාන් සටන්කාමින් විසින් එල්ල කළ ප්‍රහාරවලින් ආරක්ෂක නිලධාරින් සහ සිවිල් වැසියන් විශාල සංඛ්‍යාවක් ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=101689", "Category": null, "Parent URL": null}