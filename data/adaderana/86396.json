{"Source": "Adaderana", "Timestamp": "March 26, 2018 08:54 pm", "Headline": "අවුරුදු ගාණකට පස්සේ හැබෑ වුණු හීනය(ඡායාරූප)", "News Content": "වසර ගණනාවකට පසුව යාපනයේ පෙර පාසලක දරුවන් පිරිසකට පළාලි ගුවන් තොටුපල වෙත ගොස් ගුවන් යානයක් දැක ගැනීමට අවස්ථාව සැලසී තිබේ. කාලයක්ම යුද්ධයක් පැවතීමත් පළාලි ගුවන් තොටුපල අධි ආරක්ෂිත කලාපයක් වශයෙන් නම් වී තිබීමත් නිසා යාපනයේ පාසල් ශිෂ්‍යයින්ට පළාලි ගුවන් තොටුපල හෝ ගුවන් යානා නැරඹීමට අවකාශ නොලැබුණි. යාපනයේ කෝපායි පිල්ලයාර් පෙර පාසලේ පාලිකාවන් විසින් ශ්‍රී ලංකා ගුවන් හමුදාවෙන් කල ඉල්ලීමකට අනුව ගුවන් තොටුපල හා ගුවන් යානයක් දැක බලා ගැනීමට ගුවන් හමුදාව විසින් අවස්ථාව සලසා දී තිබේ. මේ අවස්ථාවට පෙර පාසලේ කුඩා ළමයින් 46 ක් ද පාලිකාවන් දෙදෙනෙකුද ළමයින්ගේ දෙමවුපියන් 41 ක්ද සහභාගි වී සිටියහ. කුඩා දරුවන්ට මේ අවස්ථාව ඉතාම දුර්ලභ මෙන්ම විනෝදයට පත් වීමට හොදම අවස්ථාවක් වූ බව පෙර පාසල් පාලිකාවෝ ගුවන් හමුදා නිලධාරීන්ට දැණුම් දී ඒ වෙණුවෙන් ඔවුන්ට සිය ස්තූතියද පිරිනමා ඇත.", "URL": "https://sinhala.adaderana.lk/news.php?nid=86396", "Category": null, "Parent URL": null}