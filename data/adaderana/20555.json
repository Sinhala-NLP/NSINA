{"Source": "Adaderana", "Timestamp": "December 9, 2011 06:37 am", "Headline": "හොරුන් විනිසුරන් වූ විහිළුවලට අපි නෑ", "News Content": "හොරුන් විනිසුරු අසුන්වල වාඩිවී නඩු විසඳීමේ විහිළුවලට සම්බන්ධවීමට අදහසක් නැති බව ජනතා විමුක්ති පෙරමුණේ විකල්ප කණ්ඩායම පවසයි. ඇතුල් කෝට්ටේ\"සිංහ\" ක‍්‍රියාකාරී මධ්‍යස්ථානයේදී පැවති මාධ්‍ය හමුවකට එක්වෙමින් 2011.12.13 වැනි දින කොළඹ, හයිඞ් පිටියේදී පැවැත්වෙන\"ජන අරගල ව්‍යාපාරය\"එළිදැක්වීමේ අවස්ථාවට සහභාගි වන ලෙස ආරාධනා කිරීම හා එහි නායකත්වය සහ අරමුණු හඳුන්වාදෙමින් අදහස් දැක්වූ පුබුදු ජයගොඩ මහතා මේ බව කියා සිටියේ මාධ්‍යවේදියෙකු ඇසූ ප්‍රශ්නයකට පිළිතුරු දෙමිනි. ජනතා විමුක්ති පෙරමුණ විසින් විනය කමිටුවක් පත්කර තිබීම පිළිබඳ දරණ අදහස කුමක්දැයි මෙහිදී මාධ්‍යවේදියා විසින් ප්‍රශ්න කර තිබේ. කෙසේ වෙතත් මෙම අවස්ථාවට ජන අරගල ව්‍යාපාරයේ කැඳවුම්කරු චමීර කොස්වත්ත,දේශපාලන කටයුතු ලේකම් පුබුදු ජයගොඩ, ජාතික සංවිධායක, පාර්ලිමේන්තු මන්ත‍්‍රී නීතිඥ අජිත් කුමාර, ප‍්‍රචාරක හා මාධ්‍ය ලේකම් වරුණ රාජපක්ෂ,මෙහෙයුම් සම්බන්ධීකාරක දුමින්ද නාගමුව,ජාත්‍යන්තර හා කාන්තා කටයුතු ලේකම් දිමුතු ආටිගල යන මහත්ම මහත්මීහු සහභාගී වූහ. එහිදී චමීර කොස්වත්ත සහ පුබුදු ජයගොඩ යන මහත්වරු අදහස් දැක්වූහ. ප්‍රථමයෙන් චමීර කොස්වත්ත මහතා මෙසේ පැවසීය. ‘‘ජන අරගල ව්‍යාපාරය දේශපාලන පක්ෂයක් නොවෙයි. පක්ෂයක සීමාව ඉක්මවා ගිය ජනතාව ඒකරාශී කිරීම අරමුණු කරගත් ව්‍යාපාරයක්. ඒ වගේම කිසිසේත්ම මෙය මැතිවරණවලට ඉදිරිපත්වීම වෙනුවෙන් ගොඩනගා ගත් ව්‍යාපාරයක් නොවෙයි. මෙම ජන අරගල ව්‍යාපාරය ගොඩනගා තිබෙන්නේ සමස්ත ජනතා අයිතීන් වෙනුවෙන් කටයුතු කිරීම සඳහා. ඒ නිසා තමයි ‘සාධාරණ සමාජයක් - වෙනස් මිනිසෙක්’ තේමාව යටතේ ක‍්‍රියාත්මක වන්නේ. අද වන විට සියලූම ජන කොටස් පීඩාවට පත්ව සිටිනවා. ශිෂ්‍යයින් අධ්‍යාපනයේ ගැටලූ නිසා, ගොවි ජනතාව බීජ, ඉඩම් සම්බන්ධ ප‍්‍රශ්න එහෙමත් නැත්නම් ආණ්ඩුව ජාත්‍යන්තර මූල්‍ය අරමුදල සමග එක් වී ක‍්‍රියාත්මක කිරීමට යන ජල කළමනාකරණ වැඩපිළිවෙළ නිසා පීඩාවට පත්ව සිටිනවා. වැඩ කරන ජනතාව පීඩාවට පත්ව සිටිනවා. රාජ්‍ය සේවකයින් වැටුප් වර්ධකයක් ඉල්ලා සිටියා. නමුත් අය වැයෙන් ලබා දුන්නේ ඉතාම සොච්චම් වැටුප් වර්ධකයක් විතරයි. පෞද්ගලික අංශය නොසලකා හැර තිබෙනවා. විදේශ රැකියා කරන ලක්ෂ 16ක විතර පිරිසක් ඉන්නවා. ඒ සියලූ දෙනා නොසලකා හැර තිබෙනවා. ධීවර ප‍්‍රජාව දෙවැනි තැනට ඇද දමලා. අධ්‍යාපන, සෞඛ්‍ය ක්ෂේත‍්‍ර කඩා වැටිලා. අවුරුදු තිහක යුද්ධයෙන් පස්සේ උතුරේ ජනතාවට තවමත් සම තැන, සාධාරණත්වය හිමි වී නැහැ. ඔවුන්ගේ ජීවිත අරඹන්න මූලික අවශ්‍යතා හෝ ලබා දී නැහැ. රටේ ප‍්‍රජාතන්ත‍්‍රවාදය නැහැ. මේ සියලූ ජන කණ්ඩායම් වෙන් වෙන්ව හුදකලාව අරගල කරමින් සිටිනවා. ධනේෂ්වර ක‍්‍රමය තුළ එහෙම අයිතීන් දිනා ගන්න බැහැ. ඒ නිසා මේ සියලූ දෙනා එකිනෙකා අභිමුඛ විය යුතුයි. මේ කිසිම ප‍්‍රශ්නක් කිහිප දෙනකුගේ ප‍්‍රශ්නයක් නොවෙයි. ගොවීන්ට බලපාන ප‍්‍රශ්න නිෂ්පාදනයට බලපානවා. ඒ කියන්නේ සියලූ දෙනාටම බලපානවා. ඒ නිසා මේ සියලූ අරගල ඒකාබද්ධ විය යුතුයි. ජන අරගල ව්‍යාපාරයේ අරමුණ එයයි. ධීවරයින්ට රැුකියා අහිමි වෙන්නේ සංචාරක කර්මාන්තය නිසා කලපුවට සී ප්ලේන් බස්සන එක නිසා විතරක් නොවෙයි, ඒක නව ලිබරල් ආර්ථික ප‍්‍රතිපත්තිය නිසා සිදු වෙන දෙයක් කියන දැනුම ධීවරයාට දෙන්න ඕන. එහෙම දකින්න සමාජය ඥානනය කරන්න ඕන. නිදහස, සාධාරණත්වය, මිනිස් අයිතිවාසිකම් වෙනුවෙන් පෙනී සිටින සියලූ දෙනාටම මේ සඳහා සහභාගි වන ලෙස විවෘතව ආරාධනා කරනවා. කවර මතිමතාන්තර වෙනස්කම් තිබුණත් සාධාරණ සමාජයක් වෙනුවෙන් සමාජවාදය වෙනුවෙන් පෙනී සිටින සමාජවාදී සමාජයක් ප‍්‍රාර්ථනා කරන සියලූ දෙනාට එක සටන් මධ්‍යස්ථානයක, එක සටන් භූමියක එකට අරගල කරන්න පුළුවන් කියා අපි විශ්වාස කරනවා.’’ පුබුදු ජයගොඩ මහතා මෙසේ කරුණු දක්වීය. ‘‘අපට සමාජය තුළ මිත්‍යාවට විරුද්ධව අරගලයක් තිබෙනවා. නොදැනුමට විරුද්ධව දැනුම සඳහා අරගලයක් තිබෙනවා. අවිචාරත්වයට එරෙහිව විචාර බුද්ධිය වෙනුනේ අරගලයක් තිබෙනවා. මිනිස් සබඳතා නැති කර මිනිසුන් වෙළඳ භාණ්ඩ බවට පත් කර තිබියදී ඊට එරෙහිව මිනිස්කම වෙනුවෙන් අරගලයක් තිබෙනවා. ඒ නිසා සෑම ක්ෂේත‍්‍රයකම අපට අරගලයක් තිබෙනවා. ඒ වගේම තමන්ගේ ප‍්‍රශ්න ගැන විතරක් කතා නොකර අනෙක් අයගේ ප‍්‍රශ්න ගැනත් කතා කරන තත්වයට සමාජය ගෙන එන්න ඕනෑ. මීගමුව කළපුවේ ධීවරයින් තමන්ට කලපුව අහිමි කිරීමට විරුද්ධව අරගලයක් කළා. ඒ වගේම ප‍්‍රගතිශීලි ආර්ථික විiායින් කොළඹදී මාධ්‍ය හමු පවත්වමින් නිෂ්පාදන ආර්ථිකය සේවා ආර්ථිකයට යට කිරීම ගැන කරුණු දැක්වූවා. දැන් අවශ්‍ය වෙන්නේ ඒ දැනුම මීගමුවේ ධීවරයාට ලබා දිය යුතුයි. ඒ සඳහා ධීවරයින් හා ප‍්‍රගතිශීලි ආර්ථික විද්‍යාඥයින් අභිමුඛ කරන්න ඕන. පීඩාවට පත් වෙලා ඉන්න මිනිසුන්ට තමන්ගේ ජීවිතවලට එල්ල වෙලා තිබෙන පීඩනය තේරුම් ගන්න කලාකරුවන්ගේ සහාය අවශ්‍යයි. ඉතිහාසයේ නිතරම හුදකලා අරගල කෙළවර වෙන්නේ ප‍්‍රතිගාමීත්වයෙන්. ඊජිප්තුවේ ජනතාව ඒකාධිපති පාලනයට විරුද්ධ අරගලයක් කළා. දැන් ඔවුන් එම අරගලයෙන් පස්සේ පත් වුණු හමුදා පාලනයට එරෙහිව අරගල කරනවා. ඒ වෙනුවට එම අරගල සාධාරණ සමාජයක් නිර්මාණය කිරීම දක්වා පෙරට ගෙන යා යුතුයි. දුම්රියේ රියදුරා විතරක් මාරු කරලා ප‍්‍රමාණවත් නැහැ, දුම්රිය ගමන් කරන පීල්ල පවා වෙනස් විය යුතුයි කියන සංඥාව සමාජයට දිය යුතුයි.’’ තවදුරටත් ජනතා විමුක්ති පෙරමුණ තුළ සිටිනවාද, එසේත් නැත්නම් නව බහුජන ව්‍යාපාරයක් ගොඩනැගීමෙන් සිදු වන්නේ ජවිපෙන් ඉවත්වීම සංකේතවත් වීම දැයි මාධ්‍යවේදියකු නැගූ ප‍්‍රශ්නයකට පිළිතුරු දෙමින් පුබුදු ජයගොඩ මහතා පැවසුවේ වමේ බහුජන ව්‍යාපාරයක් ගොඩනැගීම ජනතා විමුක්ති පෙරමුණ තුළ අනුමැතිය හිමි වූ අරමුණක් බවයි. ඒ නිසා ගැටලූවක් පැන නොනගින බවද ඔහු පෙන්වා දුන්නේය. ‘‘පක්ෂයේ මතය කියන්නේ බහුතර සාමාජිකයින්ගේ මතය මිස නිලධාරීන් කිහිප දෙනෙකුගේ මතය නොවෙයි. නමුත් ඇතැම් විට පක්ෂය ලෙස පෙනී සිටින නිලධාරීන් මීට විරුද්ධ වෙන්න පුළුවන්. ඒක අපට අදාළ නැහැ.’’ යැයිද පුබුදු ජයගොඩ මහතා වැඩිදුරටත් පැවසුවේය. ජනතා විමුක්ති පෙරමුණ විසින් විනය කමිටුවක් පත් කර තිබෙන බැවින් ඒ සම්බන්ධයෙන් අදහස කුමක්දැයි මාධ්‍යවේදියකු නැගූ ප‍්‍රශ්නයකට පිළිතුරු දෙමින් පුබුදු ජයගොඩ මහතා පැවසුවේ, හොරු විනිශ්චය ආසනවල වාඩි වෙලා නඩු විසඳනවා වැනි විහිළුවලට සම්බන්ධවීමට අදහසක් නැති බවයි. ‘‘පක්ෂය තුළ විස ගත යුතු විනය ප‍්‍රශ්න ගණනාවක් තිබෙනවා. පක්ෂයේ දේශපාලන විනය පිරිහී තිබුණා, සංවිධාන විනය පිරිහී තිබුණා ඒ වගේම පුද්ගල සදාචාරයන් පවා පිරිහී තිබුණා. මීට පෙර නොතිබුණු ආකාරයේ මූල්‍ය විනය පිරිහීමේ සිදුවීම් වාර්තා වෙන්න පටන් ගත්තා. මේ ගැන විනය පරීක්ෂණ පැවැත් විය යුතුයි කියා සාමාජිකයින්ගේ යෝජනා තිබෙනවා.’’ යැයිද පුබුදු ජයගොඩ මහතා පැවසීය.", "URL": "https://sinhala.adaderana.lk/news.php?nid=20555", "Category": null, "Parent URL": null}