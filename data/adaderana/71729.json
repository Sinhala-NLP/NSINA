{"Source": "Adaderana", "Timestamp": "April 4, 2017 06:58 pm", "Headline": "මාරක අනතුරෙන් මව-පියා මරුට-දියණියන්ට තුවාලයි", "News Content": "මඩකළපුව-පොළොන්නරුව ප්‍රධාන මාර්ගයේ කිලෝමීටර් 86 කණුව අසළදී සිදුවූ රිය අනතුරකින් දෙදෙනෙකු ජීවිතක්ෂයට පත්ව තිබේ.පොළොන්නරුව සිට මඩකළපුව දෙසට ධාවනය වූ ලොරි රථයක් හා ඊට ප්‍රතිවිරුද්ධ දිශාවේ සිට පැමිණි ත්‍රී රෝද රථයක් එකිනෙක ගැටීමෙන් අද (04) පස්වරුවේ මෙම අනතුර සිදුව ඇති බව පොලීසිය පවසයි.මෙම අනතුරෙන් ත්‍රී රෝද රථයේ ගමන් ගත් එකම පවුලේ මව, පියා හා දියණියන් දෙදෙනා තුවාල ලබා මනංපිටිය රෝහලට ඇතුළත් කිරීමෙන් පසු මව සහ පියා ජීවිතක්ෂයට පත්ව තිබේ.දියණියන් දෙදෙනා වැඩිදුර ප්‍රතිකාර සඳහා පොළොන්නරුව රෝහලට ඇතුළත් කර ඇත.මෙලෙස ජීවිතක්ෂයට පත්වූයේ වැලිකන්ද, මහින්දාගම ප්‍රදේශයේ පදිංචිව සිටි 37 වියැති ඩබ්.ඩී.සී.ඩී රම්‍යලතා සහ වයි.බී.එල්.ඩබ්ලිව් නිහාල් නමැති අඹුසැමියන්ය.මෘත ශරීර මනංපිටිය රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය හෙට දින පොළොන්නරුව රෝහලේදී සිදුකිරීමට නියමිතය.වැලිකන්ද පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=71729", "Category": null, "Parent URL": null}