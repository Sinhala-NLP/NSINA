{"Source": "Adaderana", "Timestamp": "March 4, 2011 08:33 pm", "Headline": "ලිබියාවේ සාමය ගොඩනගන්න -ජනපති ගඩාෆිගෙන් ඉල්ලයි", "News Content": "හැකි ඉක්මනින් ලිබියාවේ සාමය ස්ථාපිත කිරීමට කටයුතු කරන ලෙස ජනාධිපති මහින්ද රාජපක්ෂ මහතා ලිබියානු නායක මුවමර් ගඩාෆිගෙන් ඉල්ලීමක් කර තිබේ. ‍ ජනාධිපති රාජපක්ෂ මහතා සහ ලිබියානු නායකයා අතර පැවති දුරකථන සංවාදයක් අතරතුර ජනාධිපතිවරයා විසින් මෙම ඉල්ලීම සිදුකර ඇති බව ජනාධිපති මාධ්‍ය අධ්‍යක්ෂ ජෙනරාල් බන්දුල ජයසේකර මහතා අද දෙරණ වෙත අදහස් දක්වමින් සඳහන් කළේය. ‍ එමෙන්ම ලිබියානු ජන ජීවිත වල ආරක්ෂාව තහවුරු කිරීමට කටයුතු කරන ලෙසද ජනාධිපතිවරයා ලිබියානු නායකයා වෙත සඳහන් කර ඇති බව ද ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14616", "Category": null, "Parent URL": null}