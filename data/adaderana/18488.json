{"Source": "Adaderana", "Timestamp": "September 3, 2011 11:47 am", "Headline": "බන්ධනාගාර රැඳවියන්ට වෘත්තීය පුහුණුවක්", "News Content": "දිවයින පුරා පිහිටි බන්ධනාගාරවල සිටින රැඳවියන් සඳහා වෘත්තීය පුහුණුව ලබා දීමට පියවර ගෙන තිබේ. පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය යටතේ පවතින සියලු ආයතනවල දායකත්වයෙන් මෙය ක්‍රියාත්මක කෙරෙන බව යෞවන කටයුතු හා නිපුණතා සංවර්ධන අමාත්‍යාංශය පවසයි. අභ්‍යාසලාභීන් දස දහසකට අධික පිරිසක් ඉලක්ක කරගනිමින් මෙය ක්‍රියාත්මක කෙරෙන බව සඳහන්ය. බන්ධනාගාර රැඳවියන්ට විධිමත් වෘත්තීය පුහුණුවක් ලබාදී ඔවුන් සමාජගත කිරීම මෙහි අරමුණ වන අතර එහි ප්‍රථම අදියර ලබන පස්වැනිදා මහනුවර බෝගම්බර බන්ධනාගාරයෙන් ආරම්භ කෙරෙන බව යෞවන කටයුතු හා නිපුණතා සංවර්ධන අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=18488", "Category": null, "Parent URL": null}