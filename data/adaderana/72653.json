{"Source": "Adaderana", "Timestamp": "April 30, 2017 02:10 pm", "Headline": "ගුරු සංගමයේ මෙවර මැයි පෙළපාලිය යාපනයේ දී", "News Content": "ගුරු විදුහල්පති ගැටළු ඇතුළු අධ්‍යාපන ක්ෂේත්‍රයේ ගැටළු සහ උතුරු ප්‍රදේශයේ පවතින ගැටළු විසඳීමට බලකිරිමේ අරමුණින් ලංකා ගුරු සංගමයේ මෙවර මැයි දින පෙළපාලිය හා රැළිය යාපනය නගරයේදී පැවැත්වීමට තීරණය කර තිබේ. ඒ සඳහා යාපනය විශ්වවිද්‍යාලයීය අනධ්‍යයන සේවක සංගමය හා උතුරු ප්‍රදේශයේ ග්‍රාමීය ගොවි සංවිධාන ඇතුළු සංවිධාන 06 ක් සහය දක්වන බව ලංකා ගුරු සංගමයේ ප්‍රධාන ලේකම් ජෝෂප් ස්ටාලින් මහතා පවසයි. මැයි දින පෙළපාලිය පෙරවරු 10.00ට යාපනය විශ්වවිද්‍යාලය අසලින් ආරම්භ කර යාපනය නගරය ඔස්සේ නැවත විශ්වවිද්‍යායලය අසලට පැමිණීමට නියමිතය. යාපනය විශ්වවිද්‍යාලය අසලදී මැයි දින රැලිය පැවැත්වීමට සැලසුම් කර ඇති බව ජෝෂප් ස්ටාලින් මහතා පැවසුවේය.", "URL": "https://sinhala.adaderana.lk/news.php?nid=72653", "Category": null, "Parent URL": null}