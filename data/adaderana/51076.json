{"Source": "Adaderana", "Timestamp": "May 3, 2015 12:25 pm", "Headline": "හොරා පොලිස් අත්අඩංගුවේ", "News Content": "බදුල්ල ප්‍රදේශයේ විහාරස්ථානයක පැවති පෙරහැරක් අතරතුර සහකාර පොලිස් අධිකාරීවරයෙකු ලෙස පෙනී සිටි පුද්ගලයෙකු අත්අඩංගුවට ගෙන තිබේ.එම පෙරහැරේ රාජකාරී කටයුතුවල නිරත වී සිටින විශේෂ පොලිස් නිලධාරියෙකු ලෙස සැකකරු කටයුතු කර ඇති බව වාර්තා වෙයි. සහකාර පොලිස් අධිකාරිවරයෙකුගේ නිල ඇඳුමට සමාන ඇඳුමකින් සැරසී සිටියදී ඇතිවු සැකයක් මත සිදුකළ පරික්ෂාවකදී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අදාළ පුද්ගලයා වැඩතහනමට ලක්වු පොලිස් කොස්තාපල්වරයෙකු බව සඳහන්ය.සැකකරු බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51076", "Category": null, "Parent URL": null}