{"Source": "Adaderana", "Timestamp": "January 1, 2016 09:02 am", "Headline": "මයික්‍රෝන 20ට අඩු පොලිතීන් අද සිට තහනම්", "News Content": "මයික්‍රෝන 20ට අඩු පොලිතීන් භාවිතය අද සිට සම්පූර්ණයෙන්ම තහනම් වෙයි.ආහාර එතීම සඳහා භාවිත කරන පොලිතීන් දවටන සහ පොලිතීන් මලු මයික්‍රෝන 20 ට අඩු පොලිතීන් ලෙස සාමාන්‍යයෙන් සැලකෙයි.එවැනි පොලිතීන් භාවිතය, නිෂ්පාදනය සහ අලෙවි කරන්න් පිළිබඳ වැටලීම් අද සිට ආරම්භ කරන බව මධ්‍යම පරිසර අධිකාරිය ප්‍රකාශ කළේය.එවැනි පුද්ගලයින්ට එරෙහිව රුපියල් 10,000ට නොවැඩි දඩයක් නියම කළ හැකි අතර සිර දඬුවමකට ද යටත් කළ හැකි බව එම අධිකාරිය පැවසීය.ජාතික පාරිසරික පනතේ ඇති බලතල වලට අනුව අති විශේෂ ගැසට් පත්‍රයක් මගින් එම නීති තත්ත්වය ප්‍රකාශයට පත් කර ඇත.ජනාධිපති මෛත්‍රීපාල සිරිසේන මහතාගේ උපදෙස් මත පරිසර ආරක්ෂණ ප්‍රතිකර්මයක් වශයෙන් මෙම වැඩපිළිවෙළ ක්‍රියාත්මකයි.ආහාර එතීම සඳහා භාවිත කරන පොලිතීන් දවටන මිලියන 15 පමණ සහ සාප්පු මලු මිලියන 20 ක් පමණ මෙරට දෛනිකව පරිසරයට මුදාහරින බව අපද්‍රව්‍ය කලමනාකරණ ජාතික ව්‍යාපෘතය පෙන්වාදෙයි.", "URL": "https://sinhala.adaderana.lk/news.php?nid=56076", "Category": null, "Parent URL": null}