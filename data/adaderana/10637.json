{"Source": "Adaderana", "Timestamp": "September 4, 2010 04:56 pm", "Headline": "මොහොතකටවත් පාවා දෙන්නේ නෑ", "News Content": "එක් මොහොතකටවත් තම පක්ෂය පාවා නොදෙන බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. ඇතැමුන්ගේ යම් යම් තීරණ සහ ක්‍රියාමාර්ග නැවැත්වීමේ හැකියාවක් නොමැති වුව ද පක්ෂයේ ප්‍රගමනය වෙනුවෙන් කැපවී කටයුතු කරන බව මන්ත්‍රීවරයා පෙන්වාදෙයි. හම්බන්තොට ප්‍රදේශයේ අද පැවති ජනහමුවකට එක්වෙමින් ඔහු මේ අදහස් පළ කරන ලදී. එක්සත් ජාතික පක්ෂය සුරැකීමේ පූර්ණ වගකීම තමා භාරගෙන ඇති බව එහිදී වැඩිදුරටත් අදහස් දක්වමින් සජිත් ප්‍රේමදාස මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=10637", "Category": null, "Parent URL": null}