{"Source": "Adaderana", "Timestamp": "December 19, 2013 05:41 pm", "Headline": "චීන අවන්හලෙන් කිරි  ඉබ්බන් මතුවෙයි   ", "News Content": "කිරි ඉබ්බන් සහ කැබැල්ලෑ මස් තොගයක් සමග චීන ජාතිකයින් දෙදෙනෙකු මිරිජ්ජවිල ප්‍රදේශයේ දී අත්අඩංගුවට ගෙන තිබේ. හම්බන්තොට වනජීවි කාර්යාලයේ නිලධාරීන්ට ලැබුණු තොරතුරක් මත මිරිජ්ජවිල ප්‍රදේශයේ චීන අවන්හලක් තුළ සිදුකළ සෝදිසියකදි මෙම චීන ජාතිකයින් දෙදෙනා අත්අඩංගුවට ගෙන ඇති බව සඳහන් වෙයි. එම අවන්හලේ තිබී කිරි ඉබ්බන් තිදෙනෙකු සහ කැබැල්ලෑ මස් තොගයක් සොයාගෙන තිබේ. අත්අඩංගුවට ගත් චීන ජාතිකයින් දෙදෙනා අද(19) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39716", "Category": null, "Parent URL": null}