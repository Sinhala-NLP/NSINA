{"Source": "Adaderana", "Timestamp": "January 27, 2017 02:45 pm", "Headline": "ස්වර්ණා මල්ලවආරච්චිට උපහාර පුදයි", "News Content": "ප්‍රවීන සිනමා රංගන ශිල්පිණී ස්වර්ණා මල්ලවආරච්චි මහත්මියගේ සිනමා ජීවිතයට වසර 50ක් සපිරීම නිමිත්තෙන් උපහාර උත්සවයක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.වසර 50ක සිනමා රංගන ජීවිතය තුළ ශ්‍රී ලාංකේය සිනමාවට සිදුකළ සේවය අගයකරමින් එහිදී ජනාධිපතිවරයා විසින් ස්වර්ණා මල්ලවාරච්චි මහත්මිය වෙත උපහාර තිලිණයක් ද පිළිගැන්වූ බව ජනාධිපති මාධ්‍ය අංශය සඳහන් කළේය. “සිනමාවේ ගැහැණිය - ස්වර්ණා මල්ලවආරච්චි පනස් වසරක සිනමාභිමානය“ නමින් සමරු ග්‍රන්ථය ස්වර්ණා මල්ලවආරච්චි මහත්මිය විසින් ජනාධිපතිවරයා වෙත මෙහි දී පිළිගන්වා තිබේ.ස්වර්ණා මල්ලවආරච්චි මහත්මිය ශ්‍රී ලාංකික රසිකයින්ගේ පමණක් නොව ජාත්‍යන්තරවද ආදරය දිනාගත් විශිෂ්ට සිනමා චරිතයක් බව ජනාධිපති මෛත්‍රීපාල සිරිසේන මහතා එහිදී ප්‍රකාශ කර ඇත.", "URL": "https://sinhala.adaderana.lk/news.php?nid=68684", "Category": null, "Parent URL": null}