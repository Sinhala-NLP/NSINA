{"Source": "Adaderana", "Timestamp": "March 12, 2013 07:47 am", "Headline": "වෙදෙකුට පහරදුන්නැයි අනෙක් වෙදුන් වැඩ නෑ", "News Content": "රෝහල් වෛද්‍යවරයෙකුට පහරදීමේ සිද්ධියක් මුල්කරගනිමින් කල්මුණේ දකුණ රෝහල් වෛද්‍යවරුන් සංකේත වර්ජනයක් ආරම්භ කර තිබේ. ඊයේ (11) පස්වරුවේ සිට මෙම වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා පැවසුවේය. පහරදීමට අදාළ පුද්ගලයින් අත්අඩංගුවට ගන්නා තෙක් වර්ජනය ක්‍රියාත්මක කරන බව හෙතෙම කියා සිටියේය. එවැන්නක් තමන්ට වාර්තා වී නොමැති බව මෙවැනි පහරදීමක් සම්බන්ධයෙන් කිසිවෙකු හෝ අත්අඩංගුවට ගෙන ඇත්දැයි අද දෙරණ පොලිස් මාධ්‍ය ප්‍රකාශක කාර්යාලයෙන් කළ විමසීමක දී පැවසුවේය. එවැනි සිදුවීමක් වාර්තා වී නොමැති බව මේ පිළිබඳ අද දෙරණ කළ විමසීමක දී කල්මුණේ පොලීසිය සඳහන් කළේය.", "URL": "https://sinhala.adaderana.lk/news.php?nid=32326", "Category": null, "Parent URL": null}