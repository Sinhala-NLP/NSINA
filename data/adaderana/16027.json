{"Source": "Adaderana", "Timestamp": "May 11, 2011 10:17 am", "Headline": "තිරිඟු පිටිවලට සහල් පිටි මිශ්‍ර කරන්නට නීති සංශෝධනයක්", "News Content": "තිරිඟු පිටි වලට සහල් පිටි මිශ්‍ර කිරීම සඳහා මෙතෙක් බාධාවක්ව පැවති ආහාර පනතේ රෙගුලාසි සංශෝධනය කිරීමට පියවර ගෙන ඇති බව සෞඛ්‍ය අමාත්‍යාංශය පවසයි. පාන් සැකසීමට යොදා ගන්නා තිරිඟු පිටි වලට සහල් පිටි මිශ්‍ර කිරීමේ අනුපාතය අදාළ පනතට අනුව 2% කි. එම ප්‍රතිශතය 40% දක්වා ඉහළ නැංවීමට තීරණය කර ඇති බව සෞඛ්‍ය අමාත්‍යාංශය පවසයි. පාන් සඳහා පමණක් නොව නූඩ්ල්ස් නිෂ්පාදනය සඳහා ද සහල් පිටි ‍යොදා ගැනීමට ද අනුබල දීම සඳහා පියවර ගන්නා බව එම අමාත්‍යාංශය කියා සිටියි.", "URL": "https://sinhala.adaderana.lk/news.php?nid=16027", "Category": null, "Parent URL": null}