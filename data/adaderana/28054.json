{"Source": "Adaderana", "Timestamp": "October 6, 2012 07:21 am", "Headline": " 20/20 ටිකට් සියල්ල ඈවරයි!", "News Content": "20/20 ලෝක කුසලාන අවසන් තරඟයට අදාළ සියලුම ප්‍රවේශ පත්‍ර මේවන විට අලෙවි වී අවසානව ඇති බවත්, තවත් ප්‍රවේශ පත්‍ර නොමැති බවත් ජාත්‍යන්තර ක්‍රිකට් කවුන්සිලය පවසයි. අවසන් තරඟයට අදාළව ප්‍රවේශපත්‍ර ඉතිරිව ඇති බවත්,ඒවා අද(06) පෙ.ව 8.00 සිට කොළඹ තර්ස්ටන් ක්‍රීඩාංගණයේ කවුන්ටරයෙන් ලබාගත හැකි බවත් මීට පෙරාතුව නිවේදනය කර තිබිණි. කෙසේ වෙතත් මේවන විට එකී ප්‍රවේශ පත්‍ර සියල්ල විකිණී අවසන්ව තිබේ. ඊයේ ආර්.ප්‍රේමදාස ජාත්‍යන්තර ක්‍රිකට් ක්‍රීඩාංගණයේ පැවති අවසන් පූර්ව තරඟයේදී ඕස්ට්‍රේලියානු කණ්ඩායම ලකුණු 74 න් පරාජය කරමින් ජයග්‍රහණය තහවුරු කිරීමට බටහිර ඉන්දීය කොදෙව් කණ්ඩායම සමත්විය. ඒ අනුව ලබන 7 වනදා පැවැත්වීමට නියමිත 20/20 ලෝක කුසලාන අවසන් මහා තරඟයට ශ්‍රී ලංකා කණ්ඩායම සමඟ බටහිර ඉන්දීය කොදෙව් කණ්ඩායම තරඟ වදිනු ඇත.", "URL": "https://sinhala.adaderana.lk/news.php?nid=28054", "Category": null, "Parent URL": null}