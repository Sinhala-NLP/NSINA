{"Source": "Adaderana", "Timestamp": "May 29, 2015 08:02 am", "Headline": "ලාංකිකයෙක් ඉන්දීය ගුවන්තොටුපළේ දී දැලේ ", "News Content": "ඉන්දීය රුපියල් ලක්ෂ 27කට අධික වටිනාකමකින් යුත් රත්‍රන් කිලෝග්රෑම්යක් සමඟ ශ්‍රී ලාංකිකයෙකු ඉන්දියාවේ සාර්දායි වල්ලභායි පටෙල් ජාත්‍යන්තර ගුවන්තොටුපළේදී අත්අඩංගුවට ගෙන තිබේ. යාපනයේ පදිංචි සැකකරු රත්‍රන් කුට්ටි 10ක් සඟවාගෙන යමින් සිටියදී එරට රේගු බලධාරින්ගේ අත්අඩංගුවට පත්ව ඇති බව වාර්තා වේ.දිල්ලි ගුවන්තොටුපළේ සිට අභ්‍යන්තර ගුවන් මඟියෙකු ලෙස ඔහු අදාළ ගුවන්තොටුපළට පැමිණ ඇති අතර එවැනි ආකාරයෙන් රත්‍රන් රැගෙන යමින් සිටියදී අත්අඩංගුවට ගත් 07 වැනි අවස්ථාව මෙය බවද ඉන්දිය වාර්තා පවසයි.සැකකරුවන් දිල්ලි ගුවන් තොටුපලේදි ජාත්‍යන්තර ගුවන් මඟින් වෙතින් රත්‍රන්භාර ගන්නා අතර පසුව අභ්‍යන්තර ගුවන් මඟීන් වශයෙන් ගුවන්තොටුපළ හරහා ඒවා ප්‍රවාහනය කරන බවට එරට බලධාරින් අනාවරණය කර ගෙන තිබේ.මේ වසරේදී රත්‍රන් රැගෙන යමින් සිටියදී රේගු අත්අඩංගුවට පත් වු 23 වන අවස්ථාව මෙය වන අතර මේ වන ඉන්දිය රුපියල් කෝටි 08ක් පමණ වටිනා රත්‍රන් කිලෝ 29 ක් පමණ එරට බලධාරින් භාරයට ගෙන තිබේ.", "URL": "https://sinhala.adaderana.lk/news.php?nid=51647", "Category": null, "Parent URL": null}