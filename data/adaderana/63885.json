{"Source": "Adaderana", "Timestamp": "September 7, 2016 10:19 am", "Headline": " සිංහල-දෙමළ  භාෂා ද්විත්වයම රාජ්‍ය භාෂාව වෙයි?", "News Content": "සිංහල හා දෙමළ යන භාෂා ද්විත්වයම ශ්‍රී ලංකාව තුළ රාජ්‍ය භාෂාව බවට පත් කරන බව ජාතික සංවාද පිළිබඳ අමාත්‍ය මනෝ ගනේෂන් මහතා පවසයි.ඔහු පවසන්නේ ජනතාවහට සිදුවන අපහසුතාවන් මගහැරවීම සඳහා මෙය සිදුකළ යුතුව පවතින බවයි.වාද්දූව ප්‍රදේශයේ පැවති වැඩමුළුවකදී ඔහු මේ බව ප්‍රකාශ කළේය.මෙරට තුළ සැබෑ සංහිඳියාව ඇති කරලීම සඳහා එක් එක් ජාතීන් තුළ පවතින ගැටළු, ඔවුනොවුන් විසින් හඳුනාගතයුතු බව ඔහු එහිදී තවදුරටත් පැවසුවේය.මේ අතර මලයාසියාවේ ශ්‍රී ලංකා තානාපති ඊබ්‍රහීම් අන්සාර් මහතාට එල්ල වු ප්‍රහාරය හෙළා දකින බව මුස්ලිම් සභාව පවසයි.එහි සභාපති එන්. එම්. අමීන් මහතා පවසන්නේ රාජ්‍ය තාන්ත්‍රිකයෙකු හට ආරක්ෂාව ලබාදීමට එරට අපොහොසත්වීම සම්බන්ධයෙන් කණගාටු වන බවයි.ශ්‍රී ලංකාව හා මලයාසියාව අතර පවතින සම්බන්ධතාව බිඳ දැමීමට අදාළ පිරිස උත්සාහ දරා ඇති බව අමීන් මහතා පවසයි.", "URL": "https://sinhala.adaderana.lk/news.php?nid=63885", "Category": null, "Parent URL": null}