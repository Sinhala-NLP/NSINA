{"Source": "Adaderana", "Timestamp": "February 6, 2019 09:07 am", "Headline": "අපිරිසිදුව පවත්වාගෙන ශ්‍රී පාද විද්‍යා පීඨයේ මුළුතැන්ගෙය වසා දමයි", "News Content": "හැටන් පතන ශ්‍රී පාද විද්‍යා පීඨයේ මුළුතැන්ගෙය මහජන සෞඛ්‍යයට අහිතකර ලෙස පවත්වාගෙන යාම හේතුවෙන් තාවකාලිකව වසා දැමිමට මහජන සෞඛය පරික්ෂකවරුන් කටයුතු කර තිබේ. අධ්‍යාපන අමාත්‍යංශය යටතේ පාලනය වන හැටන් කොටගල ශ්‍රී පාද විද්‍යාපිඨයේ මුළුතැන්ගෙය තාවකාලිකව වසා දැමිමට අද (05) පියවර ගත් බව කොටගල මහජන සෞඛය පරික්ෂක සෞන්දර් රාගවන් මහතා පැවසිය. එම විද්‍යා පිඨයේ අධ්‍යපනය ලබන ගුරු අභ්‍යාසලාභින් විසින් තමන්ට ලබාදෙන ආහාර පිරිසිදු නොවන බවත්, මුළුතැන්ගෙය අපිරිසිදුව පවත්වාගෙන යන බවටත් මහජන සෞඛය පරික්ෂකවරයාට ලබාදුන් පැමිණිල්ලක් මත කොටගල සෞඛ්‍ය වෛද්‍ය අධිකාරි කාර්යයාලයේ මහජන සෞඛ්‍ය පරික්ෂකරයා සහ තලවකැලේ ලිදුල නගර සභාවේ මහජන සෞඛය පරික්ෂකවරයා ඊයේ (05) පස්වරුවේ එම විද්‍යාල පිඨයේ මුළුතැන්ගෙය පරික්ෂාවට ලක් කරනු ලැබුවේය. මුළුතැන්ගෙය මහජන සෞඛ්‍යයට අහිතකර ලෙස ඉතා අපිරිසිදු තත්ත්වයේ පවත්වාගෙන යාම හේතුවෙන් මුළුතැන්ගෙය පිරිසිදුව පවත්වාගෙන යාමට කටයුතු යලිත් මහජන සෞඛ්‍ය පරික්ෂකවරයාගේ නිර්දේශයක් ලබාගෙන එය විවෘත කල හැකි බව මහජන සෞඛ්‍ය පරික්ෂක සෞන්දර් රාගවන් මහතා කියා සිටියේය. එම විද්‍යාපිඨයේ මුළුතැන්ගෙය පෞද්ගලික කොන්ත්‍රාකරුවෙකු විසින් පවත්වාගෙන යන අතර මිට ප්‍රථමද එම විද්‍යා පිඨයේ මුළුතැන්ගෙය අපිරිසිදුව පවත්වාගෙන යාම පිලිබදව මහජන සෞඛ්‍ය පරික්ෂකවරුන් විසින් අවවදා කර තිබුණි. එම අධ්‍යාපන විද්‍යාපිඨය තුල ගුරු අභ්‍යාස ලාභින් 400පමණ නේවාසිකව අධ්‍යාපනය ලබයි.", "URL": "https://sinhala.adaderana.lk/news.php?nid=103757", "Category": null, "Parent URL": null}