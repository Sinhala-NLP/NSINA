{"Source": "Adaderana", "Timestamp": "February 20, 2011 11:32 am", "Headline": "කෙන්යාව ලකුණු 69 ට සීමා කරන්නට නවසීලන්තය සමත්වෙයි", "News Content": "2011 ලෝක කුසලාන තරගාවලියේ කෙන්යාව හා නවසීලන්තය අතර පැවති තරගයේදී සියලුදෙනාම දැවී ලකුණු 69 ක් රැස් කිරීමට කෙන්යානු කණ්ඩායම සමත්විය. ඒ අනුව කෙන්යානු කණ්ඩායම ලකුණු 69 ට සීමා කිරීමට නවසීලන්ත කණ්ඩායමට හැකිවූයේ පන්දුවාර 23 යි පන්දු පහකිනි. ඒ අනුව මෙම තරගය ජයග්‍රහණය කිරීමට නවසීලන්ත කණ්ඩායමට ලබාගත යුත්තේ ලකුණු 70 ක් පමණි. ඉන්දියාවේ චෙන්නායි හී දී පෙරවරු 9.30ට මෙම තරගය ආරම්භ වූ අතර එහිදී කාසියේ වාසිය දිනාගනු ලැබුවේ කෙන්යානු කණ්ඩායමේ නායක ජිමී කැමෙන්ඩේ විසිනි. ඒ අනුව ඔවුන් ප්‍රථමයෙන් පන්දුවට පහර දෙන්නට තීරණය කරන ලදී. මේ අතර ලෝක කුසලාන තරගාවලියේ ශ්‍රී ලංකාව සහභාගී වන ප්‍රථම තරගය අද පස්වරුවේ කැනඩාව සමඟ හම්බන්තොට මහින්ද රාජපක්ෂ අන්තර්ජාතික ක්‍රිකට් ක්‍රීඩාංගණයේ දී ආරම්භ වනු ඇත.", "URL": "https://sinhala.adaderana.lk/news.php?nid=14345", "Category": null, "Parent URL": null}