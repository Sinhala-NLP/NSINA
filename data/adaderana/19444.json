{"Source": "Adaderana", "Timestamp": "October 19, 2011 09:30 am", "Headline": " අත යටින් ගාණ ඉල්ලූ විදුහල්පති රිමාන්ඩ්", "News Content": "දරුවන් පාසලට ඇතුළත් කිරීම සඳහා අල්ලස් ලබා ගත් මාලඹේ ප්‍රදේශයේ විදුහලක විදුහල්පතිවරයෙකු රක්ෂිත බන්ධනාගාර ගත කර තිබේ. අල්ලස් කොමිසම මඟින් සැකකරු අත්අඩංගුවට ගෙන අධිකරණයට ඉදිරිපත් කෙරුණි. අල්ලස් කොමිසම අධිකරණයට වාර්තාවක් ඉදිරිප්ත කරමින් සඳහන් කර සිටියේ මෙම සැකකාර විදුහල්පතිවරයා නිවන් දරුවන් දෙදෙනෙකු පාසලට ඇතුළත් කර ගැනීම සදහා රුපියල් 70,000ක අල්ලසක් ඉල්ලා ඇති බවයි. පසුව එම මුදල ලබා ගත් අවස්ථාවේ දී කොමිසමේ නිලධාරීන් සැකකරු අත්අඩංගුවට ගෙන තිබේ. මෙම සැකකරු පිළිබඳව තවදුරටත් පරීක්ෂණ පවත්වන බවට පොලිසි‍ය කළ දැනුම්දීම පිළිගත් කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සැකකරු ලබන 31 වැනිදා දක්වා රිමාන්ඩ් භාරයේ තැබීමට නියම කර තිබේ.", "URL": "https://sinhala.adaderana.lk/news.php?nid=19444", "Category": null, "Parent URL": null}