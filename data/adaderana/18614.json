{"Source": "Adaderana", "Timestamp": "September 9, 2011 12:09 pm", "Headline": "තොරතුරු තාක්ෂණ ක්ෂේත්‍රයෙන් B.P.O ඉදිරියට", "News Content": "තොරතුරු තාක්ෂණය මත පදනම් වූ B.P.O (ව්‍යාපාර ක‍්‍රියා බාහිරකරණය) ක්ෂේත්‍රය ශ්‍රී ලංකාව තුළ ඉතාමත් වේගයෙන් වර්ධනය වන හා වැඩිම වෘත්තීමය රැකියා ප‍්‍රමාණයක් බිහිකරමින් පවතින ක්ෂේත‍්‍රයක් බවට පත් වී හමාරය. නූතන තරුණ පරපුරට අවශ්‍ය අන්තර්ජාතික මට්ටමේ දැනුම හා රැකියා අන්තර්ජාතික තලයේ ආයතනවල බිහිවීම මීට ප‍්‍රධාන හේතුව වශයෙන් පිළිගැනෙයි. දැනට මෙම තොරතුරු තාක්ෂණය මත පදනම් වූ බාහිරකරණය ක්ෂේත්‍රය තුළ රැකියා අවස්ථා 50, 000 ට ආසන්න ප‍්‍රමාණයක් බිහිවී ඇති අතර එය තවත් 50, 000 ට ආසන්න ප‍්‍රමාණයකින් ඉදිරි වසර 13 ඇතුළත වර්ධනය වනු ඇත. මේ සඳහා රජය විසින් අරඹා ඇති බොහෝ ව්‍යාපෘතිද පෞද්ගලික අංශය විසින් අරඹා ඇති ව්‍යාපෘති ද ඉවහල් වී ඇත. එමෙන්ම රැකියා උත්පාදනය ඉහළ යෑමට ප‍්‍රධාන වශයෙන්ම ඉවහල් වී ඇත්තේ අන්තර් ජාතික ප‍්‍රජාව තුල ශ‍්‍රී ලංකාවේ පවතින සාමකාමී වාතාවරණය හා අපගේ ශ‍්‍රම බලකායෙහි දක්ෂතා ගැන පවතින විශ්වාසයය. මෙම ක්ෂේත‍්‍රයට සම්බන්ධ වී ඇති තරුණ තරුණියන්ගේ දක්ෂතා ඉතා ඉහළ මට්ටමක පවතී. එයට හේතුව වී ඇත්තේ ඔවුන් බොහෝ අවස්ථාවල අන්තර්ජාතික ආයතනවල පවතින ව්‍යුහමය ක‍්‍රියා පටිපාටි වලට අනුගත වීමය. එම නිසා ඔවුන් මෙරට මෙන්ම අන් රටකදී වුවද ඉතා පහසුවෙන් වෘත්තීකයෙක් ලෙස එය වෘත්තීයමය ජීවිතය සාර්ථක කර ගැනීමට හැකි වනු ඇත. ලොව B.P.O කේෂේත‍්‍ර වෙනුවෙන් පුහුණු හා සහතිකපත් ප‍්‍රදානය කරන ප‍්‍රමුඛතම ආයතනය වන B.P.O. Certification Institute USA මේ වන විට ලංකා B.P.O ආයතනය හරහා මෙරටදීද B.P.O ක්ෂේත‍්‍රයට සම්බන්ධවීමට අදහස් කරන හා සම්බන්ධ වී ඇති පිරිස් සඳහා සිය පාඨමාලා අරඹා ඇත. මේ වන විට * උසස් අධ්‍යාපන අමාත්‍යාංශයේ කොළඹ විශ්ව විද්‍යාලය SLASSCOM ආයතනය හා එක්ව පවත්වන උපාධිධාරීන්ට රැකියා පුහුණු පාඨමාලාවක්. * තරුණ කටයුතු හා වෘත්තීය පුහුණු අමාත්‍යාංශයේ NHRDC සමඟ එක්ව පවත්වන පාඨමාලාවක් * අනෙකුත් පිළිගත් වෘත්තීය ආයතන හා පාසල් හා එක්ව පවත්වන පුහුණු වැඩසටහන් යනාදී විවිධ පසුබිම්වල සිටින්නාවූ තරුණ තරුණියන් ඉලක්ක කරගත් ව්‍යූහමය සම්පත් ලබා ගැනීමේදී Lanka B.P.O. Academy ආයතනයේ පුහුණුව අවශ්‍ය කරන සිසුන් ලබා ගැනීමට කැමැත්තක් දක්වයි. Lanka B.P.O. Academy මගින් පවත්වන මෙම අන්තර් ජාතික පුහුණු පාඨමාලා විවිධ ක්‍ෂෙත‍්‍ර ඔස්සේ විහිදේ. එනම් ගිණුම්කරණ, අලෙවිකරණ, පාරිභෝගික සේවා ආදී වශයෙන් වේ. එබැවින් ඕනෑම තරුණ තරුණියකට සිය අභිලාෂය හා දක්ෂතාවය අනුව ඉදිරියට යෑමේ හැකියාව පවතී.", "URL": "https://sinhala.adaderana.lk/news.php?nid=18614", "Category": null, "Parent URL": null}