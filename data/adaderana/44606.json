{"Source": "Adaderana", "Timestamp": "July 11, 2014 05:13 pm", "Headline": "ඇල්ල - වැල්ලවායේ අනතුරින් වැඩිහිටි කත මරුට - තවත් 5ට තුවාලයි", "News Content": "ඇල්ල - වැල්ලවාය මාර්ගයේ තුනේ කණුව ප්‍රදේශයේ සිදුවු රිය අනතුරකින් කාන්තාවක මියගොස් තිබේ. ඇල්ල සිට වැල්ලවාය බලා ගමන් කළ ත්‍රිරෝද රථයක් ප්‍රතිවිරුද්ධ දිශාවෙන් පැමිණි බස් රථයක ගැටී අනතුරුව එය පිටුපසින් පැමිණි කැබ් රථයකද ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු ත්‍රිරෝද රථයේ ගමන්ගත් කාන්තාව වැල්ලවාය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 74 හැවිරිදි කාන්තාවකි. අනතුරෙන් තුවාල ලැබු කුඩා ළමුන් දෙදෙනෙකු ඇතුළු පස් දෙනෙකු බදුල්ල රෝහල වෙත ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=44606", "Category": null, "Parent URL": null}