{"Source": "Adaderana", "Timestamp": "October 31, 2017 08:15 am", "Headline": "අට ලක්ෂ අසූ දහසක දුම් වැටි රේගුවන් පන්නද්දී කොටුවේ", "News Content": "විදේශීය නිෂ්පාදිත දුම්වැටි තොගයක් නීති විරෝධී ලෙස මෙරටට ගෙන ආ ශ්‍රී ලාංකිකයින් දෙදෙනෙකු කටුනායක ගුවන්තොටුපලේ දී අත්අඩංගුවට ගෙන තිබේ. රේගු මාධ්‍ය ප්‍රකාශක සුනිල් ජයරත්න මහතා සඳහන් කළේ කුවේට්හි සිට පැමිණි මොවුන් දෙදෙනාගේ ගමන් මළුවල තිබී මෙම දුම්වැටි තොගය සොයාගත් බවයි. ඔවුන් සතුවතිබී දුම්වැටි කාටුන් 88ක් සොයාගෙන ඇති අතර එහි වටිනාකම රුපියල් අට ලක්ෂ අසූ දහසකට අධික බව ගුවන්තොටුපල රේගුව සඳහන් කළේය. අත්අඩංගුවට ගත් සැකකරුවන්ට රුපියල් තුන් ලක්ෂ පනස් දහසක දඩ මුදලක් ගෙවීමට රේගුව නියෝග කර ඇති බව සුනිල් ජයරත්න මහතා සඳහන් කළේය.", "URL": "https://sinhala.adaderana.lk/news.php?nid=79331", "Category": null, "Parent URL": null}