{"Source": "Adaderana", "Timestamp": "December 22, 2011 04:36 pm", "Headline": "ඉන්ධන ගබඩා 17 ක් නවීකරණය කරයි", "News Content": "ඩීසල් සහ භූමිතෙල් පහසුකම් පමණක් සහිත ඉන්ධන ගබඩා 17 ක් ඉන්ධන පිරවුම්හල් තත්ත්වයට ගෙනඒමට ඛණිජ තෙල් කර්මාන්ත අමාත්‍යාංශ්‍ය පියවර ගෙන තිෙබ්. ඛණිජ තෙල් නීතිගත සංස්ථාවේ අලෙවි අංශය මේ සඳහා කඩිනම් පියවර ගනිමින් සිටින බවයි එම අමාත්‍යාංශය පවසයි. ඩීසල් සහ භූමිතෙල් පහසුකම් පමණක් සහිත ගබඩා හිමිකරුවන් තිස් දෙනෙකු කළ ඉල්ලීමක් අනුව ඉන් ගබඩා 17 ක් තෝරා‍ගෙන මෙය සිදුකෙරෙන බව සඳහන් ෙව්. ඒ අනුව නැගෙනහිර පළාතේ ගබඩා 3ක්, වයඹ පළාතේ ගබඩා 5ක්, උතුරු මැද පළාතේ ගබඩාවක්, ඌව පළාතේ එක් ගබඩාවක්, දකුණු පළාතේ ගබඩා 6ක් සහ මධ්‍යම පළාතේ ගබඩාවක් ඉන්ධන පිරවුම්හල් තත්ත්වයට ගෙනඒමට නියමිතයි.", "URL": "https://sinhala.adaderana.lk/news.php?nid=20877", "Category": null, "Parent URL": null}