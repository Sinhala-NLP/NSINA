{"Source": "Adaderana", "Timestamp": "May 14, 2016 03:36 pm", "Headline": "පාතාලේ ආමි සම්පත් මාට්ටු", "News Content": "පාතාල සාමාජිකයෙකු ලෙස නම්දරා සිටින ආමි සම්පත් නැමැත්තා හා ඔහුගේ සඟයෙකු ගිනි අවියක් සමග කොම්පඤ්ඤවීදියේදී පොලිස් විශේෂ කාර්ය බලකාය විසින් අත්අඩංගුවට ගෙන තිබේ.පොලිස් විශේෂ කාර්ය බලකායේ අණදෙන නිලධාරී නියෝජ්‍ය පොලිස්පති ජේ.කේ.ආර්.ඒ. පෙරේරා මහතා පැවසුවේ පොලිස්පති පූජිත් ජයසුන්දර මහතාගේ උපදෙස් පරිදි ඔවුන් ත්‍රස්ත විමර්ශන ඒකකයට බාරදෙන බවයි.දෙමටගොඩ චමින්ද නැමැති තවත් පාතාල සාමාජිකයෙකු ඝාතනයට උත්සාහ කිරීම හා තවත් අපරාධ ගණනාවකට මොහුගේ සම්බන්ධයක් ඇතැයි පොලිසිය විසින් අනාවරණය කරගෙන තිබිණ.ඉකුත් මහමැතිවරණය අවස්ථාවේදී රවී කරුණානායක මහතාගේ ආධාකරුවන් පිරිසකට වෙඩි තැබීමේ සිද්ධියේදී ආමි සම්පත් නැමැත්තා එම ස්ථානයේ සිට තුවාල ලැබූ බවක්ද වාර්තා වූ නමුත් එම වෙඩි තැබීමේ සිද්ධියේදී කාන්තාවක් මියැදිණ.", "URL": "https://sinhala.adaderana.lk/news.php?nid=60143", "Category": null, "Parent URL": null}