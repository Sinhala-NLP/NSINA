{"Source": "Adaderana", "Timestamp": "November 20, 2018 06:23 pm", "Headline": "ජීවිත 5ක් බේරා ගත් මෙහෙයුමක්", "News Content": "කිරින්දට ධිවර වාරයට ඔබ්බෙන් වූ මුහුදු ප‍්‍රදේශයේදී අද (20) අලුයම එකට පමණ නෞකාවක ගැටුණු ධීවර යාත‍්‍රාවක සිටි ධිවරයින් පස් දෙනෙකු බේරා ගැනීමට නාවික හමුදාව කටයුතු යොදා තිබේ. මෙසේ අනුතුර ලක්ව ඇත්තේ පසුගිය 18 වනදා කුඩාවැල්ල ධිවර වාරයෙන් පිටව ගොස් ඇති සදෙවූ 01 යන බහුදින ධිවර යාත්‍රාව සමඟ එහි සිටි ධිවරයින් පස් දෙනෙකු වෙයි. කිරින්ද ධිවර වරායේ සිට නාවික සැතපුම් 40 ක පමණ දුරදි මෙම බහුදින ධිවර යාත්‍රාව අනතුරට ලක්ව තිබේ. කෙසේ නමුත් මෙම බහුදින ධිවර යාත්‍රාව අනතුරට ලක්වුණු ප්‍රදේශයේ තිබු මධුෂ 02 නමැති බහුදින ධිවර යාත්‍රාව මඟින් ගොස් බේරා ගෙන ඒ සම්බන්ධයෙන් නාවික හමුදාව දැනුවත් කිරීමෙන් පසු හම්බන්තොට නාවික හමුදා කඳවුරට අයත් ඩෝරා යාත්‍රාවකින් ගොස් මෙම ධිවරයින් පිරිස ගොඩබිමට රැගෙන ඒමට කටයුතු යොදා තිබුණි. නෞකාවේ ගැටුණු සදෙවූ 01 යාත්‍රාව එම ප්‍රදේශයේම ගිලි ගොස් තිබේ.", "URL": "https://sinhala.adaderana.lk/news.php?nid=99498", "Category": null, "Parent URL": null}