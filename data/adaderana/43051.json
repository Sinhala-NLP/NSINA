{"Source": "Adaderana", "Timestamp": "May 7, 2014 04:03 pm", "Headline": "පස් කන්දක් කඩාවැටී පුද්ගලයෙක් මරුට ", "News Content": "අවිස්සාවේල්ල, කොටහැරකන්ද ප්‍රදේශයේ දී පස් කන්දක් කඩාවැටීම හේතුවෙන් පුද්ගලයෙකු මියගොස් තිබේ. අදාළ පුද්ගලයා තවත් පුද්ගලයින් දෙදෙනෙකු සමඟ නිවස අසළ කානුවක් කපමින් සිටිය දී ඊට ඉහළින් තිබු පස් කණ්ඩියක ගලක් හිස මතට පෙරළීමෙන් අනතුර සිදුව ඇති බව පොලීසිය සඳහන් කළේය. මියගොස් ඇත්තේ අවිස්සාවේල්ල ප්‍රදේශයේ පදිංචිව සිටි 45 හැවිරිදි පුද්ගලයෙකි. සිද්ධිය සම්බන්ධයෙන් අවිස්සාවේල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43051", "Category": null, "Parent URL": null}