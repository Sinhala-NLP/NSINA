{"Source": "Adaderana", "Timestamp": "September 15, 2017 08:56 pm", "Headline": "නැවතත් විනීත රියදුරන් සොයා යයි", "News Content": "විනීතව රිය පදවන රියදුරන් තෝරා ඔවුන්ට ත්‍යාග ලබාදීමේ වැඩපිළිවෙලේ දෙවන අදියර ලබන 18 වනදා ආරම්භ කරන බව පොලිස් මූලස්ථානය පවසයි. පොලිස්පතිවරයාගේ සංකල්පයක් මත මෙම වැඩපිළවෙල ක‍්‍රියාත්මක කෙරෙන අතර එහි පළමු අදියර මහනුවර නගරයෙන් පසුගියදා ආරම්භ කළ බව පොලීස් මූලස්ථානය සදහන් කරයි. එහිදී විනීතව රිය පැදවූ රියදුරන් 300 දෙනෙකුට නොමිලේ වාහන පරික්ෂාව සහ මුදල් ත්‍යාග ලබාදීමට පියවර ගෙන තිබේ. ලබන 18 වනදා කොළඹ නගරයේ මෙම වැඩපිළිවෙල ක‍්‍රියාත්මක කරන අතර එහිදි විනීතව රිය පදවන රියදුරන් අහඹු ලෙස තෝරාගෙන ඔවුන්ට නොමිලේ වෛද්‍ය සේවාවන් සහ ත්‍යාග මුදල් ලබාදීමට පියවර ගන්නා බව පොලීසිය සදහන් කළේය. රියදුරන් හට නියමිත ලකුණූ ලබාදීමේ ක‍්‍රියාමාර්ගයක් මගින් ඔවුන් ධෛර්යමත් කර ඉදිරියේදී මාර්ග නීති උල්ලංඝණය අවම කිරිම මෙමගින් අපේක්ෂා කෙරෙන බව සදහන් වෙයි.", "URL": "https://sinhala.adaderana.lk/news.php?nid=77597", "Category": null, "Parent URL": null}