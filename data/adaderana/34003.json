{"Source": "Adaderana", "Timestamp": "May 11, 2013 03:15 pm", "Headline": "හොරොව්පතානේ ගව ඝාතකාගාරයක් වටලයි", "News Content": "හොරොව්පතාන, කුලුම්මාකඩ ප්‍රදේශයේ නීති විරෝධි අයුරින් පවත්වාගෙන ගිය ගව ඝාතකාගාරයක් පොලිස් විශේෂ කාර්ය බලකාය විසින් වටලා තිබේ. එහිදී සැකකරුවන් 6 දෙනෙකු අත්අඩංගුවට ගත් බව විශේෂ කාර්ය බලකාය සඳහන් කළේය. එම ස්ථානයේ සිටි ගවයින් තිදෙනෙකු සහ ඝාතනය කරන ලද ගවයින් 15 දෙනෙකු මෙන්ම ගව මස් කිලෝ ග්‍රෑම් 1500 ට වැඩි ප්‍රමාණයක් ද විශේෂ කාර්ය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා හොරොව්පතාන පොලීසියට භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=34003", "Category": null, "Parent URL": null}