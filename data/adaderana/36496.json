{"Source": "Adaderana", "Timestamp": "August 9, 2013 09:14 am", "Headline": "හොර පාරෙන් රට යන්න ගිහින් මාට්ටු", "News Content": "නීති විරෝධි ලෙස මුහුදු මාර්ගයෙන් විදේශ ගතවීමට සූදානම්ව සිටි බවට සැකකෙරෙන පුද්ගලයින් 36 දෙනෙකු රාගම පොලීසිය විසින් අත්අඩංගුවට ගෙන තිබේ. බස්නාහිර පළාත උතුර අපරාධ කොට්ඨාශයට ලද තොරතුරක් මත සිදුකළ වැටලීමකදී රාගම, දෙල්පේ හන්දිය, ගුරුකුලාව ප්‍රදේශයේ ලැගුම්හලක රැදී සිටියදී මෙම පිරිස අත්අඩංගුවටගත් බව පොලීසිය සඳහන් කළේය. අත්අඩංගුවට ගත් පිරිස අතර ළමුන් 10 දෙනෙකු , කාන්තාවන් තිදෙනෙකු සහ අදාළ පිරිසට විදේශ ගතවීම සඳහා අධාර අනුබල ලබාදුන් පුද්ගලයින් දෙදෙනෙකු අත්අඩංගුවට ගෙන ඇත. සැකකරුවන් අද(09) මහර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36496", "Category": null, "Parent URL": null}