{"Source": "Adaderana", "Timestamp": "March 27, 2012 04:06 pm", "Headline": "වයස අවුරුදු 18 ට අඩු ළමුන් සිටින මව්වරුන් විදේශගතවීම අවම කරයි", "News Content": "වයස අවුරුදු 18ට අඩු දරුවන් සිටින මව්වරුන් විදේශගත වීම අවම කිරීම සඳහා ළමා සංවර්ධන හා කාන්තා කටයුතු අමාත්‍යාංශයේ අවධානය යොමු වී තිබේ. දරුවන් සිටින මව්වරුන් විදේශ ගත වීම හේතුවෙන් ලේ ඥාතීන් අතින් දරුවන් අතවරයට ලක්වීම සහ අපයෝජන වලට ගොදුරු වීමේ ප්‍රවණතාවක් දැකිය හැකි බව අමාත්‍ය තිස්ස කරලියද්ද මහතා පවසයි. මෙය සමාජ ගැටලුවක් බවට පත්වෙමින් තිබෙන බව ද කරලියද්ද මහතා කියා සිටියි. මේ නිසා ළමා අපයෝජන සහ ස්ත්‍රී දුෂණ සම්බන්ධයෙන් වැරදිකරුවන් වන පුද්ගලයින්ට පැනවෙන දඬුවම් දැඩි කිරීම සඳහා නීතී සංශෝධනය කිරීම කෙරෙහි ද අවධානය යොමු වී ඇති බව තිස්ස කරලියද්ද මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23109", "Category": null, "Parent URL": null}