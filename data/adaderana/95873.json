{"Source": "Adaderana", "Timestamp": "September 10, 2018 04:33 pm", "Headline": "යතුරු පැදියක් හා කැබ් රථයක් ගැටී අයෙකුට බරපතළයි", "News Content": "හබරණ-අනුරාධපුර ප්‍රධාන මාර්ගයේ හබරණ නගරයට ආසන්නයෙදී කැබ් රථයක් හා යතුරුපැදියක් මුහුණට මුහුණ ගැටී සිදුවු අනතුරකින් පුද්ගලයෙකු බරපතළ තුවාල ලබා රෝහල් ගත කළ බව අද දෙරණ වාර්තාකරු පවසයි. ඊයේ(09) සවස මෙම අනතුර සිදුව ඇති අතර අනතුරෙන් බරපතළ තුවල ලැබූ පුද්ගලයා දඹුල්ල රෝහලට ඇතුළත් කිරීමෙන් අනතුරුව මහනුවර මහ රෝහල වෙත මාරු කර යවා තිබේ. මෙලෙස ඇතුළත් කළ පුද්ගලයා තත්ත්වය බරපතළ බව රෝහල් ආරංචි මාර්ග පවසයි. මෙම අනතුරෙන් තුවාල ලබා ඇත්තේ හබරණ ප්‍රදේශයේ පදිංචි එච්.ඊ.සුනිල් හෙට්ටිආරච්චි නැමති 49 හැවිරිදි පුද්ගලයෙකි. රියදුරන් දෙදෙනාගේ අපරික්ෂාකාරී රිය පැදවීම හේතුවෙන් මෙම අනතුර සිදු ඇති බව ඇති බව කැකිරාව පොලීසිය සඳහන් කරයි. සිද්ධිය සම්බන්ධයෙන් කැකිරාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95873", "Category": null, "Parent URL": null}