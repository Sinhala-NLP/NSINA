{"Source": "Adaderana", "Timestamp": "May 7, 2017 09:05 am", "Headline": "ඉන්දීය ධීවරයින් නිදහස් කරගැනීමට කඩිනම් පියවර ගන්න", "News Content": "මෙරට අත්අඩංගුවේ සිටින ඉන්දීය ධීවරයින් නිදහස් කරගැනීමට කඩිනමින් පියවර ගන්නා ලෙස තමිල්නාඩු විපක්ෂ නායකවරයා ඉන්දීය අග්‍රමාත්‍යවරයාගෙන් ඉල්ලීමක් කර තිබේ.තමිල්නාඩු විපක්ෂ නායක එම්.කේ.ස්ටාලින් පෙන්වා දෙන්නේ ඉන්දීය අග්‍රමාත්‍යවරයාගේ ශ්‍රී ලංකා සංචාරය තුළ දී මේ පිළිබදව අවධානය යොමුකළ යුතු බවය.මේ වන විට ඉන්දීය ධීවරයින් පස් දෙනෙකු මෙරට අත්අඩංගුවේ සිටින අතර ඔවුන් කඩිනමින් නිදහස් කරගැනීමට ඉන්දීය රජය මැදිහත් විය යුතු බව ස්ටාලින් මහතා පවසයි.එමෙන්ම මෙරට බාරයේ ඇති ඉන්දීය ධීවර යාත්‍රා නිදහස් කරගැනීමට ද ඉන්දීය අග්‍රමාත්‍යවරයාගේ ශ්‍රී ලංකා සංචාරය තුළ පියවර ගත යුතු බව තමිල්නාඩු විපක්ෂ නායකවරයා පෙන්වා දෙයි.", "URL": "https://sinhala.adaderana.lk/news.php?nid=72910", "Category": null, "Parent URL": null}