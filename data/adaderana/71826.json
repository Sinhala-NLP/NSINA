{"Source": "Adaderana", "Timestamp": "April 7, 2017 10:42 am", "Headline": " බන්ධනාගාර බසයට වෙඩි තැබීම-තවත් 1ක් අල්ලයි", "News Content": "කළුතර බන්ධනාගාර බස් රථයට වෙඩි තබා රැඳවූවන් පිරිසක් ඝාතනය කිරීමට වෑන් රථයට මඟ පෙන්වූ සැකකරුවෙකු අත්අඩංගුවට ගෙන තිබේ.කළුතර කොට්ඨාස අපරාධ විමර්ශන අංශයේ නිලධාරීන් කණ්ඩායමක් විසින් බලපිටිය අධිකරණය අසලදී සැකකරු අත්අඩංගුවට ගෙන ඇති බව වාර්තා වෙයි.මඟ පෙන්වීම සඳහා අදාළ සැකකරු යොදා ගත් යතුරුපැදිය ද පොලිස් භාරයට ගෙන තිබේ.සැකකරු පන්නිපිටිය, පැලැන්වත්ත සහ හික්කඩුව, කලුපේ යන ප්‍රදේශවල පදිංචිකරුවෙකු වන 29 හැවිරිදි අයෙකු බව පොලීසිය පැවසුවේය.බරපතළ අපරාධ සිද්ධීන් රැසකට සම්බන්ධ මදුෂ් නැමැත්තාගේ ප්‍රධාන ගෝලයෙකු ලෙස සැකකරු පොලිස් ප්‍රශ්න කිරීම්වලදී හඳුනාගෙන තිබේ.", "URL": "https://sinhala.adaderana.lk/news.php?nid=71826", "Category": null, "Parent URL": null}