{"Source": "Adaderana", "Timestamp": "March 30, 2012 09:25 am", "Headline": "මර්වින්ගෙන් කරුණු පැහැදිලි කිරීමක් ඉල්ලයි", "News Content": "අමාත්‍ය මර්වින් සිල්වා මහතා පසුගිය දිනක මාධ්‍ය හමුවෙහි සිදුකරන ලද ප්‍රකාශයක් සම්බන්ධව ඔහුගෙන් කරුණු පැහැදිලි කිරීමක් ලබාගන්නා ලෙස ජනාධිපති මහින්ද රාජපක්ෂ මහතා විසින් ශ්‍රී ලංකා නිදහස් පක්ෂ ප්‍රධාන ලේකම් අමාත්‍ය මෛත්‍රීපාල සිරිසේන මහතාගෙන් ඉල්ලීමක් කර ඇති බව එම පක්ෂ ආරංචි මාර්ග පවසයි. මහින්ද රාජපක්ෂ මහතා ජනාධිපති ධුරය හොබවන තුරු සහ ඩී. ඒ. රාජපක්ෂ පරපුර බලයේ රැඳීසිටින තුරු තමා වෙත අත තැබීමට කිසිවෙකුට හෝ නොහැකි බවට පසුගියදා අමාත්‍ය මර්වින් සිල්වා මහතා ප්‍රකාශයක් සිදුකර තිබිණි. අදාළ ප්‍රකාශය පිළිබඳව මර්වින් සිල්වා අමාත්‍යවරයාගෙන් කඩිනමින් කරුණු පැහැදිලි කිරීමක් ලබාගන්නා ලෙස ජනාධිපතිවරයා විසින් නිදහස් පක්ෂ ප්‍රධාන ලේකම්වරයාගෙන් ඉල්ලීමක් කර ඇති බව එම පක්ෂ ආරංචි මාර්ග අද දෙරණට පැවසීය.", "URL": "https://sinhala.adaderana.lk/news.php?nid=23174", "Category": null, "Parent URL": null}