{"Source": "Adaderana", "Timestamp": "July 4, 2019 06:10 am", "Headline": "මාදම්පේ  දී රිය අනතුරකින් අයෙක් මරුට", "News Content": "මාදම්පේ - මැල්ලවාගාර ප්‍රදේශයේදී පා පැදියක් ලොරියක ගැටීමෙන් සිදුවු අනතුරකින් පා පැදිකරු මිය ගොස් ඇත. ඊයේ (03) සවස මෙම අනතුර සිදුව ඇත. අනතුරින් මිය ගොස් ඇත්තේ මාදම්පේ - මැල්ලවාගාර පදිංචිව සිටි කුරණගේ පීටර් පෙරේරා නම් 63 හැවිරිදි අයෙකි. අනතුරින් තුවාල ලබා සිටි පා පැදිකරුව එම අවස්ථාවේදීම මාදම්පේ ප්‍රාදේශීය රෝහලට ඇතුළත් කර ඇති නමුත් එ් වන විටත් ඔහු මිය ගොස් ඇත. අනතුරට සම්බන්ධ ලොරි රථ රියදුරුව මාදම්පේ පොලීසිය විසින් අත්අඩංගුවට ගෙන ඇත. මාදම්පේ පොලීසියේ රථ වාහන අංශය සිද්ධිය සම්බන්ධ වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=113318", "Category": null, "Parent URL": null}