{"Source": "Adaderana", "Timestamp": "March 21, 2010 09:14 am", "Headline": "මංගල උළෙලක අත් බෝම්බ සංග්‍රහයක්", "News Content": "පිටිගල , පොරවගම , දූවේගොඩ ප්‍රදේශයේ මංගල උත්සවයක දී එල්ල වූ අත් බෝම්බ ප්‍රහාරයකින් පුද්ගලයින් තිදෙනෙකු තුවාල ලබා තිබේ. ඊයේ පස්වරුවේ පැවති මෙම මංගල උත්සවයේ දෙපිරිසක් අතර ඇති වූ බහින් බස් වීමක් දුරදිග යාමෙන් අනතුරුව එක් කණ්ඩායමක් විසින් මෙම ප්‍රහාරය එල්ල කර ඇති බව සඳහන් වේ. පොලිසිය පවසන්නේ අත්බෝම්බ ප්‍රහාරය මනාලියගේ පාර්ශවයේ කිසිවෙකු විසින් එල්ල කර ඇති බවට මූලික පරීක්ෂණ වලින් අනාවරණය වී ඇති බවයි. තුවාල ලැබූවන් නියාගම රෝහලට ඇතුළත් කිරීමෙන් අනතුරුව කරාපිටිය රෝහලට මාරු කර යවා තිබේ.", "URL": "https://sinhala.adaderana.lk/news.php?nid=7413", "Category": null, "Parent URL": null}