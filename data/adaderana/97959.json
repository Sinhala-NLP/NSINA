{"Source": "Adaderana", "Timestamp": "October 20, 2018 01:11 pm", "Headline": " ප්‍රතිපාදන ලැබුනේ නැ කියන්නේ බොරු", "News Content": "ගම්පෙරලිය මගින් ග්‍රාම සංවර්ධනය සඳහා ලබා දෙන මුදල් ප්‍රතිපාදන ශ්‍රී ලංකා නිදහස් පක්ෂයේ ඇමැතිවරුන්ට ලබා නොදුන් බවට කළ ප්‍රකාශ අසත්‍ය බව කෘෂි කර්ම අමාත්‍ය මහින්ද අමරවීර මහතා පවසයි. මේ සම්බන්ධයෙන් පසුගිය දිනවල මාධ්‍ය තුල පල වු පසු ඒ සම්බන්ධයෙන් සොයා බැලිම සඳහා ජනාධිපතිවරයා විසින් තමන්ට දැනුම් දුන් බව අමාත්‍යවරයා පැවසීයි. ඉන් පසුව තමන් ඒ සම්බන්ධයෙන් අදාල අංශවලින් විමසීම සිදු කළ බවත් සොයා බැලිම් සිදු කිරිමේ දි එවැනි ක්‍රියාවක් සිදු වී නොමැති බව අනාවරණ වු බවද අමාත්‍යවරයා එහිදි පැවසීය. සියලු දෙනා නියෝජනය වන පරිදි සෑම ප්‍රදේශවලට ඒම මුදල් ලැබී ඇති අතර ඇතැම් ප්‍රදේශවලට වෙන කළ මුදලින් කොටසක් පමනක් ලැබි ඇති බවද අමාත්‍යවරයා ප්‍රකාශ කළේය. ඉදිරි සති දෙක තුලදී සියළුම මුදල් ලබා දිමට කටයුතු කරණ බවද අමාත්‍යවරයා පවසයි. කෘෂිකර්ම අමාත්‍ය මහින්ද අමරවීර මහතා මෙම අදහස් පළ කළේ පසුගියදා කෘෂිකර අමාත්‍යංශයේ පැවැති මාධ්‍ය හමුවකට සහභාගි වෙමින්ය.", "URL": "https://sinhala.adaderana.lk/news.php?nid=97959", "Category": null, "Parent URL": null}