{"Source": "Adaderana", "Timestamp": "July 15, 2019 08:17 pm", "Headline": "කේරල ගංජා සමඟ දෙදෙනෙක් නාවික හමුදා බාරයට", "News Content": "නාවික හමුදාව හා පොලීසිය එක්ව යාපනය, පණ්ඩතිරිප්පු ප්‍රදේශ‍යේ සිදු කළ වැටලීමකදි කේරල ගංජා කිලෝ ග්‍රෑම් 09.590 ක් සමඟ පුද්ගලයින් දෙදෙනෙකු (02) නාවික හමුදා බාරයට ගෙන ඇත. උතුරු නාවික විධානයට අනුයුක්ත නාවික පුද්ගලයින් සහ ඉල්ලවාලෙයි, පොලීසියට අනුයුක්ත නිලධාරින් එක්ව පණ්ඩතිරිප්පු ප්‍රදේශයේ සිදු කළ වැටලිමකදි නිවසක් තුල තිබූ මෙම කේරළ ගංජා තොගය සමඟ එහි සිටි පුද්ගලයින් මෙලෙස නාවික හමුදා බාරයට ගෙන ඇත. මෙම පුද්ගලයින් ප්‍රදේශයේ මත්ද්‍රව්‍ය ජාවාරම්කරුවන් බව වැඩිදුර විමර්ශනයේදී කරුණු අනාවරණය කරගෙන ඇත. නාවික හමුදා බාරයට පත් පුද්ගලයින් වයස අවුරුදු 45 ක් සහ 63 ක් වන යාපනය, පණ්ඩතිරිප්පු සහ මාදගල් ප්‍රදේශයේ පදිංචිකරුවන් බව හඳුනාගෙන ඇති අතර, අත්අඩංගුවට ගත් පුද්ගලයින් සහ කේරළ තොගය සම්බන්ධයෙන් ඉදිරි පරීක්‍ෂණ කටයුතු ඉල්ලවාලෙයි, පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=114213", "Category": null, "Parent URL": null}