{"Source": "Adaderana", "Timestamp": "September 4, 2016 08:50 am", "Headline": " රනිල් එයි-මංගල යයි", "News Content": "අග්‍රාමාත්‍ය රනිල් වික්‍රමසිංහ මහතා ඇතුළු දූත පිරිස සිංගප්පූරු සංචාරය නිමවා යළි දිවයිනට පැමිණ තිබේ. ඊයේ(03) රාත්‍රී 11.45ට පමණ සිංගප්පූරු ගුවන් සේවයට අයත් යානයකින් අග්‍රාමාත්‍යවරයා ඇතුළු දූත පිරිස දිවයිනට පැමිණි බව අද දෙරණ ගුවන් තොටුපොළ වාර්තාකරු පැවසුවේය.මේ අතර සිව් දින නිල සංචාරයක් සඳහා විදේශ අමාත්‍ය මංගල සමරවීර මහතා අද(04) ස්ලෝවේනියාව බලා පිටත්ව යාමට නියමිතය.මෙම සංචාරයේදී විදේශ අමාත්‍යවරයා, ස්ලෝවේනියානු ජනාධිපතිවරයා, අග්‍රාමාත්‍යවරයා සහ ආර්ථික සංවර්ධන අමාත්‍යවරයා මුණගැසී සාකච්ඡා කිරීමට සැලසුම් කර තිබේ.එමෙන්ම මෙම සංචාරයේදී විදේශ අමාත්‍යවරයා එරට පැවැත්වෙන සමුළුවක් ඇමතීමට ද නියමිතය.", "URL": "https://sinhala.adaderana.lk/news.php?nid=63753", "Category": null, "Parent URL": null}