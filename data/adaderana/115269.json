{"Source": "Adaderana", "Timestamp": "July 29, 2019 12:59 pm", "Headline": "ගණන් සර් ඇතුළු 8ක් යළි රිමාන්ඩ්", "News Content": "කළගෙඩිහේන ප්‍රදේශයේ දී වෑන් රථයකට පහරදීමේ සිද්ධිය සම්බන්ධයෙන් චෝදනා ලැබ සිටි ගණිත දේශක දිනේෂ් අමරතුංග ඇතුළු පුද්ගලයින් 08 දෙනා තවදුරටත් රක්ෂිත බන්ධනාගාර ගත කර ඇත. ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 05 වනදා දක්වා තවදුරටත් රක්ෂිත බන්ධනාගාර ගත කිරීමට නියෝග කර ඇති බවයි අද දෙරණ වාර්තාකරු පැවසුවේය. අදාළ සිද්ධිය සම්බන්ධයෙන් සැකකාර ගණිත දේශකවරයා සමග තවත් තිදෙනෙකු පසුගිය 22වනදා අත්තනගල්ල මහේස්ත්‍රාත් අධිකරණය වෙත භාර වුණි. මීට අමතරව සිද්ධියට සම්බන්ධ තවත් සැකකරුවන් සිව්දෙනෙකු පොලීසියට භාර වු අතර ඔවුන් අධිකරණයට ඉදිරිපත් කිරිමෙන් අනතුරුව අද දක්වා රක්ෂිත බන්ධානාගාර ගත කළේය.", "URL": "https://sinhala.adaderana.lk/news.php?nid=115269", "Category": null, "Parent URL": null}