{"Source": "Adaderana", "Timestamp": "August 5, 2014 06:02 pm", "Headline": " අලුත්ගම සිදුවීමට අදාළව කිසිදු ක්‍රියාමාර්ගයක් ගෙන නෑ", "News Content": "පසුගියදා අලුත්ගම ඇතිවූ සිදුවීමට අදාළව මේවන තෙක් කිසිදු ක්‍රියා මාර්ගයක් ගෙන නොමැති බව ජාතික සමගි පෙරමුණේ නායක අසාද් සාලි මහතා පවසයි. එබැවින් ඒ පිළිබඳ අද(05) මානව හිමිකම් කොමිසමට පැමිණිලි කළ බවත්, එම සිද්ධියත් සමග කරුණු 4ක් පිළිබඳ මෙලෙස පැමිණිලි කළ බව හෙතෙම කියා සිටියේය. දේශපාලන පක්ෂ ලියාපදිංචි කිරීමට අදාළව මැතිවරණ කොමසාරිස්වරයාගේ ස්ථාවරය, තමාගේ පසුපස පොලීසිය එළවීම මෙන්ම තමාගේ පුද්ගලික ගිනි අවියට බලපත්‍රය ලබා නොදීමට කටයුතු කිරීම ආදිය හේතුවෙන් මෙලෙස පැමිණිලි කළ බව අසාද් සාලි මහතා සඳහන් කළේය. මෙම කරුණු වලට අදාළව නීතිය ක්‍රියාත්මක කිරීමට මෙලෙස පැමිණිලි කිරීම මගින් යම් පිටුවහලක් වනු ඇති බව තමන් විශ්වාස කරන බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=45144", "Category": null, "Parent URL": null}