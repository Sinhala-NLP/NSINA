{"Source": "Adaderana", "Timestamp": "October 23, 2018 09:31 pm", "Headline": "සෙරක්කුලිය කලපුව රතු වෙයි", "News Content": "පුත්තලම කලපු තිරයට අයත් සේරක්කුලිය කලපුව අද (23) අළුයම සිට රත් පැහැ ගැන්වි ඇති බව ජනතාව පවසයි. ප්‍ර දේශවාසින් පැවසුවේ ඉදිකරමින් පවතින අරුවක්කාඩු කසල අංගනයෙන් ගලා රතු පැහැති ජලයෙ හේතුවෙන් මෙලෙස සේරක්කුලිය කලපුවේ ජලයද රත් පැහැ ගැන් වී ඇති බවයි. ඊයේ (22) රාත්‍රියේ අරුවක්කාඩු කසල අංගන ප්‍රදේශයට ඇද හැළුන මහ වැසි වලින් එකතු වු විශාල ජල කදක් ජල පොම්ප මගින් ගොඩබිම් විවෘත ප්‍රදේශයට පොම්ප කිරිමත් සමඟ එම ජලය රත් පැහැවි කලපුවට ගලා එමින් තිබෙන බව ජනතාව චෝදනා කරති. සේරක්කුලිය ජනතාව පවසා සිටියේ මෙයට පෙර තමන් කසල අංගනයට විරෝධය මතු කරමින් පලමුව විරෝධය මතුකර සිටියේද මෙම ඉදි කරමින් පවතින කසල අංගනයේ සිට දැවැන්ත ඇල මාර්ගයක් කපා එහි අපිරිසිදු ජලය මේ ආකාරයට කලපුවට දැමිමට සුදානමක් පවතින බවට අනතුරු අගවමින් බවයි. නමුත් අද වන විට එය සත්‍ය කරුණක් බවට පත්ව ඇති බවත් සේරක්කුලිය කලපුවේ ජලය මේ වන විට රත් පැහැ ගැන්විමත් සමඟ ධීවර කර්මාන්තයෙන් ජීවිකාව කරගෙන ගිය බොහෝ පිරිසකට දැඩි අවධානමක් මතුව ඇති බවත් ජනතාව පවසයි. එසේම ඔවුන් පවසා සිටියේ කලපුව තුළ දමා ඇති මෝදා කුඩු තුළටද මෙම රත් පැහැ ජලයේ බලපැම තදින් බලපානු ඇති බවය. කෙසේ නමුත් මේ පිළිබදව අරුවක්කාඩු කසල අංගන ව්‍යාපෘතිය භාර ව්‍යාපෘති අධ්‍යක්ෂ ජයවිලාල් ප්‍රනාන්දු මහතාගෙන් අද දෙරණ වාර්තාකරු මෙම සිදුවිම ගැන විමසිමේදි මෙසේ පවසා ඇත. “ මෙය බරපත සිද්දියක් මම දැන ගත්ත ගමන් මේ පිළබදව සොයා බලන්න කියලා අපේ දේශීය ඉංජීනේරුවන්ට දන්වා සිටියා . මොකද චින සමාගමේ පිරිස් තමා ඉදිකරමින් පවතින අංගනයේ කොටසක පිරි තිබු ජලය මෙසේ ඉවත් කිරිමට කටයුතු කර තිබේන්නේ . එය කර තිබෙන්නේ 23 දින කොන්ක්‍රිට් එකක් දැමිමට බව දන්වා තිබේනවා . නමුත් අප කිසිම විටක එසේ කරන්න අනුමැතිය ලබා දි නැහැ.අනික් කරුන තමා කිසිම ආකාරයකින් කලපුවට මේ කිසිම දෙයක් යැවිමට අප දන්වා නැහැ . මේ නිසා මේ ගැන විශේෂ අවධානය යොමු කර අදාල චින සමාගමේ නිළධාරින්ට නිතිමය කටයුතු කරන්න අපි පසුබට වන්නේ නැහැ\" යැයි ඔහු පවසා ඇත.", "URL": "https://sinhala.adaderana.lk/news.php?nid=98123", "Category": null, "Parent URL": null}