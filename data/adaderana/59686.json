{"Source": "Adaderana", "Timestamp": "May 1, 2016 09:16 am", "Headline": "කැස්බෑ-ඩොල්ෆින් කරවල තොගයක් සමග 7ක් කොටු", "News Content": "කැස්බෑ කරවල සහ ඩොල්ෆින් කරවල තොගයක් ප්‍රවාහනය කරමින් සිටි පුද්ගලයින් හත්දෙනෙකු ත්‍රීකුණාමලය චීනවරාය ප්‍රදේශයේදී අත්අඩංගුවට ගෙන තිබේ.චීන වරාය පොලීසියට ලද තොරතුරක් මත සිදුකළ වෑන් රථයක් නවතා සිදුකළ පරීක්ෂාවකදී අදාළ කරවල තොගය සමග සැකකරුවන් අත්අඩංගුවටගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.එහිදී ඔවුන් සතුව තිබී කැස්බෑ කරවල සහ ඩොල්ෆින් කරවල කිලෝග්‍රෑම් 120ක ප්‍රමාණයක් පොලීසිය භාරයට ගෙන තිබේ.අත්අඩංගුවටගත් සැකකරුවන් හත්දෙනා හලාවත සහ මීගමුව ප්‍රදේශවල පදිංචිකරුවන් වන අතර ඔවුන් ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59686", "Category": null, "Parent URL": null}