{"Source": "Adaderana", "Timestamp": "December 2, 2010 10:15 am", "Headline": "වර්ෂාව නිසා ජලාශ කිහිපයක වාන් දොරටු විවෘත කරයි", "News Content": "පවතින වර්ෂා සහිත කාලගුණ තත්ත්වය ‍හේතුවෙන් ඉඟිනිමිටිය, තබ්බෝව සහ රාජාංගනය යන ජලාශවල වාන් දොරටු කිහිපයක් විවෘත කර තිබේ. ඒ අනුව තබ්බෝව ජලාශයේ වාන් දො‍රටු 10ක් අඟල් හය බැගින් ද ඉඟිනිමිටිය ජලාශයේ වාන් දොරටු හයක් අඟල් 12 බැගින් ද විවෘත කර ඇති බව පුත්තලම ආපදා කළමනාකරණ මධ්‍යස්ථානය සඳහන් කරනු ලැබීය. මෙම ජලාශවල ජලය මීඔයට මුදා හැරෙන බැවින් මීඔයේ ජල මට්ටම ද ඉහළ ගොස් තිබේ. මේ අතර රාජාංගනය ජලාශයේ වාන් දොරටු තුනක් අඟල් 24 බැගින් ද විවෘත කර ඇති බව පුත්තලම දිස්ත්‍රික් ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=12544", "Category": null, "Parent URL": null}