{"Source": "Adaderana", "Timestamp": "July 26, 2018 03:00 pm", "Headline": "විජයකලාව මේ ආණ්ඩුව කිසිදාක අත්අඩංගුවට ගන්නේ නෑ", "News Content": "හිටපු ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මිය වත්මන් ආණ්ඩුව කිසිදාක අත්අඩංගුවට නොගන්නා බව පාර්ලිමේන්තු මන්ත්‍රී උදය ගම්මන්පිල මහතා පවසයි. පුස්තකාල හා ප්‍රලේඛන මණ්ඩල ශ්‍රවණාගාරයේ පැවැති උත්සවයකට එක්වෙමින් මන්ත්‍රිවරයා මේ බව සඳහන් කළේය. පසුගිය දවසක විජයකලා රාජ්‍ය අමාත්‍යවරිය සිදුකළ ප්‍රකාශයක් සම්බන්ධයෙන් ඇය වහාම අත්අඩංගුවට ගන්නා ලෙස නීතිපතිවරයාට එරෙහිව රීට් නියෝගයක් නිකුත් කරන ලෙසට අධිකරණයට යෑමට කටයුතු කිරීමට සිටි බව ද මන්ත්‍රීවරයා මෙහිදී පැවසීය. ආණ්ඩුව විසින් හිටපු අමාත්‍යවරිය සම්බන්ධයෙන් පරීක්ෂණ කටයුතු සිදු කරන නොකරන ආකාරයෙන් සිටීම හේතුවෙන් කිසිදා මෙයට විසඳුමක් නොලැබෙන බවත්, ඒ හේතුවෙන් මේ සම්බන්ධයෙන් අධිකරණ ක්‍රියා මාර්ග ගැනීම අසීරු වී ඇති බවත් මන්ත්‍රීවරයා මෙහිදී කියා සිටියේය. මේ අතර, උතුරු පළාත් ප්‍රධාන අමාත්‍යවරයා නැවතත් රට තුළ යුද්ධයක් ඇති කිරීම සඳහා මඟ පාදමින් සිටින බව ද ගම්මන්පිල මහතා පවසයි. විශ්‍රාමලත් නාවික හමුදා නිලධාරීයෙකු වු ලුතිනන් කොමාන්ඩර් බී.පී.එස් හේමචන්ද්‍ර මහනා විසින් රචිත ‘‘නන්දිකඩාල් දක්වා පාර කැපුවේ කවුරුන්ද?‘‘ කෘතිය එළිදැක්විම ඊයේ(25) සිදුකෙරුණ අතර එම අවස්ථාවට එක්මෙමින් මන්ත්‍රීවරයා මෙම අදහස් දැක්වීය.", "URL": "https://sinhala.adaderana.lk/news.php?nid=93255", "Category": null, "Parent URL": null}