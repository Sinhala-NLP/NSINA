{"Source": "Adaderana", "Timestamp": "August 7, 2014 03:05 pm", "Headline": "පකිස්ථානය 451යි - ලංකාවට එරෙහි යුනිස්ගේ වාර්තාව පමාවෙයි", "News Content": "ශ්‍රී ලංකා - පකිස්ථාන ටේස්ට් තරඟාවලියේ ගාලු ක්‍රීඩාංගණයේදී පැවැත්වෙන පළමු ටෙස්ට් තරඟයේ පකිස්ථාන පළමු ඉනිම මීට ටික වේලාවකට පෙර ලකුණු 451ට සීමා විය. පකිස්ථානු ඉනිමේ වැඩිම ලකුණු ලාභිය වූ යුනිස් ඛාන් ලකුණු 177ක් ලබාගත් අතර ඔහු ලකුණු 192ක් ලබාගත්තා නම් ටේස්ට් තරඟයකදී ශ්‍රී ලංකාවට එරෙහිව ලකුණු 2000 ලබාගත් පළමු පිතිකරුවා බවට පත්වීමට ඉඩ තිබුණි. මීට පෙර සචීන් ටෙන්ඩුල්කාර් ශ්‍රී ලංකාවට එරෙහිව ටෙස්ට් ලකුණු 1995ක් ලබා ඇත. කෙ‍ෙස් හෝ ඊයේ දිනය නිමාවන විට කඩුලු 4ට ලකුණු 261ක් ලබා සිටි පකිස්ථානු ඉනිම අද දිනයේ සුණු විසුණු කළ පන්දු යවන්නා වූයේ ඩිල්රුවන් පෙරේරාය. ඔහු ලකුණු 137‍ට කඩුලු 5ක් බිඳ දැමීය. පකිස්ථානු ඉනිම වෙනුවෙන් අසාද් සාෆික් ලකුණු 75ක්, සර්ෆ්‍රාස් අහ්මඩ් ලකුණු 55ක් හා අබ්දුර් රෙහෙමාන් ලකුණු 50ක් වශයෙන් ලබා ගනිමින් පකිස්ථානු ඉනිම ශක්තිමත් කිරීමට දායක විය.", "URL": "https://sinhala.adaderana.lk/news.php?nid=45194", "Category": null, "Parent URL": null}