{"Source": "Adaderana", "Timestamp": "June 2, 2018 08:25 am", "Headline": "වන අලින් පලවා හැරීමේ මෙහෙයුමක්", "News Content": "අම්බලන්තොට - බැරගම දැහැමිපුර ප්‍රදේශයට කඩා වැදී සිටි වන අලින් තිදෙනෙකු පලවහැරීමේ විශේෂ මෙහෙයුමක් වනජීවී නිලධාරින් විසින් ක්‍රියාත්මක කර බව අද දෙරණ වාර්තාකරු පැවසීය. පසුගිය දින කීපය පුරාවට වරින් වර මෙම වන අලින් තිදෙනා ප්‍රදේශයට කඩා වැදී තම වගාවන් විනාශ කරන බවට හම්බන්තොට වනජීවී කාර්යාලයේ නිලධාරින් හට ලැබුණු තොරතුරකට අනුව ඊයේ(01) මෙම මෙහෙයුම ක්‍රියාත්මක කර තිබේ . හම්බන්තොට රක්ෂිත ප්‍රදේශය තුළ සිට බැරගම ගම්මානයට පැමිණ සිටි මෙම වන අලින් තිදෙනා බැරගම විලේ හම්ඹු මන්ඩියක් තුළ දිවා කාලයේ රැදී සිටි අතර පසුව වන ජීවී නිලාධාරින් වන අලින් තිදෙනා ඒ තුළ රදවා ගනිමින් සවස නැවත රක්ෂිත ප්‍රදේශයට පලවා හැරීමට කටයුතු කරන ලදි. මෙහෙයුම සඳහා හම්බන්තොට වනජීවිකාර්යලයේ නිලධාරීන් හා කලමැටිය වන ජීවී කාර්යාලයේ නිලධාරින්ද පැමිණ සිටි අතර සවස හතරට පමණ ආරම්භ කරන ලද මෙම මෙහෙයුම රාත්‍රී 07 පමණ වන තෙක් ක්‍රියාත්මක කළ අතර පසුව හම්බන්තොට රක්ෂිත ප්‍රදේශයට වන අලින් තිදෙනා පලවා හැරීමට කට යුතු කළ බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=90204", "Category": null, "Parent URL": null}