{"Source": "Adaderana", "Timestamp": "June 24, 2014 06:55 am", "Headline": "අවසන් වටයට නම් 8ක්", "News Content": "අලුගෝසු තනතුර සඳහා යෝජනා වී ඇති නව නාමයන් පිළිබඳ භාෂා විශාරදයින්ගේ අදහස් විමසීමට පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය තීරණය කර තිබේ. අලුගෝසූ නාමය වෙනුවට නව නමක් යෝජනා කිරීමට බන්ධනාගාර දෙපාර්තමේන්තුව පසුගියදා තීරණය කළේය. ඒ සඳහා නව නම් ලබාදෙන ලෙස සිදුකළ ඉල්ලීමකට අනුව නම් 180ක් පමණ ලැබී තිබුණි. අදාළ නම් වලින් නම් අටක් මේ වන විට තෝරාගෙන ඇති බව පුනරුත්තාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා සඳහන් කළේය. එම නම්වල අර්ථය පිළිබඳ අධ්‍යයනය කිරීම සඳහා භාෂා විශාරදයින්ට පවසා ඇති අතර ඔවුන්ගේ අනුමැතිය ලැබුණු පසු නව නාමය ප්‍රකාශයට පත් කරන බව අමාත්‍යවරයා පැවසීය.", "URL": "https://sinhala.adaderana.lk/news.php?nid=44184", "Category": null, "Parent URL": null}