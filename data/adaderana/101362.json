{"Source": "Adaderana", "Timestamp": "December 27, 2018 01:17 pm", "Headline": "ඉන්දියාවේ රාජ්‍ය බැංකු සේවක වර්ජනයක්", "News Content": "බැංකු කිහිපයක් ඒකාබද්ධ කිරීම සඳහා වන රජයේ යෝජනාවකට විරෝධය පලකරමින් ඉන්දියාවේ රාජ්‍ය බැංකු සේවකයන් වැඩ වර්ජනයක් ආරම්භ කර ඇත. ඉන්දියාවේ රාජ්‍ය බැංකු සේවකයන් දින පහක් ඇතුළත දෙවන වරටත් වැඩවර්ජනයක් ක්‍රියාත්මක කර තිබේ. මේ හේතුවෙන් දෛනික බැංකු කටයුතු රැසක් අඩාලවී ඇති බව එරට වාර්තා සඳහන් කරයි. වැඩවර්ජනය සිදුකරන්නේ බැංකු කිහිපයක් ඒකාබද්ධ කිරීම සඳහා වන රජයේ යෝජනාවකට විරෝධය පලකරමිනි. එරට තුළ ක්‍රියාත්මක ප්‍රධාන බැංකු සංගම් 9ක් ඊට සහාය දක්වයි. අදාළ යෝජනාව පොදු ජනතාවට අහිතකර ලෙස බලපානු ඇති බව වැඩවර්ජකයන් පෙන්වා දෙයි. කෙසේ නමුත් වැඩවර්ජනය හේතුවෙන් ජනතාව දැඩි අපහසුතාවට පත්ව සිටින බව ඉන්දීය වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101362", "Category": null, "Parent URL": null}