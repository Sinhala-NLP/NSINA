{"Source": "Adaderana", "Timestamp": "November 1, 2010 05:52 pm", "Headline": "බිම්මලට මුවා වූ බිම්මල් කුඩ්ඩාට වැඩවරදියි", "News Content": "මාතලේ නගරයට මත් කුඩු තොග සැපයූ බවට සැලකෙන ප්‍රධාන සැකකරුවෙකු අත්අඩංගුවට ගෙන තිබේ. අදාළ සැකකරු\"බිම්මල් කුඩ්ඩා\"නැමැති අනුවර්ත නාමයෙන් ද හඳුන්වන බව අද දෙරණ වාර්තාකරු සඳහන් කරයි. බිම් මල් ව්‍යාපාරයක් පවත්වාගෙන යන මුවාවෙන් මොහු මත් ජාවාරමේ නිරත වී ඇති බවට මූලික පොලිස් විමර්ශන වල දී අනාවරණය වී තිබේ. මාතලේ පොලිසියට සම්බන්ධ දූෂණ මර්දන ඒකකයේ නිලධාරීන් පිරිසක් විසින් සැකකරු අත්අඩංගුවට ගෙන ඇති අතර රැඳවුම් නියෝග මත සැකකරුගෙන් වැඩිදුර ප්‍රශ්න කෙරෙන බව වාර්තා වේ.", "URL": "https://sinhala.adaderana.lk/news.php?nid=11877", "Category": null, "Parent URL": null}