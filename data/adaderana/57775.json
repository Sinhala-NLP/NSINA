{"Source": "Adaderana", "Timestamp": "March 1, 2016 04:35 pm", "Headline": "බ්‍රිතාන්‍ය මහකොමසාරිස් අත්තදස්සි හිමි බැහැදකී", "News Content": "බ්‍රිතාන්‍ය මහකොමසාරිස් ජේම්ස් ඩොරිස් මහතා අස්ගිරි පාර්ශවයේ මහනායක අතිපූජ්‍ය ගලගම ශ්‍රී අත්තදස්සි මහනායක හිමි බැහැදැක තිබේ.අද(01) පෙරවරුවේ මහනුවරට පැමිණි බ්‍රිතාන්‍යය මහකොමසාරිස්වරයා උන්වහන්සේ බැහැදැක ආශිර්වාද ලබාගත් බව අද දෙරණ වාර්තාකරු පැවසුවේය. බ්‍රිතාන්‍යය සහ ශ්‍රී ලංකාව අතර පවතින සම්බන්ධතාවයන් පිළිබඳ සතුටු වන බව එහිදී මහනායක හිමියන් ප්‍රකාශ කර තිබේ.මෙරට ජාතීන් අතර කිසිදු ගැටලුවක් නොමැති අතර සියළුම ජාතීන් සහයෝගයෙන් කටයුතු කරන බව මහනායක හිමියන් එහිදී සඳහන් කර ඇත.එවැනි හොඳ වාතාවරණයක් මෙරට තුළ ඇති කිරීමට ජනාධිපතිවරයා සහ අගමැතිවරයා ප්‍රමුඛ රජය ගෙනයන වැඩසටහන ඉවහල් වී ඇති බව මහනායක හිමියන් එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=57775", "Category": null, "Parent URL": null}