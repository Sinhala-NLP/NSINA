{"Source": "Adaderana", "Timestamp": "December 29, 2018 08:01 pm", "Headline": "කිලි‍නොච්චියේදී ඇළකට වැටීමෙන් දරුවෙකු ජිවිතක්ෂයට", "News Content": "කිලිනොච්චිය, ආනන්දපුරම් ප්‍රදේශයේදී ඇළකට වැටීමෙන් වයස අවුරුදු 12 ක දරුවෙකු අද(29) දහවල් ජීවිතක්ෂයට පත්ව ඇති බව කිලිනොච්චිය පොලීසිය පැවසීය. පොලීසිය පැවසූවේ ජල ගැලීම්වලට ලක්වු ප්‍රදේශයක දරුවෙකු සිය මිතුරන් සමඟ සෙල්ලම් කිරීමට යාමේදී ජලය ගලා ගිය ඇළට වැටී ජලයේ ගිලීමෙන් ජිවිතක්ෂයට පත්ව ඇති බව මූලික පරීක්ෂණයන්ගෙන් අනාවරණය වී ඇති බවයි. කිලිනොච්චිය, ආනන්දපුරම් නැගෙනහිර ප්‍රදේශයේ පදිංචි ‍සෙල්ව විනෝදරන් නමැති දරුවෙකු ‍එලෙස ජීවිතක්ෂයට පත්ව තිබේ. දරුවාගේ මළ සිරුර පශ්චාත් මරණ පරීක්ෂණ වෙනුවෙන් කිලිනොච්චිය රෝහල් මෘත ශරීරාගාරයේ තැන්පත් කොට තිබේ. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=101501", "Category": null, "Parent URL": null}