{"Source": "Adaderana", "Timestamp": "January 10, 2012 11:32 am", "Headline": "දුම්රිය හරස් මාර්ග 200 ට ආරක්ෂිත ගේට්ටු", "News Content": "වැඩි අවදානමක් ඇති අනාරක්ෂිත දුම්රිය හරස් මාර්ග 200 ක් සඳහා ආරක්ෂිත ගේට්ටු ඉදිකිරීමට ශ්‍රී ලංකා දුම්රිය දෙපාර්තමේන්තුව කටයුතු යොදා තිබේ. පසුගිය කාලය තුළ දුම්රිය අනතුරු රැසකට මෙම අනාරක්ෂිත දුම්රිය හරස් මාර්ග හේතු වී ඇති බව දුම්රිය සාමාන්‍යාධිකාරී බී.ඒ.පී.ආරියරත්න මහතා පවසයි. අපරීක්ෂාකාරීව දුම්රිය හරස් මාර්ගවලට වාහන ඇතුළු කිරීම මෙම අනතුරුවලට ප්‍රධාන වශයෙන් බලපා ඇති බව ඔහු පෙන්වා දෙයි. මේ වන විට දිවයින පුරා අනාරක්ෂිත දුම්රිය හරස් මාර්ග 900 ක් ඇති බවට හඳුනාගෙන ඇති අතර ඉන් වඩාත් අවදානම් සහිත දුම්රිය හරස් මාර්ග 200 ක් සඳහා මෙසේ නව ආරක්ෂිත ගේට්ටු ඉදිරිකිරීමට නියමිතය. ඒ සඳහා රජය වෙන්කර ඇති මුදල රුපියල් මිලියන දහසකි.", "URL": "https://sinhala.adaderana.lk/news.php?nid=21286", "Category": null, "Parent URL": null}