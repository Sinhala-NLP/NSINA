{"Source": "Adaderana", "Timestamp": "August 18, 2011 08:22 am", "Headline": "මග මරුවන් බිහිවන්නේ තරගය නිසයි", "News Content": "මාර්ග අනතුරු ඉහළයාමට බස්රථ අතර පවතින තරගකාරීත්වය හේතුවක් වී ඇතැයි ජාතික ප්‍රවාහන කොමිසම පවසයි. හදිසි අනතුරුවලින් වසරකට මිය යන පුද්ගලයන් 2,500 ක් අතරින් 50 දෙනෙකු බස්රථවල පාපුවරුවෙන් ඇදවැටී මිය යන බව එහි අධ්‍යක්ෂ විපුල හේවා වලිමුණි මහතා සඳහන් ක‍රයි. ලංගම සහ පෞද්ගලික බස්රථ ඒකාබද්ධ කාලසටහනක් යටතේ ධාවනය කිරීම සඳහා වූ වැඩපිළිවෙළක් වෙනුවෙන් සබරගමුව පළාතේ පැවැත්වූ විශේෂ සාකච්ඡාවක දී වලිමුණි මහතා මේ බව කියා සිටියේය. මෙහිදී අදහස් දැක්වූ පෞද්ගලික ප්‍රවාහන සේවා අමාත්‍යාංශයේ ලේකම් වික්ටර් සමරවීර මහතා කියා සිටියේ අත්‍යවශ්‍ය අවස්ථාවලදී හැර ජාතික ප්‍රවාහන කොමිසම හරහා අලුතින් ධාවන බලපත්‍ර නිකුත් නොකරන බවයි.", "URL": "https://sinhala.adaderana.lk/news.php?nid=18142", "Category": null, "Parent URL": null}