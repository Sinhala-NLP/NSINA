{"Source": "Adaderana", "Timestamp": "August 17, 2015 06:57 am", "Headline": "අද දෙරණ සුදානම්", "News Content": "මහ මැතිවරණයේ ප්‍රතිඵල එසැණින් ලොව පුරා විකාශය කිරීමට අද දෙරණ මාධ්‍ය ජාලය සියලු කටයුතු සූදානම් කර තිබේ.රූපවාහිනිය, ගුවන් විදුලිය, ජංගම දුරකථන, අන්තර්ජාලය හා අයි.වී.ආර්.තාක්ෂණය ඇතුළු වැඩිම මාධ්‍ය ගණනාවකින් ඡන්ද ප්‍රතිඵල ගෙන ඒමට අද දෙරණ සූදානම්.අද උදෑසන සිට දිවයිනේ සෑම ප්‍ර දේශයකම සිට සජීවීව සියලු තොරතුරු ඔබ වෙත ගෙන ඒම සඳහා අද දෙරණ දැවැන්ත මාධ්‍ය මෙහෙයුමක් මේ වන විටත් ක්‍රියාත්මක කර තිබේ.එෆ්.එම්.දෙරණ ඔස්සේ මෙන්ම ටී.වී.දෙරණ ඔස්සේ සජීවි මැතිවරණ විකාශය ඡන්ද විමසීම ආරම්භ වූ මොහොතේ සිට අවසාන ඡන්ද ප්‍රතිඵලය ගෙන ඒම දක්වා සියලු තොරතුරු ගෙන ඒමට අප සූදානම්.ඩයලොග් රූපවාහිනියේ නාලිකා අංක 14 ඔස්සේ අද දෙරණ 24x7 නාලිකාව මගින් ද මහ මැතිවරණයේ තොරතුරු ඔබට දැකගත හැකිය.එමෙන්ම www.adaderana.lk වෙබ් අඩවියෙන්, ෆේස්බුක් හා යු.ටියුබ් හා ට්විටර් ගිණුම් ඔස්සේ ද මැතිවරණ තොරතුරු ගෙන ඒමට අද දෙරණ සැලසුම් කර ඇත.ජංගම දුරකථන ඔස්සේ එස්.එම්.එස්.කෙටි පණිවිඩ මගින් සහ අයි.වී.ආර්.ක්‍රමය ඔස්සේ හෙට උදෑසන සිට මහ මැතිවරණයේ සියලු තොරතුරු ඔබ වෙත ලබාදීමට අප සූදානම්.මෙම මාධ්‍ය මෙහෙයුමට අද දෙරණ මාධ්‍ය කණ්ඩායම් රැසක් ශ්‍රී ලංකාවේ සෑම පලාතකම රැඳී සිටිමින් සජීවීව තොරතුරු ගෙන ඒමට සුදානමින් සිටින අතර ප්‍රාදේශීය මාධ්‍යවේදීන් 150කට අධික පිරිසක් ද ඒ සඳහා සැදිපැහැදී සිටියි.", "URL": "https://sinhala.adaderana.lk/news.php?nid=53280", "Category": null, "Parent URL": null}