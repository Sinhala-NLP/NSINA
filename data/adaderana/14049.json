{"Source": "Adaderana", "Timestamp": "February 7, 2011 11:26 am", "Headline": "ලෝක කුසලානය නැරඹීමට රු 50 ටිකට් අලෙවිය පෙබරවාරි 14 සිට", "News Content": "2011 ලෝක කුසලාන තරගාවලිය සඳහා කලින් වෙන්කරවා ගත් ප්‍රවේශ පත්‍ර අද(07) පස්වරු 3 සිට පස්වරු 7 දක්වා සහ පෙබරවාරි 8 වන දින සිට 17 වන දින දක්වා පෙරවරු 11 සිට පස්වරු 7 දක්වා නිකුත් කරනු ලබයි. මෙම ප්‍රවේශ පත්‍ර කොළඹ 07, මේට්ලන්ට් පෙදෙසේ පිහිටි අංක 35 දරන ස්ථානයෙන් මිලදී ගත හැකිය. එමෙන්ම පොදු ප්‍රේක්ෂකයින් සඳහා රුපියල් 50 වටිනාකමින් යුත් ප්‍රවේශ පත්‍ර පෙබරවාරි 14 වන දින සිට ක්‍රිකට් ආයතන ප්‍රධාන කාර්යාලයෙන් හා ශ්‍රී ලංකාවේ ලෝක කුසලාන තරග පැවැත්වෙන ක්‍රීඩාංගණ වලින් මිලදී ගත හැකි බව ද සඳහන්ය.", "URL": "https://sinhala.adaderana.lk/news.php?nid=14049", "Category": null, "Parent URL": null}