{"Source": "Adaderana", "Timestamp": "January 23, 2019 12:38 pm", "Headline": "රටේ අනාගතය රඳා පවතින්නේ නව නිපැයුම් මතයි", "News Content": "රටේ අනාගතය රඳා පවතින්නේ නව නිපැයුම් මත බව ඩිජිටල් යටිතල පහසුකම් හා තොරතුරු තාක්ෂණ කැබිනට් නොවන අමාත්‍ය අජිත් පී. පෙරේරා මහතා පවසයි. ඔහු වැඩිදුරටත් සඳහන් කළේ සාම්ප්‍රදායික රැකියාවන් වෙත වැඩි වශයෙන් නැඹුරු වන මෙරට තරුණ පරපුර ව්‍යවසායකත්වය පිළිබඳවද වැඩි අවධානයක් යොමු කළ යුතු බවයි. ඊයේ (22) කොළඹ පැවති උත්සවයක් අමතමින් අමාත්‍යවරයා මේ බව පැවසීය. සියළුම දෙනා වර්ථමානයේ රජයේ රැකියාවක් සිදු කිරිමේ වැඩි නැඹුරුතාවක් පවතින බවද අමාත්‍යවරයා පවසයි. ජාති භේදයකින් තොරව ශ්‍රී ලංකාවේ සිටින සෑම කෙනෙකුගේ ජානවල පවා නව්‍යකරණය පවතින බවත් නමුත් එයින් ප්‍ර යොජන ගන්නා ආකාරය සම්බන්ධයෙන් දැනුම්වත් වීමක් නොමැති බවද අමාත්‍යවරයා පවසයි. දෙමාපියන් සෑම විටම දරුවන් සම්ප්‍රධායික රැකියා සඳහා යොමු කිරිමට උත්සහ කරන බවත් ලොකය තුල සම්ප්‍රධායික රැකියා සඳහා තිබේන ඉල්ලුම අඩු වෙමින් පවතින බවත් අමාත්‍යවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=102893", "Category": null, "Parent URL": null}