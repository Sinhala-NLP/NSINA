{"Source": "Adaderana", "Timestamp": "March 30, 2010 08:33 am", "Headline": "ව්‍යාජ ලියවිලි සැකසූ අයෙක් අත්අඩංගුවට", "News Content": "ව්‍යාජ ලියකියවිලි සකස් කරමින් පුද්ගලයින් විදේශ ගත කිරීමේ ජාවාරමක නිරත වූ පුද්ගලයෙකු මරදාන ප්‍රදේශයේ දී අත්අඩංගුවට ගෙන තිබේ. කොළඹ මධ්‍යම දිසා අපරාධ ඒකකය කළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු ළඟ තිබී ගමන් බලපත්‍ර 5 ක් සහ තවත් ලියකියවිලි රැසක් සොයා ගෙන ඇත. මරදාන ප්‍රදේශයේ පරිගණක ආයතනයක් පවත්වා ගෙන යන මුවාවෙන් මෙම පුද්ගලයා මෙම ජාවාරමක් සිදු කර ඇති බව වාර්තා වේ.", "URL": "https://sinhala.adaderana.lk/news.php?nid=7567", "Category": null, "Parent URL": null}