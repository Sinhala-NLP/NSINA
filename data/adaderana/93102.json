{"Source": "Adaderana", "Timestamp": "July 24, 2018 09:13 am", "Headline": "මත්තල ගුවන්තොටුපලින් සියයට 70ක් සදාකාළිකවම ඉන්දියාවට", "News Content": "ගාල්ලේ පිහිටි නාවික හමුදා කඳවුර එම ස්ථානයෙන් ඉවත් කිරීමට සැලසුම් කර ඇති බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පැවසීය. මන්ත්‍රීවරයා පෙන්වා දෙන්නේ අදාළ භූමි ප්‍රදේශය ද ඉන්දියාවට ලබාදීමට රජය සැලසුම් කරමින් සිටින බවය. එමෙන්ම ඉන්දියාව මත්තල ගුවන්තොටුපල මිල දි ගැනිමට උත්සහ කරන්නේ ද වාණිජමය අරමුණු ඉටු කරගැනීමට නොව මත්තල ගුවන්තොටුපලේ පාලන බලය තම සන්තකයට ගැනීමට බවද ඒ මහතා පැවසීය. ඉන්දියාවේ ගුවන්තොටුපලවල් 29ක් පමණ තිබෙන අතර එයින් 18ක්ම මත්තල ගුවන්තොටුපල පිහිටි දේශාංෂක තුලම පිහිටා ඇත්නම් ඉන්දියාවට එහි කිසිදු වාණිජමය වටිනාකමක් නොමැති බවද සදාකාළිකවම මත්තල ගුවන්තොටුපලින් 70%ක් ඉදියාවට ලබා දිමට කටයුතු කර ඇති බවද ඒ මහතා ප්‍රකාශ කළේය. මන්ත්‍රීවරයා මෙම අදහස් පළ කළේ ඊයේ (23) කොළඹ පැවති සම්මන්ත්‍රණයකට එක්වෙමිනි.", "URL": "https://sinhala.adaderana.lk/news.php?nid=93102", "Category": null, "Parent URL": null}