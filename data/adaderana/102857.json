{"Source": "Adaderana", "Timestamp": "January 22, 2019 10:58 pm", "Headline": "ඌවේ මහ ඇමතිගේ ගමන වැලැක්වු ගස", "News Content": "පාසල් ගොඩනැගිල්ලක් සිසු අයිතියට පත්කිරීම සඳහා සමනල වැව ජලාශ රක්ෂිත මාර්ගයේ අද (22) දින උදෑසන ගිය ඌව පළාත් ප්‍රධාන අමාත්‍ය චාමර සම්පත් දසනායක ඇතුළු ආරක්ෂකයින්ට මාර්ගයට වැටී තිබූ විශාල ගසක් පැයක් තිස්සේ කපා ඉවත් කර ගමන් කිරීමට සිදුවිය. ඌව පළාතේ අති දුෂ්කරම පාසලක් වන ඉලුක්පැලැස්ස කනිෂ්ඨ විද්‍යාල ඌව-සබරගමුව මායිමේ සමනල වැව රක්ෂිතයේ පිහිටා තිබේ. එම පාසලේ ඉදිකල ගොඩනැගිල්ලක් සිසු අයිතියට පැවරීමට ප්‍රධාන ඇමති ඇතුළු ආරක්ෂකයින් බලන්ගොඩ කල්තොට මාර්ගයේ ගමන් කරමින් සිටියදී රජවක ප්‍රදේශයේදී මාර්ගය හරහා වැටී තිබූ විශාල ගස කැපීමට පැයක පමණ කාලයක් ගතවීම හේතුවෙන් පාසලේ උත්සවයට නියමිත වේලාවට යාමටද නොහැකි විය.", "URL": "https://sinhala.adaderana.lk/news.php?nid=102857", "Category": null, "Parent URL": null}