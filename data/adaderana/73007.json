{"Source": "Adaderana", "Timestamp": "May 9, 2017 05:04 pm", "Headline": " ඉන්දීය ජ්‍යෙෂ්ඨ මහාධිකරණ විනිසුරුවරයෙකුට සිර දඩුවම් නියම වෙයි", "News Content": "අධිකරණයට අපහාස කිරීමේ චෝදනාවක් සම්බන්ධයෙන් ඉන්දීය ජ්‍යෙෂ්ඨ මහාධිකරණ විනිසුරුවරයෙකු හට සිර දඩුවම් නියම කර තිබේ.අදාළ විනිසුරුවරයාට මාස 06 ක සිර දඩුවම් මෙලෙස නියම කර ඇති බව විදෙස් මාධ්‍ය වාර්තා කළේය.චින්නස්වාමි ස්වාමිනාදන් කර්නාන් නැමැති විනිසුරුවරයෙකු හට මෙලෙස සිර දඩුවම් නියම කර ඇති බව වාර්තාවේ.එමෙන්ම අදාළ විනිසුරුවරයාගේ බලතලද අහෝසි කර ඇති බවද විදෙස් මාධ්‍ය වාර්තා කළේය.ඒ අනුව ඉන්දීය මහාධිකරණ විනිසුරුවරයෙකු හට චෝදනාවක් සම්බන්ධයෙන් සිර දඩුවම් නියම වූ ප්‍රථම අවස්ථාව මෙය වන බවද සඳහන්වේ.", "URL": "https://sinhala.adaderana.lk/news.php?nid=73007", "Category": null, "Parent URL": null}