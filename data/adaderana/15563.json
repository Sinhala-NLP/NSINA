{"Source": "Adaderana", "Timestamp": "April 19, 2011 10:53 am", "Headline": "ගංවතුර නිසා මඩකළපුවේ ළිං 56, 000 ට හානි ", "News Content": "මඩකළපුව දිස්ත්‍රික්කයේ ළිං 56, 000 ක් පමණ පසුගිය කාලයේ ඇතිවූ ගංවතුර හේතුවෙන් හානියට පත්ව ඇති බව වාර්තා වේ. මේ හේතුවෙන් එම ළිංවල ජලය පානය කිරීමට නොහැකි තත්ත්වයට පත්ව ඇති බව ජනතාව චෝදනා කරයි. එම ළිං පවිත්‍ර කිරීමේ කටයුතු ආරම්භ කිරීමට මඩකළපුව දිස්ත්‍රික් ලේකම් සුන්දරම් අරුමේනාගම් මහතා උ‍පදෙස් ලබා දී තිබේ. දිස්ත්‍රික්කයේ ප්‍රාදේශීය ලේකම් කොට්ඨාශ 14 ම ආවරණය වන පරිදි මෙම ළිං පවිත්‍ර කිරීමේ කටයුතු රජය සහ රාජ්‍ය නොවන සංවිධානවල සහභාගීත්වයෙන් ආරම්භ කර ඇති බව වාර්තා වේ. එරාවුර් නගරයේ පමණක් මේ වන විට ළිං 600 ක් පමණ පවිත්‍ර කිරිමේ කටයුතු ‍ඊයේ(18) දිනයේ ආරම්භ කෙරුණි.", "URL": "https://sinhala.adaderana.lk/news.php?nid=15563", "Category": null, "Parent URL": null}