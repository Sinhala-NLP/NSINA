{"Source": "Adaderana", "Timestamp": "January 26, 2018 06:01 am", "Headline": "හෙරොයින් සමඟ අයෙක් පොලිස් දැලේ", "News Content": "හෙරෝයින් මත් කුඩු මිලි ග්‍රෑම් 154 ක් ළග තබා ගෙන සිටි සැකකරුවෙකුව සාලියවැව පොලීසියේ නිලධාරීන් විසින් අත්අඩංගුවට ගෙන ඇත. ඊයේ (25) දින සවස මෙම අත්අඩංගුවට ගැනීම සිදු කර ඇත. අත්අඩංගුවට ගෙන ඇති සැකකරු සාලියවැව ප්‍රදේශයේම පදිංචි 22 හැවිරිදි අයෙක් වන අතර ඔහු පුද්ගලික බස් රථයක කොන්දොස්තරවරයෙකු ලෙස සේවය කරමින් සිට ඇත. සැකකරු තදින් මත් කුඩු භාවිතයට ඇබ්බැහි වී සිටි අයෙකු බවද විමර්ශණ වලදී හෙලිවී ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=83536", "Category": null, "Parent URL": null}