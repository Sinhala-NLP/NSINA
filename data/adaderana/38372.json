{"Source": "Adaderana", "Timestamp": "October 25, 2013 01:10 pm", "Headline": "කාන්තාවන් විදේශගත වීම අවම මට්ටමක පවතිනවා ", "News Content": "විදෙස් රැකියා සඳහා කාන්තාවන් යොමුවීම අවම මට්ටමකට පැමිණෙමින් පවතින බව විදේශ රැකියා ප්‍රවර්ධන හා සුභසාධන අමාත්‍ය ඩිලාන් පෙරේරා මහතා පවසයි. අමාත්‍යවරයා පෙන්වා දෙන්නේ කාන්තාවන්ට සාපේක්ෂව විදෙස් රැකියා සඳහා පිරිමි පුද්ගලයින් යොමුව වීම වර්ධනය වෙමින් පවතින බවයි. මේ වසරේ ගතවූ මාස 9ක කාලය තුළ කාන්තාවන් විදෙස් රැකියා සඳහා යොමුවීම සමඟ සැසඳීමේදී පිරිමි පුද්ගලයින් විදෙස් ගත වීම 29% කින් වර්ධනය වි ඇති බව ඩිලාන් පෙරේරා අමාත්‍යවරයා පවසයි. එම කාලය තුළ කාන්තාවන් විදෙස් රැකියා සඳහා යොමුවීමේ ප්‍රතිශතය 12%කින් අඩු වී ඇති බව අමාත්‍යවරයා සඳහන් කරයි. මෙම තත්ත්වය තුළ තවත් වසර කිහිපයකින් ගෘහ සේවිකාවන් ලෙස කාන්තාවන් විදෙස් ගත වීම සම්පුර්ණයෙන් නතර වනු ඇති බව ඩිලාන් පෙරේරා අමාත්‍යවරයා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=38372", "Category": null, "Parent URL": null}