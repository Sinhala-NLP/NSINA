{"Source": "Adaderana", "Timestamp": "July 14, 2014 10:17 am", "Headline": "ඒ.ටී.එම් කාඩ්පතක්  සොරාගෙන සල්ලි වලට විද්ද හොරා මාට්ටු  ", "News Content": "ඒ.ටී .එම් කාඩ්පතක් භාවිතයෙන් මුදල් සොරාගත් පුද්ගලයෙකු ජාඇල ප්‍රදේශයේ දි අත්අඩංගුවට ගෙන තිබේ. අදාළ කාඩ්පතෙන් රුපියල් එක් ලක්ෂ විසි හතරදහසක් (1, 24,000) කට ආසන්න මුදලක් සොරකම් කර ඇති බවට ඒ.ටී.එම් කාඩ්පත් හිමිකරු විසින් ජාඇල පොලිසියට පැමිණිල්ලක් සිදුකර ඇති බව වාර්තාවෙයි. ඒ අනුව පොලිසිය සිදුකළ විමර්ශන වලදී අදාළ සොරකම සිදුකළ පුද්ගලයා එම ඒ.ටී.එම්. කාඩ්පත භාවිතයෙන් ප්‍රදේශයේ වෙළඳසැල් කිහිපයකින් භාණ්ඩ මිලදී ගෙන ඇති බවට අනාවරණය වී තිබේ. ඔහු භාණ්ඩ මිලදී ගත් වෙළඳසැලක හිමිකරුවෙකු විසින් ලද තොරතුරකට අනුව පොලිසිය සිදුකළ විමර්ශනයකදී සැකකරු අත්අඩංගුවට ගෙන ඇති බව පොලිසිය පැවසුවේය. සැකකරු 20 හැවිරිදි පුද්ගලයෙක් වන අතර ඔහු අද(14) මීගමුව මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=44655", "Category": null, "Parent URL": null}