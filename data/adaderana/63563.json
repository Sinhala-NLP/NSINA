{"Source": "Adaderana", "Timestamp": "August 29, 2016 09:13 am", "Headline": " තුර්කි ප්‍රහාරවලින් සටන්කාමීන් 25ක් මරුට", "News Content": "තුර්කිය එල්ල කළ ගුවන් ප්‍රහාරවලින් සටන්කාමීන් 25 දෙනෙකු පමණ මියගොස් ඇති බව විදෙස් මාධ්‍ය වාර්තා කරයි.සිරියානු දේශසීමා ආසන්නයේ පිහිටි ජරබ්ලස් නගරයට අදාළ ගුවන් ප්‍රහාර එල්ල කර ඇති බව විදෙස් මාධ්‍ය වාර්තා කළේය.ඊයේ(28) දිනයේ එල්ල කළ ගුවන් ප්‍රහාරවලින් මොවුන් ජීවිතක්ෂයට පත්ව ඇති බව තුර්කි හමුදාව ප්‍රකාශ කරයි.නිරීක්ෂණ සංවිධාන පවසන්නේ සාමාන්‍ය වැසියන් 35 දෙනෙකු සහ හමුදා සාමාජිකයින් සිව් දෙනෙකු අදාළ ප්‍රහාරවලින් මියගොස් ඇති බවයි.කෙසේ වෙතත් මෙම වාර්තා දෙක එකම සිදුවීම සම්බන්ධයෙන් ද යන්න පිළිබඳව මේ වන තෙක් තොරතුරු අනාවරණය වී නොමැති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=63563", "Category": null, "Parent URL": null}