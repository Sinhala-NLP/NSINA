{"Source": "Adaderana", "Timestamp": "July 17, 2013 02:01 pm", "Headline": "මෙහෙට වීරයන් ඉන්දියාවට බලු කුක්කන් වෙයි", "News Content": "13 වන ව්‍යවස්ථාව සම්බන්ධයෙන් මෙරටේදී වීරයන් සේ කෑගසා ඉන්දියාවට ගොස් බලු කුක්කන් මෙන් නැවත මෙරටට පැමිණෙන බව එ.ජා.ප පාර්ලිමේන්තු මන්ත්‍රී රවී කරුණානායක මහතා පවසයි. එළඹෙන මැතිවරණය සඳහා එක්සත් ජාතික පක්ෂයට ඉල්ලුම් පත්‍ර 75 ත් 80 ත් අතර සංඛ්‍යාවක් ලැබී ඇති බවත්, මේ අතරින් සුදුසුම පුද්ගලයින් ඉදිරිපත් කරන බවත් අද(17) කොළඹ පැවතී මාධ්‍ය හමුවකදී කරුණානායක මහතා පැවසීය. ඉදිරි ඡන්දය සඳහා තොරා ගන්නා එ.ජා.ප. නියෝජිතයින් ලෙස ගුරුවරු දණ ගස්සවපු, අල්ලස් ගත් අය තොරා නොගන්නා බවද හෙතෙම සඳහන් ක‍ළේය. ලංකාවේ 18 වැනි වතාවටත් ප්‍රශ්න පත්‍ර වැරදී සහගත අයුරින් සකස්කර ඇති බවද රවී කරුණානායක මහතා එම අවස්ථාවේදී වැඩිදුරටත් අදහස් දක්වීය. මෙම මාධ්‍ය හමුව ඇමතූ බස්නාහිර පළාත් සභා මන්ත්‍රී කිත්සිරි මන්චනායක මහතා කියා සිටියේ දෙවන ඊලාම් යුද්ධය පතුරවන බීජ වැපරීමෙන් වලකින ලෙසයි. වයඹ,මධ්‍යම සහ උතුරු පළාත් ඡන්ද අනිවාර්යෙන් ආණ්ඩුව පරදින බවද වැඩි දුරටත් අදහස් දක්වමින් ඒ මහතා කියා සිටියේය.", "URL": "https://sinhala.adaderana.lk/news.php?nid=35863", "Category": null, "Parent URL": null}