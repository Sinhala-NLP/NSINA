{"Source": "Adaderana", "Timestamp": "April 9, 2017 09:17 am", "Headline": "අගමැති හෙට ජපන් යයි", "News Content": "අග්‍රමාත්‍ය රනිල් වික්‍රමසිංහ මහතා ජපානයේ නිල සංචාරයක් සඳහා හෙට(10) දිවයිනෙන් පිටත් වේ. අග්‍රමාත්‍යවරයා ජපාන සංචාරයේ දී එරට අග්‍රමාත්‍ය ෂිං ෂෝ අබේ මහතා සමඟ ද්වීපාර්ශවික සාකච්ඡාවල නිරත වීමට නියමිතය. ශ්‍රී ලංකාව සහ ජපානය අතර රාජතාන්ත්‍රික සබඳතා ඉහළ නංවා ගැනීමේ අරමුණින් මෙම සංචාරය සිදුවේ. අග්‍රමාත්‍ය රනිල් වික්‍රමසිංහ මහතා සමඟ අමාත්‍යවරුන් වන ආචාර්ය සරත් අමුණුගම සහ මලික් සමරවික්‍රම යන මහත්වරුන් මෙන්ම පාර්ලිමේන්තු මන්ත්‍රීවරුන් පිරිසක් ද සංචාරයට එක්වන බව වාර්තා වේ.", "URL": "https://sinhala.adaderana.lk/news.php?nid=71894", "Category": null, "Parent URL": null}