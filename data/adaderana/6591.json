{"Source": "Adaderana", "Timestamp": "February 10, 2010 09:53 am", "Headline": "විරුද්ධ පාක්ෂිකයා වසර 5 ක් හිරේ", "News Content": "ඉරානයේ විරුද්ධ පක්ෂ ක්‍රියාකාරිකයෙකුට වසර 5 ක සිර දඬුවමක් නියම වී තිබේ. පසුගිය වසරේ පැවති ජනාධිපතිවරණයට එරෙහිව උද්ඝෝෂණ පැවැත්වීම සහ එය සංවිධානය කිරීම ඔහුට එරෙහිව එල්ල වී තිබු චෝදනා වේ. හිටපු කර්මාන්ත අමාත්‍යවරයෙකු වන මොහු ඉරාන අධිකරණය මගින් ජනාධිපතිවරණයට එරෙහිව උද්ඝෝෂණ පැවැත්වීම හේතුවෙන් සිරගත කෙරුණු දෙවැනි විපක්ෂ ක්‍රියාකාරිකයා විය. ඊට අමතරව තවත් උද්ඝෝෂකයින් 8 දෙනෙකුට සිරදඬුවම් නියම කිරීමට ඉරාන අධිකරණය පියවරගෙන ඇති බව සඳහන් වේ. පසුගිය මාසයේදී උද්ඝෝෂකයින් දෙදෙනෙකු එල්ලා මරා දැමීමට ඉරාන අධිකරණය නියෝග කර තිබුණි. ජනාධිපතිවරණයට එරෙහිව උද්ඝෝෂණ පැවැත්වීම දෙවියන්ට එරෙහිව යුද ප්‍රකාශ කිරීමක් ලෙස සලකමින් අධිකරණය එම ‍නියෝගය ලබාදුන් බව සඳහන් වේ.", "URL": "https://sinhala.adaderana.lk/news.php?nid=6591", "Category": null, "Parent URL": null}