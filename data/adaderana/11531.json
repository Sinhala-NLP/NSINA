{"Source": "Adaderana", "Timestamp": "October 16, 2010 11:42 am", "Headline": "මෙරට සංවර්ධනය ගැන මූල්‍ය අරමුදලේ හා ලෝක බැංකුවේ ප්‍රසාදය", "News Content": "ශ්‍රී ලංකාව ශීඝ්‍ර සංවර්ධන මාවතකට එළඹ තිබීම පිළිබඳ ජාත්‍යන්තර මූල්‍ය අරමුදලේ සහ ලෝක බැංකුවේ ප්‍රසාදය පළ වී ඇති බව මුදල් හා ක්‍රමසම්පාදන නියෝජ්‍ය අමාත්‍ය ආචාර්ය සරත් අමුණුගම මහතා පවසයි. මේ හේතුවෙන් ජාත්‍යන්තර මූල්‍ය අරමුදල මගින් ශ්‍රී ලංකාවට ප්‍රදානය කෙරෙන ව්‍යාපාරික වාරික කොටස් මුදල යෝජනා වූ පරිදි ලබාදීමට එකඟත්වය පළ කර ඇති බව ඔහු සඳහන් කරයි. වොෂින්ටනයේ පැවති ජාත්‍යන්තර මූල්‍ය අරමුදලේ වාර්ෂික සමුළුවට සහභාගී වී නැවත මෙරටට පැමිණි අවස්ථාවේ දී ආචාර්ය සරත් අමුණුගම අමාත්‍යවරයා මේ බව කියා සිටියේය. එම සමුළුවේ දී චීනය, ඉරානය, සෞදි අරාබිය ඇතුළු රටවල් ‍බොහොමයක මුදල් අමාත්‍යවරුන් මුණ ගැසී මෙරටට බලපාන වැදගත් කරුණු පිළිබඳ සාකච්ඡා කළ බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=11531", "Category": null, "Parent URL": null}