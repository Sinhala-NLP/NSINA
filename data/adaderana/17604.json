{"Source": "Adaderana", "Timestamp": "July 24, 2011 12:13 pm", "Headline": "සුරාසැලකට එරෙහිව වාද්දූවේ දහම් පාසල් වැසෙයි", "News Content": "වාද්දූව පොලිස් බල ප්‍රදේශයේ සියලු දහම් පාසල් අගෝස්තු මස පළමු වැනි දින සිට වසා දැමීමට තීරණය කර තිබේ. වාද්දූව, මොරොන්තුඩුව විහාරාධිපති සංගමය විසින් මෙම තීරණය ගෙන ඇති බව වාර්තා වේ. වාද්දූව ප්‍රදේශයේ නව සුරාසැලක් විවෘත කිරීම සඳහා බලපත්‍රයක් නිකුත් කිරීමට එරෙහිව මෙම තීරණය ගෙන ඇති බව සමස්ත ලංකා ශාසනාරක්ෂක බල මණ්ඩලයේ ලේඛකාධිකාරී පූජ්‍ය ගෝනදූවේ ගුණානන්ද ස්වාමීන් වහන්සේ ප්‍රකාශ කළේය. මේ පිළිබඳව අදාළ බලධාරීන් දැනුවත් කළ ද මෙතෙක් ඊට යහපත් ප්‍රතිචාර ලැබී නොමැති බව උන්වහන්සේ පවසයි.", "URL": "https://sinhala.adaderana.lk/news.php?nid=17604", "Category": null, "Parent URL": null}