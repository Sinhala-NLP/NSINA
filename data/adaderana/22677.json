{"Source": "Adaderana", "Timestamp": "March 8, 2012 09:00 pm", "Headline": "අනුරාධපුර රෝහලේ වැඩ වර්ජනයක්", "News Content": "අනුරාධපුර ශික්ෂණ රෝහල් කාර්යය මණ්ඩලයේ සේවකයින් පිරිසක් වැඩ වර්ජනයක් ආරම්භ කර තිබේ. ‍ රෝහල් ශල්‍යාගාරය භාර සේවකයකුගේ හා හෙද නිලධාරියෙකුගේ වැඩ තහනම් කිරීමට විරෝධය පළකරමින් මෙම වැඩ වර්ජනය ආරම්භ කර ඇත. ‍ මීට සති කිහිපයකට පෙර මෙම සේවකයින් දෙදෙනා විසින් රෝහලේ සේවිකාවන් දෙදෙනෙකුට අතවර කිරීමට තැත්කිරීමේ සිද්ධියක් සම්බන්ධව පරීක්ෂණයක් පැවැත්වීම සඳහා සෞඛ්‍ය අමාත්‍යාංශය මගින් ඔවුන්ගේ වැඩ තහනම් කර ඇති බව සඳහන්ය. ‍ කෙසේවෙතත් අද(08) පස්වරුවේ ආරම්භ කරන ලද මෙම වැඩ වර්ජනය නිසා රෝහලේ කටයුතු අඩපණ වී ඇති බව රෝහල් අධ්‍යක්ෂ වෛද්‍ය එම්. ඩී. බී. විජේකෝන් මහතා ප්‍රකාශ කළේය.", "URL": "https://sinhala.adaderana.lk/news.php?nid=22677", "Category": null, "Parent URL": null}