{"Source": "Adaderana", "Timestamp": "March 19, 2016 02:02 pm", "Headline": "එට්කා ගිවිසුම් ආකෘතියේ කෙටුම්පත ඉන්දීය රජයට භාරදෙයි", "News Content": "ශ්‍රී ලංකාව සහ ඉන්දියාව අතර අත්සන් තැබීමට නියමිත ආර්ථික, තාක්ෂණ සහයෝගීතා ගිවිසුම හෙවත් එට්කා ගිවිසුමේ ආකෘතියේ කෙටුම්පතක් ඉන්දීය රජය වෙත භාරදී ඇති බව මෙරට ඉන්දීය මහ කොමසාරිස් වයි.කේ සිංහා මහතා පවසයි.අද(19) පෙරවරුවේ මල්වතු මහනාහිමියන් සහ අස්ගිරි පාර්ශවයේ අනුනායක ස්වාමින් වහන්සේ බැහැදැකීමෙන් අනතුරුව මාධ්‍ය හමුවේ අදහස් දක්වමින් මහ කොමසාරිස්වරයා මේ බව ප්‍රකාශ කර ඇති බව සඳහන්ය.ඔහු කියා සිටියේ මිට දින කිහිපයකට පෙර එම කෙටුම්පත ඉන්දීය රජය වෙත ලැබුණු බවයි.අදාළ ගිවිසුම් කෙටුම්පත පිළිබඳ ඉන්දීය රජය මේ වන විට අධ්‍යයනය කරමින් සිටින බව ද මෙරට ඉන්දිය මහ කොමසාරිස් වයි.කේ සිංහා මහතා සඳහන් කළේය.අස්ගිරි පාර්ශවයේ හිටපු මහනායක අතිපූජ්‍ය ගලගම ශ්‍රී අත්තදස්සී හිමිගේ අපවත් වීම පිළිබඳ ඉන්දීය රජයේ සහ ජනතාවගේ ශෝකය ප්‍රකාශ කිරීම සඳහා මල්වතු පාර්ශවයේ මහනාහිමියන් සහ අස්ගිරි පාර්ශවයේ අනුනායක ස්වාමීන් වහන්සේ බැහැදුටු බව ඉන්දීය මහ කොමසාරිස්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58379", "Category": null, "Parent URL": null}