{"Source": "Adaderana", "Timestamp": "October 28, 2013 03:56 pm", "Headline": " චාල්ස් කුමරු විශ්ව විද්‍යාල විවෘත කරන්නේ නෑ", "News Content": "නොවැම්බරයේ පැවැත්වෙන පොදු රාජ්‍ය මණ්ඩලයීය සමුළුවට සහභාගීවීමට නියමිත බ්‍රිතාන්‍යයේ චාල්ස් කුමරු විසින් ශ්‍රී ලංකා සංචාරය අතරතුර නව විශ්ව විද්‍යාලයක් විවෘත කරන බවට පළවන වාර්තාවන් අසත්‍ය බව බ්‍රිතාන්‍ය මහ කොමසාරිස් කාර්යාලය පවසයි. චාල්ස් කුමරු විසින් “සෙන්ට්‍රල් ලැන්කැෂියර් කැම්පස්“ නමින් පුද්ගලික විශ්ව විද්‍යාලයක් විවෘත කිරීමට නියමිත බව ඇතැම් දේශීය පුවත්පත් විසින් වාර්තා කර තිබුණු බව කොමසාරිස් කාර්යාලය සඳහන් කරයි. එකී අසත්‍යය පුවත නිවරදි විය යුතු බවත්, වාල්ස් කුමරුගේ සංචාර වැඩසටහනට එවැනි කාර්යයක් අන්තර්ගතව නැති බවත් බ්‍රිතාන්‍ය මහ කොමසාරිස් කාර්යාලය විසින් නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=38443", "Category": null, "Parent URL": null}