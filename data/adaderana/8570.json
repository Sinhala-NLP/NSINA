{"Source": "Adaderana", "Timestamp": "May 23, 2010 09:08 am", "Headline": "හිලරිගේ ආරාධනයෙන් ජී.එල් ඇමරිකාවට", "News Content": "විදේශ කටයුතු අමාත්‍ය ජි.එල්.පිරිස් මහතා නිල සංචාරයක් සඳහා අමෙරිකා එක්සත් ජනපදයට පිටත්ව ගොස් තිබේ.. ඊයේ රාත්‍රීයේ අමාත්‍යවරයා දිවයිනෙන් පිටත්ව ගිය බව විදේශ කටයුතු අමාත්‍යාංශය පවසයි. අමෙරිකා එක්සත් ජනපදයේ රාජ්‍ය ලේකම් හිලරි ක්ලින්ටන් මහත්මියගේ ආරාධනයකට අනුව මෙම සංචාරය සිදුවන බව විදේශ කටයුතු අමාත්‍යාංශ ප්‍රකාශ කරයි. විදේශ කටයුතු අමාත්‍ය ජි.එල්.පීරිස් මහතා සිය ධුරයේ වැඩ භාරගැනීමෙන් අනතුරුව සිදුකරන ලබන පළමු ද්වීපාර්ශවීය සංචාරය මෙය බව සඳහන් වේ. මෙම සංචාරය තුළ අමෙරිකා එක්සත් ජනපදයේ මැති ඇමතිවරුන් රැසක් හමුවීමට නියමිත අතර ලබන 28 වැනි දින හිලරි ක්ලින්ටන් මහත්මිය හමුවීමට නියමිතව ඇතැයි වාර්තා වේ. මෙම සංචාරය අතර තුර අමාත්‍යවරයා නිව් යෝර්ක් හි පිහිටා තිබෙන එක්සත් ජාතීන්ගේ සංවිධානයේ ප්‍රධාන කාර්යාලයේදී එම සංවිධානයේ මහලේකම් බැන්කී මූන් මහතා හමුවීමට ද නියමිතය.", "URL": "https://sinhala.adaderana.lk/news.php?nid=8570", "Category": null, "Parent URL": null}