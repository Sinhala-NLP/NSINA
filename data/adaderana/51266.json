{"Source": "Adaderana", "Timestamp": "May 12, 2015 07:23 am", "Headline": "කෝටි 8ක හෙරොයින් මාරවිල කැලයකින් සොයාගනියි", "News Content": "රුපියල් කෝටි 8ක් පමණ වටිනා හෙරොයින් කිලෝ 8යි ග්‍රෑම් 528ක ප්‍රමාණයක් මාරවිල තොඩුවාව ප්‍රදේශයෙන් සොයාගැනීමට සමත් ව තිබේ.ප්‍රදේශයේ ලදු කැලෑවකින් පෙරේදා මෙම මත්ද්‍රව්‍ය සොයාගෙන ඇති අතර මේවා ඉන්දියාවේ සිට බෝට්ටුවක හා තෙප්පමක ආධාරයෙන් ගෙනැවිත් ඇති බව හෙළිව ඇත.සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඔහුට එරෙහිව නීතිමය පියවර ගෙන ඇතැයිද පොලීසිය කියයි.", "URL": "https://sinhala.adaderana.lk/news.php?nid=51266", "Category": null, "Parent URL": null}