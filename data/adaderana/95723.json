{"Source": "Adaderana", "Timestamp": "September 7, 2018 05:13 pm", "Headline": "යතුරුපැදියක් දුවන කොච්චියේ ගැටී 2ක් රෝහලට", "News Content": "වැලිකන්ද, නාමල්ගම ප්‍රදේශයේ අනාරක්ෂිත දුම්රිය හරස් මාර්ගයකදී යතුරුපැදියක් දුම්රියේ ගැටීමෙන් පුද්ගලයන් දෙදෙනෙකු තුවාල ලබා වැලිකන්ද රෝහලට ඇතුළත් කර තිබේ. අද(07) උදෑසන 11.20ට පමණ මෙම අනතුර සිදුව ඇති බව වැලිකන්ද පොලීසිය සඳහන් කළේය. කොළඹ සිට මඩකලපුව බලා ධාවනය වු ශිඝ්‍රගාමී දුම්රියේ අදාළ යතුරුපැදිය ගැටී ඇති බව වාර්තා වෙයි. අනතුර සිදුවන අවස්ථාවේ යතුරුපැදියේ දෙදෙනෙකු ගමන්කොට ඇති අතර ඔවුන් බරපතළ තුවාල ලබා වැලිකන්ද රෝහලට ඇතුළත් කොට ඇති බවද පොලිසිය සදහන් කළේය. දුම්රිය මාර්ගය හරහා වන අතුරුමාර්ගයේ දුම්රිය මග හරස් ආවරණ නොතිබු බව ප්‍රදේශවාසීන් පැවසූහ. සිද්ධිය සම්බන්ධයෙන් වැලිකන්ද ‍පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=95723", "Category": null, "Parent URL": null}