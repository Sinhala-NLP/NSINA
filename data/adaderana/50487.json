{"Source": "Adaderana", "Timestamp": "April 7, 2015 12:23 pm", "Headline": "මානූෂීය ප්‍රවේශයට අයි.එස් ඉඩ දෙයිද?", "News Content": "සිරියාවේ, ඩමස්කස් නුවර පිහිටා ඇති පලස්තීන සරණාගතයින්ගේ කඳවුරකට මානූෂීය ප්‍රවේශය සඳහා එක්සත් ජාතීන්ගේ සංවිධානයේ ආරක්ෂක මණ්ඩලය අයි.එස්.අයි.එස් සටන්කාමින්ගෙන් ඉල්ලීමක් කර තිබේ. එම කඳවුර තුළ සරණාගතයින් 18,000ක් පමණ මානූෂීය ආධාර නොමැතිව රැඳී සිටින බව වාර්තා වේ.සාමාජිකයින් 15 දෙනෙකුගෙන් සමන්විත ආරක්ෂක කවුන්සිලය මේ පිළිබඳ සාකච්ඡා කර ඇත.එක්සත් ජාතීන්ගේ සංවිධානයේ පලස්තීන තානාපති රියාද් මන්සූර් පවසන්නේ අදාළ සරණාගතයින් මුදාගැනීම තම රජයේ ප්‍රමුඛ කාර්යය බවයි.සරණාගත කඳවුරේ සියයට 90ක පමණ බලය අයි.එස්.සටන්කාමීන් සතු වන බව වාර්තා වේ.", "URL": "https://sinhala.adaderana.lk/news.php?nid=50487", "Category": null, "Parent URL": null}