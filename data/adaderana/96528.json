{"Source": "Adaderana", "Timestamp": "September 22, 2018 12:21 pm", "Headline": "ඉරානයේ හමුදා පෙළපාලියට ප්‍රහාරයක්", "News Content": "ඉරානයේ අහ්වාස් නගරයේ හමුදා පෙළපාලියක් අතරතුර සිදුවු වෙඩි ප්‍රහාරයකින් පුද්ගලයින් කිහිපදෙනෙකු මියගොස් තිබේ. ප්‍රහාරයෙන් තවත් 20 දෙනෙකු පමණ තුවාල ලබා ඇති අතර ඒ අතර හමුදා සෙබළුන් ද වන බව විදෙස් මාධ්‍ය වාර්තා කළේය. පෙළපාලිය ගමන් කල මාර්ගය අසල පිහිටි උද්යා‍නයක හමුදා නිල ඇඳුමකින් සැරසී සිටි පුද්ගලයෙකු විසින් වෙඩි ප්‍රහාරය එල්ල කර ඇති බව සඳහන්ය. වෙඩි ප්‍රහාරය විනාඩි 10 ක පමණ කාලයක් පැවති බව වාර්තා වේ. කෙසේවෙතත් ආරක්ෂක හමුදා විසින් ප්‍රදේශයේ තත්ත්වය මේ වන විට පාලනය කර ඇති බව එරට මාධ්‍ය උපුටා දක්වමින් විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=96528", "Category": null, "Parent URL": null}