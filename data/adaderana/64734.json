{"Source": "Adaderana", "Timestamp": "October 5, 2016 11:10 am", "Headline": "ශ්‍රී ලංකා ඒ - කොදෙව් ඒ දෙවන දිනය අදයි", "News Content": "බටහිර ඉන්දීය කොදෙව් ඒ කණ්ඩායම සහ ශ්‍රී ලංකා ඒ කණ්ඩායම අතර සිව්දින තරඟයේ දෙවන දිනය අදයි.ඊයේ දිනයේ තරඟය නතර කරන විට ශ්‍රී ලංකා කණ්ඩායම එක් පන්දුවාරයකට පමණක් මුහුණ දී ලකුණු ලබා සිටියේ නැත.තරඟයේ කාසියේ වාසිය දිනූ බටහිර ඉන්දීය කොදෙව් ඒ කණ්ඩායම පළමුව පන්දුවට පහරදීමට තීරණය කළේය.ඒ අනුව ඔවුන් සිය පළමු ඉනිම සඳහා සියළු ක්‍රීඩකයින් දැවී ලකුණු 276ක් ලබාගත්තේය.පන්දු යැවීමේදී ශ්‍රී ලංකා ඒ කණ්ඩායමේ අසේල ගුණරත්න කඩුලු 03ක් බිඳ හෙළු අතර අසිත ප්‍රනාන්දු සහ චරිත් අසලංක කඩුළු 02 බැගින් බිඳ දැමීය.ශ්‍රී ලංකාව තුළ රෝස පැහැති පන්දුවකින් ක්‍රීඩා කරන පළමු තරඟය මෙය ලෙස වාර්තා වේ.", "URL": "https://sinhala.adaderana.lk/news.php?nid=64734", "Category": null, "Parent URL": null}