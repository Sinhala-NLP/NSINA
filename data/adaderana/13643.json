{"Source": "Adaderana", "Timestamp": "January 21, 2011 08:51 am", "Headline": "මරාගෙන මැරෙන බෝම්බ ප්‍රහාර 2ක් -50 ක් මියයයි", "News Content": "ඉරාකයේ කර්බාලා නගරයේ සිදුවූ මරාගෙන මැරෙන බෝම්බ ප්‍රහාර දෙකකින් පුද්ගලයින් 50 දෙනෙකු මියගොස් තිබේ. එම ප්‍රහාරවලින් පුද්ගලයින් 150 දෙනෙකු පමණ තුවාල ලබා ඇති බව විදෙස් වාර්තා සඳහන් කරයි. ෂියා මුස්ලිම් බැතිමතුන් පිරිසක් ඉලක්ක කරගනිමින් මෙම ප්‍රහාර එල්ල වී ඇත. පොලිස් නිලධාරීන් කණ්ඩායමක් වෙත දෙවන බෝම්බ ප්‍රහාරය එල්ල වී ඇති බව සඳහන්ය. කර්බාලා නගරයට එල්ල වන උතුරු සහ දකුණු මාර්ග පරීක්ෂා කිරීමේ මුරපොළකට මෙම ප්‍රහාරය එල්ල වී තිබේ මීට පෙර බකූබා නගරයට එල්ල වූ මරාගෙන මැරෙන බෝම්බ ප්‍රහාරයෙන් ද පුද්ගලයින් තිදෙනෙකු මියගොස් තවත් 30 දෙනෙකු තුවාල ලැබීය", "URL": "https://sinhala.adaderana.lk/news.php?nid=13643", "Category": null, "Parent URL": null}