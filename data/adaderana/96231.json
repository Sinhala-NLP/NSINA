{"Source": "Adaderana", "Timestamp": "September 17, 2018 04:56 pm", "Headline": "පොලීසියෙන් බේරෙන්න ගිහින් ළිං පතුළේ සැඟව ගිය ජීවිතයක්", "News Content": "හිඟුරක්ගොඩ, කොතලාවල ප්‍රදේශයේ ළිඳකට වැටී පුද්ගලයෙකු මියගොස් ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ කොතලාවල ප්‍රදේශයේ පදිංචි 49 හැවිරිදි ප්‍රමතික බණ්ඩාර නැමති දෙදරු පියෙකි. පොලීසිය සඳහන් කළේ ඊයේ(16) රාත්‍රියේ 7.30 පමණ මෙම පුද්ගලයා තවත් පිරිසක් සමඟ මත්පැන් පානය කරමින් සිට ඇති අතර, එම ස්ථානයට පොලිස් නිලධාරින් පිරිසක් පැමිණීමත් සමඟ එහි සිටි පිරිස පලා ගොස් ඇති බවයි. එලෙස පලා යන අවස්ථාවේදී අදාළ පුද්ගලයා අසළ තිබු ළිදට වැටී මිය යන්නට ඇති බව සැකකරයි. පසුව මිය ගිය පුද්ගලයාගේ මළ සිරුර අද(17) උදෑසන කොතලාවල ප්‍රදේශයේ අනාරක්ෂිත ළිඳක තිබී හමුව ඇති බව අප වාර්තාකරු සඳහන් කළේය. ඊයේ රත්‍රීයේ මෙම සිදුවීම සිදුව ඇති අතර ඔහුත් සමඟ සිටි අනෙක් තැනැත්තා පොලීසිය විසින් අත්අඩංගුවට ගත් බවත් ඔවුන් එම අවස්ථාව වන විට මත්පැන් පානය කළ සිටි බවත් පොලීසිය විසින් අත්අඩංගුවට ගත් තැනැත්තා පැවසීය. සිද්ධිය සම්බන්ධයෙන් හිගුරක්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96231", "Category": null, "Parent URL": null}