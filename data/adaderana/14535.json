{"Source": "Adaderana", "Timestamp": "March 1, 2011 08:39 am", "Headline": "රටේ ජනතාව මට ආදරෙයි - ගඩාෆි", "News Content": "රටේ සියලු ජනතාවට තමා ආදරය කරන බව ලිබියානු ජනාධිපති මුවමර් ගඩාෆි මහතා පවසයි. විදෙස් මාධ්‍ය වෙත අදහස් දක්වමින් ලිබියානු ජනාධිපතිවරයා මේ බව පවසා තිබේ. ජනතාව රාජ්‍ය විරෝධී උද්ඝෝෂණ වල නිරත වීම ප්‍රතික්ෂේප කරන බව ලිබියානු ජනාධිපතිවරයා සඳහන් කරයි. රටේ ජනතාව ආරක්ෂා කර ගැනීම තමාගේ වගකීමක් බව ඔහු අවධාරණය කරයි. ලිබියාවෙන් ඉවත් වන ලෙස ලෝක නායකයින් සිදු කරන ප්‍රකාශ හාස්‍ය ජනක බව මුවමර් ගඩාෆි පවසයි. කෙසේ වෙතත් ලක්ෂ සංඛ්‍යාත රාජ්‍ය විරෝධී පිරිස් පසුගිය සතිය තුළ ද ලිබියාවේ ට්‍රිපෝලි අගනුවර උද්ඝෝෂණ වල නිරත වූ බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=14535", "Category": null, "Parent URL": null}