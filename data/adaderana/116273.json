{"Source": "Adaderana", "Timestamp": "August 11, 2019 09:53 am", "Headline": "මඩකලපුව-කල්මුණේ මාර්ගයේ අනතුරකින් දෙදෙනෙක් ජීවිතක්ෂයට", "News Content": "මඩකලපුව කල්මුණේ ප්‍රධාන මාර්ගයේ නාවට්කුඩාහි අද (11) උදෑසන සිදුවුණු රිය අනතුරකින් දෙදෙනෙකු ජීවිතක්ෂයට පත් වී එක් අයෙකු බරපතළ තුවාල ලබා මඩකලපුව ශික්ෂණ රෝහලට ඇතුළත් කර ඇත. අද උදේ 5ට පමණ හජ් උත්සව සමය සඳහා එරාවුර් සිට කාත්තාන්කුඩියට කුකුළන් ප්‍රවාහනය කළ ලොරි රථයක් ඉදිරියෙන් ගමන් කළ ටිපර් රථයේ ගැටී මෙම අනතුර සිදුවී ඇත. ඉදිරියෙන් ගමන් කළ ටිපර් රථයේ ටයරය පිපිරී හදිසියේම මාර්ගයේ නතර වී ඇති අතර පසුපසින් වේගයෙන් පැමිණි ලොරි රථය ටිපර් රථයේ ගැටී ඇත. කාත්තාන්කුඩි පොලීසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116273", "Category": null, "Parent URL": null}