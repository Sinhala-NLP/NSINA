{"Source": "Adaderana", "Timestamp": "December 8, 2015 01:43 pm", "Headline": "දූෂණයට එරෙහිව ජනපති - අගමැති පයින්!", "News Content": "අල්ලස හා දුෂණයෙන් තොර සංස්කෘතියක් ගොඩනැගීම සඳහා අල්ලස් හෝ දුෂණ විමර්ශන කොමිසම සහ සිවිල් සංවිධාන එකමුතුව පළමු වරට ජාතික වැඩපිළිවෙළක් අරඹා තිබේ.එහි මුලික පියවර ලෙස ජාත්‍යන්තර දුෂණ විරෝධි දිනය වෙනුවෙන් දෙසැම්බර් 09 සවස 3 ට කොළඹ නිදහස් චතුරස්‍රයේදී ජාතික උත්සවයක් සහ පාගමනක් පැවැත්වීමට සැලසුම් කර ඇත.අල්ලස හා දුෂණයට එරෙහි වන ලෙස බලපෑම් කිරීම මෙම වැඩපිළිවෙළෙහි අරමුණයි.ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්, අල්ලස් හෝ දුෂණ විමර්ශන කොමිසම සහ සිවිල් සංවිධාන වල මෙහෙයවීමෙන් ජාත්‍යන්තර දූෂණ විරෝධී දින ජාතික උත්සවය සහ පා ගමන පැවැත්වෙයි.ජාත්‍යන්තර දුෂණ විරෝධී පා ගමන පස්වරු 3ට විහාර මහාදේවී උද්‍යානයේ බුදු පිළිමය අසළින් ආරම්භ වී නිදහස් චතුරස්‍රය දක්වා ගමන් ගැනීමෙන් පසුව නිදහස් චතුරස්‍රයේ දී ජාත්‍යන්තර දුෂණ විරෝධි දින ජාතික උත්සවය පැවැත්වේ.ඉන් අනතුරුව දුෂණ විරෝධී සංස්කෘතියක් ගොඩනැගීම සඳහා අල්ලස් හෝ දුෂණ චෝදනා විමර්ශන කොමිෂන් සභාව සහ සිවිල් සංවිධාන ඒකාබද්ධව වැඩසටහන් රාශියක් පැවැත්වීමට සැලසුම් කර ඇත.අල්ලසට හා දුෂණයට තිත තැබීමේ මෙම වැඩසටහන Zero Tolerance for Corruption ලෙස නම් කර ඇති අතර මේ යටතේ අල්ලසට හා දුෂණයට එරෙහි වීම පිළිබඳව ජනතාව දැනුවත් කිරීම් සම්බන්ධයෙන් වැඩි අවධානයක් යොමු කර තිබේ.මේ සඳහා වැඩසටහන් රැසක් ඉදිරි වසර පුරා ක්‍රියාත්මක කිරීමට නියමිත අතර මෙහි සමාරම්භය හෙට දිනයේ කොළඹ නිදහස් චතුරස්‍රය අසළදී සිදුකෙරේ.", "URL": "https://sinhala.adaderana.lk/news.php?nid=55596", "Category": null, "Parent URL": null}