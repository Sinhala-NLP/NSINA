{"Source": "Adaderana", "Timestamp": "September 11, 2018 08:54 am", "Headline": "කේරළ ගංජා කිලෝ 118 ක් නාවික හමුදාව සොයා ගනියි", "News Content": "රුපියල් කෝටි එකහාමාරක් පමණ වටිනා කේරළ ගංජා කිලෝග්‍රෑම් 118 ක් සමඟ සැකකරුවන් තිදෙනෙකු නාවික හමුදා නිළධාරීන් විසින් අත්අඩංගුවට ගෙන පොලීසිය වෙත බාරදුන් බව යාපනය කන්කසන්තුරය පොලීසිය පවසයි. ඉන්දියාවේ ජාවාරම්කරුවන්ගෙන් ලබාගෙන බෝට්ටු මඟින් මෙරටට ගෙන එමින් සිටියදී සැකකරුවන් අත්අඩංගුවට ගෙන ඇති බවයි. අත්අඩංගුවට ගත් සැකකරුවන් යාපනය ප්‍රදේශයේ පදිංචි වයස අවුරුදු 29 ත් 32 ත් අතර පසුවන පිරිසක් වන අතර, සැකකරුවන් සතුව 59 ක සැඟවු ගංජා තොගයක් තිබු බවද පොලීසිය සඳහන් කළේය. පොලිසිය පැවසූවේ අත්අඩංගුවට ගත් සැකකරුවන් යාපනය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත බවයි. සිද්ධිය සම්බන්ධයෙන් යාපනය කන්කසන්තුරය පොලිසිය හා උතුරු නාවික නිළධාරීන් වැඩිදුර පරීක්ෂණ මෙහෙයවයි. (වව්නියාවේ-මාධව කුළසූරිය)", "URL": "https://sinhala.adaderana.lk/news.php?nid=95902", "Category": null, "Parent URL": null}