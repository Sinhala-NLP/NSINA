{"Source": "Adaderana", "Timestamp": "April 1, 2017 11:05 am", "Headline": "ඔස්ට්‍රේලියාවේ ගංවතුරෙන් 2ක් මිය යයි", "News Content": "ඔස්ට්‍රේලියාවට බලපා ඇති ගංවතුර තත්ත්වය හේතුවෙන් කාන්තාවන් දෙදෙනෙකු ජීවිතක්ෂයට පත්ව තිබේ.දකුණු ක්වීන්ස්ලන්ඩ් ප්‍රදේශයේ දී අතුරුදන්ව සිටි කාන්තාවකගේ මළ සිරුරක් පසුව හමුවී ඇති බව වාර්තාවෙයි.තවත් කාන්තාවක් සිය මෝටර් රථය ගංවතුරට හසුව ගසාගෙන යාමේදී මියගොස් ඇති බව සඳහන්වේ.ක්වීන්ස්ලන්ඩ් ප්‍රදේශයට බලපෑ සුළි කුණාටුවත් සමඟ ඇති වූ වර්ෂාපතනයෙන් අදාළ ප්‍රදේශයට ගංවතුරෙන් දැඩි බලපෑම් එල්ල වූ බව විදෙස් මාධ්‍ය වාර්තා කරයි.ඇතැම් ප්‍රදේශ වල අඩි 10ක් මට්ටම දක්වා ජල මට්ටම ඉහළ ගොස් ඇති බව සඳහන්වේ.80,000කට අධික පිරිසකට මෙයින් බලපෑම් එල්ල වී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=71596", "Category": null, "Parent URL": null}