{"Source": "Adaderana", "Timestamp": "June 28, 2012 09:41 am", "Headline": "දුම්රියක ගැටී යතුරුපැදිකරු නසී", "News Content": "කඹුරුගමුව ප්‍රදේශයේ අනාරක්ෂිත දුම්රිය මාර්ගයක සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. මාතර සිට කොළඹ බලා ධාවනය වූ දුම්රියක යතුරුපැදියක් ගැටීමෙන් අනතුර සිදුව ඇති බව මාතර පොලිසිය සඳහන් කරයි. අනතුරින් තුවාල ලැබූ යතුරුපැදිකරු මාතර මහරෝහලට ඇතුළත් කිරීමෙන් පසු මියගොස් තිබේ. මෙලෙස මියගොස් ඇත්තේ කඹුරුගමුව ප්‍රදේශයේ පදිංචි 36 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=25377", "Category": null, "Parent URL": null}