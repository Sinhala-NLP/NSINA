{"Source": "Adaderana", "Timestamp": "January 7, 2010 03:34 pm", "Headline": "මං ආණ්ඩුවට  යන්නෙ  නෑ-ලාල්කාන්ත", "News Content": "ජනාධිපති මහින්ද රාජපක්ෂ මහතාට සහය දැක්වීම සඳහා තමා අ‍ාණ්ඩුවට එක්වන බවට පැතිර යන ප්‍රචාරයන්හි කිසිඳු සත්‍යතාවයක් නොමැති බව ජනතා විමුක්ති පෙරමුණේ පාර්ලිමේන්තු මන්ත්‍රී කේ.ඩී.ලාල්කාන්ත මහතා පවසයි. හෙතෙම පවසන්නේ මෙවැනි අසත්‍ය ප්‍රචාර පතුරවා හැරීමෙන් ආණ්ඩුවේ බංකොලොත්භාවය ප්‍රදර්ශනය කෙරෙන බවයි. ඊයේ පැවති මාධ්‍ය හමුවකදී ශ්‍රී ලංකා නිදහස් පක්ෂයේ මහලේකම් මෛත්‍රීපාල සිරිසේන මහතාගෙන් මාධ්‍යවේදිනියක් මේ සම්බන්ධයෙන් විමසීමක් කළාය. එහිදී ඔහු ප්‍රකාශ කළේ ලාල්කාන්ත මන්ත්‍රීවරයා ජනාධිපතිවරයාට නිරන්ත‍රයෙන් දුරකතන ඇමතුම් ලබාදෙන බවයි.", "URL": "https://sinhala.adaderana.lk/news.php?nid=5985", "Category": null, "Parent URL": null}