{"Source": "Adaderana", "Timestamp": "October 27, 2016 11:03 am", "Headline": "විදුලිසැර වැදී කාන්තාවක් මරුට", "News Content": "තණමල්විල, බලහරුව ප්‍රදේශයේදී විදුලිසැර වැදීමෙන් කාන්තාවක ජීවිතක්ෂයට පත්ව තිබේ.වගා බිමට ජලය ලබාගැනීම සඳහා ජල මෝටරය ක්‍රියාත්මක කිරීමට යාමේදී ඇයට විදුලි සැර වැදී ඇති බව පොලීසිය පැවසුවේය.මෙලෙස ජීවිතක්ෂයට පත්ව ඇත්තේ 25 හැවිරිදි කාන්තාවකි.මළ සිරුර ඇඹීලිපිටිය මහ රෝහලේ මෘත ශරිරාගාරයේ තබා ඇති අතර සිද්ධිය සම්බන්ධයෙන් තණමල්විල පොලීසිය වැඩිදුර විමර්ශන සිදුකරයි.මේ අතර පේදුරුතුඩුව, පුනිදනගර් ප්‍රදේශයේදී පුද්ගලයෙකු ගින්නකට හසුවීමෙන් මියගොස් තිබේ.නිවසේ මදුරු දැලක් ගිනි ගැනීමෙන් මෙලෙස මියගොස් ඇත්තේ පුනිදනගර් ප්‍රදේශයේ පදිංචිව සිටි 65 හැවිරිදි පුද්ගලයෙක් බව පොලීසිය පැවසුවේය.", "URL": "https://sinhala.adaderana.lk/news.php?nid=65436", "Category": null, "Parent URL": null}