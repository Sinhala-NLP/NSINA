{"Source": "Adaderana", "Timestamp": "September 2, 2019 02:25 pm", "Headline": "කොදෙව්වන්ට තවත් ලකුණු 423ක ඉලක්කයක්", "News Content": "ඉන්දියාව සමඟ පැවැත්වෙන ටෙස්ට් තරඟය ජය ගැනීම සඳහා බටහිර ඉන්දීය කොදෙව් කණ්ඩායමට තවත් ලකුණු 423ක් ලබා ගතයුතු වේ. ලකුණු 468ක ඉලක්කයක් හඹා යන කොදෙව් කණ්ඩායම තුන්වන දිනය සඳහා තරඟය නතර කරන විට කඩුලු 02ක් දැවී ලකුණු 45ක් ලබා සිටියේය. ඔවුන් පළමු ඉනිම සඳහා සියලු දෙනා දැවී ලබා ගත්තේ ලකුණු 117ක් පමණයි. පිළිතුරු වශයෙන් ඉන්දීය කණ්ඩායම පළමු ඉනිමේදී ලකුණු 416ක් සහ දෙවන ඉනිමෙදි කඩුලු 04ක් දැවී ලකුණු 168ක් ලබා ඉනිම අත්හිටුවනු ලැබුවේය.", "URL": "https://sinhala.adaderana.lk/news.php?nid=118079", "Category": null, "Parent URL": null}