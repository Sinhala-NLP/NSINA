{"Source": "Adaderana", "Timestamp": "July 10, 2018 09:46 pm", "Headline": "කිරිබත්ගොඩ ත්‍රී රෝද රථ රියදුරු ඝාතනය සම්බන්ධයෙන් බිරිඳ අත්අඩංගුවට", "News Content": "කිරිබත්ගොඩ,නාහේන පාරේ ත්‍රීරෝද රථයක් තුළ කැපීම් තුවාල සහිතව පුද්ගලයෙකු ඝාතනය කර තිබිම සම්බන්ධයෙන් එම ඝාතනයට ලක් වු පුද්ගලයාගේ බිරිඳ සහ ඇය සමඟ අනියම් සම්බන්ධතා පැවැත්වු පුද්ගලයෙක් අද(10) අත්අඩංගුවට ගෙන ඇත. මෙලෙස අත්අඩංගුවට ගෙන ඇත්තේ 37 හැවිරිදි නාහේනවත්ත කිරිබත්ගොඩ ප්‍රදේශයේ පදිංචිව සිටි අනුෂා හර්ෂනි පෙරේරා සහ ඇය අනියම් සම්බන්ධතා දැක්වු 34 හැවිරිදි ගනේගොඩ රත්නපුර ප්‍රදේශයේ පදිංචි සම්පත් තරංග දිසානායක නම් පුද්ගලයාය. ඔහු වෘත්තියෙන් ලොරි රථ රියදුරෙකු වන අතර තාවකාලිකව පදිංචිව ඇත්තේ වත්තල හැදල ප්‍රදේශයේය. අද සවස එ්කල ප්‍රදේශයෙදියි ඔහුව අත්අඩංගුවට ගෙන ඇත්තේ. තවද මෙම ඝාතනය සඳහා යොදා ගත් පිහියද පොලීසියට සොයා ගැනිමට හැකි විය. ඊයේ(09) අලුයම 3- 3.30 ත් අතර කාලයේ දී කිරිබත්ගොඩ, නාහේන ගැමුණු මාවතට හැරෙන මංසන්ධිය අසල නිවසක දී මෙම පුද්ගලයාට පිහියෙන් ඇන ඝාතනය කර ඇති බව අනාවරනය විය. මිය ගිය පුද්ගලයා වයස අවුරුදු 40 ක් වු කිරියාදුරගේ ධනුෂ්ක තරංග ගුණරත්න නැමති නො 5/3, මැතිව් නිවාස, නාහේනවත්ත, හුණුපිටිය යන ලිපිනයේ පදිංචි සිටි පුද්ගලයෙකි.", "URL": "https://sinhala.adaderana.lk/news.php?nid=92326", "Category": null, "Parent URL": null}