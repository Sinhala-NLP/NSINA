{"Source": "Adaderana", "Timestamp": "April 16, 2010 08:08 am", "Headline": "සන්ධාන මන්ත්‍රීවරුන්ට සම්මන්ත්‍රණයක්", "News Content": "එක්සත් ජනතා නිදහස් සන්ධානයෙන් මෙවර පාර්ලිමේන්තුවට තේරී පත්වූ සියලු මන්ත්‍රීවරුන් වෙනුවෙන් විශේෂ සම්මන්ත්‍රණයක් පැවැත්වීමට ජනාධිපති මහින්ද රාජපක්ෂ මහතා තීරණය තිබේ. ඒ අනුව දැනට තේරී පත්ව සිටින සියලු මන්ත්‍රීවරුන් ලබන ඉරිදා ජනාධිපති ලේකම් කාර්යාලයට කැඳවා ඇති බව සඳහන්ය. නව ආණ්ඩුවේ ඉදිරි වැඩ පිළිවෙල සම්බන්ධයෙන් ඔවුන් දැනුවත් කිරීම මෙම සම්මන්ත්‍රණයේ අරමුණ බව රජයේ ජ්‍යෙෂ්ඨ ප්‍රකාශකයකු සඳහන් කළේය. දැනට ප්‍රකාශිත ප්‍රතිඵල අනුව එක්සත් ජනතා නිදහස් සන්ධානයේ මන්ත්‍රීවරුන් 117 දෙනෙකු තේරී පත්ව සිටිති‍. මේ අතර නව ආණ්ඩුවේ කැබිනට් මණ්ඩලය දිවුරුම් දීම ලබන 23 සිට සිදුකිරීමට බොහෝදුරට ඉඩ ඇති බව එම ප්‍රකාශකයා සඳහන් කළේය. මේ වනවිට අමාත්‍ය මණ්ඩලය සඳහා විෂයන් වෙන් කිරීමේ කටයුතු අවසන් වී ඇති බව සඳහන්ය.", "URL": "https://sinhala.adaderana.lk/news.php?nid=7824", "Category": null, "Parent URL": null}