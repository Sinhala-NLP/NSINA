{"Source": "Adaderana", "Timestamp": "April 29, 2019 05:49 pm", "Headline": "සමන්තුරේ-චවලකඩේ-කල්මුනේ ප්‍රදේශවලට අද සවස 6ට ඇඳිරි නීතිය", "News Content": "සම්මන්තුරේ, චවලකඩේ සහ කල්මුණ ප්‍රදේහවලට බල පැවැත්වන පරිදි අද(29) පස්වරු 6.00 සිටි හෙට(30) පෙරවරු8.00 දක්වා පොලිස් ඇඳිරි නීතිය පණවා ඇති බව පොලීසි පවසයි සම්මන්තුරේ, චවලකඩේ සහ කල්මුණ යන පොලිස් බල ප්‍රදේශවලට පණවා තිබු පොලිස් ඇඳිරි නීතිය අද උදෑසන 8.00ට ඉවත් කෙරුණි. ඉන් පසුව යුද හමුදාව කලුමුණේ සයින්දමරුදුරු, කඩකර පල්ලිය ආශ්‍රිත ප්‍රදේශයවල අද උදෑසන සිට විශේෂ සෝදිසි මෙහෙයුමක් දියත් කළ අතර එහිදී නිවසක ළිදක් තුළ තිබී කඩුවක් සොයාගෙන තිබේ. එසේම යුද හමුදාවට අයත් තොප්පියක්, බෙල්ට් එකක් ඇතුළු තවත් සැකකටයුතු භාණ්ඩ රැසක් හමුවී ඇති අතර කසල ලොරියක තිබී උණ්ඩ කිහිපයක්ද හමුවී තිබේ.", "URL": "https://sinhala.adaderana.lk/news.php?nid=108915", "Category": null, "Parent URL": null}