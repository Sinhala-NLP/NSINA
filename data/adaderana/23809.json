{"Source": "Adaderana", "Timestamp": "April 26, 2012 09:14 am", "Headline": " කුඩා දරුවන්ට මරුකැඳවූ පිපුරුම ගැන පුළුල් පරීක්ෂණයක්", "News Content": "(ජීවිතක්ෂයට පත්වූ මුකුන්දන් ධනූෂන්(4) සහ මුකුන්දන් තමිල්මාරන්(2 1/2) දරුවන්) යාපනය ප්‍රදේශයේ කිසියම් පිපුරුමක් නිසා ජීවිතක්ෂයට පත් වූ කුඩා දරුවන් දෙදෙනාගේ සිදුවීම සම්බන්ධයෙන් පුළුල් පරීක්ෂණයක් ආරම්භ කර ඇති බව ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි. ඊයේ සවස 3.30 ට පමණ යාපනය,පලෙයි-මුල්ලෙයාඩි ප්‍රදේශයේ මිදුලේ සෙල්ලම් කරමින් සිටියදී යමක් පිපිරීමෙන් ‍මෙම දරුවන් දෙදෙනා ජීවිතක්ෂයට පත්ව ඇති බව හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. මෙසේ ජීවිතක්ෂයට පත් වූයේ වයස අවරුදු 4 ක සහ 2 1/2 ක් වයසැති කුඩාදරුවන් දෙදෙනෙකි.", "URL": "https://sinhala.adaderana.lk/news.php?nid=23809", "Category": null, "Parent URL": null}