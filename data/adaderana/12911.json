{"Source": "Adaderana", "Timestamp": "December 17, 2010 08:58 am", "Headline": "විකිලීක්ස් නිර්මාතෘ නිදහස් ", "News Content": "විකිලීක්ස් වෙබ් අඩවියේ නිර්මාතෘ ජූලියන් අසන්ගෙ නිදහස් කර තිබේ. ස්වීඩන් කාන්තාවන් දෙදෙනෙකු අපයෝජනයට ලක්කිරීමේ චෝදනා මත බ්‍රිතාන්‍යයේ දී ඔහු අත්අඩංගුවට ගෙන තිබුණි. පසුව එරට පහළ අධිකරණයක් විසින් අසන්ගෙ නිදහස් කිරීමට තීරණය කළ ද ඊට එරෙහිව ඉහළ ලන්ඩන් මහාධිකරණයක් වෙත අභියාචනයක් ඉදිරිපත් විය. අසන්ගෙ හට ඇප ලබාදීම නිවැරදි බව එම අභියාචනය විභාග කළ ලන්ඩන් මහාධිකරණය ඊයේ(16) නියෝග කළේය. ඒ අනුව ඔහු නිදහස් කිරීමට බ්‍රිතාන්‍ය ආරක්ෂක අංශ පියවර ගෙන ඇත. තමා විශ්වාස කළ ලොව වටා සියලු ජනතාවට ස්තුතිය පුදකරන බව නිදහස් වීමෙන් පසු මාධ්‍යවේදීන් ඇමතූ අසන්ගෙ සඳහන් කළේය. තවදුරටත් තම කාර්යයන් ඉදිරියට කරගෙන යන බව ද ඔහු සඳහන් කර තිබේ.", "URL": "https://sinhala.adaderana.lk/news.php?nid=12911", "Category": null, "Parent URL": null}