{"Source": "Adaderana", "Timestamp": "January 22, 2017 05:33 pm", "Headline": "අනන්‍යතාව නොමැති යතුරුපැදිකරුවෙකු අත්අඩංගුවට", "News Content": "බීමත්ව යතුරුපැදියක් ධාවනය කිරීමේ සහ අනන්‍යතාව තහවුරු කරගැනීමට නොහැකිවීමේ චෝදනා මත නෙළුව ලංකාගම ප්‍රදේශයේ දී පුද්ගලයෙකු අත්අඩංගුවට ගෙන තිබේ.බීමත්ව යතුරුපැදියක් ධාවනය කිරීමේ දී අදාළ පුද්ගලයා දෙණියාය පොලිස් විශේෂ කාර්යය බලකා කදවුරේ නිලධාරීන් කණ්ඩායමක් විසින් අත්අඩංගුවට ගෙන ඇති බව සඳහන්වේ.අත්අඩංගුවට ගෙන පරික්ෂා කිරීමේ දී රියදුරු බලපත්‍රයක්, ආදායම් බලපත්‍රයක් හා රක්ෂණ සහතිකයක් ද ඔහු සතුව නොතිබු බව අනාවරණය වී ඇත.අනන්‍යතාව තහවුරු කිරීම සදහා ජාතික හැදුනුම්පත හෝ පිළිගත හැකි වෙනත් කිසිදු හැදුනුම්පතක් නොතිබු බව ද පොලිස් විශේෂ කාර්යය බලකාය සඳහන් කළේය.වැඩිදුර විමර්ශන සඳහා සැකකරු සහ ඔහු ගමන්ගත් යතුරුපැදිය නෙළුව පොලීසිය වෙත භාරදීමට පොලිස් විශේෂ කාර්යය බලකාය කටයුතු කර තිබේ.", "URL": "https://sinhala.adaderana.lk/news.php?nid=68430", "Category": null, "Parent URL": null}