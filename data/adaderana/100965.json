{"Source": "Adaderana", "Timestamp": "December 19, 2018 10:24 am", "Headline": "හදිසියේ මුලතිව් වෙරළට ආපු දේ", "News Content": "මුලතිව්,සෙල්වපුරම් වෙරළ සීමාවේ තිබි එල්.ටී.ටී.ඊ සංවිධානයට අයත් කොඩියක් හමුවී ඇති බව මුලතිව් ආරක්ෂක අංශ පවසති. මුලතිව් ආරක්ෂක අංශ පැවසූවේ ප්‍රදේශයේ ධීවර ජනතාව අදාළ කොඩිය දැක ආරක්ෂක අංශ වෙත දැනුම්දීමෙන් අනතුරුව අදාළ කොඩි සොයාගෙන ඇති බවයි. ඊයේ(18) සවස මෙය සොයා ගෙන ඇති අරත, මුලතිව් වෙරළ කලාපයේ සාගර ජල මට්ටම ඉහළ යාම හේතුවෙන් වෙරළේ තිබු කසල සේදී ගොස් ඇත. මේ හේතුවෙන් අදාළ කොඩිය වෙරළට ගසාගෙන එන්නට ඇති බව ආරක්ෂක අංශ සැක පළ කරති. ‍සිද්ධිය සම්බන්ධයෙන් මුලතිව් පොලිස් නිලධාරීන් පරීක්ෂණ මෙහෙයවයි.", "URL": "https://sinhala.adaderana.lk/news.php?nid=100965", "Category": null, "Parent URL": null}