{"Source": "Adaderana", "Timestamp": "March 11, 2013 03:15 pm", "Headline": "ගාල්ලේ අණසක පැතිරු බංග්ලාදේශය 638න් නවතියි", "News Content": "ගාලු පිටියේ තම අණසක පැතිරු බංග්ලාදේශ කණ්ඩායම ශ්‍රී ලංකාව කඩුලු 4ට ලබාගත් ලකුණු 570ට පිළිතුරු වශයෙන් සියලුදෙනා දැවී ලකුණු 638ක් ලබා ගැනීමට සමත් විය. බංග්ලාදේශ කණ්ඩායම වෙනුවෙන් මුෂ්ෆිකර් රහිම් ලකුණු 200ක්, මොහොමඩ් අෂ්රෆුල් ලකුණු 190ක් හා නසීර් හුසේන් ලකුණු 100ක් බැගින් වැඩිම ලකුණු ලබා ගත් පිතිකරුවන් බවට පත්වූහ. ඒ අනුව බංග්ලාදේශ කණ්ඩායම ශ්‍රී ලංකාවට වඩා පළමු ඉණිමේදී ලකුණු 68ක් ඉදිරියෙන් සිටින අතර හෙට තරගයේ අවසාන දිනයයි. පන්දු යැවීමේදී නුවන් කුලසේකර, රංගන හේරත්, අජන්ත මෙන්ඩිස්, තිලකරත්න ඩිල්ෂාන් හා ශමින්ද එරංග කඩුලු 2 බැගින් බිඳ දමන ලදී.", "URL": "https://sinhala.adaderana.lk/news.php?nid=32316", "Category": null, "Parent URL": null}