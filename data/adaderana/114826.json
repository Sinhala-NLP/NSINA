{"Source": "Adaderana", "Timestamp": "July 23, 2019 04:59 pm", "Headline": "බොරිස් ජොන්සන් බ්‍රිතාන්‍යයේ නව අගමැති ධුරයට", "News Content": "බ්‍රිතාන්‍යයේ පාලක කන්සවේටිව් පක්ෂ නායකත්වය සඳහා හිටපු විදෙස් ඇමති බොරිස් ජොන්සන් තේරීපත්ව තිබේ. මේ අනුව බ්‍රිතාන්‍යෙය් නව අගමැතිවරයා ලෙසින් බොරිස් ජොන්සන් හෙට(24) දිවුරුම් දීමට නියමිතයි. ඔහු එම තනතුර සඳහා තේරීපත්වුණේ පක්ෂ සාමාජිකයන් 92153 කගේ ඡන්දයෙන්. එම අවස්ථාවේදී මාධ්‍ය වෙත අදහස් දැක්වූ ජොන්සන් වැඩිදුරටත් පැවසුවේ විපක්ෂයේද සහාය ලබමින් බ්‍රෙක්සිට් වැඩපිළිවෙල සාර්ථක කරගැනීම සිය ස්ථීර අපේක්ෂාව බවයි. නායකත්වය සම්බන්ධයෙන් වන නිවේදනය වෙස්මිනිස්ටර් හි ක්වීන් එලිසබත් ටූ ශාලාවේදී පැවැත්වුණේ පක්ෂ සාමාජිකයන් රැසකගේ සහභාගිත්වයෙන්. බොරිස් ජොන්සන් ලන්ඩනයේ හිටපු නගරාධිපතිවරයා මෙන්ම තෙරේසා මේ ගේ රජයේ පළමු විදෙස් අමාත්‍යවරයාද වෙයි. මේ අතර අගමැතිනී තෙරේසා මේ සිය අවසන් හමුව සඳහා හෙට දිනයේදී එංගලන්තයේ බකිංහැම් මාළිගයේදී දෙවැනි එලිසබෙත් රැජිණ හමුවීමට නියමිතයි. එහිදී ඇය සිය ඉල්ලා අස්වීම රැජිණ වෙත භාරදෙනු ඇති අතර ඉන් අනතුරුව බ්‍රිතාන්‍යෙය් මීළග අගමැතිවරයා ලෙසින් බොරිස් ජොන්සන් සිය ධුරයේ දිවුරුම්දෙනු ඇති.", "URL": "https://sinhala.adaderana.lk/news.php?nid=114826", "Category": null, "Parent URL": null}