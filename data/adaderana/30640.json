{"Source": "Adaderana", "Timestamp": "January 10, 2013 11:11 am", "Headline": "එක්දින තරඟයේ දී ශ්‍රී ලංකා පිල ප්‍රබල තර්ජනයක්ලු", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන එක්දින තරඟාවලියේ පළමු තරඟය හෙට ආරම්භ වේ. හෙට ආරම්භ වන තරඟය සඳහා සිය කණ්ඩායම විශේෂ අවධානයක් යොමු කර ඇති බව ඔස්ට්‍රේලියානු කණ්ඩායමේ පිතිකරුවෙකු වන ඩේවිඩ් හසී පවසයි. ටෙස්ට් තරඟාවලි‍ය මෙන් නොව එක්දින තරඟාවලියේ දී ශ්‍රී ලංකා කණ්ඩායම ප්‍රබල තර්ජනයක් වනු ඇති බව හෙතෙම සඳහන් කරයි. විශේෂයෙන් ශ්‍රී ලංකා කණ්ඩායමේ වේග පන්දු යවන ක්‍රීඩක ලසිත් මාලිංගගේ දක්ෂතා ඔස්ට්‍රේලියානු කණ්ඩායමට ප්‍රබල අභියෝගයක් විය හැකි බව ඔහු පවසා‍ තිබේ.", "URL": "https://sinhala.adaderana.lk/news.php?nid=30640", "Category": null, "Parent URL": null}