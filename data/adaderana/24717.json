{"Source": "Adaderana", "Timestamp": "June 3, 2012 08:07 am", "Headline": "ඇතැම් රාජ්‍ය නිලධාරීන් නිසා ආයෝජකයින් ආපසු යනවා", "News Content": "ඇතැම් රාජ්‍ය නිලධාරීන් සහ රාජ්‍ය ආයතනවල ක්‍රියාකාරකම් හේතුවෙන් මෙරටට පැමිණෙන ආයෝජකයින් ආපසු හැරී යන තත්ත්වයක් උදාවී ඇති බව ජාත්‍යන්තර මූල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය ආචාර්ය සරත් අමුණුගම මහතා පවසයි. එවැනි නිලධාරීන් සහ රාජ්‍ය ආයතන වහා වෙනස් කළ යුතු බව අමාත්‍යවරයා පෙන්වාදෙයි. මහනුවර ප්‍රදේශයේ පැවති ජනහමුවකට එක්වෙමින් ජ්‍යෙෂ්ඨ අමාත්‍ය ආචාර්ය සරත් අමුණුගම මහතා මේ අදහස් පළ කළේය. එහිදී වැඩිදුරටත් අදහස් දැක්වූ අමාත්‍යවරයා කියා සිටියේ පුද්ගලික අංශයට මෙරට ආයෝජන සඳහා ඉඩ ප්‍රස්ථාව සැලසිය යුතු අතර ඔවුන් විවේචනයට ලක් නොකළ යුතු බවයි.", "URL": "https://sinhala.adaderana.lk/news.php?nid=24717", "Category": null, "Parent URL": null}