{"Source": "Adaderana", "Timestamp": "February 15, 2013 05:21 pm", "Headline": "අපි ණයකාරයින් කරන්නේ අපේම ආර්ථික විශේෂඥයින්", "News Content": "රටේ සංවර්ධනයට ඇතැම් නිලධාරීන් අකුල් හෙළමින් සිටින බව ඉදිකිරීම්, ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසයි. රටේ ආර්ථිකය මෙහෙය වන ප්‍රධානතම ස්ථානයේ කටයුතු කරන ඇතැම් නිලධාරීන් රට ණයගැති භාවයට හුරුකර ඇති බව ඔහු කියයි. මෙම නිලධාරීන් ජාත්‍යන්තර මූල්‍ය ආයතනවලින් ඉහළ පොලී අනුපාතවලට ණය ගැනීම සඳහා රට පොළඹවන බව ද විමල් වීරවංශ අමාත්‍යවරයා ආනාවරණ කරයි. මෙමගින් සිදුවන අහිතකර ප්‍රතිවිපාකවලට වන්දි ගෙවීමට සිදුවන්නේ රටේ ජනතාවට බව හෙතෙම පවසයි.", "URL": "https://sinhala.adaderana.lk/news.php?nid=31665", "Category": null, "Parent URL": null}