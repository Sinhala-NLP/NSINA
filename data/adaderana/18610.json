{"Source": "Adaderana", "Timestamp": "September 9, 2011 11:02 am", "Headline": "රොබට් ඕ බ්ලේක් ලබන සතියේ දිවයිනට පැමිණෙයි", "News Content": "දකුණු සහ මධ්‍යම ආසියානු කටයුතු භාර අමෙරිකානු සහකාර රාජ්‍ය ලේකම් රොබට් ඕ බ්ලේක් මහතා ලබන සතියේ ශ්‍රී ලංකාවට පැමිණීමට නියමිත බව විදෙස් මාධ්‍ය වාර්තා පවසයි. එම සංචාරය අතරතුර අමෙරිකානු සහකාර රාජ්‍ය ලේකම්වරයා ප්‍රධාන පෙළේ ද්විපාර්ශවික සාකච්ඡා කිහිපයක් පැවැත්වීමට නියමිත බව ද සඳහන්ය. සහකාර රාජ්‍ය ලේකම්වරයා ඉන්දියාවේ සංචාරයක නිරතවීමට ද නියමිත බව අමෙරිකානු රාජ්‍ය දෙපාර්තමේන්තු මාධ්‍ය ප්‍රකාශක වික්ටෝරියා නූලන්ඩ් ප්‍රකාශ කර තිබේ. ශ්‍රී ලංකාවේ සංචාරය අතරතුර රොබට් ඕ බ්ලේක් මහතා මෙරට රජයේ නිලධාරීන්, සිවිල් සමාජ නියෝජිතයින්, විශ්ව විද්‍යාල සිසුන් හා දේශපාලන නායකයින් සමග සාකච්ඡා කිරීමට නියමිත බව ඇය පවසා ඇති බව විදෙස් මාධ්‍ය වාර්තා පෙන්වාදෙයි.", "URL": "https://sinhala.adaderana.lk/news.php?nid=18610", "Category": null, "Parent URL": null}