{"Source": "Adaderana", "Timestamp": "March 1, 2013 09:11 am", "Headline": "තර්ස්ටන් විදුහල ඉදිරිපිට මව්පියන් උද්ඝෝෂණයේ", "News Content": "කොළඹ තර්ස්ටන් විද්‍යාලයේ මව්පියන් සහ ආදී සිසුන් පිරිසක් අද (01) පෙරවරුවේ විද්‍යාලය ඉදිරිපිට උද්ඝෝෂණයක නිරතව තිබේ. එම විද්‍යාලයේ විදුහල්පතිවරයා ස්ථාන මාරු කිරීමට ගෙන ඇති තීරණයට එරෙහිව ඔවුන් මෙම උද්ඝෝෂණයේ නිරත වූ බව අද දෙරණ වාර්තාකරු සඳහන් කළේය. විද්‍යාලයේ ක්‍රීඩා සංකීර්ණයේ පරිපාලනය සම්බන්ධ ගැටලු හේතුවෙන් වරන්වර විදුහල්පතිවරුන්ට ස්ථාන මාරුවීම් ලබාදෙන බවට උද්ඝෝෂකයින් චෝදනා කරයි. විද්‍යාලීය ක්‍රීඩා සංකීර්ණයේ පරිපාලනය වෙනත් අධ්‍යක්ෂ මණ්ඩලයක් විසින් මෙහෙය වන බව ඔවුන් පෙන්වාදෙයි.", "URL": "https://sinhala.adaderana.lk/news.php?nid=32012", "Category": null, "Parent URL": null}