{"Source": "Adaderana", "Timestamp": "October 24, 2017 08:22 am", "Headline": "ලොරි-යතුරුපැදි අනතුරින් 1ක් අවසන් ගමන් යයි  ", "News Content": "ආරච්චිකට්ටුව, පල්ලිය හංදිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ යතුරුපැදිකරු හලාවත රෝහලට ඇතුළත් කර පසු වැඩිදුර ප්‍රතිකාර සඳහා ජාතික රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 35 හැවිරිදි උඩප්පුව ප්‍රදේශයේ පදිංචිව සිටි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ආරච්චිකට්ටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79063", "Category": null, "Parent URL": null}