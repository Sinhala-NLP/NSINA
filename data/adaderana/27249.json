{"Source": "Adaderana", "Timestamp": "September 9, 2012 10:10 am", "Headline": " ගල්කිස්සේදී හෙරොයින් සමග අයෙකු මාට්ටු", "News Content": "හෙරොයින් මිලි ග්‍රෑම් 125ක් සමග පුද්ගලයෙකු ගල්කිස්ස, බඩෝවිට ප්‍රදේශයේ දී පොලීසිය විසින් අත්අඩංගුවට ගෙන තිබේ. ගල්කිස්ස කොට්ඨාස අපරාධ විමර්ශන අංශයේ නිලධාරීන් කණ්ඩායමක් විසින් මෙම වැටලීම සිදුකර ඇති බව සඳහන්ය. මෙලස අත්අඩංගුවට ගෙන ඇත්තේ දෙහිවල ප්‍රදේශයේ පදිංචි 29 හැවිරිදි පුද්ගලයෙකි. පොලීසිය සිදුකළ ප්‍රශ්න කිරීම්වලදී සැකකරු විසින් සිදුකළ තවත් අපරාධ කිහිපයක තොරතුරු අනාවරණය කරගෙන තිබේ. සැකකරු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27249", "Category": null, "Parent URL": null}