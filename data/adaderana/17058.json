{"Source": "Adaderana", "Timestamp": "June 28, 2011 01:06 pm", "Headline": "නාඳුනන තුවක්කරුවන්ගෙන් විහාරාධිපති හිමිට මරණීය තර්ජන", "News Content": "ඇඹිලිපිටිය, පදනන්ගල, ලියන්ගස්තොට බෞද්ධ මධ්‍යස්ථානයට පැමිණි නාඳුනන තුවක්කරුවන් දෙදෙනෙක් විහාරාධිපති හිමි නමට මර්ණීය තර්ජන එල්ල කර තිබේ. ඊයේ(27) පස්වරු 7ට පමණ යතුරු පැදියකින් පැමිණි අදාළ පුද්ගලයින් දෙදෙනා එම අවස්ථාවේ විහාරයේ වැඩ සිටි හිමි නමකට ගිනි අවි පෙන්වා විහාරාධිපති හිමි පිළිබඳ තොරතුරු විමසා ඇති බව වාර්තා වේ. මේ පිළිබඳ විහාරාධිපති හිමියන් විසින් කුට්ටිගල පොලිසියට පැමිණිලි කර තිබේ. අංක තහඩු නොමැති යතුරු පැදියකින් පැමිණ ඇති සැකකරුවන් මුහුණු ආවරණය කර ගෙන සිටි බවට එම හිමි නම පොලිසියට ඉදිරිපත් කර ඇති පැමිණිල්ලේ සඳහන්ය.", "URL": "https://sinhala.adaderana.lk/news.php?nid=17058", "Category": null, "Parent URL": null}