{"Source": "Adaderana", "Timestamp": "August 4, 2010 02:15 pm", "Headline": "පොලීසියත් හොරෙන් ගස් කපයි", "News Content": "හුරුළු ඔය රක්ෂිතයෙන් නීතී විරෝධී ලෙස දැව කපා ප්‍රවාහනය කළ පොලිස් කොස්තාපල්වරු දෙදෙනෙකු සහ සිවිල් ආරක්ෂක බලකායේ භටයෙකු කහටගස්දිගිලිය අඩවි වන නිලධාරීන් විසින් අත්අඩංගුවට ගෙන තිබේ. මෙලෙස අත්අඩංගුවට පත් ව ඇත්තේ දුටුවැව සහ දිවුල් වැව පොලිස් මුරපොළ වලට අනුයුක්තව සේවය කළ පොලිස් නිලධාරීන් දෙදෙනෙකු බව සඳහන් වේ. මොවුන් සමඟ තවත් තිදෙනෙකු ද අත්අඩංගුවට ගෙන ඇති බව වාර්තා වේ. හුරුළු රක්ෂිතයේ කිවුලේකඩ ප්‍රදේශයේ දී මෙම වැටලීම සිදු කර තිබේ. දර ප්‍රවාහනය කරන මුවාවෙන් බුරුත දැව කඳන් ‍තොගයක් ප්‍රවාහනය කරමින් තිබූ බව අඩවි වන නිලධාරීන් පවසයි. සැකකරුවන් පිරිස අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=10020", "Category": null, "Parent URL": null}