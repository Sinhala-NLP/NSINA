{"Source": "Adaderana", "Timestamp": "September 24, 2015 04:06 pm", "Headline": "හිටපු මේජර් ගංජා සමග අත්අඩංගුවට", "News Content": "ගංජා කිලෝග්‍රෑම් 35ක් සමග හිටපු යුද හමුදා මේජර්වරයෙකු සහ තවත් පුද්ගලයෙකු දක්ෂිණ අධිවේගී මාර්ගයේ බණ්ඩාරගම පිටවීමේ දොරටුව අසලදී අත්අඩංගුවට ගෙන තිබේ.අද උදෑසන පානදුර කොට්ඨාස නොවිසඳුණු අපරාධ ඒකකයට ලැබුණු තොරතුරක් මත දක්ෂිණ අධිවේගී මාර්ගයේ කොළඹ සිට බණ්ඩාරගම දෙසට ධාවනය වූ මෝටර් රථයක් පරීක්ෂා කිරීමේ දී මෙම ගංජා තොගය සොයාගෙන ඇති බව සඳහන්ය.මෝටර් රථයේ උර 03 ක් තුළ බහා තිබිය දී මෙම ගංජා තොගය සොයාගෙන ඇති බව වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රියන්ත ජයකොඩි මහතා පැවසුවේය.අත්අඩංගුවට ගත් සැකකරුවන් දෙදෙනා 42 හැවිරිදි සහ 32 හැවිරිදි වියේ පසුවන අනුරාධපුර ප්‍රදේශයේ පදිංචිකරුවන් වන අතර ඉන් එක් අයෙකු යුද හමුදාවේ සේවයේ නිරතව සිට වැඩතහනමට ලක්වූ මේජර්වරයෙකු බව ප්‍රියන්ත ජයකොඩි මහතා කියා සිටියේය.සැකකරුවන් සම්බන්ධයෙන් හොරණ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54058", "Category": null, "Parent URL": null}