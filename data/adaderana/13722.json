{"Source": "Adaderana", "Timestamp": "January 24, 2011 06:29 pm", "Headline": "රට වටින් නාම යෝජනාදීම් හා ඇප මුදල් බැඳීම ඇරඹෙයි", "News Content": "ඉදිරි පළාත් පාලන මැතිවරණයේ නාමයෝජනා භාර ගැනීම අද තෙවන දිනටත් සිදුකෙරුණි. පොළොන්නරුව දිස්ත්‍රික්කයේ පළාත් පාලන ආයතන 7ක් සදහා ජනතා විමුක්ති පෙරමුණ නාම යෝජනා භාර දී ඇති බව එම දිස්ත්‍රික්ක මැතිවරණ කාර්යාලය පවසයි. මේ අතර රත්නපුර දිස්ත්‍රික්කය සඳහා ස්වාධීන කණ්ඩායම් 2ක් සහ එක්සත් සමාජවාදී පක්ෂය නාමයෝජනා භාර දී තිබේ. අනුරාධපුර දිස්ත්‍රික්කය සඳහා ස්වාධීන කණ්ඩායම් 20ක් මේ වන විටත් ඇප මුදල් තැන්පත් කර ඇති බව එම දිස්ත්‍රික් මැතිවරණ කාර්යාලය සඳහන් කරයි. එමෙන්ම වව්නියාව දිස්ත්‍රික්කය සඳහා ස්වාධීන කණ්ඩායම් 3ක් ද බදුල්ල දිස්ත්‍රික්කය සඳහා ස්වාධීන ක්ණාඩයම් 15ක් වශයෙන් තම ඇප මුදල් තැන්පත් කර තිබේ.‍ මේ අතර පොළොන්නරු දිස්ත්‍රික්කය සඳහා ස්වාධීන කණ්ඩායම් 6ක් මේ වන විටත් ඇප මුදල් තැන්පත් කර ඇති බව එම දිස්ත්‍රික්ක මැතිවරණ කාර්යාලය කියා සිටියි. එමෙන්ම රත්නපුර දිස්ත්‍රික්කය සඳහා ස්වාධීන කණ්ඩායම් 27ක් සහ හම්බන්තොට දිස්ත්‍රික්කය සඳහා ස්වාධීන කණ්ඩායම් 21 ක් නාම යෝජනා භාර දීම සිදු කර තිබේ. ගාල්ල දිස්ත්‍රික්කය සඳහා ස්වාධීන කණ්ඩායම් 21ක් ඇප මුදල් තැන්පත් කර ඇති අතර බෙන්තර ප්‍රාදේශීය සභාව සඳහා එක් ස්වාධීන කණ්ඩායමක් නාම යෝජනා භාර දී ඇති බව එම දිස්ත්‍රික් මැතිවරණ කාර්යාලය සඳහන් කරයි.", "URL": "https://sinhala.adaderana.lk/news.php?nid=13722", "Category": null, "Parent URL": null}