{"Source": "Adaderana", "Timestamp": "June 22, 2012 02:55 pm", "Headline": "සමුද්‍රාරාමයේ පෙරහැර නිසා ගාලු පාරේ විශේෂ රථවාහන සැලැස්මක්", "News Content": "වාද්දුව සමුද්‍රාරාම විහාරස්ථානයේ වාර්ෂික පොසොන් පෙරහැර හේතුවෙන් විහාරස්ථානය ආශ්‍රිත ගාලු පාරේ අදාළ කාලය තුළ විශේෂ රථ වාහන සැලැස්මක් ක්‍රියාත්මක කෙරෙයි. හෙට(23) රාත්‍රි 7.30 ත් 9.30 ත් අතර කාලය තුළ ගාලු පාරේ වාඩියමංකඩ සහ පානදුර අතර ප්‍රදේශය වසා දැමෙන බව පොලිසිය පවසයි. එමෙන්ම එළඹෙන 24 වැනිදා අලුයම 1.30 සිට අලුයම 3 දක්වා ද පෙරහැර වීදි සංචාරය කෙරෙන බැවින් එම කාලය තුළ අදාළ මාර්ගය වසා තැබෙන බව සඳහන්ය. මේ හේතුවෙන් අදාළ කාලය තුළ ගාලු පාරේ ගමන් කරන වාහනවලට වාඩියමංකඩ, බණ්ඩාරගම හරහා පානදුර දක්වා ගමන් කළ හැකි බව පොලිසිය පවසයි.", "URL": "https://sinhala.adaderana.lk/news.php?nid=25243", "Category": null, "Parent URL": null}