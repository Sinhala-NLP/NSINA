{"Source": "Adaderana", "Timestamp": "November 17, 2018 03:42 pm", "Headline": "හෙරොයින් තොග පිටින් අල්ලයි", "News Content": "පමුණුගම සහ දෙබරවැව යන ප්‍රදේශ වලදී හෙරොයින් ග්‍රෑම් 300කට අධික ප්‍රමාණයක් සමඟ පුද්ගලයින් සිව් දෙනෙකු අත්අඩංගුවට ගෙන තිබේ. පමුණුගම පොලීසියට ලද තොරතුරක් මත සිදුකළ වැටලීමකදී හෙට්ටිගම ප්‍රදේශයේදී තරුණයින් දෙදෙනෙකු අත්අඩංගුවට ගෙන ඇති බව සඳහන්ය. ඔවුන් සතුව තිබී හෙරොයින් ග්‍රෑම් 300යි මිලි ග්‍රෑම් 270ක ප්‍රමාණයක් පොලීසිය භාරයට ගෙන තිබේ. මේ අතර දෙබරවැව ප්‍රදේශයේ පාසලක් ආසන්නයේ දී හෙරොයින් මිලිග්‍රෑම් 550ක ප්‍රමාණයක් සමග පුද්ගලයින් දෙදෙනෙකු අත්අඩංගුවට ගෙන තිබේ. කතරගම පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන් වෙයි. පොලිස් විශේෂ කාර්ය බලකාය පැවසුවේ සැකකරුවන් වැඩිදුර විමර්ශන සඳහා තිස්සමහාරාම පොලීසිය වෙත භාරදී ඇති බවයි .", "URL": "https://sinhala.adaderana.lk/news.php?nid=99367", "Category": null, "Parent URL": null}