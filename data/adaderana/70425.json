{"Source": "Adaderana", "Timestamp": "March 4, 2017 03:48 pm", "Headline": "මෙරට අත්අඩංගුවේ පසුවන රුසියානු වැසියන් නිදහස් කරන්න!", "News Content": "මෙරට අත්අඩංගුවේ පසුවන සිය පුරවැසියන් මුදා හරින ලෙස රුසියානු ෆෙඩරේෂනයේ කොළඹ තානාපති කාර්යාලය ඉල්ලීමක් කර තිබේ. මොස්කව් නුවර ස්පුට්නික් ඉන්ටර්නැෂනල් වෙබ් අඩවිය සඳහන් කරන පරිදි තානාපති කාර්යාලය මෙම ඉල්ලීම සිදුකර ඇත්තේ සිය ෆේස්බුක් වෙබ් අඩවියේ පළ කළ සටහනකිනි. තානාපති කාර්යාලය සඳහන් කරන පරිදි මෙම ඇතැම් රුසියානුවන් අත්අඩංගුවට ගෙන ඇත්තේ වීසා නීති උල්ලංඝණය කිරීමේ චෝදනා මත බව වාර්තා වෙයි. එමෙන්ම ඇතැම් රුසියානු ජාතිකයන් මෙරට ව්‍යාපාර සහ රැකියාවල නිරතවීමේ චෝදනා මත අත්අඩංගුවට ගෙන ඇති බව සඳහන්ය. කෙසේ නමුත්, අත්අඩංගුවට ගෙන ඇති රුසියානු ජාතිකයන්ගේ සංඛ්‍යාව එහි සඳහන් නොවේ.", "URL": "https://sinhala.adaderana.lk/news.php?nid=70425", "Category": null, "Parent URL": null}