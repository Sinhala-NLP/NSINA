{"Source": "Adaderana", "Timestamp": "November 4, 2017 09:30 am", "Headline": "බසය පෙරළිලා-12ක් රෝහලේ", "News Content": "මුලතිව් - පරන්තන් ප‍්‍රධාන මාර්ගයේ - ඉරට්ටවායික්කාල් ප‍්‍රදේශයේදී ශ‍්‍රී ලංකා ගමනාගමන මණ්ඩලයට අයත් බස් රථයක් පෙරළීමෙන් පුද්ගලයින් 12 දෙනෙකු ඊයේ(03) සවස තුවාල ලබා ඇති බව මුලතිව් පොලීසිය පැවසීය. බස් රථය මාර්ගයෙන් ඉවතට පැන පෙරළී ගොස් ඇති බව මුලතිව් පොලිසිය පැවසීය. අනතුරින් බස් රථයේ ගමන් ගත් මගීන් 12 දෙනෙකු තුවාල ලබා මුලතිව් රෝහලට ඇතුළත් කළ බවද පොලීසිය පැවසීය. තුවාල කරුවන්ගේ තත්වය තරමක් බරපතළ වන අතර, බස් රථයේ රියදුරුට වේගය පාලනය කර ගැනීමට නොහැකිවීමෙන් අනතුර සිදුවන්නට ඇති බව පොලීසිය සඳහන් කළේය. සිද්ධිය සම්බන්ධයෙන් මුලතිව් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79490", "Category": null, "Parent URL": null}