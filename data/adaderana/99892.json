{"Source": "Adaderana", "Timestamp": "November 27, 2018 06:37 pm", "Headline": "යකඩ පොල්ලකින් පහර දී සිදුකල ඝාතනයක්", "News Content": "දියබෙරලියකන්ද, ගෝවින්න ප්‍රදේශයේ නිවසක දී පුද්ගලයෙකු විසින් තවත් පුද්ගලයෙකුට යකඩ පොල්ලකින් පහර දී ඝාතනය කර තිබේ. බුලත්සිංහල පොලීසියට ලද තොරතුරක් මත මෙම ඝාතනය පිළිබඳ විමර්ශන ආරම්භ කර ඇත. මෙසේ මිය ගොස් ඇත්තේ, වයස අවුරුදු 63 ක් වු රණවක ආරච්චිගේ දොන් චලෝ සිංඥෝ සමරනායක නැමති අයෙකි. මෘත ශරීරය සම්බන්ධයෙන් මතුගම මහේස්ත්‍රාත්වරයා විසින් මහේස්ත්‍රාත් පරීක්ෂණය සිදු කිරීමට නියමිතයි. මරණකරු සහ ඔහුගේ සහෝදරයා අතර ඇති වු බහින් බස් වීමක් දුරදිග ගොස් සහෝදරයා විසින් සිදුකල පහර දීමක් හේතුවෙන් මෙම ඝාතනය සිදුවී ඇති බව අනාවරණය වී ඇත. සැකකරු අත්අඩංගුවට ගෙන ඇති අතර, බුලත්සිංහල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=99892", "Category": null, "Parent URL": null}