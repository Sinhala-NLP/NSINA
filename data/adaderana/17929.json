{"Source": "Adaderana", "Timestamp": "August 8, 2011 03:11 pm", "Headline": "ඡන්දෙට එන අයට ආචාර ධර්ම පද්ධතියක් ඕනෑ", "News Content": "පළාත් පාලන ආයතන සඳහා වන ඉදිරි ඡන්ද විමසීමේ දී සුදුසු පුද්ගලයන් පමණක් අපේක්ෂකයන් ලෙස නම් කිරීමට කටයුතු කරන ලෙස පැෆ්රල් සංවිධානය ප්‍රධාන දේශපාලන පක්ෂ වලින් ඉල්ලා සිටියි. මැතිවරණයට ඉදිරිපත් වන අපේක්ෂකයන් සඳහා ප්‍රධාන දේශපාලන පක්ෂ විසින් ආචාර ධර්ම පද්ධතියක් හඳුන්වා දීම ද වැදගත් වන බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා කියා සිටියි. මීට පෙර පැවති මැතිවරණ වල දී එකම පක්ෂයේ දේශපාලන නියෝජිතයන් අතර මැතිවරණ ප්‍රචණ්ඩ ක්‍රියා වාර්තා වීම ඉහළ අගයක පැවති බව රෝහණ හෙට්ටිආරච්චි මහතා පෙන්වා දෙයි. ආචාර ධර්ම පද්ධතියක් හඳුන්වා දීම මඟින් එම තත්ත්වය අවම කර ගත හැකි බව හෙට්ටිආරච්චි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17929", "Category": null, "Parent URL": null}