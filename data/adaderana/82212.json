{"Source": "Adaderana", "Timestamp": "December 29, 2017 08:11 am", "Headline": "ප්‍රදේශ කිහිපයක රිය අනතුරු වලින් 5 ක් මරුට", "News Content": "ගොකරැල්ල, මීගමුව, කෑගල්ල, දිවුලපිටිය සහ හම්බන්තොට ප්‍රදේශවලදී සිදු වූ අනතුරුවලින් පුද්ගලයින් 05 දෙනෙකු මියගොස් තිබේ. කුරුණෑගල - දඹුල්ල මාර්ගයේ යකල්ල ඉන්ධන පිරවුම්වල අසලදී සිදු වූ අනතුරකින් පුද්ගලයෙකු මියගොස් ඇති බව පොලිසිය පැවසීය. ලොරි රථයක් වෙනත් වාහනයක් පසු කර යාමේදී ඉදිරියෙන් පැමිණි යතුරුපැදිය සමග මුහුණට මුහුණ ගැටීමෙන් අනතුර සිදුව තිබේ. ගොකරැල්ල පොලිසිය සදහන් කළේ අනතුරෙන් මියගොස් ඇත්තේ ඉබ්බාගමුව, බකිණිගොල්ල ප්රන දේශයේ පදිංචිව සිටි 47 හැවිරිදි පුද්ගලයෙක් බවයි. මීගමුව, පෙරියමුල්ල දුම්රිය හරස් මාර්ගය අසලදී ඊයේ රාත්‍රී 11.00ට පමණ යතුරුපැදියක් මාර්ගයෙන් ඉවතට පැන පෙරලීමෙන් 38 හැවිරිදි පුද්ගලයෙකු මියගොස් තිබේ. කොළඹ - නුවර මාර්ගයේ බල්ලපාන ප්‍රදේශයේදී මාර්ගය හරහා පා පැදියක් තල්ලු කරමින් සිටි 30 හැවිරිදි පුද්ගලයෙකු මෝටර් රථයක ගැටී මියගොස් තිබේ. ඊයේ රාත්‍රී 11.00ට පමණ සිදු වූ අනතුරෙන් මියගොස් ඇත්තේ ගලිගමුව, පල්ලෙබාග ප්‍රදේශයේ පදිංචිව සිටි අයෙකි. මේ අතර දිවුලපිටිය ගාලහන්දිය අසලදී යතුරුපැදියක් ලොරි රථයක සහ තාප්පයක ගැටී 17 හැවිරිදි යතුරුපැදිකරු මියගොස් තිබේ. හම්බන්තොට,සිරිබෝපුර ගුවන් පාලම අසලදී පදිකයෙකු ලොරි රථයක ගැටීමෙන් මියගොස් ඇති බව පොලිසිය පැවසීය.", "URL": "https://sinhala.adaderana.lk/news.php?nid=82212", "Category": null, "Parent URL": null}