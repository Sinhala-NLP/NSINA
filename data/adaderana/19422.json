{"Source": "Adaderana", "Timestamp": "October 18, 2011 07:05 am", "Headline": "2012 අයවැය-පනත් කෙටුම්පත අද පළමු වරට කියවයි", "News Content": "2012 විසර්ජන පනත් කෙටුම්පත 1 වරට අද පාර්ලිමේන්තුවේදී කියැවීමට නියමිත බව වාර්තා වේ. එසේම අයවැය යෝජනා ලබන නොවැම්බර් මස 21 වන දින මුදල් හා ක්‍රමසම්පාදන අමාත්‍යවරයා වශයෙන් ජනාධිපති මහින්ද රාජපක්ෂ මහතා විසින් පාර්ලිමේන්තුවට ඉදිරිපත් කිරීමට නියමිතව ඇත. සමස්ත ආදායම රුපියල් බිලියන 1115 ක් වන අතර රාජ්‍ය වියදම බිලියන 2220 ක් වන බව සඳහන් වේ. අයවැය හිඟය දල දේශීය නිෂ්පාදනයෙන් 6.2 ක මට්ටමක පවත්වාගෙන යාමේ අරමුණ ඇතිව 2012 වසර සඳහා අයවැය ඇස්තමේන්තු කර ඇත. ආර්ථික වර්ධන වේගය 8%ක මට්ටමක පවත්වාගැනීම සහ වාර්ෂික උද්ධමනය 6%-7% ක මට්ටමක පවත්වාගැනීම මෙවර අයවැයෙන් අපේක්ෂා කෙරෙයි.", "URL": "https://sinhala.adaderana.lk/news.php?nid=19422", "Category": null, "Parent URL": null}