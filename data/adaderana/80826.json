{"Source": "Adaderana", "Timestamp": "November 30, 2017 08:48 pm", "Headline": "සිව් වන වරටත් ජනාධිපතිවරණයට ඉදිරිපත් වෙන්න ඊවෝට අවසර", "News Content": "සිව් වන වරටත් ජනාධිපතිවරණයට ඉදිරිපත්වීම සඳහා බොලීවියානු ජනපති ඊවෝ මොරාලෙස් හට එරෙට ආණ්ඩුක්‍රම ව්‍යස්ථා අධිකරණය විසින් අවසර ලබාදී තිබේ.ඒ අනුව 2019 වර්ෂයේ පැවැත්වීමට නියමිත ජනාධිපතිවරණයෙන් ජයග්‍රහණය කළහොත් 2025 වර්ෂය දක්වා ජනාධිපතිධූරයේ කටයුතු කිරීමේ අවස්ථාව ඔහුට හිමිවන බව විදෙස් මාධ්‍ය සඳහන් කළේය. 58 හැවිරිදි ඊවෝ මොරාලෙස් 2006 වර්ෂයේ සිට බොලීවියාවේ ජනාධිපතිවරයා ලෙස කටයුතු කරයි.මීට පෙර ද මොරාලෙස් විසින් තුන්වන වරට ජනාධිපතිවරණයට ඉදිරිපත්වීමට හැකි වන පරිදි එරට ව්‍යවස්ථාව වෙනස් කර ඇති බව සඳහන්ය.කෙසේවෙතත් එරට විපක්ෂ ක්‍රියාකාරීන් මොරාලෙස් නැවත වරක් ජනාධිපතිවරණය සඳහා ඉදිරිපත්වීමට විරෝධය පළ කරන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=80826", "Category": null, "Parent URL": null}