{"Source": "Adaderana", "Timestamp": "April 28, 2011 09:24 am", "Headline": "ඉන්දීය ප්‍රිමියර්ලීග් -මුම්බායි ඉන්දියන්ස් පෙරමුණට  ", "News Content": "ඉන්දීය ප්‍රිමියර්ලීග් ක්‍රිකට් තරගාවලියේ ඊයේ(27) පැවති තවත් තරගයකින් කොචි ටස්කර්ස් කේරල කණ්ඩායම පරදවා ඩෙකෑන් චාජර්ස් කණ්ඩායම ලකුණු 55ක ජයක් හිමිකර ගැනීමට සමත් විය. තරගයේ ප්‍රථමයෙන් පන්දුවට පහරදුන් ඩෙකෑන් චාජර්ස් කණ්ඩායම නියමිත පන්දුවාර 20 අවසානයේ කඩුලු 7 ට ලබාගත් ලකුණු සංඛ්‍යාව 129කි. එම ඉනිම වෙනුවෙන් නායක කුමාර සංගක්කාර ලකුණු 65ක් ලබාගැනීමට සමත් විය. ලකුණු 130ක ඉලක්කයක් හඹා යාමට පිටියට පිවිසි කොචි ටස්කර්ස් කේරල කණ්ඩායමට පන්දුවාර 16 පන්දු තුනක් අවසානයේ සියලු දෙනා දැවී ලබාගත හැකි වුයේ ලකුණු 74ක් පමණි. ප්‍රබල පන්දු යැවීම නිරත වු ඉෂාන් ශර්මා ලකුණු 12 ට බිඳහෙළු කඩුලු සංඛ්‍යාවක පහකි. තරගයේ වීරයා සම්මානය ද ඔහු විසින් හිමිකර ගත්තේය. මේ අතර ඉන්දීය ප්‍රිමියර්ලීග් තරගාවලියේ ඊයේ පැවති තවත් තරගයකින් පූණේ වොරියර්ස් කණ්ඩායම පරදවා චෙන්නායි සුපර් කිංග්ස් කණ්ඩායම කඩුලු 8ක විශිෂ්ට ජයක් හිමිකර ගැනීමට සමත් විය. ඉන්දීය ප්‍රිමියර්ලීග් තරගාවලියේ මේ දක්වා පැවති තරගවලින් පෙරමුණ ගැනීමට මුම්බායි ඉන්දියන්ස් කණ්ඩායම සමත්ව තිබෙන අතර ප්‍රසාද ලකුණු සටහනට අනුව චෙන්නායි සුපර්කිංග්ස් කණ්ඩායම දෙවන ස්ථානය හිමිකරගෙන ඇත.", "URL": "https://sinhala.adaderana.lk/news.php?nid=15751", "Category": null, "Parent URL": null}