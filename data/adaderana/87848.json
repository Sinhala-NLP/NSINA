{"Source": "Adaderana", "Timestamp": "April 23, 2018 07:11 am", "Headline": "දිගම්පතහ රක්ෂිතයේ අලි ඇතුන් 06 ක් වෙඩි ප්‍රහාරවලට ලක් වෙලා", "News Content": "‍අලුත් අවුරුදු උත්සව සමය තුළ පමණක් දිගම්පතහ රක්ෂිතයේ අලි ඇතුන් 06 දෙනෙකු වෙඩි ප්‍රහාරවලට ලක්ව තුවාල ලබා ඇති බව වනජිවි දෙපාර්තමේන්තුව පවසයි. දඹූල්ල නගරය තුළ එකතුවන කැළිකසල ආහාර ගැනිමට පැමිණෙන වන අලින් මෙලෙස වෙඩි ප්‍රහාරවලට ලක්ව ඇති බව වාර්තා වේ. දිගම්පතහ රක්ෂිතය තුළ අලි ඇතුන් 45 දෙනෙකුගෙන් යුත් රංචුවක් රැදී සිට ඇති අතර ඔවුන්ගෙන් මේ වන විට ඉතිරිව ඇත්තේ අලි ඇතුන් 20 දෙනෙකු පමණක් බව ගිරිතලේ වනජිවි කාර්යාලය සඳහන් කළේය. කෙසේවෙතත් වෙඩි වැදුණු අලි ඇතුන්ගෙන් තිදෙනෙකුට පමණක් මේ වන විට ප්‍රතිකාර කිරිමේ කටයුතු ආරම්භ කර ඇති අතර තුවාල ලැබූ අනෙක් වන්‍ලි තිදෙනා සොයා මෙහෙයුම ආරම්භ කර තිබේ. දඹූල්ල නගරයේ එක්රැස් වන කැලිකසල ආහාර ගැනිමෙන් අනතුරුව මෙම වන අලි රංචුව මාර්ගයේ ධාවනය වන රථ වාහන වලට සහ මගීන්ට පහර දෙන බව වාර්තා වේ. මෙම අලි රංචුව එළවා දැමිම සදහා ගිරිතලේ වනජිවි කාර්යාලයේ කණ්ඩායමක් යොදවා ඇති බව ද සඳහන්ය.", "URL": "https://sinhala.adaderana.lk/news.php?nid=87848", "Category": null, "Parent URL": null}