{"Source": "Adaderana", "Timestamp": "March 14, 2011 06:09 pm", "Headline": "මේ වසරේ මේ වන විට මී උණට 11ක් බිලි", "News Content": "මේ වසරේ ගත වූ මාස කිහිපය තුළ මී උණ රෝගයට‍ ගොදුරු වීමෙන් ජීවිතක්ෂයට පත් වූ පුද්ගලයින්ගේ සංඛ්‍යාව 11 දෙනෙකු දක්වා ඉහළ ගොස් තිබේ. වසංගත රෝග විද්‍යා අංශය සඳහන් කර සිටියේ එම කාලය තුළ දිවයිනේ ප්‍ර‍දේශ රැසකින් මී උණ රෝගීන් 1241 දෙනෙකු වාර්තා වී ඇති බවයි. ජනවාරී මාසයේ රෝගීන් 230 දෙනෙකු ද පෙබරවාරී මාසයේ රෝගීන් 563 දෙනෙකු ද මාර්තු මාසයේ ගෙවුණු දින කිහිපය තුළ රෝගීන් 448 කු ද පිළිබඳ වාර්තා වී තිබේ.", "URL": "https://sinhala.adaderana.lk/news.php?nid=14840", "Category": null, "Parent URL": null}