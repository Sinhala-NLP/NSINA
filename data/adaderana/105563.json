{"Source": "Adaderana", "Timestamp": "March 6, 2019 11:06 am", "Headline": "ආණ්ඩුව ප්‍රතිත්‍රස්ථ පනත ගේන්නේ ත්‍රස්තවාදය වළක්වන්න නෙමෙයි-ජනතා විරෝධය වළක්වන්න", "News Content": "ආණ්ඩුව විසින් ප්‍රතිත්‍රස්ථ පනත ඉදිරිපත් කර ඇත්තේ ත්‍රස්තවාදය වැළැක්වීම සඳහා නොව සාමන්‍ය ජනතාවගේ වෘත්තීය ක්‍රීයාමාර්ග වැළැක්වීමේ අරමුණින් බව පෙරටුගාමී සමාජවාදී පක්ෂය චෝදනා කරයි. කොළඹ පැවති මාධ්‍ය හමුවකට එක්වෙමින් එම පක්ෂයේ ලේකම් පුබුදු ජයගොඩ මහතා මෙම අදහස් පළකළේය. මේ වන විට පාර්ලිමේන්තුවට ඉදිරිපත් කිරීමට මුලික හේතුව වී ඇත්තේ 1979 දී ත්‍රස්ථවාදය වැළැක්වීමේ පනත(PTA) අහෝසි කිරීමට මෙම පනත ගෙන එන බව පැවසුවත්, යුද්ධය අවසන් වී වසර 10ක් ගත වී ඇතත් තාවකාලිකව හෝ ගෙන එන බව පැවසු පනත මෙතෙක් අහෝසි කර නොමැති බවත් පුබුදු ජයගොඩ මහතා වැඩි දුරටත් සඳහන් කළේය. රටේ අපරාධ පිළිබඳව ස්ථාවර නීතියක් ඇති බවත්, ඊට අමතරව ත්‍රස්ථවාදී ක්‍රියා සඳහා තාවකාලික පදනමින් ත්‍රස්ථවාදය වැළැක්වීමේ පනත ගෙන ආ බවත් පැවසු ජයගොඩ මහතා, ආණ්ඩුව විසින් මෙම පනත අහෝසි කරන බව පවසමින් නව පනතක් ගෙන එමින් ත්‍රස්ථවාදී ක්‍රියා ඉලක්ක කර ගනිමින් රටේ සාමාන්‍ය ජනතාවගේ සංවිධානාත්මක දේශපාලන ක්‍රියාවන් හා ජනතා විරෝධය නැවැත් වීම සඳහා මෙම පනත් ගෙන එන බව ද සදහන් කළේය.", "URL": "https://sinhala.adaderana.lk/news.php?nid=105563", "Category": null, "Parent URL": null}