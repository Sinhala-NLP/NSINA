{"Source": "Adaderana", "Timestamp": "June 23, 2019 05:08 pm", "Headline": "නව සමූපාකර ප්‍රඥප්තියට එරෙහිව දකුණු පළාත් සමූපාකර එකමුතුව සීනිගම දී පොල් ගසයි", "News Content": "දකුණු පළාත් සභාව විසුරුවීමට පෙර සම්මත කරගෙන ඇති නව සමූපාකර ප්‍රඥප්තියකට විරෝධය පල කරමින් දකුණු පළාත් සමූපාකර එකමුතුව විසින් හික්කඩුවේ සිට සීනිගම දක්වා විරෝධතා පා ගමනක් පවත්වා ඇත. දකුණු පළාත් සභාව විසුරුවීමට පෙර සම්මත කරගෙන ඇති නව සමූකාර ප්‍රඥප්තිය මඟින් මෙතෙක් කල් සමූකාර සාමාජිකයන් වෙත පැවරී තිබූ බලතල සමූපාකාර කොමසාරිස්වරයාට පැවරෙන බව පවසමින් ඔවුන් විරෝධය පල කර ඇත. පිරිස පා ගමනින් සීනිගම දේවාලය වෙත පැමිණ පොල් ගසා විරෝධය පල කර ඇති අතර මෙතෙක් පැවති නීතිය වෙනස් කර කොමසාරිස්වරයාට බලය පැවරීම පිළිබඳ ඔවුන් එහිදී දැඩි විරෝධය පල කර ඇත.", "URL": "https://sinhala.adaderana.lk/news.php?nid=112611", "Category": null, "Parent URL": null}