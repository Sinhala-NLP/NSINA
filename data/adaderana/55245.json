{"Source": "Adaderana", "Timestamp": "November 22, 2015 09:59 am", "Headline": " ඉන්දීය දැලේ සිටි ලාංකික ධීවරයින් 34ක් යළි දිවයිනට!", "News Content": "ඉන්දීය අත්අඩංගුවේ සිට නිදහස ලැබූ ශ්‍රී ලාංකික ධීවරයින් 34 දෙනෙකු යළි මෙරටට පැමිණ තිබේ. කන්කසන්තුරයට උතුරු දෙසින් වු ජාත්‍යන්තර මුහුදු සීමාවේ දී ඉන්දීය වෙරළ ආරක්ෂක බලකායට අයත් රාජ්කමල් නෞකාවෙන් රැගෙන ආ අදාළ ධීවරයින් පිරිස මෙරට නාවික හමුදාවට සහ වෙරළ ආරක්ෂක නිලධාරීන් වෙත භාරදී ඇති බවයි වාර්තා වෙයි. නාවික හමුදාවේ රණරිසි නෞකාව සහ වෙරළ ආරක්ෂක බලකායේ යාත්‍රාවක් මගින් එම ධීවරයින් පිරිස කන්කසන්තුරෙයි වරායට රැගෙනවිත් තිබේ.ඔවුන් යාපනය ධීවර පරීක්ෂක කාර්යාලය වෙත භාරදීමට අවශ්‍ය පියවර ගත් බව නාවික හමුදාව සඳහන් කළේය. ‍", "URL": "https://sinhala.adaderana.lk/news.php?nid=55245", "Category": null, "Parent URL": null}