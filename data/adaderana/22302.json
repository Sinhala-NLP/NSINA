{"Source": "Adaderana", "Timestamp": "February 22, 2012 10:16 am", "Headline": " රක්ෂිතයේ වැලි ජාවාරම් කළ අයෙක් අත්අඩංගුවේ", "News Content": "සෝමාවතිය රක්ෂිත කලාපය තුළ අනවසරයෙන් වැලි ජාවාරම් කළ පුද්ගලයෙකු පොලිසිය විසින් අත්අඩංගුවට ගෙන තිබේ. ඒ සඳහා යොදා ගත් ට්‍රැක්ටර් රථ 3ක් ද පොලිසිය භාරයට ගෙන ඇති බව සඳහන්වේ. පොළොන්නරුව පොලි‍සියේ කොට්ඨාශ අපරාධ අංශය සහ පොළොන්නරුව වනජීවී නිලධාරීන් පිරිසක් එක්ව සිදු කළ වැටලීමක දී අදාළ සැකකරු අත්අඩංගුවට ගෙන තිබේ. වැටලීම සිදු කරන අවස්ථාවේ වැලි ජාවාරමේ නිරත වූ පුද්ගලයින් දෙදෙනෙකු පළාගොස් ඇති බව ද සඳහන්වේ. අත්අඩංගුවට ගත් සැකකරු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22302", "Category": null, "Parent URL": null}