{"Source": "Adaderana", "Timestamp": "January 18, 2018 06:35 am", "Headline": "දැරියක අපයෝජනය කළ අයෙකුට වසර 2ක අත්හිටවු සිරදඩුවමක්", "News Content": "යාපනය, පේදුරුතුඩව ප‍්‍රදේශයේ පදිංචි දැරියක් අපයෝජනයට ලක්කළ පුද්ගලයෙකු වෙත වසර පහකට අත්හිටවු වසර දෙකක් බරපතළ වැඩ සහිත සිර දඩුවම් ලබාදීමට යාපනය මහේස්ත‍්‍රාත් එම්.ඉලන් වේලියන් මහතා ඊයේ නියෝග කරනු ලැබීය. 2011 වසරේදී දෙමාපියන් නිවසින් බැහැරව ගිය අවස්ථාවක බාල වයස්කාර දැරියක් අපයෝජනයට ලක්කළ සැකකරුවෙකු වෙත එලෙස දඩුවම් ලබාදීමට මහාධිකරණ විනිසුරුවරයා නියෝග කෙරිණ. සැකකරු පොලිසිය අත්අඩංගුවට ගෙන පේදුරුතුඩුව මහේස්ත‍්‍රාත් අධිකරණයේ නඩුව විභාග කොට ඇති අතර, නතුරුව නීතිපති උපදෙස් මත නඩු විභාගය යාපනය මහාධිකරණය වෙත පවරා තිබිණ. පේදුරුතුඩුව ප‍්‍රදේශයේ පදිංචි පුද්ගලයෙකු වෙත එලෙස දඩුවම් පැනවීමට මහාධිකරණ විනිසුරුවරයා නියෝග කළ අතර, අපයෝජනයට ලක් වු දැරිය වෙත රුපියල් 25,000 ක මුදලක් ගෙවන ලෙසටද විනිසුරුවරයා නියෝග කෙරිණ. සැකකරු අදාළ මුදල නොගෙවන්නේ නම් තවත් මාස තුනක කාලයක් සිර දඩුවම් නියම කරන බවටද විනිසුරුවරයා නියෝල කළේය.", "URL": "https://sinhala.adaderana.lk/news.php?nid=83142", "Category": null, "Parent URL": null}