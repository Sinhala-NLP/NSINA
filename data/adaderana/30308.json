{"Source": "Adaderana", "Timestamp": "December 28, 2012 10:42 am", "Headline": "තුන් රෝද රිය හොරා මාට්ටු", "News Content": "මීගමුව, පෙරියමුල්ල ප්‍රදේශයේදී ත්‍රි‍රෝද රථයක් සොරකම් කළ පුද්ගලයෙකු සීදූව හන්දිය අසළ දී ත්‍රීරෝද රථය සමඟ අත්අඩංගුවට ගෙන තිබේ. සැකකරු බොරුල්ල ප්‍රදේශයේ පදිංචිකරුවෙකු වන අතර රැඳවුම් නියෝග මත ඔහුගෙන් වැඩිදුර ප්‍රශ්න කරන බව මීගමුව පොලීසිය සඳහන් කළේය. මේ අතර ආනමඩුව සහ නිකවැරටිය ප්‍රදේශවල ගෙවල් බිඳ දේපළ සොරා ගැනීම් සහ රන් මාල කොල්ලකෑම් සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. ඔවුන් ගල්කුලම සහ කැස්බෑව යන ප්‍රදේශවල පදිංචි 24 සහ 28 හැවිරිදි වියේ පසුවන තරුණයින් දෙදෙනෙකු බව ආනමඩුව පොලීසිය පැවසු‍වේය.", "URL": "https://sinhala.adaderana.lk/news.php?nid=30308", "Category": null, "Parent URL": null}