{"Source": "Adaderana", "Timestamp": "April 13, 2010 11:45 am", "Headline": " මීළඟ අගමැති කවුද? ", "News Content": "අප්‍රේල් 08වන දින පැවති මහ මැතිවරණයෙන් එක්සත් ජනතා නිදහස් සන්ධානය ලද විශිෂ්ට ජයග්‍රහණයෙන් පසු විවිධ දේශපාලන විශ්ලේෂකයන් ශ්‍රී ලංකාවේ මීළඟ අගමැතිධූරය සඳහා කවුරුන් පත්වේද යන කරුණ පිළිබඳව විවිධ අනුමානයන් ඉදිරිපත් කරති. යෝජනා නාමයන් අතර වත්මන් ජනපති මහින්ද රාජපක්ෂ මහතාගේ සොහොයුරු මෙන්ම මෙවර ගම්පහ දිස්ත්‍රික්කයේ වැඩිම මනාප දිනාගත් බැසිල් රාජපක්ෂ , ශ්‍රී ලංකා නිදහස් පක්ෂයේ ප්‍රධාන ලේකම් මෛත්‍රීපාල සිරිසේන, හිටපු සෞඛ්‍ය අමාත්‍ය නිමල් සිරිපාල ද සිල්වා, ශ්‍රී ලංකා නිදහස් පක්ෂයේ ජ්‍යෙෂ්ඨ සාමාජිකයකු මෙන්ම හිටපු අමාත්‍යවරයකු ද වන ඩී. එම්. ජයරත්න සහ හිටපු අගමැති රත්නසිරි වික්‍රමනායක යන මහත්වරුන් වේ.", "URL": "https://sinhala.adaderana.lk/news.php?nid=7794", "Category": null, "Parent URL": null}