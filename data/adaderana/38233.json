{"Source": "Adaderana", "Timestamp": "October 19, 2013 03:17 pm", "Headline": "කුඩු සමග කොටු", "News Content": "අඟුලාන, කල්දෙමුල්ල ප්‍රදේශයේ දී හෙරොයින් ළඟ තබාගත් පුද්ගලයෙකු පොලිසිය විසින් අත්අඩංගුවට ගෙන තිබේ. අඟුලාන පොලිස් නිලධාරීන් කණ්ඩායමක් විසින් ත්‍රී රෝද රථයක් පරීක්ෂා කිරීමේ දී සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ සැකකරු සතුව තිබී හෙරොයින් කුඩා පැකට් 150 ක් සොයාගෙන තිබේ. සැකකරු 36 හැවිරිදි අඟුලාන මුහුදුබඩ මාර්ගයේ පදිංචි පුද්ගලයෙකු බව පොලිසිය සඳහන් කළේය. ඔහු අද මොරටුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38233", "Category": null, "Parent URL": null}