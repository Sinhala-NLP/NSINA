{"Source": "Adaderana", "Timestamp": "April 26, 2016 09:34 am", "Headline": "සෞඛ්‍ය ක්ෂේත්‍රයට රාජ්‍ය සම්මාන උළෙලක්", "News Content": "සෞඛ්‍ය ක්ෂේත්‍රය වෙනුවෙන් රාජ්‍ය සම්මාන උළෙලක් මේ වසරේ සිට හඳුන්වාදීමට සෞඛ්‍ය අමාත්‍යාංශය තීරණය කර තිබේ. සෞඛ්‍ය ක්ෂේත්‍රයේ විවිධ දක්ෂතා දක්වන පුද්ගලයින් ඇගයීම සඳහා මෙම සම්මාන උළෙල පවත්වන බව සෞඛ්‍ය අමාත්‍ය රාජිත සේනාරත්න මහතා සඳහන් කළේය. අමාත්‍යවරයා පවසන්නේ මෙතෙක් සෞඛ්‍ය ක්ෂේත්‍රය සඳහා එවැනි සම්මාන උළෙලක් නොපැවති බවයි. පළාත් සෞඛ්‍ය අමාත්‍යවරුන්ගේ සමුළුවට සහභාගී වෙමින් රාජිත සේනාරත්න අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=59502", "Category": null, "Parent URL": null}