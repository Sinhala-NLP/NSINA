{"Source": "Adaderana", "Timestamp": "January 16, 2016 03:33 pm", "Headline": "හෙද පුහුණුවට නවකයින්  1000ක්", "News Content": "සිසු හෙද පුහුණුවට සිසු සිසුවියන් 1000ක් බදවා ගැනිමට පියවර ගෙන ඇති බව සෞඛ්‍ය අමාත්‍යංශය ප්‍රකාශකර තිබේ.සෞඛ්‍ය හා පෝෂණ හා දේශිය වෛද්‍ය අමාත්‍ය රාජිත සේනාරත්න මහතාගේ උපදෙස් පරිදි මෙම පියවර ගෙන ඇති බව එම අමාත්‍යංශය සඳහන් කරයි.නිරෝගීමත් පරපුරක් උදෙසා ගුණාත්මක සෞඛ්‍ය සේවාවක් වැඩිදියුණු කිරිම පිණිස සුව සේවාවේ මානව සම්පත ඉහළ නැංවිම මෙම වැඩපිළිවෙලෙහි අරමුණ වී තිබේ.වසර 03 කට පමණ පසු එම සිසු හෙද හෙදියන් දිවයින පුරා පිහිටි ශික්ෂණ රෝහල්,මූලික රෝහල්,දිසා රෝහල් සහ ග්‍රාමීය රෝහල් ඇතුලු සෞඛ්‍ය ආයතන වෙත යොමු කිරිමට පියවර ගන්නා බව ද සෞඛ්‍ය අමාත්‍යංශය සඳහන් කර ඇත.", "URL": "https://sinhala.adaderana.lk/news.php?nid=56397", "Category": null, "Parent URL": null}