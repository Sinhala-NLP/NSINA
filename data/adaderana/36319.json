{"Source": "Adaderana", "Timestamp": "August 2, 2013 03:19 pm", "Headline": "වැලිවේරියේ ප්‍රහාරය - අමෙරිකාවත් අවධියෙන් බව කියයි", "News Content": "තම අයිතිවාසිකම් වෙනුවෙන් ජනතාව සංවිධාන කරන සාමකාමී උද්ඝෝෂණවලට ප්‍රහාර එල්ල නොකළ යුතු බව අමෙරිකාව පවසයි. වැලිවේරිය ප්‍රදේශයේ ඇති වු ගැටුම්කාරී වාතාවරණය පිළිබඳ අවධානය යොමුකරමින් ශ්‍රී ලංකාවේ අමෙරිකානු තානාපති කාර්යාලය නිවේදනයක් නිකුත් කරමින් මේ බව සඳහන් කරයි. උද්ඝෝෂණ සිදුකිරීමට ජනතාවට ඇති අයිතියට රජය විසින් බාධා නොකළ යුතු බව එම කාර්යාලය පෙන්වාදෙයි. කෙසේ හෝ මෙම සිදුවීම සම්බන්ධයෙන් අමෙරිකාව අවධානයෙන් පසුවන බව ශ්‍රී ලංකාවේ අමෙරිකානු තානාපති කාර්යාලය වැඩිදුරටත් පවසයි.", "URL": "https://sinhala.adaderana.lk/news.php?nid=36319", "Category": null, "Parent URL": null}