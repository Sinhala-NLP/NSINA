{"Source": "Adaderana", "Timestamp": "September 28, 2012 10:15 am", "Headline": "පැහැදිලි සීමාවක් පනවන්න ඕන", "News Content": "ඉරාන න්‍යෂ්ටික වැඩපිළිවෙළ නවතා දැමීමට පැහැදිලි සීමාවක් පැනවිය යුතු බව ඊශ්‍රායලය අවධාරණය කරයි. ඉරානය විසින් යුරේනියම් බලගැන්වීම නවතා දැමීය යුතු කාලය ඉක්මවා යමින් පවතින බව ඊශ්‍රායල් අග්‍රාමාත්‍ය බෙන්ජමින් නෙතනයාහු එක්සත් ජාතීන්ගේ සංවිධානය අමතමින් ප්‍රකාශ කර ඇත. න්‍යෂ්ටික අවි නිෂ්පාදනයට යොමුව ඇති බව බටහිර රටවල් චෝදනා කළ ද එය සාමකා‍මී වැඩසටහනක් පමණක් වන බව ඉරානය ප්‍රකාශකර තිබේ. ලබන වසර මැද පමණ වන විට න්‍යෂ්ටික බෝම්බයක් නිපදවීමේ හැකියාව ඉරානයට පවතින බව එක්සත් ජාතීන්ගේ සංවිධානයේ වාර්ෂික සැසිවාරය අමතමින් ඊශ්‍රායල් අගමැතිවරයා වැඩිදුරටත් ප්‍රකාශකර ඇත. එබැවින් නිවැරදි මාවතකට එළඹීම සඳහා ඉරානයට පැහැදිලි පණිවුඩයක් ලබා දිය යුතු බව හෙතෙම අවධාරණය කරයි.", "URL": "https://sinhala.adaderana.lk/news.php?nid=27818", "Category": null, "Parent URL": null}