{"Source": "Adaderana", "Timestamp": "September 11, 2010 08:46 am", "Headline": "එංගලන්තයට ලකුණු 24 ක ජයක්", "News Content": "පකිස්ථානය අතර පැවති ප්‍රථම එක්දින ක්‍රිකට් තරගයෙන් ලකුණු 24 ක ජයක් හිමි කර ගැනීමට එංගලන්තය සමත් විය. කාසියේ වාසිය දිනා ගත් පකිස්ථානු කණ්ඩායම ප්‍රථමයෙන් පන්දුවට පහර දීමේ වාරය එංගලන්තයට ලබා දෙනු ලැබීය. ඒ අනුව අයහපත් කාලගුණය හේතුවෙන් තරගය එක් පිලකට පන්දුවාර 41 කට සීමා කෙ‍රුණි. එහි දී එංගලන්තය කඩුළු 6ක් දැවී ලකුණු 274ක් රැස් කළ අතර ස්ටීව් ඩේවිස් ලකුණු 87 ක් ද, ජොනතන් ට්‍රොට් ලකුණු 69 ක් ද, ඇන්ඩෲ ස්ට්‍රෝස් ලකුණු 41 ක් ද ලබා ගත්තේය. පන්දු යැවීමේ දී සයිඩ් අජ්මාල් කඩුළු 4ක් දවා ගැනීමට සමත් විය. පිළිතුරු ඉනිම ක්‍රීඩා කළ පකිස්ථානුවන්ට නියමිත පන්දුවාර 41 ක් තුළ කඩුළු දෙනා දැවී ලබා ගත හැකි වූයේ ලකුණු 250 ක් පමණි.", "URL": "https://sinhala.adaderana.lk/news.php?nid=10782", "Category": null, "Parent URL": null}