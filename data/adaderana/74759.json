{"Source": "Adaderana", "Timestamp": "July 1, 2017 01:39 pm", "Headline": "කොලෙස්ටරෝල් රහිත බිත්තර නිෂ්පාදනයට පියවර ", "News Content": "පොලොන්නරුව දිස්ත්‍රික්කයේ කොලෙස්ටරෝල් රහිත බිත්තර නිෂ්පාදනය කිරීමට තීරණය කර ඇති බව මහවැලි රාජ්‍ය අමාත්‍ය හා ධීවර අමාත්‍ය මහින්ද අමරවීර මහතා පවසයි. ඒ මහතා ඒ බව පැවසුවේ මහවැලි බී කලාපයේ සංවර්ධන කටයුතු පිළිබඳ ඊයේ(30) පැවති සාකච්ඡාවක් අතරතුරදීය. ඒ අනුව ඉදිරි මාස දෙක ඇතුළත මේ බිත්තර වෙළඳපොළට නිකුත් කරන බව අමාත්‍යවරයා පවසා ඇත.කිකිළියන්ට රතු සහල් නිවුඩ්ඩ සහිත සහල් වැඩිපුර දීමෙන් මෙය සිදු කරන බවත්, මෙම සහල්වල මොනෝකෝලින් K නැමැති විටමින් අඩංගු නිසා කොලෙස්ටරෝල් රහිත වන බවත් ඔහු වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=74759", "Category": null, "Parent URL": null}