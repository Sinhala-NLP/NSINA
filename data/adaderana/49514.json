{"Source": "Adaderana", "Timestamp": "February 22, 2015 05:20 pm", "Headline": " මම ජනපති වුණේ සියලු ජන කොටස්වල සහයෝගයෙන් ", "News Content": "තමා ජනාධිපති ධුරයට පත්වූයේ මෙරට සිංහල දෙමළ සහ මුස්ලිම් යන සියලු ජන කොටස්වල සහයෝගයෙන් බව ජනාධිපති මෛත්‍රීපාල සිරිසේන මහතා පවසයි.අද පෙරවරුවේ කඳුරුවෙල, ජුම්මා මුස්ලිම් පල්ලියට ගොස් ආශිර්වාද ලබාගැනීමෙන් අනතුරුව පොළොන්නරුව දිස්ත්‍රික් මුස්ලිම් ජනතාව අමතමින් ජනාධිපතිවරයා මෙම අදහස් පළ කර තිබේ.ජනාධිපතිවරයා පෙන්වාදෙන්නේ ශ්‍රී ලාංකික ජනතාවගේ ජනාධිපතිවරයා ලෙස සියලු ජනතා අපේක්ෂා ඉටු කිරීමට උපරිමයෙන් කැපවන බවයි.සියලු ජනතාව තමා කෙරෙහි තැබූ විශ්වාසය කිසිදු අයුරකින් කඩ කිරීමට සූදානම් නොමැති බව ජනාධිපති මෛත්‍රීපාල සිරිසේන මහතා පවසයි.", "URL": "https://sinhala.adaderana.lk/news.php?nid=49514", "Category": null, "Parent URL": null}