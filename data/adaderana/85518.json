{"Source": "Adaderana", "Timestamp": "March 12, 2018 07:05 am", "Headline": "  නුවර පාසල් අද ඇරෙයි", "News Content": "‍ඇති වූ කලහකාරී තත්ත්වය හේතුවෙන් වසා දැමුණු මහනුවර දිස්ත්‍රික්කයේ සියලු පාසල් අද(12) යළි විවෘත කෙරෙයි. පැවැති කලහකාරී තත්ත්වය හමුවේ මහනුවර සියලු පාසල් පසුගිය 07 වනදා සිට දින නියමයක් නොමැතිව වසා දැමීමට අධ්‍යාපන බලධාරීන් පියවර ගත්තේය. කෙසේවෙතත් මේ වන විට පවතින සාමකාමී වාතාවරණය හේතුවෙන් මහනුවර සියලු පාසල් අද දිනයේ විවෘත කෙරෙන බව පළාත් ප්‍රධාන අමාත්‍ය සරත් ඒකනායක මහතා සඳහන් කළේය.", "URL": "https://sinhala.adaderana.lk/news.php?nid=85518", "Category": null, "Parent URL": null}