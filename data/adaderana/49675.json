{"Source": "Adaderana", "Timestamp": "March 2, 2015 08:49 am", "Headline": "අතුරුදහන් කොමිසම අදත් ත්‍රිකුණාමයේදී රැස්වෙයි ", "News Content": "අතුරුදන් වුවන් පිළිබඳ ජනාධිපති විමර්ශන කොමිසම අද(02) 3වන දිනටත් ත්‍රිකුණාමලය දිස්ත්‍රික්කය මුලික කරගනිමින් සාක්ෂි සටහන් කර ගැනීමේ කටයුතු සිදු කරීමට නියමිතව තිබේ.අද දිනයේදී ත්‍රිකුණාමලය ප්‍රාදේශිය ලේකම් කාර්යාලයේදී අදාළ සාක්ෂි සටහන් කර ගැනිමේ කටයුතු සිදුකෙරෙන බව එම කොමිසම සඳහන් කළේය.ත්‍රිකුණාමල දිස්ත්‍රික්කය මුලික කර ගනිමින් සාක්ෂි කටහන් කර ගැනිමේ කටයුතු පෙරේදා දිනයේ ආරම්භ වූ අතර එදින පුද්ගලයින් 60 දෙනෙකුගෙන් සාක්ෂි සටහන් කර ගෙන තිබේ.ඊයේ දිනයේදී තවත් පුද්ගලයින් සිය දෙනෙකුගෙන් සාක්ෂි සටහන් කරගත් බව එම කොමිසම සඳහන් කළේය.ඒ අනුව අද දිනයේදී ද කොමිසම වෙත සාක්ෂි ඉදිරිපත් කරන ලෙස පුද්ගලයින් කැඳවීම් ලිපි යවා ඇති බව අතුරුදන් වුවන්ගේ කොමිසම සඳහන් කළේය.මේ වනවිට අතුරුදන් වුවන්ගේ කොමිසමට ලැබී ඇති මුළු පැමිණිලි සංඛ්‍යාව 20, 165ක් බව යි එම කොමිසමේ ලේකම් එච්.ඩබ්ලිව්.ගුණදාස මහතා සඳහන් කර සිටියේය.", "URL": "https://sinhala.adaderana.lk/news.php?nid=49675", "Category": null, "Parent URL": null}