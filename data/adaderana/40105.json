{"Source": "Adaderana", "Timestamp": "January 5, 2014 09:32 am", "Headline": "නිට්ටඹුවේ තරුණයා දුම්රිය පා පුවරුවෙන් අවසන් ගමන්යයි", "News Content": "අහුංගල්ල, බලපිටිය දුම්රිය ස්ථානය අසලදී දුම්රියකින් ඇද වැටී තරුණයෙකු මියගොස් තිබේ. අදාළ තරුණයා කොළඹ සිට මාතර දක්වා ගමන්ගත් දුම්රියේ පාපුවරුවෙන් ඊයේ පස්වරුවේ ඇද වැටී ඇති බව පොලීසිය පැවසුවේය. අනතුරෙන් බරපතළ තුවාල ලැබු තරුණයා කරාපිටිය රෝහලට ඇතුළත් කිරීමෙන් අනතුරුව මියගොස් ඇත. මියගොස් ඇත්තේ 26 හැවිරිදි නිට්ටඹුව ප්‍රදේශයේ පදිංචිව සිටි අයෙකි. මෘත ශරීරය කරාපිටිය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරිමට නියමිතය.", "URL": "https://sinhala.adaderana.lk/news.php?nid=40105", "Category": null, "Parent URL": null}