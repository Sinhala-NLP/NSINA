{"Source": "Adaderana", "Timestamp": "February 2, 2019 09:12 am", "Headline": "බඳින තුවක්කු 6ක් සහ වෙඩි බෙහෙත් සමඟ පුද්ගලයෙක් අත්අඩංගුවට", "News Content": "මෙරට නිෂ්පාදිත ගිනි අවි සහ වෙඩි බෙහෙත් තොගයක් සමඟ පුද්ගලයෙකු මීගහතැන්න කුරුපිට ඉහළවැව කොටස ප්‍රදේශයේ දී අත්අඩංගුවට ගෙන තිබේ. මීගහතැන්න පොලීසිය විසින් සැකකරු අත්අඩංගුවට ගෙන ඇති බව වාර්තා වන්නේය. එහිදි ඔහු සතුව තිබී බඳින තුවක්කු 6ක් සහ වෙඩි බෙහෙත් ග්‍රෑම් 60යි මිලිග්‍රෑම් 135ක් පොලීසිය භාරයට ගෙන ඇත. අත්අඩංගුවට ගත් සැකකරු 50 හැවිරිදි කුරුපිට, පොල්ගම්පල ප්‍රදේශයේ පදිංචිකරුවෙකු වන අතර ඔහු අද (02) මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103566", "Category": null, "Parent URL": null}