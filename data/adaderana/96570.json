{"Source": "Adaderana", "Timestamp": "September 23, 2018 09:46 am", "Headline": "ආරක්ෂාවක් ලබා දෙන්න තරම් ගෝඨාභය සුදුස්සෙක් නෙමෙයි", "News Content": "ආරක්ෂාවක් ලබා දෙන්න තරම් හිටපු ආරක්ෂ ලේකම් ගෝඨාභය රාජපක්ෂ මහතා සුදුස්සෙක් නොවන බව අමාත්‍ය ෆීල්ඩ් මාර්ෂල් සරත් ෆොන්සේකා මහතා මහතා පවසයි. ඊයේ (22) කැළණියේ පැවති ජනහමුවකට සහභාගී වීමෙන් අනතුරුව මාධ්‍ය වෙත අදහස් පලකරමින් අමාත්‍යවරයා මේ බව සඳහන් කළේය. ගෝඨාභය රාජපක්ෂ මහතා වර්තමානයේ කිසිදු රජයේ සේවකයෙක් නොවන බවත් ඔහුගෙන් මේ වන විට කිසිඳු සේවාවක් ජනතාවට සිදු නොව බවත් අමාත්‍යවරයා මාධ්‍ය වේදින් නැගු ප්‍රශ්නයකට පිළිතුරු ලබා දෙමින් පැවසීය. තමන්ගේ ආරක්ෂාවට සපයා ඇත්තේ ද පොලිස් නිලධාරින් 17නෙකු පමනක් බවත් හිටපු ආරක්ෂ ලේකම් ගෝඨාභය රාජපක්ෂ මහතාගේ ආරක්ෂාවට මේ වන විටත් හමුදා නිලධාරින් 25කු යොදවා ඇති බවත් ඔහු එහිදි ප්‍රකාශ කළේය. එමෙන්ම පොලිස්පතිවරයාට එල්ල වී ඇති චෝදනා සම්බන්ධයෙන් ද සාධාරණ පරීක්ෂණයක් පැවැත්විය යුතු බවත් යම් වරදක් ඇත්නම් දඩුවම් ලබා දිය යුතු බවත් අමාත්‍යවරයා වැඩිදුරත් අදහස් දැක්වීය.", "URL": "https://sinhala.adaderana.lk/news.php?nid=96570", "Category": null, "Parent URL": null}