{"Source": "Adaderana", "Timestamp": "February 6, 2013 04:24 pm", "Headline": "සොලමන් දූපතේ සුනාමි තත්ත්වයක්", "News Content": "නැගෙනහිර සොලමන් දූපත් ප‍්‍රදේශයට සුනාමි තත්ත්වයක් හටගෙන තිබේ. අඩි 03 ක පමණ උසින් යුතු සුනාමි රළ පහරක් නැගෙනහිර සොලමන් දූපත් ප‍්‍රදේශයේ ලාටා නගරයට බලපා ඇති බව විදෙස් මාධ්‍ය වාර්තා කරයි. සුනාමි රළ පහරට හසු වූ නිවාස ගණනාවක් විනාශයට පත්ව ඇති බව ද සඳහන්ය. සොලමන් දූපත් ආසන්නයේ හටගත් රික්ටර් පරිමාණ ඒකක 8 ක ප‍්‍රබලත්වයෙන් යුතු භූ කම්පනයෙන් පසු මෙම සුනාමි තත්ත්වය හටගෙන තිබේ. භූ කම්පනයෙන් පසු සොලමන් දූපත්, පැපුවා නිව්ගිනියා, නාවුරු, ෆිජී, ඇතුළු ප‍්‍රදේශ රැසකට සුනාමි අනතුරු ඇඟවීම් නිකුත් කිරීමට පැසිෆික් සුනාමි අනතුරු ඇඟවීමේ මධ්‍යස්ථානය පියවර ගත්තේය.", "URL": "https://sinhala.adaderana.lk/news.php?nid=31405", "Category": null, "Parent URL": null}