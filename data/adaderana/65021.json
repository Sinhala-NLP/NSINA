{"Source": "Adaderana", "Timestamp": "October 13, 2016 04:40 pm", "Headline": " මොරගහකන්ද  ව්‍යාපෘතිය 2018දී ජනතා අයිතියට", "News Content": "මොරගහකන්ද කළුගඟ සංවර්ධන ව්‍යාපෘතිය 2018 වසරේදී ජනතා අයිතියට පවරන බව ජනාධිපති මෛත්‍රීපාල සිරිසෙන මහතා පවසයි.ඔහු පවසන්නේ මෙමගින් පොලොන්නරුව, අනුරාධපුර, මාතලේ යන දිස්ත්‍රික්ක වල ජනතාවගේ පානීය ජල ගැටළුවට විසඳුම් ලැබෙන බවයි.එක් එක් දිස්ත්‍රික්කවලට අසමාන ලෙස පහසුකම් සැලසෙන නඥාය පත්‍රය වෙනුවට රටේ සෑම පුද්ගලයෙකුටම සංවර්ධයේ ප්‍රතිලාභ ලැබෙන ප්‍රතිපත්තියක් වත්මන් ආණ්ඩුව ක්‍රියාත්මක කරන බව ජනාධිපතිවරයා පවසයි. අනුරාධපුර මහජන ක්‍රීඩාංගණයේ පැවති උත්සවයක් අමතමින් ජනාධිපති මෛත්‍රීපාල සිරිසෙන මහතා මේ බව කියා සිටියේය.", "URL": "https://sinhala.adaderana.lk/news.php?nid=65021", "Category": null, "Parent URL": null}