{"Source": "Adaderana", "Timestamp": "August 31, 2011 02:10 pm", "Headline": " ජලාශවල ජලය නෑ-විදුලියට අනතුරු ඇඟවෙයි", "News Content": "ජලාශ ආශ්‍රිතව සහ කඳුකර ප්‍රදේශවලට බලපා තිබෙන වියළි කාලගුණය හේතුවෙන් බොහෝ ජලාශවල ජල මට්ටම් ශීඝ්‍රයෙන් පහල බැස තිබේ. කොත්මලේ ජලාශයේ ජල මට්ටම 24%දක්වා අඩුවීම හේතුවෙන් ජල විදුලිය නිෂ්පාදනය සඳහා ගත හැකි ජල ප්‍රමාණය 13% දක්වා පහත බැස ඇති බව එම බලාගාරයේ ප්‍රධාන ඉංජිනේරු ටී.එම්.එස්.කේ.තිලකරත්න මහතා කියා සිටියි. කොත්මලේ ජලාශයේ වාර්ෂික සාමාන්‍ය විදුලි නිෂ්පාදනය ඒකක මිලියන 455 ක් වුවත් පවතින තත්ත්වය යටතේ විදුලිය ඒකක මිලියන 1 ක් දෛනිකව නිෂ්පාදනය කළහොත් ජලය ප්‍රමාණවත් වන්නේ තවත් දින 10ක් සඳහා පමණක් බව තිලකරත්න මහතා පෙන්වාදෙයි. මෙම තත්ත්වය ගැටලු සහගත බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18428", "Category": null, "Parent URL": null}