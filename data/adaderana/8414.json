{"Source": "Adaderana", "Timestamp": "May 15, 2010 08:36 am", "Headline": "තායිලන්ත බලධාරීන්ට මූන්ගෙන් ඉල්ලීමක්", "News Content": "බැංකොක් නගරය ආශ්‍රිතව හටගෙන ඇති නොසන්සුන්කාරී වාතාවරණය මැඩ පවත්වන ලෙස එක්සත් ජාතීන්ගේ සංවිධානයේ මහලේකම් බෑන්කි මූන් මහතා තායිලන්ත බලධාරීන්ගෙන් සහ උද්ඝෝෂණකරුවන්ගෙන් ඉල්ලා සිටියි. උද්ඝෝෂණකරුවන් වහාම සාකච්ඡා මාර්ගයට පිවිසිය යුතු බව බෑන්කි මූන් මහතා පවසයි. බැංකොක් නගරය ආශ්‍රිතව රතු කමීසකරුවන් යළිත් තායිලන්ත රජයට එරෙහිව යළිත් ප්‍රචණ්ඩකාරී ලෙස උද්ඝෝෂණ ආරම්භ කර තිබේ. ඔවුන් මර්දනය කිරීම සඳහා ඊයේ දිනයේ දහසකට අධික තායිලන්ත ආරක්ෂක බලඇණි බැංකොක් නගරයට කැඳවා තිබුණි. ඔවුන් මර්දනය කිරීමට ආරක්ෂක අංශ ජීව උණ්ඩ භාවිත කරමින් වෙඩි තබා ඇති බව වාර්තා වේ. ඊට අමතරව කඳුළු ගෑස් ප්‍රහාර ද එල්ල කිරීමට ආරක්ෂක අංශවලට සිදුවුණි. උද්ඝෝෂකයින් පෙ‍ට්‍රල් බෝම්බ සහ ගල්මුල් ප්‍රහාර එල්ල කරමින් ප්‍රචණ්ඩකාරී ලෙස හැසිරී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=8414", "Category": null, "Parent URL": null}