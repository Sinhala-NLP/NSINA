{"Source": "Adaderana", "Timestamp": "May 2, 2017 09:06 am", "Headline": "අඩවි වන නිලධාරීන් 2ට පහරදුන් 1ක් අල්ලයි", "News Content": "ධර්මපුරම් ප්‍රදේශයේදී අඩවි වන කාර්යාලයේ නිලධාරීන් දෙදෙනෙකුට පහරදී ඔවුන්ගේ රාජකාරියට බාධා කිරීමේ චෝදනාවක් සම්බන්ධයෙන් පුද්ගලයෙකු අත්අඩංගුවට ගෙන තිබේ. නීති විරෝධී ලෙස කල්ආරු රක්ෂිතයේ වැලිගොඩ දමමින් සිටි පුද්ගලයින් තිදෙනෙකු අත්අඩංගුවට ගෙන රැගෙන එමින් සිටියදී වෙනත් පිරිසක් විසින් අඩවි වන නිලධාරින් දෙදෙනාට පහරදී සැකකරුවන් සහ වැලි ප්‍රවාහනය සඳහා යොදාගත් ට්‍රැක්ටර් රථය රැගෙන ඇති බව සඳහන්වේ. මේ සම්බන්ධයෙන් ධර්මපුරම් පොලීසියට ලද පැමිණිල්ලකට අනුව සිදුකළ විමර්ශනයකදී පහරදීමට සම්බන්ධ පුද්ගලයෙකු සහ මුදාගෙන යන ලද සැකකරුවන් දෙදෙනෙකු අත්අඩංගුවට ගෙන තිබේ. පහරදීමට සම්බන්ධයෙන් අත්අඩංගුවට ගත් සැකකරු කිළිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ධර්මපුරම් පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72719", "Category": null, "Parent URL": null}