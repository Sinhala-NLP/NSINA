{"Source": "Adaderana", "Timestamp": "October 16, 2018 04:12 pm", "Headline": "නාවලපිටියට තද වැසි-විදුලි රැහැන් කඩා වැටී ගමනාගමනයට බාධා", "News Content": "නාවලිපිටිය ප්‍රදේශයට අද (16) පස්වරුවේ ඇඳ හැලුණු අධික වර්ෂාවත් සමඟ ප්‍රධාන මාර්ගයේ අභියස ගාල් කර තිබු ලොරි රථයක් මතට මාර්ගසක අත්තක් සහ විදුලි රැහන් පද්ධතියක් කඩා වැටිමෙන් එම මාර්ගයේ ගමනා ගමන කටයුතුවලට බාධා පැමිණ තිබු බව නාවලපිටිය පොලීසිය පැවසිය. අද පස්වරු 3 ට පමණ මෙම අනතුර සිදු වි ඇත්තේ නාවලපිටිය ගම්පොළ ප්‍රධාන මාර්ගයේ නාවලපිටිය වරකාව දෙවන සහ තෙවන දුම්රිය හරස් මාර්ග අසලදිය. ප්‍රධාන මාර්ගය අභියස තිබු විශාල මාර් ගසක අත්තක් ඒ අසලින් ඇඳ තිබු අධි බලැති විදුලි රැහන් පද්ධතියක් සමඟ ප්‍රධාන මාර්ගය අභියස ගාල්කර තිබු ලොරි රථයක් මතට කඩා වැටි ඇත. මෙම අනතුරෙන් කිසිවෙකුටත් තුවාල සිදු වි නොමැති අතර, ගසේ අත්ත කඩා වැටිමෙන් විදුලි රැහන් පද්ධතියට දැඩි අලාභ හානි සිදු වි ඇති අතර නාවලපිටිය වරකාව ප්‍රදේශයට විදුලියද ඇණ හිට ඇත. ගසේ අත්ත සහ කඩා වැටුණු විදුලි රැහන් පද්ධතිය ඉවත් කරන තෙක් එම මාර්ගයේ ගමනා ගමන කටයුතු අද පස්වරු 3 සිට 4 දක්වා එක් මංතිරුවකට සිමා කර තිබුණි.", "URL": "https://sinhala.adaderana.lk/news.php?nid=97780", "Category": null, "Parent URL": null}