{"Source": "Adaderana", "Timestamp": "April 5, 2019 07:21 pm", "Headline": "නිදහස් පක්ෂයේ පිරිසක් අදත් අයවැය ඡන්දය මඟ හරී", "News Content": "ශ්‍රී ලංකා නිදහස් පක්ෂයේ මන්ත්‍රීවරුන් පිරිසක් අයවැය ඡන්ද විමසීම පැවැත්වෙන අවස්ථාවේදී සභා ගර්භයේ රැඳී නොසිටි බව අද දෙරණ පාර්ලිමේන්තු වාර්තාකරු පැවසීය. ඒ ශ්‍රී ලංකා නිදහස් පක්ෂ මන්ත්‍රීවරුන් වන දයාසිරි ජයසේකර, මහින්ද අමරවීර, දුමින්ද දිසානායක, නිමල් සිරිපාල ද සිල්වා, රන්ජිත් සියඹලාපිටිය, දුෂ්මන්ත මිත්‍රපාල, ශ්‍රියානි විජේවික්‍රම, නිශාන්ත මුතුහෙට්ටිගම, වීරකුමාර දිසානායක, මහින්ද සමරසිංහ, සරත් අමුණුගම, තිලංග සුමතිපාල හා කාදර් මස්තාන් යන මන්ත්‍රීවරුන්ය. මේ අතර ශ්‍රී ලංකා නිදහස් පක්ෂයේ ඡන්දය දීමෙන් වැළකීමේ තීරණයට එකඟ නොවූ එස්.බී.දිසානායක,ඩිලාන් පෙරොරා,සුසිල් ප්‍රේමජයන්ත,චන්දිම වීරක්කොඩි,ලක්ෂ්මන් යාපා අබේවර්ධන,ලක්ෂ්මන් වසන්ත පෙරේරා, අනුරාධ ජයරත්න, සුදර්ශනී ප්‍රනාන්දුපුල්ලේ, අනුර ප්‍රියදර්ශන යාපා,ටී.බී.ඒකනායක විරුද්ධව ඡන්දය ප්‍රකාශ කළේය. මේ අතර එක්සත් ජනතා නිදහස් සන්ධානය නියෝජනය කරන මුත්තු සිවලිංගම් මන්ත්‍රීවරයා අයවැයට පක්ෂව ඡන්දය ලබාදීම විශේෂත්වයක්. එක්සත් ජාතික පක්ෂයෙන් තේරී පත්වූ පූජ්‍ය අතුරලියේ රතන හිමි,අශෝක ප්‍රියන්ත,දුනේෂ් ගන්කන්ද හා විජේදාස රාජපක්ෂ යන මහත්වරුන් හා දෙමළ ජාතික සන්ධානයේ ශිවශක්ති ආනන්දන් මන්ත්‍රීවරයා ඡන්දය විමසන අවස්ථාවේ සභා ගර්භයේ නොසිටි බව වාර්තා වෙයි. අයවැයට විරුද්ධව ඡන්දය ලබාදුන්නේ එක්සත් ජනතා නිදහස් සන්ධානය හා ජනතා විමුක්ති පෙරමුණයි.", "URL": "https://sinhala.adaderana.lk/news.php?nid=107474", "Category": null, "Parent URL": null}