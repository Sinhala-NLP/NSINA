{"Source": "Adaderana", "Timestamp": "May 8, 2014 11:18 am", "Headline": "තද සුළං හේතුවෙන් නිවාස 10ට හානී", "News Content": "කන්තලේ, සූරියපුර ප්‍රදේශය හරහා හමා ගිය තද සුළං තත්ත්වයකින් නිවාස 10කට පමණ හානි සිදුව තිබේ. සුළං තත්ත්වය හේතුවෙන් සූරියපුර විද්‍යාලයේ ගොඩනැගිල්ලකට හානි සිදුව ඇති බව සඳහන් වෙයි. ප්‍රදේශයේ විදුලි සැපයුම් පද්ධතියට ද හානි සිදුව ඇති අතර මේ හේතුවෙන් ඊයේ(07) දිනයේ සිට කන්තලේ, සූරියපුර ප්‍රදේශයේ විදුලි බලය ඇණ හිට ඇති බව වාර්තා වෙයි. මේ අතර ඊයේ(07) පස්වරුවේ හමා ගිය තද සුළං තත්ත්වයක් හේතුවෙන් ගාල්ල කොටුවේ පිහිටි ඉපැරණි ගොඩනැගිල්ලක වහලයක් ගැලවී ගොස් තිබේ. 1759 වසරේ ලන්දේසින් විසින් ඉදිකරන ලද අදාළ ගොඩනැගිල්ල වර්තමානයේ වරාය අධිකාරියේ සංචාරක බංගලාවක් ලෙස භාවිත කරන බව සඳහන් වෙයි.", "URL": "https://sinhala.adaderana.lk/news.php?nid=43067", "Category": null, "Parent URL": null}