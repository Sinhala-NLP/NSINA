{"Source": "Adaderana", "Timestamp": "January 28, 2018 05:52 am", "Headline": "දුම්රිය සේවා මාස දෙකකට අවලංගු කිරීම දැඩි අසාධාරණයක්", "News Content": "මැදවච්චිය හා තලෙයිමන්නාරම අතර දුම්රිය සේවා මාස දෙකකට අවලංගු කිරීම දැඩි අසාධාරණයක් බව මන්නාරමේ පුරවැසි කමිටුව දුම්රිය සාමාන්‍යාධිකාරීවරයාට ලිපියක් මඟින් දැණුම් දී තිබේ. මැදවච්චිය හා තලෙයිමන්නාරම අතර දුම්රිය මාර්ගය අළුත්වැඩියා කිරීමට ඇති අවශ්‍යතාවයක් මත මාස දෙකක කාලයක් මැදවච්චියේ සිට තලෙයිමන්නාරම දක්වා දුම්රිය ධාවන කටයුතු අවලංගු කිරීමට දුම්රිය දෙපාර්තමේන්තුව තීරණය කොට තිබේ. මන්නාරමේ පුරවැසි කමිටු පෙන්වා දෙන්නේ මාස දෙකක කාලයක් මන්නාරමට දුම්රිය ධාවනය නොවීම නිසා මන්නාරමේ වැසියන් දැඩි දුෂ්කරතාවයකට මුහුණ දෙන බවයි. පෙබරවාරි මාසයේදී මන්නාරමේ මඩු දේවස්ථානයේ සුළු මංගල්‍යයට දකුණේ සිට විශාල පිරිසක් පැමිණෙන්නේ දුරියෙන් නිසා ඔවුන්ට විශාල අපහසුතාවයකට මුහුණ දීමට සිදුවන බවද දිස්ත්‍රික් පුරවැසි කමිටුව පෙන්වා දෙයි.", "URL": "https://sinhala.adaderana.lk/news.php?nid=83648", "Category": null, "Parent URL": null}