{"Source": "Adaderana", "Timestamp": "December 3, 2013 02:06 pm", "Headline": "ආර්ථිකය දුර්වල කළොත් ආණ්ඩුව වට්ටන්න පුළුවන් ", "News Content": "ආර්ථිකය දුර්වල කළ විට ආණ්ඩුව බිඳ දැමිය හැකි බව ආයෝජන ප්‍රවර්ධන අමාත්‍ය ලක්ෂ්මන් යාපා අබේවර්ධන මහතා පවසයි. පොදු රාජ්‍ය මණ්ඩලයීය රාජ්‍ය නායක සමුළුව මගින් මෙරටට විශාල ආයෝජකයින් පිරිසක් පැමිණි බව අද(03) කොළඹ පැවති මාධ්‍ය හමුවකදී ඔහු සඳහන් කළේය. ඒ අනුව මේ වන විට නයිජීරියාවෙන් ප්‍රධාන ව්‍යාපාර 22ක්, චීනයෙන් ව්‍යාපාර 85ක්, ඉන්දියාවෙන් 75ක්, මලයාසියාවෙන් 18ක්, එක්සත් රාජධාණියෙන් ආයෝජන ව්‍යාපර 138ක් සහ බංගලාදේශයෙන් ව්‍යාපාර 31 මෙරටට ආයෝජනය කර ඇති බවද ඒ මහතා එහිදී කියා සිටියේය. එසේම ව්‍යුහගත ව්‍යාපෘති 50ක් හඳුන්වා දී ඇති බවත්, වැඩිම විදේශ ආයෝජන ප්‍රමාණයක් චීනයෙන් ලැබී ඇති බවද එය 24% වන බවද හෙතෙම පෙන්වා දුන්නේය. මේ වන විට වවුනියාව සහ කිලිනොච්චිය ඇතුළු ආයෝජන කලාප කිහිපයක් හඳුනාගෙන ඇති බවත්, ආයෝජන මණ්ඩග රැකියා 10,000 ක් මේ වන විට රටට ලැබී ඇති බවත් ඔහු අවධාරණය කළේය. හම්බන්තොට වරායේ මෙහෙයුම් ඉතා හොඳින් ක්‍රියාත්මක වන බවත්, එම වරාය වාහන හුවමාරු මධ්‍යස්ථානයක් බවට මේ වන විට පත්ව ඇති බවත් එහිදි අබේවර්ධන මහතා පැවසීය. තම අමාත්‍යංශය සඳහා මුදල් ඇති බවත්, තම අමාත්‍යංශය මගින් රජයට පවා මුදල් දෙන අවස්ථා ඇති බවත්, හෙතෙම පෙන්වා දුන්නේය. තවද මතභේදයට තුඩුදුන් රතුපස්වල කර්මාන්තශාලාව මලයාසියාවෙන් සිට රටට ආරාධනා කළ බවද ඔහු කියා සිටියේය. එසේම එම අවස්ධාවේදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ආයෝජන අමාත්‍යවරයා සඳහන් කර සිටියේය ඇතැම් අත්‍යාවශ්‍ය භාණ්ඩවල මිල වැඩි කිරීමට හේතුව දේශීය නිෂ්පාදන වැඩි කිරීම හේතුවෙන් බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=39295", "Category": null, "Parent URL": null}