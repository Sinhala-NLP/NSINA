{"Source": "Adaderana", "Timestamp": "July 15, 2018 09:43 am", "Headline": "ඉන්දීය-එංගලන්ත  දෙවන එක්දින තරඟයේ ජය එංගලන්තයට", "News Content": "සංචාරක ඉන්දීය කණ්ඩායම සමඟ පැවති දෙවන එක්දින තරඟය ලකුණු 86කින් ජය ගැනීමට එංගලන්ත කණ්ඩායම ඊයේ(14) සමත් විය. තරගයේ කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදුන් අතර ඔවුන් සිය පන්දුවාර 50 අවසානයේ කඩුලු 07ක් දැවී ලකුණු 322ක් ලබා ගත්තේය. එම ඉනිම වෙනුවෙන් ජෝ රූට් ලකුණු 113ක් සහ නායක ඉයන් මෝගන් ලකුණු 53ක් ලබාගැනීමට සමත් විය. පිළිතුරු ඉනිම සඳහා පිටියට පිවිසි ඉන්දීය කණ්ඩායමට සිය පන්දුවාර 50 අවසානයේ සියලු ක්‍රිඩකයින් දැවී ලබාගත හැකි වුයේ ලකුණු 236ක් පමණි. ඒ අනුව තරඟ තුනකින් යුත් එක්දින තරගාවලිය එකට එකක් ලෙස කණ්ඩායම් දෙකම සම තත්ත්වයේ පසු වේ.", "URL": "https://sinhala.adaderana.lk/news.php?nid=92595", "Category": null, "Parent URL": null}