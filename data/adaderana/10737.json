{"Source": "Adaderana", "Timestamp": "September 9, 2010 11:28 am", "Headline": "තහනම් කළ යුතු නම් ද්‍රවිඩ ජාතික සන්ධානයයි", "News Content": "මෙරට තහනම් කළ යුතු පක්ෂයක් වේනම් ඒ දෙමළ ජාතික සන්ධානය බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී පී.පියසේන මහතා පවසයි. විදෙස් රටවල වත්කම් රැස්කරමින් එම සන්ධානයේ මන්ත්‍රීවරුන් මෙරට ද්‍රවිඩ ජනතාව වෙනුවෙන් පෙනී සිටින බවට රංගනයක නිරත වන බවත්,ද්‍රවිඩ ජනතාවට සාපයක් බවත් හෙතෙම පෙන්වාදෙයි. තමන් ද්‍රවිඩ ජාතික සන්ධානයෙන් ඉවත් වී ආණ්ඩු පක්ෂයට එක්වන බවත්,ද්‍රවිඩ ජනතාව වෙනුවෙන් වැඩි සේවයක් කිරීමේ බලාපොරොත්තුවෙන් මෙසේ රජය හා එක්වීමට තීරණය කළ බවත් ඒ මහතා සඳහන් කරයි. තමන් පාර්ලිමේන්තුවට පත්වී මාස 6 ක් පමණ ගෙවී ගියත් කටක් ඇර අදහසක් හෝ ප්‍රකාශ කරන්නට නිදහසක් නොතිබුණු බවත්,ත්‍රස්තවාදය යනු තුවක්කු රැගත් මර්දනය පමණක් නොව මිනිසුන් වෛරීය භාෂාවක් යොදා ගනිමින් පීඩාවට ලක්කිරීමද ත්‍රස්තවාදයක්ම බවත් පියසේන මහතා කියා සිටියි. ද්‍රවිඩ ජාතික සන්ධානයේ නායකයින් කිසි විටෙකත් රටේ නායකයින් පිළිබඳ හොඳක් නොකියන බවත්,දෙවියන් වහන්සේ රටේ පාලකයා වූවත් ඔවුන්ගේ මෙම වැරදි පූර්වාදර්ශය අත්නොහරිනු ඇති බවත් ඔහු සඳහන් කරයි.", "URL": "https://sinhala.adaderana.lk/news.php?nid=10737", "Category": null, "Parent URL": null}