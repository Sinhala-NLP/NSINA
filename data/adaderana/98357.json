{"Source": "Adaderana", "Timestamp": "October 28, 2018 02:46 pm", "Headline": "බීමතින් සිටි රාජ්‍ය නිලධාරියා ගුවන් යානයෙන් බස්සයි", "News Content": "ශ්‍රී ලංකාවේ කෘෂිකර්ම දෙපාර්තමේන්තුවට අනුබද්ධිත සත්ව නීරෝධායතනයේ ප්‍රධාන නිලධාරීවරයෙකු අධික ලෙස බීමත්ව සිටීම නිසා , ඔහු ගමන් කිරීමට නියමිතව තිබූ ගුවන් යානයෙන් බස්සවා ආපසු කටුනායක ගුවන් තොටුපොළ බලධාරීන් වෙත භාර දීමට අද (28) අලුයම කටයුතු කර තිබේ . මෙම නිලධාරීවරයා අද අලුයම 3.15 ට කටුනායක බණ්ඩාරනායක ජාත්‍යන්තර ගුවන් තොටුපොළෙන් ඩුබායි බලා පිටත්ව යන එමිරේට්ස් ගුවන් සේවයේ ඊ.කේ.- 349 දරන ගුවන් යානයට ගොඩ වී අසුන් ගෙන සිටියේය . ඒ වනවිටත් ඔහු අධික ලෙස බීමත්ව සිටීම නිසා , එම ගුවන් ගමනට ඔහුගෙන් බාධා එල්ලවිය හැකි නිසා එම එමිරේට්ස් ගුවන් යානා කාර්යය මණ්ඩලය මෙම නිලධාරීවරයා මෙම ගුවන් යානයෙන් බස්සවා ගෙන , ලිඛිත ප්‍රකාශයක් ද සමඟින් කටුනායක ගුවන් තොටුපොළ බලධාරීන් වෙත භාර දී තිබේ.", "URL": "https://sinhala.adaderana.lk/news.php?nid=98357", "Category": null, "Parent URL": null}