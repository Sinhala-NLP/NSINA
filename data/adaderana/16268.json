{"Source": "Adaderana", "Timestamp": "May 23, 2011 10:45 am", "Headline": "විවෘත සරසවි ගුරු අධ්‍යාපනඥයින්ට ශාස්ත්‍රපති උපාධි පාඨමාලාවක්", "News Content": "ශ්‍රී ලංකා විවෘත විශ්ව විද්‍යාලය ගුරු අධ්‍යාපනඥයින් සඳහා ශාස්ත්‍රපති උපාධි පාඨමාලාවක් ආරම්භ කිරීමට පියවර ගෙන තිබේ. මේ සඳහා අයදුම්පත් ලබන මස 22 වැනි දින දක්වා බාරගැනීමට නියමිතය. අයදුම්පත් නාවල, ශ්‍රී ලංකා විවෘත විශ්ව විද්‍යාලයෙන් හෝ නුවර, මාතර, අනුරාධපුර, මඩකළපුව සහ යාපනය යන ප්‍රාදේශීය මධ්‍යස්ථානවලින් ද ලබාගත හැකිය. ඒ සඳහා වැඩි විස්තර දුරකතන අංක 0112 881 327 ඔස්සේ ද ලබාගත හැකි බව ශ්‍රී ලංකා විවෘත විශ්ව විද්‍යාලය ප්‍රකාශ කරනු ලැබීය. මේ අතර විද්‍යා සහ ගණිත අංශවලට අදාළ එක් එක් විෂයයන් සඳහා තනි පාඨමාලා පැවැත්වීමට ද පියවර ගෙන තිබේ.", "URL": "https://sinhala.adaderana.lk/news.php?nid=16268", "Category": null, "Parent URL": null}