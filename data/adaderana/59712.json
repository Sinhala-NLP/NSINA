{"Source": "Adaderana", "Timestamp": "May 1, 2016 05:22 pm", "Headline": " දකුණු අධිවේගයේ පෙළපාලියක්- මාර්ගය අවහිරයි", "News Content": "දක්ෂිණ අධිවේගී මාර්ගය අවහිර කරමින් රථ වාහන පෙළපාලියක් ගමන් කිරීමේ සිදුවීමක් වාර්තා වෙයි. කඩවත සිට ගාල්ල දෙසට එම රථ වාහන පෙළපාලිය ගමන් කළ බව සඳහන්ය.මේ පිළිබඳව දක්ෂිණ අධිවේගී මාර්ගයේ මහජන පැමිණිලි අංශයට පැමිණිලි රැසක් ලැබී ඇති බව වාර්තා වෙයි.පාලනය කළ නොහැකි අයුරින් අපරික්ෂාකාරී ලෙස අදාළ රථ වාහන පෙළපාලිය ගමන් කරමින් සිටි අතර මේ පිළිබඳව අධිවේගී මාර්ග පොලීසිය දැනුම්වත් කිරීමට පියවර ගෙන ඇති බව දක්ෂිණ අධිවේගී මාර්ගයේ මෙහෙයුම් හා නඩත්තු අධ්‍යක්ෂ එස්.ඕපනායක මහතා සඳහන් කරයි.", "URL": "https://sinhala.adaderana.lk/news.php?nid=59712", "Category": null, "Parent URL": null}