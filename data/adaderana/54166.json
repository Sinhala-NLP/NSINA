{"Source": "Adaderana", "Timestamp": "September 30, 2015 09:04 am", "Headline": "අපද්‍රව්‍ය ටැංකියේ නොමේරු බිළිඳු මළ සිරුරක්", "News Content": "අනුරාධපුර මහ රෝහලේ අපද්‍රව්‍ය එක්රැස්කරන භූගත ටැංකියක තිබී නොමේරූ බිළිඳු මළ සිරුරක් සොයාගෙන තිබේ.දෛනික පවිත්‍රකිරීම් කටයුතු වල නිරතවූ සේවකයෙකු විසින් අදාළ බිලිඳු මළ සිරුර ඊයේ දහවල් දැක ඇති බව පොලීසිය පැවසුවේය.අනුරාධපුර මහේස්ත්‍රාත්වරයා පැමිණ මහේස්ත්‍රාත් පරීක්ෂණය සිදුකිරීමෙන් අනතුරුව පශ්චාත් මරණ පරීක්ෂණය සිදුකිරීම සඳහා නියෝග කර ඇත.මේ සම්බන්ධයෙන් අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54166", "Category": null, "Parent URL": null}