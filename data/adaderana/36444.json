{"Source": "Adaderana", "Timestamp": "August 7, 2013 11:09 am", "Headline": " සෙබලෙකු යට කර පලාගිය රියදුරා මාට්ටු", "News Content": "පුත්තලම - හලාවත මාර්ගයේ මදුරන්කුලිය ප්‍රදේශයේ සිදුවූ අනතුරකින් ආබාධිත හමුදා සෙබලෙකු ජීවිතක්ෂයට පත්ව තිබේ. පාර හරහා ගමන් කිරීමට යාමේ දී මෝටර් රථයක ගැටීමෙන් එම හමුදා සෙබලා ජීවිතක්ෂයට පත්ව ඇති බව පොලිසිය පවසයි. ජීවිතක්ෂයට පත්ව ඇත්තේ පනාගොඩ යුධහමුදා කදවුරේ සේවය කළ 42 හැවිරිදි හමුදා සෙබලෙකි. අනතුර සිදුකළ මෝටර් රථය ප්‍රදේශයෙන් පලාගොස් ඇති අතර පසුව මුන්දලම පොලිසියේ රථවාහන අංශයේ නිලධාරින් විසින් මෝටර් රථයේ රියදුරු අත්අඩංගුවට ගෙන තිබේ. සැකකරු අද (07) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36444", "Category": null, "Parent URL": null}