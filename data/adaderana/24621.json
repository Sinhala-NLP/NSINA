{"Source": "Adaderana", "Timestamp": "May 30, 2012 10:16 am", "Headline": "කොමර්ෂල් ක්‍රෙඩිට් සමාගමට බිලියන 1.2 ක බදු පෙර ලාභයක් ", "News Content": "පසුගිය දා අවසන් වූ 2011/2012 මූල්‍ය වර්ෂය වෙනුවෙන් කොමර්ෂල් ක්‍රෙඩිට් විසින් සිය මූල්‍ය ප්‍රතිඵල වත්කම් පදනම, තැන්පතු පදනම හා බදු ගෙවීමෙන් පසු ලාභය යන සියලූ අංශවල කැපී පෙනෙන වර්ධනයක් සනිටුහන් කර තිබේ. 2011 / 2012 මූල්‍ය වර්ෂය තුළ සමාගමේ ශුද්ධ පොළී ආදායම 2010 / 2011 මූල්‍ය වර්ෂයේ අදාළ අගය වූ රු. බිලියන 0.7 සිට රු. බිලියන 1.8 දක්වා 153% ක කැපී පෙනෙන වර්ධනයක් අත්පත් කර ගෙන තිබෙන අතර ගෙවීගිය මූල්‍ය වර්ෂය තුළ දී බදු ගෙවීමට පෙර ලාභය 320% කින් සුවිශේෂී ලෙස ඉහළ ගොස් ඇති බව එම සමාගම නිවේදනයක් නිකුත් කරමින් සඳහන් කරයි. එම නිවේදනයේ වැඩිදුරටත් මෙසේ දැක්වේ. 2010/2011 වසරේ දී රු. බිලියන 0.3 ක්වූ බදු ගෙවීමට පෙර ලාභය මෙම මූල්‍ය වර්ෂයේ දී රු. බිලියන 1.2 දක්වා වැඩි වී තිබේ. සලකා බලන ලද කාලය තුළදී බදු ගෙවීමෙන් පසු ලාභය රු. මිලියන 60 සිට රු. මිලියන 816.5 දක්වා 1,259% ක දැවැන්ත වර්ධනයක් කොමර්ෂල් ක්‍රෙඩිට් විසින් වාර්තා කර තිබේ. මෙය ශ්‍රී ලංකා මූල්‍ය ක්ෂේත්‍රයේ මෙතෙක් කිසිදු සමාගමක් වාර්තා නොකළ අද්විතීය ප්‍රතිඵල අත්පත් කරගැනීමට සමත් වූ සුවිශේෂී මූල්‍ය වර්ෂයක් ලෙස ද සැලකිය හැකිය. 2011/2012 මූල්යක වර්ෂය තුළ දී සමාගමේ වත්කම් පදනමෙහි වර්ධනය 97% කි. 2010 / 2011 මූල්යේ වර්ෂය හා සැසඳීමේ දී එම කාලපරිච්ජේදයේ රු. බිලියන 3.8 ක් ලෙස දැක්වුණු ස්ථාවර තැන්පතු පදනම මෙම කාලපරිච්ජේදය තුළදී රු. බිලියන 6.8 දක්වා ඉහළ ගොස් ඇත. එය 76% ක වර්ධනයකි. මෙම මූල්‍ය ප්‍රතිඵල තුළින් කොමර්ෂල් ක්‍රෙඩිට් හි සාමාන්‍ය කොටස් හිමියන්ට ද ගෙන එන්නේ ඉතා සුභ ආරංචියකි. එනම් 2011/2012 මූල්‍ය ප්‍රතිඵල අනුව සමාගමේ කොටසක ඉපැයුම රු. 3.74 ක් ලෙස වර්තාවන අතර පෙර වර්ෂයේ දී සමාගමේ කොටසක ඉපැයුම වූයේ ශත 28 කි. මෙරට මූල්‍ය සේවා ක්ෂේත්‍රය තුළ විශිෂ්ටතම සමාගමක් ලෙස සිය නාමය සනිටුහන් කරමින්, ජාත්‍යන්තර ඇගයීමකට ද කොමර්ෂල් ක්‍රෙඩිට් පසුගියදා ප්‍රාත්‍රවිය. ඒ සමාගමේ මෙහෙයුම් හා සේවාවන් සම්බන්ධයෙන් පවත්වාගෙන යනු ලබන ජාත්‍යන්තර ප්‍රමිතීන් වෙනුවෙන් පසුගිය දා මලයාසියාවේ දී පැවති ජාත්‍යන්තර UDC ව්‍යාපාරික සම්මාන ප්‍රදානෝත්සවයේ දී ‘‘ආසියාවේ හොඳම මූල්‍ය සමාගම’’ ලෙසින් පිදුම් ලැබීම එකී සම්මානය යි. කොමර්ෂල් ක්‍රෙඩිට් සමාගමේ මෙම වාර්තාගත සාර්ථකත්වය අඛණ්ඩව පවත්වා ගෙන යමින් ශ්‍රී ලංකාව පුරාවට ම විසිරී සිටින ශ්‍රී ලාංකිකයින් වෙනුවෙන් සිය සේවාවන් ලබා දීමට පියවරගෙන ඇත. මේ තත්ත්වය තුළ මෙරට මූල්‍ය ක්ෂේත්‍රය තුළ වඩාත්ම කතාබහට ලක්වන ආයතනය බවට කොමර්ෂල් ක්‍රෙඩිට් අද වන විට පත්වී තිබෙන බව නොඅනුමානය. ඵලදායී ආයෝජන ක්‍රියාකාරකම් රැසක අපි නිරත වුණා. තොරතුරු තාක්ෂණ යටිතල පහසුකම් සංවර්ධනය සඳහා යොමුවීම ඒ අතුරින් ප්‍රධානයි. මීට අමතරව ‘වටිනාකම් දිනය’ (Value Day) හා ‘පවුලේ හමුව’ (Family Day) වැනි කොමර්ෂල් ක්‍රෙඩිට් පවුලේ සාමාජිකයින් විසින් පවත්වන සබඳතා හා කාර්ය සාධනයන් තුළින් ද සමාගමේ දැක්මට අනුව නිවැරදි ලෙස අප කටයුතු කර තිබෙනවා. අන්තර්ජාතික උපදේශකවරුන් වන MTI Consultants හි මාර්ගෝපදේශයන් අනුව සකස් කළ සන්නාම සංවර්ධන සැලසුමක් වන ‘ජය ගෙනෙන උපක්‍රම - විශිෂ්ටත්වයේ හා සාමූහික ප්‍රයත්නයේ නව යුගයක්’ : (Winning Strategies – A new Era of Excellence and Team Work) තේමාව ට අනුව යමින් දේශීය මූල්‍ය ක්ෂ්ත්‍රය තුළ කොමර්ෂල් ක්‍රෙඩිට් හි ස්ථාවරත්වය ඉතා ඉහළින් රඳවා තබා ගැනීමට අප සමත් වී සිටිනවා.’’ මෙහිදී ප්‍රධාන කොමර්ෂල් ක්‍රෙඩිට් සමාගමේ විධායක නිලධාරී එගොඩගේ මහතා මෙසේද ප්‍රකාශකර ඇත. “ඵලදායී ආයෝජන කිර්රුයාකාරකම් රැසක අපි නිරත වූනා. තොරතුරු තාක්ෂණ යටිතල පහසුකම් සංවර්ධනය සඳහා යොමුවීම ඒ අතුරින් ප්‍රධානයි. මීට අමතරව ‘වටිනාකම් දිනය’ (Value Day) හා ‘පවුලේ හමුව’ (Family Day) වැනි කොමර්ෂල් ක්‍රෙඩිට් පවුලේ සාමාජිකයින් විසින් පවත්වන සබඳතා හා කාර්ය සාධනයන් තුළින් ද සමාගමේ දැක්මට අනුව නිවැරදි ලෙස අප කටයුතු කර තිබෙනවා. අන්තර්ජාතික උපදේශකවරුන් වන UDC MTI Consultants හි මාර්ගෝපදේශයන් අනුව සකස් කළ සන්නාම සංවර්ධන සැලසුමක් වන ‘ජය ගෙනෙන උපක්‍රම - විශිෂ්ටත්වයේ හා සාමූහික ප්‍රයත්නයේ නව යුගයක් (Winning Strategies – A new Era of Excellence and Team Work) තේමාව ට අනුව යමින් දේශීය මූල්‍ය ක්ෂ්ත්‍රය තුළ කොමර්ෂල් ක්‍රෙඩිට් හි ස්ථාවරත්වය ඉතා ඉහළින් රඳවා තබා ගැනීමට අප සමත් වී සිටිනවා.” 2009 වසරේ සිට සමාගම විසින් පෙරලන ලද නව පිටුවත් සමඟ ම අනූපමේය සාර්ථකත්වයක් අප සාධනය කරගෙන ඇති බවත් එළඹෙන වසර තුන පුරාවට ද මෙම සාර්ථකත්වය අඛණ්ඩව පවත්වා ගෙන යමින් සමාගමේ කොටස් හිමියන් හා ගනුදෙනුකරුවන් ද එකී සාර්ථකත්වයේ කොටස්කරුවන් කරගැනීමට අප කටයුතු කරන බවත්, එගොඩගේ මහතා වැඩිදුරටත් ප්‍රකාශකර ඇත.", "URL": "https://sinhala.adaderana.lk/news.php?nid=24621", "Category": null, "Parent URL": null}