{"Source": "Adaderana", "Timestamp": "February 27, 2012 03:09 pm", "Headline": "එක්සත් ජාතීන්ගේ මානව හිමිකම් සැසිවාරය ඇරඹෙයි", "News Content": "එක්සත් ජාතීන්ගේ සංවිධානයේ 19 වැනි මානව හිමිකම් සැසිවාරය ස්විට්සර්ලන්තයේ ජිනිවා හී දී මීට ස්වල්ප මොහොතකට පෙර ආරම්භ විය. සිරියාවේ තත්ත්වය පිළිබඳව හෙට(28) එම කවුන්සිලයේ සාමාජිකයින් විසින් හදිසි විවාදයකට ගැනීමට නියමිතය. කෙසේවෙතත් අදාළ විවාදය සම්බන්ධව රුසියාව විරෝධය පළකර ඇති අතර එරට වේලාවෙන් අද(27) පස්වරු 12 .30 ට පැවැත්වීමට නියමිත සංවිධානාත්මක රැස්වීමේ දී එම විවාදය පැවැත්වීම පිළිබඳව තීරණයකට එළඹීමට නියමිතව ඇති බව සඳහන්ය.", "URL": "https://sinhala.adaderana.lk/news.php?nid=22434", "Category": null, "Parent URL": null}