{"Source": "Adaderana", "Timestamp": "October 27, 2012 04:24 pm", "Headline": "ළිඳට වැටුණු මවත් දරුවාත් මරු තුරුළට", "News Content": "අහංගම ප්‍රදේශයේ දී කාන්තාවක් සහ කුඩා දරුවෙකු ළිඳකට වැටී ජීවිතක්ෂයට පත්වී තිබේ. අද (27) දහවල් මෙම අනතුර සිදුවී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙම කාන්තාව සිය කුඩා දරුවා සමග ප්‍රදේශයේ පොදු ළිඳක රෙදි සෝදමින් සිටිය දී කුඩා දරුවා ළිඳට වැටී තිබේ. එම කුඩා දරුවා ‍බේරා ගැනීමට මව ද ළිඳට පැන ඇති බව පොලීසිය සඳහන් කළේය. එහිදී ඔවුන් දෙදෙනාම ජීවිතක්ෂයට පත්ව ඇති බව පොලීසිය පවසයි. මෙලෙස මියගොස් ඇත්තේ අහංගම ඇත්දුන්කැලේවත්ත ප්‍රදේශයේ පදිංචි 39 හැවිරිදි කාන්තාවක් සහ ඇගේ සිව් හැවිරිදි පිරිමි දරුවායි.", "URL": "https://sinhala.adaderana.lk/news.php?nid=28669", "Category": null, "Parent URL": null}