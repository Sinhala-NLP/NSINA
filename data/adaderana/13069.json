{"Source": "Adaderana", "Timestamp": "December 24, 2010 04:50 pm", "Headline": "යුද්ධයෙන් පසු වැඩිම මරණ සිදුවන්නේ මාර්ග අනතුරු නිසයි", "News Content": "යුද්ධයේ නිමාවෙන් පසු මෙරට වැඩි වශයෙන් මරණ සිදුවන්නේ මාර්ග අනතුරු වලින් බව මාර්ග ආරක්ෂාව පිළිබඳ ජාතික සභාවේ සභාපති මනෝ විජේරත්න මහතා පවසයි. දිනකට රිය අනතුරු හේතුවෙන් පුද්ගලයන් පහකට වැඩි ප්‍රමාණයක් මෙලෙස මිය යන බව ඔහු පෙන්වා දෙයි. ඉදිරියේ දී එළඹෙන උත්සව සමය තුළ මාර්ග නීති අවම කර ගැනීම සහ මගී ප්‍රවාහනයේදී ජනතාවට ලබාදී ඇති විශේෂ පහසුකම් සම්බන්ධයෙන් මාධ්‍ය දැනුවත් කිරීමේ අවස්ථාවකට අද ‍එක්වෙමින් සභාපතිවරයා මේ අදහස් පළ කළේය. පසුගිය කාලය තුළ ඇති වු ඩෙංගු රෝගය වළක්වා ගැනීමට ජනතාව ඒකරාශී වී කටයුතු කළා මෙන්ම මාර්ග අනතුරු වළක්වා ගැනීමේ දී ද ජනතාවගේ සහය අත්‍යවශ්‍ය බව ඔහු එහිදි වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=13069", "Category": null, "Parent URL": null}