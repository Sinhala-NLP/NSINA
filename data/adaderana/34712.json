{"Source": "Adaderana", "Timestamp": "June 7, 2013 11:54 am", "Headline": " යානය ගොඩබැස්ස වූවා - ගුවන් හමුදාපති හිටියාදැයි කියන්න බෑ", "News Content": "ගුවන් හමුදාවට අයත් යානයක ඇති වු කාර්මික දෝෂයක් නිසා එය කටුපොත දෙබරවැව ක්‍රීඩාංගණයට හදිසියේ ගොඩබැස්ස වූ බව ගුවන් හමුදා මාධ්‍ය ප්‍රකාශක වින්ග් කමාන්ඩර් ඇන්ඩි විජේසූරිය මහතා පවසයි. ගුවන් යානයෙන් නිකුත් වූ අනතුරු සංඥා සැලකිල්ලට ගෙන එසේ හදිසි ගොඩබැස්සවීම කළ බවත් යානයේ ගුවන් හමුදාවට අයත් නිලධාරින් සිටි බවත් හෙතෙම කියයි. කෙසේ වෙතත් මෙම සිද්ධියෙන් කිසිදු අනතුරක් සිදුව නැතැයි ද සිද්ධිය වන අවස්ථාවේ එහි ගුවන් හමුදාපතිවරයා සිටි බව තමාට තහවුරු කළ නොහැකි බවද ඔහු පවසයි. කොළඹින් අද (07) ‍ගිය ගුවන් යානයක් පෙරවරු 8.30ට පමණ මෙලෙස ගොඩබැස්ස වූ බව හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=34712", "Category": null, "Parent URL": null}