{"Source": "Adaderana", "Timestamp": "December 5, 2012 09:26 am", "Headline": "ගුරුවරුන්ට ආචාර ධර්ම පද්ධතියක් ", "News Content": "ගුරුවරුන් සඳහා ආචාර ධර්ම පද්ධතියක් හඳුන්වාදීමට පියවර ගන්නා බව අධ්‍යාපන අමාත්‍ය බන්දුල ගුණවර්ධන මහතා පවසයි. පාසල තුළ දරුවන් වෙනුවෙන් කැප වන ගුරු භූමිකාවක් නිර්මාණය කිරීමේ අරමුණින් මෙම පියවර ගන්නා බව හෙතෙම සඳහන් කළේය. ගුරුවරුන්ගේ සදාචාරාත්මක හැසිරීම පිළිබඳ ආචාරධර්ම පද්ධතිය හා පොදු නීති මාලාව ඇතුලත් ඊට අදාළ චක‍්‍රලේඛයක් නිකුත් කෙරෙන බව බන්දුල ගුණවර්ධන අමාත්‍යවරයා පැවසීය. සමාජ පද්ධතියේ සක‍්‍රීය කොටස්කරුවෙකු ලෙස ගුරුවරයා සතු කාර්යයභාරය සහ ගුරු වෘත්තියේ වෘත්තීමය භාවය හඳුනාගැනීමට මඟ පෙන්වීමේ අරමුණින් මෙම ආචාරධර්ම පද්ධතිය හඳුන්වා දෙන බව ඔහු පවසයි.", "URL": "https://sinhala.adaderana.lk/news.php?nid=29722", "Category": null, "Parent URL": null}