{"Source": "Adaderana", "Timestamp": "July 18, 2011 01:00 pm", "Headline": "යාපනයේ දැඩි ලෙස මැතිවරණ නීතී උල්ලංඝණයවීම් සිදුවනවා", "News Content": "ඉදිරි පළාත් පාලන මැතිවරණයට අදාළව යාපනය පළාතේ දැඩි ලෙස මැතිවරණ නීතී උල්ලංඝණයවීම් සිදුවන බව දෙමළ ජාතික සන්ධානය පවසයි. කුමන බාධා එල්ල වුව ද දෙමළ ජාතික සන්ධානයේ මැතිවරණ ජය සහතික බව එම සන්ධානයේ මාධ්‍ය ප්‍රකාශක සුරේෂ් ප්‍රේමචන්ද්‍රන් මහතා අද දෙරණට ප්‍රකාශයක් කරමින් සඳහන් කළේය. උතුරු පළාතේ වෙසෙන දෙමළ ජනතාව අද දේශපාලන වශයෙන් බුද්ධිමත් පිරිසක් බව ඔහු පෙන්වා දෙයි. විවිධ ප්‍රකාශ සිදු කරමින් උතුරේ දෙමළ ජනතාව රවටා ඡන්දය ලබා ගැනීමට ඇතැම් පාර්ශව විවිධ උත්සහයන් දරන බව සුරේෂ් ප්‍රේමචන්ද්‍රන් මහතා ප්‍රකාශ කළේය. කෙසේ වුවත් පසුගිය මැතිවරණවල දී මෙන්ම දෙමළ ජාතික සන්ධානය කෙරෙහි මෙවරත් විශ්වාසය තබා ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17473", "Category": null, "Parent URL": null}