{"Source": "Adaderana", "Timestamp": "June 22, 2018 04:48 pm", "Headline": "උපාලි හිමිගේ ප්‍රකාශය ද්වේශ සහගතයි-මංගලගෙන් විශේෂ නිවේදනයක්", "News Content": "හිටපු ආරක්ෂක අමාත්‍ය ලේකම් ගෝඨාභය රාජපක්ෂ මහතාගේ 69 වන උපන්දිනය නිමිත්තෙන් මහා සංඝරත්නයේ ආශිර්වාදය ලබාදෙමින් අස්ගිරි පාර්ශවයේ අනුනායක වෙඬරුවේ උපාලි ස්වාමින් වහන්සේ සිදුකළ ප්‍රකාශය සම්බන්ධයෙන් මුදල් හා ජනමාධ්‍ය අමාත්‍ය මංගල සමරවීර මහතා විසින් විශේෂ නිවේදනයක් නිකුත් කර තිබේ. “ධර්මද්වීපය“හිට්ලර්ලාගේ මිලිටරි පාලනයකට යට කරමුද? යන සිරස්තලය යටතේ මෙම නිවේදනය මුදල් හා ජනමාධ්‍ය අමාත්‍යාංශය විසින් අද(22) දින නිකුත් කර තිබේ. “ඔබතුමා ගැන සඳහන් කරන කොට හිට්ලර් හැටියටත් හඳුන්වලා තිබුණා. ඉතිං අපි මතක් කරනවා. හිට්ලර් කෙනෙක් වෙලා හරි මේ රට හදන්න කියන එක තමයි මහා සංඝරත්නය අවසාන වශයෙන් මතක් කරන්නෙ. ඔබතුමා මිලිටරි පාලනයක් හරි අරගෙන ඇවිල්ලා මේක හදන්න කියලා නැවතත් මතක් කරනවා.” මෙසේ සඳහන් කර තිබු බව ද එම නිවේදනයේ දැක්වෙයි. පිළිගත් නායක හාමුදුරුවන් වහන්සේ නමක විසින් මේ කරන ලද ප්‍රකාශය බැරෑරුම් ද්වේශ සහගත ප්‍රකාශයක් බවත්, බුද්ධ දර්ශනය පිළිගන්නා සැබෑ බෞද්ධයකු වශයෙන් මම එකී ප්‍රකාශය සම්බන්ධයෙන් අතිශය ලැජ්ජාවට පත්වන බවත් අමාත්‍යවරයා විසින් සඳහන් කරයි. අමාත්‍යාංශය විසින් නිකුත් කරන ලද සම්පූර්ණ නිවේදනය පහතින් දැක්වෙයි.", "URL": "https://sinhala.adaderana.lk/news.php?nid=91327", "Category": null, "Parent URL": null}