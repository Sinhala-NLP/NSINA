{"Source": "Adaderana", "Timestamp": "May 22, 2018 12:50 pm", "Headline": "දූවිලි කුණාටුවක් නිසා කහ නිවේදනයක් නිකුත් වෙයි", "News Content": "චීනයේ වයඹදිග ප්‍රදේශයේ දූවිලි කුණාටුවක් හටගෙන තිබේ. පැයක පමණ කාලයක් කුණාටුව පැවති බව වාර්තා වෙයි. ගැන්සු පළාතේ හටගත් දූවිලි කුණාටුව හේතුවෙන් ජන ජීවිතයට දැඩි බලපෑම් එල්ලවී තිබේ. මාර්ග අපැහැදිලි වීම හේතුවෙන් දැඩි මාර්ග තදබදයක් හටගෙන තිබූ බවද එරට වාර්තාවල සඳහන් වෙයි. ප්‍රදේශය තුළ නැවතත් දූවිලි කුණාටු හටගැනීමේ අවධානමක් මතුව ඇති බව කාලගුණ බලධාරීන් පවසයි. මේ හේතුවෙන් අනතුරු ඇඟවීමේ කහ නිවේදන නිකුත් කර ඇති බවද එරට වාර්තා සඳහන් කළේය.", "URL": "https://sinhala.adaderana.lk/news.php?nid=89603", "Category": null, "Parent URL": null}