{"Source": "Adaderana", "Timestamp": "October 11, 2017 06:56 am", "Headline": "අලිවැට බැටරි හොරු නිසා මාතලේ ජන ජීවිත අනතුරේ ", "News Content": "වන අලි ගම්වැදීම වැලැක්වීම සඳහා ඉදිකර ඇති අලි වැටවලට විදුලිය ලබා ගැනීමට භාවිතා කරන බැටරි එනජයිසර් හා සුර්ය බලකට්ටල සොරකම් කිරීම නිසා අලි වැටවල් පවත්වාගෙන යා නොහැකි තත්ත්වයකට පත්ව ඇතැයි මාතලේ හා පොලොන්නරු වනජීවි සහකාර අධ්‍යක්ෂක ඩබ්ලිව්. ඩි. ඒම්. ජේ. වික්‍රමසිංහ මහතා පැවසීය.ඔහු මේ බව පැවැසුවේ මාතලේ දිස්ත්‍රක් කෘෂිකර්ම කමිටුව අතිරේක දිසාපති ප්‍රසන්න මදනායක මහතාගේ ප්‍රධානත්වයෙන්මාතලේ දිස්ත්‍රික් ලේකම් කාර්යාලීය ශ්‍රවනාගාරයේදී ඊයේ (10) වනදින රැස්වු අවස්ථාවේදීය.දිස්ත්‍රික්කයේ ස්ථාන 135 ක අලිවැටට විදුලිය ලබා ගැනීමට කුටි සකස් කර ඒ තුළ මෙම උපකරණ ස්ථානගත කර තිබෙන නමුත් නාඋල ,දඹුල්ල සිගිරිය හා ගලේවෙල යන ප්‍රදේශයන්හි විදුලි වැට සදහා යොදා තිබු මෙම උපකරණ දිගින් දිගටම සොරා ගෙන ඇති බව හෙතෙම මෙහිදී අනාවරණය කළේය.ලග්ගල ප්‍රාදේශීය ලේකම් කොට්ඨාසයේ සුළුගුනේ ගම්මානය වටා අලි වැටක් ඉදිකිරිට මුදල් ලැබී ඇතැත් එම ගම්මානයේ ජනතාව ඒ සදහා ඉදිරිපත් නොවිමෙන් එම මුදල් නැවත භාන්ඩාගාරයට යාමේ අවධානමක් පවතින බවද ඔහු මෙහිදී සඳහාන් කළේය.", "URL": "https://sinhala.adaderana.lk/news.php?nid=78578", "Category": null, "Parent URL": null}