{"Source": "Adaderana", "Timestamp": "November 26, 2017 01:01 pm", "Headline": "යාපනය සරසවි සිසුන් ප‍්‍රභාකරන්ගේ උපන්දිනය සමරයි", "News Content": "එල්ටීටීඊ නායක වේළුපිල්ලේ ප‍්‍රභාකරන්ගේ උපන්දිනය යෙදෙන අද(26) දිනයේ ප‍්‍රභාකරන්ගේ උපන්දින සැමරුම් වැඩසටහනක් යාපනය විශ්වවිද්‍යාල සිසුන් පවත්වා ඇති බව උතුරේ ආරක්ෂක අංශ පවසති. යාපනය ආරක්ෂක අංශ පැවසූවේ ප‍්‍රභාකරන්ගේ උපන්දිනය සමරමින් යාපනය විශ්වවිද්‍යාලය තුළ පෝස්ටර් අලවා ඇති බවයි. ප‍්‍රභාකරන්ගේ උපදිනයට සුභ පතා යාපනය විශ්වවිද්‍යාලයේ දේශන ශාලාවන් අසළ හා විශ්වවිද්‍යාල ශාලාවන් තුළ පෝස්ටර අලවා ඇති බවද යාපනය විශ්වවිද්‍යාල සිසුන් පැවසූහ. විශ්ව විද්‍යාල සිසුන් පැවසූවේ ඊයේ(25) රාත‍්‍රියේ අදාළ පෝස්ටර් අලවා ඇති බවය. යාපනය ප‍්‍රදේශයේදී මාධ්‍ය වෙත අදහස් පළ කරමින් උතුරු පළාත් සභා මන්ත‍්‍රී එම්.කේ.ශිවාජිලිංගම් මහතා පැවසූවේ ප‍්‍රභාකරන්ගේ 63 වන උපන්දින සැමරුම් වැඩසටහන ප‍්‍රභාකරන් උපත ලද වැල්වැටිතුරෙයි ප‍්‍රදේශයේදී අද(26) පැවැත්වීමට නියමිත බවයි.", "URL": "https://sinhala.adaderana.lk/news.php?nid=80557", "Category": null, "Parent URL": null}