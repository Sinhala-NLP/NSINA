{"Source": "Adaderana", "Timestamp": "April 23, 2011 11:13 am", "Headline": "අසාමාන්‍ය ලෙස බේකරි නිෂ්පාදනවල මිල නංවන්න එපා", "News Content": "පාන් මිල වැඩි කළ ද අසාමාන්‍ය ආකාරයෙන් බේකරි නිෂ්පාදනවල මිල ගණන් ඉහළ නොදමන ලෙසට සමස්ත ලංකා බේකරි හිමියන්ගේ සංගමය සමස්ත බේකරිහිමියන්ගෙන් ඉල්ලා සිටියි. ඇතැම් බේකරි හිමියන් අසාමාන්‍ය ලෙස බේකරි නිෂ්පාදනවල මිල ගණන් ඉහළ දමා ඇති බවට තොරතුරු ලැබී ඇති බව එම සංගමයේ සභාපති එන්.කේ.ජයවර්ධන මහතා සඳහන් කළේය. පිටිමිල ඉහළ ගොස් ඇති හෙයින් තමන්ට සිදුවන පාඩුව අවම වන ලෙස බේකරි නිෂ්පාදනවල මිල ගණන් සුළු අගයකින් ඉහළ නංවන ලෙසත් පාරිභෝගිකයන් අසීරුතාවට පත්වන ලෙස කටයුතු නොකරන ලෙසත් ඔහු සමස්ත බේකරි හිමියන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=15651", "Category": null, "Parent URL": null}