{"Source": "Adaderana", "Timestamp": "September 7, 2013 07:32 am", "Headline": "මාලේ ජනපතිවරණය අදයි", "News Content": "මාලදිවයින් ජනාධිපතිවරණය අද පැවැත්වෙයි. මැතිවරණය සඳහා වත්මන් ජනාධිපති මොහොමඩ් වහීඩ් සහ හිටපු ජනාධිපති මොහොමඩ් නෂීඩ් ඇතුළු ප්‍රධාන අපේක්ෂකයින් සිව්දෙනෙකු ඉදිරිපත්ව සිටිති. ශ්‍රී ලංකාව, ඉන්දියාව, සිංගප්පුරුව, මැලේසියාව සහ එංගලන්තය යන රටවල ජන්ද මධ්‍යස්ථාන පිහිටුවා ඇති අතර මෙරට දී ජන්දය භාවිත කිරීම සඳහා මාලදිවයින් ජාතිකයින් 3000 ක් පමණ සුදුසුකම් ලබා ඇත. මැතිවරණ අපේක්ෂකයන් සිව්දෙනාගේම දේශපාලන කාර්යාල කොළඹ දෙහිවල ප්‍රදේශයේ පිහිටුවා තිබේ.", "URL": "https://sinhala.adaderana.lk/news.php?nid=37206", "Category": null, "Parent URL": null}