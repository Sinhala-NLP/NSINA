{"Source": "Adaderana", "Timestamp": "March 20, 2014 10:58 am", "Headline": "බේබද්දන්ගෙන් පොලීසිය ගුටිකයි", "News Content": "මැදිරිගිරිය නගරයේ හටගත් ගැටුමක් පාලනය කිරිමට ගිය පොලිස් නිලධාරින් දෙදෙනෙකු පහරකෑමකින් තුවාල ලබා තිබේ. බීමත් පුද්ගලයින් පිරිසක් මැදිරිගිරිය නගරයේ කලහාකාරි ලෙස හැසිරෙන බවට ඊයේ රාත්‍රි පොලිස් හදිසි ඇමතුම් අංකයට තොරතුරක් ලැබි ඇති බව සඳහන්ය. ඒ අනුව මැදිරිගිරිය පොලිස් ස්ථානයේ නිලධාරින් කිහිපදෙනෙකු එම ස්ථානය වෙත ගොස් තිබේ. එහිදී එම ස්ථානයේ සිටි පිරිස පොලිස් නිලධාරින්ට පහරදි ඇති බව මැදිරිගිරිය පොලීසිය සඳහන් කළේය. ගැටුමෙන් තුවාල ලැබු පොලිස් සැරයන්වරයෙකු හා පොලිස් කොස්තාපල්වරයෙකු ප්‍රතිකාර සඳහා මැදිරිගිරිය හා පොළොන්නරුව රෝහල් වලට ඇතුළත් කර තිබේ. සිද්ධිය සම්බන්ධයෙන් මේ වන විට එක් සැකකරුවෙකු අත්අඩංගුවට ගෙන ඇති අතර මැදිරිගිරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41936", "Category": null, "Parent URL": null}