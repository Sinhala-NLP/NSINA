{"Source": "Adaderana", "Timestamp": "November 6, 2018 12:52 pm", "Headline": "යාපනය-කොළඹ බස් රථයක් පෙරළෙයි", "News Content": "යාපනයේ සිට කොළඹ දෙසට ධාවන වු පෞද්ගලික මගී ප්‍රවාහන බස් රථයක් අධික වර්ෂාවත් සමඟ නොච්චියාගම ලිදෑව ප්‍රදේශයෙදි වේගය පාලනය කර ගත නොහැකිව මාර්ගයෙන් ඉවතට පැන පෙරළි ගොස් තිබේ. අද දෙරණ වාර්තාකරු පැවසුවේ ඊයේ (05) සවස 5ට පමණ මෙම අනතුර සිදු වන විට එම අවස්ථාවේදි බස් රථයේ මගීන් 30 දෙනෙකු පමණ සිට ඇති බවයි. අනතුරෙන් පස්දෙනෙකුට තුවාල සිදු වි ඇති අතර ඔවුන් නොච්චියාගම ප්‍රාදේශීය රෝහලට ඇතුලත් කර ඇති අතර බරපතල තුවාල ලැබු එක් පුද්ගලයෙක් අනුරාධපුර ශික්ෂණ රෝහලට ඇතුලත් කර තිබේ. එම පුද්ගලයා බස් රථයේ කොන්දොස්තරවරයා බවද වාර්තා වේ. අනතුර සම්බන්ධයෙන් වැඩිදුර විමර්ෂණ කටයුතු නොච්චියාගම පොලිසිය විසින් සිදු කරණු ලබයි.", "URL": "https://sinhala.adaderana.lk/news.php?nid=98765", "Category": null, "Parent URL": null}