{"Source": "Adaderana", "Timestamp": "September 27, 2015 09:35 am", "Headline": "චන්ද්‍රයාගේ පෙනුම හා දීප්තිය වැඩිවෙයි", "News Content": "බිනර පොහොය යෙදෙන අද දිනයේ රාත්‍රී කාලයේ දී චන්ද්‍ර ග්‍රහණයක් ඇති වන බව තාරකා විද්‍යාඥයින් පවසයි. ඒ අනුව පැයකුත් විනාඩි 11 ක පමණ කාලයක් පවතින චන්ද්‍රග්‍රහණය අමෙරිකා, යුරෝපා, අප්‍රිකා මහද්වීප වලට සහ බටහිර ආසියාවේ කොටසකටත් නැගෙනහිර පැසිෆික් ප්‍ර දේශයටත් දැකගත හැකි බව නාසා ආයතනය කියයි.එම චන්ද්‍රග්‍රහණය ශ්‍රී ලාංකිකයින්ට දැකගත හැකිවීමට හැකියාව ලැබෙන්නේ නැත.මේ අතර අද දිනයේ චන්ද්‍රයා වෙනත් පොහෝදිනවලට වඩා සියයට 17ක විශාලත්වයකින් සහ සියයට 30ක දීප්තියකින් දිස්වන බව නාසා ආයතනය පවසයි.මෙවැනි තත්ත්වයක් ඇති වන්නේ වසර 30කට පමණ පසුව බව එම ආයතනය සඳහන් කළේය.චන්ද්‍රයා පෘථිවියට ආසන්නයෙන්ම ගමන් කිරීම හේතුවෙන් මෙම වෙනස්කම දැකගත හැකිය.", "URL": "https://sinhala.adaderana.lk/news.php?nid=54102", "Category": null, "Parent URL": null}