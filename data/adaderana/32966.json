{"Source": "Adaderana", "Timestamp": "April 3, 2013 11:11 am", "Headline": "නීති විරෝධීව දැව ඇද්ද අයෙක් දැලේ", "News Content": "නීති විරෝධී ලෙස දැව ප්‍රවාහනය කරමින් සිටි පුද්ගලයෙක් කරුවලගස්වැව පොලීසිය විසින් අත්අඩංගුවට ගෙන තිබේ. බුරුත සහ ගොඩරත්මල් වර්ගයට අයත් දැව කොටන් 37 ක් සහ ට්‍රැක්ටර් රථයක් මෙලෙස අත්අඩංගුවට ගත් බව පොලීසිය පවසයි. කරුවලගස්වැව, එගොඩපිටිය ප්‍රදේශයේ රක්ෂිත වාන්තරයකින් මෙම දැව තොගය කපා ඇති බවට තොරතුරු අනාවරණය වී තිබේ. මෙතෙක් මෙම දැව තොගයේ වටිනාකම තක්සේරු කර නොමැති අතර සැකකරු පුත්තලම දිසා අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් කරුවලගස්වැව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32966", "Category": null, "Parent URL": null}