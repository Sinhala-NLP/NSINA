{"Source": "Adaderana", "Timestamp": "May 15, 2013 12:23 pm", "Headline": "mTicketing - ශ්‍රී ලන්කන් ගුවන් ගමන් සඳහා ටිකට්", "News Content": "ජාතික ජංගම දුරකථන ජාලය වන ශ්‍රී ලංකා ටෙලිකොම් මොබිටෙල් ආයතනය මෙරට ජාතික ගුවන් සේවය වන ශ්‍රීලන්කන් ගුවන් සේවය සමග අත්වැල් බැඳගනිමින් සිය පාරිභෝගිකයන් වෙනුවෙන් තවත් නව සේවාවක් දියත් කරන බව අනාවරණය කර සිටියි. mTicketing යෙදවුම තුළින් කි‍්‍රයාත්මක කෙරෙන මෙම සේවාව ඔස්සේ ශ්‍රීලන්කන් ගුවන් සේවාව මගින් සපයන ගුවන් ගමන් සඳහා ප‍්‍රවේශපත් වෙන්කරවා ගත හැක. මොබිටෙල් පඔසජනැඑසබට සේවාව තුළින් මෙසේ ගුවන් ගමන් සඳහා ප‍්‍රවේශපත් වෙන්කරවාගැනීමේ පහසු ක‍්‍රමය ශ්‍රී ලංකාව තුළ කි‍්‍රයාත්මක වන්නේ ප‍්‍රථම වතාවට වීම මෙහි එක් විශේෂත්වයකි. mTicketing සේවාව තුළින් ගුවන් ගමන් සඳහා ප‍්‍රවේශපත් ඇණවුම් කිරීම මොබිටෙල් ජංගම දුරකථනයකින් 365 අමතා පහසුවෙන් සිදුකළ හැක. එසේ ඇමතුමක් ලබාගන්නා ඔබව මොබිටෙල්හි සංවාරක සේවා පිළිබඳ විශේෂඥයෙකු හා සම්බන්ධ කෙරෙන අතර එතුළින් ඔබට අවශ්‍ය ප‍්‍රවේශපත් වෙන්කරවාගැනීම, ගුවන් ගමන් පිළිබඳව සහ අය කිරීම් පිළිබඳ ඔබගේ අවශ්‍යතාවට ගැළපෙන පරිදි දැනුවත් විය හැක. කල් ඉකුත් වීමට පෙර මෙසේ වෙන්කරවාගන්නා ප‍්‍රවේශපත් සඳහා ගෙවීම් සිදුකළ යුතුය. එම ගෙවීම් ඕනෑම මොබිටෙල් ශාඛාවක් වෙත සිදුකළ හැකි අතර එසේ ගෙවීම් සිදුකළ පසු එම පාරිභෝගිකයන් වෙත විද්‍යුත් ප‍්‍රවේශපතක් (e-ticket) පිරිනැමෙනු ඇත. මෙවන් සේවාවක් සිය ආයතනය තුළින් දියත්වීම පිළිබඳව මොබිටෙල්හි අලෙවිකරණ කටයුතු පිළිබඳ ජ්‍යෙෂ්ඨ සාමාන්‍යධිකාරි නලින් පෙරේරා මහතා මෙසේ සිය අදහස් පළකළේය. \"ජංගම දුරකථන යෙදවුම් සහ සේවාවන් ඔස්සේ ගනුදෙනු සිදුකිරීම මෙම යුගයේ වඩාත් වැදගත් අංගයක් බවට පත්ව තිබෙනවා. ගනුදෙනු වගේම සෙසු භාණ්ඩ හා සේවාවන් මිලට ගැනීමේ කි‍්‍රයාවලීන් රඳා පවතින්නේ පාරිභෝගිකයන් නොයෙක් වූ වෙළෙඳ සන්නාම වෙත දක්වන ලැදියාව මත වීම තවත් එක් ලක්ෂණයක්. මෙම mTicketing සේවාව අපි විශේෂයෙන්ම නිර්මාණය කළේ ශ්‍රී ලාංකික ජනතාව උදෙසායි. දුම්රිය ප‍්‍රවේශපත්, සිනමා ප‍්‍රවේශපත් වගේම කි‍්‍රකට් තරග සඳහා ප‍්‍රවේශපත් ද මෙම mTicketing සේවාව ඔස්සේ ඇණවුම් කළ හැක. මෙම සේවාවන්ට අමතරව ඊට අලුතින් එක්වන ගුවන් ගමන් සඳහා ප‍්‍රවේශපත් වෙන්කරවා ගැනීමේ ක‍්‍රමය අපි දියත් කරන්නේ ජාතික ගුවන් සේවාව වන ශ්‍රීලන්කන් ගුවන් සමාගම සමග වීම අපට මහත් ගෞරවයක්. ඔවුන් සමග අපට අත්වැල් බැඳගැනීමට ලැබීම අපට ආඩම්බරයක් වගේම ඉදිරියේදී ඔවුන් සමග සමීපව හිඳිමින් තවත් ව්‍යාපෘති කිහිපයක් දියත් කරලීමට අපි බලාපොරොත්තු වෙනවා.\" මේ පිළිබඳ අදහස් දක්වන ශ්‍රීලන්කන් ගුවන් සමාගමෙහි ප‍්‍රධාන අලෙවිකරණ නිලධාරි ජී.ටී. ජයසීලන් මහතා මෙසේ පැවසීය. \"ශ්‍රීලන්කන් ගුවන් සමාගම මොබිටෙල් ආයතනයත් සමග සම්බන්ධ වීම තුළින් අපගේ ගුවන් සේවාවන් ලබාගන්නා අපගේ පාරිභෝගිකයන්ට ප‍්‍රවේශපත් වෙන්කරවා ගත හැකි පහසු ක‍්‍රමයක් නිර්මාණය වෙලා තියනවා. මෙතුළින් නිදහස්ව අපගේ ගුවන් ගමන් සේවා අත්විඳීමට ඔවුනට අවස්ථාව උදාවෙනවා. මෙවන් භාවිතයට පහසු ජංගම දුරකථන විසදුමක් තුළින් අපට පහසුවෙන් පාරිභෝගිකයා සමග පවත්නා සබඳතාව තවත් තීව‍්‍ර කෙරෙනවා.\" 2009 වසරේ දියත් කරන ලද මොබිටෙල් mTicketing සේවාව 2011 දී සංචාරක ඛාණ්ඩයෙන් mBillionth සම්මානයෙන් පිදුම් ලැබීය. එමෙන්ම 2010 වසරේ විද්‍යුත් ව්‍යාපාර සහ වනිජ්‍යය (e- Business and Commerce)අංශයෙන් ඊ- ස්වාභිමානි සම්මානයද හිමිකරගන්නා ලදී. ජාතික ජංගම දුරකථන ජාලය වන ශ්‍රී ලංකා ටෙලිකොම් මොබිටෙල් සමාගම ශ්‍රී ලංකා ටෙලිකොම් සමාගමට අනුබද්ධ ආයතනයකි. ජංගම දුරකථන සේවා, අධිවේගී බ්‍රෝඞ් බෑන්ඞ් සේවා, ව්‍යාපාර විසදුම්, IDD සේවාවන් ඇතුළු සෙසු විශේෂාංග රැසක් සපයන මොබිටෙල් දකුණු ආසියාවේ ප‍්‍රථම වතාවට සුපිරි 3.5G ජාලය දියත් කරලීමට පුරෝගාමී විය. HSPA + MIMO තාක්ෂණය සහ 4G/LTE තාක්ෂණය මෙරට සාර්ථකව කි‍්‍රයාත්මක කළ මොබිටෙල් ආයතනය Dual Carrier HSPA+ තාක්ෂණය ඔස්සේ සිය බ්‍රෝඞ් බෑන්ඞ් සේවාවන් සමස්ත දිවයිනටම බලපැවැත්වෙන පරිදි තවදුරටත් වේගවත් කළේය. ලොව පුරා 400 කටත් අධික ජාලයන් සමග සබඳතා පවත්වමින් රෝමිං සේවාවන් සැපයීමටද මොබිටෙල් ආයතනය කටයුතු කරයි. සිය ක්ෂේත‍්‍රයේ දියුණුව ඇතිකරලීමේ අපේක්ෂාවෙන් මොබිටෙල් ආයතනය මේ වන විට රුපියල් මිලියන 500කටත් අධික මුදලක් ජාල පුළුල් කරලීමේ ව්‍යාපෘති සඳහා අයෝජනය කර ඇත. එහි අරමුණ වන්නේ මෙරට තොරතුරු සහ සන්නිවේදන ක්ෂේත‍්‍රය වත්මන් ප‍්‍රවණතාවන් සමග අනුකූල කරමින් පාරිභෝගිකයන්ට විස්මයජනක අත්දැකීමක් ගෙන ඒමයි. \"ඔබ සමගයි. සැමදා\" යන සිය වෙළෙඳ සන්නාම පොරොන්දුව සමග බිලියන 4ක සිය පාරිභෝගික පදනමකට සේවය සපයන මොබිටෙල් ආයතනය පාරිභෝගික කේන්ද්‍රිය මූලධර්මයන් මත පදනම්ව කටයුතු කරන බව පැහැදිලිව පෙන්නුම් කරයි. ශ‍්‍රී ලංකාවේ ජාතික ගුවන් සේවය වන ශ‍්‍රීලන්කන් එයාර්ලයින්ස් වනාහි, සම්මානලාභී ජාත්‍යන්තර ගුවන් සමාගමකි. අසල්වාසී මාලදිවයිනට ගමන් ගන්නා ප‍්‍රමුඛතම ගුවන් සේවය මෙය වන අතර, දකුණු ආසියාවේ සැලකිය යුතු තැනක් එයට ලැබී ඇත. දැනට ශ‍්‍රීලන්කන් සමාගම, ව්‍යාපාරික පන්තිය සඳහා සුඛෝපභෝගී, දිගාවිය හැකි ආසන සහ නවතම ගමනාන්තර විනෝද වැඩ සටහන් පද්ධති සහිත ගුවන් යානා 21න් සමන්විත යානා පද්ධතියක් සේවයේ යොදවයි. දැනට, කොළඹ ගුවන් තොටුපලේ සිට ලොව පුරා රටවල් 34ක ගමනාන්ත 64කට ගුවන් ගමන් පවත්වමින්, වසරකට 40 ලක්ෂයක පමණ මගී සංඛ්‍යාවක් රැගෙන යයි.", "URL": "https://sinhala.adaderana.lk/news.php?nid=34109", "Category": null, "Parent URL": null}