{"Source": "Adaderana", "Timestamp": "March 18, 2017 12:24 pm", "Headline": "දුම්රියේ ගැටී අවසන් ගමන් යයි", "News Content": "හලාවත, සවරාන දුම්රිය ස්ථානය අසලදී දුම්රියක ගැටීමෙන් පුද්ගලයෙකු මියගොස් තිබේ. හලාවත සිට කොළඹ කොටුව බලා ධාවනය වූ දුම්රියක ගැටීමෙන් අදාළ පුද්ගලයා මියගොස් ඇති බව පොලීසිය පැවසුවේය. මියගොස් ඇත්තේ කවුරුන්ද යන්න මෙතෙක් හදුනාගෙන නැත. මෘත ශරීරය හලාවත රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (18) සිදු කරන බව හලාවත පොලීසිය පැවසුවේය.", "URL": "https://sinhala.adaderana.lk/news.php?nid=71030", "Category": null, "Parent URL": null}