{"Source": "Adaderana", "Timestamp": "March 14, 2019 12:31 pm", "Headline": "ගුරුවරයෙකුගේ පහරදීමෙන් 5 වසරේ සිසුන් 18ක් රෝහලේ", "News Content": "මඩකලපුව, පුනොච්ච්මුනයි ප්‍රදේශයේ ඇති විදුහලක ගුරුවරයකු විසින් සිදුකළ පහරදීමකින් පහ ශ්‍රේණියේ ඉගෙනුම ලබන සිසුන් 18ක් කාත්තන්කුඩ් මුලික රෝහලට ඇතුළත් කර තිබේ. අදාළ පහරදීම ඊයේ(13) සිදුව ඇති බව අද දෙරණ වාර්තාකරු පැවසීය. පාසලේ ලබාදුන් ක්‍රියාකාරකම් නිසි ලෙස නොකිරීම හේතුවෙන් සිසුන්ට මෙලෙස ගුරුවරයා විසින් පහර දී ඇති බව වාර්තා වෙයි. පහරදුන් ගුරුවරයා කාත්තාන්කුඩ් පොලීසිය විසින් අත්අඩංගුවට ගෙන ඇති බව අප වාර්තාකරු සඳහන් කළේය. සිද්ධිය සම්බන්ධයෙන් කාත්තාන්තුඩි පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106047", "Category": null, "Parent URL": null}