{"Source": "Adaderana", "Timestamp": "May 11, 2017 03:14 pm", "Headline": " ලේසර් තොරණ කඩා වැටී ඇති බවට පළවන වාර්තා අසත්‍යයි", "News Content": "ගාලු මුවදොර පිටියේ ඉදි කර ඇති ලේසර් තොරණ කඩා වැටී ඇති බවට පළ වන වාර්තාවල කිසිඳු සත්‍යතාවක් නොමැති බව වරාය අමාත්‍යංශය පවසයි.එම අමාත්‍යංශය සඳහන් කළේ අර්ජුණ රණතුංග මහතාගේ ප්‍රධානත්වයෙන් අද රාත්‍රී 7.00ට ලේසර් තොරණ දෙවන දිනටත් විවෘත කිරීමට නියමිත බවයි.වෙසක් පොහොය නිමිත්තෙන් ගාලු මුවදොර පිටියේ ඉදි කර ඇති ලේසර් තොරණ ඊයේ ජනාධිපති මෛත්‍රීපාල සිරිසේන මහතා අතින් පළමු දිනට විවෘත කරනු ලැබීය.ලබන 13 වනදා දක්වා ලේසර් තොරණ මහජන ප්‍රදර්ශනයට විවෘත අතර හෙට දිනයේ අග්‍රමාත්‍ය රනිල් වික්‍රමසිංහ මහතා විසින් එය තෙවන දිනට විවෘත කිරීමට නියමිත බව වරාය අමාත්‍යංශය පැවසුවේය.", "URL": "https://sinhala.adaderana.lk/news.php?nid=73065", "Category": null, "Parent URL": null}