{"Source": "Adaderana", "Timestamp": "June 19, 2010 08:49 am", "Headline": "ලංකාවේ චීන ජාතිකයින් ඉන්දියාවට තර්ජනයක් -ජය ලලිතා", "News Content": "චීන ජාතිකයින් ශ්‍රී ලංකාවේ රැඳී සිටීම ඉන්දියාවට තර්ජනයක් බව අන්නා ද්‍රවිඩ මුන්නේත්‍ර කලහම් පක්ෂයේ ජයලලිතා ජයරාම් පවසයි. චීන කම්කරුවන් බොහෝ පිරිසක් ශ්‍රී ලංකාවේ රැදී සිටින බව ඇය පෙන්වාදෙයි. ඔවුන් ලංකාවේ යටිතල පහසුකම් සහ වෙනත් විවිධ ඉදිකිරීම්වල නිරතව සිටින බව ඇය සඳහන් කරයි. මොවුන් අතර චීන ඔත්තුකරුවන් ද සිටිය හැකි බව ජයලලිතා ජයරාම් තවදුරටත් අවධාරණය කරයි. ඔවුන් ඉන්දියාවට ‍එරෙහිව ඔත්තුසේවාවන්හි යෙදිය හැකි බවට ද ඇය අනතුරු අඟවයි. මේ සම්බන්ධයෙන් ඉන්දීය රජය වහා පියවර ගත යුතු බව ඇය පෙන්වාදෙයි. එමෙන්ම ශ්‍රි ලංකා රජය සමග ඉන්දියාව ‍ෙම් පිළිබඳව වහා සාකච්ඡා ආරම්භ කළ යුතු බව ද ජයලලිතා ජයරාම් වැඩිදුරටත් කියා සිටියි.", "URL": "https://sinhala.adaderana.lk/news.php?nid=9091", "Category": null, "Parent URL": null}