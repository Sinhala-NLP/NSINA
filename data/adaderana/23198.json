{"Source": "Adaderana", "Timestamp": "March 31, 2012 02:36 pm", "Headline": "ඉන්දීය මුහුදේ මසුන් ඇල්ලූ මෙරට ධීවරයින් තිදෙනෙකු අත්අඩංගුවට ", "News Content": "ඉන්දීය මුහුදු සීමාව තුළ මසුන් ඇල්ලීමේ යෙදී සිටි ශ්‍රී ලාංකික ධීවරයින් තිදෙනෙකු අත්අඩංගුවට ගත් බව ඉන්දීය වෙරළාරක්ෂක නිලධාරීන් පවසයි. ඔවුන් සතුවූ ධීවර යාත්‍රාව ද වෙරළාරක්ෂක නිලධාරීන් භාරයට ගෙන ඇති බව ද ඉන්දීය මාධ්‍ය වාර්තා කරයි. අද(31) දින අත්අඩංගුවට ගෙන ඇති මෙම ධීවරයින් තිදෙනා රාමේෂ්වරම්හි මණ්ඩපම් පොලිසිය වෙත භාර දී ඇති බව ද එම මාධ්‍ය වාර්තා පෙන්වාදෙයි.", "URL": "https://sinhala.adaderana.lk/news.php?nid=23198", "Category": null, "Parent URL": null}