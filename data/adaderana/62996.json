{"Source": "Adaderana", "Timestamp": "August 12, 2016 12:57 pm", "Headline": "පාඨලි - අනුර කැටුව අගමැති හෙට යළි චීනයට", "News Content": "අග්‍රාමාත්‍ය රනිල් වික්‍රමසිංහ මහතා නිරිත දිග චීනයේ නිරීක්ෂණ චාරිකාවක නිරතවීමට නියමිතව තිබේ.සංචාරය ආරම්භ කරමින් හෙට දිනයේ දිවයිනෙන් පිටත්ව යන අග්‍රාමාත්‍යවරයා ලබන 17 වනදා දක්වා එරට රැඳී සිටීමට නියමිතය.එහිදී කර්මාන්තපුර, බහලුම් පර්යන්ත තාක්ෂණික උද්‍යාන, මූල්‍ය මධ්‍යස්ථාන, නිර්මාණාත්මක නිෂ්පාදන ආයතන ආදී ආර්ථික සංවර්ධන සඳහා පාදකවන කේන්ද්‍රීය ස්ථාන ගණනාවක් රනිල් වික්‍රමසිංහ මහතා විසින් නිරීක්ෂණය කිරීමට නියමිත බව අග්‍රාමාත්‍ය කාර්යාලය පැවසුවේය.මෙම සංචාරය සඳහා අනුර ප්‍රියදර්ශන යාපා, පාඨලී චම්පික රණවක යන අමාත්‍යවරුන් සහ නිළධාරින් පිරිසක් එක්වීමට නියමිත බව සඳහන්ය.", "URL": "https://sinhala.adaderana.lk/news.php?nid=62996", "Category": null, "Parent URL": null}