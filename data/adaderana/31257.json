{"Source": "Adaderana", "Timestamp": "February 1, 2013 12:54 pm", "Headline": "පෙබරවාරි 7 තෙක් පත්කරන්න අවසර නෑ", "News Content": "ගාල්ල මහනගර සභාව සඳහා නව නගරාධිපතිවරයෙකු පත් කිරීම පෙබරවාරි 07 වන දින දක්වා සිදුනොකිරීමට පළාත් පාලන කොමසාරිස්වරයා අධිකරණය හමුවේ එකඟතාව පළ කර තිබේ. පළාත් බද මහාධිකරණය හමුවේ ඉදිරිපත් කර තිබු නඩුවක් විභාගයට ගත් අවස්ථාවේ දී පළාත් පාලන කොමසාරිස්වරයා මෙම එකඟතාවට පැමිණි බව හිටපු නගාරාධිපති මෙත්සිරි ද සිල්වා මහතා ප්‍රකාශ කළේය. මෙත්සිරි ද සිල්වා මහතා නගරාධිපති තනතුරෙන් සහ සභික තනතුරෙන් ඉවත් කිරීම සම්බන්ධයෙන් දකුණු පළාත් ප්‍රධාන අමාත්‍යවරයා ඇතුළු පාර්ශවකරුවන් 15 දෙනෙකුට එරෙහිව ගොනු කළ පෙත්සම නඩු විභාගයට කැඳවූ අවස්ථාවේ දී මූලික විභාගයකින් පසුව මෙම තීන්දුව ලබාදී තිබේ. එහිදී පෙත්සම්කරුගේ පාර්ශවය විසින් ඉල්ලා සිටි අතුරු තහනම් නියෝගය, දකුණු පළාත් ප්‍රධාන අමාත්‍යවරයා වෙනුවෙන් පෙනී සිටි නීතීඥවරුන් ස්ව කැමැත්තෙන් පෙබරවාරි 7 වන දින තෙක් ලබාදීමට එකඟවී ඇත.", "URL": "https://sinhala.adaderana.lk/news.php?nid=31257", "Category": null, "Parent URL": null}