{"Source": "Adaderana", "Timestamp": "February 4, 2019 05:44 pm", "Headline": "අණ නොතැකු යතුරුපැදිය පොලිස් නිලධාරියෙක් යට කර යයි", "News Content": "කොළඹ ප්‍රදේශයේ යතුරුපැදි සංගමයක සමාජිකත්වය දරණ තරුණයන් පිරිසක් නුවරඑළියේ සිට හැටන් හරහා කොළඹ දක්වා ධාවනය කරන අවස්තාවේ වටවල ප්‍රදේශයේ දී යතුරුපැදි කරුවන් නතර කිරීමට උත්සහ කළ වටවල පොලීසියේ නිලධාරියෙකු යට කර තුවාල සිදු කර පළා යාමට උත්සහ කළ තරුණයන් සිව්දෙනෙක් අත්අඩංගුවට ගෙන තිබේ. අදාළ සැකකරුවන් හා යතුරුපැදි හතරක් ද සැකපිට අත්අඩංගුවට ගෙන ඇති බව වාර්තා වෙයි. එලෙස අත්අඩංගුවට ගත් සැකකරුවන් අද(04) හැටන් වැඩ බලන මහේසත්‍රාත් එස්.රාජෙන්දුන් මහතා වෙත ඉදිරිපත් කිරීමෙන් පසු එම සැකකරුවන් මේ මස 12 වන දින දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළේය. එම සැකකරුවන් යතුරුපැදි සංගමයේ සමාජිකත්වය දරණ තවත් යතුරුපැදි කරුවන් විශාල පිරිසක් සමඟ ඉකුත් 02 සෙනසුරාදා ශ්‍රි පාදස්ථානය සංචාරය කර පසුව එදිනම නුවරඑළිය සංචාරය නියැළි පසුව ඊයේ කොළඹ දක්වා ධාවනය කරවන අවස්තාවේ හැටන් මල්ලිඅප්පුව මංසන්ධියේදි යතුරුපැදිකරුවන් පරික්ණෂා කිරීමට හැටන් පොලිස් රථ වාහන අංශයේ නිලධාරින් අණ කර ඇති අතර, එම අණ නොතකා යතුරුපැදි කරුවන් කොළඹ දෙසට ධාවනය කරවන අවස්තාවේ වටවල පොලීසියට හැටන් පොලීසියේ රථ වාහන අංශයේ නිලධාරින් විසින් ලබාදුන් තොරතුර මත වටවල පොලීසිය ඉදිරිපිටදි එම යතුරුපැදිකරුවන් නතර කිරීමට උත්සහ කළ බව වටවල පොලීසියේ ස්ථානාධිපති ලලිත් මහගෙදර මහතා කියා සිටියේය. අධික වේගයෙන් පැමිණි යතුරුපැදිකරුවන් රාජකාරියේ නියැලි සිටි පොලිස් නිලධාරියෙකු යට කර තුවාල සිදු කර පළා යාමට උත්සහ කිරීමේදි යතුරුපැදි දෙකක ගමන් ගත් තරුණයන් සිව්දෙනෙක් ඊයේ පස්වරුවේ අත්අඩංගුවට ගෙන අද(04) හැටන් අධිකරණය වෙත ඉදිරිපත් කළ බව පොලිස් ස්ථානාධිපතිවරයා කියා සිටියේය. අනතුරෙන් තුවාල ලැබු පොලිස් නිලධාරියා වටවල රෝහලේ නේවාසිකව ප්‍රතිකාර ලබන බවත්, රක්ෂිත බන්ධනාගාර ගත කළ සැකකරුවන් රත්නපුර, කිරුලපන, පිලියන්දල සහ මින්නේරිය යන ප්‍රදේශවල අවුරුදු 20ත් 25 වයස් කාණ්ඩ වල පසුවන අය බවත්, යතුරුපැදි 50 පමණ මෙම සංචාරයට යොදාගෙන ඇති බවත්, එක් සැකකරුවෙකු පැළද සිටි ආරක්ෂිත හිස්වැසුමේ පොලීසියට අපහාස වන අයුරින් සටහනක් යොදවා තිබු බව පොලිස් ස්තානාධිපතිවරයා කියා සිටියේය. මෙම සැකකරුවන්ට අනනොතකා ධාවනය කිරීම, අපරික්ෂකාරි ලෙස යතුරුපැදි ධාවනය කිරීම, රාජකාරියේ නියැලි සිටි පොලිස් නිලධරියෙකු තුවාල සිදු කිරීම යන චෝදනා යටතේ අධිකරණය වෙත ඉදිරිපත් කර ඇත.", "URL": "https://sinhala.adaderana.lk/news.php?nid=103677", "Category": null, "Parent URL": null}