{"Source": "Adaderana", "Timestamp": "August 5, 2018 04:38 pm", "Headline": "වාහන මිල ඉදිරියේදී අඩු කරනවා", "News Content": "ශ්‍රී ලංකා සිංගප්පූරු වෙළඳ ගිවිසුම අත්සන් කළේ විධිමත් ක්‍රමවේදයකින් අනතුරුව බව විදුලිබල හා පුනර්ජනනීය බලශක්ති රාජ්‍ය අමාත්‍ය අජිත් පී. පෙරේරා මහතා පවසයි. මාධ්‍ය වෙත අදහස් දක්වමින් රාජ්‍ය අමාත්‍යවරයා මේ බව ප්‍රකාශ කළේය. පාර්ලිමේන්තු විවාදයකින් ඒ පිළිබඳ ගැටලු නිරාකරණ වූ බවත් විශේෂඥයින් කිසිවෙක් ගිවිසුම විවේචනය කර නොමැති බවද ඒ මහතා පැවසීය. විවේචනය සිදුකරන්නේ පොහොට්ටුවාදී දේශපාලඥයින් සහ පොහොට්ටුවාදී වෛද්‍යවරුන් කිහිපදෙනෙකු විසින් බවද රාජ්‍ය අමාත්‍යවරයා පැවසීය. වාහන මිල ඉදිරියේදී අඩු කරන බවත් රටේ මුදල් විදේශයන් වෙත ගලාගෙන යාම වලැක්වීම සඳහා තාවතාලික පිළියමක් යොදන ලෙස අග්‍රාමාත්‍යවරයා මුදල් අමාත්‍යවරයා වෙත උපදෙස් ලබාදුන් බවත් ඒ අනුව වාහන සඳහා බදු පනවා ඇති බවද ඒ මහතා පැවසීය. ඒ අනුව ඉදිරියේදී වාහන මත පනවා ඇති බද්ධ ඉවත් කරන බවත් ඉවත් කරන දිනය සම්බන්ධයෙන් හැකි ඉක්මනින් දැනුම් දෙන ලෙස අග්‍රාමාත්‍යවරයා මුදල් අමාත්‍යවරයා වෙත උපදෙස් ලබාදුන් බවද රාජ්‍ය අමාත්‍ය අජිත් පී. පෙරේරා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=93876", "Category": null, "Parent URL": null}