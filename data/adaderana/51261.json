{"Source": "Adaderana", "Timestamp": "May 11, 2015 10:34 pm", "Headline": "ඇඹිලිපිටියේ පනස් ලක්ෂයක කොල්ලයක්", "News Content": "ඇඹිලිපිටිය නගරයේදී අද සවස රුපියල් ලක්‍ෂ 50ක මුදල් කොල්ලයක් සිදුව තිබේ.ඇඹිලිපිටිය, කුට්ටිගල ප්‍රදේශයේ පදිංචි ව්‍යාපාරිකයෙකු බැංකුවේ තැන්පත් කිරීම සඳහා වෑන් රථයකින් මුදල් රැගෙන යමින් සිටිය දී පුද්ගලයින් පිරිසක් මග හරස් කර එම මුදල් තොගය පැහැර ගෙන ගොස් ඇත. කොල්ලකරුවන් ව්‍යාපාරිකයාට පහරදී ඔහු පැමිණි වෑන් රථය ද පැහැර ගෙන ගොස් ඇති බව පොලීසිය කියයි.පහරකෑමට ලක්ව තුවාල ලැබු ව්‍යාපාරිකයා මේ වන විට ඇඹිලිපිටිය මූලික රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=51261", "Category": null, "Parent URL": null}