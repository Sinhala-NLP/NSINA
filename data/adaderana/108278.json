{"Source": "Adaderana", "Timestamp": "April 20, 2019 09:46 am", "Headline": "ගැටුම් අතරතුර 29 හැවිදිරි මාධ්‍යවේදිනියක් මිය යයි", "News Content": "උතුරු අයර්ලන්තයේ පසුගියදා ඇති වූ ගැටුම් අතරතුර විසිනව හැවිදිරි මාධ්‍යවේදිනියක් මිය ගියේය. එම අවස්ථාවේ ලබාගත් දර්ශන පෙළක් මේ වනවිට මාධ්‍යයට නිකුත් වී තිබේ. උතුරු අයර්ලන්තයේ ලංඩන්ඞෙරි නගරයේ ඇතිවූ ගැටුම් අතරතුර වෙඩි ප්‍රහාරයකට ලක් වූ උතුරු අයර්ලන්ත මාධ්‍යවේදිනියගේ සහයට සිය ජීවිත අවධානම පවා නොතකා අසළ සිටි පිරිස් ඉදිරිපත් වූ අයුරු මෙම දර්ශනවල දැක් වේ. ඇය 29 හැවිරිදි ලයිරා මැකී නම් මාධ්‍යවේදිනියක්. මුහුණ ආවරණය කරගත් තුවක්කුකරුවෙකු වීථියේ සිට වෙඩි තබා ඇති අතර එහිදී පොලිස් වාහනයක් අසළ සිටි මාධ්‍යවේදිනිය තුවාල ලැබුවේය. මෙම ගැටුම්කාරී සිදුවීම පිටුපස නිව් අයි ආර් ඒ ( New I.R.A) නම් කණ්ඩායම සිටිය හැකි බව උතුරු අයර්ලන්ත පොලිස් බලධාරීන් පවසයි. ඔවුන් අයි ආර් ඒ හෙවත් 'අයර්ලන්ත රිපබ්ලිකන් හමුදාව' යන සංවිධානයෙන් කැඩී වෙන්වූ පිරිසක්. ඔවුන්ගේ ක්‍රියාකාරිත්වය මෑතක සිට ඉහළ ගොස් ඇති බව පැවසේ. උතුරු අයර්ලන්ත පොලිසිය සැක කරන්නේ 1916 පාස්කු සතියේ ඇතිවූ සිද්ධීන්ගේ සංවස්තරය වෙනුවෙන් වෙනත් සිදුවීම් ද ඇතිවිය හැකි බවයි. බ්‍රහස්පතින්දා ගැටුම ඇතිවුයේ ලංඩන්ඞෙරි නගරයේ ක්‍රේගන් කලාපයේ ආයුධ සහ උණ්ඩ සඟවා ඇති බවට ලැබුණු රහස් තොරතුරු අනුව ඇරඹි පොලිස් මෙහෙයුමක් අතරතුරයි. පොලිස් නිලධාරීන්ට ප්‍රහාර එල්ල කිරීමට එම අවි ආයුධ රැස් කර ඇතැයි සැක කෙරුණේය. මෙම වසර ආරම්භයේදී නගරයේ අධිකරණයට අසළ සිදුවූ බෝම්බ ප්‍රහාරයටද මෙම නව අයි ආර් ඒ කණ්ඩායම සම්බන්ධ බවට චෝදනා එල්ල වේ.", "URL": "https://sinhala.adaderana.lk/news.php?nid=108278", "Category": null, "Parent URL": null}