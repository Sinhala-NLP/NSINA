{"Source": "Adaderana", "Timestamp": "May 30, 2018 10:54 am", "Headline": "ගබඩාවක විශාල ගින්නක් -ගින්න නිවන්න ගිනි නිවීමේ යන්ත්‍ර 80 ක් එයි", "News Content": "ඉන්දියාවේ නවදිල්ලි අගනුවර පිහිටි ගබඩා සංකීර්ණයක විශාල ගින්නක් හටගෙන තිබේ. රබර් අමුද්‍රව්‍ය පිරවූ ට්‍රක් රථයක හටගත් ගින්නක් මෙලෙස ව්‍යාප්ත වී ගොස් ඇති බව පොලීසිය පවසයි. නවදිල්ලියේ මල්වියා නගරයේ පිහිටි ගබඩා සංකීර්ණයක ආසන්නයේ නවතා තිබූ ට්‍රක් රථය තුළ පළමුව ගින්න හටගෙන තිබේ. අනතුරුව එය අසල පිහිටි ගබඩා සංකීර්ණය වෙතද පැතිර ගොස් තිබුණි. පැය 16ක් පමණ කාලයක් පැවති ගින්න පාලනය කිරීමට ඉන්දියානු නාවික හමුදාවද මැදිහත්ව තිබේ. එමෙන්ම ගින්න පාලනය කිරීම සඳහා ගිනි නිවීම් යන්ත්‍ර 80කට අධික ප්‍රමාණයක් යෙදවූ බවත් සඳහන් වෙයි. කෙසේ නමුත් ගින්නෙන් කිසිදු පුද්ගල හානියක් සිදුව නොමැත. මේ අතර ගින්නත් සමඟ පැතිර ගිය ඝන දුමරායෙන් අවට ප්‍රදේශවල වැසියන්ට දැඩි පීඩා මතුව ඇති බව එරට වාර්තා සඳහන් කළේය.", "URL": "https://sinhala.adaderana.lk/news.php?nid=90059", "Category": null, "Parent URL": null}