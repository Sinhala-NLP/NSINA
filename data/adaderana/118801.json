{"Source": "Adaderana", "Timestamp": "September 10, 2019 08:09 pm", "Headline": "සොමුද්‍රා අවිජාන් නැවතත් බංගලාදේශයට", "News Content": "සුහද සංචාරයක් සඳහා පසුගිය සැප්තැම්බර් 07 වන දින මෙරටට පැමිණි බංගලාදේශ නාවික හමුදාවට අයත් ‘සොමුද්‍රා අවිජාන්’ නෞකාව අද (10) උදෑසන කොළඹ වරායෙන් පිටත් විය. එහිදී, නාවික හමුදා සම්ප්‍රදායානුකූලව ශ්‍රී ලංකා නාවික හමුදාව විසින් එම නෞකාවට සමුදෙන ලදී. සිව් දින නිල සංචාරයක් සඳහා මෙරටට පැමිණි ‘සොමුද්‍රා අවිජාන්’ නෞකාවේ නැව් මුළුව දිවයිනේ රැදී සිටි කාල සීමාව තුළදී, ශ්‍රී ලංකා නාවික හමුදාව විසින් සංවිධානය කරන ලද සුහද ක්‍රීඩා තරඟ, සංස්කෘතික වැඩසටහන් මෙන්ම ශ්‍රී ලංකාවේ වැදගත් ස්ථානයන්හි සංචාරයට ද එක්විය. මෙම සුහද සංචාරය මගින් ශ්‍රීලංකා සහ බංගලාදේශ නාවික හමුදාවන් අතර,සුහදතාවය වර්ධනය කිරීම මෙන්ම දැනුම සහ අත්දැකිම් හුවමාරු කර ගැනිමටද ඉවහල් විය.", "URL": "https://sinhala.adaderana.lk/news.php?nid=118801", "Category": null, "Parent URL": null}