{"Source": "Adaderana", "Timestamp": "March 1, 2019 11:07 am", "Headline": "අමෙරිකානු අතපෙවීම්වලට එරෙහිව ආර්ජන්ටිනාවේ විරෝධතාවක්", "News Content": "වෙනිසියුලාව තුළ අමෙරිකානු අතපෙවීම්වලට එරෙහිව ආර්ජන්ටිනාවේ විරෝධතාවක් පවත්වා ඇත. කෙසේ වෙතත් එරටට ජනාධිපති මදුරෝ සහ විපක්ෂ නායක ගුවයිඩෝගෙන් තොර විසඳුමක් අවශ්‍ය බව එහිදී ඔවුන් පෙන්වා දුන්හ. වෙනිසියුලාව එරෙහි වොෂින්ටං ප‍්‍රතිපත්ති වලට විරෝධය දක්වමින් ආර්ජන්ටිනාවේ අගනුවර මෙම විරෝධතාව පැවැත්වුණි. එහිදී වෙනිසියුලානු ජනාධිපතිවරයාට ඔවුන්ගෙන් එල්ල වූයේ දැඩි විරෝධයකි. අමෙරිකානු විරෝධී සටන් පාඨ කියමින් විරෝධතාවේ නියැලුණු පිරිස් අමෙරිකානු ධජයක් ගිනි තැබීමට කටයුතු කර ඇත. මදුරෝගේ පාලනය යටතේ වෙනිසියුලාවේ වාමාංශික ව්‍යාපාර දුර්වල වී ඇති බව මෙම විරෝධතාකරුවන් පවසා සිටියි. ඔපෙක් සාමාජික රටක් වන වෙනිසියුලාවට ජනාධිපති මදුරෝ හෝ විපක්ෂ නායක ගුවයිඩෝගෙන් තොර විසඳුමක් අවශ්‍ය බව ඔවුන් පෙන්වා දෙනු ලබයි. ආහාර සහ ඖෂධ හිඟයෙන් පෙළෙන වෙනිසියුලා වැසියන්ට ජාත්‍යන්තර ආධාර ලබාදීමේ වැඩපිළිවෙලකට බාධා කිරීමට රජය උත්සහ කිරීමේදී වෙනිසියුලා දේශසීමාව ආශ්‍රිතව නොසන්සුන් වාතාවරණයක් හටගනු ලැබීය. මෙම විරෝධතාව සංවිධානය කර ඇත්තේ ඒ පිළිබඳව අවධානය යොමු කිරීමේ අරමුණෙනි. කෙසේ වෙතත් ජනාධිපති මදුරෝ සිය රටට මානුෂීය ආධාර ප්‍රතික්ෂේප කරන අතර විපක්ෂ නායක ගුවයිඩෝ අමෙරිකාව මුල් වූ කුමන්ත්‍රණයක රූකඩයක් බවට චෝදනා එල්ල කර ඇත. විපක්ෂ නායක ගුවයිඩෝ වෙනිසියුලාවේ අන්තර්වාර ජනාධිපතිවරයා ලෙස පළමුව පිළිගත් රටවල් අතරට අමෙරිකාව අයත්ය. ඒ අනුව යමින් වෙනිසියුලාවට නව සම්බාධක පැනවීමට අමෙරිකාව මේ සතිය ආරම්භයේදී පියවර ගත් බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=105259", "Category": null, "Parent URL": null}