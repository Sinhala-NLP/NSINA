{"Source": "Adaderana", "Timestamp": "May 4, 2013 10:05 am", "Headline": "විදුලිසැරින් තරුණ ජීවිතයක් නැතිවෙයි", "News Content": "වැලිකන්ද, මැණික්වෙල සෙවනපිටිය ප්‍රදේශයේදී විදුලිසැර වැදීමෙන් 25 හැවිරිදි තරුණයෙකු මියගොස් තිබේ. අනවසරයෙන් අදින ලද විදුලි රැහැනකට හසුවීමෙන් අදාළ පුද්ගලයා මියගොස් ඇති බව පොලීසිය පැවසුවේය. මියගිය පුද්ගලයා කැබිතිගොල්ලෑව ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් අනවසර විදුලිරැහැන ඇද තිබූ පුද්ගලයා පොලීසිය විසින් අත්අඩංගුවට ගෙන ඇත. සැකකරු අද පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33796", "Category": null, "Parent URL": null}