{"Source": "Adaderana", "Timestamp": "April 7, 2013 04:57 pm", "Headline": "වකුගඩු රෝගය මඩින්න උපරිම වැඩ කරනවා", "News Content": "වකුගඩු රෝගය වැළැක්වීම සදහා රජයක් ලෙස ගත හැකි සෑම ක්‍රියාමාර්ගයක්ම ගන්නා බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ඒ සඳහා අවශ්‍ය ප්‍රතිකාර අංශ ශක්තිමත් කිරීම මේ වන විටත් සිදු කර ඇති බව අමාත්‍යවරයා පෙන්වාදෙයි. ලෝක සෞඛ්‍ය දිනය නිමිත්තෙන් මැදවච්චිය ප්‍රදේශයේ අද (07) පැවති උත්සවයකට එක් වෙමින් මෛත්‍රීපාල සිරිසේන අමාත්‍යවරයා මේ බව පැවසීය. පොළොන්නරුව දිස්ත්‍රික්කයට අමතරව තවත් දිස්ත්‍රික්ක කිහිපයකින්ම මේවන විට වකුගඩු රෝගීන් වාර්තා වන බව අමාත්‍යයවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33086", "Category": null, "Parent URL": null}