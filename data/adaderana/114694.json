{"Source": "Adaderana", "Timestamp": "July 22, 2019 09:45 am", "Headline": "ගුවන් හමුදාවේ බලාපොරොත්තුව", "News Content": "නව තාක්ෂණය එක්කරගනිමින් ගුවන් හමුදාවේ කාර්යක්ෂමතාව තවදුරටත් වැඩිදියුණු කරගැනීමට බලාපොරොත්තු වන බව ගුවන් හමුදාපති එයාර් මාර්ෂල් සුමංගල ඩයස් මහතා පවසයි. ඊයේ (21) පස්වරුවේ මල්වතු අස්ගිරි මහනාහිමිවරු බැහැදැකීමෙන් පසු මාධ්‍යයට අදහස් දක්වමින් ගුවන් හමුදාපතිවරයා මේ බව සඳහන් කළේය. ගුවන් හමුදාපති එයාර් මාෂල් සුමංගල ඩයස් මහතා ඊයේ පස්වරුවේ මහනුවරට පැමිණ මල්වතු හා අස්ගිරි මහනාහිමිවරු බැහැදුටුවේය. යුද්ධයෙන් පස් ලංකාවේ භූමි තලයට පමණක් සීමා නොවී දිවයින වටා ඇති සම්පත් ආරක්ෂා කර ගැනීම සඳහා වැඩි අවධානයක් යොමු කළ යුතු බවත් ඒ සඳහා වැඩපිළිවෙලක් ක්‍රියාත්මක වෙමින් පවතින බවත් ගුවන් හමුදාපතිවරයා ප්‍රකාශ කරයි. ගුවන් යානා නිරීක්ෂණ කටයුතු සඳහා අවශ්‍ය නව උපාංග ලබා ගෙන කාර්යක්ෂමතාව වඩා වර්ධනය කර ගැනීමට ඉදිරියේ දී කටයුතු කරන බව ඒ මහතා පැවසීය.", "URL": "https://sinhala.adaderana.lk/news.php?nid=114694", "Category": null, "Parent URL": null}