{"Source": "Adaderana", "Timestamp": "November 19, 2017 06:52 pm", "Headline": "විදුලි බලාගාර පරක්කුව නිසා බිලියන 50 ක පාඩුවක් ", "News Content": "අනුමත දිගුකාලීන විධිවිධාන සැලැස්මට අනුව ඉදිකළ යුතු බලාගාර ප්‍රමාද වීම හේතුවෙන් ලංකා විදුලිබල මණ්ඩලයට මාසිකව රුපියල් බිලියන තුනක පාඩුවක් සිදුවන බව මහජන උපයෝගීතා කොමිසම පවසයි. 2020 සහ 2025 වසර වල සැලසුම් කර ඇති බව බලාගාර ප්‍රමාද වීම හේතුවෙන් රුපියල් බිලියන 50ක පාඩුවක් සිදුවන බවට දැනට තක්සේරු කර ඇති බව එහි අධ්‍යක්ෂ ජනරාල් දමිත කුමාරසිංහ මහතා සඳහන් කළේය. මෙම බලාගාර කඩිනමින් ඉදිකිරීමට පියවර ගැනීම තුළින් සිදුවන පාඩුව වළක්වා ගැනීමට හැකි වන බව දමිත කුමාරසිංහ මහතා සඳහන් කළේය.", "URL": "https://sinhala.adaderana.lk/news.php?nid=80199", "Category": null, "Parent URL": null}