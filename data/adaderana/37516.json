{"Source": "Adaderana", "Timestamp": "September 19, 2013 07:14 am", "Headline": "භූ කම්පනය ගැන හොයන්න විශේෂ කණ්ඩායමක්", "News Content": "බදුල්ල, පස්සර ප්‍රදේශයේ ඇතිවූ භූ කම්පනය සම්බන්ධයෙන් සොයා බැලීමට විශේෂ කණ්ඩායමක් අද දිනයේ එම ප්‍රදේශයට පිටත්කර හරින බව භූ විද්‍යා හා පතල් කැනීම් කාර්යංශය පවසයි. එම කාර්යංශයේ සභාපති සෙනරත් ජයසුන්දර මහතා කියා සිටියේ ඊයේ පස්වරුවේ ඇතිවූ භූ චලනය සුළු කම්පන තත්ත්වයක් බවයි. පස්වරු 3 යි 8 ට පමණ ඇතිවූ එම භූ කම්පනය පල්ලෙකැලේ සහ හක්මන භූ කම්පන මාන වල සටහන්ව ඇති බව භූ විද්‍යා හා පතල් කැනීම් කාර්යංශය පවසයි. එහි විශාලත්වය රික්ටර් පරිමානයේ ඒකක දෙකත්, තුනත් අතර අගයකින් යුක්ත බව සඳහන්ය. පස්සර, බිබිල හා ලුණුගල ප්‍රදේශවල ජනතාවට මෙම කම්පන තත්ත්වය දැනී ඇති බව වාර්තා වේ.", "URL": "https://sinhala.adaderana.lk/news.php?nid=37516", "Category": null, "Parent URL": null}