{"Source": "Adaderana", "Timestamp": "August 7, 2016 11:16 am", "Headline": "  ඝාතන සැකකරුවන් 2ක් කොටු", "News Content": "ගල්කිස්ස ප්‍රදේශයේ පුද්ගල ඝාතනයක් සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ.පසුගිය ජූලි මස 21 වනදා ගල්කිස්ස ශාන්ත සිල්වෙස්ටර් මාර්ගයේදී දිනේෂ් සංජය නොහොත් මන්නා මංජු යන අයට වෙඩි තබා ඝාතනය කිරීම සම්බන්ධයෙන් මෙම සැකකරුවන් අත්අඩංගුවට ගෙන ඇති බව සඳහන්ය.අත්අඩංගුවට ගන්නා අවස්ථාවේදී සැකකරුවන් සතුව තිබී ටි 56 වර්ගයේ ගිනි අවියක්, එම වර්ගයේ උණ්ඩ 31ක්, පතුරම් ගැබ් 01ක් සහ බෑගයක් කැලණිය කොට්ඨාස නීතිය බලගැන්වීම ඒකකයේ නිලධාරීන් විසින් සොයාගෙන තිබේ.මෙලෙස අත්අඩංගුවට ගෙන ඇත්තේ 19 සහ 20 යන වයසේ පසුවන දෙහිවල සහ ගල්කිස්ස ප්‍රදේශවල පදිංචිකරුවන් දෙදෙනෙක් බව සඳහන්ය.දින 03ක් රඳවා ගැනීමේ නියෝග මත සැකකරුවන් රඳවා තබාගෙන පෑළියගොඩ පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62836", "Category": null, "Parent URL": null}