{"Source": "Adaderana", "Timestamp": "November 21, 2018 10:46 pm", "Headline": "පාර්ලිමේන්තු මහ ලේකම්ට එජාපයෙන් පෙත්සමක්", "News Content": "අග්‍රාමාත්‍ය මහින්ද රාජපක්ෂ මහතා සහ නව ආණ්ඩුව පිළිබඳ විශ්වාසයක් නොමැති බව කථානායකවරයා පිළිගෙන ඇති බැවින් මහජන මුදල් පාලනය පිළිබඳ ආණ්ඩු ක්‍රම ව්‍යවස්ථාවේ 148 වන වගන්තිය ප්‍රකාරව ඔවුන්ට මුදල් පාලනයට අයිතියක් නොමැති බව පවසමින් පාර්ලිමේන්තු මහ ලේකම්වරයා වෙත එක්සත් ජාතික පක්ෂ මන්ත්‍රීවරු පිරිසක් අද (21) පෙත්සමක් බාරදෙනු ලැබුවේය. ඒ අනුව එහි සඳහන්වී ඇත්තේ පසුගිය නොවැම්බර් 15 වැනිදා සිට කිසිදු කැබිනට් අමාත්‍යවරයෙකුට,රාජ්‍ය සහ නියෝජ්‍ය අමාත්‍යවරුන්ට හා ඔවුන්ගේ පුද්ගලික කාර්ය මණ්ඩල සඳහා වැටුප් හා ඒ හා සම්බන්ධ කිසිදු ගෙවීමකට රජයේ අරමුදලින් මුදල් නිදහස් කිරීම නීත්‍යනුකූල නොවන බවයි. තවද ඉහත සඳහන් අයට විදෙස් ගමන් සඳහා මුදල් ලබා දීම,රට තුළ ගුවන් ගමන් සඳහා හෙලිකොප්ටර යොදාගැනීම වෙනුවෙන් රජයේ මුදල් නිදහස් කිරීම ද ව්‍යවස්ථා විරෝධී බවෙ එක්සත් ජාතික පක්ෂ මන්ත්‍රිවරු පිරිස පෙත්සම මඟින් පෙන්වා දී තිබේ.", "URL": "https://sinhala.adaderana.lk/news.php?nid=99577", "Category": null, "Parent URL": null}