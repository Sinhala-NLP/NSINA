{"Source": "Adaderana", "Timestamp": "March 18, 2019 03:59 pm", "Headline": "බොරැල්ල රථවාහන OIC රිය අනතුරට ලක් කළ රියදුරු යළි රක්ෂිත බන්ධනාගාරයට", "News Content": "බොරැල්ල පොලීසියේ රථවාහන අංශයේ ස්ථානාධිපතිවරයා රිය අනතුරකට ලක්කීරීමේ සිද්ධියට අදාළව අත්අඩංගුවට ගත් ඩිෆෙන්ඩර් රථයේ රියදුරු තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ. නවිඳු රත්නායක නමැති අදාළ සැකකරු අප්‍රේල් මස පළමු වනදා දක්වා රක්ෂිත බන්ධනාගාර ගත කිරීමට කොළඹ අතිරේක මහේස්ත්‍රාත් චලනි පෙරේරා මහත්මිය නියෝග කළ බව අද දෙරණ අධිකරණ වාර්තාකරු පැවුසවේය. අද (18) පැවති හඳුනාගැනීමේ පෙරෙට්ටුවේදී රිය අනතුර සිදුවු දින බම්බලපිටිය පොලීසියට අනුයුක්තව රථවාහන රාජකාරීයේ නිරතව සිටි පොලිස් නිළධාරීයෙකු විසින් සැකකරු හඳුනාගෙන තිබේ.", "URL": "https://sinhala.adaderana.lk/news.php?nid=106293", "Category": null, "Parent URL": null}