{"Source": "Adaderana", "Timestamp": "March 24, 2019 10:10 am", "Headline": "නිවාස 32ක් වතු කම්කරු අයිතියට", "News Content": "වත්මන් රජය යටතේ වතු කම්කරුවන් වෙනුවෙන් වතුකරයේ ඉදි වන නව නිවාස ව්‍යපෘතියට සමගාමිව තලවකැලේ සෙන් කුයින්ස් තුයායේ සහ ලැමරිය වතුයායේ ඉදි වු නිවාස 32 ක් වතු කම්කරු අයිතියට පත් කිරිම ඊයේ (23) සිදු කරනු ලැබුවේය. කදුරට නව ගම්මාන යටිතල පහසුකම් සහ ප්‍රජා සංවවර්ධන අමාත්‍යය පලනි දිගම්බරම් මහතා විසිනුයි මෙම නිවාස යෝජනා ක්‍රමය වතු කම්කරු අයිතියට පත් කළේය. එම අමාත්‍යංශය මගින් එක් නිවසක් සඳහා රුපියල් ලක්ෂ 10 ප්‍රතිපාදන ලබා දි තිබු අතර, හරිත ගම්මාන සංකල්පය යටතේ පර්චස් 7 ක ඉඩමක ඉදි වු මෙම එක් නිවසක් වර්ග අඩි 750 කින් සමන් විත වෙයි. විසිත්ත කාමරයක්, නිදන කාමර දෙකක්, මුළුතැන්ගෙයක් , සනිපාරක්ෂක පද්ධතියකින් සමන් විත මෙම සැම නිවාසයක් සදහාම විදුලිය පානිය ජලය සහ මං මාවත්ද ලබා දි ඇත.", "URL": "https://sinhala.adaderana.lk/news.php?nid=106654", "Category": null, "Parent URL": null}