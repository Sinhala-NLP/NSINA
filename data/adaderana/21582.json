{"Source": "Adaderana", "Timestamp": "January 23, 2012 02:15 pm", "Headline": "බලපත්‍ර නැතිව වාසනාව සෙවූ 23 ක් දැලේ", "News Content": "රත්නපුර ප්‍රදේශයේ ගම්මාන කිහිපයක බලපත්‍ර නොමැතිව පතල් කැණීම් කටයුතු කළ පුද්ගලයින් 23 දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරීන් සහ රත්නපුර මැණික් හා ස්වර්ණාභරණ අධිකාරියේ නිලධාරීන් පිරිසක් ඊයේ දිනයේ සිදු කළ වැටලීම් වල දී මෙම පිරිස අත්අඩංගුවට ගෙන ඇති බව සඳහන්වේ. නිවිතිගල , උඩුකරවිට , කළුඅප්පුවගොඩමන්ඩිය , සරණවත්ත පාර යන ප්‍රදේශ වල මෙම වැටලීම් ක්‍රියාත්මක කර තිබේ. මේ අතර බුත්තල , මිණිපුරගම රක්ෂිත ප්‍රදේශයේ පතල් කැණීම් කරමින් සිටි පුද්ගලයින් 5 දෙනෙකු බුත්තල පොලිස් විශේෂ කාර්යය බලකා කඳවුරේ නිලධාරීන් විසින් අත්අඩංගුවට ගනු ලැබිණි. අත්අඩංගුවට ගත් පුද්ගලයින් වැඩිදුර පරීක්ෂණ කිරීම සඳහා බුත්තල පොලිසියට භාර දී තිබේ.", "URL": "https://sinhala.adaderana.lk/news.php?nid=21582", "Category": null, "Parent URL": null}