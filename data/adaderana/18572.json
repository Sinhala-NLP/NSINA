{"Source": "Adaderana", "Timestamp": "September 7, 2011 11:34 am", "Headline": "කොළඹ පුද්ගලික රෝහලක රෝගියෙක් පැහැරගෙන ගිහින්", "News Content": "කොළඹ පෞද්ගලික රෝහලක ප්‍රතිකාර ලබමින් සිටි රෝගියෙකු කිසියම් පිරිසක් විසින් පැහැරගෙන ගොස් තිබේ. මානසික රෝගී තත්ත්වයක් හේතුවෙන් ‍ප්‍රතිකාර ලබමින් සිටි නීතීඥ‍වරයෙකු මෙසේ පැහැරගෙන ගොස් ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අද(07) අලුයම 3 ට පමණ රෝහලට පැමිණි පුද්ගලයින් තිදෙනෙකු විසින් මෙම පැහැරගැනීම සිදුකර ඇති බව ඔහු ප්‍රකාශ කළේය. සිද්ධිය සම්බන්ධයෙන් කොම්පඤ්ඤවීදිය පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=18572", "Category": null, "Parent URL": null}