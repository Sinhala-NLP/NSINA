{"Source": "Adaderana", "Timestamp": "December 22, 2013 01:49 pm", "Headline": "කොළඹට ජල කප්පාදුවක්", "News Content": "හදිසි නඩත්තු කටයුත්තක් හේතුවෙන් කොළඹ නගරයේ ප්‍රදේශ කිහිපයක ජල සැපයුම තාවකාලිකව අත්හිටුවන බව ජලසම්පාදන මණ්ඩලය පවසයි. අද රාත්‍රී 8.00 සිට හෙට පෙරවරු 6.00 දක්වා කාලය තුළ මෙලෙස ජල සැපයුම අත්හිටුවීමට නියමිතය. පිටකොටුව, කොටුව, අලුත්කඩේ සහ මාළිගාවත්ත යන ප්‍රදේශවල මෙලෙස ජල සැපයුම අත්හිටුවන බව ජලසම්පාදන මණ්ඩලය ප්‍රකාශ කළේය. අදාළ ප්‍රදේශ වලට ජලය සැපයෙන නල පද්ධතියේ හදිසි නඩත්තු කටයුත්තක් හේතුවෙන් මෙලෙස ජල සැපයුම අත්හිටුමට සිදුව ඇත.", "URL": "https://sinhala.adaderana.lk/news.php?nid=39777", "Category": null, "Parent URL": null}