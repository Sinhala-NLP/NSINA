{"Source": "Adaderana", "Timestamp": "August 20, 2015 09:09 am", "Headline": "මහනුවර ඇසළ මංගල්‍යය අද සිට", "News Content": "මහනුවර ශ්‍රී දළදා මාලිගයේ ඓතිහාසික ඇසළ පෙරහැර මංගල්‍යය අද ආරම්භ වෙයි.අද පස්වරු 6.52 ට යෙදෙන සුභ නැකතෙන් පෙරහැර වීදි සංචාරය ආරම්භ වීමට නියමිතයි.දළදා වීදිය, ඩී .එස් .සේනානායක වීදිය, පන්සල පාර, දේව වීදිය, කොළඹ වීදිය, යටිනුවර වීදිය ඔස්සේ රජ වීදියට පැමිණ පෙරහැර ඉහළට ගමන් කර ගෙවැදෙනු ඇත. කුඹල් පෙරහැර ලබන 24 වනදා දක්වා දින 05ක් පැවැත්වෙයි.ප්‍රථම රන්දෝලි පෙරහැර ලබන 25 වනදා ආරම්භ වන අතර එය ලබන 29 වන දිනෙන් අවසන් වේ.ලබන 30 වනදා දිය කැපීමේ මංගල්‍යෙයන් පසු මහනුවර ශ්‍රී දළදා මාළිගයේ ඇසළ මංගල්‍යයේ කටයුතු අවසන් වන බව දිය වඩන නිලමේ ප්‍රදීප් නිලග දෑල මහතා ප්‍රකාශ කළේය.පෙරහැර පැවැත්වෙන කාලය තුළ මහනුවර නගරයේ විශේෂ රථවාහන සැලැස්මක් ක්‍රියාත්මකය.", "URL": "https://sinhala.adaderana.lk/news.php?nid=53351", "Category": null, "Parent URL": null}