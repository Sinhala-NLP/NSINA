{"Source": "Adaderana", "Timestamp": "November 7, 2011 04:16 pm", "Headline": "සම්බන්ධීකරණ නිලධාරීන්ගේ පත්වීම් දේශපාලන හිතවත්කමටයි", "News Content": "බස්නාහිර පළාතට අයත් කලාප අධ්‍යාපන ආයතන 11 ක් සඳහා සම්බන්ධීකරණ නිලධාරීන් පත්කර ඇත්තේ දේශපාලන හිතවත්කම් මත බවට ලංකා ගුරු සංගමය චෝදනා කරයි. අදාළ සම්බන්ධීකරණ නිලධාරීන් සියලු දෙනා ආණ්ඩු පක්ෂය නියෝජනය කරන ගුරු සංගමයකට අයත් බව එම සංගමයේ ප්‍රධාන ලේකම් ජෝසප් ස්ටාර්ලින් මහතා පවසයි. කලාප අධ්‍යාපන කාර්යාලයට අයත් අනුමත සේවක සංඛ්‍යාවට මෙවැනි සම්බන්ධීකරණ තනතුරක් අයත් නොවන බව ද ලංකා ගුරු සංගමය සඳහන් කරයි. මේ හේතුවෙන් කලාප අධ්‍යාපන කාර්යාලවල ස්වාධීනත්වයට බරපතල හානියක් සිදු වන බව එම ගුරු සේවා සංගමය චෝදනා කරයි.", "URL": "https://sinhala.adaderana.lk/news.php?nid=19845", "Category": null, "Parent URL": null}