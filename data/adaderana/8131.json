{"Source": "Adaderana", "Timestamp": "May 2, 2010 09:40 am", "Headline": "පාන් රුපියලකින් නඟියි", "News Content": "අද මධ්‍යම රාත්‍රියේ සිට ක්‍රියාත්මක වන පරිදි ග්‍රෑම් 450 ක පාන් රාත්තලක මිල රුපියලකින් ඉහළ දැමීමට සමස්ත ලංකා බේකරි හිමියන්ගේ සංගමය තීරණය කර තිබේ. තිරිඟු පිටි මිල වැඩි වීම හේතුවෙන් පාන් මිල මෙසේ රුපියලකින් ඉහළ දැමීමට තීරණය කළ බව සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන මහතා ප්‍රකාශ කළේය. ඔහු පවසන්නේ පසුගිය දා සිට තිරිඟු පිටි කිලෝවක මිල රුපියල් 3 කින් ඉහළ දමා ඇති බවයි. ඊයේ රාත්‍රීයේ සමස්ත ලංකා බේකරි හිමියන්ගේ සංගමයේ විසින් මෙම තීරණය ගත් බව ජයවර්ධන මහතා ප්‍රකාශ කළේය. පාන් රාත්තලක මිල වැඩි වුවද අනෙක් බේකරි නිෂ්පාදන වල මිල ඉහළ දැමීමක් සිදු නොවන බව ඔහු වැඩිදුරටත් සඳහන් කළේය..", "URL": "https://sinhala.adaderana.lk/news.php?nid=8131", "Category": null, "Parent URL": null}