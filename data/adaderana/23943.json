{"Source": "Adaderana", "Timestamp": "May 1, 2012 10:55 am", "Headline": "කොටදෙනියාවේ නිධන් හෑරූ නවදෙනෙකු කොටුවෙයි", "News Content": "කොටදෙනියාව, හල්ලොලුකන්ද ප්‍රදේශයේ දී නිධන් වස්තු ලබාගැනීමේ අදහසින් කැණීම් කටයුතු කරමින් සිටි පුද්ගලයින් නවදෙනෙකු අත්අඩංගුවට ගෙන තිබේ. කොටදෙනියාව පොලිසියට ලැබුණු තොරතුරකට අනුව ඊයේ(30) රාත්‍රී සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් පුද්ගලයින් සතුව තිබී බැකෝ යන්ත්‍රයක්, කොම්පෙෂර් යන්ත්‍රයක්, ඩෙටනේටර් දෙකක්, සේවා නූල් දෙකක් සහ වෙඩි බෙහෙත් සොයාගෙන ඇත. සැකකරුවන් මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර කොටදෙනියාව පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23943", "Category": null, "Parent URL": null}