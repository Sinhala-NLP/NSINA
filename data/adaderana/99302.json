{"Source": "Adaderana", "Timestamp": "November 16, 2018 12:10 pm", "Headline": "විශ්වාසභංගයේ අයින් කරන වගන්තිය මෙන්න", "News Content": "ජනාධිපති මෛත්‍රීපාල සිරිසේන මහතා ව්‍යවස්ථාව උල්ලංඝනය කළ බවට සඳහන් ඡේදය ඉවත් කර අග්‍රාමත්‍ය මහින්ද රාජපක්ෂ මහතාට පාර්ලිමේන්තු තුළ බහුතරයක් නොමැති බවට පාර්ලිමේන්තුවේදී ඔප්පුකර පෙන්වන ලෙස ජනාධිපතිවරයා විසින් පක්ෂනායින් දැනුවත් කළ බව පාර්ලිමේන්තු මන්ත්‍රී කාවින්ද ජයරත්න මහතා පවසයි. අද(16) ගම්පහ ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. ඊයේ රාත්‍රීයේ ජනාධිපතිවරයා සමඟ පැවති සාච්ඡාවෙන් අනතුරුව එක්සත් ජාතික පක්ෂ කාණ්ඩායම් රැස්වීමේදී හිටපු අමාත්‍ය රාජිත සේනාරත්න මහතා විසින් මේ බව එක්සත් ජාතික පක්ෂයේ කණ්ඩායම දැනුවත් කළ බව මන්ත්‍රීවරයා සඳහන් කළේය. මෙම විශ්වාසභංගය අද පාර්ලිමේන්තුව තුළ සම්මත කර ගැනීමට අවශ්‍ය කරන බහුතර බලය එක්සත් ජාතික පක්ෂය සතුව පවතින බව ද මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=99302", "Category": null, "Parent URL": null}