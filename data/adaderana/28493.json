{"Source": "Adaderana", "Timestamp": "October 21, 2012 06:32 pm", "Headline": "  කන්දඋඩරට නායයාමේ අවදානම දීර්ඝ කරයි", "News Content": "මහනුවර දිස්ත්‍රික්කයේ ප්‍රදේශ කිහිපයක නායයාම් සිදුවිය හැකි බවට කළ අනතුරු ඇඟවීම තවත් දිනකින් දීර්ඝ කර තිබේ. මහනුවර දිස්ත්‍රික්කයට දැඩි වර්ෂාවක් ඇති වුවහොත් ප්‍රදේශ කිහිපයක නායයාම් සිදුවිය හැකි බව ජාතික ගොඩනැගිලි පර්යේෂණ සංවිධානය ඊයේ (20) දැනුම්දෙන ලදී. ඒ අනුව ගඟවටකෝරලේ, උඩුනුවර, යටිනුවර, හාරිස්පත්තුව හා අකුරණ යන ප්‍රදේශවල නායයාම් ඇති විමේ අවදානමක් ඇති බව එම සංවිධානය නිවේදනය කළේය. අද (21) සිදුකළ අනතුරු ඇඟවීමට අනුව ඉදිරි පැය 24 තුළ අදාළ ප්‍රදේශවලට තවදුරටත් වැසි ඇති වුවහොත් ජනතාව දැඩි අවධානයෙන් සිටිය යුතු බව ජාතික ගොඩනැගිලි පර්යේෂණ සංවිධානය දන්වා සිටියි.", "URL": "https://sinhala.adaderana.lk/news.php?nid=28493", "Category": null, "Parent URL": null}