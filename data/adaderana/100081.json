{"Source": "Adaderana", "Timestamp": "November 30, 2018 07:46 pm", "Headline": "වහාම මහ මැතිවරණයක් පැවැත්විය යුතුයි", "News Content": "වර්තමාන දේශපාලන වාතාවරණය හමුවේ ස්ථිර රජයක් බිහිකිරීම සඳහා වහාම මහ මැතිවරණයක් පැවැත්විය යුතු බව තෛයිනිකායික මහ නාහිමිවරුන් පවසයි. අද(30) කොළඹ පැවැති සංඝ සම්මේලනයකට එක්වෙමින් එක්වෙමින් උන් වහන්සේ මෙම අදහස් මෙම අදහස් පළ කළේය. පවතින දේශපාලන අර්බුදය විසඳීම සඳහා මහ මැතිවරණයක් පැවැත්වීම අත්‍යවශ්‍ය බව ත්‍රෛනිකායික මහාසංඝරත්නය අවධාරණය කරයි. ජනතා පරමාධිපත්‍යය සුරැකීම සඳහා වන සංඝානුශාසනාව නමින් මහා සංඝරත්නය සංවිධාන කළ මෙම පාගමන කොළඹ මහවැලි කේන්ද්‍රය අසලින් අද පස්වරුවේ ආරම්භ වුණි. පාගමනින් වැඩම කළ මහා සංඝරත්නය අනතුරුව නෙළුම් පොකුණ රංග ශාලාවේ සංවිධාන කර තිබූ සංඝ සමුළුවට ද එක්වුණි. මෙම අවස්ථාවට සියම්, අමරපුර හා රාමඤ්ඤ යන ත්‍රෛනිකායික මහා සංඝරත්නය නියෝජනය කරමින් භික්ෂූන් වහන්සේ එක්ව සිටියේය.", "URL": "https://sinhala.adaderana.lk/news.php?nid=100081", "Category": null, "Parent URL": null}