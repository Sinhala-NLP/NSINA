{"Source": "Adaderana", "Timestamp": "June 7, 2017 09:13 am", "Headline": "කටාර් අර්බුදය ගැන රුසියාව ව්‍යාජ පුවත් නිර්මාණය කරයි", "News Content": "කටාර් අර්බුදය සම්බන්ධයෙන් රුසියානු හැකරුන් ව්‍යාජ පුවත් නිර්මාණය කරන බවට ඇමරිකාව සැක පළ කරයි. මේ සම්බන්ධයෙන් සිදුකෙරෙන කටාර් රාජ්‍යයේ විමර්ශන සඳහා සහය ලබාදීමට ඇමරිකානු එෆ්.බී.අයි ආයතනයේ නියෝජිත කණ්ඩායමක් දෝහා වෙත ගොස් ඇති බව විදෙස් වාර්තා පවසයි. ගල්ෆ් කලාපයේ විශාලතම අමෙරිකානු හමුදා කඳවුර පිහිටා ඇත්තේ ද කටාර් රාජ්‍යයයේ ය. ඇමරිකාව සමඟ සබඳතා පවතින රටවල් අතර අර්බුධකාරී තත්ත්වයක් ගොඩනැඟීම රුසියාවේ ඉලක්කය වී ඇති බව අමෙරිකාව පවසයි. සයිබර් අවකාශය හරහා අසත්‍ය පුවත් ප්‍රචාරය කිරීමෙන් ද රුසියාව මෙම ඉලක්ක සපුරාගැනීමට උත්සාහ දරන බවට ඇමරිකාව චෝදනා කරයි.", "URL": "https://sinhala.adaderana.lk/news.php?nid=73987", "Category": null, "Parent URL": null}