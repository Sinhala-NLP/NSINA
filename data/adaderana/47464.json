{"Source": "Adaderana", "Timestamp": "November 18, 2014 02:32 pm", "Headline": "කොස්ගම මහ දහවල් වෙඩි තබා පුද්ගලයෙක් මරාදමයි", "News Content": "කොස්ගම නගරයේ පරණ පොළ අසළදී අද දහවල් පුද්ගලයෙකු වෙඩි තබා ඝාතනය කර තිබේ. අද පස්වරු 1.15ට පමණ යතුරු පැදියකින් පැමිණි දෙදෙනෙකු මෙම වෙඩි තැබීම සිදුකර පළාගොස් ඇති අතර මියගොස් ඇත්තේ අවුරුදු 35ක් පමණ වයසැති පුද්ගලයෙකි. කොස්ගම පොලීසිය එම ස්ථානයට ගොස් පරීක්ෂණ ආරම්භ කර ඇති බව පොලිස් මාධ්‍ය ඒකකය කියයි.", "URL": "https://sinhala.adaderana.lk/news.php?nid=47464", "Category": null, "Parent URL": null}