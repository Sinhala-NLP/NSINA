{"Source": "Adaderana", "Timestamp": "July 24, 2018 12:17 pm", "Headline": " අලුතින් ඉදි කෙරෙන මාර්ගයක් සඳහා පැල්පත් 30,000 ක් කඩා ඉවත් කරන්න තීරණයක්", "News Content": "කෙන්යාවේ නයිරෝබි අගනුවර ආසන්නයේ පිහිටි පැල්පත් නිවාස තිස් දහසක් පමණ කඩා ඉවත් කිරීමට එරට බලධාරීන් පියවර ගෙන තිබේ. අළුතින් ඉදි කෙරෙන මාර්ගයක් සඳහා ඉඩකඩ ලබා ගැනීමට මෙම පැල්පත් කඩා ඉවත් කර ඇති බව වාර්තා වෙයි. කෙන්යාවේ වැඩිම පැල්පත් නිවාස ප්‍රමාණයක් පිහිටි ප්‍රදේශය වන නයිරෝබි අගනුවරට ආසන්න ප්‍රදේශයේ පැල්පත් නිවාස තිස්දහසක් පමණ එරට රජය විසින් කඩා ඉවත් කර තිබේ. පැල්පත්වාසීන්ට නිවෙස්වලින් ඉවත් වන ලෙසට සති දෙකකට පෙරදී දැනුම් දී තිබූ බවත් සඳහන් වෙයි. කෙසේ නමුත් බොහෝ පිරිස් නිවෙස්වලින් ඉවත් වීම ප්‍රතික්ෂේප කර තිබුණි. නයිරෝබි හි අළුතින් ඉදි කෙරන මාර්ගයකට ඉඩකඩ ලබා ගැනීම සඳහා මෙම පැල්පත් නිවාස ඉවත් කර ඇති බව විදෙස් වාර්තාවල දැක්වෙයි. මේ අතර පැල්පත් නිවාස කඩා ඉවත් කිරීම හෙළා දකිමින් ඇමිනස්ටි ජාත්‍යන්තර සංවිධානය නිවේදනයක් නිකුත් කර තිබේ. කෙසේ නමුත් කෙන්යානු රජය පවසන්නේ පැල්පත්වාසීන් අදාළ ප්‍රදේශයේ මෙම නිවාස ඉදි කර තබුණේ අනවසරයෙන් බවයි.", "URL": "https://sinhala.adaderana.lk/news.php?nid=93116", "Category": null, "Parent URL": null}