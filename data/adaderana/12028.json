{"Source": "Adaderana", "Timestamp": "November 9, 2010 10:18 am", "Headline": " වව්නියාවේ අලි මෙහෙයුමක්", "News Content": "වව්නියාවේ යළි පදිංචි කළ වැසියන් සිටින ප්‍රදේශ වල වල් අලි පලවා හැරීම සඳහා විශේෂ මෙහෙයුමක් ආරම්භ කර තිබේ. වනජීවී නිලධාරීන් සහ යුද හමුදා නිලධාරීන්ගේ සහය ඇතිව ඕමන්ත ප්‍රදේශයේ දී මෙම මෙහෙයුම ඊයේ ආරම්භ කරනු ලැබිණි. මෙම මෙහෙයුමේ දී එම පළාත් වල සිටින වල් අලින්ට අමතරව කුළු හරක් සහ ඌරන් ද පළවා හැරීමට කටයුතු යොදා ඇතැයි සඳහන් වේ. වව්නියා‍ව නැවත පදිංචි කළ ප්‍රදේශ‍ වල වල් අලි 50 ත් 60ත් අතර සංඛ්‍යාවක් ගැවසෙන බවට වන ජීවී නිලධාරීන් තොරතුරු අනාවරණය කර ගෙන තිබුණි. වල් අලි නැදුන්කර්නි කැලය දක්වා පළවා හැරීමට කටයුතු යොදා ඇති අතර එයින් අනතුරුව ප්‍රදේශයේ වැසියන්ට අලි වෙඩි භාවිතය පිළිබඳව පුහුණුවක් ලබා දීමට ද නියමිතව ඇතැයි වාර්තා වේ.", "URL": "https://sinhala.adaderana.lk/news.php?nid=12028", "Category": null, "Parent URL": null}