{"Source": "Adaderana", "Timestamp": "March 29, 2010 04:38 pm", "Headline": "රැකියා නැති අයට එජා‍පෙ ආණ්ඩුවකින් රක්ෂණ", "News Content": "විරැකියාවෙන් පෙලෙන තරුණ තරුණියන්ට තම ආණ්ඩුවක් යටතේ රක්ෂණ ලබාදෙන බව එක්සත් ජාතික පක්ෂය පවසයි. එම පක්ෂයේ ගාල්ල දිස්ත්‍රික් පාර්ලිමේන්තු මන්ත්‍රී ධුර අපේක්ෂක මනුෂ නානායක්කාර මහතා පවසන්නේ රැකියාවක් ලැබෙන තුරු තරුණ තරුණියන්ට සහනාධාරයක් ලබාදීම මෙහි අරමුණ බවයි. අද කොළඹ පැවති මාධ්‍ය හමුවකට එක්වෙමින් ඔහු මේ අදහස් පළකළේය. විරැකියාවට නිසි විසඳුමක් ලබාදීමට වත්මන් ආණ්ඩුව මෙතෙක් අසමත් වී ඇති බව ද මනූෂ නානායක්කාර මහතා මෙහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7561", "Category": null, "Parent URL": null}