{"Source": "Adaderana", "Timestamp": "August 20, 2017 04:16 pm", "Headline": " නල්ලූර් මංගල්‍යට අති විශාල සෙනගක්", "News Content": "යාපනය - නල්ලූර් කෝවිලේ අවසන් තේර් පූජාව අද (20) විශාල පිරිසකගේ සහභාගීත්වයෙන් යාපනය නල්ලූර් කෝවිලේදී පැවැත්වෙයි.දේශීය හා විදේශීය හින්දු බැතිමතුන්ගේ සහභාගීත්වයෙන් නල්ලූර් මංගල්‍ය පැවැත්වෙනු ඇත.මංගල්‍ය පැවති කාල සීමාව තුළ ලක්ෂ පහකට වැඩි පිරිසක් පූජාවන් වෙනුවෙන් සහභාගී වූ බව කෝවිලේ භාරකාර මණ්ඩලය පවසයි.විදේශගත දමිළ ජනතාව විශාල පිරිසක් මෙවර නල්ලූර් මංගල්‍ය වෙනුවෙන් පැමිණීමද විශේෂත්වයකි.අවසන් දේව මෙහෙය වෙනුවෙන් පැමිණි ජනතාව හේතුවෙන් යාපනය නගරයේ දැඩි මාර්ග තදබදයක්ද හට ගෙන ඇති බව අද දෙරණ වාර්තාකරු පවසයි.දින 25ක කාලයක් පැවති මංගල්‍ය පූජා කටයුතු හෙට පැවැත්වෙන දිය කැපීමේ පූජාවෙන් අනතුරුව නිමා කිරීමට නියමිතය.", "URL": "https://sinhala.adaderana.lk/news.php?nid=76488", "Category": null, "Parent URL": null}