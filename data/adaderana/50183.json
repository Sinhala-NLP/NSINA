{"Source": "Adaderana", "Timestamp": "March 24, 2015 12:12 pm", "Headline": "ජනපති මෛත්‍රී හෙට චීනයට", "News Content": "සිව්දින නිල සංචාරයක් සඳහා ජනාධිපති මෛත්‍රීපාල සිරිසේන මැතිතුමා හෙට (25) චීනය බලා පිටත්ව යාමට නියමිතව තිබේ. මෙම සංචාරය අතරවාරයේ දී චීන ජනපති ෂි ජින් පිං මැතිතුමා ඇතුළු එරට රජයේ නියෝජිතය්න් සමග ද්විපාර්ශ්වීය සාකච්ඡා පැවැත්වීමට ජනාධිපති මෛත්‍රීපාල සිරිසේන මහතා බලා‍පොරොත්තු වේ. චීන රජය විසින් ශ්‍රී ලංකාවේ ක්‍රියාත්මක කරන ව්‍යාපෘති පිළිබඳ ව මෙහිදී දෙරටේ රාජ්‍ය නායකයන්ගේ විශේෂ අවධානය යොමුකරනු ඇත. මෛත්‍රීපාල සිරිසේන මහතා ජනපති වීමෙන් පසු සිය ප්‍රථම නිල සංචාරය ලෙස ඉන්දියාවත්, ඉන් අනතුරුව බ්‍රිතාන්‍යයත් තෝරාගත් අතර ඒ අනූව චීනය, ජනපතිගේ මීළඟ සංචාරය බවට පත්වේ.", "URL": "https://sinhala.adaderana.lk/news.php?nid=50183", "Category": null, "Parent URL": null}