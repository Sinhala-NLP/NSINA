{"Source": "Adaderana", "Timestamp": "May 27, 2016 03:09 pm", "Headline": " වෘත්තීය සමිතිවලට ඕනි විදිහට පත්වීම් දෙන්නෑ", "News Content": "වෘත්තීය සමිතිවලට අවශ්‍ය පරිදි වෛද්‍ය පත්වීම් ලබාදීමට තමා සුදානම් නොමැති බව සෞඛ්‍ය අමාත්‍ය රාජිත සේනාරත්න මහතා පවසයි.වෛද්‍ය පුරප්පාඩු පත් කිරීම වෘත්තීය සමිතිවල අවශ්‍යතාවයන් මත සිදු කළ නොහැකි අතර එහි වගකීම පවතින්ගේ සෞඛ්‍ය අමාත්‍යාංශය සතුව බව අමාත්‍යවරයා පවසයි.කොළඹ සුදර්ශී ශාලාවේ පැවැති උත්සවයකට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කළේය.පශ්චාත් සීමාවාසික පත්වීම් ලබාදීමේදී වෛද්‍ය හිගයක් පවතින ස්ථාන පිළිබඳව සෞඛ්‍ය අමාත්‍යාංශය නිවැරදි ක්‍රමවේදයක් මගින් හඳුනාගත් බව රාජිත සේනාරත්න අමාත්‍යවරයා පවසයි.ඒ අනුව ඊට අදාළව වෛද්‍ය සේවා අධ්‍යක්ෂවරයා ලේඛනයක් සකස් කළ අතර එය වැරදි බවට වෛද්‍ය නිලධාරීන්ගේ සංගමය ප්‍රකාශ කිරීමෙන් ඔවුන්ගේ ප්‍රකාශය දේශපාලන තීන්දුවක් බව පෙනී යන බව අමාත්‍යවරයා සඳහන් කළේය.වෛද්‍ය නිලධාරීන්ගේ සංගමයට අවශ්‍ය පරිදි වෛද්‍ය පත්වීම් ලබාදීමේ ක්‍රමවේදයක් පැවැතිය ද තමා අමාත්‍යධූරයට පැමිණි පසු එය ඉවත් කළ බව පවසන අමාත්‍යවරයා එම සංගමයට කළ හැකි වන්නේ ඊට සහයෝගය ලබාදීම පමණක් බව වැඩිදුරටත් කියා සිටියේය.", "URL": "https://sinhala.adaderana.lk/news.php?nid=60532", "Category": null, "Parent URL": null}