{"Source": "Adaderana", "Timestamp": "October 1, 2018 07:00 am", "Headline": "‍මහවිරු දිනය වෙනුවෙන් පෙර සුදානම", "News Content": "එල්.ටී.ටී.ඊ සංවිධානය වෙනුවන් ජිවිතක්ෂයට පත්වු එල්.ටී.ටී.ඊ.සාමාජිකයින් සැමරීමේ මහවිරු දිනය සැමරීම වෙනුවෙන් කිලිනොච්චිය, කනගපුරම් ප්‍රදේශයේ පවතින මහවිරු සොහොන පිරිසිදු කළ බව අද දෙරණ වාර්තාකරු පවසයි. මහවිරු සැමරුම් වැඩසටහන් නොවැම්බර් මාසය කේන්ද්‍ර කරගනිමින් පවත්වන අතර, මෙවර දෙමළ ජාතික සන්ධානය පවත්වන මහවිරු සැමරුම් වැඩසටහන කිලිනොච්චිය කනගපුරම් මහවිරු සොහොන ප්‍රදේශයේ පැවැත්වීමට නියමිත බව උතුරු පළාත් සභා නියෝජිතයින් පවසයි. කනගපුරම් මහවිරු සොහොන් ශ්‍රමදානයක් මඟින් පිරිසිදු කිරීම ඊයේ(30) සිදුකළ අතර, සොහොන පිරිසිදු කිරීමේ අවස්ථාවට දෙමළ ජාතික සන්ධානය නියෝජනය කරන උතුරු පළාත් සභා හිටපු අමාත්‍ය ටි.කුරුකුලරාජා මහතා,උතුරු පළාත් සභා මන්ත්‍රී එස්.පසුපතිපිල්ලේ මහතා,කිලිනොච්චිය පච්චිලිපලෙයි ප්‍රාදේශීය සභා සභාපති එස්.සුරෙන් මහතා ඇතුළු පිරිසක් සහභාගි වී සිටියහ. ප්‍රදේශවාසීන් විසින් මහවිරු සොහොන ප්‍රදේශයේ පැවති කැළැව කපා ඉවත් කොට සොහොන් භුමිය පවිත්‍ර කරනු ලැබීම. පසුගිය වසරේදීද කිලිනොච්චිය කනගපුරම් කනත්ත කේන්ද්‍ර කරගනිමින් මහවිරු සැමරුම් වැඩසටහනක් පවත්වනු ලැබීණ. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96974", "Category": null, "Parent URL": null}