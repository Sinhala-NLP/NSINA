{"Source": "Adaderana", "Timestamp": "May 31, 2010 09:30 am", "Headline": "රන් බඩු හොරු තිදෙනෙක් අල්ලයි", "News Content": "පිටකොටුව හෙට්ටිවීදියේ ස්වර්ණාභරණ අලෙවිසැලකින් මුදල් සහ රන් ආභරණ කොල්ලකෑමට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. කොල්ලකන ලද රන් ආභරණ සහ මුදලින් රුපියල් දාහත් ලක්ෂ 97,000ක් පොලිසිය විසින් සොයාගෙන ඇති බව සඳහන්ය. පසුගිය දා අදාළ ස්වර්ණාභරණ අලෙවිසැලේ සේවකයෙකු බියගන්වා රුපියල් දහ නව ලක්ෂයක මුදලක් සහ රුපියල් ලක්ෂ 70 ක් පමණ වටිනා ස්වර්ණාභරණ තොගයක් පැහැරගෙන ගොස් තිබුණි. අත්අඩංගුවට ගත් සැකකරුවන් අද අධිකරණයට ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=8721", "Category": null, "Parent URL": null}