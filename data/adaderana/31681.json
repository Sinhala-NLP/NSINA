{"Source": "Adaderana", "Timestamp": "February 16, 2013 11:14 am", "Headline": "කැබ් රියේ යතුරු පැදිය ගැටෙයි", "News Content": "අනුරාධපුර, තන්තිරිමලේ ප්‍රධාන මාර්ගයේ මිල්ලෑව ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. නොසැලකිලිමත් ලෙස ධාවනය කළ කැබ් රථයක යතුරු පැදියක් ගැටීමෙන් අනතුර සිදුව ඇති බව පොලීසිය පැවසුවේය. ඊයේ (15) රාත්‍රී සිදුවු මෙම අනතුරෙන් මියගොස් ඇත්තේ 19 හැවිරිදි තරුණයෙකි. ඔහු සමග යතුරුපැදියේ ගමන් කළ තවත් අයෙකු තුවාල ලබා ඇති අතර ඔහු අනුරාධපුර ශික්ෂණ රෝහලට මාරුකර යවා තිබේ. මේ අතර ගාල්ල, මාගල්ල ප්‍රදේශයේ දී මෝටර් රථයක් දුම්රියක ගැටීමෙන් මෝටර් රථයේ ගමන් කළ කාන්තාවක් සහ පිරිමි පුද්ගලයෙකු බරපතළ තුවාල ලබා කරාපිටිය රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=31681", "Category": null, "Parent URL": null}