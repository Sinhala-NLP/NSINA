{"Source": "Adaderana", "Timestamp": "January 16, 2016 04:48 pm", "Headline": "නව ව්‍යවස්ථාවකට බ්‍රිතාන්‍ය රජයෙන් කිසිදු බලපෑමක් කරලා නෑ! ", "News Content": "නව ආණ්ඩුක්‍රම ව්‍යවස්ථාවක් සකස් කිරිම සඳහා එංගලන්තය හෝ වෙනත් බටහිර රටවල් බලපෑම් කර ඇති බවට සිදු කරන ප්‍රකාශ බ්‍රිතාන්‍ය විදේශ කටයුතු රාජ්‍ය අමාත්‍ය හියුගෝ ස්වයාර් මහතා ප්‍රතික්ෂේපකර තිබේ.ඔහු පවසන්නේ ශ්‍රී ලංකාවට නව ආණ්ඩුක්‍රම ව්‍යවස්ථාවක් සකස් කිරිම සඳහා බ්‍රිතාන්‍යයේ කිසිදු බලපෑමක් සිදු කර නොමැති බවයි.‍මෙය ලංකාවට අවශ්‍ය පරිදි සිදු කරන කටයුත්තක් බවත්, නව ආණ්ඩුක්‍රම ව්‍යස්ථාවට බලපෑම් කිරිමට තම රටට අයිතියක් නොමැති බව ඳඟහන් කළේය.නිල සංචාරයක් සඳහා දිවයිනට පැමිණ සිටින විදේශ කටයුතු හා පොදු රාජ්‍ය මණ්ඩලීය රාජ්‍ය අමාත්‍ය හියුගෝ ස්වයර් මහතා අද කොළඹදී පැවැති මාධ්‍ය හමුවකට එක්වෙමින් මෙම අදහස් පළ කර සිටියේය.මෙහිදී මාධ්‍යවේදීන් නැගූ ප්‍රශ්නවලට පිළිතුරු දෙමින් හියුගෝ ස්වයර් පැවසුවේ යුද්ධයෙන් අනතුරුව මෙරට තුළ නව්‍යකරණය වූ යුධ හමුදාවක් දැකීම සිය අපේක්ෂාව බවයි.ඒ සඳහා මෙරටට යුධ හමුදාවන්ට එංගලන්තය තුළ පුහුණුවීම් ලබාදිමට කටයුතු කරන බව ද අමාත්‍යවරයා සඳහන් කර සිටියේය.එම පුහුණුව ලෝක සාමය සඳහා අවශ්‍ය වන ආකාරයට ලබාදිමට පියවර ගන්නා බව ද අමාත්‍යවරයා එහිදී කීවේය.මෙරට මානව හිමිකම් සම්බන්ධයෙන් අදහස් දක්වමින් ඒ මහතා කියා සිටියේ පසුගිය ජුලි මාසයේදී ශ්‍රී ලංකාව සම්බන්ධ යෝජනා ඉවත් කර ගැනිම සම්බන්ධයෙන් සතුටට පත් වන බවයි.එමෙන්ම මානව හිමිකම් යෝජනා සම්බන්ධයෙන් මෙරටට සහයෝගය ලබාදිමට කැමැත්ත පළ කරන බව ද හියුගෝ ස්වයර් පවසා සිටියේය.", "URL": "https://sinhala.adaderana.lk/news.php?nid=56402", "Category": null, "Parent URL": null}