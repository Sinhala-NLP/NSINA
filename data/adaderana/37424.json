{"Source": "Adaderana", "Timestamp": "September 15, 2013 04:30 pm", "Headline": "රාජ්‍ය සේවකයින් දේශපාලන කටයුතුවලට සම්බන්ධවීම ගැන පැමිණිලි 87ක්", "News Content": "උතුරු, වයඹ සහ මධ්‍යම පළාත් සභා මැතිවරණයට අදාළව පැමිණිළි 427ක් ලැබී ඇති බව මැතිවරණ මහලේකම් කාර්යාලය පවසයි. ඔවුන් පවසන්නේ ඒ අතර මැතිවරණ නීති උල්ලංඝණය කිරීම සම්බන්ධ පැමිණිළි 378ක් සහ ප්‍රචණ්ඩ ක්‍රියා සම්බන්ධ පැමිණිළි 49ක් වන බවය. ඒ අතරින් වැඩිම පැමිණිළි සංඛ්‍යාවක් වන 114ක් වාර්තා වන්නේ කුරුණෑගල දිස්ත්‍රික්කයෙනි. රජයේ නිලධාරීක් දේශපාලන කටයුතු වලට සම්බන්ධ වීම පිළිබද පැමිණිළි 87ක් රජයේ වාහන දේශපාලන කටයුතුවලට යොදාගැනීම සම්බන්ධ පැමිණිලි 58 ක් සහ රජයේ කාර්යාල හා ගොඩනැගිලි දේශපාලන කටයුතුවලට යොදා ගැනීම සම්බන්ධ පැමිණිළි 19ක් මේ වන විට වාර්තා වන බව මැතිවරණ මහලේකම් කාර්යාලය ප්‍රකාශ කළේය. මේ අතර ඉදිරි පළාත් සභා මැතිවරණයට අදාළව පැමිණිලි 142ක් ලැබී ඇති බව පොලීසිය කීය. පොලිස් මාධ්‍ය ප්‍රකාශක කාර්යාලය සදහන් කළේ මේ වන විට මැතිවරණ නිති උල්ලංඝණය කිරීම සම්බන්ධයෙන් පුද්ගලයින් 125 දෙනෙකු අත්අඩංගුවට ගෙන ඇති බවය.", "URL": "https://sinhala.adaderana.lk/news.php?nid=37424", "Category": null, "Parent URL": null}