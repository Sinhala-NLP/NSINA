{"Source": "Adaderana", "Timestamp": "September 5, 2018 02:54 pm", "Headline": "කොළඹ හිරවෙයි", "News Content": "-5.40pm- ජන රැළියට සහභාගිවූවන් අරලියගහ මන්දිර ප්‍රවේශ මාර්ගය කොල්ලුපිටිය මංසන්ධියෙන් අවහිර කර ඇති බව වාර්තා වෙයි. -4.00pm- ජනබලය කොළඹට විරෝධතා රැළිය හේතුවෙන් මේ වන විට කොළඹ, කොටුව ආසන්නයේ දැඩි රථවාහන තදබදයක් ඇති ව තිබේ. මීට සුළු වේලාවකට පෙර හිටපු ආරක්ෂක ලේකම් ගෝඨාභය රාජපක්ෂ මහතා ද එම ස්ථානයට පැමිණි බව වාර්තා වෙයි. -3.30pm- ජන බලය කොළඹට විරෝධතා රැළිය හේතුවෙන් ඉබ්බන්වල මංසන්දියේ සිට ටී.බී ජයා මාවත අවහිර වී ඇති බව පොලීසිය පවසයි. ජන බලය විරෝධතාව මේ වන විට ලේක් හවුස් වට රවුම දක්වා ගමන් කරමින් පවතින බව අද දෙරණ වාර්තාකරුවන් ප්‍රකාශ කළේය. -2.54pm ඒකාබද්ධ විපක්ෂය විසින් සංවිධානය කරනු ලබන “ජනබලය කොළඹට“ ජන රැළිය හේතුවෙන් මරදාන ටෙක්නිකල් මන්සංදියේ සිට කොළඹ කොටුව දෙස මාර්ගයේ දැඩි රථ වාහන තදබදයක් හටගෙන ඇති බව අද දෙරණ වාර්තාකරු පවසයි. මේ හේතුවෙන් මාර්ගයේ ගමනාගමන කටයුතුවලට බාධා ඇතිවී ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=95591", "Category": null, "Parent URL": null}