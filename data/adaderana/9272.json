{"Source": "Adaderana", "Timestamp": "June 29, 2010 08:18 am", "Headline": "රජය බලෙන් ව්‍යවස්ථා සංශෝධනය කරන්න හදනවා", "News Content": "රජය බලහත්කාරයෙන් ව්‍යවස්ථා සංශෝධනයක් සිදු කිරීමට උත්සහ කරමින් සිටින බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. ලබන මස 3 වන සතියේ හදිසි පනතක් ලෙස ව්‍යවස්ථා සංශෝධනය පාර්ලිමේන්තුවට ගෙන ඒමට රජය ක්‍රියා කරමින් සිටින බව ඔහු සඳහන් කරයි. මේ සම්බන්ධයෙන් ජනතාව දැනුවත් කර එයට එරෙහිව නැඟී සිටින බව අනුර කුමාර දිසානායක මහතා ප්‍රකාශ කළේය. ඊයේ ‍පස්වරුවේ කොළඹ ජාතික පුස්තකාල ශ්‍රවණාග‍ාරයේ පැවති විශේෂ උත්සවයක දී මන්ත්‍රීවරයා මෙම අදහස් පළ කළේය.", "URL": "https://sinhala.adaderana.lk/news.php?nid=9272", "Category": null, "Parent URL": null}