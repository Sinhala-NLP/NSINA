{"Source": "Adaderana", "Timestamp": "February 7, 2018 10:50 am", "Headline": "වෙළෙඳුන් එළවා දැමීමෙන් හලාවත වෙළෙඳපොළ පාළුවෙයි", "News Content": "හලාවත ප්‍රධාන එළවලු වෙළෙඳපොලේ වෙළෙදුන් අද(07) පෙරවරුවේ පදික වෙළෙදුන් එළවා දැමීමට පියවර ගෙන තිබේ. හලාවත නගර සභාව නිතිය ක්‍රියාත්මක නොකිරීම තුළ තමන් මේ තීරණය ගත් බව හලාවත ප්‍රධාන වෙළඳ පොළේ වෙළෙදුන් කියා සිටියේය. හලාවත ප්‍රධාන එළවලු වෙළද පොළට වෙනත් ප්‍රදේශවලින් තොග වෙළෙදුන් පැමිණීම නතර කිරීමට නගර සභාව පියවර නොගැනීම, වෙළඳපොළ අභාවයට යාම හා හලාවත මාළු වෙළඳ පොළ ආසන්නයේ හා පදික වේදිකාවේ එළවලු වෙළඳාම් කිරීම නතර නොකිරීමට හලාවත නගර සභාව පියවර නොගැනීම යන කරුණු මුල් කර ගනිමින් හලාවත එළවලු වෙළද පොලේ වෙළදුන් අද පෙරවරුවේ සිට වර්ජනයක් ආරම්භ කර තිබේ. මේ හේතුවෙන් අද දිනයේ හලාවත එළවලු වෙළද පොළට පැමිණි පාරිභෝගිකයනට හිස් අතින් ආපසු හැරී යාමට සිදු වී ඇත. හෙට(08) දිනයේ සිට නගර සභාවට කඩ කාසි ලබා නොදෙන බවද වෙළෙදුන් කියා සිටියේය.", "URL": "https://sinhala.adaderana.lk/news.php?nid=84069", "Category": null, "Parent URL": null}