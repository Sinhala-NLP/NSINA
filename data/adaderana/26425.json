{"Source": "Adaderana", "Timestamp": "August 9, 2012 08:38 am", "Headline": "පොලිස් ලොක්කන් තවත් ඉහළට", "News Content": "පොලිස් අධිකාරී තනතුරේ සිටි නිලධාරීන් පිරිසක් ජ්‍යෙෂ්ඨ පොලිස් අධිකාරී තනතුරට උසස් කර ඇත. රාජ්‍ය සේවා කොමිසන් සභාව විසින් අදාළ උසස්වීම් ලබාදී ඇති බව පොලිස් මූලස්ථානය සඳහන් කරයි. පොලිස් අධිකාරීවරුන් 18 දෙනෙකුට පසුගිය ජුනි මාසයේ 7 වැනි දින සිට බලපැවැත්වෙන පරිදි අදාළ උසස්වීම් පිරිනමා ඇත. පොලිස් මාධ්‍ය ප්‍රකාශක අජිත් රෝහණ මහතාට ද ඒ අනුව ජ්‍යෙෂ්ඨ පොලිස් අධිකාරීවරයෙකු ලෙස උසස්වීම් හිමිව ඇති බව සඳහන්ය. ඊට අමතරව තවත් පොලිස් අධිකාරීවරුන් සිව්දෙනෙකුට පසුගිය ජූලි මස පළමුවැනි දින ක්‍රියාත්මක වන පරිදි ජ්‍යෙෂ්ඨ පොලිස් අධිකාරී තනතුර සඳහා උසස්වීම් ලබාදී තිබේ.", "URL": "https://sinhala.adaderana.lk/news.php?nid=26425", "Category": null, "Parent URL": null}