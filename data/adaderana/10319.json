{"Source": "Adaderana", "Timestamp": "August 19, 2010 09:16 am", "Headline": "ජනපති නියමයෙන් ජාතික ඖෂධ කමිටුවක්", "News Content": "ජනාධිපතිවරයාගේ උපදෙස් පරිදි ඖෂධ ගෙන්වීම , බෙදා හැරීම සහ කළමණාකරණය සඳහා ජාතික ඖෂධ කමිටුවක් පත්කර තිබේ. ඖෂධ ගෙන්වීම , බෙදා හැරීම හා කළමණාකරණය යන කටයුතු විධිමත්ව පවත්වාගෙන යාමේ අරමුණින් මෙම කමිටුව පත්කර ඇති බව සෞඛ්‍ය අමාත්‍යාංශය සඳහන් කරයි. අදාළ කමිටුවේ ප්‍රධානියා වශයෙන් සෞඛ්‍ය අමාත්‍යාංශයේ ලේකම් ‍ෛ‍වද්‍ය රවීන්ද්‍ර ‍රූබේරු මහතා කටයුතු කරයි. මීට අමතරව ජාතික ඖෂධ අධිකාරිය , ශ්‍රි ලංකා වෛද්‍ය සභාව , මුදල් අමාත්‍යාංශය , රාජ්‍ය ඖෂධ නීතිගත සංස්ථාව ඇතුළු ආයතන කිහිපයක නියෝජිතයින් ද මෙම ජාතික ඖෂධ කමිටුවට ඇතුළත් වේ.", "URL": "https://sinhala.adaderana.lk/news.php?nid=10319", "Category": null, "Parent URL": null}