{"Source": "Adaderana", "Timestamp": "March 23, 2014 04:04 pm", "Headline": "ස්වයංක්‍රීය පිස්තෝලයක් සමඟ අයෙක් කොටු ", "News Content": "ස්වයංක්‍රීය පිස්තෝලයක් ළඟ තබාගෙන සිටි පුද්ගලයෙකු වැලිගම,පොල්වතුමෝදර ප්‍රදේශයේ දී අත්අඩංගුවට ගෙන තිබේ. වැලිගම පොලීසියට ලැබුණු තොරතුරක් මත මොහු අත්අඩංගුවට ගෙන ඇති බව සඳහන් වෙයි. එහිදි සැකකරු සතුව තිබී ජීව උණ්ඩ තුනක් ද පොලීසිය විසින් සොයාගෙන තිබේ. සැකකරු මාතර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් වැලිගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42006", "Category": null, "Parent URL": null}