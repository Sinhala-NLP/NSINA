{"Source": "Adaderana", "Timestamp": "May 29, 2018 06:43 am", "Headline": "අගමැති කිලිනොච්චි ගිහින් කිව්ව දේ මෙන්න ", "News Content": "ආණ්ඩුවේ යාන්ත්‍රණය ගොඩනැඟිලි ඉදිකිරීම කොන්ක්‍රීට් දැමීමෙන් ඔබ්බට ගොස් ජනතාවට ප්‍රයෝජනවත් ලෙස ආර්ථික නිෂ්පාදන වැඩි කිරීම බව අග්‍රාමාත්‍ය රනිල් වික්‍රමසිංහ මහතා පවසයි. ඒ සඳහා සෑම පියවරකම අරමුණ විය යුත්තේ ජනතාවගේ ජීවන තත්ත්වය දියුණු කිරීම බව ද ඔහු වැඩිදුරටත් සඳහන් කරයි. කිලිනොච්චිය, දිස්ත්‍රික් ලේකම් කාර්යාලයේදී ඊයේ(28) පැවැති සංවර්ධන ව්‍යාපෘතිවල ප්‍රගති සමාලෝචන රැස්වීමට එක්වෙමින් අග්‍රමාත්‍යවරයා මෙම අදහස් පළ කළේය. මෙහිදී අගමැතිවරයා මෙසේ ද කියා සිටියේය. \"ශ්‍රී ලංකාවේ පළාත් නවය අතුරින් දුප්පත්ම පළාත උතුරු පළාත බව අප මතක තබා ගත යුතුයි. යාපනය හැරුණු කොට කිලිනොච්චිය සහ මුලතිව් ප්‍රදේශවලට එම තත්ත්වය වැඩි වශයෙන් බලපානවා. වව්නියාව ප්‍රදේශයේ යම්කිසි දියුණුවක් ඇති වී තිබෙනවා. යාපනය දියුණු කරන විට එහි විස¼දිය යුතු තවත් ගැටළු කිහිපයක්ම තිබෙනවා. හමුදාව භාරයේ තිබෙන ඉඩම් නැවත ජනතාවට භාරදීම ඉන් විශේෂයි. යාපනය නගරය විශාල නාගරික දියුණුවක් කරා ගෙන යා හැකියි. එහිදී ජලය භාවිතය සහ අපතේ යැවීම පිළිබඳව විශාල ගැටළුවක් මතුවී තිබෙනවා. එම නිසා අප පළමුවෙන් අදහස් කරන්නේ යටිතල පහසුකම් දියුණු කිරීම, ඉඩම් නැවත ලබාදීම සහ යළි පදිංචි කිරීමේ කටයුතු වෙත පළමුවෙන් අවධානය යොමු කිරීමටයි. මේ වනවිට එම වැඩකටයුතුවල යම් ප්‍රගතියක් ඇති වී තිබෙනවා. ඇතැම් ස්ථානවල යම් අඩුපාඩු ද දැකිය හැකියි. අදාළ ඇමැතිවරුන් සමඟ එම වැඩකටයුතු ඉදිරියට ගෙන යනවා. ඒ වගේම මෙම ප්රිදේශවල ජීවන තත්ත්වය ඉහළ දැමීම පිළිබඳවත් අප අවධානය යොමු කළ යුතුයි. 1977 දී මහවැලි ව්යා්පාරය ආරම්භ කළා. එහි දියුණුව රටේ විශාල ප්‍රදේශයක් පුරා පැතිරුණත් උතුරු ප්‍රදේශයට එම දියුණුව පැමිණීමට පෙර යුද්ධය ඇති වුණා. නමුත් කෙසේ හෝ අප ඒ සංවර්ධනය නැවත ඇති කළ යුතුයි. මෙම ප්‍රදේශය සංවර්ධනය කිරීමේදී ජලය ලබාගැනීම ඉතා වැදගත්. මල්වතු ඔය ජලාශය හරහා මන්නාරම සහ වව්නියාව ප්‍රදේශවල කොටසකට ජලය ලබාගත හැකියි. ඒ වගේම නුවර සිට හම්බන්තොට, මොණරාගල දක්වා විශාල සංවර්ධන වැඩසටහනක් අපි ආරම්භ කර තිබෙනවා. රජරට, පොළොන්නරුව, ත්‍රීකුණාමලය ආදී ප්‍රදේශ සඳහාත් විශාල සංවර්ධන සැලැස්මක් අප ඇති කර තිබෙනවා. අපට අවශ්‍යවී තිබෙන්නේ යාපනය, මුලතිව්, කිලිනොච්චි ප්‍රදේශත් මෙම සංවර්ධනයට ඇතුළත් කර ගැනීමටයි. ශ්‍රී ලංකාවේ සංවර්ධනය යාපනයේ සිට හම්බන්තොට දක්වා ව්‍යාප්ත කිරීමට අප සැලසුම් කළ යුතුයි. එහිදී අපට පළමුවෙන්ම සංවර්ධනය කිරීමට අවශ්‍ය වන්නේ කිලිනාච්චි ප්‍රදේශයයි. එහි පළමු අවශ්‍යතාවය වන්නේ ජලය ලබාගැනීමයි. ඒ වෙනුවෙන් වඩා විධිමත් ජල යෝජනා ක්‍රම ඇති කිරීම අවශ්‍ය වෙනවා. වර්ෂාව කාලයේ අවශ්‍ය ප්‍රමාණයටත් වඩා ජලය ලැබෙනවා. වැසි නොලබන කාලයේදී ප්‍රයෝජනයට ගැනීමට වැසි වතුර ආරක්ෂාප කිරීම ද කළ යුතුයි. වැසි වතුර ආරක්ෂාබ කිරීමේ ව්‍යාපෘති පිළිබඳවත් අපි අවධානය යොමු කළ යුතුයි. රජරට රාජධානිය තිබෙන කාලයේ එහි කුඹුරු විශාල ප්‍රමාණයක් තිබුණේ මුලතිව්, කිලිනොච්චි ප්‍රදේශ තුළයි. වී ගොවිතැන සඳහා අවශ්‍ය ජලය ආරක්ෂාප කර ගැනීමේ වැඩපිළිවෙළක් ඒ කාලයේ තිබුණා.", "URL": "https://sinhala.adaderana.lk/news.php?nid=89988", "Category": null, "Parent URL": null}