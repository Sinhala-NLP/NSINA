{"Source": "Adaderana", "Timestamp": "May 25, 2014 09:28 pm", "Headline": "එල්.ටී.ටී.ඊ. සැකකරුවන් තිදෙනා පිටුවහල් කරනවා ", "News Content": "මලයාසියාවේදී අත්අඩංගුවට ගනු ලැබූ එල්.ටී.ටී.ඊ. සැකකරුවන් තිදෙනා ඉතා ඉක්මනින්ම ශ්‍රී ලංකාවට පිටුවහල් කිරීමට ඉඩ ඇති බව මලයාසියානු පොලිසිය පවසා ඇති බව විදේශ මාධ්‍ය පවසයි. පසුගිය මැයි 15 වන දින මලයාසියාවේ, සෙලන්ගෝර් ප්‍රාන්තයේ මලයාසියානු ත්‍රස්ථ විමර්ශන අංශය විසින් සිදුකළ සෝදිසි මෙහෙයුමකදී මෙලෙස අදාළ සැකකරුවන් තිදෙනා අත්අඩංගුවට ගෙන තිබුණි. එසේම අත්අඩංගුවටපත් පුද්ගලයින් තිදෙනා ජාත්‍යන්තරය තුළ එල්.ටී.ටී.ඊ සංවිධානය නැවත පණ ගැන්වීමට උත්සහකළ ඇති බවද අනාවරණය වී ඇති බව විදේශ මාධ්‍ය අවධාරණය කළේය. තවද එල්.ටී.ටී.ඊ. සංවිධානයේ ප්‍රචාරක කටයුතු මෙන්ම, අරමුදල් එක්රැස් කිරීම මෙම පිරිස විසින් මලයාසියාව උපයෝගීකරගෙන ඇති බවද සඳහන් වෙයි. අත්අඩංගුවටගත් එල්.ටී.ටී.ඊ සැකකරුවන් තිදෙනා 2004 වර්ෂයේදී මලයාසියාවට පැමිණි ඇති බව වාර්තා විය.", "URL": "https://sinhala.adaderana.lk/news.php?nid=43466", "Category": null, "Parent URL": null}