{"Source": "Adaderana", "Timestamp": "March 24, 2014 05:24 pm", "Headline": " තේවියන් වෙනුවෙන් ලක්ෂ 10 ක් වෙන්කරයි", "News Content": "තේවියන් නමින් හඳුන්වන එල්.ටී.ටී.ඊ. සංවිධානයේ හිටපු සාමාජිකයෙකු අත්අඩංගුවට ගැනීම සඳහා නිවැරදි තොරතුරක් ලබාදෙන පුද්ගලයෙකුට රුපියල් ලක්ෂ 10ක මුදලක් ලබාදෙන බව පොලීසිය පවසයි. ත්‍රස්ත විමර්ශන කොට්ඨාශයේ විශේෂ විමර්ශන කටයුත්තක් සඳහා සැකකරු අවශ්‍යව ඇති බව පොලීසිය සඳහන් කරයි. සැකකරු දිවයිනේ උතුරු හා නැගෙනහිර ප්‍රදේශවල සහ කොළඹ ප්‍රදේශයේ බහුල වශයෙන් ගැවසෙන අයෙකු බවට ද තොරතුරු අනාවරණය වී තිබේ. ඔහු පිළිබඳ නිවැරදි තොරතුරක් දන්නේ නම් 0112 451 636 යන දුරකථන අංකයට දැනුම්දෙන ලෙස පොලීසිය මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=42033", "Category": null, "Parent URL": null}