{"Source": "Adaderana", "Timestamp": "February 15, 2013 11:10 am", "Headline": "මොරටුව 26 යළි ඇරඹෙයි", "News Content": "මොරටුව විශ්ව විද්‍යාලයේ ඉංජිනේරු පීඨය සහ ජාතික තාක්ෂණික ආයතනයේ අධ්‍යයන කටයුතු ලබන 26 වැනිදා යළි ආරම්භ කිරීමට අවශ්‍ය පියවර ගනිමින් සිටින බව එහි උපකුලපති මහාචාර්ය ඒ.කේ.ඩබ්ලිව්.ජයවර්ධන මහතා පවසයි. පසුගිය ජනවාරි 17 වැනිදා සිසුන් දෙපිරිසක් අතර ඇති වු ගැටුමක් හේතුවෙන් අදාළ පීඨ තාවකාලිකව වසා දැමිණි. අධ්‍යයන කටයුතු යළි ආරම්භ කිරීම සම්බන්ධයෙන් සාකච්ඡා වාර කිහිපයක් පැවති අතර ලබන සඳුදා පීඨ මණ්ඩලය රැස් වී ඒ පිළිබඳ අවසන් තීරණයක් ගැනීමට නියමිතය.", "URL": "https://sinhala.adaderana.lk/news.php?nid=31647", "Category": null, "Parent URL": null}