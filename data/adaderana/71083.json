{"Source": "Adaderana", "Timestamp": "March 19, 2017 12:46 pm", "Headline": "ගැටළුවලට විසඳුම් ලබාදීමේ අරමුණින් සාකච්ඡාවක්", "News Content": "තම ගැටළුවලට විසඳුම් ලබාදීමේ අරමුණින් ලබන අඟහරුවාදා බලධාරීන් සමඟ සාකච්ඡාවක් පැවැත්වීමට නියමිත බව ජල සම්පාදන මණ්ඩල ඉංජිනේරු ඩිප්ලෝමාධාරීන්ගේ සංගමය පවසයි.එම සංගමයේ සභාපති ඉංජිනේරූ උපාලි රත්නායක මහතා සඳහන් කළේ එම සාකච්ඡාවේදී ද තම සංගමයට නිසි විසඳුම් නොලැබුණහොත් දැනට ක්‍රියාත්මක වෘත්තීය ක්‍රියාමර්ගය අඛණ්ඩව ක්‍රියාත්මක කරන බවය. සිය වෘත්තීය ක්‍රියාමාර්ගය හේතුවෙන් ජල සම්පාදන මණ්ඩලයේ සියලු කටයුතු අඩාල වී ඇති බව ඔහු කියා සිටියේය. නුපුහුණු සේවකයින් යොදවා ජල සම්පාදන මණ්ඩලයේ කටයුතු සිදුකිරීම හේතුවෙන් ජලය අපතේ යාම් මෙන්ම විශාල මුදල් නාස්තියක් ද ජල සම්පාදන මණ්ඩල ඉංජිනේරු ඩිප්ලෝමාධාරීන්ගේ සංගමයේ සභාපති උපාලි රත්නායක මහතා සඳහන් කළේය.", "URL": "https://sinhala.adaderana.lk/news.php?nid=71083", "Category": null, "Parent URL": null}