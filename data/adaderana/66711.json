{"Source": "Adaderana", "Timestamp": "December 4, 2016 02:43 pm", "Headline": "ප්‍රිමියර් ලීග් තරගය රාන්ග්පූර් රයිඩර්ස් දිනයි", "News Content": "බංග්ලාදේශ ප්‍රිමියර් ලීග් ක්‍රිකට් තරගාවලියේ රාන්ග්පූර් රයිඩර්ස් සහ බරිසාල් බුල් කණ්ඩායම් අතර පැවති තරගයෙන් රාන්ග්පූර් රයිඩර්ස් කණ්ඩායම ලකුණු 29ක ජයක් හිමිකර ගැනීමට සමත් විය.ප්‍රථමයෙන් පන්දුවට පහරදුන් රයිඩර්ස් කණ්ඩායම සිය පන්දුවාර 20 අවසානයේ කඩුලු 5ක් දැවී ලකුණු 154ක් ලබාගත්තේය.එම ඉනිම වෙනුවෙන් මොහොමඩ් ශෙෂාඩ් ලකුණු 48ක් ලබාගැනීමට සමත් විය.පන්දු යැවීමේ බරිසාල් බුල්ස් කණ්ඩායම නියෝජනය කරන තිසර පෙරේරා කඩුලු 2ක් දවාගත්තේය.පිළිතුරු ඉනිම සඳහා පිටියට පිවිසි බරිසාල් බුල්ස් කණ්ඩායමට පන්දුවාර 18යි පන්දු දෙකක් තුළ සියළු ක්‍රීඩකයින් දැවී ලබාගත හැකි වූයේ ලකුණු 125ක් පමණි.එම ඉනිම වෙනුවෙන් තිසර පෙරේරා ලබා ගත් ලකුණු 24ක් ලබාගැනීමට සමත් විය.", "URL": "https://sinhala.adaderana.lk/news.php?nid=66711", "Category": null, "Parent URL": null}