{"Source": "Adaderana", "Timestamp": "September 24, 2012 12:29 pm", "Headline": "මාලිනි අතහරි - ජනපති පිළිනොගනි", "News Content": "මාලිනි ෆොන්සේකා මහත්මිය පාර්ලිමේන්තු මන්ත්‍රී ධූරයෙන් ඉල්ලා අස්වී තිබේ. ඇය මන්ත්‍රී තනතුරින් ඉල්ලා අස්වු බව පාර්ලිමේන්තු මහ ලේකම්වරයා පැවසුවේය. කෙසේ වෙතත් මේ සම්බන්ධයෙන් අද දෙරණ මාලිනි ෆොන්සේකා මහත්මියගෙන් විමසීමක් කරන ලදී. ඒ පිළිබඳව අද (24) පස්වරුවේ යමක් ප්‍රකාශ කළ හැකි බව ඇය කියා සිටියාය. ජනප්‍රිය නිළි මාලිනි ෆොන්සේකා මහත්මිය 2010 පාර්ලිමේන්තු මැතිවරණයෙන් එක්සත් ජනතා නිදහස් සන්ධානය යටතේ ජාතික ලැයිස්තු මන්ත්‍රීධුරයකින් පාර්ලිමේන්තුවට තේරි පත්විය. මේ අතර මාලිනි ෆොන්සේකා මහත්මියගේ ඉල්ලා අස්වීමේ ලිපිය ජනාධිපති මහින්ද රාජපක්ෂ මහතා විසින් ප්‍රතික්‍ෂේප කර ඇතැයි ජනාධිපති මාධ්‍ය ප්‍රකාශක බන්දුල ජයසේකර මහතා කියා සිටියේය.", "URL": "https://sinhala.adaderana.lk/news.php?nid=27699", "Category": null, "Parent URL": null}