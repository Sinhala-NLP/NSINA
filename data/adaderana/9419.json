{"Source": "Adaderana", "Timestamp": "July 6, 2010 08:16 am", "Headline": "ඉස්ලාම් ආගමික ස්ථානවල ශබ්ද විකාශන ගැන නව නීති ", "News Content": "ඉස්ලාමීය ආගමික ස්ථානවල ශබ්ද විකාශන යන්ත්‍ර භාවිත කිරීම සම්බන්ධයෙන් ස්ථාවර නීති පද්ධතියක් හඳුන්වා දීම පිළිබඳ අවධානය යොමු කරන බව අගමැති දී. මු ජයරත්න මහතා පවසයි. උතුරු නැගෙනහිර ඉස්ලාමීය ආගමික මධ්‍යස්ථාන ගැටලු සම්බන්ධයෙන් අවශ්‍ය පියවර ගන්නා බව හෙතෛම කියා සිටියි. උතුරු නැගෙනහිර ආගමික ස්ථාන සංවර්ධනය සඳහා රජයේ ප්‍රතිපාදන වලට අමතරව විදේශ ආධාර ද ලබා ගැනීමට කටයුතු කරන බව අගමැතිවරයා සඳහන් කරයි. ඉස්ලාමීය කටයුතු පිළිබඳ කාරක සභාවට සහභාගී වෙමින් ඔහු මේ බව කියා සිටියේය. එමෙන්ම උතුරු නැගෙනහිර පැවති යුද ගැටුම් හේතුවෙන් සැමියා මියගිය මුස්ලිම් වැන්දඹු කාන්තාවන් සඳහා ආරක්ෂණ වැඩපිළිවෙලක් සකසන ලෙස ඇතුළු නිලධාරීන්ට එහි දී උපදෙස් ලබා දී තිබේ.", "URL": "https://sinhala.adaderana.lk/news.php?nid=9419", "Category": null, "Parent URL": null}