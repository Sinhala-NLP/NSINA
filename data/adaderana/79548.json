{"Source": "Adaderana", "Timestamp": "November 6, 2017 06:20 am", "Headline": "TNA දෙදරයි- ගිහින් බැරි නිසා ඉන්න බව ප්ලොට් නායකයා කියයි", "News Content": "අපිටත් ඉලංගෙයි තමිල් අරසු කච්චි පක්ෂය සග ගැටලු තිබෙන බව ප්ලොට් සංවිධාන නායක ධර්මලිංගම් සිද්ධාර්ථන් මහතා පවසයි.ඔහු මෙ බව පැවසූවේ ඉලංගෙයි තමිල් අරසු කච්චි පක්ෂය දෙමළ ජාතික සන්ධානය තුළ සිදු කරන යම් යම් ක්‍රියා හේතුවෙන් ප්‍රතිපත්තිමය ගැටලුවක් පැවතියද දෙමළ ජනතාව සම්බන්ධයෙන් සිතා දෙමළ ජාතික සන්ධානය සමග සහයෝගයෙන් ඉදිරි පළාත් පාලන මැතිවරණය වෙනුවෙන් ඉදිරිපත් වීමට පක්ෂ සාමාජිකයින් තීරණය කොට ඇති බවයි.ඉදිරි පළාත් පාලන මැතිවරණය සම්බන්ධයෙන් දෙමළ ජාතික සන්ධාන නායකයින්ගේ සහභාගීත්වයෙන් පැවැත්වු රැස්වීම සම්බන්ධයෙන් විමසීමේදි හෙතෙම එලෙස පැවසුවේය.සිද්ධාර්ථන් මහතා පැවසූවේ දෙමළ ජාතික සන්ධාන තුළ ප්‍රධාන පක්ෂයක් ලෙස කටයුතු කළ ඊ.පි.ආර්.එල්.එෆ් පක්ෂය ඉදිරි පළාත් පාලන මැතිවරණය වෙනුවෙන් දෙමළ ජාතික සන්ධානයෙන් ඉවත්වි තනිව තරග කිරීමට තීරණය කිරීම සම්බන්ධයෙන් කණගාටුවක් පවතින බවයි.දෙමළ ජාතික සන්ධානය එක්ව කටයුතු කළහොත් ජයග්‍රාහණයක් පවතින නමුත් වෙන් වෙන්ව තරග කිරීමට තීරණය කළහොත් දෙමළ ජනතාවගේ ගැටලු වෙනුවෙන් විසදුම් ලබා ගැනීමට නොහැකි වන බව හෙතෙම වැඩි දුරටත් පෙන්වා දුන්නේය.ඊ.පි.ආර්.එල්.එෆ් පක්ෂ නායක සුරේෂ් ප්‍රේමචන්ද්‍රන් මහතාගේ තීරණය සම්බන්ධයෙන් ප්‍රේමචන්ද්‍රන් මහතා සමග නැවත කථා කරන ලෙසට තමන් දෙමළ ජාතික සන්ධාන නායක ආර්.සම්බන්ධන් මහතාගෙන් ඉල්ලා සිටි බවද සිද්ධාර්ථන් මහතා පැවසුවේය.සිද්ධාර්ථන් මහතා පැවසූවේ 2001 ඔක්තෝම්බර් මස 20 වන දින දෙමළ ජනතාවගේ ගැටලු වෙනුවෙන් විසදුම් ලබා ගැනීමට පිහිටවු දෙමළ ජාතික සන්ධානය වෙනම වෙනම මැතිවරණ වෙනුවෙන් ඉදිරිපත්වුවහොත් ගැටලු රැසක් නැවත උද්ගත වන බවයි.ඊ.පි.ආර්.එල්.එෆ් පක්ෂයේ තීරණය සම්බන්ධයෙන් තමන්ද නැවත ප්‍රේමචන්ද්‍රන් මහතා සමග සාකච්ජා කිරීමට නියමිත බවද මන්ත්‍රීවරයා සදහන් කළේය.", "URL": "https://sinhala.adaderana.lk/news.php?nid=79548", "Category": null, "Parent URL": null}