{"Source": "Adaderana", "Timestamp": "March 7, 2019 04:56 pm", "Headline": "කැලිෆෝනියා ප්‍රාන්තයේ ප්‍රබල ගංවතුරක්", "News Content": "අමෙරිකාවේ කැලිෆෝනියා ප්‍රාන්තයේ ප්‍රබල ගංවතුර තත්ත්වයක් හටගෙන ඇත. ඉන් වැඩි බලපෑම් එල්ලවී ඇත්තේ සොනෝමා ජනපදයටය. කැලිෆෝනියා ප්‍රාන්තයේ මේ දිනවල දක්නට ලැබෙන්නේ දැඩි වර්ෂාව සහිත හිම කුණාටු තත්ත්වයකි. මේ සමඟ ස්ථාන රැසක අකුණු ඇතිවීමේ අවධානමක්ද මතුව ඇති බැවින් අනතුරු ඇඟවීමේ නිවේදන නිකුත් කිරීමට කාලගුණ බලධාරීන් පියවර ගෙන තිබුණි. මේ අතර සොනෝමා ජනපදය ඇතුළු ප්‍රදේශ කිහිපයකට බලපා ඇති ගංවතුර තත්ත්වය හේතුවෙන් මහාමාර්ග රැසක ගමනාගමන කටයුතු අඩාල වී ඇත. එම ප්‍රදේශවල පිහිටි නිවාස, රථවාහන ඇතුළු දේපළ රැසක්ද ගංවතුරට යටවී ඇති බව සඳහන්ය. මේ හේතුවෙන් ආරක්ෂිත ස්ථාන වලට යන ලෙස ජනතාවට දැනුම්දී ඇත. එමෙන්ම ඉදිරි දින කිහිපය තුලදීද කැලිෆෝනියා ප්‍රාන්තයෙන් තද වැසි අපේක්ෂා කරන බව කාලගුණ වාර්තා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=105667", "Category": null, "Parent URL": null}