{"Source": "Adaderana", "Timestamp": "June 4, 2014 12:19 pm", "Headline": "බස් නැවතුමේදී වෙඩි - රිය සහායක මරුට", "News Content": "තංගල්ල බස් නැවතුම්පොළේ තාවකාලික රිය සහායකයෙකු යතුරුපැදියකින් පැමිණි පුද්ගලයින් දෙදෙනෙකු විසින් වෙඩිතබා ඝාතනය කර තිබේ. අද (04) පෙ.ව 11.30ට පමණ මෙම වෙඩිතැබීම සිදුව ඇති බව පොලීසිය පවසයි. බරපතළ තුවාල ලැබූ රිය සහායකයා තංගල්ල රෝහලට ඇතුළත් කර ඇතත් ඒවන විටත් ඔහු මියගොස් සිටි බව රෝහල් ආරංචි මාර්ග සඳහන් කරයි. ජීවිතක්ෂයට පත්ව ඇත්තේ තංගල්ල ප්‍රදේශයේම පදිංචි ප්‍රභාත් චන්දන නමැති 34 හැවිරිදි අයෙකි. තංගල්ල පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43728", "Category": null, "Parent URL": null}