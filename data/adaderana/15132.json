{"Source": "Adaderana", "Timestamp": "March 28, 2011 09:21 pm", "Headline": "ලක්ෂ 45 ක් කොල්ලකයි-පොලිස් කණ්ඩායම් 3 ක් සීරුවෙන්", "News Content": "පිළියන්දල වෙළඳ ආයතනයකින් ලක්ෂ 45 ක මුදලක් කොල්ලකා පළාගිය කොල්ලකරුවන් පිරිසක් අත්අඩංගුවට ගැනීම සඳහා පොලිස් කණ්ඩායම් තුනක් යොදවා ඇතැයි පොලීසිය සඳහන් කරයි. අද(28) පස්වරුවේ පිළියන්දල වෙළඳ ආයතනයක මුදල් සේප්පුවක් ප්‍රවාහනය කරමින් තිබූ වෑන් රථයකට වෙඩිතබා එහි තිබූ ලක්ෂ 45 ක පමණ මුදලක් කිසියම් පිරිසක් විසින් පැහැරගෙන තිබේ. මෙම කොල්ලය සඳහා පුද්ගලයින් ‍4 දෙනෙකු යතුරුපැදි දෙකකින් පැමිණ වෙඩි තබා මෙම කොල්ලකෑම සිදුකර ඇති බව පොලීසිය කියා සිටියි. කොල්ලකරුවන්ගේ වෙඩි ප්‍රහාරයෙන් වෑන් රථයේ ගමන් කරමින් සිටි අදාළ වෙළඳආයතනයේ ආරක්ෂක නිලධාරියෙකු සහ වෑන් රථයේ රියදුරු තුවාල ලබා ඇතැයි සඳහන් වේ.", "URL": "https://sinhala.adaderana.lk/news.php?nid=15132", "Category": null, "Parent URL": null}