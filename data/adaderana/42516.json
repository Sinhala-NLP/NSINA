{"Source": "Adaderana", "Timestamp": "April 13, 2014 03:50 pm", "Headline": "සංජීවගේ පුටුවට ඊබ්‍රහීම් දිවුරයි", "News Content": "මධ්‍යම පළාත් සභාවේ නව පළාත් සභා මන්ත්‍රීවරයෙකු ලෙස මාතලේ දිස්ත්‍රික්කයෙන් තේරී පත් වු ඒ.එච්.එම්.ඊබ්‍රහීම් මහතා අද සිය ධුරයේ දිවුරුම්දී තිබේ. මධ්‍යම පළාත් ආණ්ඩුකාර ටිකිරි කොබ්බෑකඩුව මහතා ඉදිරිපිට ඔහු දිවුරුම් දුන් බව අද දෙරණ වාර්තාකරු සඳහන් කළේය. මාතලේ දිස්ත්‍රික්කය සඳහා පසුගිය පළාත් සභා මැතිවරණයට එක්සත් ජාතික පක්ෂයෙන් තේරී පත් වු මන්ත්‍රීන් තිදෙනා අතර සිටි සංජීව කවිරත්න මහතා මියයාමෙන් පසුව හිස් වු පළාත් සභා මන්ත්‍රී ධුරය සඳහා ඒ.එච්.එම්.ඊබ්‍රහීම් මහතා පත් කර තිබේ. ඔහු මනාප ඡන්ද 12,886ක් ලබාගනිමින් එක්සත් ජාතික පක්ෂයේ මනාප ලැයිස්තුවේ ඊළඟ වැඩිම මනාප ලාභියා වු බැවින් හිස්වු මන්ත්‍රී ධුරය සඳහා ඔහුගේ නම යෝජනා කර තිබුණි.", "URL": "https://sinhala.adaderana.lk/news.php?nid=42516", "Category": null, "Parent URL": null}