{"Source": "Adaderana", "Timestamp": "September 22, 2011 12:44 pm", "Headline": "ජ.වි.පෙන් ආවොත් සන්ධානයේ ඉඩතියේ", "News Content": "ජනතා විමුක්ති පෙරමුණේ අර්බුදයත් සමග එයින් ඉවත්වන පිරිස්වලට එක්සත් ජනතා නිදහස් සන්ධානය තුළ දේශපාලනය කිරීමට ඉඩ ප්‍රස්ථාව පවතින බව වාරිමාර්ග හා ජලසම්පත් කළමනාකාරණ අමාත්‍ය නිමල් සිරිපාලද සිල්වා මහතා පවසයි. දේශපාලනය කළ කිසිවෙකුටත් වනගතවන්නට අවස්ථාව සලසාදිය යුතු නැති බව හෙතෙම කියා සිටියේ අද කොළඹ පැවති එක්සත් ජනතා නිදහස් සන්ධානයේ මාධ්‍ය හමුවකට සහභාගී වෙමිනි. ජනතා විමුක්ති පෙරමුණේ අර්බුදය පිළිබඳ හා එයින් කිසිවෙකු සන්ධානය හා එක්වී දේශපාලනය කිරිමට හැකියාවක් ඇත්දැයි මාධ්‍යවේදියෙකු ඇසූ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. එසේ වුවද කිසිවෙකුටත් ආරාධනා නොකරන බවද අමාත්‍යවරයා අවධාරණය කළේය. එක්සත් ජාතික පක්ෂයේ මෙන්ම ජනතා විමුක්ති පෙරමුණේ අර්බුදය හේතුවෙන් සන්ධානයේ ජයග්‍රහණය\"විජයග්‍රහණයක්\"බවට පත්ව ඇතැයි ද නිමල් සිරිපාලද සිල්වා මහතා පෙන්වා දුන්නේය.", "URL": "https://sinhala.adaderana.lk/news.php?nid=18895", "Category": null, "Parent URL": null}