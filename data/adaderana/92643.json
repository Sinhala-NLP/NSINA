{"Source": "Adaderana", "Timestamp": "July 16, 2018 09:59 am", "Headline": "ලෝක බලවතුන් දෙදෙනෙකු අද සාකච්ඡාවක", "News Content": "අමෙරිකානු ජනාධිපති ඩොනල්ඩ් ට්‍රාම්ප් සහ රුසියානු ජනාධිපති ව්ලැදිමීර් පුටින් අතර ද්වීපාර්ශවික සාකච්ඡා අද(16) පැවැත්විමට නියමිතය. මෙම සාකච්ඡා ෆින්ලන්තයේ හෙල්සින්කි අගනුවරදී පැවැත්විමට සැලසුම් කර ඇති බව විදේස් වාර්තා සඳහන් කරයි. ජනාධිපති ධුරයට පත්විමෙන් අනතුරුව ඩොනල්ඩ් ට්‍රාම්ප් ජාත්‍යන්තර සමුළු කිහිපයකදී රුසියානු ජනාධිපතිවරයා මුණගැසී තිබුණ ද ඔවුන් දෙදෙනා අතර මේ දක්වාත් නිල සාකච්ඡා පවත්වා නොමැත. ඒ අනුව අද පැවැත්වෙන සාකච්ඡා ලෝක දේශපාලනයේ සංදිස්ථානයක් වනු ඇති බව දේශපාලන විචාරකයින් පෙන්වා දෙන්නේය.", "URL": "https://sinhala.adaderana.lk/news.php?nid=92643", "Category": null, "Parent URL": null}