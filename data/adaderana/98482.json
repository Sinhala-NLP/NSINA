{"Source": "Adaderana", "Timestamp": "October 31, 2018 10:30 am", "Headline": "ගුවන් යානා පරීක්ෂාවකට තීරණයක්", "News Content": "සියලුම බෝයිං 773 මැක්ස් 08 වර්ගයේ ගුවන් යානා පරික්ෂා කිරිමට ඉන්දුනීසියාව තීරණය කර තිබේ. ඉන්දුනීසියාවේ වාණිජ ගුවන් සමාගම්වලට අයත් සියලුම මැක්ස් 08 ගුවන් යානා පරික්ෂාවට ලක් කරන ලෙස එරට ප්‍රවාහන අමාත්‍යාංශය උපදෙස් ලබා දී ඇති බව විදෙස් වාර්තා සඳහන් කර සිටියේය. මගීන් 188 දෙනෙකු රැගත් ලයන් එයාර් ගුවන් සේවයට අයත් යානයක් පසුගියදා මුහුදට කඩා වැටුණු අතර එම හේතුවෙන් මෙම තීරණය ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=98482", "Category": null, "Parent URL": null}