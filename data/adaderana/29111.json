{"Source": "Adaderana", "Timestamp": "November 12, 2012 08:23 am", "Headline": "13 බලරහිත කරන්න ", "News Content": "13 වන ව්‍යවස්ථා සංශෝධනය බලරහිත කරන ලෙස ඉල්ලමින් ජාතික නිදහස් පෙරමුණ අද (12) දිනයේ දී ශ්‍රේෂ්ඨාධිකරණය හමුවට යෑමට තීරණය කර තිබේ. 13 වන සංශෝධනය අහෝසි කළ යුතු බවට පසුගියදා ජාතික නිදහස් පෙරමුණ ප්‍රකාශ කළේය. ඒ අනුව අද දිනයේ දී අධිකරණය හමුවට ගොස් 13 වන ආණ්ඩුක්‍රම ව්‍යවස්ථාව බල රහිත කරන ලෙස ඉල්ලීමක් කරන බව එම පෙරමුණ සඳහන් කළේය. 13 වන ආණ්ඩුක්‍රම ව්‍යවස්ථාව බල රහිත කර රටේ ඒකීය භාවය ආරක්ෂා කිරීම සඳහා කොන්දේසි විරහිතව ඕනෑම කැපකිරීමක් සිදු කිරීමට සූදානම් බව ජාතික නිදහස් පෙරමුණ පවසයි. මීට අමතරව ජාතික හෙළ උරුමය ද 13 වන ව්‍යවස්ථා සංශෝධනය අහෝසි කරන ලෙස පසුගියදා පැවති මාධ්‍ය හමුවක දී සඳහන් කර සිටියේය.", "URL": "https://sinhala.adaderana.lk/news.php?nid=29111", "Category": null, "Parent URL": null}