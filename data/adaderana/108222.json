{"Source": "Adaderana", "Timestamp": "April 19, 2019 12:06 pm", "Headline": "CID බාරයට ගත් පියල් පුෂ්පකුමාර මුදා හරී", "News Content": "ඩුබායි හිදී අත්අඩංගුවට ගෙන පිටුවහල් කිරීමෙන් පසු අපරාධ පරීක්ෂණ දෙපාර්තමේන්තුව බාරයට ගැණුනු පියල් පුෂ්පකුමාර රාජපක්ෂ නැමැත්තා මුදා හැර තිබේ. පැය 24 ක පමණ කාලයක් අපරාධ පරීක්ෂණ දෙපාර්තමේන්තුවේ ගුවන් තොටුපළ ඒකකයේ රඳවාගෙන ප්‍රශ්න කිරීමේන අනතුරුව ඔහු අද(19) පෙරවරුවේ මුදා හැරිමට පියවර ගෙන ඇති බව පොලීසිය පැවසුවේය.‍ 50 හැවිරිදි මෙම පුද්ගලයා දෙමටගොඩ , ආරාම පාර ප්‍රදේශයේ පදිංචිකරුවෙකු වන අතර ඩුබායි රාජ්‍යයෙන් පිටුවහල් කිරීමේන අනතුරුව ඔහු ඊයේ(18) මෙරටට පැමිණ තිබුණි. කෙසේවෙතත් ඔහු සමඟ මෙරටට පිටුවහල් කළ මොහොමඩ් අෆ්රඩ් මොහොමඩ් ඉන්හාම් නැමැති සැකකරු ප්‍රශ්න කිරිම්වලින් අනතුරුව කොළඹ අපරාධ කොට්ඨාසය විසින් අද උදෑසන අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=108222", "Category": null, "Parent URL": null}