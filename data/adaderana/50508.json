{"Source": "Adaderana", "Timestamp": "April 8, 2015 08:52 am", "Headline": "පකිස්ථානු සංචාරය නිමවා ජනපති යළි මව්බිමට ", "News Content": "ජනාධිපති මෛත්‍රීපාල සිරිසේන මහතා යලි දිවයිනට පැමිණ තිබේ.ජනාධිපතිවරයා ඊයේ(07) රාත්‍රීයේ බණ්ඩාරනායක ජාත්‍යන්තර ගුවන්තොටුපළ වෙත පැමිණි බව අද දෙරණ ගුවන්තොටුපළ වාර්තාකරු පැවසුවේය.ඔහු පසුගිය පස් වෙනිදා දෙදින නිල සංචාරයක් සඳහා පකිස්ථානය බලා පිටත්ව ගියේය.පකිස්ථාන ජනාධිපති සහ අගමැතිවරයාගේ ආරාධනයකට අනුව ජනාධිපති මෛත්‍රීපාල සිරිසේන මහතා මෙම සංචාරයේ නිරත වුණි.එහිදී දෙරටට බලපාන ගිවිසුම් 6 කට අත්සන් තැබූ බව ජනාධිපති මාධ්‍ය අංශය පැවසුවේය.ආපදා කළමනාකරණය , ක්‍රීඩා , නාවික කටයුතු , සමාජ ආර්ථික සංවර්ධනය උදෙසා න්‍යෂ්ටික විද්‍යාව හා තාක්ෂණය යොදා ගැනීම , මත්ද්‍රව්‍ය වලට එරෙහි කටයුතු සඳහා සහයෝගීතාව වර්ධනය කර ගැනීම වැනි විෂයන්ට අදාළ ගිවිසුම් වලට එහිදී එළඹ තිබේ.ශ්‍රී ලංකාව හා පකිස්ථානය අතර නිදහස් වෙළඳ ගිවිසුමට අදාළ කටයුතු පුළුල් කිරීම පිළිබඳ අවධානය යොමු කිරීමට ද දෙරටේ නායකයින් එකඟ වූ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=50508", "Category": null, "Parent URL": null}