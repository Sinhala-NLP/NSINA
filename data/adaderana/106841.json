{"Source": "Adaderana", "Timestamp": "March 27, 2019 03:43 pm", "Headline": "මාරාන්තික උපවාසයක්", "News Content": "රජය විසින් වී කිලෝවක් සඳහා ලබා දෙන සහතික මිල වැඩි කිරීම ඇතුළු ඉල්ලීම් කිහිපයක් මුල් කර ගනිමින් මාරාන්තික උපවාසයක් ආරම්භ කර තිබේ. ඊයේ(26) දහවල් භික්ෂූන් වහන්සේ නමක් සහ ගොවි සංවිධාන සභාපතිවරයෙක් ද මෙම උපවාසයට එක්ව තිබේ. මහසෙන්පුර මහසෙන් විහාරාධිපති උහුමියියේ කාව්‍ය ශ්‍රී සිරි සුමනරතන හිමියන්, වැලිකන්ද මෛත්‍රීගම ඩී 1 බෙදුම් ඇල ගොවි සංවිධානයේ උපසභාපතිවරයා වන 67 හැවිරිදි ධර්මසිරි මහතා සහ තවත් ගොවි මහතෙක් මෙම මාරාන්තික උපවාසයට එක්ව තිබේ. රජයේ සහතික වී මිල වැඩි කිරීම හා වී ගබඩා විවෘත කර කඩිනමින් වී මිලදී ගැනීමේ වැඩපිළිවෙල ක්‍රියාත්මක කිරීම උපවාසකරුවන්ගේ ප්‍රධාන ඉල්ලීම් වෙයි. සෙවනපිටිය ත්‍රීරෝද රථ සංගමයට ද මෙම මෙම උපවාසයට සහය පළ කර තිබේ.", "URL": "https://sinhala.adaderana.lk/news.php?nid=106841", "Category": null, "Parent URL": null}