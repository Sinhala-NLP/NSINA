{"Source": "Adaderana", "Timestamp": "May 22, 2012 12:21 pm", "Headline": "නිසි විසඳුම් නැත්නම් අඛණ්ඩ වැඩ වර්ජනයක් අරඹනවා", "News Content": "තම වෘත්තීය ගැටලු සඳහා නිසි විසඳුම් ලබානොදෙන්නේ නම් ඉදිරියේ දී අඛණ්ඩ වැඩ වර්ජනයක් ආරම්භ කරන බව අන්තර් විශ්ව විද්‍යාලයීය වෘත්තීය සමිති මහා සම්මේලනය පවසයි. පේරාදෙණිය විශ්ව විද්‍යාල අනධ්‍යන කාර්යය මණ්ඩල ඒකාබද්ධ කමිටුව විසින් පේරාදෙණිය උද්භිත උද්‍යානය ඉදිරිපිට පවත්වන ලද විරෝධතා ව්‍යාපාරයෙන් පසුව මාධ්‍ය වෙත අදහස් දක්වමින් අන්තර් විශ්ව විද්‍යාල වෘත්තීය සමිති මහා සම්මේලනයේ සභාපති ආර්.එම් චන්ද්‍රපාල මහතා මෙම අදහස් පළ කළේය. වැටුප් විෂමතා ගැටලුව සම්බන්ධයෙන් දිගු කලක සිට අදාළ බලධාරීන් දැනුවත් කිරීමට පියවර ගත්ත ද මේ දක්වාත් ගැටලුවලට නිසි විසඳුමක් ලැබී නොමැති බව මෙහි දී අදහස් දැක් වූ සභාපතිවරයා සඳහන් කළේය. විශ්ව විද්‍යාල අනධ්‍යන කාර්යය මණ්ඩලය මේ වන විට ආරම්භ කර ඇති වෘත්තීය සමිති ක්‍රියාමාර්ගය හේතුවෙන් දිවයිනේ සියලුම විශ්ව විද්‍යාලවල දෛනික කටයුතු අඩාල වි ඇති බව ද අන්තර් විශ්ව විද්‍යාල වෘත්තීය සමිති මහා සම්මේලනයේ සභාපති ආර්.එම් චන්ද්‍රපාල මහතා ප්‍රකාශ කළේය.", "URL": "https://sinhala.adaderana.lk/news.php?nid=24444", "Category": null, "Parent URL": null}