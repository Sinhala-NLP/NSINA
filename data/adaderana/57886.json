{"Source": "Adaderana", "Timestamp": "March 5, 2016 08:07 am", "Headline": "බද්දේගම වෙඩිතැබීමක්", "News Content": "බද්දේගම, දෙල්ගහ හන්දිය ප්‍රදේශයේදී ඊයේ රාත්‍රියේදී පුද්ගලයෙකුට වෙඩි තබා තිබේ.වෙඩි ප්‍රහාරයෙන් තුවාල ලැබූ පුද්ගලයා කරාපිටිය රෝහලට ඇතුළත් කර ඇත.අදාළ පුද්ගලයා යතුරුපැදියකින් ගමන්කරමින් සිටියදී තවත් යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් වෙඩි තැබීම සිදුකර පලා ගොස් ඇති බව පොලීසිය පවසයි.වෙඩි තැබීමෙන් තුවාල ලබා ඇත්තේ හික්කඩුව, කලුපේ ප්‍රදේශයේ පදිංචි 49 හැවිරිදි පුද්ගලයෙකි.පසුගිය දින කිහිපය තුළ දිවයිනේ ප්‍රදේශ කිහිපයකින් වෙඩි තැබීමේ සිදුවීම් බොහොමයක් වාර්තා වුණි.ඇතැම් සිදුවීම්වලට පාතාල කණ්ඩායම් සාමාජිකයින් සම්බන්ධ බවටද තොරතුරු අනාවරණය වී තිබුණි.", "URL": "https://sinhala.adaderana.lk/news.php?nid=57886", "Category": null, "Parent URL": null}