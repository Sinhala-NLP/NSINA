{"Source": "Adaderana", "Timestamp": "August 31, 2017 09:38 am", "Headline": "ඉන්දු-ලංකා සිව්වන එක්දින තරගය අද", "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර සිව්වන එක්දින ක්‍රිකට් තරගය අද(31) කොළඹ ආර්. ප්‍රේමදාස ක්‍රීඩාංගණයේ දී පැවැත්වීමට නියමිතව තිබේ. අද තරගය සඳහා විශේෂ ආරක්ෂාවක් යෙදවීමට තීරණය කර ඇති බව පොලීසිය සඳහන් කළේය. ඒ අනුව දහසකට ආසන්න පොලිස් නිලධාරීන් පිරිසක් ක්‍රීඩාංගණය අවට රාජකාරී කටයුතු සඳහා යෙදවීමට පියවර ගන්නා බව ද පොලිස් මූලස්ථානය සඳහන් කරයි. ක්‍රීඩාංගණයේ සෑම ස්ථානයක්ම ආවරණය වන පරිදි විශේෂ සී.සී.ටී.වී කැමරා පද්ධතියක් ස්ථාපිත කිරීමට ද පොලීසිය පියවර ගෙන තිබේ. ක්‍රීඩා පිටිය වෙත නොයෙකුත් ද්‍රව්‍ය විසිකිරීම සහ ප්‍රේක්ෂකයින් ක්‍රීඩා පිටියට අවතීර්ණ වීම සපුරා තහනම් වන අතර කලහාකාරී ලෙස හැසිරෙන සියලු දෙනා අත්අඩංගුවට ගෙන අධිකරණයට ඉදිරිපත් කරන බව පොලීසිය පවසයි. ඉන්දියාව සමඟ පැවැත්වෙන සිව් වන තරගයේ ශ්‍රී ලංකා කණ්ඩායමේ නායකත්වය ලසිත් මාලිංගට හිමිව තිබේ.", "URL": "https://sinhala.adaderana.lk/news.php?nid=76924", "Category": null, "Parent URL": null}