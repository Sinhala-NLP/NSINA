{"Source": "Adaderana", "Timestamp": "January 6, 2012 02:12 pm", "Headline": "විදේශ සේවා නියුක්ති කාර්යාංශ සභාපති අසුන සේනාධිලංකාරට", "News Content": "විදේශ සේවා නියුක්ති කාර්යාංශයේ නව සභාපතිවරයා ලෙස අමල් සේනාධිලංකාර මහතා අද(06) සිය ධුරයේ වැඩභාරගත්තේය. ඒ අනුව විදේශ සේවා නියුක්ති කාර්යාංශයේ 13 වන සභාපතිවරයා බවට ඔහු පත්වෙයි. මීට පෙර ජාතික ආධුනිකත්ව හා කාර්මික පුහුණු අධිකාරිය, ධීවර වරාය සංවර්ධන අධිකාරිය ආදී ආයතන ගණනාවක ඔහු සභාපති ධුර දරා තිබේ. පාර්ලිමේන්තු මන්ත්‍රීවරයෙකු වශයෙන් ද කටයුතු කර ඇති අමල් සේනාධිලංකාර මහතා බස්නාහිර පළාත් සභා මන්ත්‍රීවරයෙකු ලෙස ද කටයුතු කර ඇති බව සඳහන්ය.", "URL": "https://sinhala.adaderana.lk/news.php?nid=21208", "Category": null, "Parent URL": null}