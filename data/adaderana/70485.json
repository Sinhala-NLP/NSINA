{"Source": "Adaderana", "Timestamp": "March 6, 2017 09:47 am", "Headline": "පෙෂාවර් සල්මි කණ්ඩායමට ලකුණු 58ක ජයක්", "News Content": "පාකිස්ථාන ප්‍රිමියර් ලීග් තරඟාවලියේ අවසන් මහා තරඟයෙන් ලකුණු 58ක ජයක් හිමි කර ගැනිමට පෙෂාවර් සල්මි කණ්ඩායම සමත් විය.තරඟය ඊයේ(5) ලාහෝර් නුවර ගඩාෆි ක්‍රිඩාංගණයේ පැවැති අතර තරඟය නැරඹීම සඳහා ක්‍රිඩාලෝලීන් විශාල පිරිසක් එක්ව සිටි බව විදෙස් මාධ්‍ය වාර්තා කළේය.තරඟයේ කාසියේ වාසිය දිනූ සෆ්රාස් අහමඩ්ගේ නායකත්වයෙන් යුත් ක්වේටා ග්ලැඩියේටර්ස් කණ්ඩායම ප්‍රථමයෙන් පන්දුවට පහරදීමේ අවස්ථාව ඩැරන් සමීගේ නායකත්වයෙන් යුත් පෙෂාවර් සල්මි කකණ්ඩායමට ලබා දී තිබේ.ඒ අනුව ඔවුන් නියමිත පන්දුවාර 20 අවසානයේ කඩුලු 06ක් බිද වැටී ලකුණූ 148ක් ලබා ගෙන ඇත.එහිදී කම්රන් අක්මාල් ලකුණු 40ක් ලබා ගත් අතර ඩැරන් සමී පන්දු 11ක් තුල 06 පහර 03ක් සමඟින් ලකුණු 28ක් ලබා ගැනිමට සමත් විය.ජයග්‍රාහි ඉලක්කය හඹාගිය ග්ලැඩියේටර් කණ්ඩායමට පන්දුවාර 13ක් පන්දු 03ක් අවසානයේ සියලු ක්‍රිඩකයින් දැවී ලබාගත හැකි වූයේ ලකුණු 90ක් පමණි.තරඟයේ වීරයා සම්මානය ඩැරන් සමී විසින් හිමිකර ගත් අතර තරඟාවලියේ වීරයා සම්මානය කම්රන් අක්මාල් විසින් හිමිකර ගත්තේය.", "URL": "https://sinhala.adaderana.lk/news.php?nid=70485", "Category": null, "Parent URL": null}