{"Source": "Adaderana", "Timestamp": "July 18, 2011 11:07 am", "Headline": "ප්‍රාථමික අංශය ඉවත් කිරීමට එරෙහිව මව්පිය විරෝධතාවක්", "News Content": "ඇල්පිටිය ආනන්ද මධ්‍ය මහා විද්‍යාලයේ ප්‍රාථමික අංශය ඉවත් කිරීමට එරෙහිව මව්පියන් මේ වන විට විරෝධතා ව්‍යාපාරයක නිරතව සිටියි. අදාළ පාසලේ ප්‍රාථමික අංශය ඉවත් කිරීම ප්‍රායෝගික නොවන බව ඔවුන් පෙන්වා දෙයි. ද්වීතීයික පාසල් සංවර්ධනය කිරීමේ වැඩපිළිවෙල යටතේ ඇල්පිටිය ආනන්ද මධ්‍ය මහා විද්‍යාලය ද සංවර්ධනය කිරීමට අධ්‍යාපන අමාත්‍යාංශය තීරණය කර තිබේ. ඒ යටතේ එහි ප්‍රාථමික අංශය ඉවත් කිරීමටයි සැලසුම් කර ඇත. උද්ඝෝෂණය පැවති ස්ථානයට ඇල්පිටිය ශ්‍රී ලංකා නිදහස් පක්ෂ සංවිධායක ගීතා කුමාරසිංහ මහත්මිය පැමිණීමත් සමඟ උණුසුම් තත්ත්වයක් හට ගැනුණි.", "URL": "https://sinhala.adaderana.lk/news.php?nid=17469", "Category": null, "Parent URL": null}