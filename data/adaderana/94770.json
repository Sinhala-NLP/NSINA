{"Source": "Adaderana", "Timestamp": "August 21, 2018 03:13 pm", "Headline": "වන අලි ප්‍රහාරයෙන් තවත් පුද්ගලයෙක් මරුට", "News Content": "අම්පාර උහන පොලිස් බල ප්‍රදේශයේ හිමිදුරාව 10 ඇල ගම්මානයේදි වන අලි පහරදිමකින් පුද්ලයෙක් මියගොස් තිබේ. ඊයේ (20) දින රාත්‍රී මෙම පහරදීම සිදුකර තිබේ. හිමිදුරවා වැව් බැම්ම උඩදී මෙම පහරදීම සිදුකර ඇති අතර, වන අලියා දුටුවිට මරණකරු මිටර් දෙසියක් පමණ දුවගෙන ගොස් ඇතත් වන අලියා පිටුපස පන්නා පහරදි මෙම මරණය සිදුකර තිබේ. මෙම වන අලි පහරදිමෙන් මියගොස් ඇත්තේ හිමිදුරාව 10 ඇල ප්‍රදේශයේ පදිංචි ඉමිහාමි මුදියන්සේලාගේ තිලක් සේනාධිර නැමැති 55 හැවිරිදි පුද්ගලයෙකි. මීට මාසයකට පමණ පෙර මෙම ගම්මානයේදිම කාන්තාවක්ද වන අලි පහරදිමෙන් මියගොස් තිබේ. මෙම අලියා නිසා හිමිදුරාව ගම්මානයේ ජනතාවගේ ජීවිතවලට මහත් තර්ජනයක් වි ඇති නිසා මෙම අලියා අල්ලා වෙනත් ප්‍රදේශයකට ගෙනියන ලෙසට ගම්වැසියන් ඉල්ලා සිටිති. අම්පාර සහකාර පොලිස් අධිකාරි දර්ශන සමන් සුරියආරච්චි මහතාගේ උපදෙස් පරිදි උහන පොලිස් ස්ථානාධිපති පොලිස් පරීක්ෂක එල්.ඩී.එන්.කරැණාරත්න මහතා ඇතුළු නිලධාරින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94770", "Category": null, "Parent URL": null}