{"Source": "Adaderana", "Timestamp": "January 10, 2011 04:11 pm", "Headline": "රඹකැන්ඔයෙන් තවත් 7 දෙනෙකු බේරාගනියි", "News Content": "ශ්‍රී ලංකා ගුවන් හමුදාවට අයත් බෙල් 212 වර්ගයේ යානා යොදාගනිමින් අම්පාර රඹකැන්ඔය ප්‍රදේශයේ ජලගැලීම් වලට මැදිවී සිටි තවත් පුද්ගලයින් 7 දෙනෙකු මුදාගැනීමට කටයුතු කළ බව ගුවන් හමුදා මාධ්‍ය ප්‍රකාශක,ගෲප් කපිතාන් ජනක නානයක්කාර මහතා පවසයි. මීට ස්වල්ප මොහොතකට පෙර මෙම පිරිස මුදාගැනීමට කටයුතු කළ බව හෙතෙම සඳහන් කළේය. අම්පාර ටැම්පිටිය ප්‍රදේශයේ ජල ගැලීම් නිසා ජීවිත අනතුරේ සිටි පිරිස් 24 දෙනෙකු අද පෙරවරුවේ මුදාගත් බව ද හෙතෙම සිහිපත් කළේය. පීඩාවට පත් ජනයාට සහන සැලසීම සඳහා ගුවන් හමුදා භට පිරිස් තවදුරටත් සේවයේ යොදවා ඇතැයි ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13400", "Category": null, "Parent URL": null}