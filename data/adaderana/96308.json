{"Source": "Adaderana", "Timestamp": "September 19, 2018 09:06 am", "Headline": "මාතලේ විශේෂ සෝදිසියක්-පුද්ගලයින් 30 ක් අත්අඩංගුවට", "News Content": "මාතලේ දිස්ත්‍රික්කයට අයත් පොලිස් ස්ථාන හතරක පැය 12 ක සිදුකෙරුණු විශේෂ සෝදිසි මෙහෙයුමකදී විවිධ වැරදි චෝදනා යටතේ පුද්ගලයන් තිස් දෙදෙනෙකු සැකපිට අත්අඩංගුවට ගෙන තිබේ. පොලිස්පති පූජිත ජයසුන්දර මහතාගේ උපදෙස් පරිදි ක්‍රියාත්මක වන දීප ව්‍යාප්ත පොලිස් මෙහෙයුමක් ක්‍රියාත්මක වන අතර ඊට සමගාමීව දඹුල්ල, ගලේවෙල ,සීගිරිය, නාඋල, යන පොලිස් ස්ථානවල ගතවූ පැය 12 ක කාලයක් සිදුකළ මෙම මෙහෙයුම සිදු කොට තිබේ. ඒ අනුව ගංජා ළඟ තබා ගැනීම , ගංජා ඇලවිය , හෙරොයින් ළඟ තබා ගැනීම, නීති විරෝධී මත්පැන් ජාවාරම, අනවසර වැලි ගොඩ දැමීම, අධිකරණය මග හැර යෑම ,බීමත්ව අශෝභන ලෙස හැසිරීම, යන චෝදනා යටතේ මෙසේ පුද්ගලයන් අත්අඩංගුවට ගෙන තිබේ. අත්අඩංගුවට ගත් සැකකරුවන් දඹුල්ල මහේස්ත්‍රාත් අධිකරණයට නාඋල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිස් ස්ථානාධිපතිවරු පවසති. මෙම ඒකාබද්ධ මෙහෙයුම ඉදිරි දින දෙකේදී දඹුල්ල ,සිගිරිය .ගලේවෙල ,නාඋල යන පොලිස් ස්ථාන කේන්ද්‍ර කරගෙන පැවැත්වීමට සූදානම් බව සහකාර පොලිස් අධිකාරිවරු පවසති.", "URL": "https://sinhala.adaderana.lk/news.php?nid=96308", "Category": null, "Parent URL": null}