{"Source": "Adaderana", "Timestamp": "June 4, 2010 08:49 am", "Headline": "කිසිදු ඖෂධ හිඟයක් නෑ", "News Content": "තැලසීමියා රෝගීන්ට ලබාදෙන ඖෂධ වල කිසිදු හිඟයක් නොමැති බව සෞඛ්‍ය අමාත්‍යාංශය පවසයි. ඖෂධ වල හිඟය හේතුවෙන් තැලසීමියා රෝගී දරුවන් සිව් දෙනෙකු මියගොස් ඇති බවට වන වාර්තා අසත්‍ය බව අමාත්‍යාංශයේ වෛද්‍ය සැපයුම් අංශය පෙන්වා දෙයි. අදාළ රෝගය සඳහා භාවිත කරන ඖෂධ ප්‍රමාණවත් තරම් අමාත්‍යාංශය සතුව පවතින බව ද ඔවුන් අවධාරණය කරයි. එම ඖෂධ අවශ්‍ය පරිදි රෝහල්වලට බෙදා හැර ඇති බව ද පෙන්වා දෙන සෞඛ්‍ය අමාත්‍යාංශය ඒ පිළිබඳ ගෙන යන අසත්‍ය ප්‍රචාරවලට නොරැවටෙන ලෙස ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=8799", "Category": null, "Parent URL": null}