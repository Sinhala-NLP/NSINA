{"Source": "Adaderana", "Timestamp": "June 26, 2017 02:04 pm", "Headline": "අනවසරයෙන් කසළ බැහැර කළ 454කට නඩු", "News Content": "බස්නාහිර පළාත තුළ අනවසරයෙන් කසල බැහැර කළ පුද්ගලයින් 454 දෙනෙකුට එරෙහිව නඩු පවරා තිබේ.පසුගිය 21 වනදා සිට 23 වන දක්වා කාලය තුළ පොලීසිය සහ යුධ හමුදා නිලධාරින් එක්ව සිදු කළ වැටලීමේදී අදාළ පුද්ගලයින් එරෙහිව නීතිමය පියවර ගත් බව පොලීසිය පැවසුවේය.එහිදී කොළඹ උතුර, මධ්‍යම සහ දකුණ ප්‍රදේශවල පුද්ගලයින් 158 දෙනෙකුට එරෙහිව නඩු පවරා තිබේ.එමෙන්ම නුගේගොඩ ප්‍රදේශයේ පුද්ගලයින් 53 දෙනෙකුට, ගල්කිස්ස ප්‍රදේශයේ පුද්ගලයින් 09 දෙනෙකුට, ගම්පහ ප්‍රදේශයේ පුද්ගලයින් 95 දෙනෙකුට, කැළණිය ප්‍රදේශයේ පුද්ගලයින් 56 දෙනකුට, මීගමුව ප්‍රදේශයේ පුද්ගලයින් 30 දෙනෙකුට සහ පානදුර ප්‍රදේශයේ පුද්ගලයින් 53 දෙනෙකුට එරෙහිව නඩු පවරා ඇති බව වාර්තා වේ.", "URL": "https://sinhala.adaderana.lk/news.php?nid=74582", "Category": null, "Parent URL": null}