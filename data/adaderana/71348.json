{"Source": "Adaderana", "Timestamp": "March 25, 2017 05:22 pm", "Headline": " මාර්ගය අවහිර කළ වාහන 22ක් අල්ලයි", "News Content": "ප්‍රධාන මාර්ගවල ගමන් ගන්නා මගීන්ට සහ රථ වාහනවලට අවහිර වන ආකාරයෙන් මාර්ගය භාවිතා කරන ලද වාහන 22ක් අත්අඩංගුවට ගෙන තිබේ.පාසල් අතර පැවැත්වෙන ක්‍රිකට් තරඟාවලිය සදහා සහභාගී වූ වාහන මෙලෙස අත්අඩංගුවට ගත් බව පොලිස් මූලස්ථානය සඳහන් කළේය.මාර්ගවල ගමන් ගන්නා රථ වාහන වලට සහ මගීන්ට අවහිර වන පරිදි වාහන පෙළපාලි පවත්වන්නට එරෙහිව නීතිය දැඩිව ක්‍රියාත්මක කරන බව පොලිස් මුලස්ථානය පසුගියදා මාධ්‍ය මඟින් අනාවරණය කළේය.ඒ පසුගිය 21 වන දින කොළඹ ප්‍රදේශයේ ප්‍රධාන පෙලේ බාලකා පාසලක සිසුන් කණ්ඩායමක් කොළඹ ප්‍රදේශයේ ප්‍රධාන පෙළේ බාලිකා පාසල් දෙකකට අනවසරයෙන් ඇතුළුවීමේ සිද්ධියෙන් අනතුරුවය.ඒ අනුව අද(25) දිනයේ පොලීසිය විසින් ලබාදුන් උපදෙස්වලට පටහැනිව මාර්ගවල වාහන පෙළපාලි පැවැත් වූ කොළඹ ප්‍රධාන පෙලේ පාසල් දෙකක ශිෂ්‍යයින් පොලීසිය විසින් මෙලෙස අත්අඩංගුවට ගෙන තිබේ. අත්අඩංගුවට ගත් රියදුරන්ට එරෙහිව නඩු පැවරීමට ද කටයුතු කළ බව පොලිස් මූලස්ථානය සඳහන් කළේය ඉදිරියේදී යම්කිසි පුද්ගලයෙකු විසින් අනවසර වාහනපෙළපාලි පවත්වමින් මාර්ග බාවිතා කරන මගින්ට සහ වාහන රියදුරන්ට අවහිර වන ලෙස කටයුතු කළ කරනු ලැබුවහොත් ඔවුන්ට එරෙහිව නීතිය දැඩිව ක්‍රියාත්මක කිරීමට කටයුතු කරන බව පොලිස් මූලස්ථානය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71348", "Category": null, "Parent URL": null}