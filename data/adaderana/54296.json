{"Source": "Adaderana", "Timestamp": "October 7, 2015 11:28 am", "Headline": "5 ශිෂ්‍යත්වයෙන් රටේ මුල්තැන ගත් හපනුන් මෙන්න", "News Content": "මෙවර ශිෂ්‍යත්ව විභාගයෙන් දිවයිනේ ඉහළම ලකුණු ලබා 1 වන ස්ථාන 3ක් හිමිකර ගැනීමට සිසු/සිසුවියන් සමත්ව ඇති බව විභාග දෙපාර්තමේන්තුව පවසයි.ඒ අනුව ම/ ගඟසිරිපුර විද්‍යාලය ගම්පොළ ඉගෙනුම ලබන ඩබ්ලිව්.එස්.අයි කවීන්ද්‍යා උනන්තැන්න , කෑ/ මාකූර ප්‍රාථමික විද්‍යාලය මල්මඩුව, ඉගෙනුම ලබන ආර්.ඩබ්.එම් කවිෂ්ක වනිගසේකර සහ කෑ/ශ්‍රී සුමංගල කනිෂ්ඨ විද්‍යාලය, උස්සාපිටිය, ඉගෙනුම ලබන පී.වී.එල් මෙලනි විජේසිංහ ලකුණු 196 බැගින් ලබාගනිමින් මෙලෙස පළමු තැන දිනා තිබේ.එසේම මෙවර ශිෂ්‍යත්ව විභාගයේ ලකුණු 195 බැගින් ලබාගත් දෙවෙනි ස්ථාන 5ක් දක්නට ඇති අතර කුලි/උඩුබද්දාව ධම්මානන්ද මහාවිද්‍යාලයේ ටී.එම් ඔෂානි හෂනිකා ගයාෂානිද, ගම්/ වේයන්ගොඩ,හිරිපිටිය ප්‍රාථමික විද්‍යාලයේ ජී.කේ තරින්ද්‍යා කෞරි පෙරේරාද,ගම්/කඩවත,මහර- කැලණිය ජනාධිපති විද්‍යාලයේ එන්.නිහාර මධුහංසද මෙලෙස දෙවෙනි ස්ථාන ලබාගෙන තිබේ.මීට අමතරව එකී ලකුණු 195 සීමාව ජයගත් කො/හංවැල්ල, පහත්ගම රෝමානු කතෝලික කනිෂ්ඨ විද්‍යාලයේ පී.එම් විශ්ව පතිරාජ සහ ගම්/දෙල්ගොඩ උඩුපිල ප්‍රාථමික විද්‍යාලයේ ඩබ්ලිව්.ඒ දුලාජ නෙතුල් විජේසේකර යන අයද දිවයිනේ දෙවෙනි ස්ථානයට පත්ව ඇති බව සඳහන්ය.එසේම මෙවර ශිෂ්‍යාත්ව විභාගයෙන් ඉහළම ලකුණු ලැබූවන් අතර ලකුණු 194 බැගින් ලබාගත් ගා/අක්මීමන, ලබුදූව ප්‍රාථමික විද්‍යාලයේ කේ.ජී සවිඳු අමාන් සහ අම්බලන්ගොඩ, පැනියන ගා/පී ද එස් කුලරත්න කනිෂ්ඨ විද්‍යාලයේ ඒ.ජී ගමිදු සස්ශිත මෙන්ම තංගල්ල,කදුරුපොකුණ පාර ගා/තංගල්ල ආදර්ශ ප්‍රාථමික විද්‍යාලයේ ඒ.සී.සී සංජන් අබේධීර යන සිසුන් තෙවන ස්ථානයට පත්ව තිබේ.", "URL": "https://sinhala.adaderana.lk/news.php?nid=54296", "Category": null, "Parent URL": null}