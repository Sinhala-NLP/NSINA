{"Source": "Adaderana", "Timestamp": "December 5, 2010 05:49 pm", "Headline": "යුරෝපා සහ බටහිර රාජ්‍යයන් ත්‍රස්තවාදයේදී දෙබිඩියි", "News Content": "ඇතැම් යුරෝපා සහ බටහිර රාජ්‍යයන් ත්‍රස්තවාදය සම්බන්ධයෙන් අනුගමනය කරන දෙබිඩි පිළිවෙත පිළිබඳව ලෝකයට හෙළිදරව් කළ යුතු බව අග්‍රාමාත්‍ය දි.මු.ජයරත්න මහතා පවසයි. ශ්‍රී ලංකා ජනාධිපතිවරයාට එල්.ටි.ටි.ඊ හිතවාදීන් දැක්වු විරෝධතාව සම්බන්ධයෙන් ප්‍රජාතන්ත්‍රවාදය අගයන ලොව කිසිදු රටකට ‍නිහඬව සිටිය නොහැකි බව නිවේදනයක් නිකුත් කරමින් අග්‍රාමාත්‍යවරයා පෙන්වා දෙයි. ත්‍රස්තවාදයට අරඅඳින පිරිසක් ජාත්‍යන්තර වශයෙන් තවදුරටත් ක්‍රියාත්මක වෙමින් සිටින බව එම සිදුවීමෙන් පැහැදිලි වන්නේ යැයි ද අග්‍රාමාත්‍යවරයා සඳහන් කරයි. එල්.ටි.ටි.ඊ හිතවාදීන්ගේ බලපෑම් මත ජනාධිපතිවරයා ඔක්ස්ෆර්ඩ් සංගමය අමතා පැවැත්වීමට නියමිතව තිබු දේශනයක් අවලංගු කිරීම සම්බන්ධයෙන් අග්‍රාමාත්‍ය දි.මුජයරත්න මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=12624", "Category": null, "Parent URL": null}