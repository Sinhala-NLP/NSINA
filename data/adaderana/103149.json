{"Source": "Adaderana", "Timestamp": "January 27, 2019 09:47 am", "Headline": "මාධ්‍යවේදීන්ට යුක්තිය කෝ?-යාපනයේ විරෝධතාවක්", "News Content": "මාධ්‍යවේදීන් ඝාතනය කළ ඝාතකයින් වහා අත්අඩංගුවට ගන්නා ලෙසට බලපෑම් කරමින් ඊයේ (26) යාපනයේදී විරෝධතාවයක පවත් වා ඇත. ත්‍රීකුණාමලය ප්‍රදේශයේදී වෙඩි තබා ඝාතනය කළ මධ්‍යවේදී සුකින්දරාජන් මහතා ඝාතනයට ලක්වි වසර 13 ක් පිරීම නිමිත්තෙන් විරෝධතාවය සංවිධානය කොට ඇත. ඝාතනයට ලක්වු මාධ්‍යවේදී ලසන්ත වික්‍රමතුංග මහතා ඇතුළු මාධ්‍යවේදීන් පිරිසගේ ඡායාරූප ප්‍රදර්ශනය කරමින් මාධ්‍යවේදීන් ඝාතනය කළ ඝාතකයින්ට දඬුවම් ලබා දි යුක්තිය ඉටු කරන ලෙසට විරෝධතාවයට එක්වු මාධ්‍ය සහෘදයින් ඉල්ලීම් කළහ. උතුරු නැගෙනහිර මාධ්‍යවේදී සංගම් නියෝජිතයින්,දකුණේ මාධ්‍ය සංගම් නියෝජිතයින්, සිවිල් සංවිධාන නියෝජිතයින් ඇතුළු විශාල පිරිසක් විරෝධතාවයට එක්ව සිටි බව අද දෙරණ වාර්තාකරු පැවසීය. විරෝධතාවයට එක්වුවන් ඉල්ලීම් කරනු ලැබුවේ මෙරට තුළ මාධ්‍යවේදී සහෘදයින් රැසක් ඝාතනය ලක්වි ඇති අතර,තවත් පිරිසක් වසර 10 වැඩි කාලයක් අතුරුදහන්ව ඇති නමුත් අදාළ පිරිස් වෙත මෙතෙක් යුක්තිය ඉටු වි නොමැති බවයි. මාධ්‍යවේදීන් ඝාතනය කළ ඝාතකයින්ට දඩුවම් පැමිණවිය යුතු අතර,මෙරට මාධ්‍යවේදීන්ගේ මාධ්‍ය නිදහස සුරකීමට සියළුදෙනා එක්විය යුතු බවද විරෝධතාකරුවන් ඉල්ලීම් කරනු ලැබීය. පසුගිය යුධ සමයේ උතුරු නැගෙනහිර මාධ්‍යවේදී සහෝදරයින් රැසක් ඝාතනයට ලක්වුවද අදාළ පිරිස්වල ඝාතකයින්ට දඩුවම් ලබානොදීම කණගාටුවට කරුණක් වන බවද විරෝධතාවයට එක්වු මාධ්‍ය සංගම් නියෝජිතයින් පැවසූහ. යාපනය දිස්ත්‍රික් මාධ්‍ය සංගමය,කිලිනොච්චිය දිස්ත්‍රික් මාධ්‍ය සංගමය, වන්නි දිස්ත්‍රික් මාධ්‍ය සංගමය ඇතුළ මාධ්‍ය සංගම් රැසක් විරෝධතාවය සංවිධානය කොට තිබිණ.", "URL": "https://sinhala.adaderana.lk/news.php?nid=103149", "Category": null, "Parent URL": null}