{"Source": "Adaderana", "Timestamp": "May 10, 2018 06:26 pm", "Headline": " ලංකා විදුලිබල මණ්ඩල ඉංජිනේරු සංගමය තවදුරටත් අකුරට වැඩ", "News Content": "සිය ඉල්ලීම්වලට විසදුම් ලබාදීමට බලධාරීන් මෙතෙක් පියවර නොගැනීම හේතුවෙන් අකුරට වැඩ කිරීමේ වෘත්තීය සමිති ක්‍රියාමාර්ගය තවදුරටත් අඛණ්ඩව සිදුකරන බව ලංකා විදුලිබල මණ්ඩල ඉංජිනේරු සංගමය පවසයි. එම සංගමයේ සභාපති සෞම්ය කුමාරවඩු මහතා පැවසුවේ වෘත්තීය සමිති ක්‍රියාමාර්ග හේතුවෙන් සිදුවන විදුලිය බිඳ වැටීම් සම්බන්ධයෙන් වගකීම බලධාරීන් විසින් භාරගත යුතු බවයි. මේ අතර තැපැල් සේවකයින්ගේ ගැටලු විසඳීමට බලධාරින් ලබාදුන් පොරොන්දු ඉටුනොකිරීමට විරෝධය පල කරමින් ඉදිරියේ දී වෘත්තීය ක්‍රියාමාර්ගවලට එළඹීමට තීරණය කර ඇති බව තැපැල් හා විදුලි සංදේශ නිලධාරීන්ගේ සංගමය පවසයි. එහි ප්‍රධාන ලේකම් එච්.කේ.කාරියවසම් මහතා සඳහන් කළේ වසර 12ක් පුරා පැවති තැපැල් සේවක ගැටලුවට විසඳුම් ලබාදීමට විශේෂ කැබිනට් පත්‍රිකාවක් ඉදිරිපත් කරන බවට බලධාරින් පොරොන්දු ලබා දි ඇති බවයි. කෙසේවෙතත් මේ වන තෙක් එම එකඟතා ක්‍රියාත්මක නොවීම හේතුවෙන් ඉදිරි සති දෙක තුළ වෘත්තීය ක්‍රියාමාර්ගවලට එළඹීමට තීරණය කර ඇති බව එච්.කේ.කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=88873", "Category": null, "Parent URL": null}