{"Source": "Adaderana", "Timestamp": "July 10, 2015 09:15 am", "Headline": "චන්ද්‍රිකා ලන්ඩන් ගිහින්!", "News Content": "හිටපු ජනාධිපති චන්ද්‍රිකා බණ්ඩාරනායක කුමාරතුංග මහත්මිය පුද්ගලික සංචාරයක් සඳහා ලන්ඩනය බලා පිටත්ව ගොස් තිබේ.ඊයේ පෙරවරුවේ ඇය මෙරටින් පිටත් වූ බව වාර්තා වේ.සතියක පමණ කාලයක් ලන්ඩනයේ ගත කිරීමෙන් පසු මෙරටට පැමිණ පවතින දේශපාලන තත්ත්වය සම්බන්ධයෙන් ඇය විශේෂ ප්‍රකාශයක් සිදු කිරීමට නියමිත බව පැවසේ.ශ්‍රී ලංකා නිදහස් පක්ෂයේ උපදේශිකාවක් වන හිටපු ජනාධිපතිනිය සන්ධානයේ නාම යෝජනා ගැටළුව සම්බන්ධයෙන් සිය නිල ස්ථාවරය මෙතෙක් ප්‍රකාශයට පත් කර නැත.එහෙත් හිටපු ජනාධිපතිනිය ඇතැම් පුද්ගලයින්ට නාමයෝජනා ලබාදීමට විරෝධය පළ කර ඇති බව දේශපාලන ආරංචි මාර්ග පැවසීය.කෙසේ වුවද ඇය යළි දිවයිනට පැමිණෙන විට නාමයෝජනා භාරදීම සදඳහා ලබාදී ඇති කාලය අවසන්ය.", "URL": "https://sinhala.adaderana.lk/news.php?nid=52548", "Category": null, "Parent URL": null}