{"Source": "Adaderana", "Timestamp": "June 10, 2010 08:00 am", "Headline": "විදෙස් ආක්‍රමණ වලට ඉඩ නොතැබිය යුතුයි -අගමැති", "News Content": "ආගමික භේද ඇතිකරන විදේශ ආක්‍රමණ වලට ඉඩ නොතැබීම මෙරට මුස්ලිම් ජනතාවගේ වගකීමක් බව අගමැති දි. මු. ජයරත්න මහතා පවසයි. දේශපාලන වුවමනාවන් මුදුන්පත් කර ගැනීම සඳහා ඇතැම් මුස්ලිම් දේශපාලන නායකයින් සමාජය භේද කරන අන්දමින් කටයුතු කරමින් සිටින බව අගමැතිවරයා අවධාරණය කරයි. සමස්ත ලංකා ජෙමියතුල් උලමා සංගමයේ නියෝජිතයින් පිරිසක් හමුවු අවස්ථාවේදී ඔහු මේ බව පැවසුවේය. යුද්ධය අවසන් වී ඇති මේ මොහොතේ රට සංවර්ධනය කිරීමට මුළු මහත් සමාජයම සුදානම් විය යුතු බව එහිදි වැඩිදුරටත් අදහස් දැක්වු අගමැති දි. මු. ජයරත්න මහතා සඳහන් කළේය.", "URL": "https://sinhala.adaderana.lk/news.php?nid=8918", "Category": null, "Parent URL": null}