{"Source": "Adaderana", "Timestamp": "March 3, 2012 09:42 am", "Headline": "මුදල් හා දේපළ සොරකම් කළ තිදෙනෙකු අත්අඩංගුවට", "News Content": "මුදල් හා දේපළ සොරකම්වල නිරත වුණු පුද්ගලයින් තිදෙනෙකු පොලිසිය විසින් අත්අඩංගුවට ගෙන තිබේ. හොරණ පොලිස් ස්ථානයේ නිලධාරීන් කණ්ඩායමක් විසින් මෙම පිරිස අත්අඩංගුවට ගෙන ඇති බව සඳහන්ය. සැකකරුවන් හොරණ, පිළියන්දල, මහරගම සහ බොරලැස්ගමුව යන ප්‍රදේශවල දී අවි පෙන්වා මුදල් දේපළ සහ රන් ආභරණ කොල්ලකෑමේ යෙදී ඇති බවට තොරතුරු අනාවරණය වී ඇති බව පොලිසිය පවසයි. සොරකම් සඳහා යොදාගත් මෙරට නිෂ්පාදිත ගිනි අවියක් ද පොලිසිය විසින් සොයාගෙන ඇති බව සඳහන්ය. අදාළ සැකකරුවන් තිදෙනා ඉංගිරිය සහ හොරණ ප්‍රදේශවල පදිංචිකරුවන් බව පොලිසිය පවසයි.", "URL": "https://sinhala.adaderana.lk/news.php?nid=22545", "Category": null, "Parent URL": null}