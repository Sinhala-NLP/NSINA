{"Source": "Adaderana", "Timestamp": "September 10, 2019 06:46 am", "Headline": "ඉංගිරියේ රිය අනතුරක්-17 හැවිරිදි තරුණයෙක් මරුට", "News Content": "පාදුක්ක පොලිස් වසමේ මීපේ, ඉංගිරිය ‍මාර්ගයේ ඉහළ බෝපේ හන්දිය අසල දී ඉංගිරිය දෙසට ධාවනය වු ලොරි රථයක් ඉදිරියෙන් පැමිණි යතුරුපැදියක ගැටී අනතුරක් සිදුව ඇත. ඊයේ(09) සවස 2.20ට පමණ මෙය සිදුව තිබේ. එහිදී අනතුරින් බරපතළ තුවාල ලැබූ යතුරුපැදිකරු පාදුක්ක රෝහලට ඇතුළත් කර වැඩිදුර ප්‍රතිකාර සඳහා හෝමාගම රෝහල වෙත මාරු කර යවා ඇත. එහිදී සවස 5.45ට පමණ මෙම පුද්ගලයා ජීවිතක්ෂයට පත්ව ඇතැයි පොලීසිය පවසයි. මෙසේ ‍මිය ගොස් ඇත්තේ වයස අවුරුදු 17 ක් වු අංගම්පිටිය, පාදුක්ක ලිපිනයේ පදිංචි තේවර්ගේ නිලක්ෂ දිල්ෂාන් නැමති තරුණයෙකි. මෘත ශරීරය හෝමාගම රෝහලේ තැන්පත් කර ඇත. අනතුර සම්බන්ධයෙන් ලොරි රථයේ රියදුරු අත්අඩංගුවට පත්ව තිබේ. පාදුක්ක පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118711", "Category": null, "Parent URL": null}