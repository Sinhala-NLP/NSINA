{"Source": "Adaderana", "Timestamp": "November 7, 2012 08:34 am", "Headline": "හෙජින් ගනුදෙනුවේ කිසිම අලාභයක් රජය ගෙවලා නෑ", "News Content": "හෙජින් ගනුදෙනුව හේතුවෙන් කිසිදු අලාභයක් විදේශීය බැංකුවකට හෝ වෙනත් ආයතනයකට රජය විසින් ගෙවා නොමැති බව ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා පවසයි. පසුගිය දා ඩොයිස් බැංකුව පනවා තිබූ නඩුවක් සම්බන්ධයෙන් අමෙරිකානු බේරුම්කාර මණ්ඩලයක් ලබාදුන් තීන්දුව ඉවත් කර ගැනීම සම්බන්ධයෙන් නීතිපති දෙපාර්තමේන්තුව ක‍්‍රියා කරමින් සිටින බව හෙතෙම සඳහන් කරයි. එක්සත් ජාතික පක්ෂ පාර්ලිමේන්තු මන්ත‍්‍රී රවී කරුණානායක මහතා ඊයේ (06) පර්ලිමේන්තුවේ දී නැගූ පැනයකට පිළිතුරු දෙමින් සුසිල් පේ‍්‍රමජයන්ත අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=28976", "Category": null, "Parent URL": null}