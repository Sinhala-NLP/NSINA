{"Source": "Adaderana", "Timestamp": "August 28, 2017 09:52 am", "Headline": "කොදෙව්-එංගලන්ත දෙවන ටෙස්ට් තරඟයේ සිව්වන දිනය අද", "News Content": "සංචාරක බටහිර ඉන්දිය කොදෙව් කණ්ඩායම සහ එංගලන්ත කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ සිව් වන දිනය අදයි. ඊයේ(27) දිනයේ තරඟය නතර කරන විට සිය දෙවන ඉනිම සඳහා පන්දුවට පහරදෙමින් සිටි එංගලන්ත කණ්ඩායම කඩුලු 03ක් බිද වැටී ලකුණූ 171ක් ලබා සිටියේය. මෙම තරඟයේ කාසියේ වාසිය දිනූ එංගන්ත කණ්ඩායම සිය ප්‍රථම ඉනිම සඳහා සියලු ක්‍රීඩකයින් දැවී ලකුණූ 258ක් ලබා ගත් අතර ඊට පිළිතුරු ලෙස බටහිර ඉන්දිය කොදෙවි කණ්ඩායම සියලු ක්‍රීඩකයින් දැවී ලකුණු 420ක් ලබා ගත්තේය. බටහිර ඉන්දිය කොදෙව් කණ්ඩායම වෙනුවෙන් ක්‍රයිග් බ්‍රාර්ත්වෙයිට් ලකුණු 134ක් ලබා ගත් අතර ෂායි හෝප් ලකුණු 147ක් ලබා ගත්තේය.", "URL": "https://sinhala.adaderana.lk/news.php?nid=76789", "Category": null, "Parent URL": null}