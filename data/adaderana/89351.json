{"Source": "Adaderana", "Timestamp": "May 18, 2018 07:14 pm", "Headline": "රණවිරුවන් සැමරීමට ඇතැම් පාර්ශව බාධා කිරීම කණගාටුවට කරුණක්", "News Content": "ත්‍රස්ථවාදය පරාජය කොට නිදහස දිනා දුන් රණවිරුවන් සැමරීමට ඇතැම් පාර්ශව බාධා කිරීම කණගාටුවට කරුණක් බව පාර්ලිමේන්තු මන්ත්‍රී විමල් වීරවංශ පවසයි. උතුරේ අන්තවාදීන් ජන සංහාර දිනයක් සැමරීමට කටයුතු කිරීම සම්බන්ධයෙන් ආණ්ඩුව නිසි පියවර ගත යුතු බව ඔහු සඳහන් කළේය. මේ අතර රණවිරුවන් සම්බන්ධයෙන් රාජිත සේනාරත්න අමාත්‍යවරයා සිදුකළ ප්‍රකාශය පිළිබඳ කණගාටුවට පත් වන බව අද(18) පැවති මාධ්‍ය හමුවකදී පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා පවසයි. මේ අතර ත්‍රස්ථවාදය පරාජය කිරීමේ සැමරුම සිංහල, දෙමළ, මුස්ලිම් සියලු ජන වර්ගයන් එක්ව සිදුකළ යුතු බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පැවසීය. කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය.", "URL": "https://sinhala.adaderana.lk/news.php?nid=89351", "Category": null, "Parent URL": null}