{"Source": "Adaderana", "Timestamp": "August 12, 2019 12:01 pm", "Headline": "මධ්‍යම පාන්තික නිවාස ව්‍යාපෘතිය විවෘතයි", "News Content": "“ග්‍රීන් වැලි රෙසිඩන්සීස්“ නමැති ප්‍රථම මධ්‍යම පාන්තික නිවාස ව්‍යාපෘතිය අද (12) පෙරවරුවේ විවෘත කෙරුණි. රණාල ජල්තර ප්‍රදේශයේ ඉදිකළ එම නිවාස ව්‍යාපෘතිය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් විවෘත කෙරුණු බව නිවාස, ඉදිකිරීම් සහ සංස්කෘතික කටයුතු අමාත්‍යාංශය සදහන් කළේය. රාජ්‍ය සහ පෞද්ගලික ඒකාබද්ධ ව්‍යාපෘතීන් ලෙස මධ්‍යම පාන්තිකයන් වෙනුවෙන් මෙම ව්‍යාපෘතිය ක්‍රියාත්මකයි. අදාළ නිවාස ව්‍යාපෘතිය ඉදිකිරීම සහ එහි යටිතල පහසුකම් වෙනුවෙන් වැය කළ මුදල රුපියල් බිලියන එකයි දශම හයක් වන බවයි වාර්තා වේ. අක්කර අටක භූමි ප්‍රදේශයක ඉදිවූ මෙම නිවාස ව්‍යාපෘතියේ මහල් නිවාස සංඛ්‍යාව 352කි.", "URL": "https://sinhala.adaderana.lk/news.php?nid=116362", "Category": null, "Parent URL": null}