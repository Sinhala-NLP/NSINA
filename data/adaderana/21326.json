{"Source": "Adaderana", "Timestamp": "January 12, 2012 08:44 am", "Headline": "පස්ස පැත්තේ සඟවාන රත්‍රං ගෙනියන්න හදලා", "News Content": "රත්‍රං කැබලි තොගයක් ඉන්දියාවට ගෙන යාමට සූදානමින් සිටි පුද්ගලයෙකු කටුනායක ජාත්‍යන්තර ගුවන් තොටුපළ රේගුව විසින් අත්අඩංගුවට ගෙන තිබේ. ඊයේ රාත්‍රී අදාළ පුද්ගලයා අත්අඩංගුවට ගත් බව ගුවන් තොටුපල රේගුව ‍ප්‍රකාශ කරයි. අත්අඩංගුවට ගත් පුද්ගලයා සතුව තිබී රත්‍රං කැබලි 18ක් සොයා ගෙන ඇති අතර එහි වටිනාකම රුපියල් මිලියන 12ට අධික වන බව වාර්තා වේ. මොහු ‍ශ්‍රී ලංකාවේ සිට චෙන්නායි බලා පිටත්ව යාමට සූදානම්ව සිට ඇති අතර ශරීරයේ පිටුපස මෙම රත්‍රං කැබලි සඟවා තිබූ බව රේගුව ප්‍රකාශ කරයි. මේ අතර විදේශ මුදල් තොගයක් සමඟ තායිලන්ත ජාතික කාන්තාවක කටුනායක ගුවන් තොටුපළේ දී අත්අඩංගුවට ගෙන තිබේ. රුපියල් ලක්ෂ 35ට අධික වටිනාකමින් යුත් විදේශ මුදල් තොගයක් අදාළ කාන්තාව සතුව තිබූ බව ගුවන්තොටුපල රේගුව ප්‍රකාශ කරයි. මෙම කාන්තාව තායිලන්තයේ බැංකොක් නුවර බලා පිටත්ව යාමට සූදානමින් සිටි බව සඳහන්වේ.", "URL": "https://sinhala.adaderana.lk/news.php?nid=21326", "Category": null, "Parent URL": null}