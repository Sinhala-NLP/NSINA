{"Source": "Adaderana", "Timestamp": "April 5, 2011 01:24 pm", "Headline": "ලෝක කුසලානය හා බඩු මිල වැඩිවීම අතර සම්බන්ධයක් නෑ", "News Content": "ලෝක කුසලානය සහ භාණ්ඩ මිල වැඩිවීම අතර කිසිදු සබඳතාවක් නැතැයි සමූපකාර ‍හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. විපක්ෂයේ ඇතමුන් නගන චෝදනා සම්බන්ධයෙන් අදහස් දක්වමින් ජොන්ස්ටන් ප්‍රනාන්දු අමාත්‍යවරයා මෙම අදහස් පළ කළේය. කෙ‍සේවෙතත් ලෝක ශූරතාවයට මුවා වී රජය ඉන්ධන මිල ඉහළ දැමූ බව බණ්ඩාරවෙල, ප්‍රාදේශීය සභාවට එක්සත් ජාතික පක්ෂයෙන් තේරී පත්වූ මන්ත්‍රීවරුන් දිවුරුම් දීමේ අවස්ථාවට එක්වෙමින් එම පක්ෂයේ මහලේකම් තිස්ස අත්තනායක මහතා පැවසුවේය. අසාධාරණ ලෙස ඉන්ධන මිල වැඩිකිරීමක් සිදුකර නොමැති බවත්, ලෝක වෙළඳපොළ මිල අනුව මිල වෙනස්කම් සිදුකළ බවත් ඊට පිළිතුරු දෙමින් සමූපකාර ‍හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා සඳහන් කළේය. ලෝක කුසලානය හා ඉන්ධන මිල පටලවානොගත යුතු බවත්, එහි පවතින්නේ දේශපාලනය බවත් අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=15288", "Category": null, "Parent URL": null}