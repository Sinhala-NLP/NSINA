{"Source": "Adaderana", "Timestamp": "October 19, 2017 11:45 am", "Headline": "නායයෑමෙන් අවහිර වු ශ්‍රි පාද මාර්ගය කඩිනමින් යථා තත්ත්වයට ", "News Content": "ශ්‍රී පාද හැටන් මාර්ගයේ නල්ලතන්නියේ සිට උඩමලූව දක්වා වු මාර්ගයේ මහගිරිදඹ වැලවිට වංගුව ප‍්‍රදේශයට ශ්‍රී පාද උඩමලූවේ සිට පහළට කඩා ගෙන විත් තැන්පත් වී ඇති කැළි කසල කඩිනමින් ඉවත් කරන බව ශ්‍රී පාදස්ථානාධිපති සබරගමු පළාතේ ප‍්‍රධාන සංඝනායක පැල්මඩුල්ල රජමහා විහාරයේ විහාරාධිපති ඌව වෙල්ලස්ස විශ්වවිද්‍යාලයේ කුලපති බෙංගමුවේ ධමිමදින්න හිමියන් පවසයි. පසුගිය දිනවල ශ්‍රී පාද උඩමලූව ප‍්‍රදේශයට අඛණ්ඩව ඇදහැලූණු ධාරානිපාත වර්ෂාවත් සමඟ මිට සිව් දිනකට ප‍්‍රථම ශ්‍රී පාද මළුවේ එක් රැස්වි තිබු කැළි කසල පැවති වර්ෂාවත් සමඟ පහළට කඩාගෙවිත් මෙම මාර්ගයේ ස්ථාන දෙකක තැන්පත් වි ඇති බව අද දෙරණ වාර්තාකරු ඊයේ(18) පැවසීය. කෙසේ වෙතත් ශ්‍රී පාද වන්දනාවේ පැමිණි වන්දනාකරුවන් විසින් ශ්‍රී පාද උඩමලූව ප‍්‍රදේශයට ගෙන ගොස් මුදාහැර තිබු කැළි කසල සහ ඝණ අපද්‍රව්‍ය පහළට රැගෙන ඒම සඳහා එක්රැස් කර තිබියදි මෙසේ පහළට කඩාගෙනවිත් ඇති බව එම මාර්ගයේ වෙළදාම්වල නිරතව සිටි ව්‍යපාරිකයන් පවසයි. උඩ මළුවේ තැන්පත් වී තිබු කැළි කසල ශ්‍රමදානයක් මාර්ගයෙන් පහළට ගෙන ඒමට ද සැළසුම් කර තිබු බව ද අනාවරණය වෙයි.", "URL": "https://sinhala.adaderana.lk/news.php?nid=78892", "Category": null, "Parent URL": null}