{"Source": "Adaderana", "Timestamp": "December 18, 2017 04:32 pm", "Headline": " බෝම්බ ප්‍රහාරයෙන් මියගිය සංඛ්‍යාව 8ක් දක්වා ඉහළට", "News Content": "පකිස්ථානයේ ක්වෙටා නගරයේ ක්‍රිස්තියානි දේවස්ථානයකට එල්ල වූ මරාගෙන මැරෙන බෝම්බ ප්‍රහාරයෙන් මියගිය සංඛ්‍යාව 08ක් දක්වා ඉහළ ගොස් තිබේ. තවත් පුද්ගලයින් 45 දෙනෙකු තුවාල ලබා ඇති බව විදෙස් මාධ්‍ය වාර්තා කළේය. සටන්කාමින් දෙදෙනෙකු විසින් ප්‍රහාරය එල්ල කර ඇති අතර එම අවස්ථාවේදී බැතිමතුන් 400කට අධික සංඛ්‍යාවක් දේවස්ථානයේ රැඳී සිට ඇති බව වාර්තා වෙයි. ප්‍රහාරය මුස්ලිම් අන්තවාදීන් පිරිසක් විසින් සිදු කර ඇති බවට එරට පොලීසිය සිදු කළ මූලික පරික්ෂණවලදී අනාවරණය වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81729", "Category": null, "Parent URL": null}