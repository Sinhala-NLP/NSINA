{"Source": "Adaderana", "Timestamp": "April 2, 2018 05:30 pm", "Headline": "අගමැති ඉත්තාව ඉස්සරවෙලා ඇද්දේ අනිත් ඉත්තොත් ඉබේ ඇදෙන නිසා", "News Content": "අප්‍රේල් 5 වෙනිදා උදෑසන වන විට අගමැති ප්‍රමුඛ ආණ්ඩුව පාර්ලිමේන්තුව තුළ පරාජයට පත්කරන බව ඒකාබද්ධ විපක්ෂයේ පාර්ලිමේන්තු මන්ත්‍රී විමල් වීරවංශ මහතා පවසයි. අද(02) කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කර තිබේ. දේශපාලනය නැමති දාන් ලෑල්ල නිහඬව ගලා යාමට ඉඩ නොදියයුතු බවත් එහි සිටින ඉත්තන් ඇදියයුතු බවත් මන්ත්‍රීවරයා පවසා සිටි අතර අග්‍රාමාත්‍යවරයා නැමති ඉත්තා ප්‍රථමයෙන් අදිනු ලැබුවේ අනිත් ඉත්තන්ද ඇදීමට බව ඒ මහතා වැඩිදුරටත් සඳහන් කර ඇත. තවද මේ වන විට රටේ ආර්ථිකය දවසින් දවස කඩා වැටෙන බවත් ජනතාව සියදිවි හානිකර ගැනීමට තරම් තත්ත්වයකට ඇඳවැටී ඇති බවත් මන්ත්‍රීවරයා පවසයි. උතුරේ හා දකුණේ බේදයකින් තොරව වර්තමානය වන විට නීතිය කඩා වැටී ඇති අතර රටේ පාතාලය දිනෙන් දින පුද්ගල ජීවිත බිලිගන්නා අතර රට තුළ වර්තමානය වන විට පාලනයක් නොමැති බව වැඩිදුරටත් ඒ මහතා සඳහන් කරයි.", "URL": "https://sinhala.adaderana.lk/news.php?nid=86775", "Category": null, "Parent URL": null}