{"Source": "Adaderana", "Timestamp": "October 12, 2013 10:50 am", "Headline": "හම්බන්තොට වරායෙන් මුහුදු ගිය ධීවරයෙක් මරුදකී", "News Content": "හම්බන්තොට වරායෙන් මුහුදු ගිය ධීවර යාත්‍රාවක් පෙරළී පුද්ගලයෙකු ජීවිතක්ෂයට පත්ව තිබේ. අනතුර සිදුවන අවස්ථාවේ දී යාත්‍රාවේ තවත් පුද්ගලයෙකු සිට ඇති අතර ඔහු මේ වන විට හම්බන්තොට රෝහලේ ප්‍රතිකාර ලබන බව අද දෙරණ වාර්තාකරු සඳහන් කළේය. අනතුරට හේතුව මෙතෙක් අනාවරණය වී නොමැති අතර මියගිය පුද්ගලයාගේ මළ සිරුර අද උදෑසන සොයාගෙන ඇත. අනතුරෙන් මියගොස් ඇත්තේ 36 හැවිරිදි එම ප්‍රදේශයේම පදිංචිව සිටි අයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=38085", "Category": null, "Parent URL": null}