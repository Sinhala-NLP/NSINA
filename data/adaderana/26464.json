{"Source": "Adaderana", "Timestamp": "August 10, 2012 12:49 pm", "Headline": " මැතිවරණ කටයුතු ගැන පැමිණිලි 108ක් වාර්තාවෙයි", "News Content": "මැතිවරණ නීති උල්ලංඝණය කිරීම සම්බන්ධයෙන් පැමිණිලි 108 ක් ලැබී ඇතැයි මැතිවරණ මහලේකම් කාර්යාලයේ මැතිවරණ පැමිණිලි විමර්ශන මධ්‍යස්ථානය පවසයි. මේ අතර මැතිවරණ නීති උල්ලංඝණය කිරීම සම්බන්ධයෙන් පැමිණිලි 50 කට වැඩි සංඛ්‍යාවක් වාර්තා වී ඇති බව පැෆ්රල් සංවිධානය ස සඳහන් කරයි. ඉන් වැඩි සංඛ්‍යාවක් අනුරාධපුර සහ පොළොන්නරුව දිස්ත්‍රික්කවලින් ලැබී ඇති බව එහි විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. විශේෂයෙන් මැතිවරණ කටයුතු සඳහා රාජ්‍ය දේපල සහ රාජ්‍ය නිලධාරින් යොදා ගැනීම සම්බන්ධයෙන් අනුරාධපුර හා කෑගල්ල දිස්ත්‍රීක්කවලින් පැමිණිලි ලැබි ඇතැයි ඔහු සඳහන් කරයි. මේ සම්බන්ධයෙන් මැතිවරණ කොමසාරිස්වරයාට පැමිණිලි කිරීමට බලාපොරොත්තු වන බවද හෙට්ටිආරච්චි මහතා කියා සිටියා. මෙවර ඡන්ද විමසීමට අදාළව රජයේ දේපළ අයථා භාවිතය ඉහළ ගොස් ඇති බවර කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා ද සඳහන් කළේය.", "URL": "https://sinhala.adaderana.lk/news.php?nid=26464", "Category": null, "Parent URL": null}