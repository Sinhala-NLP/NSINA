{"Source": "Adaderana", "Timestamp": "September 27, 2017 10:52 am", "Headline": " මාගම්පුර වරාය සේවකයින් වැඩ වර්ජනයක", "News Content": "හම්බන්තොට - මාගම්පුර වරාය සේවකයන් එක්දින සංකේත වැඩ වර්ජනයක් ආරම්භ කර තිබේරැකියා සුරක්ෂිතතාව තහවුරු කරන ලෙස ඉල්ලමින් අද පෙරවරු 08.00 සිට මෙම වැඩ වර්ජනය ආරම්භ කළ බව හම්බන්තොට මාගම්පුර වරාය සේවක සංගමයේ කැඳවුම්කරු ශානක සම්පත් මහතා සඳහන් කළේය.වරායේ සේවයේ නියුතු සේවකයින් 466 දෙනෙකුගේ සේවය ස්ථීර කරන ලෙස හෝ ඔවුන් සේවයෙන් ඉවත් කරනවානම් සාධාරණ වන්දි මුදලක් ලබා දෙන ලෙස ඉල්ලා මෙම වර්ජනය ආරම්භ කර තිබේ.වැඩ වර්ජනයට සමගාමීව මාගම්පුර වරාය සේවකයින් වරාය ඉදිරිපිට පැයක පමණ කාලයක් උද්ඝෝෂණයක ද නිරත වී තිබේ.මේ අතර උතුරු මැද පළාතේ ගුරු පත්වීම් ලබා දීමේදී සිදුව ඇති බව කියන අසාධාරණයට එරෙහිව රැකියා විරහිත උපාධිධාරීන් පිරිසක් ආරම්භ කර ඇති විරෝධතාවය අද දිනයේ ක්‍රියාත්මක වෙයි.උතුරු මැද පළාත් සභාව ඉදිරිපිට ඔවුන් විරෝධතාවයේ නිරත වන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=78062", "Category": null, "Parent URL": null}