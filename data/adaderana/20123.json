{"Source": "Adaderana", "Timestamp": "November 20, 2011 01:52 pm", "Headline": "මහත්මා ගාන්ධි සම්මානය මහීපාල හේරත්ට හිමිවෙයි", "News Content": "සබරගමුව පළාත් ප‍්‍රධාන අමාත්‍ය මහීපාල හේරත් මහතාට ඉන්දියාවේ සාමය සඳහා වන මහත්මා ගාන්ධි සම්මානය හිමිවී තිබේ. භාරතයේ ලක්නව් නුවර සී.එම්.එස් අධ්‍යාපන ආයතනය විසින් මෙම සම්මානය ප්‍රදානය කෙරෙන අතර එළඹෙන 30 වන දින එය පිරිනැමීමට නියමිතව ඇති බව සඳහන් වේ. මහත්මා ගාන්ධි සම්මානයට මෙරට හිමිකම් කියූ ප‍්‍රථම ශ‍්‍රී ලාංකිකයා මහීපාල හේරත් ප‍්‍රධාන අමාත්‍යවරයා වන අතර ඔහු විසින් අන්තර් ආගමික සහයෝගය වර්ධනය කරමින් සාමය වෙනුවෙන් පාසල් පද්ධතිය මෙහෙයවමින් ඉටුකර තිබෙන කාර්ය භාරය අගයනුවස් මෙම සම්මානය පිරිනමන බව කියැවෙයි.", "URL": "https://sinhala.adaderana.lk/news.php?nid=20123", "Category": null, "Parent URL": null}