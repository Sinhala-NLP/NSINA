{"Source": "Adaderana", "Timestamp": "August 18, 2012 12:56 pm", "Headline": "තාවකාලික හැඳුනුම්පත් ගැනීම 27 අවසන්", "News Content": "තාවකාලික හැඳුනුම්පත් ලබා ගැනීම සඳහා ලබාදී තිබූ කාලය මේ මස 27 වැනි දිනෙන් අවසන් වෙයි. ඡන්දය භාවිත කරන පුද්ගලයින් මැතිවරණ කොමසාරිස්වරයා විසින් පිළිගනු ලැබූ හැඳුනුම්පතක් නොමැති නම් තාවකාලික හැඳුනුම්පතක් ලබාගත යුතු බව මැතිවරණ මහලේකම් කාර්යාලය සඳහන් කළේය. ඒ අනුව මෙවර මැතිවරණයේදී ද ඡන්දය භාවිත කිරීම සඳහා මැතිවරණ කොමසාරිස්වරයා විසින් හැඳුනුම්පත් වර්ග 07 ක් හඳුන්වා දී තිබේ. මෙම හැඳුනුම්පත් වර්ග 07 නොමැති කිසියම් පුද්ගලයෙකු සිටී නම් ඡන්දය භාවිත කිරීම සඳහා අනිවාර්යයෙන්ම තාවකාලික හැඳුනුම්පතක් ලබාගත යුතු බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=26682", "Category": null, "Parent URL": null}