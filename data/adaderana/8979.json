{"Source": "Adaderana", "Timestamp": "June 13, 2010 02:15 pm", "Headline": "දේශපාලනඥයෝ 20% ක් වත් ජනතාව ගැන හිතන්නේ නෑ", "News Content": "ජනාධිපති මහින්ද රාජපක්ෂ මහතා ගෙන යන වැඩපිළිවෙල ඉදිරියට ගෙන යාමෙන් රටට වැඩදායි තත්ත්වයක් උදා වන බව අස්ගිරි පාර්ශවයේ මහනායක අති පූජ්‍ය උඩුගම ශ්‍රි බුද්ධ රක්ඛිත නාහිමියන් පවසයි. පැරණි ර‍ජදවස රජවරුන් ජිවිතාන්තය දක්වාම රට පාලනය කරමින් රට සංවර්ධනය කළ බව උන්වහන්සේ පෙන්වා දුන්නේය. ඊයේ පස්වරුවේ එස්. එම්. චන්ද්‍රසේන අමාත්‍යවරයා බුද්ධ රක්ඛිත මහ නාහිමියන් බැහැදුටු අවස්ථාවේදී උන්වහන්සේ මේ අදහස් පළ කළේය. රටේ සිටින දේශපාලනඥයින්ගෙන් 20% ක් වත් රටේ ජනතාව ගැන සිතා කටයුතු නොකරන බව බුද්ධ රක්ඛිත මහ නාහිමියන් මෙහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8979", "Category": null, "Parent URL": null}