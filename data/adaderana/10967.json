{"Source": "Adaderana", "Timestamp": "September 19, 2010 07:32 pm", "Headline": "පබාට විරුද්ධව ගම්පහ උද්ඝෝෂණයක්", "News Content": "පාර්ලිමේන්තු මන්ත්‍රිනී උපේක්ෂා ස්වර්ණමාලි මහත්මිය ආණ්ඩු පක්ෂයට සහය දීම පිළිබඳව විරෝධය පළ කරමින් අද ගම්පහ දිස්ත්‍රික්කයේ ජන පිරිසක් උද්ඝෝෂණයක නිරතවිය. ඒ කඩවත, කිරිල්ලවල ප්‍රදේශයේදීය.එක්සත් ජාතික පක්ෂයේ ජනතාවගෙන් ඡන්දය ලබාගෙන පාර්ලිමේන්තුවට තේරී පත්වී මූල්‍යමය වාසි පතමින් පාවාදීමක් සිදුකළ බව මෙම විරෝධතාකරුවන් පිරිස ස්වර්ණමාලි මහත්මියට චෝදනා කරනු ලැබීය. මෙම උද්ඝෝෂණ ව්‍යාපාරය සංවිධානය කරනු ලැබ තිබුණේ බස්නාහිර පළාත් සභා මන්ත්‍රී යූ. ජෝර්ජ් පෙරේරා මහතා සහ එම ප්‍රදේශයේ එක්සත් ජාතික පක්ෂ ආධාරකරුවන් විසිනි. පසුගියදා පැවති 18 වන ව්‍යවස්ථා සංශෝධන පනත් කෙටුම්පතට පක්ෂව පාර්ලිමේන්තු මන්ත්‍රිනී උපේක්ෂා ස්වර්ණමාලි මහත්මිය සිය ඡන්දය භාවිත කරනු ලැබීය.", "URL": "https://sinhala.adaderana.lk/news.php?nid=10967", "Category": null, "Parent URL": null}