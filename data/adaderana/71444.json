{"Source": "Adaderana", "Timestamp": "March 28, 2017 08:16 am", "Headline": "ගංජා ප්‍රවාහනය කළ 3ක් අල්ලයි", "News Content": "ගංජා ප්‍රවාහනය කරමින් සිටි කාන්තාවක් ඇතුළු පුද්ගලයින් දෙදෙනෙකු ලුණුගම්වෙහෙර ප්‍රදේශයේ දී අත්අඩංගුවට ගෙන තිබේ. ලුණුගම්වෙහෙර පොලිස් ස්ථානයට ලද තොරතුරක් මත යතුරුපැදියක් නවතා සිදුකළ පරික්ෂාවකදී සැකකරුවන් අත්අඩංගුවට ගෙන ඇති බව සඳහන්වේ. එහිදී ඔවුන් සතුව තිබී ගංජා කිලෝග්‍රෑම් දෙකක් පොලීසි බාරයට ගෙන තිබේ. සැකකරුවන් තිස්සමහාරාම ප්‍රදේශයේ පදිංචිකරුවන් වන අතර ඔවුන් අද(28) තිස්සමහාරාම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71444", "Category": null, "Parent URL": null}