{"Source": "Adaderana", "Timestamp": "December 17, 2012 04:12 pm", "Headline": " ලෝක විනාශය කොහොම වුණත් පරිසර විනාශයක් වෙයි", "News Content": "ලෝකයට මහා පාරිසරික ව්‍යසනයකට මුහුණදීමට සිදුවීම සත්‍යක් වන බව විදුලිබල හා බලශක්ති අමාත්‍ය පාඨලී චම්පික රණවක මහතා පවසයි. මායාවරුන්ගේ කැලැන්ඩරය මිත්‍යාවක් වුවත් පාරිසරික විනාශයක් සිදුවීමේ හැකියාව දිනෙන් දින වර්ධනය වන බව අමාත්‍යවරයා පෙන්වාදෙයි. ලෝක පාරිසරික ආරක්ෂණය පිළිබඳ දෙවන සමුළුව ඉන්දුනීසියාවේ බාලී දූපත් හිදී පසුගිය දා පැවති අතර එම අවස්ථාවට එක්වෙමින් පාඨලී චම්පික රණවක මහතා මේ සම්බන්ධයෙන් අදහස් පළ කළේය. ලෝකයේ පවතින පාරිසරික තත්ත්වයන් සහ පාරිසරික අර්බුධ හමුවේ ගත හැකි ආරක්ෂණ ක‍්‍රමවේද පිළිබඳව මෙන්ම රාජ්‍ය තාන්ත‍්‍රික මට්ටමෙන් ගත හැකි ප‍්‍රතිපත්තිමය තීන්දු තීරණ සම්බන්ධයෙන් රටවන් 52 ක නියෝජිතයන් මෙම සමුළුවේ දී එකඟතාවන්ට පැමිණ තිබේ.", "URL": "https://sinhala.adaderana.lk/news.php?nid=30039", "Category": null, "Parent URL": null}