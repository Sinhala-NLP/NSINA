{"Source": "Adaderana", "Timestamp": "July 24, 2015 09:34 am", "Headline": "ගෝල්ඩන් කී තැන්පත්කරුවන්ට අද සිට සැනසුම් සුසුම්!", "News Content": "දැනට අක්‍රීයව පවතින ගෝල්ඩන් කී සමාගමේ තැන්පත් කරුවන්ගේ මුදල් නැවත ලබාදීම අද සිට ක්‍රියාත්මක වෙයි.ඒ අනුව රුපියල් ලක්ෂ 20 දක්වා වූ තැන්පත්කරුවන් වෙත මුදල් ගෙවීම අද සිට මසක් තුළ ක්‍රියාත්මක වන අතර ඒ සඳහා රුපියල් මිලියන 544.3ක මුදලක් කැබිනට් අනුමැතිය යටතේ මහා භාණ්ඩාගාරය මගින් නිදහස් කර ඇති බව මුදල් අමාත්‍යාංශය සඳහන් කළේය.රුපියල් මිලියන 10 යට අඩු තැන්පත් කරුවන් වෙත ඉදිරි මාස 02 තුළදී ද රුපියල් මිලියන 10 ට වැඩි තැන්පත්කරුවන්ට ඉදිරි වසර තුළදී ද නැවත තැන්පත් මුදල් ගෙවීමට රජය සැලසුම් කර ඇත.තැන්පත් මුදල් නැවත ලබා ගැනීම සම්බන්ධයෙන් ගෝල්ඩන් කී තැන්පත් කරුවන්ගේ සංගමය ශ්‍රේෂ්ඨාධිකරණය හමුවේ ගොණුකර ඇති නඩුව තවදුරටත් ක්‍රියාත්මකය.", "URL": "https://sinhala.adaderana.lk/news.php?nid=52816", "Category": null, "Parent URL": null}