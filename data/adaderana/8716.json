{"Source": "Adaderana", "Timestamp": "May 31, 2010 08:16 am", "Headline": "වැඩි කෝටාව ලංකාවට", "News Content": "දකුණු‍ කොරියාවේ රැකියා සඳහා ලබාදෙන කෝටාවලින් වැඩි කොටසක් ශ්‍රී ලාංකිකයන්ට ලබාදීම සඳහා එරට රජය එකඟතාව පළ කර තිබේ. දකුණු ‍කොරියාවේ රැකියා සඳහා වාර්ෂිකව රටවල් 15කට පමණ කෝටා ලබාදෙන අතර ශ්‍රී ලංකාවට දෙවැනි වැඩිම කෝටාව ලබාදී ඇති බව වාර්තා වේ. ඒ අනුව ඉදිරියේ දී ශ්‍රී ලාංකිකයන් 7,300 කට පමණ කොරියානු රැකියා අවස්ථා ලබාදීමට එරට රජය එකඟතාව පළ කර ඇති බව විදේශ කටයුතු අමාත්‍යාංශය සඳහන් කරයි. මේ අතර ශ්‍රී ලාංකිකයන් 2,300 ක් කඩිනමින් රැකියා සඳහා පිටත් කර යැවීමේ ගිවිසුමකට දෙරටේ නියෝජිතයින් පසුගිය දා අත්සන් තැබුවේය.", "URL": "https://sinhala.adaderana.lk/news.php?nid=8716", "Category": null, "Parent URL": null}