{"Source": "Adaderana", "Timestamp": "April 27, 2015 10:11 am", "Headline": "නේපාල ඛේදවාචකයෙන් මළ ගණන 3200 ඉක්මවයි ", "News Content": "නේපාලයට බලපෑ ප්‍රබල භූ කම්පන තත්ත්වයෙන් මියගිය සංඛ්‍යාව තවත් ඉහළ ගොස් තිබේ.ඒ අනුව මේ වනවිට පුද්ගලයින් 3200ක් පමණ මියගොස් ඇති අතර 6500ක් පමණ තුවාල ලබා ඇති බව විදෙස් මාධ්‍ය සඳහන් කළේය.පෙරේදා දිනයේ නේපාලයේ කත්මණ්ඩු අගනුවර ආසන්නයේ රිකටර් මාපකයේ 7.8ක ප්‍රබලත්වයකින් යුතු භූ කම්පනයක් සිදුවු අතර පසුව ඊයේ දිනයේ 6.7 ක තවත් ප්‍රබල භූ කම්පනයක් සිදුවුණි.භූ කම්පනය හේතුවෙන් නේපාලයේ දිස්ත්‍රික්ක 75න් 30කට බලපෑම් එල්ලවී ඇති බව නේපාල බලධාරීහූ පැවසූහ.දසදහසක් පමණ ජනතාව දෙවන දිනයටද ඊයේ දිනයේ කූඩාරම් වල රැය පහන් කළ බව විදෙස් මාධ්‍ය වාර්තා කළේය.වසර 80කට පසුව නේපාලයට බලපෑ ප්‍රබල භූ කම්පනය මෙය බව වාර්තා වේ.", "URL": "https://sinhala.adaderana.lk/news.php?nid=50922", "Category": null, "Parent URL": null}