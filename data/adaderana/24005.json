{"Source": "Adaderana", "Timestamp": "May 4, 2012 08:45 am", "Headline": " තේරීම් කාරක සභාවට සහභාගී නොවන බව කීවේ නෑ", "News Content": "තේරීම් කාරක සභාවට සහභාගී නොවන බව තමන් ප‍්‍රකාශ කර නැතැයි දෙමළ ජාතික සන්ධානය පවසයි. එම පක්‍ෂයේ පාර්ලිමේන්තු මන්ත‍්‍රී එම්.ඒ.සුමන්දිරන් මහතා කියා සිටියේ රජය එකඟ වූ යෝජනා ඉටුකරන තෙක් තම පක්‍ෂය ඒ සඳහා සහභාගි නොවන බව පමණක් කියා සිටි වග හෙතෙම සිහිපත් කරයි. මෙරට ජාතික අර්බුදය විසඳිම සඳහා යෝජනා ඉදිරිපත් කිරීම වෙනුවෙන් රජය විසින් පාර්ලිමේන්තු තේරීම් කාරක සභාවක් ස්ථාපිත කළ අතර ඒ සඳහා මෙතෙක් විපක්‍ෂයේ දේශපාලන පක්‍ෂවල සහයෝගයක් ලැබී නොමැත. රජය සහ දෙමළ ජාතික සන්‍ධානය අතර ඒ සම්බන්ධයෙන් එකඟතාවයක් ඇතිකරගැනීම ඇතුළු කරුණු කිහිපයක් සම්බන්ධයෙන් ඊයෙ(03) අමාත්‍ය රාවුෆ් හකීම් මහතා සහ දෙමළ ජාතික සන්‍ධාන නියෝජිතයින් අතර හමුවක් පැවැත්විණි.", "URL": "https://sinhala.adaderana.lk/news.php?nid=24005", "Category": null, "Parent URL": null}