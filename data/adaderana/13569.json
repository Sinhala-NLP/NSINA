{"Source": "Adaderana", "Timestamp": "January 18, 2011 10:10 am", "Headline": "ශ්‍රී පාද වන්දනාව‍ට ගොස් අශෝභනව හැසිරුණු 12ක් අත්අඩංගුවට", "News Content": "ශ්‍රී පාද වන්දනාව සඳහා ගොස් අශෝභන ලෙස හැසිරුණු තරුණයින් 12 දෙනෙකු හැටන් ප්‍රදේශයේ දී අත්අඩංගුවට ගෙන තිබේ. මෙම තරුණයින් පිරිස මත්ද්‍රව්‍ය මිශ්‍රිත ඖෂධ වර්ගයක් පානය කර සිට ඇති බව හැටන් පොලිසිය පවසයි. ගාල්ල ප්‍රදේශයේ සිට ශ්‍රී පාද වන්දනාවේ ගිය තරුණයින් පිරිසක් මෙසේ අත්අඩංගුවට ගෙන ඇති අතර ඔවුන් අතර පාසල් ළමුන් කිහිපදෙනෙකු වූ බව සඳහන්ය. අත්අඩංගුවට ගන්නා අවස්ථාවේ දී අදාළ ඖෂධ වර්ගය අඩංගු බෝතලයක් ද ඔවුන් ළඟ තිබී පොලිසිය විසින් සොයාගෙන තිබේ. අදාළ තරුණයින් පිරිස අද(18) දිනයේ හැටන් මහේස්ත්‍රාත් අධිකරණයට ඉදිරිපත් කරන බව හැටන් පොලිසිය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=13569", "Category": null, "Parent URL": null}