{"Source": "Adaderana", "Timestamp": "October 28, 2015 04:17 pm", "Headline": "කරාටේ ශූරයා ඝාතනයට තවත් 6ක් දැලේ", "News Content": "කරාටේ ශූර වසන්ත සොයිසා ඝාතනය සම්බන්ධයෙන් සැකපිට තවත් 6 ‍දෙනෙකු පොලීසිය විසින් අත්අඩංගුවට ගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ අදාළ ඝාතනය සම්බන්ධයෙන් පොලීසිය සොයමින් සිටි සැකකරුවන් සිව්දෙනෙකු අද පස්වරුවේ අනුරාධපුර පොලිස් ස්ථානයට භාර වී ඇති බවයි.තවත් සැකකරුවන් දෙදෙනෙකු අද පස්වරුවේ පොලීසිය විසින් අත්අඩංගුවට ගත් බව ඔහු සඳහන් කළේය.ඝාතන සිද්ධියේ ප්‍රධාන සැකකරු වන යුධ හමුදාවෙන් පැන ගිය විශේෂ බලකා සෙබලා සහ තවත් සැකකරුවන් කිහිපදෙනෙකු අත්අඩංගුවට ගැනීමට විමර්ශන සිදුකරන බව පොලිස් මාධ්‍ය ප්‍රකාශකවරයා පැවසුවේය.ඒ අනූව මෙම ඝාතනය සම්බන්ධයෙන් සැකපිට අත්අඩංගුවට ගත් ගණන මේවන විට 20ක් වේ.මීට පෙර අත්අඩංගුවට ගත් 14 දෙනා මේවන විට රිමාන්ඩ් කර ඇත.", "URL": "https://sinhala.adaderana.lk/news.php?nid=54731", "Category": null, "Parent URL": null}