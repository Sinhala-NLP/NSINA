{"Source": "Adaderana", "Timestamp": "August 17, 2018 02:23 pm", "Headline": "අයහපත් කාළගුණයෙන් මිය ගිය සංඛ්‍යාව 167 දක්වා ඉහළට", "News Content": "ඉන්දියාවේ කේරළ ප්‍රන්තයට බලපා ඇති ආපදා තත්ත්වයෙන් මියගිය පුද්ගලයින් සංඛ්‍යාව 167ක් දක්වා ඉහළ ගොස් ඇත. ඊයේ (16) දිනයේ පමණක් පුද්ගලයින් 30 දෙනෙකු මියගොස් ඇති බව ඉන්දීය මාධ්‍ය වාර්තා කළේය. පසුගිය 08 වැනිදා සිට කේරළ ප්‍රන්තයට ඇද හැලෙන අධික වර්ෂාව හේතුවෙන් ඇති වූ ගංවතුර සහ නායයෑම් මෙම මරණවලට හේතුවී තිබේ. ඉන්දීය අග්‍රාමාත්‍යයා නරේන්ද්‍ර මෝදි ද අද (17) දිනයේ කේරළ ප්‍රාන්තයේ නිරීක්ෂණ චාරිකාවක නිරත වීමට සැලසුම් කර ඇති බව සඳහන් වේ.", "URL": "https://sinhala.adaderana.lk/news.php?nid=94560", "Category": null, "Parent URL": null}