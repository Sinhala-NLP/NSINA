{"Source": "Adaderana", "Timestamp": "September 1, 2012 07:29 am", "Headline": "එස්.එල්.පී.එල්. කිරුළ ඌවට", "News Content": "පළමු වන එල්.එල්.පී.එල්. තරගාවලියේ ජය හිමිකරගැනීමට ඌව නෙක්ස්ට් කණ්ඩායම සමත්විය. ඌව නෙක්ස්ට් හමුවේ ලකුණු 19 කින් පරාජයට පත්වූයේ නැගෙනහිර නාගාස් කණ්ඩායමයි. වර්ෂාවෙන් තරගයට බාධා එල්ල වූ අතර පළමුවෙන් පන්දුවට පහරදුන් නැගෙනහිර නාගාස් කණ්ඩායම පන්දුවාර 15 කට සීමා කෙරුණු අතර එහිදී ඔවුන් කඩුලු 4 ක් දැවී ලකුණු 134 ක් රැස් කළේය. පිළිතුරු ඉණිම ක්‍රීඩා කළ ඌව නෙක්ස්ට් කණ්ඩායමට පන්දුවාර 15 ක් ඇතුළත ලකුණු 138 ක් රැස් කළ ගත යුතුව තිබිණි. එහෙත් පන්දුවාර 5 යි එක් පන්දුවක දී වර්ෂාවෙන් බාධා එල්ල වූ අතර ඒ වනවිට ලකුණු 63 ක් රැස් කළ ඌව කණ්ඩායමට ඩක්වත් ලුවිස් න්‍යාය අනුව ලකුණු 19 ක ජයක් හිමිවිය. ඒ අනුව ශ්‍රී ලංකා ප්‍රිමියර් ලීග් තරගාවලියේ පළමු ජය ඌව නෙක්ස්ට් කණ්ඩායම ලබා ගත්තේය.", "URL": "https://sinhala.adaderana.lk/news.php?nid=27042", "Category": null, "Parent URL": null}