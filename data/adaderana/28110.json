{"Source": "Adaderana", "Timestamp": "October 8, 2012 09:16 am", "Headline": "පොරවකින් පහරදී මරලා", "News Content": "97 හැවිරිදි පුද්ගලයෙකුට පොරවකින් පහර දී ඝාතනය කිරීමේ සිද්ධියට සම්බන්ධ සැකකරුවෙකු පොලීසිය විසින් අත්අඩංගුවට ගෙන තිබේ. ගම්පොළ, කුඩමානය ප්‍රදේශයේ දී ඊයේ (07) පස්වරුවේ මෙම මනුෂ්‍ය ඝාතනය සිදුකර ඇති බව සඳහන්ය. ඝාතනය සම්බන්ධයෙන් අත්අඩංගුවට ගත් සැකකරු අද ගම්පොළ මහේස්ත්‍රාත් අධිකරණයට ඉදිරිපත් කිරීමට නියමිතය. ගම්පොළ පොලීසිය මේ සම්බන්ධයෙන් පරීක්ෂණ සිදුකරයි.", "URL": "https://sinhala.adaderana.lk/news.php?nid=28110", "Category": null, "Parent URL": null}