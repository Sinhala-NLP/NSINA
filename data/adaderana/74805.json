{"Source": "Adaderana", "Timestamp": "July 2, 2017 09:06 pm", "Headline": " 2020 වන විට ලුණු ආනයනය නොකරන රටක්  බවට මේ රට පත් කරනවා", "News Content": "2020 වන විට ලුණු ආනයනය නොකරන රටක් මේ බවට පත් කිරීම තම ඉලක්කය බව ලංකා ලුණු සමාගමේ විධායක අධ්‍යක්ෂ කිර්ති මුණසිංහ මහතා පවසයි. ඒ සම්බන්ධයෙන් වැඩිදුරටත් එම මහතා දැක්වූයේ මෙවන් අදහසක්, ලංකාවේ ඡනගහනය කෝටි දෙකකට ආසන්නය.ඔවුන්ගේ ලුණු පාරිභෝඡන අවශ්‍යතාවය ටොන් 120 000ක් පමණය.පුත්තලමේද ලුණු නිෂ්පාදනය කෙරේ.1938 ලුණු නිෂ්පාදනය ආරම්භ කළ අලිමංකඩ ලුණු ලේවායේ කටයුතු ත්‍රස්තවාදී හේතුන් මත 1990දී නතර විය.එහෙත් ලංකාවේ ලුණු අවශ්‍යතාවයෙන් 60%කට වඩා සැපිරෙනුයේ හම්බන්තොට මහා ලේවායෙන්. හම්බන්තොට මහා ලේවාය 1938න් පසු පාලනය වන්නේ දෙපාර්තමේන්තු වශයෙන්.ඊට දශක දෙකකට පමණ පසුව එනම් 1957 දී මෙය සංස්ථාවක් බවට පත් වුණා.1997දී හම්බන්තොට දිස්ත්‍රිකයේ මහා ලේවාය,බූන්දල හා පලටුපාන ලේවායන්ගේ එකතුවෙන් ලංකා ලූණු සමාගම නම්න් සේවක භාරකාර අරමුදල මඟින් මිලට ගත්තා.එම කොටස් වලින් 10%ක් සේවකයින්ට හිම් වෙනවා. ලංකා ලුණු සමාගම මේ තත්ත්වයට පත්වීම පිටුපස ඇත්තේ කැප කිරීම හා නාස්තිය හා දූෂණය වළක්වා ගැනීම පිළිබඳ ආදර්ශයක්. ලුණු අක්කරයක අස්වැන්න ලබා ගැනීමට ලුණු අක්කර දහයක වපසරියක වතුර ධාරිතාවයක් තියෙන්න ඕනෑ.ලුණු නිෂ්පාදනය වැඩි කිරීමට අපි කළේ සමාගම සතු කැලෑ එළිකොට වාශ්පීකරන තටාක සැදීමයි.පලටුපාන,කොහොලංකල සහ බුන්දල ලුණු ලේවායන් අළුතෙන් නිෂ්පාදනයට සරිලන සේ සංවර්ධනය කර ඇත.2018 වන විට 60%ක් වු නිෂ්පාදන ප්‍රමාණය 80% දක්වා වැඩි කිරීමට බලාපොරොත්තු වෙනවා. 2020 වන විට ලුණු ආනයනය නොකරන රටක් බවට පත් කිරිම අපේ ඉලක්කයයි.අපේ රටට වැඩියෙන් ලුණු ගෙන්වන්නේ ඉන්දියාවෙන්.1%ක් වත් වැලි නොමැති ලුණු තමයි අපි වැඩියෙන් ආනයනය කරන්නේ.ඉදිරියේදී මේස ලුණු නිෂ්පාදනයටත් අප යොමු වෙන බවද ඔහු ප්‍රකාශ කර සිටියේය . 2016 වසරේදී සේවකයින්ට ප්‍රසාද දීමනා ලෙස වැටුපට අමතරව වැටුප් තුනක් ලබා දූන්නා.ලුණු නිෂ්පාදනයේ දී වැදගත් වන්නේ පිරිසිදූ ලුණු පාරිභෝගිකයාට ලබා දීමයි.දැන් අපේ වෙළඳපල තුළ අයඩීන් රහිත ලූණු අලෙවිය තහනම්.එය පරිභෝගිකයාගේ සෞඛ්‍ය රැකගැනීම සඳහාය.ලංකා ලුණු සමාගමේ ලුණු සේදීම,ඇඹරිම සහ අයඩීන් මිශ්‍රණය සිදූ කරන්නේ නවීන තාක්ෂණය උපයෝගී කරගෙනය.ඔවුන් පාරිභෝගිකයාට සුපිරිසිදුම ලුණු ලබාදීමට විශාල උත්සහයක් දරයි.ලක්ලූණු වල ඇති උසස් ප්‍රමිතිය නිසාම ෂීධ ප්‍රම්ති සහතිකයද ලැබී ඇත. පරිභෝඡනයට ගන්නා ලුණු වලට අමතරව අතුරු නිෂ්පාදන ගණනාවක්ද ඇත.කරවල කර්මාන්තයට හා හම් පදනම් කිරීමේ කර්මාන්ත වලටද අවශ්‍ය ලුණු සැපයෙන්නේ හම්බන්තොට මහා ලේවායෙන්. තවද ලුණු නිෂ්පාදන ක්‍රියාවලිය අක්‍රමවත්විම ආයතනය තුළ මුල්‍ය හා පරිපාලන විනයක් නොමැති විම නිසා 2015ට පෙර ලුණු සමාගම අයාලේ ගිය තත්ත්වයක් තිබු බව ලංකා ලුණු සමාගමේ සභාපති අයුබි ඛාන් මහතා පවසයි. එම මහතා කියා සිටින්නේ මෙවැනි අදහසක්, අපි මේක බාර ගන්නකොට කෝටි 33කට අධික ණයක් තිබුණා.ඒ වගේම නිෂ්පාදන වියදම පිළිබදවත් අවධානය යොමු නොකර ලුණු වෙළදාම් කර තිබුණා.එම නිසා ලාබයක් නොලැඛෙන තත්ත්වයකයි තිබුණෙ.අලුතෙන් ලුණු නිෂ්පාදනයට අවශ්‍යය කිසිවක් කර තිබුණේ නෑ. පසුගිය අවුරුදූ දෙක තුළ අපි කෝටි තිස්තුන හමාරක ණය ගෙවා දැමුවා.අපේ ස්ථාවර තැන්පතු මිලියන පන්සියක් තිබුණා.2016 වසරෙ පමණක් අපි බදු වශයෙන් රජයට මිලියන හාරදහස් හයසිය පනහක් ගෙවා තිබෙනවා.", "URL": "https://sinhala.adaderana.lk/news.php?nid=74805", "Category": null, "Parent URL": null}