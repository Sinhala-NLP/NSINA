{"Source": "Adaderana", "Timestamp": "September 20, 2013 08:06 am", "Headline": "අම්බලන්ගොඩ නගරයේ විශේෂ රථ වාහන සැලැස්මක්", "News Content": "අම්බලන්ගොඩ - හිරේවත්ත මෝදර දේවාලයේ වාර්ෂික පෙරහැර මංගල්‍ය හේතුවෙන් අම්බලන්ගොඩ ප්‍රදේශයේදී ගාලු පාරේ විශේෂ රථ වාහන සැලැස්මක් ක්‍රියාත්මක කරන බව පොලීසිය පවසයි. අද(20) පස්වරු 3.00 සිට රාත්‍රී 11.00 දක්වා ගාලු පාරේ ගමන් ගන්නා රථ වාහන අම්බලන්ගොඩ ප්‍රදේශයේ දී විකල්ප මාර්ග වෙත යොමු කිරීමට නියමිතයි. ඒ අනුව කොළඹ සිට ගාල්ල දෙසට ගමන් ගන්නා වාහන රන්දොඹේ සංඝරාජ විහාරය අසළින් වමට හරවා කැපුවල මංසන්ධිය , ඇල්පිටිය පාර, වතුගෙදර බෝ ගහ අසළින් පොල්වත්ත පාර , පොල්වත්ත මංසන්ධිය , බටපොළ පාර , මීටියාගොඩ , කහව පාර ඔස්සේ ගාලුපාරට පිවිසිය හැකියි. ගාල්ල දෙස සිට කොළඹ බලා ගමන් ගන්නා වාහන ද අදාළ කාලය තුළ විකල්ප මාර්ග භාවිත කළ යුතු බව පොලීසිය පවසයි", "URL": "https://sinhala.adaderana.lk/news.php?nid=37538", "Category": null, "Parent URL": null}