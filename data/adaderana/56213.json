{"Source": "Adaderana", "Timestamp": "January 7, 2016 01:29 pm", "Headline": "අධිවේගයෙන් 5ක් රෝහලට!", "News Content": "දක්ෂිණ අධිවේගී මාර්ගයේ සිදුවු රිය අනතුරකින් කාන්තාවක් ඇතුළු පුද්ගලයින් 5දෙනෙකු තුවාල ලබා තිබේ.මාතර දෙසට ධාවනය වු පෞද්ගලික බස් රථයක් ඉදිරියෙන් ගමන් කළ ලොරි රථයක් පසුකර යෑමට උත්සාහ කිරීමේ දී එම ලොරි රථයේ ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බස් රථයේ ගමන් කළ කාන්තාවක් ඇතුළු තිදෙනෙකු, ලොරි රථයේ රියදුරු සහ සහයක තුවාල ලබා ඇත. ලොරි රථයේ රියදුරු සහ සහයක ප්‍රතිකාර සඳහා කරාපිටිය ශික්ෂණ රෝහලට ඇතුළත් කර ඇති අතර බස් රථයේ ගමන් කළ තිදෙනා ඇල්පිටිය රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=56213", "Category": null, "Parent URL": null}