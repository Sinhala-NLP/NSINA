{"Source": "Adaderana", "Timestamp": "April 24, 2012 08:46 am", "Headline": "අදත් ප්‍රදේශ රැසකට ගිගුරුම් සහිත වැසි", "News Content": "වායුගෝලයේ පැවති කැළඹිලි තත්ත්වය දිවයිනෙන් ඉවතට ගමන් කරමින් තිබෙන බව කාලගුණ විද්‍යා දෙපාර්තමේන්තුව පවසයි. කෙසේවෙතත් එම තත්ත්වය තවමත් ශ්‍රී ලංකාව ආශ්‍රිතව පැවතීම නිසා අද(24) දිනයේ ද දිවයිනේ ප්‍රදේශ රැසකට ගිගුරුම් සහිත වැසි ඇති විය හැකි බව කාර්යයේ නියුතු කාලගුණ විද්‍යාඥ ගයනා හෙන්ද්‍රාවිතාරණ මහත්මිය සඳහන් කළාය. එමෙන්ම උදෑසන කාලයේ දී විශේෂයෙන් නිරිතදිග වෙරළබඩ ප්‍රදේශවල වැසි ස්වල්පයක් අපේක්ෂා කළ හැකි බව කාලගුණ විද්‍යාඥ ගයානා හෙන්ද්‍රාවිතාරණ මහත්මිය ප්‍රකාශ කළාය. මෙම ගිගුරුම් සහිත වැසි ඇතිවන අවස්ථාවල එම ප්‍රදේශවල තරමක තද සුළං ඇතිවිය හැකි බව ද ඇය කියා සිටියාය. අකුණු මගින් සිදුවන අනතුරු පිළිබඳව ද සැලකිලිමත් වන ලෙස ගයානා හෙන්ද්‍රාවිතාරණ මහත්මිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=23755", "Category": null, "Parent URL": null}