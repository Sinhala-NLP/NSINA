{"Source": "Adaderana", "Timestamp": "July 17, 2011 11:01 am", "Headline": "මී උණට 56 ක් බිලිවෙලා", "News Content": "මේ වසරේ ගතවු කාලය තුළ මී උණ රෝගය වැළඳීමෙන් පුද්ගලයින් 56 දෙනෙකු මියගොස් තිබේ. එම කාලය තුළ මී උණ රෝගය වැළඳුනු පුද්ගලයින් හාර දහස් හාරසිය හැට හතර දෙනෙකු වාර්තා වන බව සෞඛ්‍ය අමාත්‍යාංශය පවසයි. වැඩිම මරණ සංඛ්‍යාවක් වාර්තා වී ඇත්තේ ගම්පහ දිස්ත්‍රික්කයෙන් වන අතර එම දිස්ත්‍රික්කයෙන් වාර්තා වී ඇති මරණ සංඛ්‍යාව 11කි. මී උණ රෝගීන් වැඩිම සංඛ්‍යාවක් වාර්තා වන්නේ කුරුණෑගල දිස්ත්‍රික්කයෙන් වන අතර එම දිස්ත්‍රික්කයෙන් රෝගීන් එක් දහස් තුන්සිය හතළිස් හය දෙනෙකු වාර්තා වී තිබේ. කුරුණෑගල දිස්ත්‍රික්කය තුළ මී උණ රෝගය වැළඳීමෙන් පුද්ගල මරණ නවයක් ද සිදුව ඇති බව සඳහන් වේ. හම්බන්තොට දිස්ත්‍රික්කයෙන් සහ කළුතර දිස්ත්‍රික්කයෙන් මේ වසරේ ගත වු කාලය තුළ පුද්ගල මරණ හත බැගින් වාර්තා වන බව සෞඛ්‍ය අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=17449", "Category": null, "Parent URL": null}