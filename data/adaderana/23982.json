{"Source": "Adaderana", "Timestamp": "May 3, 2012 10:20 am", "Headline": "ආපන ශාලාවක පහරදීමක් - විදේශිකයින් දෙදෙනෙකු රැඳවුම් භාරයේ", "News Content": "හබරාදුව පොලිස් වසමේ, උණවටුන පිල්ලේගොඩ ප‍්‍රදේශයේ ආපන ශාලාවකදී සිදුවූ පහරදීමක් සම්බන්ධව යුකේ‍්‍රනියානු ජාතිකයකු සහ ඉන්දියානු ජාතිකයකු රැඳවුම් භාරයට ගෙන තිබේ. අද(03) අලුයම එම අවන්හලේ දී යුකේ‍්‍රනියානු ජාතිකයකු සහ ඉන්දියානු ජාතිකයකු බීමත්ව දෙපාර්ශවය අතරේ බහින්බස්වීමක් සිදුව ඇති බව පොලිසිය පවසයි. එය සමථයකට පත්කිරීමට ගිය ආපන ශාලාවේ සේවකයින් කිහිපදෙනෙකුට මොවුන් දෙදෙනා විසින් පහරදී තිබේ. ආපන ශාලාවේ වීදුරු, පුටු, මේස, ලැප්ටොප් එකක් ඇතුළු තවත් දේපළවලටද අලාභ සිදුවී ඇති බව පොලිසිය සඳහන් කරයි. තුවාල ලැබූ ශ්‍රී ලාංකිකයින් තිදෙනෙකු කරාපිටිය රෝහලට ඇතුලත් කර ඇත. යුක්කේ‍්‍රනියානු ජාතිකයා සහ ඉන්දීය ජාතිකයා හබරාදුව පොලිස් ස්ථානයේ රඳවාගෙන වැඩිදුර විමර්ශන පවත්වාගෙන යනු ලබන බව ද පොලිසිය සඳහන් කරයි.", "URL": "https://sinhala.adaderana.lk/news.php?nid=23982", "Category": null, "Parent URL": null}