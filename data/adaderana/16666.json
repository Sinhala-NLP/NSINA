{"Source": "Adaderana", "Timestamp": "June 10, 2011 09:44 am", "Headline": "ෆොන්සේකාගේ කාර්යාලයෙන් සොයාගත් යතුරු පැදි ගැන වාර්තාවක් කැඳවයි", "News Content": "පසුගිය ජනාධිපතිවරණයෙන් පසුව සරත් ෆොන්සේකා මහතාගේ දේශපාලන කාර්යාලයේ තිබී සොයාගත් යතුරු පැදි පිළිබඳ පරීක්ෂණ වාර්තාවක් ඉදිරිපත් කරන ලෙස කොළඹ මහේස්ත්‍රාත් අධිකරණය රහස් පොලිසියට නියෝග කර තිබේ. ෆොන්සේකා මහතාගේ දේශපාලන කාර්යාලයේ තිබී සොයාගත් යතුරු පැදි තුනක් සිය භාරයේ ඇති බව අදාළ පැමිණිල්ල ඊයේ(09) කැඳවූ අවස්ථාවේ දී රහස් පොලිසිය අධිකරණයට වාර්තාවක් ඉදිරිපත් කරමින් පැවසීය. ඒ පිළිබඳ තවදුරටත් පරීක්ෂණ පවත්වන බව පොලිසිය අධිකරණයට දැනුම් දෙනු ලැබීය. ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා යතුරු පැදි පිළිබඳ පරීක්ෂණ පවත්වා අධිකරණයට වාර්තාවක් ඉදිරිපත් කරන ලෙස නියෝග කළේය.", "URL": "https://sinhala.adaderana.lk/news.php?nid=16666", "Category": null, "Parent URL": null}