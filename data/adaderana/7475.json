{"Source": "Adaderana", "Timestamp": "March 24, 2010 09:45 am", "Headline": "තිස්සනායගම් බ්‍රිතාන්‍යයෙන් අගයයි", "News Content": "ජේ.එස්.තිස්සනායගම් වසරේ ජාත්‍යන්තර මාධ්‍යවේදීන් 16 දෙනා අතරට බ්‍රිතාන්‍ය විසින් නම් කර තිබේ. මාධ්‍යවේදියෙකු ලෙස සිය වෘත්තීය ජිවිතය තුළ අභියෝගාත්මක ඉලක්කයන් සපුරා ගැනීම නිසා තිස්සනායගම් මහතා මෙම සම්මානයෙන් පිදුම් ලැබීමට හේතු සාධක වන බව සඳහන් වේ. ත්‍රස්ත විමර්ශන ඒකකය විසින් අත්අඩංගුවට ගෙන රඳවා තබාගෙන සිටි ජේ.එස්.තිස්සනායගම් මහතා මේ වන විට ඇප මත මුදා හැර තිබේ. ඔහුට එරෙහිව ත්‍රස්තවාදයට අනුබල දීමේ චෝදනා මත වසර 16ක සිර දඬුවමක් නියම වු අතර පසුව අභියාචනාධිකරණය මගින් ඔහු ඇප මත නිදහස් කෙරුණි. ලංකාවේ මාධ්‍යවේදියෙකුට එරෙහිව නියම වු ඉහළම අධිකරණ දඬුවම ලෙස ද මෙය සැළ‍කේ. බ්‍රිතාන්‍ය විසින් නම් කෙරුණු සෙසු ජාත්‍යන්තර මාධ්‍යවේදීන් 16 දෙනා අතර ඊජිප්තුව , ඉරාකය , ඉරානය , එරිත්‍රියාව , අෂර්බයිජානය , බුරුමය යන රටවල් නියෝජනය කරන මාධ්‍යවේදීන් ද නම් කර තිබේ.", "URL": "https://sinhala.adaderana.lk/news.php?nid=7475", "Category": null, "Parent URL": null}