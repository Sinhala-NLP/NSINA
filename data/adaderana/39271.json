{"Source": "Adaderana", "Timestamp": "December 2, 2013 02:07 pm", "Headline": "බිරිඳ ඝාතනය කළ සැමියා අත්අඩංගුවට ", "News Content": "සිය බිරිඳට තියුණු ආයුධයකින් පහරදී ඝාතනය කිරීමේ චෝදනා මත සැකකරුවෙකු අත්අඩංගුවට ගෙන තිබේ. අනුරාධපුර - විජයපුර අභය මාවතේ පදිංචිව සිටි 34 හැවිරිදි තිදරු මවක් ඊයේ(01) දහවල් ඝාතනය කර තිබුණි. බහින්බස් වීමක් දුරදිග යාමෙන් සැකකරු විසින් අදාළ කාන්තාවගේ පපුවට සහ උදරයට තියුණු ආයුධයකින් පහරදී තුවාල සිදුකර තිබු බව අනුරාධපුර පොලීසිය සඳහන් කළේය. ඇය අනුරාධපුර ශික්ෂණ රෝහලට ඇතුළත් කිරීමෙන් පසු මියගොස් තිබේ. සිද්ධිය සම්බන්ධයෙන් අද(02) පෙරවරුවේ අත්අඩංගුවට ගත් ඇයගේ ස්වාමි පුරුෂයා වන 38 හැවිරිදි සැකකරු අනුරාධපුර ජේතවන ව්‍යාපෘතියේ කෞතුකාගාරයේ ආරක්ෂක නිලධාරියෙකු ලෙස සේවය කරන අයෙකු බව වාර්තා වෙයි.", "URL": "https://sinhala.adaderana.lk/news.php?nid=39271", "Category": null, "Parent URL": null}