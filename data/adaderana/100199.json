{"Source": "Adaderana", "Timestamp": "December 3, 2018 02:17 pm", "Headline": "ප්‍රතිකාර මධ්‍යස්ථානයක් වෙතට ගුවන් යානයක් කඩා වැටෙයි", "News Content": "අමෙරිකාවේ ෆ්ලොරීඩා ප්‍රාන්තයේ ප්‍රතිකාර මධ්‍යස්ථානයකට සැහැල්ලු ගුවන් යානයක් කඩාවැටී තිබේ. අනතුරට හේතුව සොයා වැඩිදුර විමර්ශන ක්‍රියාත්මක බව විදෙස් මාධ්‍ය වාර්තා කළේය. අමෙරිකාවේ ෆ්ලොරීඩා ප්‍රාන්තයේ බුද්ධිමය දුර්වලතා ද ඇති දරුවන් සඳහා ප්‍රතිකාර කෙරෙන මධ්‍යස්ථානයකට මෙම ගුවනය කඩා වැටී තිබේ. එම අනතුරින් ගුවන් යානයේ සිටි මඟින් දෙදෙනෙක් මියගිය නමුත් මධ්‍යස්ථානයේ සිටි කිසිවෙකුට ඉන් කිසිදු හානියක් සිදුවුණේ නැහැ. අනතුර සිදුවන අවස්ථාවේ මධ්‍යස්ථානය තුළ වැඩිහිටියන් අට දෙනෙකු සහ ළමුන් පස් දෙනෙක් සිට ඇති බව සඳහන් වෙයි. කෙසේ වෙතත් දරුවන් එම ස්ථානයෙන් ඉවත් කරගැනීමට ගුරුවරුන් කටයුතු කර ඇති බව වාර්තා වෙයි. ගුවන් යානය මෙලෙස අනතුරට ලක්වීමට හේතුව මෙතෙක් අනාවරණය වී නොමැති අතර ඒ සම්බන්ධව වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=100199", "Category": null, "Parent URL": null}