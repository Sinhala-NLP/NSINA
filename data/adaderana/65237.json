{"Source": "Adaderana", "Timestamp": "October 21, 2016 09:59 am", "Headline": " කොස්තාපල් යට කර පළා ගිහින් ", "News Content": "පැලවත්ත - පිටිගල මාර්ගයේ, ගොරකදූව හන්දිය අසළදී වෑන් රථයක් රථ වාහන පරීක්ෂාවේ නිරතව සිටි පොලිස් කොස්තාපල්වරයෙකු යටකර පළාගොස් තිබේ.ඊයේ රාත්‍රී 10.00ට පමණ මීගහතැන්න පොලිස් ස්ථානයට අනුයුක්ත නිලධාරීන් පිරිසක් රථ වාහන රාජකාරියේ නිරතව සිට ඇති බව පොලිස් මාධ්‍ය ඒකකය සඳහන් කළේය.එහිදී අධික වේගයෙන් පැමිණි වෑන් රථයක් පොලිස් නිලධාරියා යටකර පළාගොස් ඇති අතර බරපතළ තුවාල ලැබූ එම නිලධාරියා මීගහතැන්න රෝහලට ඇතුළත් කිරීමෙන් පසු මියගොස් තිබේ.මියගිය පුද්ගලයා පොල්ගම්පොල, පල්ලියගොඩ ප්‍රදේශයේ පදිංචිව සිටි 53 හැවිරි අයෙකි.පසුව අනතුරට සම්බන්ධ වෑන් රථය සමග 29 හැවිරිදි පුද්ගලයෙකු අත්අඩංගුවට ගෙන ඇති අතර ඔහු යුද හමුදා සෙබලෙකු බව මීගහතැන්න පොලීසිය සඳහන් කළේය.", "URL": "https://sinhala.adaderana.lk/news.php?nid=65237", "Category": null, "Parent URL": null}