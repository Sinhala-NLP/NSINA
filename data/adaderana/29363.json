{"Source": "Adaderana", "Timestamp": "November 21, 2012 08:25 am", "Headline": "වර්ෂාවෙන් මාර්ග කිහිපයක් ජලයෙන් යටවෙයි", "News Content": "කඹුරුපිටිය, මාකඳුර, රංචාගොඩ හා අම්බලන්තොට යන ප්‍රදේශවල මාර්ග කිහිපයක් ජලයෙන් යටවී තිබේ. ඊයේ (20) රාත්‍රියේ මාතර හා හම්බන්තොට ඇද හැළුණු අධික වර්ෂාව හේතුවෙන් මෙලෙස මාර්ග ජලයෙන් යටවී ඇති බව ආපදා කළමනාකරණ මධ්‍යස්ථානය පැවසුවේය. මේ අතර අම්බලන්තොට ප්‍රදේශයේ නිවාස කිහිපයක් ද ජලයෙන් යටවී ඇති බව අද දෙරණ වාර්තාකරු පවසයි. ජල ගැලීම් හේතුවෙන් පීඩාවට පත් පිරිස් සඳහා සහන සැලසීමට අවශ්‍ය පියවර ගෙන ඇති බව ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=29363", "Category": null, "Parent URL": null}