{"Source": "Adaderana", "Timestamp": "July 5, 2017 01:18 pm", "Headline": "ගම්පොළ නව අධිකරණ ගොඩනැඟිල්ලට ලබන 10දා මුල් ගල් තබයි", "News Content": "රුපියල් මිලියන 458 ක වියදමින් ඉදි කිරීමට අපේක්ෂිත ගම්පොළ නව අධිකරණ ගොඩනැඟිල්ලට මුල් ගල තැබීම ලබන 10 වනදා සිදු කිරීමට නියමිත බව අධිකරණ අමාත්‍යාංශය පවසයි.අධිකරණ හා බුද්ධශාසන අමාත්‍ය විජේදාස රාජපක්ෂ මහතාගේ ප්‍රධානත්වයෙන් මුල්ගල තැබීමට නියමිත බව සඳහන්වේ.යුක්තිය පසිඳලීමේ කාර්යභාරය වඩාත් කාර්යක්ෂමව හා ඵලදායී ලෙස ජනතාවට ලබාදීමේ අරමුණින් මෙලෙස නව අධිකරණ සංකීර්ණ සහ ගොඩනැඟිලි ඉදි කිරිමට කටයුතු කර ඇති බව අධිකරණ අමාත්‍යාංශය පෙන්වා දෙයි.අතර මේ වසරේ ගත වූ මාස කිහිපය තුළ ගලගෙදර නව අධිකරණ සංකීර්ණය, හෝමාගම නව අධිකරණ සංකීර්ණය , ඇඹිලිපිටිය නව අධිකරණ ගොඩනැඟිල්ල, වැල්ලවාය නව මහේස්ත්‍රාත් අධිකරණ කාර්යාල ගොඩනැඟිල්ල, ප්‍රතිසංස්කරණය කළ කැකිරාව අධිකරණ ගොඩනැඟිල්ල විවෘත කර තිබේ. මීට අමතරව අනුරාධපුර, පොළොන්නරුව, වලස්මුල්ල, මැදවච්චිය, කහටගස්දිගිලිය, මුලතිව්, මාන්කුලම යන නව අධිකරණ සංකීර්ණ සඳහා මුල්ගල තැබීම සිදු කර ඇති බව අධිකරණ අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=74901", "Category": null, "Parent URL": null}