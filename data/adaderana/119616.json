{"Source": "Adaderana", "Timestamp": "September 20, 2019 10:33 pm", "Headline": "එජාපයේ අපේක්ෂකයා ප්‍රමාද වීම අවාසියක්-රාධාක්‍රිෂ්ණන්", "News Content": "එක්සත් ජාතික පක්ෂයේ ජනාධිපති අපෙක්ෂකයා ප්‍රමාද වී ඉදිරිපත් කිරීමෙන් ජනාධිපතිවරණයේදි එක්සත් ජාතික පක්ෂයට අවාසියක් විය හැකි බව රාජ්‍යය අමාත්‍යය වී රාධාක්‍රිෂ්ණන් මහතා පවසයි. අමාත්‍යයවරයා ඒ බැව් පැවසුවේ වතු කම්කරුවන් වෙනුවෙන් වත්මන් රජය මඟින් ඉදි කළ නව නිවාස සහ පර්චස් 7 ක ඉඩම වෙනුවෙන් හරිත භූමි ඔප්පු ප්‍රධානය අද (20) හැටන් ඩි කේ ඩබිලිව් සංස්කෘතික ශාලාවේ පැවති උත්සවයෙන් පසු පැවති ජන හමුවේදිය. මෙහිදි වැඩි දුරටත් අදහස් දැක් වු වි රාධාක්‍රිෂ්ණන් මහතා කියා සිටියේ රටම ඉල්ලන එක්සත් ජාතික පක්ෂයේ දිනන ජනාධිපති අපෙක්ෂකයා කඩිනමින්නම් කල යුතු බවයි. වත්මන් රජය මඟින් මේ දිනවල රජයේ තනතුරු සඳහා පත්වීම් ලබාදෙන බවත්, එම තනතුරු සඳහා වතුකරයේ ඉගෙන ගෙන සිටින තරුණ තරුණියන්ට එම පත්වීම් ලබා නොදීම කණගාටුවට කරුණක් බවත් අමාත්‍යයවරයා කියා සිටියේය. ඔප්පු ප්‍රධාන උත්සවයට සහභාගි වී කඳුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් මහතා කියා සිටියේ විධායක ජනාධිපති බලතල අහෝසි කිරීම සඳහා අග්‍රාමාත්‍යය රනිල් වික්‍රමසිංහ මහතා විසින් ඊයේ (19) දින කැබිනට් රැස්විමට ගෙන එන ලද කැබිනට් පත්‍රිකාවට තමන් තරයේ විරුද්ධ වු බවයි. විධායක ජනාධිපති බලතල අඩු කිරිමේ යෝජනාව මීට මාස කිහිපයකට ප්‍රථම ගෙන එන්නට තිබු බවත්, එය එසේ සිදු නොකර ජනාධිපතිවරණයක් ප්‍රකාශයට පත් කර තිබියදි එම කැබිනට් පත්‍රිකාව ගෙන ඒමට තමන් ඇතුළු කැබිනට් ඇමතිවරු කිහිප දෙනෙකු විරුද්ධ වු බවයි අමාත්‍යය පලනි දිගම්බරම් මහතා කියා සිටියේ. එක්සත් ජාතික පක්ෂයේ ජනාධිපති අපෙක්ෂකයා කඩිනමින් ප්‍රකාශයට පත් කළ යුතු බවත්, එම අපෙක්ෂකයාට එක්සත් ජාතික පක්ෂයේ සියළු දෙනාම සහයෝගය දැක් වියයුතු බවත් අමාත්‍යය පලනි දිගම්බරම් මහතා කියා සිටියේය.", "URL": "https://sinhala.adaderana.lk/news.php?nid=119616", "Category": null, "Parent URL": null}