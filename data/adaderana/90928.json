{"Source": "Adaderana", "Timestamp": "June 15, 2018 12:26 pm", "Headline": "නියෝජ්‍ය ඇමති නලීන් බණ්ඩාර ප්‍රකාශයක් දෙන්න FCID එකට එයි", "News Content": "‍රාජ්‍ය පරිපාලන හා කළමනාකරණ, නීතිය හා සාමය පිළිබඳ නියෝජ්‍ය අමාත්‍ය නලීන් බණ්ඩාර මහතා අද (15) පෙරවරුවේ පොලිස් මූල්‍ය අපරාධ විමර්ශන කොට්ඨාසය වෙත පැමිණියේය. ප්‍රකාශයක් ලබාදීම සඳහා අද පෙරවරු 10.30ට පමණ නියෝජ්‍ය අමාත්‍යවරයා එහි පැමිණි බව අද දෙරණ වාර්තාකරු සඳහන් කළේය. පසුගිය රජය සමයේ නෞකා දෙකක් මිලදි ගැනිමේදී සිදු වූ බව කියන මූල්‍ය අක්‍රමිකතාවක් සම්බන්ධයෙන් නලින් බණ්ඩාර මහතා විසින් සිදුකළ පැමිණිල්ලකට අදාලව ප්‍රකාශයක් ලබාදීම සඳහා ඔහු මෙලෙස මූල්‍ය අපරාධ විමර්ශන කොට්ඨාසය වෙත පැමිණී බව සඳහන්ය. ඒ අනුව පැය එක හමාරකට ආසන්න කාලයක් ප්‍රකාශ ලබාදිමෙන් අනතුරුව නියෝජ්‍ය අමාත්‍යවරයා මූල්‍ය අපරාධ විමර්ශන කොට්ඨාසයෙන් පිටත්ව ගිය බව අද දෙරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=90928", "Category": null, "Parent URL": null}