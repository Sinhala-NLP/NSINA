{"Source": "Adaderana", "Timestamp": "March 29, 2019 09:03 am", "Headline": "විදුලි අර්බුදය විසඳන වැඩපිළිවෙල ගැන අද පාර්ලිමේන්තුව දැනුවත් කරනවා", "News Content": "මතුව ඇති විදුලි අර්බුදය විසඳීම සඳහා රජය අනුගමනය කිරීමට නියමිත ඉදිරි ක්‍රියාමාර්ග පිළිබඳව අද(29) පාර්ලිමේන්තුව දැනුවත් කරන බව විදුලිබල හා බලශක්ති අමාත්‍ය රවී කරුණානායක මහතා පවසයි. අනුරාධපුර ශ්‍රී මහා බෝධීන් වහන්සේ අභියස පැවති ආගමික වැඩසටහනකට එක්වීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. 2013 සිට විදුලි ඉල්ලුමට සරිලන කිසිදු සැපයුමක් ඇති නොවීම හේතුවෙන් මෙම විදුලි අර්බුදය හට ගෙන ඇති බව අමාත්‍ය රවී කරුණානායක මහතා පෙන්වා දෙයි. මේ හේතුවෙන් සිදු කළ යුත්තේ විදුලි සැපයමු වැඩි කිරීම බවත් අමාත්‍යවරයා සඳහන් කළේය. විදුලි අර්බුදය විසඳීම පිළිබඳව අද දින පාර්ලිමෙන්තුව දැනුවත් කිරීමෙන් අනතුරුව රට තුළ විදුලි බලාගාර කිහිපයක් ඉදිකිරීමට කටයුතු කරන බව අමාත්‍ය රවී කරුණානායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=106939", "Category": null, "Parent URL": null}