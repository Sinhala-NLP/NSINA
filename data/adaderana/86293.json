{"Source": "Adaderana", "Timestamp": "March 25, 2018 11:11 am", "Headline": "ගිනිඅවි 4ක් සමඟ 4ක් අත්අඩංගුවට", "News Content": "මොනරාගල පොලිස් කොට්ඨාසයට අයත් වැල්ලවාය, බුත්තල, මැදගම සහ සියඹලාණ්ඩුව යන ප්‍රදේශවල සිදු කළ විශේෂ පොලිස් මෙහෙයුමකදී මෙරට නිෂ්පාදනය කරන ලද ගිනිඅවි හතරක් සමඟ සැකකරුවන් සිවුදෙනකු පොලිසිය විසින් අත්අඩංගුවට ගෙන ඇත. මෙම ගිනිඅවි වැල්ලවාය ඇතිලිවැව, දිවුල්දෙන සහ බුත්තල යන ප්‍රදේශවලදී අත්අඩංගුවට ගත් බව පොලිසිය කියයි. සැකකරුවන් කුමන හේතුවක් මත මෙම ගිනිඅවි ළඟ තබාගෙන සිටියේද යන්න මේ වන තෙක් තොරතුරක් අනාවරණය වී නොමැති අතර අත්අඩංගුවට ගත් සැක වයස අවුරුදු විසිපහ,හතලිස් දෙක සහ පනස් දෙක යන වයස් වල පසුවන්නන් බව පොලිසිය පවසයි. සැකකරුවන් වැල්ලවාය සහ බිබිල මහේස්ත්‍රාත් අධිකරණයන්ට ඉදිරිපත් කිරීමට නියමිත අතර අදාළ පොලිස් ස්ථාන ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=86293", "Category": null, "Parent URL": null}