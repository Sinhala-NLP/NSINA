{"Source": "Adaderana", "Timestamp": "September 7, 2015 03:21 pm", "Headline": " රටට වැඩක් කරන්න මොන අමාත්‍යංශයක් තිබුණත් පුළුවන්", "News Content": "රටට වැඩ කිරීමට කවර අමාත්‍යංශයක් තිබුණත් හැකි බවද එහි නම, දිග, පළලින් වැඩක් නැති බවද ස්වදේශ කටයුතු අමාත්‍ය වජිර අබේවර්ධන මහතා පවසයි.අද සිය අමාත්‍යංශයේදී වැඩ බාරගනිමින් අමාත්‍යවරයා මේ බව කියා සිටියේය.තමන් වැඩබාරගනු ලැබූ ස්වදේශ කටයුතු අමාත්‍යංශයට දිස්ත්‍රික් ලේකම්වරු, ප්‍රාදේශීය ලේකම්වරු, ග්‍රාම නිලධාරින් ඇතුළු රජයේ යාන්ත්‍රණය ඇතුළත් වෙන බවද අමාත්‍යවරයා එහිදී පැවසුවේය.ඇමතිවරයෙක් නැති වුවද මෙම අමාත්‍යංශයේ වැඩකටයුතු කරගෙන යාමට නිලධාරීන්ට හැකියාව ඇති බවද ඒ මහතා ප්‍රකාශ කළේය.එම අවස්ථාවට යහපාලන රජයේ හිටපු ස්වදේශ කටයුතු අමාත්‍ය ජෝසප් මයිකල් පෙරේරා මහතා ඇතුළු නිලධාරීන් පිරිසක් එක්ව සිටියහ.", "URL": "https://sinhala.adaderana.lk/news.php?nid=53712", "Category": null, "Parent URL": null}