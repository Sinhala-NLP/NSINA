{"Source": "Adaderana", "Timestamp": "January 28, 2017 10:39 am", "Headline": " හෙරොයින් සමග 3ක් කොටු", "News Content": "හෙරොයින් ග්‍රෑම් 145ට අධික ප්‍රමාණයක් ළඟ තබාගෙන සිටි පුද්ගලයෙකු ග්‍රෑන්ඩ්පාස්, ඇන්ඩෘවත්ත ප්‍රදේශයේදී අත්අඩංගුවට ගෙන තිබේ.බස්නාහිර පළාත් දූෂණ මර්ධන අංශය විසින් සිදුකළ වැටලීමකදී ඔහු අත්අඩංගුවට ගත් බව පොලිස් මූලස්ථානය සඳහන් කළේය.අත්අඩංගුවට ගෙන ඇත්තේ ගෑන්ඩ්පාස් ප්‍රදේශයේ පදිංචි 29 හැවිරිදි පුද්ගලයෙකි.මේ අතර හෙරොයින් ග්‍රෑම් 05යි මිලි ග්‍රෑම් 350ක් සමඟ 22 හැවිරිදි තරුණයෙකු ද ග්‍රෑන්ඩ්පාස්, ඔරලෝසු කණුව අසළදී අත්අඩංගුවට ගෙන තිබේ.අත්අඩංගුවට ගත් සැකකරුවන් අද(28) දින මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මරදාන ප්‍රදේශයේදී හෙරොයින් සමග පුද්ගලයෙකු අත්අඩංගුවට ගෙන තිබේවිශේෂ කාර්යය බලකා නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී සැකකරු සතුව තිබී හෙරොයින් මිලිග්‍රැම් 650ක් සොයාගෙන තිබේ.සැකකරු වැඩිදුර විමර්ශන සඳහා මරදාන පොලීය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68731", "Category": null, "Parent URL": null}