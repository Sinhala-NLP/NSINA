{"Source": "Adaderana", "Timestamp": "January 1, 2013 08:57 am", "Headline": "බංගලාදේශයත් පකිස්තානයට එරෙහි වෙයි", "News Content": "බංග්ලාදේශ ක‍්‍රිකට් කණ්ඩායමේ පකිස්තානු සංචාරය තාවකාලිකව නතර කර තිබේ. පකිස්තානයේ ආරක්ෂක තත්ත්වය යහපත් නොවීම මීට හේතුව බව බංග්ලාදේශ ක‍්‍රිකට් පාලක මණ්ඩලය පවසයි. මේ මස තුළ බංග්ලාදේශ ක‍්‍රිකට් කණ්ඩායම පකිස්තානයේ සංචාරයක නිරත වීමට නියමිතව තිබිණ. එහෙත් එරට පවතින ආරක්ෂක තත්ත්වය යහපත් නොවීම හේතුවෙන් මෙම සංචාරය තාවකාලිකව නතර කිරීමට බංග්ලාදේශ ක‍්‍රිකට් කණ්ඩායම තීරණය කර තිබේ. ඒ පිළිබඳව බංග්ලාදේශයේ ඩකා නුවර ඊයේ පැවති මාධ්‍ය හමුවකදී බංග්ලාදේශ ක‍්‍රිකට් ආයතනයේ ප‍්‍රධානී නස්මුල් හසන් පවසා ඇත්තේ පාකිස්ථානයේ ආරක්ෂක තත්ත්වය යහපත් අතට පත් වුවහොත් තම කණ්ඩායම එරට සංචාරය කිරීමට සූදානම් බවයි. පාකිස්තානයේ ආරක්ෂක තත්ත්වය සැලකිල්ලට ගනිමින් මීට පෙරද විදේශීය ක්‍රිකට් කණ්ඩායම් එරට සංචාරය කිරීම තාවකාලිකව අත්හිටුවන ලදී.", "URL": "https://sinhala.adaderana.lk/news.php?nid=30409", "Category": null, "Parent URL": null}