{"Source": "Adaderana", "Timestamp": "March 6, 2018 07:22 pm", "Headline": " ශ්‍රීලනිප රත්ගම ආසන සංවිධායකත් ඉල්ලා අස්වෙයි?", "News Content": "ශ්‍රී ලංකා නිදහස් පක්ෂයේ රත්ගම ආසන සංවිධායක අමරසිරි කුරුවේගේ මහතා එම ධූරයෙන් ඉල්ලා අස්විමේ ලිපිය අද(06) පක්ෂ කාර්යාලයට යවා තිබේ. මේ වන විට ඒ මහතා දකුණු පලාත් සභා මන්ත්‍රීවරයකු ලෙස කටයුතු කරයි. 2017 පෙබරවාරි මාසයේ අමරසිරි කුරු⁣වේගේ මහතා සංවිධායක ධුරයට පත්ව තිබේ. මීටපෙර රත්ගම ශ්‍රි.ල.නි.ප ආසන සංවිධායක ලෙස 1996 වසරේසිට කටයුතුකළේ පාර්ලිමේන්තු මන්ත්‍රී මොහන් ප්‍රියදර්ශන ද සිල්වා මහතාය. ඒ මහතා ⁣පොදු ජන පෙරමුනට එක්වීමත් සමඟ සංවිධායක ධූරයෙන් ඉවත් කෙරුණි.", "URL": "https://sinhala.adaderana.lk/news.php?nid=85266", "Category": null, "Parent URL": null}