{"Source": "Adaderana", "Timestamp": "February 26, 2013 08:00 am", "Headline": "බස් කර්මාන්තයේ ගැටලු ගැන අද සාකච්ඡාවක්", "News Content": "පෞද්ගලික බස් සංගම් නියෝජිතයින් සහ පුද්ගලික ප්‍රවාහන සේවා අමාත්‍යවරයා සමග විශේෂ සාකච්ඡාවක් අද (26) පෙරවරුවේ පැවැත්වීමට නියමිතය. ඉන්ධන මිල ඉහළ යාමත් සමග බස් කර්මාන්තය මුහුණ දී ඇති ගැටලු සම්බන්ධයෙන් සාකච්ඡා කිරීම මෙහි අරමුණ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. බස් ගාස්තු ඉහළ දැමීම වෙනුවට මේ අවස්ථාවේ දී රජයෙන් ඉල්ලා සිටින්නේ සහනාධාරයක් බව ගැමුණු විජේරත්න මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=31926", "Category": null, "Parent URL": null}