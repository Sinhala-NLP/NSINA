{"Source": "Adaderana", "Timestamp": "December 13, 2017 01:33 pm", "Headline": "ලිදුල හිටපු නගරාධිපති පොහොට්ටුවට එරෙහිව ස්වාධීනව පුංචි ඡන්දයට එයි", "News Content": "තලවාකැලේ ලිදුල නගර සභාවේ හිටපු නගරාධිපති අශෝක සේපාල මහතා මෙවර පළාත් පාලන මැතිවරණයේදි තලවාකැලේ ලිදුල නගර සභාව වෙනුවෙන් ස්වාධිනව තරඟ කිරිම සදහා අද (13) නාම යෝජනා නුවරඑළිය මැතිවරණ කාර්යාලය වෙත බාර දී තිබේ. ශ්‍රී ලංකා පොදු ජන පෙරමුණ හා ඒකාබද්ධ විපක්ෂය වෙනුවෙන් විශාල මෙහෙවරක් සිදුකළ තමන්ට ශ්‍රී ලංකා පොදු ජන පෙරමුණ නුවරඑළිය දිස්ත්‍රිකයේ සංවිධායක වශයෙන් කටයුතු කරන ඒකාබද්ධ විපක්ෂයේ මන්ති‍්‍රවරයෙකුගේ කුහක කම් නිසා තමන් ස්වාධිනව තරඟ කිරිමට තිරණය කළ බව අශෝක සේපාල මහතා මෙම නාම යෝජනා භාරදිමෙන් අනතුරුව පැවති මාධ්‍ය හමුවකදි කියා සිටියේය. එම සංවිධායකවරයා නුවරඑළිය දිස්ති‍්‍රක්කයේ සියළුම පළාත් පාලන ආයතන ශ්‍රී ලංකා පොදු ජන පෙරමුණ පරාජය කිරිමේ කොන්ත‍්‍රාත්තුවක් ලබාගෙන ඇති බවත් ඔහු විසින් එම පාක්‍ෂීකයන්ට විශාල වශයෙන් කෙනෙහෙලිකම් කිරිම නිසා එම පක්ෂයේ සාමාජිකයන් පළාත් පාලන ආයතන කිහිපයකටම ස්වාධිනව තරඟ කිරිමට සැලසුම් කර ඇති බව අශෝක සේපාල මහතා මෙහිදී වැඩි දුරටත් කියා සිටියේය.", "URL": "https://sinhala.adaderana.lk/news.php?nid=81460", "Category": null, "Parent URL": null}