{"Source": "Adaderana", "Timestamp": "August 11, 2011 09:28 pm", "Headline": "ග්‍රීස් යකුන් යැයි කළ පහරදීමකින් දෙදෙනෙක් මරුට ", "News Content": "කම්කරුවන් පිරිසක් විසින් පහරදීම නිසා හපුතලේ, තොටලාගල වතු ප්‍රදේශයේදී පුද්ගලයින් දෙදෙනෙකු මරණයට පත්ව ඇති බව හපුතලේ පොලිසිය පවසයි. ග්‍රීස් යකුන් යැයි සැකකරමින් එම වතුයායේ කම්කරුවන් විසින් පහරදීම නිසා මෙම පුද්ගලයින් දෙදෙනා මරණයට පත්ව ඇති බව පොලිසිය සඳහන් කරයි. මෙසේ ඝාතනයට ලක්වූ පුද්ගලයින් දෙදෙනා මොණරාගල ප්‍රදේශයේ පදිංචිකරුවන් බවට හඳුනාගෙන ඇති බව ද සඳහන්ය. සිද්ධිය සම්බන්ධව හපුතලේ පොලිසිය වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=18006", "Category": null, "Parent URL": null}