{"Source": "Adaderana", "Timestamp": "February 1, 2012 10:22 am", "Headline": "නීතියට පිටින් හැට පැන්නත් පරිපාලනයේ ", "News Content": "නැගෙනහිර පළාතේ අධ්‍යාපන පරිපාලන සේවය සඳහා විශ්‍රාමික නිලධාරීන් නැවත පත් කර ඇති බව ලංකා ගුරු සංගමය චෝදනා කරයි. නැගෙනහිර පළාතේ අධ්‍යාපන පරිපාලන සේවයේ නිලධාරීන් පස් දෙනෙකුම වයස අවුරුදු 60 සම්පූර්ණ වුවද ඔවුන් එම තනතුරු වල තවදුරටත් සිටින බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා ප්‍රකාශ කරයි. එය 24 / 2011 දරණ චක්‍රලේඛයේ අවුරුදු 60 ඉක්මවූ විශ්‍රාමික නිලධාරීන් තවදුරටත් සේවයේ නොයෙදවීමේ ප්‍රතිපත්තියට පටහැනිව කටයුතු කිරීමක් බව ඔහු පෙන්වාදෙයි. විශ්‍රාමික නිලධාරීන් මෙලෙස සේවයේ යොදවා තැබීම තුළින් දක්ෂ නිලධාරීන්ට ඉහළට පැමිණීමේ අවස්ථාව ද අහිමි වන බව ජෝසප් ස්ටාර්ලින් මහතා කියා සිටියි. මේ පිළිබඳව ලංකා ගුරු සංගමය විසින් පළාත් ආණ්ඩුකාරවරයාට , රාජ්‍ය සේවා කොමිසන් සභාවේ ලේකම්වරයාට සහ රාජ්‍ය පරිපාලන හා ස්වදේශ කටයුතු අමාත්‍යාංශයේ ලේකම්වරයාට ලිඛිතව දැනුම් දී ඇති බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21791", "Category": null, "Parent URL": null}