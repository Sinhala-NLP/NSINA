{"Source": "Adaderana", "Timestamp": "June 20, 2014 10:56 am", "Headline": "රුහුණු කතරගම ඇසළ මංගල්‍යයට බැතිමත්හු පාදයාත්‍රා අරඹති", "News Content": "රුහුණු කතරගම මහා දේවාලයේ ඓතිහාසික ඇසළ මංගල්‍යය සඳහා සහභාගි වන උතුරු - නැගෙනහිර ජනතාව සිය පාද යාත්‍රාව අද (20) උදෑසන ආරම්භ කර තිබේ. උදෑසන 05යි.30ට පමණ කුමන ජාතික වනෝද්‍යානය හරහා ඔවුන් සිය ගමන් ආරම්භ කළ බව අද දෙරණ වාර්තාකරු සඳහන් කළේය. ලබන 27 වනදා එම බැතිමතුන් කතරගම පුජා භූමියට පැමිණීමට නියමිතය. 600කින් පමණ සමන්විත පාද යාත්‍රාවේ නිරත බැතිමතුන් පිරිස කිලිනොච්චිය, යාපනය, මුලතිව්, ත්‍රිකුණාමලය සහ මඩකළපුව ප්‍රදේශ වල වැසියන් වේ. මෙවර කතරගම ඇසළ මංගල්‍යය මෙම මස 28 වැනි දින ආරම්භ වී ජුලි 13 වැනි දින දියකැපීමේ මංගල්‍යයෙන් පසු අවසන් වීමට නියමිතය.", "URL": "https://sinhala.adaderana.lk/news.php?nid=44100", "Category": null, "Parent URL": null}