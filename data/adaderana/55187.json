{"Source": "Adaderana", "Timestamp": "November 19, 2015 08:49 am", "Headline": "කැබිනට් අනුමැතිය ලද සැණින් අතිරික්ත වී තොග වෙළඳපොළට", "News Content": "කැබිනට් අනුමැතිය ලැබුණු පසු අතිරික්ත වී තොග වෙළඳපොළට නිකුත් කරන බව වී අළෙවි මණ්ඩලය පවසයි.එහි සභාපති එම්.බී. දිසානායක මහතා සඳහන් කළේ අදාළ වී තොග අළෙවි කිරීම සඳහා ටෙන්ඩර් මගින් මිලගණන් කැඳවා ඇති බවයි.වී මෙට්‍රික් ටොන් 260,000ක් පමණ අළෙවි කිරීමට සැලසුම් කර ඇත.සම්බා වී කිලොවක් රුපියල් 50කට සහ නාඩු වී කිලෝවක් රුපියල් 39ක මිලකට මිලදී ගැනීමට ඉල්ලුම් කර ඇති බව වාර්තා වේ.එම මිලගණන් වලට වී අළෙවි කිරීම සඳහා කැබිනට් මණ්ඩලයේ අනුමැතිය ඉල්ලා ඇති අතර එය ලැබුණු පසු වී තොග වෙළඳපොළට මුදාහරින බව වී අළෙවි මංණ්ඩලයේ සභාපති එම්.බී දිසානායක මහතා සඳහන් කළේය.", "URL": "https://sinhala.adaderana.lk/news.php?nid=55187", "Category": null, "Parent URL": null}