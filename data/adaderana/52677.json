{"Source": "Adaderana", "Timestamp": "July 16, 2015 05:11 pm", "Headline": "පාසල් සිසුන් 4ට තුවාලයි", "News Content": "බණ්ඩාරවෙල මධ්‍යමහා විද්‍යාලය අසළදී සිදුවූ රිය අනතුරකින් පාසල් සිසුන් සිව්දෙනෙකු තුවාල ලබා තිබේ.අද පස්වරුවේ පාසල නිමාවී පාසල් වෑන් රථය පැමිණෙන තෙක් මාර්ගය අයිනේ රැඳී සිටියදී එම ළමුන් සිව්දෙනා මෝටර් රථයක ගැටී ඇති බව පොලීසිය පැවසුවේය.රියදුරුට මෝටර් රථයේ වේගය පාලනය කරගත නොහැකි වීමෙන් අනතුර සිදුව ඇති බව සඳහන්ය.අනතුරෙන් තුවාල ලැබූ සිසුන් සිව්දෙනා බණ්ඩාරවෙල දිසා රෝහලට ඇතුළත් කිරීමෙන් අනතුරුව බරපතළ තත්වයේ පසුවූ එක් ශිෂ්‍යයෙකු දියතලාව රෝහලට මාරුකර යවා ඇත.සිද්ධිය සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර බණ්ඩාරවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52677", "Category": null, "Parent URL": null}