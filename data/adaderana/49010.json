{"Source": "Adaderana", "Timestamp": "January 29, 2015 08:35 am", "Headline": "අනූෂ පැල්පිටගේ පුටුව සුහයිර්ට", "News Content": "විදුලි සංදේශන නියාමන කොමිෂන් සභාවේ අධ්‍යක්ෂ ජෙනරාල් වරයා ලෙස එම්.එම්.සුහයිර් මහතා පත් කර තිබේ. ඊයේ පස්වරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මහතා අතින් සිය පත්වීම් ලිපිය ලබාගත් බව ජනාධිපති මාධ්‍ය අංශය සඳහන් කළේය. 1994 වසරේ දී දේශපාලනයට එක් වු සුහයිර් මහතා 2000 වර්ෂය දක්වා පත් කළ මන්ත්‍රීවරයෙකු ලෙස පාර්ලිමේන්තුව නියෝජනය කර ඇත. රූපවාහිනී සංස්ථාවේ සභාපතිවරයෙකු ලෙස කටයුතු කර ඇති සුහයිර් මහතා ඉරානයේ තානාපත්වරයා ලෙස ද කටයුතු කර ඇති බව ජනාධිපති මාධ්‍ය අංශය සඳහන් කළේය. ඉකුත් රජය යටතේ විදුලි සංදේශ නියාමන කොමිසමේ අධ්‍යක්ෂ ජනරාල් ලෙස අනූෂ පැල්පිට මහතා කටයුතු කරන ලදී.", "URL": "https://sinhala.adaderana.lk/news.php?nid=49010", "Category": null, "Parent URL": null}