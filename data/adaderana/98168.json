{"Source": "Adaderana", "Timestamp": "October 24, 2018 07:33 pm", "Headline": "ඔබත් පැලයක් සිටුවන්න", "News Content": "ටීවී දෙරණ 13 වන සංවත්සරයට සමගාමීව පවත්වන පැළ මිලියනයක් සිටුවීමේ වැඩසටහනේ එක් පියවරක් ලෙස යාපනය දිස්ත්‍රික්කයේ ප්‍රධාන පැළබෙදාදීමේ උත්සවය උතුරු පළාත් ආණ්ඩුකාර රෙජිනෝල්ඩ් කුරේ මහතාගේ ප්‍රධානත්වයෙන් උරුම්පිරායි සයිවර් තමිල් විද්‍යාලයේදී පැවැත් විය. මේ අතර මීට සමගාමීව කුලියාපිටිය නගරසභාවේ සභාපති හා ප්‍රජා විශෝධන නිළධාරීන් ගේ සහභාගිත්වයෙන්ද පැල බෙදාදීමේ වැඩසටහනක් පැවැත්වීය. එහි ගාල්ලේ පැළ බෙදා දීමේ වැඩසටහන පැවැත්වුණේ ගාල්ල මහින්ද විද්‍යාලයේ විදුහල්පති වරයා , ආචාර්ය මණ්ඩලය හා පරිසර නියමුවන්ගේ ප්‍රධානත්වයෙන්ය. මේ අතර කොළොන්න ප්‍රාදේශීය ලේකම් කාර්යාලයේදී ද පැල බෙදා දීමක් සිදු කෙරුණේ ප්‍රාදේශීය ලේකම් අමිල විජේරත්න මහතාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=98168", "Category": null, "Parent URL": null}