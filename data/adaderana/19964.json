{"Source": "Adaderana", "Timestamp": "November 12, 2011 04:35 pm", "Headline": "ඡන්ද නාම ලේඛන ප්‍රතිසංශෝධනය ගැන උතුරු නැගෙනහිර ජනතාව දැනුවත් කෙරෙයි", "News Content": "2011 වර්ෂයේ ඡන්ද නාම ලේඛන ප්‍රතිසංශෝධනය සම්බන්ධයෙන් උතුරු නැගෙනහිර ජනතාව දැනුවත් කිරීමට කටයුතු කරන බව පැෆ්රල් සංවිධානය පවසයි. එම ප්‍රදේශවල බොහෝ ජනතාවක් ඡන්ද හිමි නාම ලේඛනවල ලියාපදිංචිය සම්බන්ධයෙන් දැනුවත් වී නොමැති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. මේ අනුව අදාළ දැනුවත් කිරීම් සිදුකිරීම සඳහා යාපනය ප්‍රදේශයේ මධ්‍යස්ථාන 3 ක් ස්ථාපිත කිරීමට පියවර ගෙන ඇතැයි ද රෝහණ හෙට්ටිආරච්චි මහතා කියා සිටියේය. 2011 ඡන්ද හිමි නාම ලේඛනය සඳහා තම නම ඇතුළත් වී ඇත් ද යන්න පිළිබඳ ග්‍රාම නිලධාරී කාර්යා‍ලයෙන් විමසා තහවුරු කරගන්නා ලෙස ඔහු මෙරට සමස්ත ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=19964", "Category": null, "Parent URL": null}