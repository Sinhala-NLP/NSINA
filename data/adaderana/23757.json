{"Source": "Adaderana", "Timestamp": "April 24, 2012 09:20 am", "Headline": "උතුරේ මව්පියන් අහිමි ළමුන් වෙනු‍වෙන් ශිෂ්‍යත්ව වැඩපිළිවෙළක්", "News Content": "උතුරේ මව්පියන් අහිමි වූ ළමුන් වෙනු‍වෙන් විශේෂ ශිෂ්‍යත්ව වැඩපිළිවෙළක් ක්‍රියාත්මක කිරීමට ජාතික ළමා ආරක්ෂක අධිකාරිය පියවර ගෙන තිබේ. ඊට අමතරව එම පළාතේ පාසල් ළමුන් සඳහා උපකරණ ලබාදීමේ වැඩසටහනක් ද ක්‍රියාත්මක කරන බව ජාතික ළමා ආරක්ෂක අධිකාරීයේ සභාපති නීතීඥ අනෝමා දිසානායක මහත්මිය සඳහන් කළාය. අද(24) දිනයේ කිලිනොච්චි නගරයේ දී එම වැඩසටහන් ආරම්භ කරන බව අනෝමා දිසානායක මහත්මිය ප්‍රකාශ කළාය. උතුරේ ළමා අපයෝජනයන් සිදුවීම වැළැක්වීම සඳහා මව්පියන්ගේ සහයෝගය ඇතිව දරුවන් ආරක්ෂා කිරීමේ ක්‍රමවේදයකට යාම සඳහා වැඩ කටයුතු ආරම්භ කිරීමට බලාපොරොත්තු වන බව ද ඇය කියා සිටියාය.", "URL": "https://sinhala.adaderana.lk/news.php?nid=23757", "Category": null, "Parent URL": null}