{"Source": "Adaderana", "Timestamp": "January 19, 2016 04:07 pm", "Headline": "මානසික රෝගියා ගිනි තබාගත්තාද?", "News Content": "බදුල්ල, ගලඋඩ ප්‍රදේශයේ කැලෑබද ප්‍රදේශයක තිබී පිළිස්සුණු පුද්ගල මළ සිරුරක් සොයාගෙන තිබේ.බදුල්ල පොලීසියට ලද තොරතුරක් මත සිදුකළ සෝදිසියකදී මළ සිරුර සොයාගෙන ඇති බව පොලීසිය පැවසුවේය. අදාළ පුද්ගලයා සිය සිරුරට ගිනි තබාගෙන සියදිවි හානිකරගෙන ඇති බවට පොලීසිය සිදුකළ මූලික විමර්ශනවල දී අනාවරණය වී ඇත. ඔහු කලක සිට මානසික රෝගයකින් පීඩාවිඳි අයෙකු බව වාර්තා වෙයි. මෙලෙස සියදිවි හානිකරගෙන ඇත්තේ 50 හැවිරිදි පුද්ගලයෙකු බව සඳහන්ය.බදුල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56471", "Category": null, "Parent URL": null}