{"Source": "Adaderana", "Timestamp": "September 24, 2018 05:34 pm", "Headline": "නියඟයෙන් පීඩාපත් පවුල්වලට සහනාධාර මල්ලක්", "News Content": "නියඟයෙන් පීඩාවිදින ප්‍රදේශවල පවුල් සඳහා රුපියල් 5000ක් පමණ වටිනාකමින් යුත් සහනාධාර මල්ලක් ලබාදීමේ වැඩපිළිවෙල ලබන සතියේ සිට ක්‍රියාත්මක කරන බව අමාත්‍ය දුමින්ද දිසානායක මහතා පවසයි. අමාත්‍යවරයා පවසන්නේ ජනාධිපති මෛත්‍රීපාල සිරිසේන මහතාගේ උපදෙස් පරිදි මෙම කටයුතු සිදු කරන බවයි. පවුල් හාරලක්ෂ 25,000ක් පමණ මේ වන විට නියගය හේතුවෙන් පීඩාවට පත්ව සිටියි. ඒ සඳහා වන මුදල් ඉදිරි දින කිහිපය තුළ අදාල දිස්ත්‍රික්ක සදහා ලබාදීමට කටයුතු කරන බව ද දුමින්ද දිසානායක අමාත්‍යවරයා සඳහන් කළේය. රුපියල් මිලියන 9000ක් පමණ මෙම සහනාධාර සඳහා වෙන් කර තිබේ.", "URL": "https://sinhala.adaderana.lk/news.php?nid=96645", "Category": null, "Parent URL": null}