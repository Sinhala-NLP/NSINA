{"Source": "Adaderana", "Timestamp": "May 20, 2018 08:05 am", "Headline": "වැලිකන්දේදී අකුණුසැර වැදීමෙන් පුද්ගලයින් දෙදෙනෙක් මරුට", "News Content": "වැලිකන්ද, “එෆ් - 5” ඇල ප්‍රදේශයේදී අකුණුසැර වැදීමෙන් පුද්ගලයින් දෙදෙනෙකු මියගොස් තිබේ. ප්‍රදේශයේ වෙල්යායක ගොවිතැන් කටයුතුවල නිරතව සිටි පුද්ගලයින් දෙදෙනෙකු මෙලෙස අකුණු සැරවැදී මියගොස් ඇති බව පොලීසිය සඳහන් කළේය. මියගොස් ඇත්තේ වැලිකන්ද, මගුල් පොකුණ ප්‍රදේශයේ පදිංචිව සිටි 17 හැවිරිදි සහ 33 න් හැවිරිදි පුද්ගලයින් දෙදෙනෙකි. මළ සිරුරු වැලිකන්ද රෝහලේ තබා ඇති අතර පශ්චාත් මරණ පරීක්ෂණය අද සිදුකිරිමට නියමිතය. සිද්ධිය සම්බන්ධයෙන් වැලිකන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89421", "Category": null, "Parent URL": null}