{"Source": "Adaderana", "Timestamp": "July 15, 2019 03:51 pm", "Headline": "ගිනි අවි 2ක් අස්ථානගත වීමට පානදුර උතුර පොලිස් ස්ථානාධිපතිගේ වැඩ තහනම්", "News Content": "පානදුර උතුර පොලිස් ස්ථානයේ ටී-56 වර්ගයේ ගිනි අවි දෙකක් අස්ථානගත වීම සම්බන්ධයෙන් පානදුර උතුර ස්ථානාධිපතිවරයාගේ වැඩ තහනම් කර තිබේ. පානදුර උතුර පොලිස් ස්ථානයේ ටී-56 වර්ගයේ ගිනි අවි දෙකක් අතුරුදන්ව තිබුණේ පසුගිය ජුලි මස 6 වන දිනයි. මේ සම්බන්ධයෙන් බස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයාගේ යටතේ මුලික පරීක්ෂණ සිදුකරනු ලැබීය. ඒ අනුව මුලිකව අනාවරණය වු කරුණු මත පානදුර උතුර පොලිස් පරීක්ෂණ ප්‍රහාත් පරණවිතාන මහහා මෙලෙස වැඩ තහනමට ලක්ව ඇත. මෙය ජාතික පොලිස් කොමිෂන් සභාවේ ආවරණ අනුමැතියට යටත්ව සිදු කර තිබේ.", "URL": "https://sinhala.adaderana.lk/news.php?nid=114196", "Category": null, "Parent URL": null}