{"Source": "Adaderana", "Timestamp": "December 25, 2018 04:08 pm", "Headline": "ඝාතන 5කට සම්බන්ධ කල්දෙමුල්ලේ ගයාන් අත්අඩංගුවට", "News Content": "මනුෂ්‍ය ඝාතන රැසකට සම්බන්ධ සංවිධානාත්මක අපරාධ කල්ලි සාමාජිකයෙකු වූ කල්දෙමුල්ලේ ගයාන් නැමැත්තා අත්අඩංගුවට ගෙන ඇත. පොලිස් විශේෂ කාර්ය බලකාය විසින් රත්මලාන ප්‍රදේශයේදී මොහු අත්අඩංගුවට ගෙන ඇති බව වාර්තා වන්නේය. සැකකරුට මනුෂ්‍ය ඝාතන චෝදනා 05 ක් එල්ල වී ඇති අතර දීර්ඝ කාලයක් තිස්සේ පොලිසිය මග හරිමින් ඔහු සිට ඇති බව වාර්තා වේ. සැකකරු දැනට රක්ෂිත බන්ධනාගාරගතව සිටින අඟුලාන රොහා නැමැති ප්‍රබල අපරාධ කල්ලි සාමාජිකයාගේ සමීපතමයෙකු බව සඳහන්. අත්අඩංගුවට ගත් සැකකරු මේ වන විට පොලිස් විශේෂ කාර්ය බලකාය භාරයේ රඳවා තබාගෙන වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101275", "Category": null, "Parent URL": null}