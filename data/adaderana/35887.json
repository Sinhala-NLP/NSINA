{"Source": "Adaderana", "Timestamp": "July 18, 2013 11:08 am", "Headline": "රිය අනතුරින් 1ක් මරුට - 17 ට තුවාලයි", "News Content": "අනුරාධපුර - පුත්තලම ප්‍රධාන මාර්ගයේ රාජාංගණය ප්‍රදේශයේදී සිදුවූ රිය අනතුරකින් එක් අයෙකු මියගොස් තවත් පුද්ගලයින් 17 දෙනෙකු තුවාල ලබා තිබේ. මාර්ගයේ නවතා තිබූ බස් රථයක ලොරි රථයක් ගැටීමෙන් අද(18) අළුයම මෙම අනතුර සිදුවී ඇති බව පොලීසිය පවසයි. අනතුරින් බස් රථයේ සිටි 64 හැවිරිදි පුද්ගලයෙකු ජීවිතක්ෂයට පත්ව ඇත. බස් රථයේ සිටි පුද්ගලයින් 15 දෙනෙකු සහ ලොරි රථයේ රියදුරු ඇතුළු දෙදෙනෙකු අනතුරින් තුවාල ලබා ඇති අතර ඔවුන් ප්‍රතිකාර සඳහා අනුරාධපුර සහ නොච්චියාගම රෝහල්වලට ඇතුළත් කර ඇති බව පොලීසිය සඳහන් කරයි. අනතුරට ලක්වූ බස් රථය බණ්ඩාරගම සිට වන්දනාකරුවන් පිරිසක් ගමන් ගත් එකක් බවට අනාවරණය වී තිබේ. අනතුර සම්බන්ධයෙන් රාජාංගණය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35887", "Category": null, "Parent URL": null}