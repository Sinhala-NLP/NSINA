{"Source": "Adaderana", "Timestamp": "October 25, 2017 07:08 am", "Headline": "14 හැවිරිදි පෙම්වතිය මවක් කර පලාගොස් සැඟවී සිටි තරුණයා කොටුවේ", "News Content": "වයස අවුරුදු 14 ක දැරිවියක් හා අඹු - සැමි ඇසුරක් පවත්වා ඇය මවක් වීමට ආසන්න බව දැන ගැනීමෙන් පසුව පලා ගොස් සිටි 25 හැවිරිදි තරුණයෙකුඅත්අඩංගුවට ගෙන ඇති බව කල්පිටිය පොලීසිය කියයි.සැකකරු කල්පිටියේ පදිංචිව සිටි අතර කොච්චිකඩේ - වැලිහේන ප්‍රදේශයේ සැගවී සිටියදී පොලිස් අත්අඩංගුවට පත්ව ඇත.මීට වසරකට පමණ පෙර අහම්බෙන් ලැබී ඇති බව කියන දුරකථන ඇමතුමක් අනුව සැකකරු දැරියව හදුනා ගෙන ඇත.පසුව ඇය සමග ප්‍රේම සම්බන්ධතාවයක් පවත්වා ගෙන ගොස් ඇත. එම ප්‍රේම සම්බන්ධතාවයේ ප්‍රතිඵලයක් ලෙස දෙදෙනා වැඩිහිටියන්ට හොර රහසේ අඹු - සැමි ඇසුරක්ද පවත්වා ඇත.පසුව දැරිය ගැබිණියක් බවට පත්ව ඇති බව දැන ගත් සැකකරු ප්‍රදේශ අතහැර පලා ගොස් ඇත.ඒ අතර දැරිවිය මවක් වී ඇත.බාල වයස්කාර දැරියක් දරුවෙකු බිහි කර ඇති බවට ලැබුණු තොරතුරක් අනුව ඒ සම්බන්ධයෙන් විමර්ශන කටයුතු සිදු කර ඇති පොලීසිය සැගවී සිටි සැකකරු අත්අඩංගුවට ගැනීමට සමත්වී ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතය.කල්පිටිය පොලිසියේ අපරාධ විමර්ශන අංශයේ ස්ථානාධිපති උප පොලිස් පරීක්ෂක එදිරිසිංහ මහතා විසින් සැකකරු අත්අඩංගුවට ගෙන වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=79106", "Category": null, "Parent URL": null}