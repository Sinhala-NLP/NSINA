{"Source": "Adaderana", "Timestamp": "October 16, 2017 10:53 am", "Headline": " නීතිවිරෝධී මත්ද්‍රව්‍ය සමඟ 2ක් දැලේ ", "News Content": "තංගල්ල දිසා විෂ මත්ද්‍රව්‍ය වැටලීම් ඒකකයේ නිලධාරීන් විසින් අම්බලන්තොට - මයුරපුර - ගල්වල ප්‍රදේශය තුළ සිදුකරන ලද වැටලීමකදී නීතිවිරෝධී මත්ද්‍රව්‍ය පෙරමින් සිටි සැකකරුවන් දෙදෙනෙකු අත් අඩංගුවට ගෙන තිබේ. අත්අඩංගුවට ගත් සැකකරුවන් දෙදෙනා සමඟ ගොඩා බැරල් එකක් , නීති විරෝධී මත්ද්‍රව්‍ය බෝතල් 25ක්, ගෑස් සිලිඩර් එකක් සහ පෙරුම් උපකරණ තොගයක්ද පොලිස් බාරයට ගැනීමට හැකිවූ බව පොලීසිය කියා සිටියේය. සැකකරුවන් දෙදෙනා වයස අවුරුදු 54 ත් 19 ත් අතර වයස්වල පසුවන එම ප්‍රදේශයේම පුද්ගලයන් බවත්, වැටලීම සිදුකරන අවස්ථාවේ තවත් සැකකරුවෙකු පලා ගියබවත්, ඔහු ද අත්අඩංගුවට ගැනීමට පොලිස් පරීක්ෂණ ක්‍රියාත්මක බව පොලීසිය කියා සිටියේය. සැකකරුවන් ඇතුළු පොලිස් බාරයට ගත් උපකරණ අධිකරණ කටයුතු සඳහා අම්බලන්තොට පොලීසියට බාර දී ඇත.", "URL": "https://sinhala.adaderana.lk/news.php?nid=78767", "Category": null, "Parent URL": null}