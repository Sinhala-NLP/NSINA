{"Source": "Adaderana", "Timestamp": "February 7, 2019 11:00 am", "Headline": "වතු කම්කරුවන් පිරිසක් කල උද්ඝෝෂනයක් හේතුවෙන් ගමනාගමනයට බාධා", "News Content": "හැටන් ෆොඩයිස් හරහා ඩයගම දක්වා වු ප්‍රධාන මාර්ගය අවහිර කරමින් වතු කම්කරුවන් පිරිසක් අද (07) උදෑසන සිදු කල උද්ඝෝෂනයක් හේතුවෙන් එම මාර්ගයේ ගමනාගමන කටයුතු පැය දෙකකට ආසන්න කාලයක් සම්පුර්ණයෙන්ම ඇණ හිට තිබුණි. තම දෛනික මූලික වැටුප රු 1000 දක්වා වැඩි කරන ලෙස හෝ තමන්ට වැඩි කල රු700 මූලික වැටුපට තමන්ට මීට ඉහත ගෙවූ රු140 ප්‍රසාද දීමනාව ලබාදෙන ලෙස වතු සමාගම්වලට බල කරමින් හැටන් ෆොඩයිස් වතුයායේ වතු කම්කරුවන් පිරිසක් උද්ඝෝෂනය සිදු කලේය. හැටන් ෆොඩයිස් හරහා ඩයගම ප්‍රධාන මාර්ගයේ ෆොඩයිස් වතු යායේ තේ කර්මාන්ත ශාලාව ඉදිරිපිට ප්‍රධාන මාර්ගය අවහිර කරමින් වතු කම්කරුවන් උද්ඝෝෂණයේ නියැලී සිටියේය. උද්ඝෝෂනයේ නියැලි වතු කම්කරුවන් කියා සිටියේ රු1000 ක මූලික වැටුපක් තමන්ට ලබාදෙන බව වතුකරයේ දේශපාඥයින් තමන්ට පොරොන්දු වී තමන්ව මුලා කර රු700ක මූලික වැටුපක් ලබා දීමට කටයුතු කර අදාල අවබෝධතා ගිවිසුම වතුහාම්පුතුන්ගේ සංගමය සමඟ අත්සන් කර ඇති බවයි. පැය දෙකකට ආසන්න කාලයක් විරෝධතාවයේ නියැලී සිටි වතු කම්කරුවන් උදෑසන 10 ට විරෝධතාවය අවසන් කර තේ දළු නෙලිමේ කටයුතුවලට වාර්තා කල බව අප වාර්තාකරු පැවසීය.", "URL": "https://sinhala.adaderana.lk/news.php?nid=103844", "Category": null, "Parent URL": null}