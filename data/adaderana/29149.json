{"Source": "Adaderana", "Timestamp": "November 13, 2012 10:38 am", "Headline": "අන්ධයා මරයි - දීගජන්තුට බරපතළයි", "News Content": "කැබිතිගොල්ලෑව සහ මැදවච්චිය කැලෑ ප්‍රදේශවල සිටි \"අන්ධයා\" නමින් හැඳින්වු දළ ඇතා වෙඩි තබා ඝාතනය කර තිබේ. මීට දින කිහිපයකට පෙර මෙම ඇතා මැදවච්චිය, කෝන්වැව ප්‍රදේශයේ දී වෙඩි තබා ඝාතනය කර ඇති බව වව්නියාව වන ජීවි කාර්යාලය සඳහන් කළේය. ඇතාගේ දළ දෙක ද කපාගෙන ගොස් ඇති බව වනජීවි නිලධාරීන් පවසයි. මේ අතර කලාවැව රක්ෂිතයේ සිටි \"දීගජන්තු දෙක\" නමින් හැඳින්වු ඇතාට ද වෙඩි තබා තිබේ. අදාළ ඇතාට ප්‍රතිකාර කිරීමේ කටයුතු ඊයේ (12) පස්වරුවේ ආරම්භ කළ බව වයඹ කලාපය භාර වනජීවි දෙපාර්තමේන්තුවේ පශු වෛද්‍ය නිලධාරීන් පවසයි.", "URL": "https://sinhala.adaderana.lk/news.php?nid=29149", "Category": null, "Parent URL": null}