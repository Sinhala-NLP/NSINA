{"Source": "Adaderana", "Timestamp": "January 24, 2016 10:09 pm", "Headline": " කහ ඉරේදී දස හැවිරිදි දරුවා මරුට", "News Content": "සුරියවැව - හම්බන්තොට ප්‍රධාන මාර්ගයේ අම්බලන්තොට, මයුරපුර ප්‍රදේශයේ මහවැලි කාර්යාලය අසළදී කහ ඉරෙන් පාර මාරු වෙමින් සිටි වයස අවුරුදු 10ක පිරිමි දරුවෙකු කොන්ක්‍රීට් ගල් පැටවූ ටිපර් රථයකට යටවීමෙන් එම ස්ථානයේදීම මියගොස් තිබේ.අනතුරින් මියගොස් ඇත්තේ මයුරපුර ප්‍රදේශයේම පදිංචි පාසල් ශිෂ්‍යයෙකි.මියගිය දරුවා දහම්පාසල් ගොස් හම්බන්තොට සිට සුරියවැව දෙසට ධාවනය වෙමින් තිබු බස් රථයකින් පැමිණ එයින් බැස කහඉර මතින් පාර මාරුවීමට යනවිටදී අනතුරට ලක්ව තිබේ.අනතුරින් පසු ප්‍රදේශයේ දැඩි නොසන්සුන්තාවයක් ඇති වූ අතර ටිපර් රථය සහ රියදුරු අම්බලන්තොට පොලිසිය විසින් අත්අඩංගුවට ගැනිණ.", "URL": "https://sinhala.adaderana.lk/news.php?nid=56609", "Category": null, "Parent URL": null}