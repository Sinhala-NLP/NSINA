{"Source": "Adaderana", "Timestamp": "February 2, 2018 02:55 pm", "Headline": "වෑන් රථයක් කොල්ලකෑමේ සිද්ධියකට අයෙක් අත්අඩංගුවට", "News Content": "සපුගස්කන්ද ප්‍රදේශයේදී වෑන් රථයක් කොල්ලකෑමේ සිද්ධියකට අදාල සැකකරුවෙකු මිරිහාන විශේෂ අපරාධ ඒකකය මඟින් අත්අඩංගුවට ගෙන තිබේ. රුපියල් ලක්ෂ 60ක් පමණ වටිනා වෑන් රථයක් කොල්ලකා ඇති බවට සපුගස්කන්ද පොලිසියට ලද පැමිණිල්ලට අදාලව මිරිහාන විශේෂ අපරාධ ඒකකය සිදු කළ විමර්ශනයේදී සැකකරු අත්අඩංගුවට ගෙන ඇති බව සඳහන්ය. පනාගොඩ ප්‍රදේශයේ පදිංචි 23 හැවිරිදි තරණයෙකු මෙලෙස අත්අඩංගුවට ගෙන තිබේ. සැකකරු වැඩිදුර විමර්ශන සඳහා සපුගස්කන්ද පොලිස් ස්ථානයට භාරදී ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=83908", "Category": null, "Parent URL": null}