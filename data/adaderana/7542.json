{"Source": "Adaderana", "Timestamp": "March 28, 2010 08:24 am", "Headline": "ළමුන්ගේ රැකවරණයට නව වැඩපිළිවෙළක්", "News Content": "බරපතල හා අවදානම් තත්ත්වයන්ට මුහුණපාන ළමුන්ගේ නිසි ආරක්ෂාව සහ රැකවරණය සඳහා පරිවාස හා ළමා ආරක්ෂක දෙපාර්තමේන්තුවෙන් නව වැඩපිළිවෙළක් ආරම්භ කර තිබේ. මව, පියා දෙදෙනාම සිටිය ද සමහර ළමුන්ට නිසි ආරක්ෂාව සහ රැකවරණයක් නොලැබෙන අවස්ථා වර්තමානයේ දී වාර්තා වේ. එවන් ළමුන්ගේ ආරක්ෂාව හා රැකවරණය සැලසීම සඳහා පරිවාස හා ළමා ආරක්ෂක දෙපාර්තමේන්තුව වැඩසටහන් රැසක් ආරම්භ කර ඇත. මේ අතර ළමුන්ට නිසි ආරක්ෂාවක් සහ රැකවරණයක් ලබා දීමට නොහැකි නම් දරුවන් විනාශ නොකර ඔවුන් පිළිබඳව ග්‍රාම නිලධාරීවරයා මාර්ගයෙන් පරිවාස හා ළමා ආරක්ෂක දෙපාර්තමේන්තුවට දැනුම් දෙන ලෙස එම දෙපාර්තමේන්තුව ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=7542", "Category": null, "Parent URL": null}