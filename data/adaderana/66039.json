{"Source": "Adaderana", "Timestamp": "November 15, 2016 07:21 am", "Headline": "මුහුදේ ආරක්ෂාවෙන් කෝටි 233ක්", "News Content": "සමුද්‍රීය ආරක්ෂක රාජකාරී කටයුතු වලින් වසරක් තුළ රුපියල් කෝටි 233ට අධික මුදලක් රජයට උපයාදීමට නාවික හමුදාව සමත් වී තිබේ.2015 වසරේ නොවැම්බර් මස 13 වන දින සමුද්‍රීය ආරක්ෂක රාජකාරී කටයුතු ඇවන්ගාඩ් සමාගමෙන් නාවික හමුදාව බාරගනු ලැබිණි. ඒ අනුව මේ වසරේ නොවැම්බර් 13 වන දින වනවිට රුපියල් කෝටි 233ක මුදලක් ආදායම වශයෙන් උපයාගෙන ඇති අතර එම මුදල රජයේ ඒකාබද්ධ අරමුදල වෙත සෘජුවම බැර කිරීමට නාවික හමුදාව පියවර ගෙන තිබේ. පසුගිය වසරක කාලය තුළ ගාල්ල සහ කොළඹ මෙහයුම් මධ්‍යස්ථානවලින් නැව් වාර 6646ක් සිදුකර ඇති අතර දල වශයෙන් මසක් තුළ ගමන්වාර 554ක් පමණ සිදුකර ඇති බව වාර්තා වේ. වෙළෙඳ නැව් සඳහා ආරක්ෂාව සැපයීම සඳහා ආරක්ෂක සමාගම් වෙත සේවා සැපයීම නාවික හමුදාව විසින් සිදුකර තිබේ.", "URL": "https://sinhala.adaderana.lk/news.php?nid=66039", "Category": null, "Parent URL": null}