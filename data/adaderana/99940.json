{"Source": "Adaderana", "Timestamp": "November 28, 2018 01:49 pm", "Headline": "මහ මඟදි හප්පා පලායයි", "News Content": "අම්බලන්ගොඩ බටපොල මාර්ගයේ තිලකපුර ප්‍රදේශයේ යතුරුපැදියක් සහ ජීප් රථයක් ගැටීමෙන් සිදුවු රිය අනතුරකින් පුද්ගලයෙක් බරපතළ ලෙස තුවාල ලබා රෝහල් ගත ඇති බව අද දෙරණ වාර්තාකරු පවසයි. ඊයේ(27) රාත්‍රී 8.00 පමණ මෙම අනතුර සිදුව ඇති බව වාර්තා වෙයි. අම්බලන්ගොඩ සිට බටපොල මාර්ගයේ තිලකපුර ප්‍රදේශයට ධාවනය වූ යතුරු පැදියක් ජීප් රථයේ ගැටීමෙන් මෙම අනතුර සිදුවී තිබේ. අම්බලන්ගොඩ දෙසට ධාවන වූ ජීප් රථය මාර්ගයේ දකුණු පසට වන්නට ධාවනය කර ඇති බවට පොලීසයි සැක පළ කරයි. අදාළ ජීප් රථය පශු වෛද්‍යවරයෙකුය අයත් එකක් වන අතර රියදුරු අනතුරින් පසු පලා ගොස් තිබේ. අනතුර සිදු කර ජීප් රථයේ එක් පසක රෝදයටද දැඩි හානී සිදුවී කිලෝමීටර් 3ක් පමණ දුරට ධාවනය කර ඇති බවට වාර්තා වෙයි අම්බලන්ගොඩ තිලකපුර ප්‍රදේශයේ පදිංචි වයස අවුරුදු 18ක අයෙක් මෙලෙස තුවාල ලබා රෝහල් ගත කෙරුණි. සිද්ධිය සම්බන්ධයෙචන් අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99940", "Category": null, "Parent URL": null}