{"Source": "Adaderana", "Timestamp": "November 30, 2012 11:22 pm", "Headline": " රංගන හේරත් දෙවැනි වෙයි", "News Content": "නවසීලන්තය සමග පැවැති ටෙස්ට් තරග දෙකේදී රංගන හේරත් කඩුලු 20ක් දවා ගැනීම හේතුවෙන් ජාත්‍යන්තර ටෙස්ට් තරගවල පන්දු යවන්නන් ශ්‍රේණිගත කිරීමේ නාමාවලියේ දෙවන ස්ථානයට පත්වීමට රංගන හේරත් සමත්ව තිබේ. රංගන හේරත්ට ඒ අනුව හිමිව ඇති ප්‍රසාද ලකුණු සංඛ්‍යාව 838 කි. ශ්‍රී ලංකා කණ්ඩායමේ වත්මන් ප‍්‍රධානතම දඟ පන්දු යවන්නා වන 34 හැවිරිදි රංගන හේරත් මේවන විට ටෙස්ට් තරග 42 කදී කඩුලූ 174 ක් දවා ගැනීමට සමත් සිටියි. ටෙස්ට් පන්දුයවන්නන් ශ්‍රේණිගත කිරීමේ නාමාවලියේ පළමු ස්ථානය දකුණු අප්‍රිකාවේ ඩේල් ස්ටයින්ට හිමිව ඇති අතර ඔහු ලබාගෙන ඇති ප්‍රසාද ලකුණු සංඛ්‍යාව 858කි. රංගන හේරත්ට පසුව තෙවන ස්ථානය පාකිස්තානයේ සයිඩ් අජ්මාල්ට හිමිව ඇති අතර ඔහු ප්‍රසාද ලකුණු 832ක් ලබාගෙන තිබේ.", "URL": "https://sinhala.adaderana.lk/news.php?nid=29623", "Category": null, "Parent URL": null}