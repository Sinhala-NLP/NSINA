{"Source": "Adaderana", "Timestamp": "September 24, 2012 11:56 am", "Headline": "ගාලු පාර වසයි", "News Content": "මුස්ලිම් ජාතිකයින් පිරිසක් ආරම්භ කළ විරෝධතාවය හේතුවෙන් මේ වන විට ගාලු පාර කොල්ලුපිටිය හන්දියේ සිට වසා දමා තිබේ. අදාළ විරෝධතාව හේතුවෙන් අද (24) පෙරවරුවේ මිලාගිරිය හන්දියේ සිට ගාලු මුවදොර වටරවුම දක්වා මාර්ගය තාවකාලිකව වසා දමන ලදී. ඉස්ලාම් දහමට නිගා කළ බව කියන අමෙරිකාවේ දී නිෂ්පාදිත චිත්‍රපටයට විරෝධය පළ කිරීම සඳහා මුස්ලිම් ජාතිකයින් පිරිසක් අමෙරිකානු තානාපති කාර්යාලය දක්වා විරෝධතා පාගමනක් ආරම්භ කර තිබීම ඊට හේතුවයි.", "URL": "https://sinhala.adaderana.lk/news.php?nid=27697", "Category": null, "Parent URL": null}