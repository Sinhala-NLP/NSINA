{"Source": "Adaderana", "Timestamp": "August 7, 2017 08:29 pm", "Headline": "කුකුලේ ගඟ පහළ ජීවත් වන ජනතාවට විමසිලිමත් වන්නැයි නිවේදනයක්", "News Content": "කුකුලේ ගග ජලාශයේ වාන් දොරටු විවෘත විය හැකි බැවින් පහළ බිම් ප‍්‍රදේශයේ ජීවත් වන ජනතාවට විමසිල්ලෙන් පසු වෙන ලෙසට ආපදා කළමනාකරණ මධ්‍යස්ථානය නිවේදනය කරයි. මේ වන විට කළුතර දිස්ත‍්‍රික්කයේ මතුගම හා අගලවත්ත ප‍්‍රදේශයන්ට තද වැසි සහිත තත්ත්වයක් බලපා ඇති හෙයින් කුකුලේ ගග ජලාශයේ වානු දොරටු විවෘත කළ හැකි බව ආපදා කළමනාකරණ මධ්‍යස්ථානය ප‍්‍රකාශ කරයි. කෙසේ වෙතත් පවතින තත්ත්වය පිළිබද ජනතාව දැනුවත් කිරීමේ වැඩපිළිවෙල අඛණ්ඩව සිදු කරනු ලබන බවද එම මධ්‍යස්ථානය වැඩි දුරටත් පැවසීය.", "URL": "https://sinhala.adaderana.lk/news.php?nid=76058", "Category": null, "Parent URL": null}