{"Source": "Adaderana", "Timestamp": "September 2, 2018 04:07 pm", "Headline": "ඉන්ධන මිල සූත්‍රය මිත්‍යාවක්", "News Content": "ඉන්ධන මිල සංශෝධනය සඳහා මිල සූත්‍රයක් ඇති බවට පැවසුවද එවැනි මිල සූත්‍රයක් නොමැති බව ආචාර්ය ප්‍රේමලාල් ද සිල්වා මහතා පවසයි. අද (02) කොළඹ පැවති මාධ්‍ය හමුවකට එක් වෙමින් ඒ මහතා මේ බව ප්‍රකාශ කළේය. මිල සූත්‍රයක් ඇති බවට පවසමින් අවස්ථා කිහිපයකදී ඉන්ධන මිල සංශෝධනය කළ බවත් එම මිල සංශෝධනය කළ ආකාරය ගැන සැලකීමේදී එවැනි මිල සූත්‍රයක් නොමැති බව තහවුරු වන බවත් එය මිත්‍යාවක් බවද ඒ මහතා ප්‍රකාශ කළේය. එවැනි මිල සූත්‍රයක් ඇත්නම් ඉදිරිපත් කරන ලෙසත් එවැනි මිල සූත්‍රයක් ඉදිරිපත් කළ හොත් තමා ඉගැන්වීමෙන් ඉවත් වන බවද ඒ මහතා ප්‍රකාශ කළේය. රටේ කුඹුරු ඉඩම්වලින් සියයට 20 ක ප්‍රමාණයක් ඉවත් කිරීමට කෘෂිකර්ම අමාත්‍යංශය සැලසුම් කර ඇති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95426", "Category": null, "Parent URL": null}