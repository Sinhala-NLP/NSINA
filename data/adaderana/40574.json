{"Source": "Adaderana", "Timestamp": "January 23, 2014 07:25 am", "Headline": "හදිසි අනතුරුවලින්  වසරකට ළමුන් 500 ක් මරුට", "News Content": "හදිසි අනතුරු හේතුවෙන් වසරකට ළමුන් 500දෙනෙකු පමණ මරණයට පත්වන බව සෞඛ්‍ය අමාත්‍යංශය පවසයි. හදිසි අනතුරු හේතුවෙන් ළමුන් 18,000 ක් පමණ වසරකට අත් පා බිඳීම් වලට ලක්වන බව ඔවුන් පෙන්වා දෙයි. මෙම තත්ත්වයට ප්‍රධානතම හේතුව හදිසි අනතුරු පිළිබඳව මූලික අවබෝධයක් නොමැති වීම බව සෞඛ්‍ය අමාත්‍යංශය පවසයි. අදාළ අනතුරු වලින් හතරෙන් තුනකට වැඩි ප්‍රමාණයක් වළක්වා ගත හැකි අනතුරු ලෙස වාර්තා වේ. ගෘහස්ථව සිදුවන වැටීම් සහ පාසල් වල ක්‍රීඩා කිරීමේ දි ළමුන් හදිසි අනතුරු වලට මුහුණ දිමේ වැඩි ප්‍රවණතාවක් දක්නට ලැබෙන බව සෞඛ්‍ය අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40574", "Category": null, "Parent URL": null}