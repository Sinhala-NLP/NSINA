{"Source": "Adaderana", "Timestamp": "November 18, 2011 09:26 am", "Headline": "චිත්‍රපට පිටපත් කර විකිණූ දෙදෙනෙක් දැලේ", "News Content": "අනවසරයෙන් සංයුක්ත තැටිවලට චිත්‍රපට පිටපත් කර විකිණීමේ චෝදනා යටතේ අලවතුගොඩ ප්‍රදේශයේ වෙළඳසැල් දෙකක පුද්ගලයන් දෙදෙනෙකු අත්අඩංගුවට ගෙන තිබේ. බුද්ධිමය දේපළ පනත යටතේ අත්අඩංගුවට ගත් මෙම සැකකරුවන් සතුව චිත්‍රපට පිටපත් සහිත සංයුක්ත තැටි 5ක් තිබූ බව අලවතුගොඩ පොලිසිය සඳහන් ක‍රයි. සැකකරුවන් අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර අසභ්‍ය දර්ශන ඇතුළත් සංයුක්ත තැටි දෙකක්, ‍ඩෙක් යන්ත්‍රයක් සහ රූපවාහිනි යන්ත්‍රයක් සමග සැකකරුවෙකු පොළොන්නරුව, මනම්පිටිය ප්‍රදේශයේ දී අත්අඩංගුවට ගෙන තිබේ. පොළොන්නරුව පොලිසිය කියා සිටියේ සැකකරුවන් අද පොළොන්නරුව මහේස්ත්‍රාත් අධිකරණයට ඉදිරිපත් කරන බවයි.", "URL": "https://sinhala.adaderana.lk/news.php?nid=20075", "Category": null, "Parent URL": null}