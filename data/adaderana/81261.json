{"Source": "Adaderana", "Timestamp": "December 9, 2017 01:39 pm", "Headline": "පාර්ලිමේන්තුව උණුසුම් වෙලා", "News Content": "පාර්ලිමේන්තු මන්ත්‍රී දිනේෂ් ගුණවර්ධන මහතා පාර්ලිමේන්තු විවාදයක් නියමිත වේලාවට ප්‍රථම ආරම්භ කිරීම පිළිබඳ පාර්ලිමේන්තුවේ යොමුකළ ප්‍රශ්නයක් හේතුවෙන් අද (09) උදෑසන පාර්ලිමේන්තුවේ උණුසුම් තත්ත්වයක් හටගෙන තිබේ. අයවැය කාරක සභා අවස්ථා විවාදයේ අවසන් දිනය වන අද දිනයේ මුදල් හා ජනමාධ්‍ය අමාත්‍යංශයට අදාළ වැය ශීර්ෂ විවාදයට ගැනෙයි. අද උදෑසන 9.30ට පාර්ලිමේන්තුව කථානායක කරූ ජයසූරිය මහතාගේ ප්‍රධානත්වයෙන් ආරම්භ වුණි. මේ අතර අයවැය කාරක සභා අවස්ථා විවාදයේ ඡන්ද විමසීම අද පස්වරු 5.00ට පාර්ලිමේන්තු සංකීර්ණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=81261", "Category": null, "Parent URL": null}