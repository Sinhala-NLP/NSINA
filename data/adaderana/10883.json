{"Source": "Adaderana", "Timestamp": "September 16, 2010 09:42 am", "Headline": "එල්.ටී.ටී.ටීයට උපකාර කළ රේගු නිලධාරියා රිමාන්ඩ් ", "News Content": "තහනම් උපකරණ කොටි සංවිධානය වෙත ලබාදීම සඳහා ආධාර අනුබල දුන්නේ යැයි අත් අඩංගුවට ගෙන රඳවා සිටි විශ්‍රාමික රේගු නිලධාරියෙකු රිමාන්ඩ් භාරයේ තැබීමට අධිකරණය නියෝග කර තිබේ. රහස් පොලිසිය විසින් අත් අඩංගුවට ගත් මෙම සැකකරු හදිසි නීති රෙගුලාසි යටතේ රඳවාගෙන ප්‍රශ්න කර තිබුණි. කොටි සංවිධානයට අයත් අධි තාක්ෂණික උපකරණ නිදහස් කර ගැනීමට දැරූ උත්සාහයකදි මෙම සැකකරු ඊට ආධාර අනුබල දීමක් සිදුකර ඇති බව සැකකරු සම්බන්ධයෙන් අධිකරණයට වාර්තාවක් ඉදිරිපත් කරමින් රහස් පොලිසිය ප්‍රකාශ කළේය. සියලු පරීක්ෂණ වාර්තා නීතිපතිවරයා වෙත යොමු කර ඇතැයි පවසන රහස් පොලිසිය නීතිපති උපදෙස් මත මෙම සැකකරු සම්බන්ධ ඉදිරි ක්‍රියාමාර්ග ගන්නා බව ද අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=10883", "Category": null, "Parent URL": null}