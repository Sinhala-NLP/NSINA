{"Source": "Adaderana", "Timestamp": "May 3, 2013 01:18 pm", "Headline": "මොබිටෙල් MyDeal.lk - රට පුරා බෙදාහැරීමේ හා පහසු ගෙවීමේ ක‍්‍රමයක් ", "News Content": "ශ‍්‍රී ලංකා ටෙලිකොම් මොබිටෙල් විසින් බලගන්වනු ලබන මෙරට ගනුදෙනු කිරීමේ ප‍්‍රමුඛතම වෙබ් අඩවියක් වන MyDeal.lk විසින් තම පාරිභෝගිකයන් උදෙසා දීප ව්‍යාප්තව හඳුන්වා දෙන ලද බෙදාහැරීමේ හා පහසු ගෙවීමේ ක‍්‍රමයක් දියත් කරයි. දේශීය අන්තර්ජාල වෙළෙඳ පොලේ සඳහන් වන විශිෂ්ටතම ගනු දෙනු පිළිබඳව MyDeal.lk වෙබ් අඩවියේ සඳහන් වේ. අවන්හල්, සුවිශේෂී ස්ථාන, ආකර්ෂණීය සුඛෝපභෝගී නිවාඩු නිකේතන, ස්පා සහ විවිධ නිපැයුම් හා සේවාවන් ආදී දෑ පහසු මෙන්ම සාධාරණ මිල ගණන් යටතේ MyDeal.lk වෙබ් අඩවිය තුළින් ලබාගත හැකිවීමේ විශේෂත්වය හේතුවෙන් MyDeal.lk පිළිබඳ මෙරට ජනතාව තුළ මහත් පැහැදීමක් ඇතිව තිබේ. එහි ෆේස්බුක් පිටුවට 100,000 ට අධික පිරිසකගේ කැමැත්ත හිමිවී ඇති අතර MyDeal.lk නිරන්තරයෙන්ම වර්ධනය වෙමින් පවතින තම පාරිභෝගික පදනම සඳහා සැමවිටම සුවිශේෂී සේවාවක් ඉටු කරනු ලබයි. මොබිටෙල් විසින් බලගන්වනු ලබන MyDeal.lk අති නවීන තාක්ෂණය සහිත ටෙලිකොම් සහ අන්තර්ජාල පහසුකම් මෙන්ම නවතම තාක්ෂණික සහ අලෙවි සේවාවන්ගෙන් සමන්විත දිනපතා ගනුදෙනු වෙබ් අඩවි තොරතුරු සන්නිවේදන තාක්ෂණ විශේෂඥතා දැනුම ද සපයනු ලබයි. මෑතකදී හඳුන්වා දෙන ලද MyDeal.lk දීප ව්‍යාප්ත බෙදාහැරීම් සේවාව මගින් මේ වන විට සාමාන්‍ය ගාස්තු යටතේ තෝරාගත් ගනුදෙනුවල නිරතවීමේ හැකියාව ඇති අතර ප‍්‍රමුඛතම බැංකුවල ක්‍රෙඩිට් කාඞ් හිමියන්ට පහසු ගෙවීමේ ක‍්‍රමද හඳුන්වාදී ඇත. MyDeal.lk වෙත එක් කරන ලද මෙම නවාංගවලින් පාරිභෝගිකයන්ට විශිෂ්ට නිපැයුම් ඉතා සාධාරණ මිල ගණන්වලට මිලදී ගැනීමට ලැබෙන හැකියාව පමණක් නොව විශාල පහසුවක් ලැබීමද තහවුරු කෙරේ. මේ පිළිබඳ තම අදහස් දැක්වූ MyDeal.lk හි ප‍්‍රධාන විධායක නිලධාරී කුමාර් මෙල්වානි මහතා මෙසේ පැවසීය. \"පොදු ජනයා වෙත ප‍්‍රවේශ විය යුතු බව නිරන්තරයෙන්ම විශ්වාස කරන අප මොබිටෙල් සමග එක්වීමෙන් මේ වන විට මිලියන 4.5 ක පාරිභෝගිකයින් පිරිසක් වෙත ප‍්‍රවේශ වීමේ හැකියාව උදා වී තිබෙනවා. මෙයින් තහවුරු වන්නේ MyDeal.lk වෙබ් අඩවිය මගින් සපයන සේවාව තුළින් ග‍්‍රාමීය ප‍්‍රදේශ ඇතුළුව දීප ව්‍යාප්තව පාරිභෝගිකයින්ට තමන් වෙත ඉතා පහසුවෙන් සේවාවන් ලබාගත හැකි බවයි. අපගේ ප‍්‍රදානයන් වෙත තවදුරටත් පහසුකම් එක් කිරීම සඳහා එච්.එස්.බී.සී., එච්.එන්.බී, සම්පත්, ස්ටෑන්ඩර්ඞ් චාර්ටඞ්, සෙලාන්. කොමර්ෂල්, ලංකා බැංකුව, සහ නේෂන් ට‍්‍රස්ට් (ඇමෙක්ස් කාඞ්) ඇතුළු ශ‍්‍රී ලංකාවේ ප‍්‍රමුඛ පෙළේ බැංකු සමග එක්ව මාස 3 - 36 දක්වා විවිධ ගෙවීම් ක‍්‍රම සැලසුම් හඳුන්වා දීම සඳහා ගිවිසුම් අත්සන් කොට තිබෙනවා.\" මේ පිළිබඳව තම අදහස් දැක්වූ මොබිටෙල් නිෂ්පාදන පිළිබඳ සාමාන්‍යාධිකාරී ඉසුරු දිසානායක මහතා මෙසේ සඳහන් කළේය. \"ඉතා කෙටි කලක් තුළදී MyDeal.lk අත්කරන්නා ලද සාර්ථකත්වය ද සැබැවින්ම අපව දිරිගන්වන සුළුයි. මේ ගමනේ කොටස්කරුවකු වීමට ලැබීම මහත් අභිමානයක් ලෙස අප සලකන අතර ශ‍්‍රී ලංකාව තුළ විද්‍යුත් වානිජ කි‍්‍රයාකාරකම් ගොඩනැංවීම කෙරෙහි අපි අඛණ්ඩව කටයුතු කරනවා.\"", "URL": "https://sinhala.adaderana.lk/news.php?nid=33773", "Category": null, "Parent URL": null}