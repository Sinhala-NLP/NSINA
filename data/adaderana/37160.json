{"Source": "Adaderana", "Timestamp": "September 5, 2013 11:17 am", "Headline": " සරසවි සිසුන් අදත් උද්ඝෝෂණයේ නිරතවෙයි ", "News Content": "පෞද්ගලික විශ්ව විද්‍යාල නීතිගත කිරීමේ පනත අති විශේෂ ගැසට් පත්‍රයක් මගින් ගෙන ඒමට විරෝධය පළ කරමින් සබරගමු විශ්ව විද්‍යාලයේ සිසුන් විසින් උද්ඝෝෂණයක් සංවිධානය කර තිබේ. අදාළ ක්‍රියාමාර්ගයට විරෝධය පළ කරමින් අද(05) දහවල් සබරගමු විශ්ව විද්‍යාලය ඉදිරිපිට උද්ඝෝෂණ ව්‍යාපාරයක් සංවිධානය කර ඇති බව සබරගමුව සරසවි ශිෂ්‍ය එකමුතුවේ නියෝජිත තරිඳු අමරසිංහ පවසයි. උපාධි විකිණීමේ ප්‍රතිපත්තිය නෛතික රාමුවක් තුළට ගෙන ඒම තුළින් අධ්‍යාපනයේ සම අයිතිය උල්ලංඝණය වන බව ද ඔහු පෙන්වා දෙයි. අදාළ ගැසට් පත්‍රය අහෝසි කරන ලෙස ඉල්ලා රජරට සහ පේරාදෙණිය විශ්ව විද්‍යාලවල සිසුන් පිරිසක් ද පසුගියදා උද්ඝෝෂණයක නිරත වුණි.", "URL": "https://sinhala.adaderana.lk/news.php?nid=37160", "Category": null, "Parent URL": null}