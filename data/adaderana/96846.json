{"Source": "Adaderana", "Timestamp": "September 28, 2018 11:48 am", "Headline": "මුදල් වංචා කළ කතුන් 2ක් CID බාරයට", "News Content": "රුපියල් කෝටි තුනකට අධික වටිනාකමින් යුත් මුදලක් වංචා කර සාවද්‍ය ලෙස පරිහරණය කිරීමේ සිද්ධියක් සම්බන්ධයෙන් කාන්තාවන් දෙදෙනෙකු අපරාධ පරීක්ෂණ දෙපාර්තමේන්තු විසින් අත්අඩංගුවට ගෙන තිබේ. ගල්කිස්ස අත්තිඩිය ප්‍රදේශයේ දී සහ බොරලැස්ගමුව බෙල්ලන්විල ප්‍රදේශයේ ඔවුන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. සැකකාරියන් විසි්න් රුපියල් තුන් කෝටි අනූ එක් ලක්ෂ 31,682ක මුදලක් වංචා කර සාවද්‍ය ලෙස පරිහරණය කර ඇති බව සදහන්. අත්අඩංගුවට ගත් සැකකාරියන් දෙදෙනා අද(28) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=96846", "Category": null, "Parent URL": null}