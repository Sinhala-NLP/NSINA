{"Source": "Adaderana", "Timestamp": "June 28, 2019 07:12 pm", "Headline": "සහරාන්ගේ දෙවැනියා රහස් හෙළිකරයි", "News Content": "තවුහීද් ජමාද් සංවිධානයට අයත් ඩෙටනේටර් 1500ක්, ජෙලග්නයිට් කූරු 369ක් ඇතුළු පුපුරණද්‍රව්‍ය තොගයක් සමඟ කඩු 62 ක් කාත්තන්කුඩි, ඔල්ලිකුලම් ප්‍රෙද්ශයේ සඟවා තිබියදී සොයාගැනුණි. ඒ පාස්කු ඉරිදා ප්‍රහාරය සම්බන්ධයෙන් සෞදි අරාබියේදී අත්අඩංගුවට ගෙන මෙරටට රැ‍ගෙන ආ මොහොමඩ් මිල්හාන් නම් ත්‍රස්ත සාමාජිකයා හෙළි කළ තොරතුරු මතයි. තවුහීද් ජමාද් සංවිධානයට අයත් ඩෙටනේටර් 1500ක්, ජෙලග්නයිට් කූරු 369ක් ඇතුළු පුපුරණද්‍රව්‍ය තොගයක් සමඟ කඩු 62 ක් කාත්තන්කුඩි, ඔල්ලිකුලම් ප්‍රෙද්ශයේ සඟවා තිබියදී සොයාගැනුණි. ඒ පාස්කු ඉරිදා ප්‍රහාරය සම්බන්ධයෙන් සෞදි අරාබියේදී අත්අඩංගුවට ගෙන මෙරටට රැ‍ගෙන ආ මොහොමඩ් මිල්හාන් නම් ත්‍රස්ත සාමාජිකයා හෙළි කළ තොරතුරු මතයි. පාස්කු ඉරුදින ත්‍රස්ත ප්‍රහාරයට සම්බන්ධ ජාතික තව්හිද් ජමාද් ත්‍රස්ත කණ්ඩායමේ නායකයා ලෙසින් සැලකෙන සහරාන් හෂීම්ගෙන් පසුව එහි නායකත්වයට පත්වීමට සිටි මොහොමඩ් මිල්හාන් ඇතුළු 5 දෙනෙකු පසුගිය 14 වැනිදා සෞදි අරාබියේ ජෙඩාහිදී අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන මෙරටට රැගෙන එනු ලැබුවේය. අපරාධ පරීක්ෂණ දෙපාර්තමේන්තුව භාරයේ රඳවා සිටින සැකකරු ඊයේ කාත්තන්කුඩි, ඔල්ලිකුලම් ප්‍රදේශයට රැගෙන ගොස් ආරම්භ කළ සෝදිසි මෙහෙයුම් වලදී අවි ආයුධ සහ පුපුරණ ද්‍රව්‍ය රැසක් සොයාගෙන තිබේ. පිපිරීම් සිදුකිරීම සඳහා යොදා ගන්නා ඩෙටනේටර් 1500ක්, ඩෙටනේටර් වයර්, ජෙලග්නයිට් කූරු 369ක්, ද්‍රව ජෙලග්නයිට්, ටී 56 ඇතුළු විවිධ වර්ගයේ සජීවි පතොරම් මෙන්ම විවිධ වර්ග වල කඩු 62ක් මෙලෙස සොයා ගත් ද්‍රව්‍ය අතර වෙයි. මේ අතර ජාතික තවුහිද් ජමාද් සංවිධානයේ ප්‍රධානියා ලෙස කටයුතු කළ සහරාන් හෂීම් විසින් පුහුණු කඳවුරක් පවත්වාගෙන ගිය වාලච්චේන, රිදීතැන්න, ඕමිනියාමඩුව ප්‍රෙද්ශයේ අක්කර 25ක පමණ ඉඩමක් පොලිස් විශේෂ කාර්ය බලකාය විසින් අද යළිත් පරීක්ෂා කරනු ලැබුවේය.", "URL": "https://sinhala.adaderana.lk/news.php?nid=112964", "Category": null, "Parent URL": null}