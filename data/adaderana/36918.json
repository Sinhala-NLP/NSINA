{"Source": "Adaderana", "Timestamp": "August 26, 2013 09:14 pm", "Headline": " වී අලෙවි මණ්ඩල ගබඩාවේ ඇති වී තවමත් අලෙවි කර නැහැ", "News Content": "අම්පාර දිස්ත‍්‍රික්කයේ වී අලෙවි මණ්ඩලයේ ගබඩාවල පසුගිය කන්නයේ මිලදී ගත් රතුනාඩු වී කිලෝ කෝටි දෙකකට වැඩි ප‍්‍රමාණයක් අලෙවි කර ගැනිමට නොහැකිව තිබේ. මෙම වී තොගයේ වටිනාකම රුපියල් මිලියන හයසිය පනහක් පමණවේ යැයි අප වාර්තාකරු සඳහන් කරයි. රතුනාඩු වි සඳහා පාරිභෝගික ජනතාව වැඩි කැමැත්තක් නොදක්වන නමුත් අම්පාර දිස්ත‍්‍රික්කයේ බහුතරයක් ගොවින් රතු වී වගා කිරිමට පෙළඹි සිටිම මෙයට ප‍්‍රධාන හේතුව වී ඇත. රතු වී වගා කිරිමේදි කෘමි හානි හේතුවෙන් ඇතිවන ගැටළු බොහොමයක් අවමවන විම නිසා ගොවින් රතුනාඩු වී වගා කිරිමට පුරුදුව සිටිති. මෙම කන්නයේද ගොවින් වැඩි පුර වගා කර තිබෙන්නේ රතු වී විම හේතුවෙන් වී අලෙවි මණ්ඩලයට වී මිළදි ගැනීමේදී ගැටළු සහගත තත්වයකට මුහුණ දී තිබේ. මෙම වී නිකුත් කිරීමට නොහැකි වී ඇති නිසා මෙම කන්නයේ වී මිලදී ගැනීමේදී ගබඩා අඩු පාඩුවක් ද ඇතිවීමට ඉඩ තිබෙන බව ගොවි සංවිධාන නියෝජිතයෝ පවසති.", "URL": "https://sinhala.adaderana.lk/news.php?nid=36918", "Category": null, "Parent URL": null}