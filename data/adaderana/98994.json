{"Source": "Adaderana", "Timestamp": "November 10, 2018 09:37 am", "Headline": "ගංවතුරට 7ක් බිලි වෙයි", "News Content": "ජෝර්දානයට බලපෑ ගංවතුර තත්වයෙන් පුද්ගලයින් හත් දෙනෙකු ජීවිතක්ෂයට පත්ව තිබේ. විදෙස් මාධ්‍ය වාර්තා කලේ මේ හේතුවෙන් ජෝර්දානයේ ඇකාබා ප්‍රදේශයට හදිසි තත්වයක් ද ප්‍රකාශයට පත් කර ඇති බවයි. පුරාණ නගරයක් වූ පේට්‍රාහි සිරවී සිටි සංචාරකයින් 4000ක් පමණ මුදාගැනීමට ද එරට සහන කණ්ඩායම් සමත්ව තිබේ. එසේම නිරිත දිග මඩාබා ප්‍රදේශයේදී ගං වතුරට හසුව ගසාගෙන ගිය මෝටර් රථයක සිරවී සිටින පුද්ගලයින් පස් දෙනෙකු මුදාගැනීම සඳහා හෙලිකොප්ටර් යොදාගනිමින් මෙහෙයුම් සිදුකරමින් සිටින බව සඳහන් වෙයි. විදෙස් මාධ්‍ය පැවසුවේ මීට සති දෙකකට පමණ පෙර ජොර්දානයට බලපෑ ගංවතුර තත්වයකින් කුඩා ළමුන් , කාන්තාවන් ඇතුළු පුද්ගලයින් 21 දෙනෙකු මියගිය බවයි.", "URL": "https://sinhala.adaderana.lk/news.php?nid=98994", "Category": null, "Parent URL": null}