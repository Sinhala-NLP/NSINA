{"Source": "Adaderana", "Timestamp": "October 19, 2010 08:18 am", "Headline": "ජනපති කොමිසම උතුරේ වැසියන්ගෙන් සාක්ෂි විමසයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසන් සභාව උතුරු අර්ධද්වීපයේ වැසියන්ගෙන් සාක්ෂි සටහන් කර ගැනීමට තීරණය කර තිබේ. යාපනය නගරය හා අවට ප්‍රදේශ කේන්ද්‍ර කර ගනිමින් මෙය සිදු කරන බව එම කොමිසමේ සභාපති ජනාධිපති නීතීඥ සී.ආර් ද සිල්වා මහතා සඳහන් කළේය. ලබන නොවැම්බර් මාසයේ දී කොමිසම යාපනයේ දී රැස් වන අතර එහි දී සිවිල් වැසියන්, ස්වේච්ඡා සංවිධාන නියෝජිතයින් ඇතුළු බුද්ධිමතුන්ගෙන් සාක්ෂි සටහන් කර ගැනීමට නියමිතය. මේ වන විට ‍කොමිසම කිලිනොච්චි, මුලතිව් සහ වව්නියාව යන දිස්ත්‍රික්ක වල සහ කොළඹ දී රැස් වී සාක්ෂි සටහන් කර ගෙන තිබේ.", "URL": "https://sinhala.adaderana.lk/news.php?nid=11594", "Category": null, "Parent URL": null}