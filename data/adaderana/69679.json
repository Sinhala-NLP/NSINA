{"Source": "Adaderana", "Timestamp": "February 15, 2017 08:51 pm", "Headline": " ශශිකලා අධිකරණයට බාරවෙයි", "News Content": "අයථා ලෙස වත්කම් උපයා ගැනීම සම්බන්ධයෙන් වරදකාරියකව වසර 4ක සිරදඬුවමකට නියම වූ තමිල්නාඩුවේ ඒ.අයි.ඒ.ඩී.එම්.කේ. පක්ෂයේ මහලේකම් වී.කේ. ශශිකලා අද (15) අධිකරණය වෙත බාර වී තිබේ.එලෙස අධිකරණයට බාරවීම සඳහා අතිරේක කාලයක් ලබාදෙන්නැයි ඇය ශ්‍රේෂ්ඨාධිකරණයෙන් ඉල්ලා සිටියත් ඒ සඳහා අවසර නොලැබුණු බව ඉන්දීය මාධ්‍ය වාර්තා කරයි.අධිකරණයට බාරවී බන්ධනාගාරය වෙත යාමට පෙර වී.කේ. ශශිකලා තමිල්නාඩු හිටපු මහඇමතිනී ජයලලිතා ජයරාම්ගේ සොහොන වෙත ගොස් උපහාර දක්වා ඇති බව ද ඉන්දීය මාධ්‍ය පවසයි. එහිදී ඇතැතම් ඉන්දීය මාධ්‍ය වාර්තා කළේ එම මේ වන විට ශශිකලාගේ සාමන්‍ය හැසිරීම් රටාව මුළුමනින්ම වෙනස් ස්වභාවයක් ගෙන ඇති බවය. ඇය තුළ වේදනාවක් මෙන්ම වෛරයක් ඇති ආකාරයක් පෙනෙන්නට තිබූ බවත් සඳහන් කර තිබේ.", "URL": "https://sinhala.adaderana.lk/news.php?nid=69679", "Category": null, "Parent URL": null}