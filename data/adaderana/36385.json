{"Source": "Adaderana", "Timestamp": "August 5, 2013 09:41 am", "Headline": "කොළඹ දකුණු වරායේ නව දියකඩනය විවෘතයි ", "News Content": "කොළඹ දකුණු වරායේ නව දියකඩනය සහ පළමු පර්යන්තය ජනාධිපති මහින්ද රාජපක්ෂ මහතාගේ ප්‍රධානත්වයෙන් මීට ස්වල්ප මෙහොතකට පෙර විවෘත කර තිබේ. ශ්‍රී ලංකාව ආසියාවේ නාවික කේන්ද්‍රස්ථානයක් බවට පත් කිරීමේ අරමුණින් පසුගිය 2005 වසරේදී ශ්‍රී ලංකා රජයත් ආසියානු සංවර්ධන බැංකුවක් අතර කොළඹ වරාය පුළුල් කිරීමේ ව්‍යාපෘතිය සඳහා ගිවිසුම් අත්සන් කෙරුණි. මෙම සමස්ථ ව්‍යාපෘතිය සඳහා වැය කෙරෙන මුදල අමෙරිකානු ඩොලර් මිලියන දහසක් බව ශ්‍රී ලංකා වරාය අධිකාරිය පවසයි. වරාය පුළුල් කිරීමේ මෙම ව්‍යාපෘතියත් සමඟ ලොව විශාලතම බහළුම් නෞකා හැසිරවිය හැකි නව මෙහෙයුම් මැදිරියකින්ද සමන්විත වෙයි. දකුණු වරායේ සමස්ථ ව්‍යාපෘතිය 2016 වසරේ අවසන් කිරීමට නියමිතයි.", "URL": "https://sinhala.adaderana.lk/news.php?nid=36385", "Category": null, "Parent URL": null}