{"Source": "Adaderana", "Timestamp": "January 21, 2017 01:05 pm", "Headline": " සුළු පක්ෂ නියෝජිතයින් බලය බෙදීමට විරුද්ධයි", "News Content": "විපක්ෂනායකවරයා ඇතුළු සුළු පක්ෂ නියෝජිතයින් පිරිසක් බලය බෙදීමට විරුද්ධ බව අමාත්‍ය ඩිලාන් පෙරේරා මහතා පවසයි. අමාත්‍යවරයා පෙන්වා දෙන්නේ ඔවුන් ජනමත විචාරණයක් ඉල්ලා සිටීමෙන් ඒ පිළිබඳ පැහැදිලි වන බවයි. බදුල්ල ප්‍රදේශයේ පැවති ජන හමුවක් අමතමින් ඩිලාන් පෙරේරා මහතා මේ බව පවසා සිටියේය. මේ අතර ඒකාබද්ධ විපක්ෂයට අවශ්‍ය ලෙස ශ්‍රී ලංකා නිදහස් පක්ෂය දේශපාලනයේ නිරත නොවන බව දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා පවසයි. අම්බලන්ගොඩ ප්‍රදේශයේ පැවැති මාධ්‍ය හමුවකට එක්වෙමින් ශාන් විජේලාල් ද සිල්වා මහතා මෙම අදහස් පළ කළේය. මේ අතර වත්මන් ආණ්ඩුව ජනතාව මුලාකර නව නීති ගෙන එන බව පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය පවසයි. ඌව පරණගම ප්‍රදේශයේ පැවැති ජන හමුවකදී මන්ත්‍රීවරිය මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=68384", "Category": null, "Parent URL": null}