{"Source": "Adaderana", "Timestamp": "March 19, 2017 10:03 am", "Headline": "මඩකළපුව අනතුරින් 2ක් මරුට-1ට තුවාල", "News Content": "මඩකළපුව - ත්‍රීකුණාමලය ප්‍රධාන මාර්ගයේ වාකරේ ප්‍රදේශයේ දී සිදුවු රිය අනතුරකින් තරුණියක සහ තවත් අයෙකු මියගොස් තිබේ. ත්‍රීරෝද රථයක් ඊට ඉදිරියෙන් පැමිණි බස් රථයක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු ත්‍රීරෝද රථයේ රියදුරු සහ කාන්තාවන් දෙදෙනෙකු සේරුනුවර රෝහලට ඇතුළත් කිරීමෙන් අනතුරුව රියදුරු සහ එක් කාන්තාවක මියගොස් තිබේ. මියගොස් ඇත්තේ ත්‍රීකුණාමලය, පාලයූට්රු ප්‍රාදේශයේ පදිංචිව සිටි 55 හැවිරිදි ත්‍රීරෝද රථ රියදුරු සහ 19 හැවිරිදි ඔහුගේ දියණිය යි. අනතුරෙන් බරපතළ තුවාල ලැබු 54 හැවිරිදි අනෙක් කාන්තාව වැඩිදුර ප්‍රතිකාර සඳහා ත්‍රීකුණාමලය රෝහලට ඇතුළත් කර තිබේ. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වාකරේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71072", "Category": null, "Parent URL": null}