{"Source": "Adaderana", "Timestamp": "June 26, 2018 03:35 pm", "Headline": "වැල්ලවායේ අනතුරකින් ප්‍රංශ ජාතිකයෙක් මරුට", "News Content": "වැල්ලවාය - ඇල්ල මාර්ගයේ සිදුවූ රිය අනතුරකින් විදෙස් ජාතිකයෙකු ජීවිතක්ෂයට පත්ව තිබේ. අද(26) උදෑසන 10.00 ට පමණ සිදුවූ මෙම අනතුරින් මියගොස් ඇත්තේ ප්‍රංශ ජාතික 78 හැවිරිදි අයෙකු බව පොලීසිය සඳහන් කළේය. විදෙස් ජාතිකයින් පිරිසක් රැගත් බස් රථයක් ඇල්ල මාර්ගයේ නතර කර තිබී ඇති අතර අදාළ ප්‍රංශ ජාතිකයා ඡායාරූපයක් ගැනීම සඳහා මාර්ගය හරහා මාරු වීමේදී වැල්ලවාය දෙස සිට ඇල්ල දෙසට ධාවනය වූ බස් රථයක ඔහු ගැටී ඇති බව සඳහන්ය. අනතුරින් බරපතළ තුවාල ලැබූ එම පුද්ගලයා වැල්ලවාය රෝහලට ඇතුළත් කිරීමේදී මියගොස් තිබේ. අනතුර සම්බන්ධයෙන් බස්රථ රියදුරු අත්අඩංගුවට ගෙන ඇති අතර වැල්ලවාය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91532", "Category": null, "Parent URL": null}