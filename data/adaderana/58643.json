{"Source": "Adaderana", "Timestamp": "March 27, 2016 09:26 am", "Headline": "දෙවියන් සොයා පැමිණි දෙදෙනෙක් අතුරුදහන්", "News Content": "මුන්නේෂ්වරම දේවාලයට වන්දනාවේ පැමිණි නඩයක් අතර සිටි දෙදෙනෙකු දැදුරුඔයේ දියේ ගිලී අතුරුදහන්වී ඇති බව හලාවත පොලීසිය කියයි.ඊයේ(26)සවස මෙම අනතුර සිදුවී ඇත.අනතුරින් අතුරුදහන්වී ඇත්තේ මැණික්දිවෙල - තිස්මඩ ප්‍රදේශයේ පදිංචිකරුවන් වන ඊ.ජී.වීරකෝන් (අවු:53)සහ රංජිත් ප්‍රේමකුමාර (අවු:39) නම් දෙදෙනෙකු වන අතර ඔවුන් දෙදෙනා දෙමස්සිනන් බව පොලීසිය කියයි.මුන්නේෂ්වරම දේවාලයට පැමිණ ඇති පිරිස අනතුරුව දිය නෑම සඳහා හලාවත - දැදුරුඔය මංකඩට ගොස් ඇත. පිරිසක් දිවා ආහාරය ගනිමින් සිටින විට තවත් පිරිසක් දිය නෑම සිදු කර ඇති බවත්,එම අවස්ථාවේදී මොවුන් දෙදෙනා අතුරුදහන්වී ඇති බවට තොරතුරු ලැබී ඇති බවත් පොලීසිය කියයි.අතුරුදහන්වී ඇති දෙදෙනාගේ මළ සිරුර සොයා ප්‍රදේශවාසීන් මෙහෙයුමක් ආරම්භ කර ඇත.නමුත් මළ සිරුර සොයා ගෙන නැත.වැඩිදුර මෙහෙයුම් කටයුතු සිදු කෙරේ.", "URL": "https://sinhala.adaderana.lk/news.php?nid=58643", "Category": null, "Parent URL": null}