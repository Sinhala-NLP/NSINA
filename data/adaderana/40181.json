{"Source": "Adaderana", "Timestamp": "January 8, 2014 09:19 am", "Headline": "පස් හැවිරිදි දරුවාට වධ හිංසා කළ පුංචි අම්මා අත්අඩංගුවේ ", "News Content": "අලවතුගොඩ, මහමුදුන, විලානගම ප්‍රදේශයේදි දරුවෙකු කෲරත්වයට පත් කිරීමක් සම්බන්ධයෙන් කාන්තාවක් අත්අඩංගුවට ගෙන තිබේ. පස් හැවිරිදි දරුවෙකුට අදාළ කාන්තාව විසින් පහර දී උණු වතුර වක්කර පිලිස්සීමට ලක් කර ඇති බවට අනාවරණ වී ඇති බව පොලීසිය පවසයි. පිලිස්සුම් තුවාල ලැබු දරුවා මේ වන විට අකුරණ රෝහලේ ප්‍රතිකාර ලබන බව සඳහන් වෙයි. සිද්ධිය සම්බන්ධයෙන් අදාළ දරුවාගේ පුංචි අම්මා බවට සැලකෙන කාන්තාවක අත්අඩංගුවට ගෙන තිබේ. සැකකාරිය අද(08) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40181", "Category": null, "Parent URL": null}