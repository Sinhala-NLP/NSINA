{"Source": "Adaderana", "Timestamp": "August 1, 2016 10:24 am", "Headline": " මඩකළපුවේ රැකියා විරහිත උපාධිධාරීන් උද්ඝෝෂණයක", "News Content": "මඩකළපුව දිස්ත්‍රික්කයේ රැකියා විරහිත උපාධිධාරීන්ගේ අත්සන් ලබා ගැනීමේ උද්ඝෝෂණ ව්‍යාපාරයක් ආරම්භ කර තිබේ.සමස්ත ලංකා රැකියා විරහිත උපාධීධාරින්ගේ සංගමය සමග පැවැති සාකච්ඡාවකින් අනතුරුව මඩකළපුව ගුරු පුහුණු පීඨ ශාලාවෙන් මෙම අත්සන් ලබා ගැනීම් ආරම්භ කළ බව අද දෙරණ වාර්තාකරු පැවසුවේය.එම සංගමය පෙන්වා දෙන්නේ 2012 වර්ෂයේ උපාධිධාරීන් ලෙස පිටත්ව ගිය උපාධිධාරීන් 1500ක පිරිසකට මෙතෙක් රැකියා ලබාදීමට රජය කටයුතු කර නොමැති බවයි.අත්සන් ලබා ගැනීමෙන් අනතුරුව මේ සම්බන්ධයෙන් වන පෙත්සම ජනාධිපතිවරයාට සහ මුදල් අමාත්‍යවරයාට භාරදීමට කටයුතු කරන බව එම සංගමය සඳහන් කළේය.", "URL": "https://sinhala.adaderana.lk/news.php?nid=62634", "Category": null, "Parent URL": null}