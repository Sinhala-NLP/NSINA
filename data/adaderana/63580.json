{"Source": "Adaderana", "Timestamp": "August 29, 2016 03:21 pm", "Headline": " ලාංකික කතුන් 35ක් දිවයිනට ", "News Content": "කුවේට්හි රැකියා සඳහා ගොස් විවිධ හිංසනවලට ලක්වූ ශ්‍රී ලාංකික කාන්තාවන් 35 දෙනෙකු දිවයිනට පැමිණ තිබේ.ශ්‍රී ලංකා විදේශ සේවා නියුක්ති කාර්යාංශය සඳහන් කළේ විශේෂ ගුවන් යානයකින් එම පිරිස දිවයිනට පැමිණි බවයි.මෙලෙස දිවයිනට පැමිණ ඇත්තේ කුවේට්හි ශ්‍රී ලංකා තානාපති කාර්යාලයේ සුරක්ෂා නිවසේ රැදී සිටි පිරිසකි.මේ වසරේ මේ දක්වා කාලය තුළ කුවේට්හි සුරක්ෂා නිවසේ රැදී සිටි ශ්‍රී ලාංකික ශ්‍රමිකයින් 1183 දෙනෙකු දිවයිනට ගෙන්වාගෙන තිබේ.මේ අතර සෞදි අරාබියේ ශ්‍රී ලංකා තානාපති කාර්යාලයේ රැදී සිටි කාන්තාවන් 09 දෙනෙකු දිවයිනට පැමිණි බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=63580", "Category": null, "Parent URL": null}