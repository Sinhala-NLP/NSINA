{"Source": "Adaderana", "Timestamp": "November 6, 2012 09:58 am", "Headline": "බොරු කියලා හෙද හෙදියන් නොසන්සුන් කරනවා", "News Content": "ඇතැම් වෘත්තිය සමිති හෙද හෙදියන් නොසන්සුන් තත්ත්වයකට පත් කරමින් සිටින බව රාජ්‍ය සේවා එක්සත් හෙද සංගමය පවසයි. බොරු හේතු සාධක පෙන්වා දෙමින් හෙද හෙදියන් උද්ඝෝෂණ ව්‍යාපාරවලට යොමුකරමින් සිටින බව එහි සභාපති පුජ්‍ය මුරුත්තෙට්ටුවේ ආනන්ද හිමියන් සඳහන් කළේය. කොළඹ ඊයේ (05) පැවති මාධ්‍ය හමුවකට එක්වෙමින් මුරුත්තෙට්ටුවේ ආනන්ද හිමියන් මෙම අදහස් පළ කළේය. කෙසේ වෙතත් පසුගියදා නිකුත් වූ ගැසට් නිවේදනය මගින් හෙද සේවාව බරපතළ අර්බුදයකට යොමු කර ඇති බව රජයේ ‍හෙද නිලධාරීන්ගේ සංගමයේ සභාපති සමන් රත්නප්‍රිය මහතා පැවසීය. මේ අතර එවැනි අර්බුදයක් හෙද සේවාව තුළ ඇති කිරීමට ඉඩ ලබා නොදෙන බව පුජ්‍ය මුරුත්තෙට්ටුවේ ආනන්ද හිමියන් සඳහන් කළේය.", "URL": "https://sinhala.adaderana.lk/news.php?nid=28943", "Category": null, "Parent URL": null}