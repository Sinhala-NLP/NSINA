{"Source": "Adaderana", "Timestamp": "June 21, 2018 09:49 am", "Headline": "වන අලි ප්‍රහාරයකින් පියවරු දෙදෙනෙක් මරුට", "News Content": "නාඋල පොලිස් වසමේ ලිහිණිපිටිය, ආදාවල,මඩවලඋල්පත ප්‍රදේශයේ වන අලි ප්‍රහාරයකින් පුද්ගලයින් දෙදෙනෙකු මියගොස් තිබේ. පොලීසියට ලද තොරතුරක් මත මේ වන විට විමර්ශන කටයුතු ආරම්භ කර ඇති බව පොලීසිය සඳහන් කරයි. ඊයේ(20) රාත්‍රී 7ට පමණ යතුරුපැදියකින් අසල නිවසකට ගොස් පැමිණෙමින් සිටිය දී ලිහිණිපිටිය ප්‍රදේශයේ පිහිටි රක්ෂිතය ආසන්නයේ දී මෙම වන අලි ප්‍රහාරයට ලක්ව තිබේ. සිද්ධියෙන් මිය ගොස් ඇත්තේ ලිහිණිපිටිය, ආදාවල, මඩවලඋත්පත ප්‍රදේශයේ පදිංචි හේරත් මුදියන්සේලාගේ සුමුදු කමල් බණ්ඩාර හේරත්, නැමති වයස අවුරුදු 30 ක එක් දරු පියෙකි. අනෙක් පුද්ගලයා එම ප්‍රදේශයේ ම පදිංචි රිටිගහමුල වත්තේගෙදර නාලක රුවන් නැමති වයස අවුරුදු 29 ක දෙදරු පියෙකි. මේ වන විට පොලිසීය එම ස්ථානයට ගොස් පොලිස් විමර්ශන සිදු කරන අතර නාඋල මහේස්ත්‍රාත්වරයා විසින් මහේස්ත්‍රාත් පරීක්ෂණය සිදු කිරීමට නියමිතයි.", "URL": "https://sinhala.adaderana.lk/news.php?nid=91239", "Category": null, "Parent URL": null}