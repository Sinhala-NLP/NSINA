{"Source": "Adaderana", "Timestamp": "December 15, 2012 08:12 am", "Headline": "නීතිඥ සංගමය රැස්වෙයි", "News Content": "ශ්‍රී ලංකා නීතීඥ සංගමයේ විශේෂ මහා සභා රැස්වීමක් අද (15) පැවැත්වෙයි. සංගමයේ සියලු ශාඛා ඊට සහභාගී වන බව සංගමයේ ලේකම් සංජීව ගමගේ මහතා සඳහන් කළේය. නීතීඥයන් 440 දෙනෙකුගේ අත්සනින් යුතුව ඉදිරිපත් කර ඇති ඉල්ලීමක් හේතුවෙන් මෙම රැස්වීම කැඳවා තිබේ. දෝශාභියෝග යෝජනාව විභාගයේදී අගවිනුසුරුවරියට සාධාරණ කරුණු දැක්වීමකට අවස්ථාව ලබා නොදීම පිළිබඳව සහ අධීකරණයේ ස්වාධිනත්වයට එල්ල වී ඇති අභියෝග සම්බන්ධයෙන් අදාළ රැස්වීමේදී සාකච්ඡාවට ගැනීමට නියමිත බව නීතීඥ සංජීව ගමගේ මහතා ප්‍රකාශ කළේය.", "URL": "https://sinhala.adaderana.lk/news.php?nid=29967", "Category": null, "Parent URL": null}