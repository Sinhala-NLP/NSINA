{"Source": "Adaderana", "Timestamp": "August 25, 2018 07:54 pm", "Headline": "තවත් වෙසක් පෝයක් ගතවෙන්න කළින් ආණ්ඩුව පෙරළනවා", "News Content": "තවත් වෙසක් පෝයක් ගතවීමට පෙර ආණ්ඩුව පෙරළා දමා මහින්ද රාජපක්ෂ මහතාගේ නායකත්වයෙන් යුත් ආණ්ඩුවක් පිහිටුවන බව ඒකාබද්ධ විපක්ෂය පවසයි. එහි නියෝජිතයන් මේ බව සඳහන් කළේ ශ්‍රී ලංකා පොදු ජන පෙරමුණේ හෝමාගම තරුණ සම්මේලනය අමතමින්ය. එහිදී අදහස් දැක්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී කංචන විජේසේකර මහතා ප්‍රකාශ කළේ උපාධි ධාරීන් හැට හය දහසක් රැකියා විරහිත උපාධි ධාරීන් බවට පත්ව ඇති බවයි. එහිදී අදහස් දැක්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා ප්‍රකාශ කළේ එක වෙසක් පෝයක් ගතවීමට ප්‍රථම වත්මන් ආණ්ඩුව පෙරලා දමා මහින්ද රාජපක්ෂ මහතාගේ නායකත්වයෙන් යුත් ආණ්ඩුවක් පිහිටුවන බවයි.", "URL": "https://sinhala.adaderana.lk/news.php?nid=95020", "Category": null, "Parent URL": null}