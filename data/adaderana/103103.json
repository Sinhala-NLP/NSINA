{"Source": "Adaderana", "Timestamp": "January 26, 2019 10:28 am", "Headline": "පාතාල සමාජික ඌරු ජුවාගේ සගයින් 3ක් අත්අඩංගුවට", "News Content": "පුද්ගලයින්ගෙන් බලෙන් මුදල් ලබා ගැනිමට තැත්කළ කාන්තාවක් ඇතුළු පුද්ගලයින් දෙදෙනෙකු බියගම ප්‍රදේශයේදී සංවිධානාත්මක අපරාධ නිවාරණ කොට්ඨාසයේ නිළධාරින් විසින් අත්අඩංගුවට ගෙන තිබේ. ලැබුණු තොරතුරකට අනුව සිදු කළ වැටලීමකදී ඔවුන් අත්අඩංගුවට ගෙන ඇති අතර ඔවුන් සතුව තිබී මන්නා පිහි 03ක් ද සොයා ගත් බව පොලිසිය සඳහන් කළේය. මෙලෙස අත්අඩංගුවට ගෙන ඇත්තේ බියගම ප්‍රදේශයේ පදිංචි සිවරත්නම් ප්‍රශාන් නොහොත් මොරියා සහ විජේකුමාර් රමිනි අප්සරා යන අය බව සඳහන්. මොවුන් බන්ධනාගාර ගතව සිටින සංවිධානාත්මත අපරාධකරුවෙකු වන මාඹුලනගේ දිනෙත් මිලාන් මාඹුලන නොහොත් ඌරු ජුවා නමැති පුද්ගලයා සමඟ එක්ව බලෙන් මුදල් ලබා ගැනිමේ කටයුතු සිදු කරන බවට ද අනාවරණය වී තිබේ. සැකකරුවන් අද (26) දින මහර මහේස්ත්‍රාත් අධිකරණය වෙත ඉදිරිපත් කිරිමට නියමිත අතර සංවිධානාත්මක අපරාධ නිවාරණ කොට්ඨාස මේ සම්බනධයෙන් වැඩිදුර පරික්ෂණ ආරම්භ කර තිබේ.", "URL": "https://sinhala.adaderana.lk/news.php?nid=103103", "Category": null, "Parent URL": null}