{"Source": "Adaderana", "Timestamp": "August 26, 2017 09:49 am", "Headline": " ගමන්ගෙදරදී පියා සහ පුතා ඝාතනය කරලා", "News Content": "මිනුවන්ගොඩ, ගමන්ගෙදර ප්‍රදේශයේදී පහරදීමකින් පුද්ගලයින් දෙදෙනෙකු ඝාතනය කර තිබේ.නිවෙස් දෙකක පදිංචි දෙපාර්ශවයක් අතර ඇති වු ආරවුලක් දුරදිග යාමෙන් ඇති වූ පහරදීමකින් මෙම ඝාතන සිදුව ඇති බව පොලීසිය සඳහන් කළේය.ඝාතනයට ලක්ව ඇත්තේ එකම පවුලේ පියෙකු සහ පුතෙකි.ඝාතනය සම්බන්ධයෙන් පුද්ගලයින් තිදෙනෙකු මේ වන විට අත්අඩංගුවට ගෙන ඇති අතර ඔවුන් ද එකම පවුලේ පියා සහ පුතෙකු හා තවත් අසල්වාසී පුද්ගලයෙකු බව පොලීසිය සඳහන් කළේය.මෘතශරීර මිනුවන්ගොඩ රෝහලේ මෘතශරීරාගාරයේ තැන්පත් කර ඇති අතර පශ්චාත් මරණ පරීක්ෂණය සිදු කිරීමට නියමිතය.සිද්ධිය සම්බන්ධයෙන් මිනුවන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76715", "Category": null, "Parent URL": null}