{"Source": "Adaderana", "Timestamp": "May 2, 2019 10:38 pm", "Headline": "කසළ ප්‍රවාහනය කරන රථයක තිබී වෙඩි බෙහෙත්-වෙඩි නූල් තොගයක් හමුවෙයි", "News Content": "වවුනියාව, නගර සභාවේ කසළ ප්‍රවාහනය කරන රථයක තිබි වෙඩි බෙහෙත් හා බෝම්බ පිපිරීමට යොදාගන්නා වයර් තොගයක් අද(02) සවස සොයාගත් බව වවුනියාව පොලීසිය පවසයි. පොලීසිය පැවසුවේ කසළ ප්‍රවාහනය කරන රථයක් තුළ අදාළ පාර්සලයක් පවතින බව නගර සභා සේවකයින් දැක අනතුරුව ඒ සම්බන්ධයෙන් පොලීසිය දැනුවත් කළ බවයි. අනතුරුව පොලිසිය හා පොලිස් වි‍ශේෂ කාර්ය බළකා බෝම්බ නිශ්ක්‍රීය අංශය පැමිණ අදාළ පාර්සලය පරීක්ෂා කිරී‍මේදී වෙඩි බෙහෙත් ග්‍රෑම් 55 ක් හා බෝම්බ පිපිරීමට යොදාගන්නා ‍වයර් සොයාගත් බවද පොලීසිය පැවසීය. පොලීසිය පැවසුවේ වවුනියාව මහේස්ත්‍රාත් අධිකරණ නියෝග යටතේ බෝම්බ නිශ්ක්‍රීය අංශය පැමිණ අදාළ වෙඩි බෙහෙත් තොගය නිශ්ක්‍රීය කිරීමට ‍රැගෙන ගිය බවයි. කිසියම් පිරිසක් අදාළ වෙඩි බෙහෙත් කසළ ප්‍රවාහනය කරන රථය වෙත දමා ගොස් ඇතිද, නැත‍හොත් නගර සභාව තුළ තිබි අදාළ පුපුරණ ද්‍රව්‍ය තිබු‍ණේද යන්න සම්බන්ධයෙන් පරීක්ෂණ පවත්වන බවද පොලීසිය පැවසීය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109139", "Category": null, "Parent URL": null}