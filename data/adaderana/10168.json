{"Source": "Adaderana", "Timestamp": "August 11, 2010 09:01 pm", "Headline": "අලියා නැඟිටුවන්න අලුත් ව්‍යවස්ථාවක්", "News Content": "එක්සත් ජාතික පක්ෂයේ පක්ෂ කෘත්‍යාධිකාරී මණ්ඩලය නව පක්ෂ ව්‍යවස්ථාවක් සම්පාදනය කිරීමට තීරණය කර ඇතැයි එ.ජා.ප මහ ලේකම් තිස්ස අත්තනායක මහතා පවසයි. නව පක්ෂ ව්‍යවස්ථාව සම්පාදන කිරීම සඳහා පක්ෂයේ නීති විශාරදයින්ගෙන් සැදුම්ලත් විශේෂ කමිටුවක් පත් කර ඇතැයිද ඊට කේ.එන් චොක්සි,විජේදාස රාජපක්ෂ,තිලක් මාරපන,රෝලන්ඩ් සිල්වා යන මහත්වරුන් ඇතුළත්ව ඇතැයිද හෙතෙම කියා සිටියේය. මේ අතර පක්ෂ නායක රනිල් වික්‍රමසිංහ,නියෝජ්‍ය නායක කරූ ජයසූරිය,හම්බන්තොට දිස්ත්‍රීක් පාර්ලිමේන්තු මන්ත්‍රී සජිත් ප්‍රේමදාස යන මහත්වරුන් අතර වෙනත් යෝජනා සම්බන්ධයෙන් සාකච්ඡා පැවැත්වෙනු ඇතැයි එ.ජා.ප මාධ්‍ය ප්‍රකාශක ගයන්ත කරුණාතිලක මහතා සඳහන් කර තිබිණි.", "URL": "https://sinhala.adaderana.lk/news.php?nid=10168", "Category": null, "Parent URL": null}