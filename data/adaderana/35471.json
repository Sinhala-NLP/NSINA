{"Source": "Adaderana", "Timestamp": "July 4, 2013 09:15 am", "Headline": "විදුලි උත්පාදනය නතර කිරීම ගැන පරීක්ෂණ", "News Content": "ජල විදුලි බලාගාර කිහිපයක විදුලි උත්පාදන කටයුතු තාවකාලිකව නතර කර තිබීම සම්බන්ධයෙන් විශේෂ පරීක්ෂණයක් ආරම්භ කර ඇති බව මහජන උපයෝගීතා කොමිසම පවසයි. ප්‍රමාණවත් තරම් ජලය ලැබී ඇති මෙවන් වකවානුවක ජල විදුලි උත්පාදනය සිදු නොවීම කණගාටුවට කරුණක් බව මහජන උපයෝගීතා කොමිසමේ සභාපති ආචාර්ය ජයතිස්ස ද කොස්තා මහතා සඳහන් කරයි. අලුත්වැඩියා කටයුතු හේතුවෙන් මේ දිනවල ජල විදුලි බලාගාර කිහිපයකවිදුලි උත්පාදන කටයුතු නතර වි ඇති බවට පලවන වාර්තා සැළකිල්ලට ගනිමින් සභාපතිවරයා මෙම අදහස් පළ කරන ලදී. ඒ පිළිබඳව වහාම වාර්තාවක් ලංකා විදුලිබල මණ්ඩලයෙන් ඉල්ලා ඇති බව ජයතිස්ස ද කොස්තා මහතා සඳහන් කරයි. විදුලි ගාස්තු ඉහළ නැංවීමට එරෙහිව අත්සන් කළ මහජන පෙත්සම විදුලි බිල වැඩිකිරිමට එරෙහි මහජන ව්‍යාපාරය ඊයේ (03) මහජන උපයෝගීතා කොමිසම වෙත භාරදෙනු ලැබුණි.", "URL": "https://sinhala.adaderana.lk/news.php?nid=35471", "Category": null, "Parent URL": null}