{"Source": "Adaderana", "Timestamp": "April 7, 2019 11:30 pm", "Headline": "කොස්ගම පොලීසියේ නිලධාරින් දෙදෙනෙකුගේ වැඩ තහනම්", "News Content": "කොස්ගම පොලිස් ස්ථායේ රඳවා සිටියදි සැකකරුවන් දෙදෙනෙකු සිරමැදියෙන් පලා යම නිසා එම පොලිස් ස්ථානයේ පොලිස් නිලධාරින් දෙදෙනෙකුගේ වැඩ තහනම් කර ඇත. එලෙස වැඩ තහනම් කර ඇත්තේ එම කාලයෙදි රාජකාරි කටයුතුවල නිරතව සිටි අයයි. හෙරොයින් ළඟ තබා ගැනීම හේතුවෙන් කොස්ගම පොලිස් ස්ථානයේ නිලධාරීන් විසින් අත්අඩංගුවට ගෙන සිටි සැකකරුවන් දෙදෙනෙකු සිරමැදිරියෙන් පලා ගොස් ඇත. හෙරොයින් මිලිග්‍රෑම් 1050ක් සහ හෙරොයින් මිලිග්‍රෑම් 1020ක් සන්තකයේ තබාගෙන සිටි පුද්ගලයන් දෙදෙනෙකු ඊයේ (06) දිනයේ කොස්ගම පොලිස් ස්ථානයේ නිලධාරීන් විසින් අත්අඩංගුවට ගෙන ඇති අතර ඊයේ රාත්‍රියේ අදාළ පුද්ගලයින් මෙසේ පලා ගොස් ඇත. අදාළ සැකකරුවන් අත්අඩංගුවට ගැනීම සඳහා කොස්ගම පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=107589", "Category": null, "Parent URL": null}