{"Source": "Adaderana", "Timestamp": "July 21, 2016 04:55 pm", "Headline": "  බැසිල්ට 1 වැනිදා ඇප ලැබෙන්නේ නෑ", "News Content": "යාපනය සරසවියේ පසුගියදා ඇතිවූ සිද්ධියට අදාළ සිසුන් අත්අඩංගුවට ගැනීම රජයේ ප්‍රධානියෙකු විසින් වළකා ඇතැයි පිවිතුරු හෙළ උරුමයේ නායක පා.ම උදය ගම්මන්පිල මහතා කියයි.අද පැවැති මාධ්‍ය හමුවකදී මන්ත්‍රීවරයා පැවසුවේ මෙම සිද්ධියට සම්බන්ධ ළමුන්ගේ විස්තර පොලීසිය විසින් අනාවරණය කර ගැනීමෙන් පසු ඔවුන් අත්අඩංගුවට නොගන්නා ලෙසත්, උසාවියට බාරවීමට සලස්වන ලෙසටත් එසේ උපදෙස් දී ඇති බවය.ඒ අනූව ‍යාපනයේ සිසුන්ට එක නීතියක් කැලණියේ සිසුන්ට තව නීතියක් ක්‍රියාත්මක වන බව පැහැදිලි යැයිද, පාඨලි චම්පික රණවක ඇමතිවරයා මේ ගැන කියන්නේ කුමක්දැයි මන්ත්‍රීවරයා විමසා සිටියේය.මේ අතර අග්‍රාමාත්‍යවරයා හිටපු ජනපතිනිය සමග කුඩා කාලයේදී එකට නැටුම් ඉගෙන ගත් බව පාර්ලිමේන්තුවේදී ඊයේ ප්‍රකාශ කළ බවත්, දැන් ඔවුන් නට‍න්නේ අමෙරිකාවේ පදයට බවත්, හෙතෙම පැවසීය.බැසිල්ට ලබන 1 වැනිදාට ඇප ලැබෙන්නේ නැති බවත්, ඔහුගේ වැරදි අඩුපාඩු නැතැයි නොකියන බවත්, පැවසූ ඒ මහතා බැසිල් නැතත් 28 පා ගමන සාර්ථකව සිදුකරන බවද මාධ්‍යවේදීන්ගේ ප්‍රශ්නවලට පිළිතුරු ලෙස වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62292", "Category": null, "Parent URL": null}