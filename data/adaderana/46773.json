{"Source": "Adaderana", "Timestamp": "October 17, 2014 08:30 am", "Headline": "රාජ්‍ය හා පෞද්ගලික අංශ සේවක වැටුප් වැඩි කිරීමේ ස්ථීර ක්‍රමවේදයක් ඕනෑ", "News Content": "2015 අයවැය ඉදිරිපත් කිරිමේ දී ආණ්ඩුක්‍රම ව්‍යවස්ථාව උල්ලංඝණය කිරීමෙන් වළකින ලෙස රජයට බල කරන බව එක්සත් ජාතික පක්ෂය පවසයි. එම පක්ෂයේ පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා ඊයේ පැවති මාධ්‍ය හමුවකදී පෙන්වා දුන්නේ ඇතැම් මූල්‍ය තත්ත්වයන් අයවැයෙන් වෙන්කොට දැක්වීමේ සූදානමක් පිළිබඳ තොරතුරු අනාවරණය වී බවයි. එමෙන්ම රාජ්‍ය සහ පෞද්ගලික අංශ සේවකයින්ට මෙන්ම විශ්‍රාමිකයින්ටද ස්ථිර ක්‍රමවේයක් අනුව වැටුප් ඉහළ නැංවීමට පියවර ගත යුතු බව ආචාර්ය හර්ෂ ද සිල්වා මහතා ප්‍රකාශ කළේය.", "URL": "https://sinhala.adaderana.lk/news.php?nid=46773", "Category": null, "Parent URL": null}