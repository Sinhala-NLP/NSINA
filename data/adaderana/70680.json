{"Source": "Adaderana", "Timestamp": "March 10, 2017 01:52 pm", "Headline": " අණ නොතකා ධාවනය කරලා-ලොරිය ප්‍රපාතයට පෙරළිලා", "News Content": "තේ කුඩු ඇසුරුම් පෙට්ටි ප්‍රවාහනය කළ ලොරියක් ප්‍රපාතයකට පෙරළීමෙන් පුද්ගලයකු බරපතළ තුවාල ලබා තිබේ.බගවන්තලාවේ සිට කොළඹ දක්වා තේ ප්‍රවාහනය කරමින් තිබු ලොරියක් ඊයේ(19) රාත්‍රී 9 ට පමණ අඩි 50 ක පමණ ප්‍රපාතයකට පෙරළී ඇති බව අප වාර්තාකරු සඳහන් කළේය.අනතුරින් ලොරි රථයේ සහායකයා තුවාල ලබා ඇති අතර ඔහු දික්ඔය මුලික රෝහලට ඇතුළත් කර ඇත.අදාළ ලොරි රථයේ රියදුරු පොලිස් අත්අඩංගුවට ගෙන තිබේ.නෝර්වුඩ් ප්‍රදේශයේ රාත්‍රී මුර සංචාරයේ යෙදී සිටි පොලිස් නිලධාරීන් ලොරිය පරීක්ෂා කළ අවස්ථාවේ රියදුරා බීමත්ව සිටි ඇතැයි අනාවරණ වී තිබේ.අනතුරුව පොලීසිය ඔහුගෙන් ප්‍රශ්න කිරීමේදී රිය සහායකයා ලොරිය පණ ගන්වා පොලිස් අණ ද නොතකා පළාගොස් ඇති බව හෙළිවී ඇත.ඒ අවස්ථාවේදී ඔහුට එහි වේගය පාලනය කර ගැනීමට නොහැකිව ප්‍රපාතයට පෙරළී ගොස් තිබේ.අත්අඩංගුවට ගත් රියදුරු අද(10) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70680", "Category": null, "Parent URL": null}