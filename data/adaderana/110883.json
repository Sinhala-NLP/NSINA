{"Source": "Adaderana", "Timestamp": "May 29, 2019 08:58 am", "Headline": "දුම්රියේ ගැටී අවසන් ගමන් ගිය අයෙක්", "News Content": "අම්බලන්ගොඩ, කහව ප්‍රදේශයේදී දුම්රියේ ගැටී පුද්ගලයෙකු මියගොස් ඇත. මරදාන සිට මාතර බලා ධාවනය වූ දුම්රියේ අදාල පුද්ගලයා ගැටී ඇති බව පොලීසිය පැවසුවේය. මියගොස් ඇත්තේ බටපොල ප්‍රදේශයේ පදිංචිව සිටි 38 හැවිරිදි පුද්ගලයෙකි. මෘත ශරිරය බලපිටිය රෝහලේ තැන්පත් කර ඇති අතර අම්බලන්ගොඩ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110883", "Category": null, "Parent URL": null}