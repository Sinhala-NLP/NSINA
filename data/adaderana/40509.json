{"Source": "Adaderana", "Timestamp": "January 21, 2014 07:23 am", "Headline": " බන්ධනාගාර තුළ කුඩුවලට නියාමකවරුන් සම්බන්ධයි", "News Content": "බන්ධනාගාර තුළට මත්කුඩු ගෙනයාමේ සිද්ධීන් සම්බන්ධයෙන් බන්ධනාගාර බුද්ධි අංශ තොරතුරු රැසක් ආනාවරණය කරගෙන තිබේ. අදාළ මත්කුඩු ජාවාරම් සඳහා බන්ධනාගාර නියාමකවරුන් ද සම්බන්ධ වී ඇති බවට වාර්තා වේ. වැලිකඩ බන්ධනාගාරය සහ කොළඹ මැගසින් බන්ධනාගාරයේ නියාමකවරුන් හත් දෙනෙකු පමණ අදාළ ජාවාරම් වලට සම්බන්ධ බවට තොරතුරු අනාවරණය වී තිබේ. පසුගියදා මහර බන්ධනාගාරයේදී ද මත්කුඩු ග්රෑම් 50ක් සමඟ බන්ධනාගාර නියාමකවරයෙකු අත්අඩංගුවට ගැනීමට බන්ධනාගාර බුද්ධි අංශය සමත්විය. අදාළ මත්කුඩු ජාවාරමට සම්බන්ධ මහර බන්ධනාගාරයේ තවත් නියාමකවරුන් තිදෙනෙකු පිළිබඳව බන්ධනාගාර බුද්ධි අංශවල අවධානය යොමුව තිබේ. මේ වන විට බන්ධනාගාර තුළට මත්කුඩු ගෙනයාම නතර කිරීම සඳහා විශේෂ ආරක්ෂිත වැඩපිළිවෙලක් ක්‍රියාත්මක කර ඇති බව බන්ධනාගාර දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=40509", "Category": null, "Parent URL": null}