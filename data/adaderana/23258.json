{"Source": "Adaderana", "Timestamp": "April 3, 2012 01:45 pm", "Headline": "මෙරට ප්‍රථම ටින් මාළු කර්මාන්ත ශාලාව අද ඇරඹෙයි", "News Content": "ශ්‍රී ලංකා රජයේ අනුග්‍රහයෙන් ක්‍රියාත්මක කෙරෙන මෙරට ප්‍රථම ටින් මාළු කර්මාන්ත ශාලාව අද(03) පස්වරුවේ ගාල්ල ධීවර සංස්ථා පරිශ්‍රයේ දී ආරම්භ කිරීමට නියමිතය. ඒකාබද්ධ හවුල් ව්‍යාපාරයක් ලෙස ක්‍රියාත්මක කෙරෙන මෙහි සභාපතිවරයා වශයෙන් ධීවර සංස්ථාවේ සභාපති මහිලාල් සේනාරත්න මහතා කටයුතු කරයි. මෙම කර්මාන්ත ශාලාව ඉදිකිරීම සඳහා රුපියල් ලක්ෂ 840 ක මුදලක් වැයකොට තිබේ. මෙම කර්මාන්ත ශාලාව මගින් දිනකට සැමන් ටින් 10, 000 ක් නිපදවීමට බලාපොරොත්තු වන බව ධීවර හා ජලජ සම්පත් අමාත්‍යාංශය ප්‍රකාශ කරයි. මෙයට අමතරව ඉදිරියේ දී මුන්දලම හා පෑලියගොඩ ප්‍රදේශවල ද තවත් මෙවැනි ටින් මාළු කර්මාන්ත ශාලා ඉදිකිරීමට නියමිතය.", "URL": "https://sinhala.adaderana.lk/news.php?nid=23258", "Category": null, "Parent URL": null}