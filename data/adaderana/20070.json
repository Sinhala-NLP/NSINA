{"Source": "Adaderana", "Timestamp": "November 17, 2011 10:22 pm", "Headline": "වෘත්තීය සමිති හා ඇමති අතර සාකච්ඡා එකඟතාවෙන් තොරව අවසන්", "News Content": "තැපැල් වෘත්තීය සමිති සහ තැපැල් සේවා ඇමති ජීවන් කුමාරතුංග මහතා අතර අද(17) පස්වරුවේ පැවැති සාකච්ඡා එකඟතාවයකින් තොරව අවසන් වී තිබේ. දෙපාර්ශවය අතර තවත් සාකච්ඡාවක් හෙට(18) පැවැත්වීමට නියමිතව ඇත. තැපැල්පතිවරයා වහා සේවයෙන් ඉවත් කරන‍ ලෙස බලකරමින් පසුගිය 14 වන දින සිට තැපැල් වෘත්තීය සමිති වෘත්තීය ක්‍රියාමාර්ගයක නිරතව සිටියි. මෙම වෘත්තීය ක්‍රියා මාර්ගය නිසා තැපැල් සේවා කටයුතු අඩපණව ඇති බැවින් එය නැවැත්වීමට පියවර ගන්නා ලෙස අමාත්‍යවරයා ඉල්ලීමක් කළ ද ඒ සඳහා වෘත්තීය සමිති වෙතින් යහපත් ප්‍රතිචාරයක් ලැබී නොමැති බව ද සඳහන්ය.", "URL": "https://sinhala.adaderana.lk/news.php?nid=20070", "Category": null, "Parent URL": null}