{"Source": "Adaderana", "Timestamp": "September 13, 2012 03:53 pm", "Headline": " සිසු විරෝධයෙන් රථ වාහන තදබදයක්", "News Content": "විශ්ව විද්‍යාල ප්‍රතිපාදන කොමිෂන් සභා ගොඩනැඟිල්ල ඉදිරිපිට විශ්ව විද්‍යාල සිසු සිසුවියන්ගේ විරෝධතා ව්‍යාපාරයක් හේතුවෙන් කොළඹ නගර සභාපිටිය අවට මාර්ග,වෝඩ් ප්ලේස් ආදී මාර්ගවල දැඩි රථ වාහන තදබදයක් ඇතිවී ඇති බව අද දෙරණ වාර්තාකරු පවසයි. විශ්ව විද්‍යාල ආචාර්යවරුන් විසින් ගෙන යනු ලබන වෘත්තීය ක්‍රියාමාර්ගයට කඩිනම් විසඳුම් ලබාදී සිසු සිසුවියන්ට අධ්‍යාපන කටයුතු නිසි ලෙස කරගෙනයාමට ඇවිසි පසුබිස සකස්කරන ලෙස ඉල්ලා මෙම විරෝධතා ව්‍යාපාරය දියත් කර තිබේ. ඒ අනුව ආචාර්යවරුන්ගේ වෘත්තීය ක්‍රියාමාර්ගයට සහය පළ කිරීමද මෙම විරෝධතාවේ අරමුණක් බවත්, නිදහස් අධ්‍යාපන අයිතිය උදුරාගැනීම,සරසවි මිලිටරිකරණය කිරීම ආදියට විරෝධයපෑමද සෙසු අරමුණු අතර වන බව සිසුහු පෙන්වාදෙති.", "URL": "https://sinhala.adaderana.lk/news.php?nid=27382", "Category": null, "Parent URL": null}