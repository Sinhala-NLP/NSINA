{"Source": "Adaderana", "Timestamp": "March 5, 2011 10:24 am", "Headline": "සපුගස්කන්ද ගෑස් වලින් 72% ක් ලිට්රෝ සමාගමට", "News Content": "සපුගස්කන්ද පිරිපහදුවෙන් නිපදවෙන ගෑස් වලින් 72% ක ප්‍රමාණයක් ලිට්රෝ ගෑස් සමාගමට අලෙවි කිරීමට ඛනිජ තෙල් කර්මාන්ත අමාත්‍යාංශය තිරණය කර තිබේ. නිපදවන ගෑස්වලින් ඉතිරි 28% ක ප්‍රමාණය ලාෆ් ගෑස් සමාගමට ලබාදීමට පියවර ගන්නා බව එම අමාත්‍යාංශය පවසයි. බොරතෙල් පිරිපහදුවෙන් නිපදවන ගෑස් ප්‍රමාණය ගබඩා කිරීමේ දුෂ්කරතාව හේතුවෙන් ලිට්රෝ සමා‍ගමේ ගබඩා පහසුකම් ලබාගැනීම ද මෙම තීරණයේ එක් අරමුණක් බව සඳහන්ය. ඛනිජ තෙල් අමාත්‍යාංශයේ ලේකම්, ඛනිජ තෙල් නීතිගත සංස්ථාවේ සභාපති සහ ලිට්රෝ සමාගමේ ප්‍රධාන විධායක නිලධාරීවරයා අතර පැවති සාකච්ඡාවක දී මෙම තීරණයට එළඹ තිබේ.", "URL": "https://sinhala.adaderana.lk/news.php?nid=14624", "Category": null, "Parent URL": null}