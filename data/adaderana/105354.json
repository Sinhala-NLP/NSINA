{"Source": "Adaderana", "Timestamp": "March 2, 2019 04:52 pm", "Headline": "ඩෙවෝන් රක්ෂිතයේ ගින්නක්", "News Content": "තලවකැලේ, දිඹුල-පතන ඩෙවෝන් දිය ඇල්ල අසළ පිහිටි ඩෙවෝන් රක්ෂිත කැළෑවේ අද (02) දහවල් හටගත් ගින්නකින් එහි අක්කර 10ක පමණ බිම් ප්‍රමාණයක් සම්පුර්ණයෙන්ම විනාශයට පත්ව ඇතැයි දිඹුල-පතන පොලීසිය සඳහන් කර ඇත. ගිනි ගැනීමත් සමඟ ඇති වු අධික දුමාරයෙන් නුවරඑළිය- හැටන් ප්‍රධාන මාර්ගයේ ගමනාගමනයටද බාධා එල්ල වී පැවැති අතර ප්‍රදේශයේ මේ දිනවල පවතින වියළි කාලගුණික තත්ත්වයත් සුළං තත්ත්වයත් හේතුවෙන් ගින්න සීඝ්‍ර ලෙස රක්ෂිය පුරා පැතීරී ගොස් ඇත. ඩොවෝන් දිය ඇල්ල අසල පිහිටි මෙම රක්ෂිත පාරිසරික වශයෙන් ඉතාමත් වැදගත් රක්ෂිතයක් බවත් එහි වු වටිනා ශාක හා සතුන් මෙන්ම කුරුළු කූඩු විනාශයට පත්ව ඇතැයි උඩරට පරිසර සංගම් නිලධාරීන් පවසා ඇත. දිඹුල-පතන පොලීසියේ නිලධාරීන් හා ප්‍රදේශවාසීන් එකතුව රක්ෂිතයේ පැතිරී යමින් පැවැති ගින්න නිවා දැමීමට දැඩි වෙහසක් ගෙන ඇති අතර කිසියම් පුද්ගලයෙකු හෝ පිරසක් විසින් මෙම රක්ෂිතයට ගිනි තබන්නට ඇතැයි පොලීසිය සැක කරන බව අද දෙරණ වාර්තාකරු සඳහන් කරනු ලැබුණි.", "URL": "https://sinhala.adaderana.lk/news.php?nid=105354", "Category": null, "Parent URL": null}