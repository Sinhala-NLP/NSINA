{"Source": "Adaderana", "Timestamp": "February 18, 2013 11:01 am", "Headline": "කැමරන් ඉන්දියාවට එයි", "News Content": "බ්‍රිතාන්‍ය අග්‍රාමාත්‍ය ඩේවිඩ් කැමරන් තෙදින නිල සංවාරයක් සඳහා ඉන්දියාවට පැමිණ තිබේ. ද්වි පාර්ශවික කරුණු කිහිපයක් සම්බන්ධයෙන් මෙහිදී විශේෂ අවධානය යොමු කිරීමට නියමිතය. ඩේවිඩ් කැමරන් මෙම සංචාරය පිළිබඳ මාධ්‍ය වෙත ප්‍රකාශ කර ඇත්තේ ඉන්දියාවට සහ බ්‍රිතාන්‍යයට 21 වැනි සියවසේ විශිෂ්ඨතම හවුල්කරුවන් විය හැකි බවය. මෙම සංචාරයේදී ඩේවිඩ් කැමරන්, ඉන්දීය අග්‍රාමාත්‍ය මන්මෝහන් සිං, ජනාධිපති ප්‍රනාබ් මුඛර්ජි ඇතුළු ඉහළ පෙළේ ඉන්දීය නියෝජිත පිරිසක් හමුවීමට සැලසුම් කර තිබේ. මීට අමතරව ඉන්දීය ව්‍යාපාරිකයන් සඳහා බ්‍රිතාන්‍යයේ වීසා පහසුකම් ලබාදීමේ වැඩපිළිවෙළ පිළිබඳව ද සාකච්ඡා කෙරෙනු ඇත.‍", "URL": "https://sinhala.adaderana.lk/news.php?nid=31729", "Category": null, "Parent URL": null}