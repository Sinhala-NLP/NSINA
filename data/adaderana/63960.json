{"Source": "Adaderana", "Timestamp": "September 10, 2016 09:46 am", "Headline": "  අකුරට වැඩ කිරීම තවදුරටත් ක්‍රියාත්මකයි ", "News Content": "ශ්‍රී ලංකන් ගුවන් සමාගමේ ගුවන් නියමුවන් දියත් කර ඇති අකුරට වැඩ කිරීමේ වෘත්තීය සමිති ක්‍රියාමාර්ගය තවදුරටත් ක්‍රියාත්මක බව ගුවන් නියමු වෘත්තීය සංගමය පවසයි.එම සංගමයේ ප්‍රකාශකයෙකු පැවසුවේ වැඩ තහනමට ලක්වූ ගුවන් නියමුවා යළි සේවයේ පිහිටුවන තෙක් මෙම වෘත්තීය සමිති ක්‍රියාමාර්ගය දියත් කරන බවයි.කෙසේවෙතත් ශ්‍රී ලංකන් ගුවන් සමාගම නිවේදනයක් නිකුත් කරමින් පවසන්නේ අදාළ ගුවන් නියමුවාගේ සේවය අත්හිටුවා ඇත්තේ, සිවිල් ගුවන් සේවා රෙගුලාසි වලට අනුකූලව බවයි.එහෙයින් ගුවන් නියමු සංගමයේ ඉල්ලීම ප්‍රතික්ෂේප කරන බව එම සමාගම පෙන්වාදෙයි.අදාල නිලධාරියාට එරෙහි විනය පරීක්ෂණය එළඹෙන 27 වනදා අවසන්වීමට නියමිත අතර එහි අන්තර්ගත කරුණු මත ඉදිරි ක්‍රියාමාර්ග ගන්නා බව ශ්‍රී ලංකා ගුවන් සමාගම පවසයි.", "URL": "https://sinhala.adaderana.lk/news.php?nid=63960", "Category": null, "Parent URL": null}