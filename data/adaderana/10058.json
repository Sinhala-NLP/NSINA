{"Source": "Adaderana", "Timestamp": "August 6, 2010 08:10 am", "Headline": "මංගල ඇතුළු පිරිස අද එජාපයට", "News Content": "ශ්‍රී ලංකා නිදහස් පක්ෂ මහජන පාර්ශවයේ නායක මංගල සමරවීර මහතා ඇතුළු පක්ෂ සාමාජිකයින් නිල වශයෙන් එක්සත් ජාතික පක්ෂයට එක්වීම අද සිදුවේ. පසුගිය දා රැස්වූ මහජන පාර්ශවයේ විධායක සභාව මෙම තීරණය ගෙන තිබේ. ඒ අනුව ශ්‍රී ලංකා නිදහස් පක්ෂයේ මහජන පාර්ශවය විසුරුවා හැරීමට නියමිතය. එක්සත් ජාතික පක්ෂයට එක්වන මංගල සමරවීර මහතා එම පක්ෂයේ කෘත්‍යාධිකාරී මණ්ඩල සාමාජිකයෙකු ලෙස ද මාතර එක්සත් ජාතික පක්ෂ ප්‍රධාන සංවිධායක ලෙස ද පත්කිරිමට නියමිත බව පක්ෂ ආරංචි මාර්ග පවසයි.", "URL": "https://sinhala.adaderana.lk/news.php?nid=10058", "Category": null, "Parent URL": null}