{"Source": "Adaderana", "Timestamp": "April 19, 2012 08:10 am", "Headline": "ද. කළුතර - අලුත්ගම දුම්රිය ධාවනය අද නිල වශයෙන් ඇරඹෙයි", "News Content": "නවීකරණය කරන ලද මුහුදුබඩ දුම්රිය මාර්ගයේ දකුණු කළුතර සිට අලුත්ගම දක්වා දුම්රිය ධාවන කටයුතු නිල වශයෙන් ආරම්භ කිරීම අද(19) දිනයේ සිදුවෙයි. මෙරටට පැමිණ සිටින ඉන්දීය නියෝජිතයින්ගේ සහභාගීත්වයෙන් මෙම කටයුත්ත සිදුකෙරෙන බව දුම්රිය ගමනාගමන අධිකාරී එල්.ඒ. ආර්. රත්නායක මහතා සඳහන් කළේය. කෙසේවෙතත් ලබන 25 වැනි දින සිට කොළඹ සිට මාතර දක්වා සාමාන්‍ය පරිදි දුම්රිය ධාවනය සිදුවෙයි. එතෙක් කොළඹ සිට මාතර දක්වා විශේෂ දුම්රිය දෙකක් ධාවනයට යොදවා ඇති බව දුම්රිය ගමනාගමන අධිකාරී එල්.ඒ. ආර්. රත්නායක මහතා සඳහන් කළේය.", "URL": "https://sinhala.adaderana.lk/news.php?nid=23623", "Category": null, "Parent URL": null}