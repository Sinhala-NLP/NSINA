{"Source": "Adaderana", "Timestamp": "February 23, 2012 01:54 pm", "Headline": "පුංචි ස්වස්තිකා තාමත් නෑ", "News Content": "(අතුරුදහන්ව ඇති දැරියගේ සත්‍ය ඡායාරූපයකි) මුන්දලම ප්‍රදේශයේදී පැහැරගනු ලැබූ පෙර පාසල් දැරිය පිළිබඳ මේවන තුරුත් කිසිදු තොරතුරක් අනාවරණය වී නොමැති බව පොලීසිය පවසයි. ඊයේ දහවල් 12.00 ට පමණ මුන්දලම ප්‍රදේශයේ වයස අවුරුදු තුන හමාරක් පමණ වන පෙර පාසල් දැරියක කිසියම් පුද්ගලයකු විසින් පැහැරගෙන ගොස් තිබිණි. අදාළ පෙර පාසලේ පාලිකාව පවසා ඇත්තේ වෙනදා දැරිය කැටුව යාමට පැමිණෙන දැරියගේ ආච්චි නොපැමිණි බවත්,ඒ වෙනුවට ආච්චිට අසනීප යයි පවසා දැරියගේ\"මාමා\"නමින් හඳුන්වාගත් පුද්ගලයකු පැමිණ දැරිය කැටුව ගිය බවත්ය. කෙසේ වෙතත් එස්.ස්වස්තිකා නමැති මෙම දැරිය මේවන විටත් අතුරුදහන්ව ඇති බවත්,දැරිය සෙවීම සඳහා මුන්දලම පොලීසිය විසින් පොලිස් කණ්ඩායම් දෙකක් යොදවා ඇති බවත් අද දෙරණ වාර්තාකරු සඳහන් කරයි. මෙම දැරිය කප්පම් ගැනීමක් සඳහා පැහැරගනු ලැබුවේද නැතහොත් පුද්ගලික තරහක් පිරිමසා ගැනීමක් සඳහා පැහැරගනු ලැබුවේද යන්න හෝ මෙවන තෙක් හෝඩුවාවක් ලැබී නැති බව වාර්තා වේ.", "URL": "https://sinhala.adaderana.lk/news.php?nid=22338", "Category": null, "Parent URL": null}