{"Source": "Adaderana", "Timestamp": "November 22, 2012 03:24 pm", "Headline": " ගැටුම් වළකන්න අලි සංරක්ෂණාගාර 4 ක්", "News Content": "අලි මිනිස් ගැටුම් විසඳීමේ අරමුණින් ඉදිරියේදී ව්‍යපෘති රැසක් ක්‍රියාත්මක කිරීමට නියමිත බව ගොවිජන සේවා හා වන ජීවී නියෝජ්‍ය අමාත්‍ය එස්.එම් චන්ද්‍රසේන මහතා පවසයි. ඒ සඳහා අවශ්‍ය මූල්‍ය ප්‍රතිපාදන මෙවර අයවැයෙන් ලබා දී ඇති බව නියෝජ්‍ය අමාත්‍යවරයා සඳහන් කළේය. මේ යටතේ වන අලි සංරක්ෂණාගාර 4 ක් ඉදිකිරීමට නියමිත අතර අලි මිනිස් ගැටුම් අවම කර ගැනීමටත් දඩයක්කාරයින්‍ට ඉලක්ක වන වන අලින් ආරක්ෂාකර ගැනීමටත් එයින් හැකිවනු ඇති බව එස්.එම් චන්ද්‍රසේන මහතා පවසයි. හොරොව්පතාන, මාදුරාඔය, ගල්ගමුව - පාලුකඩවල සහ ලුණූගම්වෙහෙර යන ප්‍රදේශවල මෙම වන අලි සංරක්ෂණාගාර ඉදි කෙරෙයි.‍ මීට අමතරව අලින්ගෙන් ආරක්ෂාවීම සඳහා ඉදිකර ඇති කිලෝමීටර් 1400 ක විදුලි වැට ආරක්ෂා කිරීම සඳහා සිවිල් ආරක්ෂක නිලධාරීන් යෙදවීමට ද පියවර ගන්නා බව නියෝජ්‍ය ඇමතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29404", "Category": null, "Parent URL": null}