{"Source": "Adaderana", "Timestamp": "April 26, 2018 11:49 am", "Headline": "එරාජ් ප්‍රනාන්දු යළිත් හම්බන්තොට නගරාධිපති තනතුරට පත්වෙයි", "News Content": "එක්සත් ජාතික පක්ෂයට බලය හිමිවූ හම්බන්තොට මහ නගර සභාවේ නගරාධිපතිධුරය සඳහා එක්සත් ජනතා නිදහස් සන්ධානයේ එරාජ් ප්‍රනාන්දු මහතා වැඩි ඡන්දයෙන් යළි තේරීපත්ව තිබේ. නගරාධිපතිවරයා තෝරා පත් කරගැනීමට අද (26) පැවති විවෘත ඡන්ද විමසීමේදී ශ්‍රි ලංකා පොදු ජන පෙරමුණේ මන්ත්‍රීවරුන් ද එක්සත් ජනතා නිදහස් සන්ධානයෙන් ඉදිරිපත් වූ එරාජ් ප්‍රනාන්දු මහතා වෙනුවෙන් ඡන්දය ප්‍රකාශ කළ බව අද දෙරණ වාර්තාකරු පැවසීය. මංගල සැසි වාරය සඳහා හම්බන්තොට නගර සභාව පසුගිය මස 28 වනදා රැස් වුණද ඝණ පූර්ණ නොමැති වීම හේතුවෙන් සභාවේ කටයුතු කල් දැමීමට සිදු විය. ඒ අනුව අද දිනයේ සභාව යළි රැස් වූ අවස්ථාවේ නව නගරාධිපතිවරයා ඇතුළු නිළධාරීන් පත් කරගැනීම සිදුව තිබේ.", "URL": "https://sinhala.adaderana.lk/news.php?nid=88055", "Category": null, "Parent URL": null}