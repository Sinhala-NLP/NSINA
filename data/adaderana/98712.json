{"Source": "Adaderana", "Timestamp": "November 5, 2018 06:29 am", "Headline": "තියුණු ආයුධයකින් පහරදීමෙන් තරුණයෙක් මරුට", "News Content": "හලාවත - සිප්පිකලාන ප්‍රදේශදී තියුණු ආයුධයකින් පහර දී පුද්ගලයෙක් මියගොස් තවත් පුද්ගලයෙක් බරපතළ ලෙස තුවාල ලබා ඇති බව හලාවත පොලීසිය පවසයි. ඊයේ(04) රාත්‍රී 10.00 ට පමණ මෙම සිද්ධිය සිදුව ඇති බව පොලීසිය සඳහන් කළේය. මෙලෙස මියගොස් ඇත්තේ හලාවත - මුගුණුවටවන පදිංචිව සිටි සමිත් රන්දිල් නැමති 22 හැවරදි තරුණයෙකි. බරපතළ ලෙස තුවාල ලබා ඇති මුගුණුවටවන පදිංචිකරුවෙකු වන ජීවන් අරුණ ශාන්ත නැමති අයෙක් වන අතර ඔහු හලාවත මහා රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහල මාරු කර යවා ඇති බවට වාර්තා වෙයි. පිහි ඇණුම සිදු කළ පුද්ගලයා සහ මිය ගිය අයගේ පියා ඊයේ රාත්‍රීයේ එකට මත් පැන් පානය කර ඇති අතර එම අවස්ථාවේදී පිහි ඇණුම සිදු කළ අය විසින් මිය ගිය අයගේ පියාට පහරක් එල්ල කර ඇත් බවට අණාවරණය විය. මේ සම්බන්ධයෙන් විමසීම සඳහා මිය ගිය අය පැමිණි අවස්ථාවේදී ඇතිවූ බහින් බස් වීමක් පිහි ඇණුමට හේතුව වී ඇති බව පොලීසිය පවසයි. සැකකරු මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=98712", "Category": null, "Parent URL": null}