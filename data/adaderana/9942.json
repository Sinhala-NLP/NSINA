{"Source": "Adaderana", "Timestamp": "July 31, 2010 02:37 pm", "Headline": "පැන ගිය සිරකරුවා ආයෙත් මාට්ටු", "News Content": "මාළිගාකන්ද මහේස්ත්‍රාත් අධිකරණ‍යේ දී බන්ධනාගාර නිලධාරීන්ගෙන් මිදී පැනගිය සිරකරුවෙකු අත්අඩංගුවට ගැනීමට කොම්පඤ්ඤවීදිය පොලිසිය අද පෙරවරු‍වේ සමත්ව තිබේ. මෙසේ අත්අඩංගුවට ගත් සිරකරුවා මත්ද්‍රව්‍ය චෝදනා මත ජීවිතාන්තය දක්වා සිරදඩුවම් නියම වූ පුද්ගලයෙකු බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. ඔහු මාළිගාකන්ද මහේස්ත්‍රාත් අධිකරණයට මේ මස 6 වැනිදා ඉදිරිපත් කිරීමට ගෙන ගිය අවස්ථාවේ බන්ධනාගාර නිලධාරීන්ගෙන් මිදී පලාගොස් තිබුණි. අදාළ සැකකරුවා කොම්පඤ්ඤවීදිය ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=9942", "Category": null, "Parent URL": null}