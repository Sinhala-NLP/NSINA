{"Source": "Adaderana", "Timestamp": "April 19, 2012 06:07 pm", "Headline": "අකුරැස්ස පොලීසියේ තිදෙනකුගේ වැඩතහනම්", "News Content": "අකුරැස්ස ප්‍රාදේශීය සභාවේ විපක්ෂනායකවරයා අතින් සිදු වූ රිය අනතුරට සම්බන්ධ සිද්ධියේ දී නීතීය නිවැරදිව ක්‍රියාත්මක නොකිරීම සම්බන්ධයෙන් අකුරැස්ස පොලිසියේ නිලධාරීන් තිදෙනෙකුගේ වැඩ තහනම් කර තිබේ. පොලිස් සැරයන්වරයෙකු , රථ වාහන අංශයේ උපපොලිස් පරීක්ෂකවරයෙකු සහ අකුරැස්ස පොලිසියේ වැඩ බලන ස්ථානාධිපතිවරයා මෙලෙස වැඩ තහනමට ලක්ව ඇති බව සදහන්වේ. දකුණූ පළාත භාර නියෝජ්‍ය පොලිස්පතිවරයා විසින් මෙම වැඩ තහනම සම්බන්ධයෙන් අදාළ නිලධාරීන් දැනුවත් කර ඇති බව ද වාර්තා වේ. අදාළ රිය අනතුර සම්බන්ධ සිද්ධියේ දී නීතීය ක්‍රියාත්මක නොකිරීම සම්බන්ධයෙන් මෙම නිලධාරීන්ට එරෙහිව පරීක්ෂණයක් ද පැවැත්වෙන බව සඳහන්වේ.", "URL": "https://sinhala.adaderana.lk/news.php?nid=23649", "Category": null, "Parent URL": null}