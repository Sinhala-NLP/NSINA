{"Source": "Adaderana", "Timestamp": "April 21, 2014 02:10 pm", "Headline": "ඩෙංගු නිසා සීතාවක පාසල් 3ක් වසයි", "News Content": "ඩෙංගු රෝගය පැතිර යාමේ අවදානමක් පැවතීම හේතුවෙන් සීතාවක අධ්‍යාපන කොට්ඨාසයේ පාසල් තුනක් වසා දමා තිබේ. හංවැල්ල රාජසිංහ මධ්‍ය විද්‍යාලය, පහත්ගම රෝමානු කතෝලික විද්‍යාලය සහ හංවැල්ල මායාදුන්න විද්‍යාලය වසා දැමීමට පියවර ගත් බව හෝමාගම කලාප අධ්‍යාපන අධ්‍යක්ෂ පාලිත වීරසූරිය මහතා සඳහන් කළේය. ඩෙංගු මර්දන වැඩසටහන් ක්‍රියාත්මක කිරිමෙන් පසු ලබන බ්‍රහස්පතින්දා එම පාසල් යළි විවෘත කිරිමට නියමිතය. ඩෙංගු රෝගය වැළඳීම හේතුවෙන් හංවැල්ල රාජසිංහ මධ්‍ය විද්‍යාලයේ සිසුවෙකු මියගොස් ඇති බව ද වාර්තා වෙයි. මේ හේතුවෙන් විදුහල්පතිවරුන්ගේ ඉල්ලීම පරිදි අදාළ පාසල් වසා තැබීමට පියවර ගත් බව පාලිත වීරසූරිය මහතා සඳහන් කළේය.", "URL": "https://sinhala.adaderana.lk/news.php?nid=42690", "Category": null, "Parent URL": null}