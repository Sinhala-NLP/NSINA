{"Source": "Adaderana", "Timestamp": "February 12, 2017 01:45 pm", "Headline": "මාර්ටින් ගප්ටිල් - ලුක් රොන් යළි සංචිතයට ", "News Content": "දකුණු අප්‍රිකානු කණ්ඩායම සමඟ පැවැත්වීමට නියමිත එක්දින සහ 20/20 තරගාවලියේ නවසීලන්ත සංචිතයට මාර්ටින් ගප්ටිල් සහ ලුක් රොන්චි ඇතුළත් කර තිබේ.පසුගිය තරඟ වලින් මාර්ටින් ගප්ටිල් සහ ලුක් රොන්චි ආබාධ තත්ත්වයන්ට පත්වීම හේතුවෙන් එම තරඟවලින් ඉවත් වීමට සිදුවී ඇත. ඒ අනුව නවසීලන්තය සහ දකුණු අප්‍රිකාව අතර 20/20 තරඟය ලබන 17 වන දින නවසීලන්තයේ ඔක්ලන්ඩ්හිදී පැවැත්වීමට නියමිතය.එමෙන්ම තරඟ 5කින් යුත් එක්දින තරගාවලියේ පළමු තරගය ලබන 19 වන දින හැමිල්ටන්හිදී පැවැත්වීමට නියමිත බව වාර්තා වේ.", "URL": "https://sinhala.adaderana.lk/news.php?nid=69507", "Category": null, "Parent URL": null}