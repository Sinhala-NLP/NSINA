{"Source": "Adaderana", "Timestamp": "August 20, 2010 01:28 pm", "Headline": "බාර්ට්ලීට් ෆිනෑන්ස් වෙතින්  රුපියල් 28,000ක් ගෙවීමෙන් තී‍්‍රවීලරයක් ", "News Content": "තී‍්‍ර වීලර් සඳහා ලීසින් සැපයීමේ ශී‍්‍ර ලංකාවේ පුරෝගාමී සමාගමක්වන බාර්ට්ලීට් ෆිනෑන්ස් සමාගම, මෑතකදී හඳුන්වා දුන් ස්වයං රැකියා දිරිගැන්වීමේ ව්‍යාපෘතියක් යටතේ රුපියල් 28,000ක් පමණක් ගෙවීමෙන් තී‍්‍රවීලරයක් හිමිකර ගැනීමේ අවස්ථාව උදාකර දී තිබේ. සාමාන්‍යයෙන් අලුතෙන් තී‍්‍රවීලරයක් මිලදී ගැනීමේදි රුපියල් 60,000කට වැඩි මුදලක් මූලික ගෙවීම ලෙසින් කළ යුතු වූවද, බාර්ට්ලීට් ෆිනෑන්ස් සමාගම හඳුන්වා දී ඇති මෙම නව ස්වයං රැකියාවන්ට දිරිදීමේ වැඩසටහනට අනුව රුපියල් 300,000 දක්වා ලීසිං පහසුකම් ලබාගත හැකි අතර, එයට අමතරව පහසුකම් රැසක්ම එම සමාගම විසින් ලබා දේ. උතුරු-නැගෙනහිර සිදුකෙරෙන මානව සංවර්ධන ව්‍යාපෘතිවලට සමගාමීව දියත් කළ බාර්ට්ලීට් ෆිනෑන්ස් සමාගමේ ප‍්‍රතිලාභ රැසක් හිමිවන මෙම ත‍්‍රීවීලර් ලීසින් පහසුකම් ලබාදීම යටතේ, පාරිභෝගිකයන්ට රු. 28,000 මුදලක් පමණක් ඬේවිඩි පීරිස් සමාගමට ගෙවා තී‍්‍රවීරයක් වෙන් කරවා ගැනීමෙන් එහි ඉතිරි මුදල ලීසිං පහසුකමක් ලෙසින් ලබාගත හැක. එමෙන්ම බාර්ට්ලීට් ෆිනෑන්ස් සමාගමේ තී‍්‍රවීලර් සඳහා සැපයෙන මෙම ලීසින් පහසුකමේදී ස්ථීර වැටුප් ලබන ඇපකරුවන් සිටීම අනිවාර්යය නොවන අතර, ඒ සඳහා තවත් තී‍්‍රවීලර් හිමිකරුවන් දෙදෙනෙකු සිටීම සෑහේ. මෙය ස්වයංරැකියාවක් ලෙසින් තී‍්‍රවීලර් මිලදීගන්නන්ට බොහෝ පහසුවක්වන්නක් සේම, ඔවුන්ට වසර 3ක් හෝ 4ක් සඳහා ලීසිං පහසුකම් ලැබීමටද හැක. තවද, යාපනය, වව්නියාව හා මඩකළපුව ඇතුළුව දිවයින පුරා පිහිටි ඕනෑම බාර්ට්ලීට් ෆිනෑන්ස් ශාඛා කාර්යාල 14කදී ලීසිං වාරික ගෙවීමේ හැකියාවක් පාරිභෝගිකයන්ට තිබෙන අතර, අවශ්‍ය නම් වාරික රැස්කිරීම සඳහා එම සමාගමේ නියෝජිතයෙකු තම නිවසටම ගෙන්වා ගැනීමේ පහසුකමද පාරිභෝගිකයන්ට හිමි වේ. එයට අමතරව, නිවැරදිව ලීසිං වාරික ගෙවන පාරිභෝගිකයන්ට දෙවසරකට පසුව විශේෂ පොලී අනුපාතයක් යටතේ ණය ලබා ගැනීමටද අවස්ථාවක් උදාවන අතර, එය පවුලේ විශේෂ උත්සව අවස්ථාවක්, දරුවන්ගේ අධ්‍යාපන කටයුතු, නිවසේ වැඩිදියුණුකිරීම්, අන් ව්‍යාපාරික කටයුත්තක් හෝ තවත් ත‍්‍රීවීලරයක් මිලදී ගැනීමට යොදා ගැනීමට ද හැකි වේ. \"ත‍්‍රීවීල්වලට ලීසිං පහසුකම් සැපයීමට බොහෝ සමාගම් ඉදිරිපත් නොවූ සමයේදී සිටම බාර්ට්ලීට් ෆිනෑන්ස් සමාගම මෙරට තී‍්‍රවීලර් මිලදීගන්නන්ට උපකාරකිරීමක් ලෙසින් ලීසිං ලබාදුන්නා. ඒ නිසාම මෙරට තී‍්‍රවිලර් මිලදී ගන්නන් හා අප සමාගම අතර ඇත්තේ ප‍්‍රබල බැඳීමක්. එම බැඳීම තවදුරටත් තහවුරු කරමින් හා වැඩි ප‍්‍රතිලාභ සපයමින් අප රු. 28,000ක් පමණක් ගෙවීමෙන් තී‍්‍රවීලරයක් මිලදී ගැනීමේ මෙම වැඩසටහන දියත් කළේ, ස්වයං රැකියාවලට අතදීමක් ලෙසිනුයි. එයට අමතරව, යුදමය වාතාවරණය අවසන්වීමෙන් පසුව උතුරු- නැගෙනහිර පළාත්වල ස්වයංරැකියාවක් ලෙසින් තී‍්‍රවීලරයක් මිලදී ගැනීමට උනන්දුවක් දක්වන තරුණ පරපුරට ද මෙය කදිම අවස්ථාවකි. කොටින්ම මෙම ලීසිං ක‍්‍රමයට අනුව, එය තුළින්ම බොහෝ සාර්ථකත්වයට හා දියුනුවට පත්වීමට අවශ්‍ය පහසුකම් දිගුකාලීනව සැලසීම අපේ අරමුණයි\"බාර්ට්ලීට් ෆිනෑන්ස් සමාගමේ සාමාන්‍යාධිකාරී, සම්පත් නිශාන්ත මහතා පැවසීය.", "URL": "https://sinhala.adaderana.lk/news.php?nid=10341", "Category": null, "Parent URL": null}