{"Source": "Adaderana", "Timestamp": "June 12, 2016 11:25 am", "Headline": " ළමා ශ්‍රමිකයින් මිලියන 168ක්", "News Content": "ළමා ශ්‍රමිකයන්ට එරෙහි ජාත්‍යන්තර දිනය අදට(12) යෙදී තිබේ.ළමයින් ලිංගික කටයුතුවලට භාවිත කිරීම පිටු දකිමින් - ළමයින්ට ඔවුන්ගේ ලෝකය උරුම කර දෙමු යන තේමාව යටතේ මෙවර එම දිනය සැමරරෙයි.ජාත්‍යන්තර කම්කරු සංවිධානය විසින් 2002 වසරේ සිට මෙම දිනය ප්‍රකාශයට පත් කර තිබේ.ලොව පුරා මිලියන 168ක ළමුන් පිරිසක් ළමා ශ්‍රමිකයින් ලෙස කටයුතු කරන බව අනාවරණය වී තිබේ.2030 තිරසාර සංවර්ධන වැඩසටහන යටතේ ළමයින් ශ්‍රමිකයන් ලෙස යොදා ගැනීම නවතා දැමීම සඳහා යෝජනා ඉදිරිපත්ව ඇති බව වාර්තා වෙයි.", "URL": "https://sinhala.adaderana.lk/news.php?nid=61008", "Category": null, "Parent URL": null}