{"Source": "Adaderana", "Timestamp": "August 30, 2018 07:45 am", "Headline": "විශේෂඥ වෛද්‍යවරුන්ගේ විශ්‍රාම වයස දික්වෙයි", "News Content": "විශේෂඥ වෛද්‍යවරුන්ගේ විශ්‍රාමගැන්වීමේ වයස් සීමාව දීර්ග කිරීමට රජය තීරණය කර තිබේ. ඊට අදාළ ගැසට් පත්‍රය ද පසුගිය සඳුදා දිනයේ රාජ්‍ය පරිපාලන හා කළමනාකරණ අමාත්‍ය රංජිත් මද්දුමබන්ඩාර මහතා විසින් නිකුත් කර ඇති බව වාර්තා වෙයි. ඒ අනුව විශේෂඥ වෛද්‍ය නිලධාරීන්ගේ අනිවාර්ය විශ්‍රාමගැන්වීමේ වයස් සීමාව අවුරුදු 63 දක්වා දීර්ග කර තිබේ. මෙම සංශෝධනය 2017 වර්ෂයේ ජුනි මස 06 වන දින සිට බලාත්මක කර ඇති බව වාර්තා වෙයි. මෙතෙක් විශේෂඥ වෛද්‍ය නිලධාරියෙකුගේ අනිවාර්ය විශ්‍රාමගැන්වීමේ වයස් සීමාව අවුරුදු 60ක් ලෙස ප්‍රකාශ කර තිබුණි. මේ අතර ඉල්ලීම් කිහිපයක් මුල් කරගනිමින් ඌව පලාත් සෞඛ්‍ය කාර්යමණ්ඩලය වෘත්තීය සමිති ක්‍රියාමාර්ගයක් ආරම්භ කර තිබේ. සමස්ථ ලංකා සුව සේවා සංගමයේ ප්‍රධාන ලේකම් මහින්ද ගුරුගේ මහතා සඳහන් කළේ අද(30) දිනයේ ඌව පළාතේ සියළු සෞඛ්‍ය කාර්යමණ්ඩලය ලෙඩ නිවාඩු වාර්තා කිරීමට තීරණය කර ඇති බවයි.", "URL": "https://sinhala.adaderana.lk/news.php?nid=95220", "Category": null, "Parent URL": null}