{"Source": "Adaderana", "Timestamp": "October 14, 2012 08:52 am", "Headline": "ත්‍රිරෝද රථයක් පැහැරගත් 5ක් අත්අඩංගුවට", "News Content": "ත්‍රිරෝද රථයක් පැහැරගත් සැකකරුවන් 5 දෙනෙකු අත්අඩංගුවට ගෙන තිබේ. ලීසිං ක්‍රමය යටතේ මිලදී ගෙන ඇති අදාළ ත්‍රිරෝද රථය වෙනුවෙන් එහි හිමිකරු වාරික ගෙවීම පැහැර හැර තිබු බව පොලීසිය පැවසුවේය. කෙසේ වෙතත් අදාළ සමාගම විසින් ත්‍රිරෝද රථය අත්පත්කර ගැනීමට කටයුතු කර ඇති බව අනාවරණය වී තිබේ. එම අත්පත් කරගැනීම නීත්‍යානුකූල නොවන අයුරින් සිදුව ඇති බැවින් සැකකරුවන් අත්අඩංගුවට ගත් බව දමන පොලීසිය සඳහන් කරයි.", "URL": "https://sinhala.adaderana.lk/news.php?nid=28265", "Category": null, "Parent URL": null}