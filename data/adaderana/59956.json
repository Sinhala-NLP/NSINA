{"Source": "Adaderana", "Timestamp": "May 9, 2016 09:47 am", "Headline": " ජී.එස්.පී. දෙන්න කොන්දේසි ඉදිරිපත් කරයි", "News Content": "ජී.එස්.පී. ප්ලස් බදු සහනය නැවත ශ‍්‍රී ලංකාවට ලබාදීම සඳහා යුරෝපා සංගමය මගින් කොන්දේසි 58 ක් ඉදිරිපත් කර ඇති බව වාර්තා වෙයි.ත‍්‍රස්තවාදය වැළැක්වීමේ පනත ඉවත් කිරීම සහ එම පනත යටතේ රඳවාගෙන සිටින්නන්ගේ නඩු විභාග කඩිනම් කිරීම එම කොන්දේසි අතරින් ප‍්‍රධාන තැනක් ගෙන ඇති බව සඳහන්ය.මානව හිමිකම් කි‍්‍රයාකාරී සැළැස්මක් හඳුන්වාදීම සහ නව ව්‍යවස්ථාවක් යටතේ බලය බෙදීමට කටයුතු කිරීම ද අදාළ කොන්දේසි අතරට අයත් වෙයි.උතුරු පළාතේ පෞද්ගලික ඉඩම් සියල්ල එහි මුල් හිමිකරුවන්ට නැවත ලබාදීම සහ ජාතික සංහිඳියාවෙන් යුත් නැවත පදිංචි කරවීමේ ප‍්‍රතිපත්තියක් හඳුන්වාදිය යුතු බවද යුරෝපා සංගමය පෙන්වා දී ඇත. ජී.එස්.පී. ප්ලස් බදු සහනය යළි ශ‍්‍රී ලංකාවට ලබාදීම සඳහා මෙම කොන්දේසි ඉටුකළ යුතු බව යුරෝපා සංගමය ප‍්‍රකාශ කර තිබේ.", "URL": "https://sinhala.adaderana.lk/news.php?nid=59956", "Category": null, "Parent URL": null}