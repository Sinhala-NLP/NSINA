{"Source": "Adaderana", "Timestamp": "June 14, 2012 06:24 pm", "Headline": "නීතී වීරෝධී ඉන්ධන පිරවුම්හලක් වටලා 5 ක් දැලේ", "News Content": "වැල්ලම්පිටිය ප්‍රදේශයේ නීතී වීරෝධීව පවත්වාගෙන ගිය ඉන්ධන පිරවුම්හලක් පොලිස් විශේෂ කාර්යය බලකායේ සෙබළුන් විසින් වටලා තිබේ. දීර්ඝ කාලයක සිට මෙම පිරවුම්හල පත්වාගෙන ගොස් ඇති බවට තොරතුරු අනාවරණය වී ඇති බව විශේෂ කාර්යය බලකාය පවසයි. අදාළ ස්ථානයේ අළෙවි කිරීම සඳහා ගබඩා කර තිබූ පෙට්‍රල් ලීටර් 40 ක් සහ ඩීසල් ලීටර් 80 ක් ඇතුළු තවත් භාණ්ඩ තොගයක් පොලිස් විශේෂ කාර්යය බලකාය භාරයට ගෙන ඇති බව සඳහන්ය. අදාළ ස්ථානය වටලන අවස්ථාවේ එහි සිටි පුද්ගලයින් 5 දෙනෙකු අත්අඩංගුවට ගෙන ඇති අතර ඔවුන් වැල්ලම්පිටිය,දෙල්ගොඩ, ග්‍රෑන්ඩ්පාස් සහ විජිතපුර ප්‍රදේශවල පදිංචිකරුවන්ය. සිද්ධිය සම්බන්ධයෙන් වැඩිදුර පරීක්ෂණ සඳහා පුද්ගලයින් සහ භාණ්ඩ තොගය වැල්ලම්පිටිය පොලිසියට භාර දී ඇත.", "URL": "https://sinhala.adaderana.lk/news.php?nid=25037", "Category": null, "Parent URL": null}