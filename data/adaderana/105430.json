{"Source": "Adaderana", "Timestamp": "March 4, 2019 06:53 am", "Headline": "රත්ගම ව්‍යාපාරිකයින් පුළුස්සා දැමු කැළෑ ප්‍රදේශ බාර නිලධාරියා අත්අඩංගුවට", "News Content": "රත්ගම ප්‍රදේශයේ දී ව්‍යාපාරිකයින් දෙදෙනෙකු පැහැරගෙන ගොස් ඝාතනය කිරීමේ සිද්ධියට අදාළව ඔවුන් දෙදෙනා පුළුස්සා දැමු කැළෑ ප්‍රදේශය බාර බීට්ටු වන නිලධාරීයා අත්අඩංගුවට ගෙන තිබේ. සිද්ධියට අදාළව විමර්ශන සිදුකරන අපරාධ පරීක්ෂණ දෙපාර්තමේන්තුව විසින් සැකකරු අත්අඩංගුවට ගෙන ඇති බව වාර්ථා වෙයි. අද දෙරණ සමඟ අදහස් දැක්වමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා මේ බව සඳහන් කළේය. මේ අතර ඝාතනයට ලක්වු ව්‍යපාරිකයින් දෙදෙනාගේ ජංගම දුරකථන දෙකද මේ වනවිට සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=105430", "Category": null, "Parent URL": null}