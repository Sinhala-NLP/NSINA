{"Source": "Adaderana", "Timestamp": "March 29, 2011 12:48 pm", "Headline": "බාට්ලීට් ෆිනෑන්ස් අලුත් ගෙදරකට යයි", "News Content": "බාට්ලීට් ෆිනෑන්ස් සමාගම් සමූහයේ සභාපති, එරාජ් විජේසිංහ මහතාගේ සංකල්පයක් අනුව සිදු කෙරෙන\"බාට්ලීට් ෆිනෑන්ස් සමාගමේ\"දීප ව්‍යාප්ත වැඩසටහනේ තවත් පියවරක් ලෙසින්, එහි හොරණ ශාඛාව, වැඩි ඉඩකඩක් හා පාරිභෝගිකයන් වඩාත් සුවපහසුවෙන් සේවාවන් ලබාගත හැකි නව පරිශ‍්‍රයකට පසුගියදා ගෙවැදුණි. \"දීප ව්‍යාප්තව ශාඛා ඇරඹීමේ ව්‍යාපෘතිය යටතේ රබර් කර්මාන්තයේ කේන්ද්‍රස්ථානයකවන හොරණ වැනි නගරයක බාට්ලිට් ශාඛාවක් පිහිටුවීමෙන් අපේ පාරිභෝගිකයන්ට වැඩි සේවාවක් ලබාදීමේ අවස්ථාවක් උදාවීමක්. එමගින් දේශීය ආර්ථිකයට වටිනා දායකත්වයක් ලබාදීමට හැකිවීමෙන්, විවිධාකාරව ජාතික වශයෙන් ඵලදායි මෙහෙවරක් කිරීමේ අවස්ථාවක්ද උදාවීමක්. එමෙන්ම අපේ මූල්‍ය සේවාවන් හී විශේෂත්වයවන්නේ, පාරිභෝගිකයන් සමඟ කටයුතුකිරීමේදී, නම්‍යශිලීත්වය හා නව්‍ය සේවාවන් හඳුන්වාදීමයි.\"හොරණ නව ශාඛාව විවෘතකිරීමේ උත්සවයේ දී බාට්ලීට් ෆිනෑන්ස් සමාගමේ අධ්‍යක්ෂ, විනිසුරු, එල්.කේ. විමලචන්ද්‍ර මහතා පැවසී ය. මෙරට ප‍්‍රාග්ධන හා මූල්‍ය සේවාවන් හී පුරෝගාමී සමාගමක් වන බාට්ලීට් සමාගමේ සේවාවන් සැපයුනේ මහ පරිමාණ සමාගම්වලට පමණක් ම නොව සුළු හා මධ්‍ය පරිමාණ ව්‍යාපාරිකයන්ටත් එහි සේවාවන් හි දායකත්වය ලබාදුණි. එම් සේවාවන් අතර, දිවයින පුරාම විසිරුණු සියලූම පාරිභෝගිකයන්ගේ අවශ්‍යතාවන්ට ගැලපෙන ආකාරයටම සැලසුම් කෙරෙන ලීසිං හා ෆිනෑන්ස්, ව්‍යාපාරික, කර්මාන්ත හා කෘෂිකාර්මික ණය යෝජනාක‍්‍රම, හා දේපළ වෙළදාම් ආයෝජන වෙති. සේවා මධ්‍යස්ථානයක් ලෙසින් 2007 දී ඇරඹූ බාට්ලීට් ෆිනෑන්ස් සමාගමේ හොරණ ශාඛාව සිව් වසරක් තරම් කෙටි කාලයක් තුළදී පාරිභෝගික ධාරිතාවෙන් හා කාර්ය ස්වභාවයෙන් ඉහළයෑම මත මූල්‍ය ශාඛාවක තත්ත්වයට පත්වීමේ අවස්ථාව උදා විය. එමෙන්ම එම ශාඛාව තම මූල්‍ය සේවාවන් සැපයුවේ හොරණ නගර ආශී‍්‍රතව පමණක් ම නොව, පාදුක්ක, ඉංගිරිය හා හෝමාගම ආදී ප‍්‍රදේශයන් හි පාරිභෝගිකයන්ට පවා එහි සේවාවන් උපරිමයෙන්ම ලබාදුණි.. \"ව්‍යවසායකත්ව තත්ත්වයට ප‍්‍රවේශවීමට අපේක්ෂා කරන නවක තරුණ ව්‍යාපාරිකයන්ට තම සුහදශීලි හා නව්‍ය මූල්‍ය සේවාවන්වලින් බොහෝ ප‍්‍රතිලාභ ලැබිය හැකි බව\"බාට්ලීට් නව හොරණ ශාඛාව විවෘතකිරීමේ අවස්ථාවේදී එහි කළමනාකරු, නලීන් ඇතුලත්මුදලි මහතා පැවසීය. බාට්ලීට් ෆිනෑන්ස් සමාගම, බාට්ලීට් ට‍්‍රාන්ස්කැපිටල් සමාගමට අනුබද්ධිත සමාගමකි.", "URL": "https://sinhala.adaderana.lk/news.php?nid=15147", "Category": null, "Parent URL": null}