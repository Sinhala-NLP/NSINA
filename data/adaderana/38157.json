{"Source": "Adaderana", "Timestamp": "October 15, 2013 01:13 pm", "Headline": "යුරෝපයේ පවතින ආර්ථික වර්ධනය ශ්‍රී ලංකාවට වැදගත් වෙයි", "News Content": "පසුගිය වසරට සාපේක්ෂව මේ වන විට අමෙරිකාවේ සහ යුරෝපයේ පවතින ආර්ථික වර්ධනය ශ්‍රි ලංකාවට වඩා වැදගත් බව ජාත්‍යන්තර මූල්‍ය කටයුතු පිළිබඳ ජ්‍යේෂ්ඨ අමාත්‍ය ආචාර්ය සරත් අමුණුගම මහතා පවසයි. මෙම කාලය තුළ යුරෝපයේ ආර්ථික පිබිදීමක් ඇති වෙමින් පවතින බවත්, ඒ අනුව මෙරටින් පිටරට යවන රටේ අපනායන භාණ්ඩ වලට ඉල්ලුම වැඩි වන බවත්, විශේෂයෙන් තේ කර්මාන්තය සහ ඇඟළුම් කර්මාන්තය වැනි කර්මාන්ත වලට වඩා වාසිදායක තත්ත්වයක් උදාවෙනු ඇතියිද තමන් බලාපොරොත්තු වන බව ඒ මහතා පැවසීය. තමන් සීතු තරම් යුරෝපයේ ආර්ථිකය සංවර්ධන නොවූනත් එක්තරා ආකාරයකට ආර්ථික සංවර්ධනය වී ඇති බවද ඒ මහතා කීවේය. ‍ ලෝක බැංකුවේ සහ ජාත්‍යන්තර මූල්‍ය අරමුදලේ සැසියට සහභාගී වීම සඳහා අමෙරිකාවේ නිව්යෝර්ක් නුවරට ගොස් සිටි සරත් අමුණුගම මහතා අද(15) අළුයම දිවයිනට පැමිණෙන ලදී. ඉන් අනතුරුව මාධ්‍ය වෙත අදහස් දක්වමින් ජාත්‍යන්තර මූල්‍ය කටයුතු පිළිබඳ ජ්‍යේෂ්ඨ අමාත්‍ය ආචාර්ය සරත් අමුණුගම මහතා මෙම අදහස් පළ කළේය.", "URL": "https://sinhala.adaderana.lk/news.php?nid=38157", "Category": null, "Parent URL": null}