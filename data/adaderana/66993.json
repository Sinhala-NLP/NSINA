{"Source": "Adaderana", "Timestamp": "December 13, 2016 01:00 pm", "Headline": "ඩිවිලියර්ස් නායකත්වයෙන් ඉවත්වෙයි", "News Content": "දකුණු අප්‍රිකානු ක්‍රිකට් කණ්ඩායමේ නායක ඒ.බී. ඩිවිලියර්ස් නායකත්වයෙන් ඉල්ලා අස්වී තිබේ.වැලිමිටේ ආබාධයක් හේතුවෙන් ශල්‍යකර්මයකට ලක්ව සිටින බැවින් ඩිවිලියර්ස් ශ්‍රී ලංකාව සමඟ පැවැත්වෙන ටෙස්ට් තරගාවලියෙන් ද ඉවත්ව ඇති බව වාර්තා වේ.ආබාධ හේතුවෙන් පසුගිය තරගාවලි දෙක තුළ ඩිවිලියර්ස් දකුණු අප්‍රිකානු කණ්ඩායම නියෝජනය නොකළ අතර ඔහු ශ්‍රී ලංකා දකුණු අප්‍රිකා තරගාවලියට සහභාගී වීමේ අපේක්ෂාවෙන් පසුවිය.එහෙත් තවත් සති කිහිපයක් යනතෙක් ඔහුට ක්‍රීඩා කිරීම නුසුදුසු බව වෛද්‍යවරුන් නිර්දේශ කිරීමෙන් අනතුරුව ටෙස්ට් තරගාවලියෙන් ඉවත්ව සිටින අතර ඩිවිලියර්ස් දෙරට අතර පැවැත්වීමට නියමිත එක්දින තරගාවලියට සහභාගී වීමේ අපේක්ෂාවෙන් පසුවේ.", "URL": "https://sinhala.adaderana.lk/news.php?nid=66993", "Category": null, "Parent URL": null}