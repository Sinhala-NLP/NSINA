{"Source": "Adaderana", "Timestamp": "April 30, 2017 03:19 pm", "Headline": "රටට ආදරය අය කරන්න ඕන දේ ගම්මන්පිල කියයි", "News Content": "සැබෑවටම මව්බිමට ආදරේ කරන්නේ නම් හෝ මව්බිමට නැතත් අඩුම තරමින් තමන්ට හෝ ආදරේ කරන්නේ නම් තමන්ගේ ජීවිතයේ ඉතිරි කාලය සාමකාමි රටක ගත කරන්න කැමති සියලු දෙනාට මැයි 1 වන දා ගාළු මුවදොර පිටියට එක් වෙන ලෙස පිවිතුරු හෙළ උරුමයේ නායක උදය ගම්මන්පිල මහතා පවසයි. හෙට (01) පැවැත්වීමට නියමියත මැයි දිනය පිළිබඳ දැනුවත් කිරීමේ මාධ්‍ය හමුවකට එක් වෙමින් ඔහු මේ බව කියා සිටියේ ය. වත්මන් ආණ්ඩුව විසින් රට කැබලි කර විකිණීමට දරණ උත්සය සම්බන්ධයෙන් උගත් ජනතාව බොහෝ කේන්තියෙන් පසු වන බවත් ගෙදර සිට මේ පිළිබඳ විවේචනය කිරීමෙන් එය ආණ්ඩුවට නොදැනෙන නිසා ඒකාබද්ධ විපක්ෂයේ මැයි දින සැමරුමට පැමිණ විරෝධතා දක්වන ලෙසත් ගම්මන්පිල මහතා ජනතාවගෙන් ඉල්ලීමක් කරයි. මේ අතර සරත් ෆොන්සේකා මහතාට ජනාධිපතිවරයා විසින් ලබා දීමට යන තනතුර පිළිබඳ අදහස් දක්වමින් ගම්මන්පිල මහතා කියා සිටියේ රටේ සක්‍රීය හමුදා සේවයේ නියුතුව සිටිමින් දේශපාලනය කරන එකම ඇමතිවරයා සරත් ෆොන්සේකා මහතා බවත් හමුදා සේවයේ සිටිය දී දේශපාලනය කිරීම තහනම් ක්‍රියාවක් බවත් ය.", "URL": "https://sinhala.adaderana.lk/news.php?nid=72654", "Category": null, "Parent URL": null}