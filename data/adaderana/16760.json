{"Source": "Adaderana", "Timestamp": "June 14, 2011 05:28 pm", "Headline": "උතුරු මැදට එළිය දෙන්න මිලියන 8000 ක් සූදානම්", "News Content": "2012 වසර වන විට උතුරු මැද පළාතේ සැමට විදුලි බලය ලබාදීමේ අරමුණින් රුපියල් මිලියන 8000 ක මූල්‍ය ප්‍රතිපාදන වෙන් කර ඇතැයි විදුලි බල හා බලශක්ති අමාත්‍යාංශය පවසයි.. විෂය භාර අමාත්‍ය පාඨලී චම්පික රණවක මහතා සිය ධුරයේ වැඩ භාරගන්නා විට මෙරට ජනතාවගෙන් 75%ට පමණක් සීමා වී තිබූ විදුලි බලය මේ වන විට 87%ක් දක්වා වර්ධනය කර ඇති බව එම අමාත්‍යාංශය සඳහන් ‍කරයි. \"විදලමු ලංකා\" ව්‍යාපෘතියට සමගාමීව කොළඹ හම්බන්තොට හා ගම්පහ යන දිස්ත්‍රික්කයන්හි විදුලිය ලබාදීම 100% ක් දක්වා වර්ධනය කර ඇති බව විදුලි බල හා බලශක්ති අමාත්‍යාංශය පෙන්වාදෙයි. 2012 වන විට අනෙකුත් දිස්ත්‍රික්කවල ද විදුලි බලය ලබාදීම එම මට්ටම දක්වා ළඟා කරවීමට අපේක්ෂිත බව විදුලි බල හා බලශක්ති අමාත්‍යාංශය නිකුත් කළ නිවේදනයක වැඩිදුරටත් සඳහන් වේ.", "URL": "https://sinhala.adaderana.lk/news.php?nid=16760", "Category": null, "Parent URL": null}