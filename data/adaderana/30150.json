{"Source": "Adaderana", "Timestamp": "December 22, 2012 09:38 am", "Headline": "ගැටලුව ඉදිරියේදී විස‍ඳෙයි", "News Content": "විශ්ව විද්‍යාල ආචාර්යවරුන්ගේ වැටුප් ගැටලුව විසඳීම සඳහා වන ලිපි ලේඛන උසස් අධ්‍යාපන අමාත්‍යංශයට භාරදී තිබේ. ඊයේ (21) දිනයේ දී අදාළ ලිපි ලේඛණ භාර දුන් බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම් ආචාර්ය ටෙරන්ස් මධුජිත් මහතා සඳහන් කළේය. ආර්ථික සංවර්ධන අමාත්‍ය බැසිල් රාජපක්ෂ මහතා සමග පැවති සාකච්ජාවකින් අනතුරුව එම ලිපි ලේඛණ උසස් අධ්‍යාපන අමාත්‍යංශයට භාර දී තිබේ. ඒ අනුව ඉදිරි දින කිහිපය තුළ සිය වැටුප් ගැටලුව විසදීම සඳහා වන චක‍්‍රලේඛ නිකුත් කරනු ඇති බව ටෙරන්ස් මධුජිත් මහතා සඳහන් කළේය. පසුගිය සඳුදා දිනයේ මුදල් අමාතංශ ලේකම් ආචාර්ය පී.බී. ජයසුන්දර මහතා සමග පැවති සාකච්ජාවක දී විශ්ව විද්‍යාල ආචාර්යවරුන් වැටුප් ගැටලුව විසදීම සඳහා වන එකඟතාවලට පැමිණෙන ලදී.", "URL": "https://sinhala.adaderana.lk/news.php?nid=30150", "Category": null, "Parent URL": null}