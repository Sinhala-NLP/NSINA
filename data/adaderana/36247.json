{"Source": "Adaderana", "Timestamp": "July 31, 2013 07:57 am", "Headline": "ඇප මුදල් තැන්පත් කිරීම අදින් අවසන් වෙයි", "News Content": "උතුරු, මධ්‍යම සහ වයඹ පළාත් සභා ජන්ද විමසීමට අදාළ ස්වාධීන කණ්ඩායම් සඳහා ඇප මුදල් තැන්පත් කිරීම අද(31) මධ්‍යහන 12.00 න් අවසන් වෙයි. නාමයෝජනා භාර ගැනීම හෙට මධ්‍යහන 12 න් අවසන් වන බව මැතිවරණ මහලේකම් කාර්යාලය සඳහන් කරයි. ඊයේ දිනය වන විට ස්වාධීන කණ්ඩායම් 62ක් ඇප මුදල් තැන්පත් කළ බව මැතිවරණ මහලේකම් කාර්යාලය පවසයි. පිළිගත් දේශපාලන පක්ෂ 48ක් ඊයේ පස්වරුව වන විට නාමයෝජනා භාර දී ඇති බව සදහන් වෙයි. ඊයේ පස්වරුව වන විට එක්සත් ජාතික පක්ෂය කුරුණෑගල දිස්ත්‍රික්කය සඳහා නාමයෝජනා භාර දී තිබේ. ශ්‍රී ලංකා මුස්ලිම් කොංග්‍රසය පුත්තලම දිස්ත්‍රික්කය සඳහා ද, ශ්‍රී ලංකා කම්කරු පක්ෂය කුරුණෑගල, මුලතිව්, කිළිනොච්චි දිස්ත්‍රික්ක සඳහා ද නාමයෝජනා භාර දී ඇත.", "URL": "https://sinhala.adaderana.lk/news.php?nid=36247", "Category": null, "Parent URL": null}