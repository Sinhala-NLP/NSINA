{"Source": "Adaderana", "Timestamp": "August 8, 2018 03:16 pm", "Headline": "අද සවස 3 සිට දුම්රිය වර්ජනයක්", "News Content": "වැටුප් විෂමතා ගැටලුවක් මුල් කර ගනිමින් දුම්රිය ස්ථානාධිපතිවරුන්, නියමකවරුන්, පාලකවරුන් සහ රියදුරන් හදිසි වැඩවර්ජනයක් ආරම්භ කර තිබේ. අද(08) පස්වරු 03.00 සිට ආරම්භ කළ මෙම වර්ජනය තම ඉල්ලීම්වලට විසඳුම් ලැබෙන තෙක් අඛණ්ඩව සිදු කරන බව දුම්රිය රියදුරන්ගේ සංගමයේ ලේකම් ඉන්දික දොඩංගොඩ මහතා සඳහන් කළේය. අමාත්‍ය මණ්ඩලයේදී පසුගියදා අනුමත කරන ලද අමාත්‍ය මණ්ඩල පත්‍රිකාව මුදල් අමාත්‍ය මංගල සමරවීර මහතාගේ ඉල්ලීම පරිදි ජනාධිපතිවරයා විසින් අත්හිටුවා ඇති බවට ප්‍රවාහන අමාත්‍යංශ ලේකම්වරයා දුම්රිය වෘත්තිය සමිති වෙත දැනුම් දී ඇති බව වාර්තා වෙයි.", "URL": "https://sinhala.adaderana.lk/news.php?nid=94060", "Category": null, "Parent URL": null}