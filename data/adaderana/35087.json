{"Source": "Adaderana", "Timestamp": "June 20, 2013 11:15 am", "Headline": " ඉන්දියාවේ සිටි සරණාතයින් 1600 ක් යළි මව් රටට", "News Content": "පසුගිය වසර තුළ සරණාගතයින් ලෙස ඉන්දියාවට ගොස් සිටි ශ්‍රී ලාංකිකයින් 1600 දෙනෙකු යළි සිය රට වෙත පැමිණ ඇති බව එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය පවසයි. ශ්‍රි ලංකාවේ යුධමය වාතාවරණය පැවති සමයේ ශ්‍රී ලාංකික දෙමළ ජාතිකයින් විශාල පිරිසක් සරණාගතභාවය අපේක්ෂාවෙන් ඉන්දියාවට ගොස් ඇත. දශක තුනක් පුරා පැවති යුධමය වාතාවරණය 2009 වසරේදී අවසන් කිරීමට ශ්‍රී ලංකා රජය සමත්වීමත් සමඟ සරණාගතයින් ලෙස ඉන්දියාවට ගොස් සිටි ශ්‍රී ලාංකිකයින් නැවත සිය රට වෙත පැමිණෙමින් සිටින අතර 2010 වසර අවසන් වන විට එලෙස පැමිණි සංඛ්‍යාව 2040 කි. 2011 වසරේදී තවත් ශ්‍රී ලාංකිකයින් 1670 දෙනෙකු සිය රට වෙත පැමිණ ඇති බව එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය පෙන්වා දෙයි.", "URL": "https://sinhala.adaderana.lk/news.php?nid=35087", "Category": null, "Parent URL": null}