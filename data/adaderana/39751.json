{"Source": "Adaderana", "Timestamp": "December 21, 2013 08:32 am", "Headline": " පන්සලේ නිධන් හාරන්න ගිය 4ක් රිමාන්ඩ්", "News Content": "නොච්චියාගම, ගාල දිවුල්වැව හුරුළුපෙත්තාගල උතුරුපියංගල රජමහා විහාරස්ථානයට අයත් ඉඩමේ ගල්තලාවක නිධන් සෙවීමේ අරමුණින් කැණීම් සිදුකරමින් සිටි පුද්ගලයින් සිව්දෙනෙකු අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී ඔවුන් සතුව තිබී කැණීම් සඳහා යොදාගත් උපකරණ තොගයක් සහ පුජාභාණ්ඩ කිහිපයක් ද පොලිසිය විසින් සොයාගෙන ඇත. සැකකරුවන් විසින් විහාරස්ථානයේ ගල්තලාව මත අඩි 02ක් පමණ ගැඹුරට හාරා තිබු බව පොලිසිය සඳහන් කළේය. ඔවුන් ඊයේ තඹුත්තේගම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 24 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=39751", "Category": null, "Parent URL": null}