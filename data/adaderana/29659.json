{"Source": "Adaderana", "Timestamp": "December 2, 2012 03:46 pm", "Headline": "ගඩොල් 5000ක් උඩට අදියි", "News Content": "ඡයා රූ - කාංචන කුමාර ආරියදාස අකුණුසැර වැදීමෙන් හානියට පත්වු සීගිරිය සිංහ පාදය යළි පිළිසකර කිරීමේ කටයුතු සඳහා ගඩොල් 5000ක් අද (02) ඉහළට ගෙනයාමේ වැඩසටහනක් ආරම්භ වු බව අප වාර්තාකරු පවසයි. මේ සඳහා තරුණ තරුණියන් විශාල පිරිසකගේ සහය ලබා ගැනීමට කටයුතු යොදා තිබුණි. අකුණුසැර පහරක් වැදීම නිසා ඇති වු කම්පන තත්ත්වයකින් සීගිරිය සිංහ පාදය ආසන්නයේ පිහිටි පැති බැම්මක කොටසක් පසුගිය ඔක්තෝබර් මස 23 වැනිදා කැඩී ගියේය. මේ හේතුවෙන් සිංහ පාදය රැඳි පවතින පැති බැම්මේ අඩි 10 ට පමණ හානි සිදුවිය.", "URL": "https://sinhala.adaderana.lk/news.php?nid=29659", "Category": null, "Parent URL": null}