{"Source": "Adaderana", "Timestamp": "August 17, 2012 08:40 am", "Headline": "නිල ඡන්ද දැන්වීම් පත්‍රිකා බෙදා හැරීම අද", "News Content": "උතුරු මැද, සබරගමුව සහ නැගෙනහිර පළාත් ඡන්ද විමසීම්වලට අදාළ නිල ඡන්ද දැන්වීම් පත්‍රිකා බෙදා හැරීම අද (17) ආරම්භ වේ. ලබන 30 වැනිදින දක්වා නිල ඡන්ද දැන්වීම් පත්‍රිකා බෙදාහැරීම සිදුකෙරෙන බව මැතිවරණ මහලේකම් කාර්යාලය සඳහන් කළේය. තැපැල් දෙපාර්තමේන්තුව ඒ සඳහා ක්‍රියාත්මක වනq ඇත. ලබන 26 වැනි දින නිල ඡන්ද පත්‍රිකා බෙදාහැරීමේ විශේෂිත දිනයක් ලෙස ද නම් කර තිබේ. මේ අතර තැපැල් ඡන්ද ‍පත්‍රිකා බෙදාහැරීම ලබන සඳුදා ආරම්භ වන අතර තැපැල් ඡන්දය ප්‍රකාශ කිරීම මේ මස 27 සහ 28 යන දිනවල සිදුකෙරෙන බව මැතිවරණ මහලේකම් කාර්යාලය සඳහන් කරයි. ඡන්ද විමසීම සැප්තැම්බර් මස 8 වැනිදා සිදුකිරීමට නියමිතය.", "URL": "https://sinhala.adaderana.lk/news.php?nid=26641", "Category": null, "Parent URL": null}