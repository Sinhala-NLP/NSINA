{"Source": "Adaderana", "Timestamp": "May 21, 2014 03:49 pm", "Headline": "වැට් බදු වංචාකරුට දුන් තීන්දුවේ හැටියට 10%ක් වත් ගන්න බෑ  - විමල් නීතිපතිට ලියයි", "News Content": "රුපියල් කෝටි 398ක මහ පරිමාණ වැට් බදු වංචාව සම්බන්ධයෙන් දේශීය ආදායම් බදු දෙපාර්තමේන්තුවේ හිටපු ප්‍රධානියෙකු වූ ඥානසිරි ද සොයිසා ජයතිලකට නියම කළ රුපියල් කෝටි 1198ක දඩය ගෙවීමට නොහැකි නම් දැනට තහනම් කර ඇති වත්කම් රජයට පවරා ගෙන අය කර ගැනීමට තීන්දු කර ඇතත් එම වත්කම් වල වටිනාකමින් සියයට 10ක්වත් රජයට ගෙවීමට නොහැකි බව ඇමති විමල් වීරවංශ මහතා නීතිපතිවරයාගේ අවධානයට යොමුකර තිබේ. නීතිපතිවරයා වෙත ලිපියක් යොමුකරමින් ඇමතිවරයා පෙන්වාදෙන්නේ අදාළ පුද්ගලයාගේ තහනම් කර ඇති දේපළ වටිනාකම පමණක් රුපියල් කෝටි 31ක් වන බවයි. මෙම තත්ත්වය යටතේ අය වන මුදල ඉතා සුළු බැවින් රජයට විශාල මුදලක් අහිමිවීම වළක්වා ගැනීම සඳහා “ දඬුවම ප්‍රමාණවත් නොවේය” යන පදනම යටතේ මෙම නඩුවට අදාළ අභියාචනයක් ඉදිරිපත් කිරීමට ඇති හැකියාව ගැන සලකා බලන ලෙස හෙතෙම එකී ලිපියෙන් නීතිපතිවරයාගෙන් ඉල්ලා සිටියි. ඇමති විමල් වීරවංශ මහතා විසින් නීතිපතිවරයා වෙත යැවූ ලිපිය වැඩිදුරටත් ඉහත පරිදිය.", "URL": "https://sinhala.adaderana.lk/news.php?nid=43366", "Category": null, "Parent URL": null}