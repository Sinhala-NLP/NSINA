{"Source": "Adaderana", "Timestamp": "March 16, 2017 04:04 pm", "Headline": " ගල්කිස්ස අධිකරණයට හෙරොයින් ගෙන කත මාට්ටු ", "News Content": "හෙරොයින් ළඟ තබාගත් තරුණියක ගල්කිස්ස අධිකරණ පරිශ්‍රයේදී අත්අඩංගුවට ගෙන තිබේ. අධිකරණ පරිශ්‍රයේ රාජකාරියේ නිරතව සිටි පොලිස් නිලධාරීන් කණ්ඩායමක් විසින් අදාළ තරුණිය අත්අඩංගුවට ගෙන ඇති බව පොලිස් මූලස්ථානය සඳහන් කළේය. සැකකාරිය පරීක්ෂා කිරීමේදී ඇය සතුව තිබී හෙරොයින් ග්‍රෑම් 16ක් සොයාගෙන තිබේ. බේරුවල - මොරගල්ල ප්‍රදේශයේ පදිංචි 25 හැවිරිදි මෙම සැකකාරිය ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය. ඇය අධිකරණ භූමියට හෙරොයින් ගෙන ආවේ කුමන හේතුවක් මත ද යන්න පිළිබඳව තොරතුරු අනාවරණය වී නොමැති අතර ගල්කිස්ස පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70963", "Category": null, "Parent URL": null}