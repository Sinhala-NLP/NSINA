{"Source": "Adaderana", "Timestamp": "October 11, 2011 08:38 am", "Headline": "තැන් තුනක අනතුරු තුනකින් මරණ තුනක්", "News Content": "දිවයිනේ ප්‍රදේශ තුනක සිදුවු රිය අනතුරු වලින් පුද්ගලයින් තිදෙනෙකු ජිවිතක්ෂයට පත්වී තිබේ. වෙන්නප්පුව , කැකිරාව සහ කැබිතිගෝල්ලෑව යන ප්‍රදේශ වලින් මෙම අනතුරු වාර්තා වේ. වෙන්නප්පුව , දංකොටුව ප්‍රධාන මාර්ගයේ සමරවිල හංදිය අසලදී ටිපර් රථයක් පා පැදියක ගැටීමෙන් සිදුවු අනතුරකින් පාසල් ශිෂ්‍යයෙකු ජිවිතක්ෂයට පත්ව තිබේ. අනතුරින් මියගොස් ඇත්තේ වයික්කාල ප්‍රදේශයේ පදිංචි නව හැවිරිදි පාසල් ශිෂ්‍යයෙකි. මේ අතර කැකිරාව , දඹුල්ල ප්‍රධාන මාර්ගයේ යතුරු පැදියක් බවුසරයක ගැටීමෙන් සිදුවු අනතුරකින් යතුරුපැදිකරු ජිවිතක්ෂයට පත්වී තිබේ. අනතුර සම්බන්ධයෙන් බවුසරයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතය. කැබිතිගොල්ලෑව හොරොව්පතාන ප්‍රධාන මාර්ගයේ යතුරුපැදි දෙකක් එකිනෙක ගැටීමෙන් අනතුරක් සිදුවී තිබේ. අනතුරින් තුවාල ලැබු යතුරු පැදිකරුවන් දෙදෙනා කැබිතිගොල්ලෑව රෝහලට ඇතුළත් කර ඇති අතර එහිදි එක් යතුරුපැදිකරුවෙකු ජිවිතක්ෂට පත්වී ඇති බව කැබිතිගොල්ලෑව පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=19279", "Category": null, "Parent URL": null}