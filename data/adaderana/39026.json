{"Source": "Adaderana", "Timestamp": "November 22, 2013 11:23 am", "Headline": "බ්‍රිතාන්‍යයේ නිවසක වසර 30ක් සිරකර‍ගෙන සිටි කාන්තාවන් 3ක් බේරාගනියි ", "News Content": "වසර 30ක කාලයක් දකුණු ලන්ඩනයේ නිවසක සිරකර සිටි කාන්තාවන් තිදෙනෙකු බ්‍රිතාන්‍ය පොලීසිය විසින් බේරාගෙන තිබේ. අදාළ නිවසේ මෙහෙකාර සේවය සඳහා මෙම කාන්තාවන් තිදෙනා යොදාගෙන ඇති බව වාර්තා වෙයි. 69 හැවිරිදි මැලේසියානු ජාතික කාන්තාවක්, 57 හැවිරිදි අයර්ලන්ත ජාතික කාන්තාවක් සහ 30 හැවිරිදි බ්‍රිතාන්‍ය ජාතික කාන්තාවක් මෙලෙස අදාළ නිවසේ සිරකර සිටි බව බ්‍රිතාන්‍ය පොලීසිය පවසයි. එම එක් කාන්තාවකගෙන් ලැබුණු දුරකථන ඇමතුමකට අනුව සිදුකළ සෝදිසියකදී මෙම තොරතුරු අනාවරණය කරගැනීමට හැකිව තිබේ. මෙම කාන්තාවන් තිදෙනා සිරකර තැබීම සම්බන්ධයෙන් අදාළ නිවසේ සිටි 67 හැවිරිදි කාන්තාවක් සහ තවත් පුද්ගලයෙකු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=39026", "Category": null, "Parent URL": null}