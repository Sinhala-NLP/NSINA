{"Source": "Adaderana", "Timestamp": "June 15, 2018 12:02 pm", "Headline": "මට මේ ගැන කිසිම විශ්වාසක් නෑ-කරුණාකරලා අපිව පාවිච්චි කරන්න එපා ", "News Content": "ක්‍රිකට් නගාසිටුවීම සඳහා සහයෝගය දක්වන ලෙස හිටපු ශ්‍රී ලංකා ක්‍රිකට් ක්‍රීඩකයන් වන කුමාර සංගක්කාර, මහේල ජයවර්ධන, අරවින්ද ද සිල්වා සහ රොෂාන් මහානාම යන මහත්වරුන් පත්කරන ලෙස ශ්‍රී ලංකා ක්‍රිකට් ආයතනය විසින් ක්‍රීඩා අමාත්‍ය ෆයිසර් මුස්තාෆා අමාත්‍යවරයාගෙන් ඉල්ලමක් කරලා තිබිණි. ශ්‍රී ලංකා ක්‍රිකට් ප්‍රධාන විධායක නිලධාරී ඈෂ්ලි ද සිල්වා මහතාගේ අසනින් යුතුව \"ශ්‍රී ලංකා ක්‍රිකට් කණ්ඩායමේ බටහිර ඉන්දීය කොදෙව් සංචාරය හා ඉදිරි මාවත\" යනුවෙන් මෙම ලිපිය නම්කර තිබිණි. එහිදී ලිපියේ දක්වා තිබෙන්නේ ශ්‍රී ලංකා ක්‍රිකට් නඟාසිටුවීම සඳහා පසුගිය 13 වන බදාදා දින ශ්‍රී ලංකා ක්‍රිකට් ප්‍රධාන විධායක නිලධාරී ඈෂ්ලි ද සිල්වා මහතා, ක්‍රිකට් තේරීම් කමිටුව සහ අමාත්‍යවරයා අතර සාකච්ඡාවක් පවත්වා තිබේ. ඒ අනුව අමාත්‍යවරයා විසින් ශ්‍රී ලංකා ක්‍රිකට් නඟාසිටුවීම සඳහා හිටපු ක්‍රිකට් ක්‍රීඩකයන්ගේ සහය ලබා ගන්නා ලෙස ශ්‍රී ලංකා ක්‍රිකට් ආයතනය වෙත උපදෙස් ලබාදී තිබේ. මෙම කමිටුව සඳහා කුමාර සංගක්කාර, මහේල ජයවර්ධන, අරවින්ද ද සිල්වා සහ රොෂාන් මහානාම වන මහත්වරුන් පත් කරන ලෙස ශ්‍රී ලංකා ක්‍රිකට් ආයතනය විසින් අමාත්‍යවරයා වෙත යෝජනා කර තිබේ. දඟ පන්දු යැවීමේ තාක්ෂණික උපදේශකත්වය සඳහා මුත්තයියා මුරලිදරන්ගේ සේවය ලබා ගැනීම සඳහා යෝජනා කර ඇති බව එම ලිපියේ සඳහන් වේ. කෙසේ වෙතත් මෙම ලිපිය සම්බන්ධයෙන් මහේල ජයවර්ධන විසින් සිය ට්විටර් ගිණුම හරහා මේ සඳහා ප්‍රතිචාර දක්වා තිබේ. මහේල ජයවර්ධන ප්‍රකාශ කරන්නේ ක්‍රිකට් කමිටුවේ වසරක් සහ විශේෂ උපදේශක කමිටුවක් තුල මාස 6 ක කාලයක් වැය කර ඇති බවත් ලබාදුන් නිර්දේශ මේ වන තෙක් ක්‍රියාත්මක කර නොමැති බවයි. \"මට පද්ධතිය සම්බන්ධයෙන් කිසිඳු විශ්වාසයක් නැහැ. කාට හරි වෙලාවක් ගන්න ඕන නම් කරුණාකරලා අපිව පාවිච්චි කරන්න එපා!\" යනුවෙන් ඔහු වැඩිදුරටත් පවසා තිබේ.", "URL": "https://sinhala.adaderana.lk/news.php?nid=90927", "Category": null, "Parent URL": null}