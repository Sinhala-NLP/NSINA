{"Source": "Adaderana", "Timestamp": "August 5, 2019 12:06 pm", "Headline": "වියානා ඇළේ දිය නාමින් සිටියදී අතුරුදන් වු තරුණයාගේ සිරුර ගොඩගනී", "News Content": "මහවැලි වියානා ඇලේ දිය නාමින් සිටියදී අතුරුදන් වූ තරුණයෙකුගේ මළ සිරුර ඔවුන් දිය නෑ ස්ථානයට කිලෝමීටර් කීපයක් පහළින් දියබානා වැවේ පාවෙමින් තිබියදී අද (05) උදෑසන ගොඩගෙන ඇත. සිද්ධියෙන් මියගොස් ඇත්තේ මහියංගන ගැමුණුපුර ප්‍රදේශයේ ඇඟළුම් කම්හලක සේවය කරන හම්බන්තොට රුහුණු ගිරිය ගම් ප්‍රදේශයේ පදිංචි කේ වික්‍රමතිලක නැමැති 26 හැවිරිදි තරුණයෙකි. මෙම තරුණයා පෙරේදා (03) සවස 5ට පමණ මිතුරන් පිරිසක් සමඟ වියානා ඇලේ දියනාමින් සිට ඇති අතර ඔහු හිටිහැටියේම අතුරුදහන්වූ බවට ඔහුගේ මිතුරන් පිරිසක් විසින් පොලීසිය වෙත පැමිණිලි කර ඇත. ඒ අනුව මහියංගණ පොලීසිය මඟින් ඔහුගේ සිරුර අද (05) උදෑසන සොයාගෙන ඇත. සිද්ධිය සම්බන්ධයෙන් මහියංගන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=115772", "Category": null, "Parent URL": null}