{"Source": "Adaderana", "Timestamp": "June 21, 2017 02:36 pm", "Headline": "ඇප ලැබුණත් ඥානසාර හිමියන් යළි අත්අඩංගුවේ", "News Content": "බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් අත්අඩංගුවට ගෙන කොළඹ ප්‍රධාන මහේස්ත්‍රාත් හමුවට ඉදිරිපත් කර තිබේ. අධිකරණය මගහැර සිටීමේ චෝදනාවට වරෙන්තු ලබා සිටි උන්වහන්සේ අද (21) නීතිඥයින් මාර්ගයෙන් අධිකරණයට ඉදිරිපත්වීමෙන් පසු පූර්ව ඇප මත නිදහස් කරලීමට කොටුව මහේස්ත්‍රාත් ලංකා ජයරත්න මෙනවිය විසින් නියෝග කර තිබිණි. ඉන් අනතුරුව ප්‍රකාශයක් ලබාගැනීම සඳහා පොලීසිය විසින් කළ දැනුම්දීම අනුව පොලීසියට ගිය උන්වහන්සේ සංවිධානාත්මක අපරාධ කොට්ඨාසය විසින් අත්අඩංගුවට ගෙන යළි කොළඹ ප්‍රධාන මහේස්ත්‍රාත්වරයා හමුවට පමුණුවා තිබේ. පොලිස් නිලධාරින්ගේ රාජකාරියට බාධා කර තර්ජනය කිරීම, ජාතීන් අතර අසමඟිය ඇති වන ආකාරයේ ප්‍රකාශ සිදුකිරීම යන සිද්ධීන් කිහිපයක් මුල් කර ගනිමින් පොලිසියේ සංවිධානාත්මක අපරාධ කොට්ඨාසය විසින් උන්වහන්සේ අත්අඩංගුවට ගැනීම සඳහා මෙහෙයුම් දියත් කර තිබිණි.කෙසේ වෙතත් තමාව අත්අඩංගුවට ගැනීම වළක්වාලීමේ නියෝගයක් නිකුත් කරන ලෙස ඉල්ලා නීතිඥවරුන් මාර්ගයෙන් ඥානසාර හිමියන් විසින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනුකර තිබේ.ෙ", "URL": "https://sinhala.adaderana.lk/news.php?nid=74430", "Category": null, "Parent URL": null}