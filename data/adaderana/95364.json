{"Source": "Adaderana", "Timestamp": "September 1, 2018 02:49 pm", "Headline": "මඟ වැරදුන මෝටර් රථය ගසක ගැටී අයෙක් රෝහලට", "News Content": "නුවරඑළිය- හැටන් මාර්ගයේ ලිඳුල, ලෝගී ප්‍රදේශයේදී මෝටර් රථයක් අද (01) අලුයම 5.00 ට පමණ පාරෙන් ඉවතට පැන ගසක වැදී සිදු වු අනතුරකින් එක් අයෙකු තුවාල ලබා ඇතැයි ලිඳුල පොලීසිය පවසයි. කොළඹ සිට වැලිමඩ දක්වා ගමන් යමින් තිබු මෙම මොටර් රථය අනතුරට ලක්වෙන අවස්ථාවේ රියදුරු පමණක් ගමන් කරමින් සිට ඇති අතර අනතුරින් තුවාල ලැබු එම පුද්ගලයා ප්‍රතිකාර සඳහා ලිඳුල රෝහලට ඇතුළත් කොට තිබේ. මෙම අනතුරට හේතුව මෙතෙක් අනාවරණය වී නොමැති අතර අනතුරින් මෝටර් රථය දැඩි ලෙස හානියට ලක්ව තිබිණි. ලිඳුල පොලීසිය මෙම අනතුර සම්බන්ධයෙන් වැඩිදුර පරීක්ෂණ පවත්වනු ලබයි. (ඡායාරූප - චන්දන ජයවීර)", "URL": "https://sinhala.adaderana.lk/news.php?nid=95364", "Category": null, "Parent URL": null}