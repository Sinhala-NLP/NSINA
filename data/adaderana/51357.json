{"Source": "Adaderana", "Timestamp": "May 15, 2015 04:15 pm", "Headline": "ඉන්දීය ධීවරයින් 37ක් ගෙදර!", "News Content": "මෙරට අත්අඩංගුවේ සිටි ඉන්දීය ධීවරයින් 37 දෙනා නිදහස් කිරීමට යාපනය, පේදුරුතුඩුව මහේස්ත්‍රාත් අධිකරණය නියෝග කර තිබේ.යාපනය දිස්ත්‍රික් ධීවර පරීක්ෂක කාර්යාලයේ සහකාර අධ්‍යක්ෂ රමේෂ් කන්නා මහතා සඳහන් කළේ පේදුරුතුඩුව මහේස්ත්‍රාත් මානික්කවාසගර් ගනේෂරාජා මහතා අද දිනයේ මෙම නියෝගය ලබාදුන් බවයි.අදාළ ධීවරයින් පිරිස නිදහස් කරන ලෙස ජනාධිපති මෛත්‍රීපාල සිරිසේන මහතා පසුගියදා උපදෙස් ලබාදී තිබුණs.ඒ අනුව ධීවරයින් පිරිස නිදහස් කිරීමට මහේස්ත්‍රාත්වරයා නියෝග කර ඇති අතර නිදහස් වූ ධීවරයින් පිරිස ඉන්දීය නාවික හමුදාව වෙත භාරදීමට නියමිත බව රමේෂ් කන්නා මහතා පැවසුවේය.", "URL": "https://sinhala.adaderana.lk/news.php?nid=51357", "Category": null, "Parent URL": null}