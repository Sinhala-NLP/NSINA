{"Source": "Adaderana", "Timestamp": "June 26, 2018 08:08 am", "Headline": "මැතිවරණ කල් දැමීමට ශ්‍රීලනිපය කිසිදු අවස්ථාවක කටයුතු නෑ", "News Content": "පළාත් සභා මැතිවරණය කල් දැමීමට ශ්‍රී ලංකා නිදහස් පක්ෂය කිසිදු අවස්ථාවක කටයුතු නොකරන බව පක්ෂ මහලේකම් මහාචාර්ය රෝහණ ලක්ෂ්මන් පියදාස මහතා පවසයි. ව්‍යවස්ථාවේ සඳහන් පරිදි මැතිවරණ පැවැත්විම සඳහා තම පක්ෂයේ පූර්ණ සහයෝගය ලබාදෙන බව මහලේකම්වරයා සඳහන් කළේය. කොළඹ කැඳවා තිබූ මාධ්‍ය හමුවකට එක්වෙමින් ශ්‍රි ලංකා නිදහස් පක්ෂ මහලේකම් මහාචාර්ය රෝහණ ලක්ෂ්මන් පියදාස මහතා මේ බව සඳහන් කළේය.", "URL": "https://sinhala.adaderana.lk/news.php?nid=91504", "Category": null, "Parent URL": null}