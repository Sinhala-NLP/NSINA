{"Source": "Adaderana", "Timestamp": "April 19, 2013 05:22 pm", "Headline": "ඕලන්දයේ නැව් 6ක් පුරවලා අපේ ආයුර්වේද පොත් තිබෙනවා", "News Content": "ඕලන්දයේ නැව් 6ක් පිරෙන තරම් මෙරට ආයුර්වේද වෛද්‍ය ක්‍රමය පිළිබඳ ලියැවුණු පොත් තොගයක් ඇති බවත් එම පොත් ලංකාවට ලබාදීමට කොපමණ මුදලක් ලබාදිය හැකිදැයි එරට අපෙන් විමසීමක් කර ඇති බවත් දේශීය වෛද්‍ය අමාත්‍ය සාලින්ද දිසානායක මහතා පවසයි. ලබන ජූලි මස 12 සිට 14 තෙක් පැවැත්වීමට නියමිත ආයුර්වේද එක්ස්ෆෝ 2013 ප්‍රදර්ශනය සම්බන්ධයෙන් කොළඹදී අද (19) පස්වරුවේ පැවැති මාධ්‍ය හමුවකදී ඔහු මේ බව පැවසීය. ආයුර්වේද වෛද්‍ය ක්‍රමය ලොව සෑම රටකම පාහේ මේවන විට දැඩි අවධානයට ලක්ව ඇතැයි එහිදී අමාත්‍යවරයා කීවේය. වකුගඩු රෝගයට මුල්වන විවිධ ‍‍හේතුන් සම්බන්ධයෙන් මේදිනවල විද්වතුන් අදහස් දක්වන බවත් දේශීය ආයුර්වේද වෛද්‍ය ක්‍රමය සෑම රෝගයකටම ඔසුවක් බවත් ඔහු එහිදී පෙන්වාදුන්නේය.", "URL": "https://sinhala.adaderana.lk/news.php?nid=33404", "Category": null, "Parent URL": null}