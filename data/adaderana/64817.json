{"Source": "Adaderana", "Timestamp": "October 7, 2016 09:40 pm", "Headline": "  මඩවල වංගුවේ අනතුරින් දෙන්නෙක් මරුට", "News Content": "කටුගස්තොට - පුත්තලම ප්‍රධාන මාර්ගයේ මඩවල වංගුව අසළ දී සිදු වූ රිය අනතුරකින් පුද්ගලයන් දෙදෙනෙකු මිය ගොස් තිබේ.කැටපිලර් යන්ත්‍රයක් පටවාගෙන යමින් තිබූ රථයක් රියදුරුට පාලනය කර ගත නොහැකිව මාර්ගයෙන් ඉවතට පෙරළීයාමෙන් අනතුර සිදු ව ඇති බව ගලගෙදර පොලිසිය පැවසුවේය.අනතුරින් බරපතළ තුවාල ලැබූ පුද්ගලයින් සිව්දෙනෙකු මහනුවර රෝහලට ඇතුළත් කිරීමේ දී කැටපිලර් යන්ත්‍රයේ සිටි පුද්ගලයින් දෙදෙනා මිය ගොස් ඇති බව සඳහන්ය.මියගොස් ඇත්තේ වැලිවේරිය සහ බුලත්සිංහල ප්‍රදේශවල පදිංචි 57 හා 28 හැවිරිදි පුද්ගලයින් දෙදෙනෙකි.අනතුර සම්බන්ධයෙන් ගලගෙදර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64817", "Category": null, "Parent URL": null}