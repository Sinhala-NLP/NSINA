{"Source": "Adaderana", "Timestamp": "March 13, 2014 11:11 am", "Headline": "සාකච්ඡා කල්ගියේ ජයලලිතා නිසයි", "News Content": "තමිල්නාඩු ප්‍රාන්ත රජයේ බලපෑම්, ඉන්දු - ලංකා ධීවර සාකච්ඡාව කල් දැමීමට හේතුව බව ධීවර නියෝජ්‍ය අමාත්‍ය සරත් කුමාර ගුණරත්න මහතා පවසයි. තමිල්නාඩු ප්‍රධාන අමාත්‍ය ජයලලිතා ජයරාම් ඉන්දු ලංකා ධීවර ගැටළුව සාර්ථකව විසඳ ගැනීමට අවස්ථාව ලබානොදෙන බව නියෝජ්‍ය අමාත්‍යවරයා කියයි. අද දිනට නියමිතව තිබු ඉන්දු - ලංකා ධීවර ගැටළුව පිළිබඳ දෙවන සාකච්ඡා වටය සඳහා ඉන්දීය නියෝජිතයින් සහභාගි නොවන බව ඊයේ දැනුම් දී තිබුණි. කෙසේ වෙතත් ලබන 18 වනදා සාකච්ඡාව පවත්වන ලෙස ඉන්දීය රජය ඉල්ලීමක් කර ඇති බව නියෝජ්‍ය අමාත්‍ය සරත් කුමාර ගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=41764", "Category": null, "Parent URL": null}