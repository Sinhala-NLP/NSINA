{"Source": "Adaderana", "Timestamp": "August 13, 2010 11:41 am", "Headline": "CDB ට 2010 ප‍්‍රථම කාර්තුවේදී රුපියල් මිලියන 40.5 ලාභයක් ", "News Content": "සීමාසහිත සිටිසන්ස් ඩිවලොප්මන්ට් බිස්නස් ෆිනෑන්ස් සමාගම 2010 CDB ප‍්‍රථම කාර්තුවේදී බදු ගෙවීමට පෙර රුපියල් මිලියන 40.5 ක ලාභයක් උපයයි. පෙර වසරේ සම කාලය සමග සැසදීමේදී එම ලාභය රුපියල් මිලියන 27.7 ක එසේත් නැත්නම් 217% වර්ධනයකි. 2010 ජුනි 30 දායින් අවසන් වූ ප‍්‍රථම කාර්තුවේ දී බදු ගෙවීමෙන් පසු ලාභය රුපියල් මිලියන 34.5 ක් විය. එය රුපියල් මිලියන 24.7 ක එසේත් නැත්නම් 253% ක වැඩිවීමකි. මෙම විශිෂ්ට ප‍්‍රතිඵල අත්කර ගත්තේ සමස්ත වත්කම්වල, ආදායමේ වර්ධනය සහ ආන්තික ඉහළනැංවීම තුළින් බව CDB ප‍්‍රධාන විධායක නිලධාරි මහේෂ් නානායක්කාර මහතා ප‍්‍රකාශ කළේය.\"අපගේ මුඵ වත්කම් ප‍්‍රමාණය 6.7% කින් වර්ධනයවී රුපියල් බිලියන 7.1 තෙක් ලඟාවීමෙන් 2010 මාර්තු 31 දා සිට රුපියල් මිලියන 449 ක වැඩිවීමක් පෙන්නුම් කරන අතර ආදායම රුපියල් මිලියන 416 කරා ලඟාවීමෙන් පසුගිය අදාළ කාලයට වඩා 14% ක වැඩිවීමක් පෙන්නුම් කරයි. ශුද්ධ පොලී ආදායම 38.4% කින් වැඩිවී රුපියල් මිලියන 162 ක් වූ අතර එය පසුගිය අදාළ කාලයට වඩා රුපියල් මිලියන 44.9 වැඩිවීමකි. මුඵ තැන්පතු ප‍්‍රමාණය රුපියල් මිලියන 5369 ක් ව පැවති අතර 2010 ජුනි මස 30 දින වන විට සමස්ත අක‍්‍රිය ණය අනුපාතිකය 6.70 % ක්ව පැවතිණි.මෙම කාර්තුවේ කොටසක් සදහා ඉපැයීම් රුපියල් 0.87 ක්ව පැවතිනු\" බව ඔහු වැඩිදුරටත් පැවසීය. CDB මේ වන විට උතුරු පළාතේ සේවා මධ්‍යස්ථාන දෙකක් ඇතුළුව රටපුරා ශාඛා 32 ක් පිහිටුවා ඇත. උකස් සේවාව, විදේශ මුදල් මාරු කිරීම (අවසරලත් නියෝජිතත්වය) මුදල් පේ‍්‍රෂණය, ඉස්ලාමීය මූල්‍යකරණය සහ ඉතිරි කිරීමේ තැන්පතු වැනි නව සේවා හඳුන්වාදීමේ ක‍්‍රියාවලියක් ද ආරම්භ කොට ඇත.\"මනි ග‍්‍රෑම්ස්\"මගින් විදේශ මුදල් පේ‍්‍රෂණ සේවා සැපයීම පිණිස CDB නොබෝදා අත්සන් කළේය. මෙමගින් CDB හට තමන්ගේ දැනට සිටින ගණුදෙනුකරුවන්ට සපයන සේවා පුඵල් කිරීමටත් ජනතාවට සපයන විවිධ මූල්‍ය සේවා තවදුරටත් ශක්තිමත් කිරීමටත් හැකියාවක් ලැබෙනු ඇත. CDBමෙම කර්මාන්තයේ තමන්ට හිමි මූල්‍ය ස්ථානය ශක්තිමත් කරගනිමින් මුඵ කාලපරිච්ඡේදය පුරා මෙම වේගය පවත්වාගෙනයාමට අදහස් කරයි. යාපනයේ සහ වව්නියාවේ අලුතින් විවෘත කළ සේවා මධ්‍යස්ථාන මාර්ගයෙන් උතුරේ විශිෂ්ට ප‍්‍රගතියක් අත්කර ගැනීමට CDB සමත්ව සිටී. මෙයට සමාන්තරව කුඩා පරිමාණ ව්‍යවසාය අංශයට මෙම ශාඛා මාර්ගයෙන් ණය ව්‍යාප්ත කිරීම කෙටි කාලපරිච්ඡේදයක් තුළ අපේක්‍ෂිත ඉලක්ක ඉක්මවායාමක් වාර්තා කරයි. අරමුදල් සැපයීමේදී සහ ණය දීමේදී ග‍්‍රාමීය සහ නාගරික අංශය මිශ‍්‍ර කරන CDB සුවිශේෂී ව්‍යාපාර මාදිලිය මගින් CDB ග‍්‍රාමීය ආර්ථිකයට ශුද්ධ ණය දෙන්නෙකු වශයෙන් ස්ථානගත කෙරෙන නිසා මෙම ආයතනයට ග‍්‍රාමීය සහ නාගරික දෙඅංශයේ දියුණු කළ හැකි සුවිසල් වර්ධන හැකියාවෙන් ඵලනෙලා ගැනීමට හැකිවෙයි. \"නුදුරු අනාගතයේදි අප ආයතනයේ කොටස් කොළඹ කොටස් වෙළඳපොළෙහි ලැයිස්තුගත කිරීමට අපි බලාපොරොත්තු වෙමු. කොළඹ කොටස් වෙළඳපොළෙහි ලැයිස්තුගත ආයතනයක් වීමෙන් නියම කොට ඇති අවසන් දිනට පෙර නියාමන අවශ්‍යතා සපුරාලීම, එහි කොටස්හිමිකරු ව්‍යූහය පුඵල් කිරීම, අනාගත වර්ධන උපාය මාර්ගයට සහාය පිණිස ප‍්‍රාග්ධන උත්පාදන හැකියාව ශක්තිමත් කිරිම සහ ලැයිස්තුගත මහජන ආයතනයක් වශයෙන් එහි පාරදෘෂ්‍යභාවය වැඩි කිරීම යන බහුවිධ අරමුණු සපුරා ගැනීමට CDB බලාපොරොත්තු වෙයි.\" නානායක්කාර මහතා තවදුරටත් ප‍්‍රකාශ කළේය.", "URL": "https://sinhala.adaderana.lk/news.php?nid=10205", "Category": null, "Parent URL": null}