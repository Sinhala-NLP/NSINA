{"Source": "Adaderana", "Timestamp": "July 24, 2017 08:34 am", "Headline": " දළදා මාලිගයේ අභ්‍යන්තර පෙරහැර මංගල්‍යය අද සිට", "News Content": "මහනුවර ඓතිහාසික ශ්‍රී දළදා මාලිගයේ ඇසළ මහ පෙරහැර මංගල්‍යයයේ සිව් මහා දේවාලවල අභ්‍යන්තර පෙරහැර මංගල්‍යය අද (24) සිට ආරම්භ වෙයි.සිව් මහ දේවාලයන්හි කප් සිටුවීමේ මංගල්‍යය උදෑසන පැවැත්වුණි.ඒ අනුව ශ්‍රී දළදා මාලිගයේ ඇසළ පෙරහැර මංගල්‍යය අද සිට ආරම්භ වන අතර අද සිට දින 05ක් සිව් මහ දේවාලයන්හි අභ්‍යන්තර පෙරහැර පවත්වන බව දියවඩන නිළමේ ප්‍රදීප් නිලංග දෑල මහතා ප්‍රකාශ කළේය. ලබන 29 වනදා කුඹල් පෙරහැර මංගල්‍යය ආරම්භ වන අතර අගෝස්තු මස 02 වනදා කුඹල් පෙරහැර අවසන් වෙයි.පළමු රන්දෝලි පෙරහැර අගෝස්තු මස 03 වනදා ආරම්භ වී අගෝස්තු මස 07 වන දිනට යෙදී ඇති පොහොය දිනයේදී අවසන් රන්දෝලි පෙරහැර විථි සංචාරය කිරීමට නියමිතය.අගෝස්තු මස 08 වනදා දිය කැපීමේ මංගල්‍යය සිදු කෙරෙන බව දියවඩන නිළමේ ප්‍රදීප් නිලංග දෑල මහතා ප්‍රකාශ කළේය.", "URL": "https://sinhala.adaderana.lk/news.php?nid=75560", "Category": null, "Parent URL": null}