{"Source": "Adaderana", "Timestamp": "January 13, 2017 10:38 am", "Headline": " දුම්රියේ ගමන් ගත් කත‍ගේ ලැප්ටොප් පරිගණකයට විදලා ", "News Content": "දුම්රියක ගමන් කළ කාන්තාවකගේ ලැප්ටොප් පරිගණකයක් ඇතුළු දේපල උයිලංකුලම, තිරුකේතිෂ්වරම් දුම්රිය ස්ථානයේදී සොරකම් කළ පුද්ගලයෙකු අත්අඩංගුවට ගෙන තිබේ.උයිලන්කුලම බස් නැවතුම්පොළේ සිටියදී අත්අඩංගුවට ගත් සැකකරු සතුව තිබී සොරකම් කරන ලද ලැප්ටොප් පරිගණකයක්, දුරකථනයක් සහ මුදල් සිය බාරයට ගත් බව මන්නාරම පොලීසිය සඳහන් කළේය.සැකකරු නාත්තණ්ඩිය, වලහාපිටිය ප්‍රදේශයේ පදිංචිකරුවෙකි.මේ අතර පුත්තලම නගරයේ ව්‍යාපාරික ස්ථානයකින් මුදල් සොරකම් කිරීමේ සිද්ධියක් සම්බන්ධයෙන් පුත්තලම පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=68060", "Category": null, "Parent URL": null}