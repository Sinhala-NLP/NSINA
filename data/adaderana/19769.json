{"Source": "Adaderana", "Timestamp": "November 3, 2011 04:45 pm", "Headline": "තරග පාවාදුන් පකිස්ථාන ක්‍රීඩකයින්ට සිර දඬුවම්", "News Content": "මුදලට තරග පාවාදීමේ චෝදනා සම්බන්ධයෙන් වැරදිකරුවන් වූ පාකිස්ථාන ක්‍රිකට් ක්‍රීඩකයින් තිදෙනෙකුට එංගලන්ත අධිකරණයක් මගින් සිරදඬුවම් නියම කර තිබේ. ඒ අනුව පාකිස්ථාන හිටපු ක්‍රිකට් නායක සල්මන් බට්ට වසර දෙක හමාරක ද මොහොමඩ් අසීෆ්ට වසරක සහ මොහොමඩ් අමීර්ට මාස 6 බැගින් ද සිරදඩුවම් නියම කෙරුණි. මෙම තරග පාවාදීමට සම්බන්ධ තැරුව්කරු වන මස්හාර් මජීඩ්හට ද වසර දෙකකුත් මාස 8 ක සිරදඬුවමක් එංගලන්ත අධිකරණය විසින් නියම කර තිබේ. පසුගිය වසරේ එංගලන්ත කණ්ඩායම සමග ලෝඩ්ස් ක්‍රීඩාංගණයේ පැවති ටෙස්ට් තරගයේ දී බුකීකරුවන්ගේ ඉල්ලීමට අනුව කටයුතු කිරීම හේතුවෙන් මෙම ක්‍රීඩකයින් තිදෙනා වරදකරුවන් ලෙස තීරණය කෙරුණි. මේ සම්බන්ධයෙන් මීට පෙර ජාත්‍යන්තර ක්‍රිකට් කවුන්සිලය ද අදාළ ක්‍රීඩකයින් තිදෙනාට තරග තහනමක් පනවනු ලැබීය.", "URL": "https://sinhala.adaderana.lk/news.php?nid=19769", "Category": null, "Parent URL": null}