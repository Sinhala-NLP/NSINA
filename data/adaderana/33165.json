{"Source": "Adaderana", "Timestamp": "April 10, 2013 02:08 pm", "Headline": "ගෝන මස් ඇද්ද සිව්දෙනෙක් මාට්ටු", "News Content": "ගෝන මස් තොගයක් ප්‍රවාහනය කරමින් සිටි පුද්ගලයින් සිව් දෙනෙකු විල්පත්තුව වනෝද්‍යානය ආසන්නයේ දී අත්අඩංගුවට ගෙන තිබේ. විල්පත්තුව වනජීවී කාර්යාලයේ හදිසි වැටලීම් අංශයට ලැබුණු තොරතුරකට අනුව අද (10) අලුයම මෙම පිරිස අත්අඩංගුවට ගෙන ඇති බව සඳහන්ය. සැකකරුවන් සතුව තිබී ගිනි අවියක් සහ ජීව පතුරොම් 07 ක් ද වනජීවී නිලධාරී භාරයට ගෙන තිබේ. අත්අඩංගුවට ගත් සැකකරුවන් විල්පත්තුව, වනමල්ගම සහ නොච්චියාගම ප්‍රදේශවල පදිංචිකරුවන් බව සඳහන්ය. සැකකරුවන් තඹුත්තේගම අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33165", "Category": null, "Parent URL": null}