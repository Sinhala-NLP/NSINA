{"Source": "Adaderana", "Timestamp": "December 9, 2018 08:51 am", "Headline": "අධිකරණ තීන්දුව ගැන කිසිම බයක් නෑ", "News Content": "මෙරට අධිකරණවල පවතින ස්වාධීනත්වය වර්තමානයේදී සියලු දෙනාටම පාහේ අවබෝධ වී ඇති බව එක්සත් ජාතික පක්ෂ පාර්ලිමේන්තු මන්ත්‍රී ඉරාන් වික්‍රමරත්න මහතා පවසයි. ඊයේ (08) මොරටුව ප්‍රදේශයේ පැවති උත්සවයකට එක්වෙමින් මන්ත්‍රීවරයා මේබව සඳහන් කළේය. වත්මන් දේශපාලනමය ගැටළු සම්බන්දයෙන් ඉදිරියෙදි අධිකරණයෙන් ලබා දෙන තීන්දු ගැන කිසිදු බියක් නොමැති බවද මන්ත්‍රීවරයා පවසයි. රටේ ජනතාව ගෞරවයෙන් යුතුව ස්වාධින අධිකරණය ගැන කථා කරන බවද මන්ත්‍රිවරයා එහිදි වැඩි දුරටත් පැවසීය.", "URL": "https://sinhala.adaderana.lk/news.php?nid=100477", "Category": null, "Parent URL": null}