{"Source": "Adaderana", "Timestamp": "August 12, 2012 03:07 pm", "Headline": "කරුණානිධිට ජයග්‍රහණයක්", "News Content": "ඡායා රූ - ඩී.එම්.කේ පක්ෂ නායක එම් කරුණානිධි, පක්ෂ භාණ්ඩාගාරික එම්.කේ ස්ටලින්, නව සම සමාජ පක්ෂයේ සභාපති වික්‍රමබාහු කරුණාරත්න, ලොක් ජන ශක්ති සභාපති රාම් විලාස් සහ ඩී.එම්.කේ පක්ෂ මහ ලේකම් අන්බසගන් චෙන්නායි මෙට්‍රොපොලි‍ටන් හෝටලයේදි. (හින්දු වෙබ් අඩවිය) (TESO) සමුළුව චෙන්නායි හි YMCA ක්‍රීඩාංගණයේදි පැවැත්වීමට මදුරාසි මහාධිකරණය අද (12) අවසර ලබාදී තිබේ. ඉන්දීය ඩි.එම්.කේ පක්ෂ නායක එම් කරුණානිධිගේ ප්‍රධානත්වයෙන් අද (12) පස්වරු 4.00ට පමණ එය ආරම්භ කිරීමට නියමිත බව ඉන්දීය මාධ්‍ය වාර්තා කරයි. කෙසේ වෙතත් සමුළුව පැවැත්වීමට යොදා ගෙන තිබු එම ස්ථානය සඳහා පොලිසිය විසින් අවසර නොදීම නිසා එය එය ඩී.එම්.කේ පක්ෂ මුලස්ථානය වන අන්නා අරියවලයම් හිදි පැවැත්වීමට තීරණය කර තිබුණි. එහෙත් ඒ සම්බන්ධයෙන් ඉදිරිපත් කර තිබු පැමිණිල්ලක් සලකා බැලීමෙන් පසු මදුරාසි මහාධිකරණය සුපුරුදු පරිදි එය YMCA ක්‍රීඩාංගණයේදි පැවැත්වීමට අවසර ලබාදී ඇතැයි ඉන්දීය මාධ්‍ය වාර්තා කරයි. සමුළුව පැවැත්වීමට යොදා ගෙන තිබු ස්ථානය සඳහා පොලිසිය විසින් අවසර නොදීම නිසා මතුවු ගැටලුව මදුරාසි අධිකරණයට ගෙන යාමට (TESO) සංවිධායකයින්ට සිදුවිය.", "URL": "https://sinhala.adaderana.lk/news.php?nid=26521", "Category": null, "Parent URL": null}