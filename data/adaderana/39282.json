{"Source": "Adaderana", "Timestamp": "December 3, 2013 09:10 am", "Headline": "උත්සව සමයේ වැටලීම් කණ්ඩායම් යොදයි ", "News Content": "උත්සව සමය නිමිත්තෙන් දිවයින පුරා විශේෂ වැටලීම් කණ්ඩායම් යොදවා ඇති බව පාරිභෝගික අධිකාරිය පවසයි. එහි සභාපති රූමි මර්ෂුක් මහතා සඳහන් කළේ වැඩි මිලට භාණ්ඩ අලෙවි කිරීම, කල් ඉකුත් වු භාණ්ඩ අලෙවි කිරීම සහ අත්‍යවශ්‍ය භාණ්ඩ සැඟවීම පිළිබඳව සොයා බැලීම සඳහා මෙම වැටලීම් කණ්ඩායම් යොදවා ඇති බවයි. පැය 24 පුරා ක්‍රියාත්මක වන පරිදි මෙම වැටලීම් කණ්ඩායම් යොදවා ඇති බව පාරිභෝගික අධිකාරිය සඳහන් කරයි. මේ අතර උත්සව සමයේ කිසිදු ලෙසකින් අත්‍යවශ්‍ය භාණ්ඩ මිල ඉහළ දැමීමට ඉඩ නොතබන බව සමූපකාර හා අභ්‍යන්තර වෙළෙඳ කටයුතු අමාත්‍යාංශය පවසයි.", "URL": "https://sinhala.adaderana.lk/news.php?nid=39282", "Category": null, "Parent URL": null}