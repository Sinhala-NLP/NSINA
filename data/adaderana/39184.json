{"Source": "Adaderana", "Timestamp": "November 29, 2013 10:45 am", "Headline": "වැව මැද දූපතක් හදා ජයටම පෙරලා! ", "News Content": "රාජාංගණය - අංගමුවැවේ නවසිරිගම ප්‍රදේශයේ වැව් මධ්‍යයේ පවත්වාගෙන ගිය මහ පරිමාණ නීති විරෝධී මත්පැන් පෙරන ස්ථානයක් පොලීසිය විසින් වටලා තිබේ. තඹුත්තේගම පොලීසිය විසින් අද(29) අලුයම සිදුකළ වැටලීමකදී නීති විරෝධී මත්පැන් බෝතල් 450ක්, ගෝඩා බැරල් කිහිපයක් සහ මත්පැන් පෙරීම සඳහා යොදා ගන්නා උපකරණ තොගයක් ද පොලිස් භාරයට ගෙන ඇති බව වාර්තා වෙයි. සිද්ධියට සම්බන්ධ සැකකරුවෙකු අත්අඩංගුවට ගෙන ඇති අතර තවත් සැකකරුවන් තිදෙනෙකු පළාගොස් තිබේ. වැව මැද කෘතිම දූපතක් සකස් කර මත්පැන් පෙරීමේ ජාවාරම පවත්වාගෙන ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=39184", "Category": null, "Parent URL": null}