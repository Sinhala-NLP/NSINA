{"Source": "Adaderana", "Timestamp": "September 28, 2017 03:55 pm", "Headline": "ව්‍යවස්ථා සංශෝධනයට ඇමරිකාවෙන් පැසසුම්", "News Content": "ශ‍්‍රී ලංකාවේ ආර්ථික සහ නීතිය හා සමාජ තත්ත්වය සුබදායි මාවතකට ප‍්‍රවිශ්ඨ වී ඇති බව ඇමරිකානු රජයේ ජාත්‍යන්තර කටයුතු පිළිබඳ ජේෂ්ඨ සාමාජික සහ ආංශික කමිටු සාමාජික මෙන් ම ආණ්ඩුක‍්‍රම ප‍්‍රතිසංස්කරණ කමිටු වේ ප‍්‍රධානී ජෙරල්ඩ් කොනොලි මහතා පවසයි. ශී‍්‍ර ලංකාවේ අනාගය වඩාත් සුබවාදී තත්ත්වයකට පත්වීම පිළිබඳ කිසිදු සැකයක් නොමැති බවත් එම ගමනට ඇමරිකාව රටක් ලෙස පූර්ණ සහය ලබා දීමට සූදානම් බවත් ඔහු සඳහන් කළ බව රාජ්‍ය අමාත්‍ය පාලිත රංගේ බණ්ඩාර මහතා පැවසීය. රාජ්‍ය ක්‍ෂෙත‍්‍රයේ ප‍්‍රගමනය වෙනුවෙන් පුහුණු අවස්ථා ලබා දීමටත්, අධ්‍යාපනය, ප‍්‍රජා සංවර්ධනය ඇතුළු කාරණා කිහිපයක් සඳහා තාක්‍ෂණික දැනුම් ලබා දීමටත් ඔහු එකඟතාව පල කළ බවද අමාත්‍යවරයා සඳහන් කළේය. අද(28 ) වොෂින්ටන් නුවරදී මෙම සාකච්ඡාව පැවැත්විණි. ආණ්ඩුවකට එකම ආකාරයෙන් පැවැතිය නොහැකි බවත් සංවර්ධන කි‍්‍රයාවලිට අඛණ්ඩව පවත්වාගෙන යමින් රට ස්ථාවරව ඉදිරියට මෙහෙවීම සඳහා ආණ්ඩුක‍්‍රම ප‍්‍රතිසංස්කරණය ඉතා වැදගත් බවත් ජෙරල්ඩ් කොනොලි මහතා පැහැදිළි කර දුන් බවද රංගේ බණ්ඩාර අමාත්‍යවරයා සඳහන් කළේය. එම වැඩපිළිවෙල සඳහා පූර්ණ දායකත්වය ලබා දීමටද ජෙරල්ඩ් කොනොලි මහතා එකගතාව පල කළ බව අමාත්‍යවරයා සඳහන් කළේය. කතානායක කරූ ජයසූරිය මහතා ඇතුලූ නියෝජිතයින් පිරිසක් මේ වන විට ඇමරිකාවේ අධ්‍යන චාරිකවක නිරත වෙමින් සිටිති. නිමල් සිරිපාල ද සිල්වා, පාලිත රංගේ බණ්ඩාර, යන අමාත්‍යවරුන්ද, චන්ද‍්‍රානි බණ්ඩාර අමාත්‍යවරියද මෙම කණ්ඩායම නියෝජනය කරති. එමෙන්ම දෙමල් ජාතික සන්ධානයේ එම. ඒ සුමන්තිරන්, ජනතා විමුක්ති පෙරමුනේ විජිත හේරත්, ඒකාබද්ධ විපක්ෂයේ කුමාර වෙල්ගම යන මන්ත‍්‍රීවරුන්ද මෙම චාරිකාවට එක්ව සිටිති. මුදල් හා වෙළදාම, ප‍්‍රජාතන්ත‍්‍රවාදය,ව්‍යවස්ථා සම්පාදනය, අයවැය සැකසීම ඇතුළු විෂයපථයන් රැසක් පිළිබඳ මෙම චාරිකාවේදී කරුණූ විමසා බැලීමට නියමිතය. ශ‍්‍රී ලංකා නියෝජිත පිරිස එරට පාර්ලිමේන්තුව නැර්ඹීමටද සහභාගී වූහ. එමෙන්ම එහිදී ව්‍යවස්ථා සමපාදනය පිලිබද විශේෂ වැඩමුලූවකට සහභාගී වීමට ද අවස්ථාව ලැබුණු බව මන්ත්‍රී කණ්ඩායමට අවස්ථාවක් හිමි විය. ඔක්තෝම්බර් මස 2 දක්වා මෙම අධ්‍යන චාරිකාව සිදු කෙරේ.", "URL": "https://sinhala.adaderana.lk/news.php?nid=78120", "Category": null, "Parent URL": null}