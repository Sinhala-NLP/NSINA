{"Source": "Adaderana", "Timestamp": "November 1, 2012 04:47 pm", "Headline": " වැසි නොතකා මගීන්ට සේවය කරන්න", "News Content": "කාලගුණය අයහපත් වුවද ජනතාවට නිසි පරිදි ප්‍රවාහන සේවා ලබාදෙන්නැයි ප්‍රවාහන අමාත්‍ය කුමාර වෙල්ගම මහතා විසින් ශ්‍රී ලංකා ගමනාගමන මණ්ඩලයට උපදෙස් ලබා දී තිබේ. ඒ අනුව ගමනාගමන මණ්ඩලයට අයත් බස් රථ සුපුරුදු පරිදි අඛන්ඩව නියමිත ගමන් වාරවලට අනුව ධාවනය කිරීමට කටයුතු කරන ලෙස අමාත්‍යවරයා දැනුම් දී ඇත. අයහපත් කාලගුණික තත්ත්වය හේතුවෙන් ශ්‍රී ලංකා ගමනා ගමන මණ්ඩලයට ලැබෙන ආදායම අඩුවී ඇතැයි සඳහන්ය. කෙසේ වෙතත් ආපදාවන්ට ලක්ව නොමැති බස් රථ ධාවනය කළ හැකි සෑම ප්‍රදේශයකටම යෙදවීමට පියවර ගෙන ඇති බව ශ්‍රී ලංකා ගමනා ගමන මණ්ඩලය පවසයි.", "URL": "https://sinhala.adaderana.lk/news.php?nid=28807", "Category": null, "Parent URL": null}