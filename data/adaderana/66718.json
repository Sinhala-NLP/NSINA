{"Source": "Adaderana", "Timestamp": "December 4, 2016 03:47 pm", "Headline": " සැත්කම් සඳහා අවශ්‍ය උපකරණ ලබාදීම ප්‍රමාදයි", "News Content": "රජයේ රෝහල්වල සිදුකරනු ලබන සැත්කම් සඳහා අවශ්‍ය උපකරණ ලබාදීම ප්‍රමාද කිරීම තුළින් රෝගීන් මෙන්ම රෝහල් කාර්යය මණ්ඩලය ද දැඩි ලෙස අසීරුතාවට පත්ව ඇති බව සමස්ත ලංකා හෙද නිලධාරීන්ගේ සංගමය පවසයි.එහි සභාපති ගාමිණී කුමාරසිංහ මහතා සඳහන් කළේ සෞඛ්‍ය අමාත්‍යාංශය අදාළ සැත්කම් සඳහා අවශ්‍ය උපකරණ ප්‍රමාදයකින් තොරව ලබාදෙන බවට ප්‍රකාශ නිකුත් කරමින් සිටින බවයි.එලෙස සැත්කම් සඳහා අවශ්‍ය උපකරණ කඩිනමින් ලබාදීමට සෞඛ්‍ය බලධාරීන් අවශ්‍ය පියවර නොගතහොත් ඉදිරියේ දී දැඩි අර්බුදකාරී තත්ත්වයක් ඇති වන බව ගාමිණී කුමාරසිංහ මහතා පවසයි.", "URL": "https://sinhala.adaderana.lk/news.php?nid=66718", "Category": null, "Parent URL": null}