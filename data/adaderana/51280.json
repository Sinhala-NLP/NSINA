{"Source": "Adaderana", "Timestamp": "May 12, 2015 02:52 pm", "Headline": "5000 නෝට්ටුවේ ඉංග්‍රීසි අත්සනක් - අපිට සුළුතර ආණ්ඩුවකට ඔක්සිජන් දෙන්න වෙලා ", "News Content": "වසර 26ට පසු රුපියල් පන් දහසේ මුදල් නෝට්ටුවේ ඉංග්‍රීසි අත්සනක් ඇති බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි.අද(12) කොළඹ පැවති මාධ්‍ය හමුවකදී ඒ මහතා මේ බව සඳහන් කර සිටියේය.එසේම රජය බලයට පත්වී මාසයක් යන්නටත් පෙර මුදල් නෝට්ටු නිකුත් කර ඇති බවත්, එය දේශපාලන තෘප්තියක් බවත් ඒ මහතා එහිදී පෙන්වා දුන්නේය.තවද මේ වන විට සුදුවෑන් භිතිකාව නොමැති බව අගමැති රනිල් වික්‍රමසිංහ මහතා පවසන බවත්, නමුත් අගමැති රනිල්ගේ කාලයේ රජයේ අනුග්‍රහය යටතේ මිණි මැරීම් සිදුකළ බවත්, ඔහු එහිදී සඳහන් කළේය.එම මාධ්‍ය හමුවට එක්වෙමින් පාර්ලිමේන්තු මන්ත්‍රී ජී.එල්. පීරිස් මහතා සඳහන් කර සිටියේ පවතින සුළුතර ආණ්ඩුවට ඔක්සිජන් ලබාදීමට විපක්ෂයට සිදුවී ඇති බවයි.එසේම ඊළඟ මහ මැතිවරණය පවත්වන්නේ පවතින ක්‍රමයට බවත්, නමුත් පසුගිය දිනයන්හී සඳහන් කළේ අලුත් ක්‍රමයකට මැතිවරණය පවත්වන බවත් බව හෙතෙම පැවසුවේය.තවද නවතම ක්‍රමවේදය වනු‍යේ නිදහස් පාක්ෂිකයින් දඩයම් කිරීම බව ජී. එල්. පීරිස් මහතා වැඩිදුරටත් එහිදී පෙන්වා දුන්නේය.", "URL": "https://sinhala.adaderana.lk/news.php?nid=51280", "Category": null, "Parent URL": null}