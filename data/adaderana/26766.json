{"Source": "Adaderana", "Timestamp": "August 21, 2012 02:07 pm", "Headline": "ඔස්ට්‍රේලියා පනින්න ගිය තවත් 69ක් මාට්ටු", "News Content": "නීති විරෝධී අයුරින් ඔස්ට්‍රේලියාව බලා යෑමට තැත් කළ තවත් පුද්ගලයින් 69 දෙනෙකු නාවික හමුදාව විසින් අත්අඩංගුවට ගෙන තිබේ. අද (21) අළුයම ඔවුන් පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා පවසයි. \"ආශා දුව\" නැමැති බහුදින යාත්‍රාවෙන් මීගමුව මුහුදු ප්‍රදේශයේ සිට මොවුන් ඔස්ට්‍රේලියාව බලා යාමට තැත්කර ඇත. අත්අඩංගුවට පත්වුවන් අතර ද්‍රවිඩ ජාතිකයින් 48, සිංහල ජාතිකයින් 19 ක් හා මුස්ලීම් ජාතිකයින් දෙදෙනෙකු වන බව ඔහු සඳහන් කළේය. ඔවුන් මීගමුව, පුල්මුඩේ, වව්නියාව, මන්නාරම, යාපනය, විශ්වමඩු හා මඩකළපුව යන ප්‍රදේශවල පදිංචිකරුවන් වේ. අත්අඩංගුවට ගනු ලැබු පුද්ගලයින් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදී ඇත.", "URL": "https://sinhala.adaderana.lk/news.php?nid=26766", "Category": null, "Parent URL": null}