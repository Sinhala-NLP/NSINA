{"Source": "Adaderana", "Timestamp": "April 18, 2019 11:18 am", "Headline": "වසු පැටියා වල දාන්න කැපූ වලේ කිලෝ ගානක බෝම්බයක්", "News Content": "පොළොන්නරුව, මනම්පිටිය දෙමළ ගම්මානය ගෙවත්තක වල දමා තිබූ කිලෝ 4ක් පමණ බර ඇති ක්ලේමෝ බෝම්බයක් අද(18) උදෑසන 10 ට පමණ සොයා ගත් බව පොළොන්නරුව පොලීසිය පවසයි. මනංපිටිය අංක 117 ලිපිනයේ ඉන්දුරාජා ගෝපාල පිණ්ඩය මහතාට අයත් ඉඩමෙන් මෙය සොයා ගෙන තිබේ. මෙම බෝම්බය 2005 වර්ෂයේ නිෂ්පාදනය කර ඇති බව පරීක්ෂණ සිදුකරන පොලොන්නරුව පොලීසිය පවසයි. මියගිය වසු පැටියකු වල දැමීම සඳහා ගෙවත්තේ හිමිකරුවන් කපන විට මෙම ක්ලේමෝ පැති බෝම්බය හමුවී ඇත. බෝම්බය නිශ්ක්‍රීය කිරීම සඳහා විශේෂ කාර්ය බලකායට බාරදීමට නියමිත බව පරීක්ෂණ පවත්වන පොලිස් නිලධාරීහු අද දෙරණට වැඩිදුරටත් පැවසීය.", "URL": "https://sinhala.adaderana.lk/news.php?nid=108151", "Category": null, "Parent URL": null}