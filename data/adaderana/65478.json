{"Source": "Adaderana", "Timestamp": "October 28, 2016 02:05 pm", "Headline": "ගුවන් යානයක් මුහුදට වැටෙයි", "News Content": "මියන්මාරයේ බටහිර මුහුදු ප්‍රදේශයට ගුවන් යානයක් කඩා වැටී ඇතැයි විදෙස් වාර්තා පවසයි.එරට සිවිල් ගුවන් සේවා අධිකාරිය සඳහන් කළේ එසේ කඩා වැටුණු යානය කුමන රටකට අයත්දැයි අනාවරණය වී නැති බවයි.අනතුරට පත්වූ යානය හඳුනාගැනීම හා අනතුරට පත්වූ ස්ථානය තහවුරු කරගැනීම සඳහා පරීක්ෂණ පැවැත්වෙන බවත් එරට සිවිල් ගුවන්සේවා දෙපාර්තමේන්තුව පවසයි.මියන්මාර සිවිල් ගුවන් සේවා දෙපාර්තමේන්තුවේ ජ්‍යෙෂ්ඨ නිලධාරියෙකු පවසා සිටියේ එරට ගුවන් සේවාවන් හි යානයක් අනතුරට පත්ව නොමැති බව මේ වනතෙක් සිදුකළ නිරීක්ෂණවලදී තහවුරු වී ඇති බවයි.ඒ අනුව, අනතුරට පත් යානය තහවුරු කරගැනීම සඳහා කලාපීය සිවිල් ගුවන් සේවා බලධාරීන් සමග තොරතුරු හුවමාරු කරගනිමින් සිටින බවද විදෙස් වාර්තාවල දැක්වෙයි.", "URL": "https://sinhala.adaderana.lk/news.php?nid=65478", "Category": null, "Parent URL": null}