{"Source": "Adaderana", "Timestamp": "September 5, 2018 03:00 pm", "Headline": "අතුරුදන්වූවන් පිළිබඳ කාර්යාලයේ අතුරු වාර්තාව ජනපතිට", "News Content": "අතුරුදන්වූවන් පිළිබඳ තොරතුරු සොයා බැලීම සඳහා ස්ථාපිත කරන ලද අතුරුදන්වූ තැනැත්තන් පිළිබඳ කාර්යාලයේ අතුරු වාර්තාව අද (05) පෙරවරුවේ පාර්ලිමේන්තු පරිශ්‍රයේදී ජනාධිපති මෛත්‍රීපාල සිරිසේන මැතිතුමා වෙත භාර දී ඇත. එහි සභාපති ජනාධිපති නීතිඥ සාලිය පීරිස් මහතා විසින් මෙම වාර්තාව ජනාධිපතිවරයා වෙත භාර දුන් බව ජනාධිපති මාධ්‍ය අංශය පැවසීය. මාස 06 ක් තුළ සිදු කෙරුණු පරික්ෂණ අනුව සකස් කෙරුණු අතුරු වාර්තාව මෙලෙස ජනාධිපතිතුමා වෙත පිළිගන්වා ඇත.", "URL": "https://sinhala.adaderana.lk/news.php?nid=95592", "Category": null, "Parent URL": null}