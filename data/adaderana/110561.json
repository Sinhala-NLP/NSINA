{"Source": "Adaderana", "Timestamp": "May 24, 2019 08:39 am", "Headline": "මාරවිල රිය අනතුරකින් කතක් ජීවිතක්ෂයට", "News Content": "මාරවිල පොලිස් වසමේ මාරවිල උඩුබද්දාව මාර්ගයේ දී පුද්ගලික බස් රථයක් හා ත්‍රීරෝද රථයක් එකිනෙක ගැටී සිදුවු අනතුරකින් ත්‍රිරෝද රථයේ ගමන් ගත් කාන්තාවක් මියගොස් ඇත. මාරවිල උඩුබද්දාව මාර්ගයේ උඩුබද්දාව දෙස සිට නාත්තන්ඩිය දෙසට ධාවනය වු පුද්ගලික බස් රථයක ප්‍රතිවිරුද්ධ දිශාවෙන් පැමිණි ත්‍රිරෝද රථයක් මුහුණට මුහුණ ගැටී මෙම අනතුර සිදුව ඇත. අනතුරින් බරපතළ තුවාල ලැබු කාන්තාව මාරවිල රෝහලට ඇතුළත් කිරීමෙන් පසුව මියගොස් තිබේ. මරණයට පත්ව ඇත්තේ වයස 62ක් වු කොලණිය, අතුන්ගහකොටුව ප්‍රදේශයේ පදිංචි අයෙකි. මාරවිල පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=110561", "Category": null, "Parent URL": null}