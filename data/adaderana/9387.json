{"Source": "Adaderana", "Timestamp": "July 4, 2010 01:17 pm", "Headline": "මූන්ට කමිටු පත්කරන්න ඉඩදුන්නේ රජයමයි ", "News Content": "බැංකි මූන් මහතාට ත්‍රිපුද්ගල කමිටුවක් පත් කිරීමට අවශ්‍ය ඉඩ ප්‍රස්ථාව සැලසුවේ වත්මන් රජය බව එක්සත් ජාතික පක්ෂය චෝදනා කරයි. කෙසේ වෙතත් මෙරට කිසිඳු රණවිරුවෙකු ජාත්‍යන්තර යුද අධිකරණයකට ගෙන යාමට එක්සත් ජාතික පක්ෂය අවස්ථාව ලබා නොදෙන බව එම පක්ෂයයේ පාර්ලිමේන්තු මන්ත්‍රී ජයලත් ජයවර්ධන මහතා සඳහන් කළේය. එමෙන්ම එක්සත් ජාතීන්ගේ සංවිධානයේ මහලේකම්වරයා විසින් පත් කරන ලද ත්‍රිපුද්ගල කමිටුව හරහා ශ්‍රී ලංකාව තුන් ආකාරයකින් වැටලීම සඳහා සැරසෙන බව ප්‍රජාතන්ත්‍රවාදී වාමාංශික පෙරමුණ පවසයි. ඊට විරුද්ධව මෙරට සියලු ජනතාව ඒකරාශිව මැදිහත් විය යුතු බව එහි ලේකම් වාසුදේව නානායක්කාර මහතා සඳහන් කළේය.", "URL": "https://sinhala.adaderana.lk/news.php?nid=9387", "Category": null, "Parent URL": null}