{"Source": "Adaderana", "Timestamp": "November 9, 2017 10:09 pm", "Headline": "වස්ගමුව රක්ෂිතයෙන් වෙඩි වැදුනු මළ සිරුරක් මතුවෙයි", "News Content": "විල්ගමුව, වස්ගමුව රක්ෂිතය තුළ තිබී වෙඩි වැදී මියගිය පුද්ගලයෙකුගේ මළ සිරුරක් සොයාගෙන තිබේ. සැකකටයුතු ලෙස පුද්ගලයෙකු මියගොස් ඇති බවට විල්ගමුව පොලිසියට ලැබුණු තොරතුරක් මත අදාළ මළ සිරුර සොයාගෙන ඇති බව සඳහන්ය. මෙරට නිෂ්පාදිත ගිනි අවියක් රැගෙන රක්ෂිතයට ඇතුළු වී ඇති අදාළ පුද්ගලයා වෙඩි තබාගෙන සියදිවි හානිකරගෙන ඇති බව පොලිසිය සිදුකළ විමර්ශනවල දී අනාවරණය වී ඇත. මියගොස් ඇත්තේ 21 හැවිරිදි හඳුන්ගමුව ප්‍රදේශයේ පදිංචිව සිටි තරුණයෙක්. විල්ගමුව පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79704", "Category": null, "Parent URL": null}