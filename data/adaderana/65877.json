{"Source": "Adaderana", "Timestamp": "November 9, 2016 04:57 pm", "Headline": "ගම්මන්පිලට රට යන්න අවසරයි", "News Content": "පාර්ලිමේන්තු මන්ත්‍රී උදය ගම්මන්පිල මහතාට විදෙස් ගත වීම සඳහා කොළඹ මහාධිකරණය අවසර ලබාදී තිබේ.ගම්මන්පිල මන්ත්‍රීවරයාට එරෙහිව අධිකරණය හමුවේ පවරා ඇති නඩුවකට අදාළ ඇප කොන්දේසී නිකුත් කිරීමේ දී ඔහුට විදෙස් ගමන් තහනම් කරමින් මහාධිකරණය නියෝගයක් නිකුත් කර තිබුණි.කෙසේවෙතත් උදය ගම්මන්පිල මහතා වෙනුවෙන් මෝසමක් ඉදිරිපත් කරමින් කරුණු දැක්වු ඔහුගේ නීතීඥවරයා සඳහන් කළේ නොවැම්බර් සහ දෙසැම්බර් මාසවල මන්ත්‍රීවරයාට ඉන්දියාවේ සහ චීනයේ සංචාරය කිරීමට අවශ්‍යව ඇති බවයි.ඒ සඳහා පනවා ඇති විදෙස් ගමන් තහනම ලිහිල් කරන ලෙස නීතීඥවරයා අධිකරණයෙන් ඉල්ලීමක් කර ඇත.එම ඉල්ලීම පිළිගත් කොළඹ මහාධිකරණ විනිසුරු ඒ.ඒ.ආර්.හෙයියන්තුඩුව මහතා විත්තිකාර උදය ගම්මන්පිල මන්ත්‍රීවරයාට විදෙස් ගතවීම සඳහා අවසර ලබාදුන් බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=65877", "Category": null, "Parent URL": null}