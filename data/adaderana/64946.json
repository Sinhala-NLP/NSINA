{"Source": "Adaderana", "Timestamp": "October 11, 2016 03:56 pm", "Headline": " විශ්‍රාමික රණවිරුවන්ට පත්වීම් ලිපි ලැබෙයි", "News Content": "තාක්ෂණ නිලධාරීන් ලෙස බදවාගත් විශ්‍රාමික රණවිරුවන් 50 දෙනෙකුට පත්වීම් ලිපි ප්‍රදානය කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද සිදුකර තිබේ.අද(11) පෙරවරුවේ ජනාධිපති ලේකම් කාර්යාලයේ දී එම පත්වීම් ප්‍රදානය සිදුකළ බව ජනාධිපති මාධ්‍ය අංශය සඳහන් කළේය.තවදුරටත් වැඩ කළ හැකි වයසේ පසුවන විශ්‍රාමික රණවිරුවන් යළි ජාතික සංවර්ධනය සඳහා යොදාගැනීම සහ ඒ තුළින් ඔවුන්ගේ සුබසාධනය වර්ධනය කිරීම මෙම වැඩසටහනේ අරමුණයි.", "URL": "https://sinhala.adaderana.lk/news.php?nid=64946", "Category": null, "Parent URL": null}