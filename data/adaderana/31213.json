{"Source": "Adaderana", "Timestamp": "January 30, 2013 03:33 pm", "Headline": "නීති විරෝධී මත්පැන් සමග අයෙක් දැලේ", "News Content": "නීති විරෝධී ආකාරයෙන් මත්පැන් ළඟ තබා ගත් පුද්ගලයෙකු කොටහේන ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගත් සැකකරු සතුව තිබී රුපියල් ලක්ෂ එකහමාරකට ආසන්න වටිනාකමින් යුත් මත්පැන් සොයාගෙන ඇති බව සඳහන්ය. අත්අඩංගුවට ගත් සැකකරු වැඩිදුර විමර්ශන සඳහා කොටහේන පොලිස් ස්ථානයට භාර දී තිබේ.", "URL": "https://sinhala.adaderana.lk/news.php?nid=31213", "Category": null, "Parent URL": null}