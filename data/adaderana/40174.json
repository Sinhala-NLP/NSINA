{"Source": "Adaderana", "Timestamp": "January 7, 2014 05:38 pm", "Headline": "රජයේ සේවකයින්ගේ ජීවන වියදම් දීමනාව වැඩිවීම ජනවාරි 1 සිට", "News Content": "2014 අයවැය යෝජනා අනුව රජයේ සේවකයින්ට ගෙවනු ලබන ජීවන වියදම් දීමනාවට එකතු කරන මුදල ජනවාරි මස 01 වන දින සිට ක්‍රියාත්මක වන බව මුදල් අමාත්‍යංශය කියයි. ඒ අනුව රජයේ සේවකයින්ට ගෙවනු ලබන ජීවන වියදම් දීමනාව මාසිකව රු.7800 දක්වා වැඩිවන බව මුදල් අමාත්‍යංශය සඳහන් කරයි. අනියම් හා දෛනික වැටුප් ලාභී පදනම මත සේවය කරන සේවකයින්ට 2012-12-10 දිනැති කළමනාකරණ සේවා චක්‍ර ලේඛ අංක 48 හි 5.1 ඡේදයෙහි යටතේ වන දෛනික ජීවන වියදම් දීමනාව ජනවාරි 1 සිට රු.260 ක් වන සේ ගෙවිය යුතු බවද අමාත්‍යංශය නිවේදනය කර තිබේ.", "URL": "https://sinhala.adaderana.lk/news.php?nid=40174", "Category": null, "Parent URL": null}