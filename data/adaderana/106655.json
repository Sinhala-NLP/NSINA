{"Source": "Adaderana", "Timestamp": "March 24, 2019 10:18 am", "Headline": "මතුගම-අලුත්ගම මාර්ගයේ සිදු වු රිය අනතුරකින් අයෙක් මරුට-14කට තුවාල", "News Content": "මතුගම - අලුත්ගම මාර්ගයේ වැලිපැන්න ලෙව්වන්දූව ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තවත් 14 දෙනෙකු තුවාල ලබා ඇත. විනෝද චාරිකාවක නිරත පිරිසක් රැගත් බස් රථයක් මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය සදහන් කළේය. අනතුරෙන් පුද්ගලයින් 15 දෙනෙකු තුවාල ලබා ඇති අතර රෝහල් ගත කිරීමේ දී ඉන් එක් අයෙකු මියගොස් තිබේ. මියගොස් ඇත්තේ අහුංගල්ල ප්‍රදේශයේ පදිංචිව සිටි 47 හැවිරිදි අයෙක්. අනතුර සම්බන්ධයෙන් වැලිපැන්න පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106655", "Category": null, "Parent URL": null}