{"Source": "Adaderana", "Timestamp": "October 3, 2010 09:45 am", "Headline": "19 වන පොදු රාජ්‍ය මණ්ඩලයීය ක්‍රීඩා උළෙල ඇරඹෙයි", "News Content": "19 වන පොදු රාජ්‍ය මණ්ඩලීයය ක්‍රීඩා උළෙල අදින් ආරම්භ වේ. ක්‍රීඩා උළෙලේ සමාරම්භක උළෙල අද ඉන්දියා‍වේ නවදිල්ලි නුවර පිහිටි ජවහල්ලාල් නේරු ක්‍රීඩාංගණයේ දී පැවැත්වේ. ක්‍රීඩාවන් 17කට අයත් තරග ඉසව් 260කින් මෙම ක්‍රීඩා උළෙළ සමන්විත වේ. ක්‍රීඩා උළෙලේ සමාරම්භ උළෙල අද පැවැත්වුණ ද තරග ඉසව් ආරම්භ වන්නේ හෙට දිනයේ සිට බැව් වාර්තා වේ. මෙවර තරගාවලිය සඳහා ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 93 දෙනෙකු සහ නිලධාරීන් 45 දෙනෙකු සහභාගී වී සිටියි. මේ දක්වා පැවති පොදු රාජ්‍ය මණ්ඩලීය ක්‍රීඩා උළෙලේ ඉතිහාසය තුළ ශ්‍රී ලංකාව රන් පදක්කම් 4ක් රීදී පදක්කම් 3ක් සහ ලෝකඩ පදක්කමක් දිනා ගැනීමට සමත් වී තිබේ. ------------------", "URL": "https://sinhala.adaderana.lk/news.php?nid=11253", "Category": null, "Parent URL": null}