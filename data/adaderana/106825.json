{"Source": "Adaderana", "Timestamp": "March 27, 2019 12:12 pm", "Headline": "ශ්‍රී සුමනකීර්ති පිරිවෙනේ අභිනව දාන ශාලාව ජනපති ප්‍රධානත්වයෙන් සඟ සතුවෙයි", "News Content": "මහර, නාරංවල ශ්‍රී සුමනකීර්ති පිරිවෙනෙහි අභිනව දාන ශාලාව සඟ සතුකොට පූජා කිරීමේ සහ නව රැස්වීම් ශාලාව විවෘත කිරීමේ අවස්ථාව ඊයේ (26) පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු කෙරිණි. විහාරාධිපති පූජ්‍ය ඌරුවෙල විනීත නායක ස්වාමින්වහන්සේගේ ආරාධනයෙන් ඊයේ පස්වරුවේ විහාරස්ථානය වෙත ගිය ජනාධිපතිවරයා පළමුව ආගමික වතාවත්වල නිරතව ආශිර්වාද ලබා ගත්තේය. අනතුරුව සමරු ඵලකය නිරාවරණය කර අභිනව දාන ශාලාව සඟ සතු කොට පූජා කරන ලදී. ශ්‍රී ලංකා රාමඤ්ඤ මහා නිකායේ මහානායක අතිපූජ්‍ය නාපාන පේමසිරි නායක ස්වාමින්වහන්සේ, පෑලියගොඩ විද්‍යාලංකාර පරිවෙනාධිපති පූජ්‍ය වැලමිටියාවේ කුසලධම්ම නායක හිමිපාණන් වහන්සේ ප්‍රමුඛ මහා සංඝරත්නය ද අමාත්‍ය පාඨලී චම්පික රණවක, පා.ම ලසන්ත අලගියවන්න යන මහත්වරුන් ඇතු`ථ මහජන නියෝජිතයන් සහ සැදැහැවත් ජනතාව විශාල පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=106825", "Category": null, "Parent URL": null}