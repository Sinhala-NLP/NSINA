{"Source": "Adaderana", "Timestamp": "August 23, 2011 04:45 pm", "Headline": "නවගත්තේගම ප්‍රාදේශීය සභාවේ මංගල සභාවාරය කල්යයි ", "News Content": "නවගත්තේගම ප්‍රාදේශීය සභාවේ මංගල සභාවාරය ඝන පූර්ණය නොමැති වීම හේතුවෙන් කල් තැබීමට සිදු ව තිබේ. ආණ්ඩු පක්ෂයෙන් පත් වූ මන්ත්‍රීවරුන් 7 දෙනෙකු ප්‍රාදේශීය සභාවේ මංගල සභා වාරය සඳහා සහභාගී නොවීම ඊට හේතු වී ඇත. නවගත්තේගම ප්‍රාදේශීය සභාවේ මන්ත්‍රී ආසන සංඛ්‍යාව 9ක් වන අතර ඉන් අට දෙනෙකු ආණ්ඩු පක්ෂ මන්ත්‍රීන් වේ. අද(23) පැවති මංගල සභා වාරය සඳහා විපක්ෂ නායකවරයා‍ත් සභාපතිවරයාත් පමණක් සහභාගී වී සිටි බැවින් ඝන පූර්ණය නොමැතිව සභාවාරය කල් තැබූ බව අද දෙරණ වාර්තාකරු සඳහන් කළේය. සභාපතිවරයාගේ ක්‍රියා කලාපයට විරෝධය පළ කරමින් ආණ්ඩු පක්ෂ මන්ත්‍රීවරුන් සභාවාරය වර්ජනය කර ඇති බව අද දෙරණ වාර්තාකරු පවසයි. මේ පිළිබඳ සන්ධාන මහලේකම්වරයා දැනුවත් කිරීමට ද කටයුතු කරන බව නවගත්තේගම ප්‍රාදේශීය සභාවේ උපසභාපති වශයෙන් කටයුතු කරන රාජරත්න බණ්ඩාර මහතා පැවසුවේය.", "URL": "https://sinhala.adaderana.lk/news.php?nid=18264", "Category": null, "Parent URL": null}