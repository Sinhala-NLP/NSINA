{"Source": "Adaderana", "Timestamp": "February 27, 2010 02:38 pm", "Headline": "හයිකෝප් දත්ත රහස් පොලීසිය භාරයට", "News Content": "ශ්‍රී ලංකා යුද හමුදාවට ව්‍යාජ ලේඛන ඉදිරිපත් කර මුදල් වංචා කළ බව කියන හයිකෝප් සමා‍ගමේ පරිගණක පද්ධතියේ දත්ත රහස් පොලීසිය භාරයට ගෙන තිබේ. මෙම දත්ත ලබා ගැනීම සිදුව ඇත්තේ කොළඹ කොටුව මහේස්ත්‍රාත් අධිකරණයෙන් ලබා ගත් නියෝගයක් මතය. දැනට රිමාන්ඩ් භාරයේ පසුවන හයිකෝප් සමාගමේ අධ්‍යක්ෂවරයෙකුට අයත් නුගේගොඩ නිවසක තිබි මෙම දත්ත පරිගණක දත්ත සොයා ගත් බව සඳහන්ය. එසේ ලබා ගත් දත්ත සම්බන්ධයෙන් දැඩි පරීක්ෂාවක් සිදු කිරීමට ද රහස් පොලීසිය තීරණය කර ඇත. මේ පිළිබඳව රිමාන්ඩ් භාරයේ පසුවන අදාළ සමාගමේ අධ්‍යක්ෂවරයාගෙන් ප්‍රශ්න කිරීම සඳහා ද අධිකරණය අවසර ලබා දුන් බව සඳහන් වේ. මෙම මූල්‍ය වංචාව සම්බන්ධයෙන් පොලීසියට අවශ්‍යව සිටින ජනරාල් සරත් ෆොන්සේකා මහතාගේ බෑණා වන ධනුන තිලකරත්න අත්අඩංගුවට ගැනීමට අධිකරණය මඟින් වරෙන්තු නිකුත් කර තිබේ.", "URL": "https://sinhala.adaderana.lk/news.php?nid=6976", "Category": null, "Parent URL": null}