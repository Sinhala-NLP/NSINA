{"Source": "Adaderana", "Timestamp": "January 7, 2018 06:54 pm", "Headline": " ඡන්දෙට අදාළ විශේෂ ගැසට් එකක් හෙට එයි", "News Content": "පළාත් පාලන මැතිවරණය පැවැත්වීමට අදාළ විශේෂ ගැසට් නිවේදනයක් හෙට (08) දිනයේ නිකුත් කිරීමට කටයුතු කරන බව මැතිවරණ කොමිසම පවසයි. මැතිවරණ කොමිසමේ සභාපති මහින්ද දේශප්‍රිය මහතා සඳහන් කළේ යම් හෙයකින් තැපැල් සේවකයින් වර්ජනයක නිරත වුවහොත් ඒ සඳහා ගත හැකි ක්‍රියාමාර්ග සම්බන්ධයෙන් අදාළ ගැසට් නිවේදනය නිකුත් කිරීමට සැලසුම් කර ඇති බවයි. පළාත් පාලන මැතිවරණය සම්බන්ධයෙන් ගාල්ල ප්‍රදේශයේ පැවති දැනුවත් කිරීමේ වැඩසටහනකට එක්වෙමින් මහින්ද දේශප්‍රිය මහතා මෙම අදහස් පළ කළේය.", "URL": "https://sinhala.adaderana.lk/news.php?nid=82644", "Category": null, "Parent URL": null}