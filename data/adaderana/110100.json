{"Source": "Adaderana", "Timestamp": "May 16, 2019 05:55 pm", "Headline": "මුස්ලිම් අන්තවාදී නැඹුරු වීම් ගැන සමාජයේ කතිකාවතක් ඇති වුණා ද?", "News Content": "විශ්වවිද්‍යාල අචාර්යවරුන්ගේ සංගමය අද(16) කොළඹදී ප්‍රවෘත්ති සාකච්ඡාවක් කැඳවා තිබුණි. එහිදි රට තුළ වර්මානයේ උද්ගත ඇති තත්ත්වය පිළිබිඳව අදහස් පල කෙරුණි. සාමාන්‍යයෙන් සාම්ප්‍රදායික වශයෙන් මුස්ලිම් අය සමඟ යම් ආතතීන් තිබුණත් සියලු ජාතීන් සමඟ එකතු වෙමින් පැවති සුළු සුළු තත්ත්වයන් පාලනය කිරීමට හැකියාව ලැබී තිබූ බව මෙම අවස්ථාවට එක්වු ආචාර්ය නිර්මාල් රංජිත් දේවසිරි මහතා පැවසීය. එහෙත් පසුගිය කාලයේ දර්ගා නගරයේ ඇති වු සිදුවීම් හා දිගන සිදුවීම් සමඟ මෙම තත්ත්වය ගැන අනතුරු ඇඟවු අතර අද එය ඉතා බැරෑරුම් වී තිබේ. එපමණක් නොව මුස්ලිම් සමාජය තුළම විවිධ අන්තවාදී හා ආගමික නැඹුරු වීම් සහිත ප්‍රවණතා ගැනම සාකච්ඡා වුවත්, මෙම ගැටළු සමඟ ගනුදෙනු කිරීමට හැකි වුණා ද යන්න අදත් ඉතිරිව ඇති බව ද පැවසීය.", "URL": "https://sinhala.adaderana.lk/news.php?nid=110100", "Category": null, "Parent URL": null}