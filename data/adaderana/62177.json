{"Source": "Adaderana", "Timestamp": "July 18, 2016 06:59 am", "Headline": "බස්-ත්‍රී රෝද රථ ගැටී තිදෙනෙක් මරුට", "News Content": "ගාල්ල, හබරාදූව, තල්පේ ප්‍රදේශයේදී සිදු වූ ත්‍රිරෝද රථ-බස් අනතුරකින් පුද්ගලයින් තිදෙනෙකු ජීවිතක්ෂයට පත්ව තිබේ.ඊයේ(17) රාත්‍රී 10.15ට පමණ තල්පේ, කහවැන්නාගම ප්‍රදේශයේදී මෙම අනතුර සිදුව ඇති බව පොලීසිය සඳහන් කළේය.කොළඹ සිට මාතර බලා ධාවනය වූ පෞද්ගලික බස් රථයක් ලොරියක් පසුකර යෑමට උත්සහ කිරීමේදී ඊට ප්‍රතිවිරුද්ධ දෙසින් පැමිණි ත්‍රිරෝද රථයක ගැටීමෙන් අනතුර සිදුව තිබේ.අනතුරින් ත්‍රිරෝද රථයේ ගමන් ගත පුද්ගලයින් තිදෙනෙකු එම ස්ථානයේදීම ජීවිතක්ෂයට පත්ව ඇති අතර බරපතළ තත්ත්වයේ පසු වූ එක් අයෙකු ප්‍රතිකාර සඳහා ගාල්ල, කරාපිටිය ශික්ෂණ රෝහල වෙත ඇතුළත් කර තිබේ.අනතුරින් මියගොස් ඇත්තේ ගාල්ල, බූස්ස ප්‍රදේශයේ පදිංචිව සිටි 25 හැවිරිදි තරුණයින් දෙනෙකු සහ 27 හැවිරිදි එක් දරු පියෙක් බව වාර්තා වෙයි.බස් රථයේ රියදුරුගේ නොසැළකිලිමත්කම හේතුවෙන් අනතුර සිදුව ඇති අතර සිද්ධිය සම්බන්ධයෙන් රියදුරු හබරාදූව පොලීසිය විසින් අත්අඩංගුවට ගෙන තිබේ.සැකකරු අද(18) අධිකරණයට ඉදිරිපත් කිරීමට නියමිත අතර හබරාදූව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62177", "Category": null, "Parent URL": null}