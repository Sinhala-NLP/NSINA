{"Source": "Adaderana", "Timestamp": "May 6, 2019 12:43 pm", "Headline": "මේ වෙලාවේදී අපි ටිකක් මොලේ පාවිච්චි කරන්න ඕනේ-වසන්ත", "News Content": "රට තුළ පවතින තත්ත්වය සමතයකට පත්කරගත හැකි වන්නේ එකිනෙකාට දෝෂාරෝපනය කරගැනී‍මකින් තොරව රට පාලනය කළහොත් පමණක් බව එක්සත් ජාතික පක්ෂ පාර්ලිමේන්තු මන්ත්‍රී වසන්ත සේනානායක මහතා පවසයි. වැලිකන්ද ප්‍රදේශයේදී මාධ්‍ය අමතමින් මන්ත්‍රීවරයා මෙම අදහස් ප්‍රකාශ කළේය. රට සහ ජාතික ආරක්ෂාව සම්බනධයෙන් පළමුව සිතිය යුතු බවත් අනෙක් සියලුම කාරණා පසුවට තබා ගත යුතු බවත් මන්ත්‍රීවරයා පවසයි. සිදු වු ව්‍යවසනය සම්බන්දයෙන් විපක්ෂය ආණ්ඩුවටත් ආණ්ඩුව විපක්ෂයටත් දෝෂාරෝපණය සිදු කරමින් සිටිම වැදගත් නොවන බවද මේ වන විට සිදු කළ යුත්තේ නැවතත් එවැන්නක් සිදු නොවීමට වගබලා ගැනීම බවද ඒ මහතා පවයි. විශේසයෙන් ආණ්ඩුපක්ෂය ඒ සම්බන්ධයෙන් කටයුතු කළ යුතු බවද මන්ත්‍රීවරයා පැවසීය. සිදු වු ව්‍යවසනය සම්බන්ධයෙන් යම් යම් තොරතුරු දැනුවත් වී තිබුණද එයට නිවැරදි ක්‍රියාමාර්ග ගත නොහැකි වුයේ ඔවුනොවුන්ගේ ඡන්ද සඳහා ඇති බල ලෝභීත්වය නිසා බවද මන්ත්‍රීවරයා චෝදනා කරයි. මෙම අවස්ථාවේදි සියලු දෙනා බුද්ධිමත්ව සිතා කටයුතු කළ යුතු බවත් කාදිනල් වහන්සේ පවසන පරිදි කටයුතු ඛළ යුතු බවත් මන්ත්‍රීවරයා වැඩිදුරත් ප්‍රකාශ කළේය.", "URL": "https://sinhala.adaderana.lk/news.php?nid=109361", "Category": null, "Parent URL": null}