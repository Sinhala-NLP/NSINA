{"Source": "Adaderana", "Timestamp": "April 22, 2010 08:15 am", "Headline": "ගුවන් තැපැල් යළි ඇරඹේ", "News Content": "කටුනායක ජාත්‍යන්තර ගුවන්තොටුපලේ සිට පසුගිය සතියේ යුරෝපයට සහ රුසියාවට ගුවන් ගමන් ඇණහිටීම හේතුවෙන් තාවකාලිකව නතර කර තිබූ තැපැල් භාණ්ඩ ප්‍රවාහනය අද සිට යළි ආරම්භ කරන බව තැපැල්පති එම්.කේ.බී. දිසානායක මහතා පවසයි. අදාළ රටවලට ගුවන් ගමන් යළි ආරම්භ කිරීමත් සමග මෙය ක්‍රියාත්මක කරන බව ඔහු සඳහන් කරයි. ඒ අනුව දැනට ලැබී ඇති තැපැල් භ‍ාණ්ඩ කඩිනමින් ප්‍රවාහනය කිරීමටත් පසුගිය 19 වැනි දා සිට අත්හිටුවා තිබූ තැපැල් භාණ්ඩ භාරගැනීම යළි ආරම්භ කිරීමටත් පියවර ගෙන ඇති බව තැපැල්පතිවරයා සඳහන් කළේය.", "URL": "https://sinhala.adaderana.lk/news.php?nid=7934", "Category": null, "Parent URL": null}