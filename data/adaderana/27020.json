{"Source": "Adaderana", "Timestamp": "August 31, 2012 10:25 am", "Headline": "දියේ ගිලී අතුරුදන් වෙයි", "News Content": "කලවංචිකුඩි, සූරියඅඩි ප‍්‍රදේශයේ පදිංචිකරුවෙකු දියේ ගිලී අතුරුදන් වී ඇත. මෙලෙස දියේ ගිලී අතුරුදන්ව ඇත්තේ 37 හැවිරිදි වියේ පසුවූ විමසේන විමලසිරි නැමැති අයෙකි. පුද්ගලයින් ‍දෙදෙනෙකු මසුන් මැරීම සඳහා බෝට්ටුවකින් මුහුදු ගොස් ඇති අතර රළ පහරකට හසුවීමෙන් ඔවුන් දෙදෙනාම මුහුදට විසිවී ඇතැයි වාර්තා වේ. එහිදී 28 හැවිරිදි වියේ පසුවූ ක‍්‍රිෂ්නපිල්ලේ රාජේන්ද්‍ර නම් පුද්ගලයෙකු දිවි ගලවාගෙන ඇති අතර අනෙක් පුද්ගලයා මෙලෙස අතුරුදන් වී ඇති බව පොලීසිය පවසයි. කලවංචිකුඩි පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=27020", "Category": null, "Parent URL": null}