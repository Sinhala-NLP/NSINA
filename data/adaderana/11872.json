{"Source": "Adaderana", "Timestamp": "November 1, 2010 01:56 pm", "Headline": "හොර පාරෙන් විදුලිය ගත්තු 300 ක් මාට්ටු", "News Content": "යාපනය දිස්ත්‍රීක්කයේ අනවසරයෙන් විදුලිය ලබාගත් පුද්ගලයින් 300 ක් පමණ අත්අඩංගුවට ගෙන ඇතැයි අද දෙරණ වාර්තාකරු සඳහන් කරයි. කොළඹින් ගිය ලංකා විදුලි බල මණ්ඩලයේ නිලධාරීන් පිරිසක් හා පොලීසිය ඒකාබද්ධව අද(01)කළ විශේෂ මෙහෙයුමක දී මෙම පිරිස අත්අඩංගුවට ගැනීමට හැකි වී තිබේ. ඒ අනුව යාපනයේ තොණ්ඩමානාරු සිට මනක්කාඩු දක්වා මුහුඳ ආශ්‍රිත ප්‍රදේශවල මෙම මෙහෙයුම ක්‍රියාත්මක කළ බවත්,අත්අඩංගුවට ගත් පිරිස අද පරුතිතුරෙයි අධිකරණයට ඉදිරිපත් කෙරෙනු ඇති බවත් සඳහන් වේ.", "URL": "https://sinhala.adaderana.lk/news.php?nid=11872", "Category": null, "Parent URL": null}