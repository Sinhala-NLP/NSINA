{"Source": "Adaderana", "Timestamp": "April 1, 2019 05:12 pm", "Headline": "මිහිකත පැය සමරනු වස් මනුසත් දෙරණ පැල දහසක් බෙදා දෙයි", "News Content": "මිහිකත පැය සමරනු වස් මනුසත් දෙරණ විසින් පැල දහසක් බෙදා දීමේ වැඩසටහනක් පසුගියදා සිදු කෙරුණේය. බෙන්තොට තාජ්, රිසෝට් ඇන්ඩ් ස්පා හෝටල් පරිශ්‍රයේ පැවති මෙම වැඩසටහනට විශාල පිරිසක් එක්ව සිටියේය. දේශගුණික විපර්යාස අවම කිරීම කෙරෙහි අවධානය යොමුකර ගැනීමේ අරමුණින් පසුගිය 30 වැනිදා ලොව පුරා සමරනු ලැබූ ලෝක මිහිකත පැය සැමරුමට සමඟාමීව මෙම වැඩසටහන පැවැත් විය. මනුසත් දෙරණ විසින් පැල දහසක් බෙදා දීමේ වැඩසටහනේ පළමු අධියර ලෙස මෙය සංවිධානය කර තිබේ. බෙන්තොට තාජ් රිසෝට් ඇන්ඩ් ස්පා හෝටලයේ සාමාන්‍යාධිකාරී රංජිත් ශංකර් මහතා ඇතුළු හෝටල් කාර්යමණ්ඩලයද මෙම අවස්ථාව වෙනුවෙන් සිය දායකත්වය ලබාදුන්නේය. පැල ලබාගැනීම සඳහා බෙන්තොට ජනතාව, පාසල් සිසුන් ඇතුළු පිරිසක් එක්ව සිටයේය.", "URL": "https://sinhala.adaderana.lk/news.php?nid=107164", "Category": null, "Parent URL": null}