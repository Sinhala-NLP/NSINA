{"Source": "Adaderana", "Timestamp": "July 2, 2018 10:29 am", "Headline": "බන්ධනාගාරයේ සිටි ප්‍රබල අපරාධකරුවෙක්  හෙලිකොප්ටරයෙන්  පැන යයි", "News Content": "ප්‍රංශයේ පැරිස් නුවර බන්ධනාගාරයක රඳවා සිටි ප්‍රබල අපරාධකරුවෙකු හෙලිකොප්ටර් යානයක් උපයෝගීකර ගනිමින් පලාගොස් ඇත. රෙඩොයින් ෆෙයිඩ් නමැති මොහුට මංකොල්ලකෑමක් අතරතුර පොලිස් නිළධාරියෙකු ඝාතනය කිරිමේ සිද්ධියකට අදාලව වසර 25ක සිරදඬුවමක් නියමව තිබී ඇති අතර ඔහු බන්ධනාගාරයෙන් පලාගිය දෙවන අවස්ථාව මෙය බව විදෙස් මාධ්‍ය වාර්තා කළේය. ආයුධ සන්නද්ධව පැමිණි ඔහුගේ ආධාරකරුවන් තිදෙනෙකු බන්ධනාගාරයෙන් පැනයාම සඳහා සහය වී ඇති අතර ඔවුන් විසින් බන්ධනාගාර ආරක්ෂක නිළධාරියෙකු ද ප්‍රණ ඇපයට ගෙන ඇති බව සදහන් වේ. අපරාධකරු පළාගිය හෙලිකොප්ටර් යානය අසල ප්‍රදේශයක තිබි එරට පොලිසිය විසින් පසුව සොයාගෙන ඇත. සැකකරු අත්අඩංගුවට ගැනිම සඳහා පොලිස් නිළධාරින් 3000කට ආසන්න සංඛ්‍යාවක් යොදවා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=91825", "Category": null, "Parent URL": null}