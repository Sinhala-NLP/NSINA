{"Source": "Adaderana", "Timestamp": "September 6, 2010 04:41 pm", "Headline": "සිය මන්ත්‍රී කණ්ඩායම රැකගන්නවත් එජාපයට බෑ", "News Content": "යෝජිත ව්‍යවස්ථා සංශෝධනය පිළිබද පාර්ලිමේන්තු ඡන්ද විමසීමේ දී තම මන්ත්‍රී කණ්ඩායම රැක ගැනීමට එක්සත් ජාතික පක්ෂයට නොහැකි වී ඇතැයි ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී විජිත හේරත් මහතා පවසයි. එක්සත් ජාතික පක්ෂ මන්ත්‍රීවරුන් ආණ්ඩුව විසින් නතු කර ගැනීමේ තත්ත්වය වළක්වා ගැනීමට පක්ෂ නායකත්වයට නොහැකි වී ඇති බව ඔහු පෙන්වා දෙයි. කුමන බාධක මධ්‍යයේ වුව ද යෝජිත ව්‍යවස්ථා සංශෝධනයට එරෙහිව සියලු බලපෑම් එල්ල කරන බව ද විජිත හේරත් මහතා පවසයි. ගාල්ල උද්ඝෝෂණ සිද්ධියට අදාළව ගාල්ල මහේස්ත්‍රාත් අධිකරණයේ පැවති නඩු විභාගයට සහභාගි වීමෙන් අනතුරුව මාධ්‍ය වෙත අදහස් වෙත දක්වමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=10681", "Category": null, "Parent URL": null}