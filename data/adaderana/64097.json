{"Source": "Adaderana", "Timestamp": "September 15, 2016 08:12 am", "Headline": "වෑන්-බස් රථ ගැටී සිව් දෙනෙක් මරුට", "News Content": "කිලිනොච්චියේ පලෙයි,ධර්මකර්නි ප්‍රදේශයේ 273 කණුව අසළ සිදුවූ රිය අනතුරකින් පුද්ගලයින් සිව් දෙනෙකු ජීවිතක්ෂයට පත්ව තිබේ.වෑන් රථයක් හා බස් රථයක් එකිනෙක ගැටීමෙන් අද (15)අලුයම 5.45ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පවසයි.කිලිනොච්චි සිට යාපනය බලා ධාවනය වූ වෑන් රථයක් හා යාපනය සිට මතුගම දක්වා ධාවනය වූ බස් රථයක් මෙලෙස එකිනෙක ගැටී ඇති අතර අනතුරෙන් වෑන් රථයේ රියදුරු ඇතුළු සිව් දෙනෙකු ජීවිතක්ෂයට පත්ව තිබේ.තුවාල ලැබූ තවත් දෙදෙනෙකු කිලිනොච්චි රෝහලට ඇතුළත් කර ඇත.", "URL": "https://sinhala.adaderana.lk/news.php?nid=64097", "Category": null, "Parent URL": null}