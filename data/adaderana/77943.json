{"Source": "Adaderana", "Timestamp": "September 24, 2017 10:33 am", "Headline": "  දිවයිනේ නිරිතදිග කොටසේ වැසි තත්ත්වයේ වර්ධනයක්", "News Content": "සැප්තැම්බර් 25 සහ 26 දින වලදී දිවයිනේ නිරිත දිගකොටසේ වැසි තත්වයේ සුළු වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. ඉදිරිදින කිහිපයේදී දිවයින හරහා සහ දිවයින වටාවන මුහුදු ප්‍රදේශවල විටින් විට හමන තරමක තදසුළං බලාපොරොත්තුවන අතර අද දිනයේදී මොණරාගල සහ හම්බන්තොට දිස්ත්‍රික්කවලත් පොතුවිල් ප්‍රදේශයේත් විටින් විට හමන තරමක් තද සුළං අපේක්ෂා කළ හැක. සබරගමුව සහ මධ්‍යම පළාත් වලත්, කොළඹ, කළුතර, ගාල්ල සහ මාතර දිස්ත්‍රික්ක වලත් සිහින් වැසි ඇති වේ. බදුල්ල, මඩකළපුව,පොළොන්නරුව සහ ත්‍රිකුණාමලය දිස්ත්‍රික්කවල ස්ථාන ස්වල්පයක සවස 2.00න් පසුව වැසි හෝ ගිගුරුම් සහිත වැසි ඇති විය හැකිය. ගිගුරුම් සහිත වැසි ඇති වනවිට එම ප්‍රදේශවල තාවකාලිකව තදසුළං ඇති විය හැක. අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=77943", "Category": null, "Parent URL": null}