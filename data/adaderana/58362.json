{"Source": "Adaderana", "Timestamp": "March 19, 2016 07:49 am", "Headline": "ඩුබායි ගුවන් යානයක් රුසියාවේදී කඩා වැටෙයි", "News Content": "බෝයින් 737 වර්ගයේ ඩුබායි ගුවන් සේවයට අයත් මගී ගුවන් යානනක් අනතුරට ලක්වීමෙන් කාර්යය මණ්ඩලය ඇතුළු පුද්ගලයින් 61 දෙනෙකු මියගොස් තිබේ.ඩුබායි සිට පැමිණි යානය රුසියාවේ රස්ටෝෆ් නොදනෝ ගුවන් තොටුපොළට ගොඩබෑමේදී අනතුරට ලක්ව ඇති බව විදෙස් වාර්තා සඳහන් කළේය.අනතුර සිදුවන අවස්ථාවේ යානයේ කාර්යය මණ්ඩල සාමාජිකයින් 06 දෙනෙකු සහ මගීන් 55 දෙනෙකු ගමන් ගෙන තිබේ.යානය අනතුරට ලක්වීමට හේතුව මෙතෙක් අනාවරණය වී නොමැති අතර අයහපත් කාලගුණ තත්ත්වය ඊට හේතුවන්නට ඇති බවට සැකපළ කරයි.මෙම ගුවන් යානා අනතුර හේතුවෙන් රුසියාවේ රස්ටෝෆ් නොදනෝ ගුවන් තොටුපොළට පැමිණීමට නියමිතව තිබූ ගුවන් යානා වෙනත් ගුවන් තොටුපොළවල් වෙත යොමු කිරීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=58362", "Category": null, "Parent URL": null}