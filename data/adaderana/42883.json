{"Source": "Adaderana", "Timestamp": "April 30, 2014 12:21 pm", "Headline": "පෑස්සුම් වැඩපොළක් වුවාවෙන් ගිනි අවි නිෂ්පාදනය කරලා ", "News Content": "යටියන්තොට, කඹුලුමුල්ල ප්‍රදේශයේ දී පෑස්සුම් වැඩපොළක් වුවාවෙන් පවත්වාගෙන ගිය ගිනි අවි නිෂ්පාදනය කළ ස්ථානයක් පොලිසිය විසින් වටලා තිබේ. යටියන්තොට පොලිසියට ලැබුණු තොරතුරකට අනුව සිදුකළ වැටලීමකදී එම ස්ථානය පවත්වාගෙන ගිය සැකකරුද පොලසිය විසින් අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී එම ස්ථානයේ තිබී බෝර 12 තුවක්කු 03ක්, ජීව උණ්ඩ 03ක්, බෝර 12 මැෂින් කොටස් 02ක්, එම තුවක්කු බට 02ක්, වායු රයිෆල් කොටස් 03ක් සහ යකඩ බට 10 ක් පොලිසිය බාරයට ගෙන තිබේ. සැකකරු එම ප්‍රදේශයේම පදිංචි 56 හැවිරිදි පුද්ගලයෙකු වන අතර ඔහු අද(30) රුවන්වැල්ල මහේස්ත්‍රාත් අධිකරණයට ඉදිපත් කිරීමට නියමිතය.", "URL": "https://sinhala.adaderana.lk/news.php?nid=42883", "Category": null, "Parent URL": null}