{"Source": "Adaderana", "Timestamp": "June 23, 2016 11:12 am", "Headline": " දැරියන් 6කට හදි කළ ගුරුන් අද අධිකරණයට", "News Content": "යාපනය ප්‍රදේශයේ පාසලක දැරියන් 06 දෙනෙකු අපයෝජනයට ලක් කිරීම සම්බන්ධයෙන් අත්අඩංගුවට ගත් ගුරුවරයා අද(23) අධිකරණයට ඉදිරිපත් කිරීමට නියමිත බව පොලීසිය පවසයි. යාපනය ළමා හා කාන්තා කාර්යංශය වෙත ලැබුණු පැමිණිල්ලකට අනුව අත්අඩංගුවට ගත් සැකකාර ගුරුවරයා 54 හැවිරිදි අයෙකු වන අතර ඔහු අද යාපනය මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය.යාපනය, පෙරියකුලම් ප්‍රදේශයේ පාසලක හත්වන ශ්‍රේණියේ ඉගෙනුම ලබන දැරියන් 06 දෙනෙකු ලිංගික අපයෝජනයට ලක් කළ බවට අදාළ ගුරුවරයාට චෝදනා එල්ල වී තිබේ.සැකකරු එම පාසලේ විද්‍යා විෂය භාර ගුරුවරයා වන අතර පන්ති කාමරය තුළදී ඔහු මෙම දැරියන් අපයෝජනයට ලක් කර ඇති බවට පොලීසියට තොරතුරු ලැබී ඇත. මේ අතර එම ගුරුවරයා අත්අඩංගුවට ගන්නා ලෙස සහ ඔහුගේ සේවය අත්හිටුවන ලෙස බලකරමින් විද්‍යාලයේ සිසුන් සහ මව්පියන් පිරිසක් ඊයේ(22) විරෝධතාවයකද නිරත වුණි. එමෙන්ම මෙම අපයෝජන සිද්ධිය පිළිබඳ මව්පියන් පාසලේ විදුහල්පතිවරයා සහ තවත් ගුරුවරයෙකු දැනුවත් කළද ඔවුන් එම සිදුවීම වසන් කළ බවටද මව්පියන් චෝදනා කරයි.", "URL": "https://sinhala.adaderana.lk/news.php?nid=61379", "Category": null, "Parent URL": null}