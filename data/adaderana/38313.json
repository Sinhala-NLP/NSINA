{"Source": "Adaderana", "Timestamp": "October 22, 2013 02:39 pm", "Headline": " සමුළුව වර්ජනය කරන ලෙස ඉල්ලා ඉන්දීය ශ්‍රේෂ්ඨාධිකරණයට පෙත්සමක් ", "News Content": "ශ්‍රී ලංකාවේදී පැවැත්වීමට නියමිත පොදු රාජ්‍ය මණ්ඩලයීය රාජ්‍ය නායක සමුළුව ඉන්දීය නායකයින් විසින් වර්ජනය කළ යුතු බව පවසමින් ඉන්දීයාවේ චෙන්නායි ශ්‍රේෂ්ඨාධිකරණය වෙත පෙත්සමක් ඉදිරිපත් කර තිබේ. විශ්‍රාමික ඉන්දීය ආචාර්යවරියක් වන සරස්වතී කෝවින්දරාජ් මහත්මිය විසින් මෙලෙස මෙම පෙත්සම ඉදිරිපත් කර ඇති බව ඉන්දීය මාධ්‍ය වාර්තා කරයි. එසේම මීට පෙරද ඉන්දීය විදේශ කටයුතු අමාත්‍යාංශය වෙතටද පොදු රාජ්‍ය මණ්ඩලයීය රාජ්‍ය නායක සමුළුව වර්ජනය කරන ලෙස ඉල්ලා පෙත්සමක් ඉදිරිපත් කළද එයට නිසි පිළිතුරක් නොලැබීම හේතුවෙන් ශ්‍රේෂ්ඨාධිකරණය වෙත එම පෙත්සම ඉදිරිපත් කළ බව වාර්තා වෙයි.", "URL": "https://sinhala.adaderana.lk/news.php?nid=38313", "Category": null, "Parent URL": null}