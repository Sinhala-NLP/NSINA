{"Source": "Adaderana", "Timestamp": "February 14, 2010 04:50 pm", "Headline": "ඡන්ද ගණින්නට අලුත් ක්‍රම", "News Content": "ඡන්ද ගණන් කිරීමේ මධ්‍යස්ථානවල ගණන් කිරීමේ කටයුතු සම්බන්ධයෙන් නව ක්‍රමවේද හඳුන්වා දීමට ඇති හැකියාව පිළිබඳ මැතිවරණ කොමසාරිස් සමඟ සාකච්ඡා කිරීමට තීරණය කර ඇති බව විපක්ෂ නායක රනිල් වික්‍රමසිංහ මහතා පවසයි. මේ වන විට එවැනි ක්‍රම සම්බන්ධයෙන් තම පක්ෂය කරුණු එක්රැස් කරමින් සිටින බව ඔහු සඳහන් කරයි. ජනතාවගේ ඡන්දයට වටිනාකමක් ලබාගැනීම සඳහා ඔවුන්ට ඇති අයිතිය වෙනුවෙන් තම පක්ෂය ඉදිරිපත් වන බව රනිල් වික්‍රමසිංහ මහතා අද කොළඹ පැවති මාධ්‍ය හමුවකදී සඳහන් කළේය. මෙම මාධ්‍ය හමුවේදි කරුණු දැක්වු විපක්ෂ නායකවරයා ප්‍රකාශ කළේ එක්සත් ජාතික පක්ෂය තවදුරටත් සෙසු පක්ෂ සමඟ එක්වීම කෙරෙහි අවධානයෙන් සිටින බවය.", "URL": "https://sinhala.adaderana.lk/news.php?nid=6693", "Category": null, "Parent URL": null}