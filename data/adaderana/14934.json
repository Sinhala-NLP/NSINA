{"Source": "Adaderana", "Timestamp": "March 19, 2011 08:40 am", "Headline": "පැරදුණේ ජවිපෙ නොවෙයි ජනතාවයි", "News Content": "මැතිවරණ ප්‍රතිඵල වලට අනුව පරාජයට පත්ව ඇත්තේ තම පක්ෂය නොව ජනතාව බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. ජනතාවට බර පටවන ලද ආණ්ඩුවක සියලු දුෂ්ට ක්‍රියා කෙසේ හෝ අනුමත කළේ නම් ඒ පිළිබඳව ජනතාව සලකා බැලිය යුතු බව ඔහු පෙන්වාදෙයි. එමනිසා මෙම තත්ත්වය ජනතාවට බලපානු ඇති බව ටිල්වින් සිල්වා මහතා සඳහන් කරයි. මෙම ඡන්ද ප්‍රතිඵලය කිසිසේත්ම ජනතා විමුක්ති පෙරමුණේ ඉදිරි ගමනට බලපෑමක් ඇතිනොකරන බවත්, එය පක්ෂය ධෛර්යමත් කරන ප්‍රතිඵලයක් බවත් ඔහු අවධාරණය කර සිටියි. පෙරට වඩා ධෛර්යයකින් යුතුව කටයුතු කිරීමට ජනතා විමුක්ති පෙරමුණ සූදානම් බව ද හෙතෙම වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=14934", "Category": null, "Parent URL": null}