{"Source": "Adaderana", "Timestamp": "April 4, 2017 01:32 pm", "Headline": "ව්‍යාජ ලෙස කොටස් එකලස් කර යතුරු පැදි අලෙවි කළ 1ක් අල්ලයි", "News Content": "ව්‍යාජ ලෙස කොටස් එකලස් කර යතුරු පැදි අලෙවි කිරීමේ ජාවාරමක නිරත වූ පුද්ගලයෙකු කටුනායක ආඩියම්බලම ප්‍රදේශයේදී අත්අඩංගුවට ගෙන තිබේ. මීගමුව කොට්ඨාස නීතිය බලගැන්වීමේ ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්වේ. එහිදී ව්‍යාජ ලෙස කොටස් එකලස් කළ යතුරුපැදි 3ක් පොලීසිය බාරයට ගෙන තිබේ. අත්අඩංගුවට ගත් සැකකරු ආඩියම්බලම ප්‍රදේශයේ පදිංචිකරුවෙකු වන අතර ඔහු අද (4)මිනුවන්ගොඩ මහේස්ත්‍රාත් අධිකරණය‍ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71716", "Category": null, "Parent URL": null}