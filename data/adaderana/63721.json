{"Source": "Adaderana", "Timestamp": "September 3, 2016 09:37 am", "Headline": " ගුරුවරුන්ට-විදුහල්පතිවරුන්ට අත්තනෝමතික ස්ථාන මාරුවීම්", "News Content": "දිවයිනේ විවිධ ප්‍රදේශවල ගුරුවරුන් සහ විදුහල්පතිවරුන් පිරිසකට අත්තනෝමතික ලෙස ස්ථාන මාරුවීම් ලබාදී ඇති බව ලංකා ගුරු සේවා සංගමය පවසයි.එහි ප්‍රධාන ලේකම් මහින්ද ජයසිංහ මහතා පවසන්නේ අධ්‍යාපන අමාත්‍යංශයේ ඇතැම් පිරිස්, ඇතැම් පළාත් අධ්‍යාපන බලධාරීන් හා කලාප අධ්‍යාපන බලධාරීන් විසින් ඔවුන්ගේ පෞද්ගලික හා දේශපාලන පලිගැනීම් හේතුවෙන් මෙය සිදුකරන බවයි. මේ අතර, දේශපාලන බලපෑමකින් තොරව විදුහල්පතිවරුන් හාරදහසකට ආසන්න ප්‍රමාණයකට පත්වීම් ලබාදුන් බව කුලියාපිටිය ප්‍රදේශයේ පැවති උත්සවයකදී අධ්‍යාපන අමාත්‍ය අකිල විරාජ් කාරියවසම් මහතා පැවසුවේය.අධ්‍යාපන පරිපාලන සේවය සඳහා ද පුරප්පාඩු පිරවීමට මේ වන විට පියවර ගෙන ඇති බව අකිල විරාජ් කාරියවසම් අමාත්‍යවරයා පැවසුවේය.", "URL": "https://sinhala.adaderana.lk/news.php?nid=63721", "Category": null, "Parent URL": null}