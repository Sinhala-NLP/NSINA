{"Source": "Adaderana", "Timestamp": "November 13, 2014 07:56 am", "Headline": "උතුරු අධිවේගයේ පළමු අදියරට හෙට මුල්ගල තැබෙයි", "News Content": "උතුරු අධිවේගී මාර්ගයේ පළමු අදියරේ ඉදිකිරීම් හෙට (14) ආරම්භ කෙරෙයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් ව්‍යාපෘතියට මුල්ගල තැබීම ගලගෙදර , සෙංකඩගල ප්‍රදේශයේදී සිදුකිරීමට නියමිතය. ඒ යටතේ කොළඹ සිට නුවර දක්වා මාර්ගය ඉදිකරන අතර පැය එකහමාරක කාලයක් තුළ දී නගර දෙක අතර ගමනාගමනය සිදුකිරීම එමගින් අපේක්ෂිතය. කිලෝමීටර් 99 ක දුරකින් යුතු එම මාර්ගය මන්තීරු 04කින් සමන්විතයි. වසර 04 ක් තුළ ව්‍යාපෘතිය නිම කිරීමට සැලසුම් කර ඇති අතර එමගින් මහනුවර නගරයේ රථවාහන තදබදය අවම වනු ඇතැයි අපේක්ෂා කෙරේ.", "URL": "https://sinhala.adaderana.lk/news.php?nid=47356", "Category": null, "Parent URL": null}