{"Source": "Adaderana", "Timestamp": "September 4, 2019 11:44 am", "Headline": "අගමැති යළි දිවයිනට", "News Content": "අග්‍රාමාත්‍ය රනිල් වික්‍රමසිංහ මහතාගේ දෙදින මාලදිවයින සංචාරය නිමා කර අද(04) දහවල් කටුනායක ගුවන්තොටුපළ ඔස්සේ ශ්‍රී ලංකාවට පැමිණි බව අද දෙරණ වාර්තාකරු පවසයි. අග්‍රාමාත්‍යවරයා සමඟ දූත පිරිස ලෙස 13 දෙනෙකු සහභාගී වී සිටි අතර, ඔවුන් සියලු දෙනා අද දහවල් 11.30 ට මාලදිවයින මාලේ අන්තර්ජාතික ගුවන්තොටුපළේ සිට පැමිණි ශ්‍රී ලන්කන් ගුවන් සේවයේ යූ.එල්.- 102 දරන ගුවන් යානයෙන් කටුනායක ගුවන්තොටුපළ වෙත පැමිණි බව වාර්තා වෙයි. අග්‍රාමාත්‍යවරයා ඇතුළු දුත පිරිස පසුගිය 02දා උදෑසන 07.30ට පමණ ශ්‍රී ලංකන් ගුවන් සේවයේ යු. එල් 101 දරන ගුවන් යානයෙන් මාලදිවයින බලා පිටත්ව ගියේය. මාලදිවයින් ජනාධිපති ඉබ්‍රාහිම් මොහොමඩ් සාලි මහතාගේ ආරාධනයකට අනුව අග්‍රාමාත්‍යවරයා මෙම සංචාරයේ නිරත විය.", "URL": "https://sinhala.adaderana.lk/news.php?nid=118240", "Category": null, "Parent URL": null}