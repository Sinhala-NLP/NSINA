{"Source": "Adaderana", "Timestamp": "May 30, 2015 11:26 pm", "Headline": "  සුදු හඳුන් රට පටවන හොර පාරක් මාට්ටු  ", "News Content": "නීති විරෝධි අයුරින් මෙරටින් සුදු හඳුන් රැගෙන යාමට උත්සහ කළ විදේශීය ජාතිකයින් පිරිසක් කටුනායක ගුවන්තොටුපල රේගුව විසින් අත්අඩංගුවට ගෙන තිබේ.ඔවුන් ශ්‍රී ලංකන් ගුවන් සේවයට අයත් යූ.එල්. 183 දරණ ගුවන් යානයෙන් අද පස්වරු 1.00ට පාකිස්ථානයේ කරච්චි නුවර බලා යාමට පැමිණ ඇති බව වාර්තා වෙයි.එහිදි ඔවුන්ගේ ගමන්මළු පරික්ෂා කිරිමේදි එහි බුලත් කොල තුළ සඟවා තිබු ‍මෙම සුදු හඳුන් තොගය සොයා ගැනිමට ගුවන්තොටුපල රේගුවට හැකිවි තිබේ. සුදු හඳුන් කිලෝ ග්‍රෑම් 176 යි ග්‍රෑම් 400ක ප්‍රමාණයක් මෙලෙස සොයාගෙන ඇති අතර එහි වටිනාමක රුපියල් තුන් ලක්ෂ 84,800 වන බව ගුවන්තොටුපල රේගුව සඳහන් කළේය.පාකිස්ථාන ජාතිකයින් පස් දෙනෙකු මෙලෙස අත්අඩංගුවට ගෙන ඇති අතර ඔවුන් ශ්‍රී ලංකා රේගුව බාරයේ රඳවාගෙන වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=51682", "Category": null, "Parent URL": null}