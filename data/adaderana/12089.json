{"Source": "Adaderana", "Timestamp": "November 12, 2010 08:43 am", "Headline": "අසැබි වෙබ් අඩවි වල පෙනීසිටි කතුන් තිදෙනෙක් හඳුනාගනී", "News Content": "ජංගම දුරකතන හරහා ‍පිවිසිය හැකි අසභ්‍ය වෙබ් අඩවිවල පෙනී සිටි කාන්තාවන් තිදෙනෙකු මේ වන විට හඳුනාගෙන ඇතැයි පොලිස් ළමා හා කාන්තා කාර්යාංශය පවසයි. ඉන් එක් කාන්තාවක් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බව එහි ප්‍රකාශකයෙකු සඳහන් කළේය. හඳුනාගෙන ඇති සෙසු කාන්තාවන් දෙදෙනා අත්අඩංගුවට ගැනීමට කටයුතු යොදා ඇතැයි ද ඔහු ප්‍රකාශ කළේය. අසභ්‍ය වෙබ් අඩවිවල පෙනී සිටි කාන්තාවන් 83 දෙනෙකුගේ ඡායාරූප මාධ්‍ය හරහා පළ කිරීමත් සමග අදාළ කාන්තාවන් තිදෙ‍නා හඳුනාගැනීමට හැකිවී තිබේ. තවදුරටත් මෙවැනි වෙබ් අඩවි වල පෙනී සිටින කාන්තාවන් හඳුනා ගැනීමට ජනතා සහය අවශ්‍ය බව පොලිස් ළමා හා කාන්තා කාර්යාංශය අවධාරණය කරනු ලැබීය. ජංගම දුරකතන හරහා පිවිසිය හැකි අසභ්‍ය වෙබ් අඩවි 180 ක් පමණ මේ වන විට අවහිර කර ඇත. තවත් එවැනි වෙබ් අඩවි 150 ක් පමණ හඳුනාගෙන ඇති බවත් ඒවා ලබන සතිය තුළ දී අවහිර කිරීමට කටයුතු කරන බවත් පොලිස් ළමා හා කාන්තා කාර්යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=12089", "Category": null, "Parent URL": null}