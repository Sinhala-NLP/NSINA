{"Source": "Adaderana", "Timestamp": "March 3, 2010 03:11 pm", "Headline": "ණය නොදුන්නත් ආර්ථිකය නරක නෑ", "News Content": "ජාත්‍යන්තර මුල්‍ය අරමුදල ශ්‍රී ලංකාවට ඉතිරි ණය මුදල ලබා නොදුන්න ද මෙරට විදේශ සංචිත ප්‍රමාණය යහපත් මට්ටමක පවතින බව මුදල් අමාත්‍යාංශය පවසයි. පශ්චාත් යුද ප්‍රතිසංස්කරණ කටයුතු සහ මධ්‍ය පරිමාණ ව්‍යාපෘති සඳහා මූල්‍යාධාර ලබාගැනීම වෙනුවෙන් ජාත්‍යන්තර මුල්‍ය අරමුදල සමග සාකච්ඡා කරන බවඅමාත්‍යාංශ ලේකම් ආචාර්ය පී.බී. ජයසුන්දර මහතා පවසයි. එසේ වුවද පසුගිය කාල සීමාව තුළ මෙරට ආර්ථිකය වාර්තාගත ප්‍රගතියක් අත්කරගෙන ඇති බව ද ලේකම්වරයා සඳහන් කරයි. ආනයන අපනයන ක්ෂේත්‍රය ඉහළ යාම, ගෘහ නිර්මාණ ක්ෂේත්‍රය වර්ධනය වීම, සංචාරක කර්මාන්ත හා නිමැයුම් ඉහළ යාම මේ සඳහා ‍ප්‍රධාන සාධකයන් වී ඇති බව හෙතෙම පෙන්වාදෙයි.", "URL": "https://sinhala.adaderana.lk/news.php?nid=7049", "Category": null, "Parent URL": null}