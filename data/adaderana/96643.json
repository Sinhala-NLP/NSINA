{"Source": "Adaderana", "Timestamp": "September 24, 2018 04:44 pm", "Headline": "අනතුරකින් ජීවිතය මහ මඟ නවතී", "News Content": "අනුරාධපුර, මයිලගස් හන්දිය ප්‍රදේශයේ සිදු වූ රිය අනතුරකින් පුද්ගලයකු මියගොස් තිබේ. ත්‍රිරෝද රථයක් මාර්ගය ආසන්නයේ නවතා තිබූ ලොරි රථයක ගැටී පෙරළීගොස් ඉදිරියෙන් පැමිණි මෝටර් රථයක ද ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ ත්‍රිරෝද රථයේ රියදුරු අනුරාධපුර රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ අනුරාධපුර ප්‍රදේශයේම පදිංචිව සිටි 39 හැවිරිදි පුද්ගලයෙකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර අනුරාධපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96643", "Category": null, "Parent URL": null}