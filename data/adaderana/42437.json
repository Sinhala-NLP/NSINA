{"Source": "Adaderana", "Timestamp": "April 10, 2014 01:01 pm", "Headline": "අනුබල දුන් අයට දඬුවම් දෙන්න විශේෂ විනිශ්චය සභාවක් පත්කළ යුතුයි ", "News Content": "දෙමළ බෙදුම්වාදය සඳහා අනුබල දුන් සියලුම පාර්ශවයන් සඳහා දඬුවම් නිර්දේශ කිරීමට විශේෂ විනිශ්චය සභාවක් පත්කළ යුතු බව බස්නාහිර පළාත් සභා අමාත්‍ය, ජාතික හෙළ උරුමයේ නියෝජ්‍ය ප්‍රධාන ලේකම් උදය ගම්මන්පිල මහතා පවසයි. එමගින් ත්‍රස්තවාදය වෙනුවෙන් පෙනී සිටි මෙරට දේශපාලඥයින් සහ විද්වතුන්ට දඬුවම් නිර්දේශ කළ යුතුව ඇති බවද අද(10) කොළඹ පැවති මාධ්‍ය හමුවකදී ඔහු සඳහන් කර සිටියේය. එසේම ජිනිවා මනව හිමිකම් සැසියේදී ලංකාව සම්බන්ධයෙන් සම්මත කරගත් යෝජනාවලිය සඳහා ශ්‍රී ලංකා රජය සහය නොදීමටද තීරණය කර ඇති බවද ඒ මහතා එහිදී කියා සිටියේය. ත්‍රස්තවාදය විනාශ කිරීමෙන් අනතුරු ඒ හා සම්බන්ධ සියලු පාර්ශව විනාශ කිරීම බටහිර රටවල පිළිවෙත වූවද ලංකාව බෞද්ධ පිළිවෙත අනුව ඒ හා සම්බන්ධ පාර්ශව වලට සමාව දී අමතක කිරීමට තිරණය කර තිබු බවද ගම්මන්පිල මහතා කීවේය. එසේම සන්නද්ධ ක්‍රියාකාරකම් වලින් අනතුරුව එහි දේශපාලන අංශය තහනම් නොකරපු එකම රට ලංකාව බවද හෙතෙම එහිදී අවධාරණය කළේය. තවද ජාත්‍යන්තර පීඩනය ඉදිරියේ සත්‍යය ‍කතාව කිව යුතුව ඇති හෙයින් අදාළ විනිශ්චය සභාව පත්කළ යුතුව ඇති බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=42437", "Category": null, "Parent URL": null}