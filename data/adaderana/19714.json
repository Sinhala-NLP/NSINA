{"Source": "Adaderana", "Timestamp": "November 1, 2011 10:49 am", "Headline": "රිට්ස්බරි - ජාතික කණිෂ්ඨ ස්කොෂ් තරගාවලිය සාර්ථකව අවසන්", "News Content": "ඡායාරූපය =රිට්ස්බරි - ජාතික කණිෂ්ඨ ස්කොෂ් තරගාවලියේ වයස අවුරුදු 19 පහල බාලක හා බාලිකා අංශවල ජයහිමි කරගත් බිනුර ජයසූරිය සහ නදිනි උඩංගව 22 වන වරටත් පැවැත්වු රිට්ස්බරි - ජාතික කණිෂ්ඨ ස්කොෂ් තරගාවලියේ වයස අවුරුදු 19 පහල බාලක අංශයේ ජය බිනුර ජයසූරිය හිමි කරගත් අතර බාලීකා අංශයේ ජය නදිනි උඩංගව හිමි කරගත්තාය. වයස අවුරුදු 17 පහල බාලක අංශයේ ජය රවිදු ලක්සිරි සහ බාලීකා අංශයේ ජය මිහිලිය මෙත්සරණට හිමිවිය. රිට්ස්බරි - ජාතික කණිෂ්ඨ ස්කොෂ් තරගාවලිය පසුගියදා කොළඹ ටැමිල් යුනියන් ස්කොෂ් ක‍්‍රීඩා සංකිර්ණයේදී පැවැති අතර තරග ඉසව් අවුරුදු 9 පහල, 11 පහල, 13 පහල, 15 පහල, 17 පහල, 19 පහල සහ ආධුනික තරගකරුවන් සඳහා අවුරුදු 11 පහල, 15 පහල හ 19 පහල වශයෙන් පැවැත්විණි.. මෙවර තරගාවලියට තරගකරුවන් 300 කට ආසන්න පිරිසක් සහභාගි වු අතර පිරිමි හා කාන්තා අංශ දෙක යටතේ තරග ඉසවු 18ක් යටතේ තරග පැවැත්විණි. ජාතික ස්කොෂ් ශ්‍රේණි ගතකිරීම් සඳහා මෙම තරගාවලියේදී ක‍්‍රීඩක ක‍්‍රීඩිකාවන් දක්වන දක්‍ෂතාද පාදක කරගැනීම නිසා රිට්ස්බරි - ජාතික කණිෂ්ඨ ස්කොෂ් තරගාවලිය, ස්කොෂ් ක‍්‍රීඩක ක‍්‍රීඩිකාවන්ට ඉතා වැදගත් වන තරගාවලියක් වේ.", "URL": "https://sinhala.adaderana.lk/news.php?nid=19714", "Category": null, "Parent URL": null}