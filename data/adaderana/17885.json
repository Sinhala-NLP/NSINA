{"Source": "Adaderana", "Timestamp": "August 6, 2011 01:28 pm", "Headline": "තවත් පැය 18 න් ජල සැපයුම යථාතත්ත්වයට", "News Content": "ප්‍රධාන ජලනලයකට හානි සිදුවීම හේතුවෙන් ප්‍රදේශ කිහිපයකට අත්හිටුවා ඇති ජලසැපයුම යථා තත්ත්වයට පත්කිරීමට තවත් පැය 18 ක පමණ කාලයක් ගතවනු ඇති බව ජලසම්පාදන හා ජලාපවහන මණ්ඩලය පවසයි. කොට්ටාව නගරය ආසන්නයේ දී ප්‍රධාන ජලනලයකට හානි සිදුවීම හේතුවෙන් අද(06) පෙරවරුවේ සිට රුක්මල්ගම, මත්තෙගොඩ, පැලන්වත්ත, කැස්බෑව, පිළියන්දල - බොරළැස්ගමුව ප්‍රධාන මාර්ගය සහ අතුරු මාර්ගවල ජල සැපයුම අත්හි‍ටුවීමට සිදුවිය. අදාළ ජල නලය පිළිසකර කිරීමේ කටයුතු මේ වන විටත් සිදුකෙරෙන බව ජලසම්පාදන හා ජලාපවහන මණ්ඩලය සඳහන් කරයි. ඒ අනුව හෙට(07) පෙරවරු 7 පමණ වන විට ජල සැපයුම යථා තත්ත්වයට පත්කිරීමට හැකි වනු ඇති බව එම මණ්ඩලය ප්‍රකාශ කරයි.", "URL": "https://sinhala.adaderana.lk/news.php?nid=17885", "Category": null, "Parent URL": null}