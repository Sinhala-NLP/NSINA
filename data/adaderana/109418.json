{"Source": "Adaderana", "Timestamp": "May 7, 2019 09:29 am", "Headline": "කසල ගොඩකින් හමු වු යුද හමුදා ඇඳුම් කට්ටලය", "News Content": "ශ්‍රි ලංකා යුද හමුදාවේ කැලෑ ඇඳුමට සමාන ඇදුම් කට්ටලයක් හැටන් ප්‍රධාන බස් නැවතුම්පොළ පිටුපස කසළ ගොඩක තිබියදී අද (07)උදෑසන සොයාගෙන තිබේ. හැටන් දික්ඔය නගර සභාවේ සේවකයින් විසින් එම ස්ථානයේ කසල එකතු කිරමින් සිටියදි පොලිතීන් මල්ලක දමා තිබු යුද හමුදා ඇදුම් කට්ටලය සොයාගෙන ඇත. පසුව එම සේවකයින් මේ බව ආරක්‍ෂක අංශ වෙත දැනුවත් කිරිමට පියවර ගෙන තිබේ. එම මල්ල පරික්ෂා කිරිමේදි යුද හමුදා කැලෑ ඇඳුමට සමාන කලිසමක් හා කැප් තොප්පික් සොයාගෙන ඇති අතර එය ආරක්ෂක අංශභාරයට ගැනීමට පියවර ගත් අතර හැටන් පොලිසිය හා ආරක්ෂක අංශ එක්ව ඉදිරි පරික්ෂණ පවත්වයි.", "URL": "https://sinhala.adaderana.lk/news.php?nid=109418", "Category": null, "Parent URL": null}