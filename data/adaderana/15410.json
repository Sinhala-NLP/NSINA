{"Source": "Adaderana", "Timestamp": "April 11, 2011 03:12 pm", "Headline": "ජපානයේ තවත් භූ කම්පනයක්-ශ්‍රී ලංකාවට බලපෑමක් නෑ", "News Content": "ඊසාන දිග ජපානයේ අද තවත් භූකම්පනයක් සිදුව තිබේ. එහි ප්‍රබලත්වය රික්ටර් මාපකයේ ඒකක 7 . 1 ක් ලෙස සටහන් වූ බව විදෙස් වාර්තා සඳහන් කරයි. භූකම්පනයෙන් පසු සුනාමි අනතුරු ඇඟවීමක් ද නිකුත් කිරීමට එරට රජය පියවර ගෙන තිබේ. එසේම භූකම්පනයත් සමග ෆුකුෂිමා න්‍යෂ්ටික බලාගාරයේ සේවකයින් ඉන් ඉවත් කිරීමට ද කටයුතු කර ඇති බව සඳහන් වේ. කෙසේවෙතත් මේ සම්බන්ධයෙන් අද ‍දෙරණ කළ විමසීමක දී කාලගුණ විද්‍යා දෙපාර්තමේන්තුව සඳහන් කර සිටියේ මෙම භූකම්පනයෙන් ශ්‍රී ලංකාවට කිසිදු බලපෑමක් නොමැති බවයි.", "URL": "https://sinhala.adaderana.lk/news.php?nid=15410", "Category": null, "Parent URL": null}