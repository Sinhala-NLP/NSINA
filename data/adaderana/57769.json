{"Source": "Adaderana", "Timestamp": "March 1, 2016 03:10 pm", "Headline": "සිසුවියක අපයෝජනය කළ අයෙක්ට වසර 20ක සිරදඞුවමක්", "News Content": "බාලවයස්කාර පාසල් සිසුවියක අපයෝජනය කළ පුද්ගලයෙකුට වසර 20ක සිරදඞුවමක් නියම කර තිබේ.අනුරාධපුර විශේෂ මහාධිකරණ විනිසුරු ඛේමා ස්වර්ණාධිපති මහත්මිය විසින් අදාළ නියෝගය ලබා දී ඇති බව අද දෙරණ අධිකරණ වාර්තාකරු පැවසුවේය.විත්තිකරුට දඞුවම් නියම කළ අවස්ථාවේ ඔහු අධිකරණය මගහැර පළාගොස් ඇති බව පොලීසිය අධිකරණය හමුවේ දැනුම් දී තිබේ.ඒ අනුව කරුණු සැළකිල්ලට ගත් මහාධිකරණ විනිසුරුවරිය විත්තිකරුට බරපතළ වැඩසහිත වසර 20ක දඞුවමක් නියම කර ඇති අතර ඔහු අත්අඩංගුවට ගෙන අධිකරණයට ඉදිරිපත් කරන ලෙස ද නියෝග කර තිබේ.2004 වසරේ අදාළ විත්තිකරු විසින් බාලවයස්කාර පාසල් සිසුවියක් අපයෝජනය කිරීම සම්බන්ධයෙන් නීතිපතිවරයා විසින් ඔහුට එරෙහිව අනුරාධපුර මහාධිකරණය හමුවේ අධිචෝදනා ගොනුකර තිබුණි.", "URL": "https://sinhala.adaderana.lk/news.php?nid=57769", "Category": null, "Parent URL": null}