{"Source": "Adaderana", "Timestamp": "August 17, 2016 09:28 am", "Headline": "  යාත්‍රාව මුහුදේ ගිළෙයි-3ක් බේරා ගනියි", "News Content": "පානම, ඔකඳ ප්‍රදේශය ආසන්න මුහුදේදී අනතුරට පත් යාත්‍රාවක සිටි ධීවරයින් තිදෙදෙනෙකු නාවික හුමදාව විසින් බේරාගෙන තිබේ.අදාළ ධීවරයින් ගමන් ගත් යාත්‍රාවේ බද ප්‍රදේශය කැඩී යාම හේතුවෙන් එම යාත්‍රාව මුහුදේ ගිළෙමින් තිබූ බව නාවික හමුදාව සඳහන් කළේය.කෙසේවෙත් ගිනිකොණ නාවික විදානයේ පානම නාවික හමුදා කඳවුරේ නිලධාරීන් විසින් ගිළෙමින් තිබූ යාත්‍රාවේ සිටි ධීවරයින් තිදෙනෙකු ආරක්ෂිතව මුදා ගැනීමට සමත්ව තිබේ.යාත්‍රාව මුළුමුණින්ම මුහුදේ ගිළී ඇති අතර මුදාගත් ධීවරයින් ගොඩබිමට රැගෙන ඒමෙන් අනතුරුව ඔවුන්ට අවශ්‍ය වෛද්‍ය ප්‍රතිකාර සහ ආහාරපාන ලබාදීමට නාවික හමුදාව කටයුතු කළ බව වාර්තා වෙයි.", "URL": "https://sinhala.adaderana.lk/news.php?nid=63133", "Category": null, "Parent URL": null}