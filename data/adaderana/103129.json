{"Source": "Adaderana", "Timestamp": "January 26, 2019 07:57 pm", "Headline": "කල්පිටියේ ගෝවා වගාවට බැක්ටීරියාවක්", "News Content": "කල්පිටිය අර්ධද්විපයේ ගෝවා වගාවට බැක්ටීරියාවක් පැතිරි යාමේන් මේ වන විට වගාවන් විනාශ වෙමින් ඇති බව වගාකරුවන් පවසයි. කල්පිටිය අර්ධද්විපයේ පසුගිය ඔක්තෝම්බර් මාසයේ වගා කල ගෝවා වගාවන් සඳහා මේ වන විට බැක්ටිරියාවක් පැතිරී යාමත් සමඟ අස්වැන්න නෙළීමට ආසන්න වගාවන් විනාශ වෙමින් ඇති බව කියයි. මේ වන විට මෙම බැක්ටිරියාව අර්ධද්විපයේ මාම්පුරිය, නාරක්කල්ලිය, පනිඅඩිය, පුලච්චේන, නොරෝච්චෝල, ආලංකුඩාව, පාලකුඩා, තලවිල, පල්ලිවාසල්තුරේ යන ප්‍රදේශ තුල බැක්ටීරියාව සිඝ්‍ර වශයෙන් පැතිරි යමින් ඇති බව වගා කරුවන් පවසයි. වගාකරුවන් පවසන්නේ මුලින්ම ගෝවා ගෙඩි වල පත්‍ර පිලිස්සීමකට ලක්වී ඉන් පසුව ක්‍රමයෙන් ගෙඩිය සම්පුර්ණයෙන් බැක්ටීරියාවට ගොදුරුවී යාමේන් කුණු වී විනාශ වී යන බවයි.", "URL": "https://sinhala.adaderana.lk/news.php?nid=103129", "Category": null, "Parent URL": null}