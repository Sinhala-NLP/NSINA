{"Source": "Adaderana", "Timestamp": "January 7, 2017 09:42 am", "Headline": "  ට්‍රම්ප්ගේ ජයග්‍රහණයට  රුසියානු ජනාධිපති සහය දක්වලා", "News Content": "පසුගියදා පැවති අමෙරිකානු ජනාධිපතිවරණයේදී ඩොනල්ඩ් ට්‍රම්ප්ගේ ජයග්‍රහණය සඳහා රුසියානු ජනාධිපති ව්ලැඩ්මියර් පූටින් සහය දක්වා ඇති බව අනාවරණය වී තිබේ. බුද්ධි අංශ වාර්තාවක් මගින් මේ බව අනාවරණය වී ඇති බව විදෙස් මාධ්‍ය වාර්තා කරයි.රුසියානු නායකයා මතවාදීමය ලෙස ඩොනල්ඩ් ට්‍රම්ප් ජනාධිපතිවරණයෙන් ජයග්‍රහණය කළ යුතු බවට ප්‍රචාරය කර ඇති බව සඳහන්ය.අ‍මෙරිකානු බුද්ධි අංශ විසින් සකස් කරන ලද පිටු 25කින් යුතු මේ පිළිබඳ සැකසුනු වාර්තාවක් බැරැක් ඔබාමා ජනාධිපතිවරයා වෙත ලබාදී තිබේ.ජනාධිපතිවරණ සමයේදී ඩොනල්ඩ් ට්‍රම්ප් රුසියාවට පක්ෂපාතී මතයක සිට ඇති බවද මෙම වාර්තාව මගින් පෙන්වාදී ඇති බව විදෙස් මාධ්‍ය පවසයි.", "URL": "https://sinhala.adaderana.lk/news.php?nid=67807", "Category": null, "Parent URL": null}