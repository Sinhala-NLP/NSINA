{"Source": "Adaderana", "Timestamp": "May 2, 2016 03:00 pm", "Headline": " වෙසක් නිමිත්තෙන් සමරු මුද්දර", "News Content": "මෙවර රාජ්‍ය වෙසක් උත්සවය නිමිත්තෙන් තැපැල් දෙපාර්තමේන්තුව මගින් විශේෂ මුද්දර 03ක් නිකුත් කර තිබේ.බුද්ධ ශාසන අමාත්‍ය විජයදාස රාජපක්ෂ, ස්වදේශ කටයුතු අමාත්‍ය වජිර අබේවර්ධන සහ තැපැල් සේවා අමාත්‍ය මොහොමඩ් හලීම් යන මහත්වරුන්ගේ සහභාගීත්වයෙන් අද(02) පෙරවරුවේ එම මුද්දර නිකුත් කරනු ලැබීය. අති පූජ්‍ය වැලිමිටියාවේ කුසලධම්ම ස්වාමීන් වහන්සේ ප්‍රමුඛ මහා සංඝ රත්නය ද එම අවස්ථාවට එක්ව සිටි බව සඳහන්ය.හම්බන්තොට දිස්ත්‍රික්කයේ පිහිටි ඓතිහාසික සිතුල්පවුව විහාරය, යටාල රජමහා විහාරයේ ඓතිහාසික යටාල ස්ථූපය සහ සදගිරි ස්ථුපය දැක්වෙන මුද්දර 03ක් මෙලෙස නිකුත් කර ඇති බව සඳහන්ය.එම මුද්දරවල වටිනාකම රුපියල් 08.00, 10.00 සහ 35.00 වන බවතැපැල් දෙපාර්තමේන්තුව සඳහන් කළේය.මීට අමතරව මෙවර රාජ්‍ය වෙසක් උත්සවය පැවැත්වෙන පුරාණ නයිගල රජමහා විහාරස්ථානයේදී ද වෙසක් උත්සවය සමගාමීව සමරු මුද්දරයක් නිකුත් කිරීමට කටයුතු යොදා තිබේ.", "URL": "https://sinhala.adaderana.lk/news.php?nid=59747", "Category": null, "Parent URL": null}