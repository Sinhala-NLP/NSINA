{"Source": "Adaderana", "Timestamp": "June 12, 2015 07:13 pm", "Headline": "සංගීතවේදි නො‍යෙල් රණසිංහ මහතා අභාවප්‍රාප්ත වෙයි", "News Content": "ප්‍රවීණ සංගීතවේදියෙකු වූ නො‍යෙල් රණසිංහ මහතා අභාවප්‍රාප්ත වී තිබේ.මියයන විට ඒ මහතා 74 වැනි වියේ පසුවුණි.මෙරට කැලිප්සෝ සංගීතයේ මෙන්ම කණ්ඩායම් සංගීතයේ පුරෝගාමීයෙකු ලෙස සැලකෙන නො‍යෙල් රණසිංහ මහතා ජනාදරයටපත් ගීත රැසකට හිමිකම් කීවේය.තරුණ ජීවිතේ අපේ විනෝදයෙන්, මාලි රුවන් මලී, හොයියා හෝයියා.., ආයුබෝවන් ශ්‍රී ලංකා, නුවර මැණිකෙලා, සුවඳමල් වැනි ගීත රැසකට සිය දායකත්වය ලබාදුන්නේය.2013 වසරේ කැල්ප්සෝ සංගීතය වෙනුවෙන් සිදුකළ මෙහෙය උදෙසා විශේෂ සම්මානයකින්ද, කලාභූෂණ නාමයෙන්ද නො‍යෙල් රණසිංහ මහතා පිදුම් ලබා ඇත.", "URL": "https://sinhala.adaderana.lk/news.php?nid=51966", "Category": null, "Parent URL": null}