{"Source": "Adaderana", "Timestamp": "October 14, 2010 11:44 am", "Headline": "ඉතාලියට නව තානාපතිවරයෙක්", "News Content": "ඉතාලියේ නව ශ්‍රි ලංකා තානාපතිවරයා ලෙස අසිත පෙරේරා මහතා නම් කිරීමට රජය තීරණය කර තිබේ. දැනට ඉතාලියේ ශ්‍රි ලංකා තානාපති ධූරය හොබවන ජනාධිපති නීතීඥ හේමන්ත වර්ණකුලසුරිය මහතාගේ ධූර කාලය අවසන් වීම හේතුවෙන් මෙම නම් කිරීම සිදුකරන බව විදේශ කටයුතු අමාත්‍යාංශය පැවසීය. මේ වසර අවසාන භාගයේ දී අසිත පෙරේරා මහතා ඉතාලියේ ශ්‍රි ලංකා තනාපති ධූරයේ වැඩ බාරගනු ඇත. මේ අතර ප්‍රංශයේ තානාපති ධූරය සඳහා දයාන් ජයතිලක මහතා නම් කිරීමට රජය තීරණය කර තිබේ. එම ධූරයේ කටයුතු කරන ලයනල් ප්‍රනාන්දු මහතාගේ ධුර කාලය අවසන් වීම මෙම පත්කිරීමට හේතුව බව සඳහන්ය.", "URL": "https://sinhala.adaderana.lk/news.php?nid=11486", "Category": null, "Parent URL": null}