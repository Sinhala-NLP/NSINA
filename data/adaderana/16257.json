{"Source": "Adaderana", "Timestamp": "May 22, 2011 03:26 pm", "Headline": "මහකණදරාව වැව් බැම්මේදී තරුණියකගේ බෙල්ල කපා මරාදමලා", "News Content": "මිහින්තලේ මහකණදරාව වැව් බැම්මේ රැළපනාව මත තිබී තරුණියකගේ මළ සිරුරක් සොයාගෙන තිබේ. ගෙළ කපා ඝාතනය කර තිබූ අදාළ තරුණියගේ මළ සිරුර අද(22) පෙරවරුවේ සොයාගත් බව මිහින්තලේ පොලිසිය පවසයි. ඊයේ රාත්‍රියේ දී මෙම ඝාතනය සිදුවන්නට ඇති බවට පොලිසිය සැක කරයි.. ඝාතනය සිදුවූ ස්ථානය අසල තිබී ලේ තැවරුණු ආයුධයක් සහ යතුරු පැදි සඳහා භාවිත කරන ආරක්ෂක හිස්වැසුමක් ද සොයාගෙන තිබේ. අදාළ තරුණිය තවත් පුද්ගලයෙකු සමග යතුරුපැදියකින් මෙම ස්ථානයට පැමිණෙන්නට ඇති බව පොලිසිය පවසයි. එසේ වුවද මියගිය තරුණිය කවුරුන්දැයි මෙතෙක් හඳුනාගෙන නැත.", "URL": "https://sinhala.adaderana.lk/news.php?nid=16257", "Category": null, "Parent URL": null}