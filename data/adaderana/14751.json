{"Source": "Adaderana", "Timestamp": "March 10, 2011 12:03 pm", "Headline": "ඖෂධවල ගුණාත්මක බව තහවුරු කිරීමට වැඩපිළිවෙළක්", "News Content": "පෞද්ගලික ඖෂධ සැල් මගින් අලෙවි කරන ඖෂධවල ගුණාත්මකභාවය තහවුරු කිරීමේ වැඩපිළිවෙළක් ආරම්භ කිරීමට ඖෂධ නියාමන අධිකාරිය පියවර ගෙන තිබේ. එම ඖෂධසැල් පරීක්ෂා කිරීමේ වැඩසටහනක් මගින් මෙය සිදුකිරීමට අපේක්ෂා කරන බව එම අධිකාරියේ අධ්‍යක්ෂ වෛද්‍ය හේමන්ත බෙණරගම මහතා පවසයි. මේ වන විට දිවයිනේ පෞද්ගලික ඖෂධ අලෙවිසැල් 6,000 ක් පමණ පවතින අතර එමගින් ගුණාත්මක භාවයෙන් යුතු ඖෂධ පාරිභෝගිකයින්ට ලබාදීම මෙම වැඩපිළිවෙළේ අරමුණ බව වෛද්‍ය හේමන්ත බෙණරගම මහතා සඳහන් කරයි. දැනටමත් දිවයින පුරා මෙම වැටලීම් සිදුකරන අතර වැරදිකරුවන්ට එරෙහිව නීතිමය පියවර ගැනීමට ද කටයුතු කර ඇති බව හෙතෙම ප්‍රකාශ කරයි.", "URL": "https://sinhala.adaderana.lk/news.php?nid=14751", "Category": null, "Parent URL": null}