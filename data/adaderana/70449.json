{"Source": "Adaderana", "Timestamp": "March 5, 2017 01:54 pm", "Headline": "ළමා ආරක්ෂාව පිළිබඳ ජාතික ප්‍රතිපත්තිය කෙටුම්පත් කරයි", "News Content": "ළමා ආරක්ෂාව පිළිබඳ ජාතික ප්‍රතිපත්තිය කෙටුම්පත් කර ඇති බව ජාතික ළමාරක්ෂක අධිකාරිය පවසයි. එම අධිකාරියේ සභාපති ආචාර්ය නටාෂා බලේන්ද්‍රන් මහත්මිය සඳහන් කළේ ඉදිරි දින කිහිපය තුළ මහජන අදහස් විමසීම සඳහා එය ඉදිරිපත් කරන බවයි. සියලු ක්ෂේත්‍රවල, අමාත්‍යංශවල හා විද්වතුන්ගේ අදහස් සැලකිල්ලට ගෙන ළමා ආරක්ෂාව පිළිබඳ ජාතික ප්‍රතිපත්තිය කෙටුම්පත් කළ බව ඇය පෙන්වා දෙයි.", "URL": "https://sinhala.adaderana.lk/news.php?nid=70449", "Category": null, "Parent URL": null}