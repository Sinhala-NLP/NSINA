{"Source": "Adaderana", "Timestamp": "September 5, 2019 11:22 am", "Headline": "කැළෑවක අභිරහස් මළ සිරුරක්", "News Content": "පදවිය, ග්‍රෙවල්කන්ද ප්‍රදේශයේ කැළෑවක තිබී පුද්ගල මළ සිරුරක් හමුවී ඇත. පෙරේදා (03) හවස මෙම කැළයට ගිය අයෙකු විසින් මළ සිරුර දැක ඇති අතර පසුව මේ පිළිබඳව පදවිය පොලීසියට දැනුම් දී ඇත. පසුව පොලීසියෙන් පැමිණ නිරීක්ෂණය කිරීමේ දී දැක ගත හැකිව ඇත්තේ මළ සිරුර සතුන් ආහාරයට ගෙන විනාශ වී ඇති බවයි. මළ සිරුර තිබු ස්ථානයට නුදුරින් ජාතික හැඳුනුම්පතක් ද හමු වී ඇත. වයස අවුරුදු 64ක් වයසැති දීගල ප්‍රදේශයේ පදිංචි ඇල්පිටියේ ගෙදර රාජපක්ෂ නැමැති අයෙකු පිළිබඳ හැඳුනුම්පතේ සඳහන්ව තිබී ඇති නමුත් අදාළ හැඳුනුම්පත මිය ගොස් ඇති පුද්ගලයාගේමද යන්න මෙතෙක් හඳුනාගෙන නැත. මළ සිරුර පශ්චාත් මරණ පරීක්ෂණ සඳහා අනුරාධපුර රෝහලට ඇතුළත් කර ඇත. පදවිය පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=118335", "Category": null, "Parent URL": null}