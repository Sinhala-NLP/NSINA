{"Source": "Adaderana", "Timestamp": "June 24, 2014 09:41 am", "Headline": "විදුලිසැර වැදී නව හැවිරිදි දරුවා මරුට ", "News Content": "සූරියවැව, වෙහෙරපැලැස්ස, ගල්අමුණ වැව අසළ දී විදුලිසැර වැදීම හේතුවෙන් නව හැවිරිදි දරුවෙකු මියගොස් තිබේ. සිය මව සමඟ ගල්අමුණ වැවේ දියනෑමට ගිය අවස්ථාවේ වැව අසළ සවිකර තිබු වතුර මෝටරයක සිදුවු විදුලි කාන්දුවීමක් හේතුවෙන් දරුවාට විදුලිසැර වැදි ඇති බව පොලීසිය පැවසුවේය. විදුලිසැර වැදීමෙන් බරපතළ තත්ත්වයේ පසු වු දරුවා සූරියවැව රෝහලට ඇතුළත් කිරීමේ දී මියගොස් තිබේ. සිද්ධිය සම්බන්ධයෙන් වතුර මෝටරය සවිකළ පුද්ගලයා අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44188", "Category": null, "Parent URL": null}