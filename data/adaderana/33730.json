{"Source": "Adaderana", "Timestamp": "May 1, 2013 03:44 pm", "Headline": " අත යටින් ගාණ ඉල්ලූ පොලිස් පොඩ්ඩෙක් අමාරුවේ", "News Content": "අල්ලස් ලබා ගැනීමේ චෝදනාවක් සම්බන්ධයෙන් අනුරාධපුර පොලිස් අධිකාරි කාර්යාලයට අනුයුක්ත පොලිස් කොස්තාපල්වරයෙකු අල්ලස් හෝ දූෂණ චෝදනා විමර්ශන කොමිසම විසින් අත්අඩංගුවට ගෙන තිබේ. මෙම පොලිස් කොස්තාපල්වරයා රුපියල් 2000 ක අල්ලසක් ලබා ගැනීමට උත්සාහ කිරීමේ දී අත්අඩංගුවට ගෙන ඇති බව සඳහන්ය. පොලිස් කොස්තාපල්වරයා රථවාහන අංශයේ රාජකාරී කටයුතු වල නිරතව සිටිය දී ආසන පටි පැළදීමකින් තොරව මෝටර් රථයක් ධාවනය කළ පුද්ගලයෙකුට එරෙහිව නීතිමය ක්‍රියාමාර්ග නොගැනීම සඳහා මෙම අල්ලස් මුදල ඉල්ලා ඇති බව වාර්තා වේ. මේ සම්බන්ධයෙන් අල්ලස් හෝ දූෂණ චෝදනා විමර්ශන කොමිසමට ලැබුණු පැමිණිල්ලකට අනුව පොලිස් කොස්තාපල්වරයා අත්අඩංගුවට ගැනීමට හැකිව තිබේ.", "URL": "https://sinhala.adaderana.lk/news.php?nid=33730", "Category": null, "Parent URL": null}