{"Source": "Adaderana", "Timestamp": "July 29, 2018 06:26 pm", "Headline": "රත්නපුර දිස්ත්‍රික් පාර්ලිමේන්තු කණ්ඩායම අතර ගැටළුවක් තියෙනවා", "News Content": "ඒකාබද්ධ විපක්ෂයේ රත්නපුර දිස්ත්‍රික් පාර්ලිමේන්තු කණ්ඩායම අතර යම්කිසි න්‍යායාත්මක ගැටළුවක් ඇති වී තිබෙන බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රංජිත් සොයිසා මහතා පවසයි. අද (29) පැවති මාධ්‍ය හමුවකට එක් වෙමින් ඒ මහතා මේ බව පැවසීය. පසුගිය පළාත් පාලන මැතිවරණයේදී පොහොට්ටුවට ඡන්දය ලබාදෙන ලෙස අප ප්‍රකාශ කළ බව ඒ මහතා පැවසීය. එහෙත් පොහොට්ටුවේ මන්ත්‍රීවරුන් කණ්ඩායමත් ශ්‍රී ලංකා නිදහස් පක්ෂයේ මන්ත්‍රීවරුන් දෙදෙනෙකුගේ සහයෝගයෙන් නගර සභාව පිහිටුවීමේ හැකියාව තිබියදී රත්නපුර දිස්ත්‍රික් පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය සහ ඇගේ සැමියා වන කංචන ජයරත්න මහතා එක්වී පොහොට්ටුවේ මන්ත්‍රීවරුන් තිදෙනෙකුගේ හා එක්සත් ජාතික පක්ෂයේ මන්ත්‍රීවරුන් 10 දෙනෙකුගේ සහය ඇතිව නගරාධිපති පොහොට්ටුවේ තිදෙනාගෙනුත් උප නගරාධිපති එක්සත් ජාතික පක්ෂයෙනුත් පත් කළ බව ඒ මහතා පැවසීය. ඒ සම්බන්ධයෙන් අපට ගැටළුවක් මතු වූ බවත් පවිත්‍රා වන්නිආරච්චි සහ ඇයගේ සැමියා මෙයට සම්පූරණයෙන් වගකීම බාරගත යුතු බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93414", "Category": null, "Parent URL": null}