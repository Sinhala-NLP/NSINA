{"Source": "Adaderana", "Timestamp": "January 23, 2014 09:08 am", "Headline": "හොර සල්ලි සමඟ 2ක් ‍කොටු ", "News Content": "ව්‍යාජ මුදල් නෝට්ටු ළඟ තබාගත් පුද්ගලයින් දෙදෙනෙකු උඩුගම පනංගල ප්‍රදේශයේ දි අත්අඩංගුවට ගෙන තිබේ. සැකකරුවන් සතුව තිබි ව්‍යාජ රුපියල් 1000 මුදල් නෝට්ටු 09ක්, රුපියල් 500 මුදල් නෝට්ටු 04ක් සොයාගත් බව පොලිසිය සඳහන් කළේය. අදාළ මුදල් නෝට්ට මුද්‍රණය සඳහා යොදාගත් ස්කෑනර් යන්ත්‍රයක්, ප්‍රින්ටරයක් සහ පරිගණකයක් පොලිස් බාරයට ගෙන තිබේ. සැකකරුවන් පනංගල ප්‍රදේශයේ පදිංචිකරුවන් වන අතර ඔවුන් අද(23) දින උඩුගම මහේස්ත්‍රාත් අධිකරණයට ඉදිරිපත් කිරිමට නියමිතය. උඩුගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40577", "Category": null, "Parent URL": null}