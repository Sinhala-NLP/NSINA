{"Source": "Adaderana", "Timestamp": "April 22, 2014 03:12 pm", "Headline": "උපවාසය අතරතුර 3ක් රෝහලේ ", "News Content": "කොටුව දුම්රියපොළ ඉදිරිපිට දී මාරාන්තික උපවාසයේ නිරතව සිටි ශ්‍රී ලංකා නිදහස් දුම්රිය සේවකයින්ගේ සංගමයේ සාමාජිකයින් තිදෙනෙකු රෝහල්ගත කර තිබේ. අද(22) පෙරවරුවේ ශ්‍රී ලංකා නිදහස් දුම්රිය සේවක සංගමයේ ප්‍රධාන ලේකම් නදීර මනෝජ් මහතා ඇතුළු නිලධාරීන් තිදෙනෙකු රෝහල් ගත කර ඇති බව වාර්තා වෙයි. ඔවුන් මේ වන විට කොළඹ ජාතික රෝහලේ ප්‍රතිකාර ලබන බව සඳහන් වෙයි. සේවක සංඛ්‍යාව කප්පාදු කිරීමට විරෝධය පළ කිරීම සහ ආදේශක, අනියම් සහ තාවකාලික කම්කරුවන් ස්ථීර කිරීම සම්බන්ධයෙන් බලධාරීන්ගේ අවධානය යොමු කරවීමේ අරමුණින් ශ්‍රී ලංකා නිදහස් දුම්රිය සේවකයින්ගේ සංගමය ඊයේ(21) දිනයේ මෙම උපවාසය ආරම්භ කරන ලදී", "URL": "https://sinhala.adaderana.lk/news.php?nid=42715", "Category": null, "Parent URL": null}