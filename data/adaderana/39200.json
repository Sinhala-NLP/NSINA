{"Source": "Adaderana", "Timestamp": "November 29, 2013 06:43 pm", "Headline": "දරු දෙන්නා ඥාතීන්ට භාරදෙන්නැයි නියෝගයක්", "News Content": "මාතර කොට්ඨාස දූෂණ මර්ධන අංශයේ සේවය කරමින් සිටියදී ඝාතනයට ලක්වු ඩබ්ලිව්. සුනිල් මහතා සහ ඔහුගේ බිරිඳගේ දරුවන් දෙදෙනා ඔවුන්ගේ මව් පාර්ශවයේ ඥාතීන් වෙත භාරදීමට නියෝග කර තිබේ. මාතර අතිරේක මහේස්ත්‍රාත් මංජුල සම්පත් කරුණාරත්න මහතා විසින් රුපියල් ලක්ෂ දෙකක බැඳුම්කරයක් මත එම දරුවන් ඥාතීන්ට භාරදෙන ලෙස නියෝග කර ඇති බව සඳහන්ය. මේ අතර වැඩිමල් දරුවා මේ වන විට මාතර මහ රෝහලේ වෛද්‍ය පර්යේෂණයකට යොමුකර ඇති අතර ඔහු යළි දෙසැම්බර් 12 වැනිදා අධිකරණයට ඉදිරිපත් කරන ලෙස ද නියෝග කර තිබේ. කඹුරුපිටිය ප්‍රදේශයේ නිවසකට කඩා වැදුණු මැරවරයින් පිරිසක් මාතර කොට්ඨාස දූෂණ මර්දන අංශයේ සේවය කළ පොලිස් කොස්තාපල්වරයෙකු හා ඔහුගේ බිරිඳට පොලු මුගුරුවලින් සිදුකළ පහරදීමකින් පසුගිය 16 වැනිදා රාත්‍රී මියගොස් තිබුණි. කෙසේ වෙතත් මෙම සිද්ධියට සම්බන්ධ සැකකරුවන්ගෙන් දෙදෙනෙකු දියේ ගිළීමෙන් හා තවත් සැකකරුවෙකු පොලීසියට වෙඩි තබද්දී පෙරළා පොලීසිය සිදුකළ වෙඩි තැබීමකින් මියැදුණි.", "URL": "https://sinhala.adaderana.lk/news.php?nid=39200", "Category": null, "Parent URL": null}