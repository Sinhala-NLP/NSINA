{"Source": "Adaderana", "Timestamp": "September 11, 2011 09:18 am", "Headline": "වනෝද්‍යානයේ දඩයමේ ගිය පුද්ගලයෙකු අත්අඩංගුවේ", "News Content": "විල්පත්තුව ජාතික වනෝද්‍යානයේ දඩයමේ ගිය බව කියන පුද්ගලයෙකු වනාතවිල්ලුව පොලිසිය විසින් අත් අඩංගුවට ගෙන තිබේ. සැකකරු සතුව තිබු බෝර දොළහේ ගිනි අවියක් ද පොලිස් භාරයට ගෙන ඇති බව වාර්තා වේ. මෙම පුද්ගලයා පුත්තලම ප්‍රදේශයේ පදිංචිකරුවෙකු වන අතර දීර්ඝ කාලයක සිට ඔහු දඩයමේ නිරතව ඇති බවට අනාවරණය වී තිබේ. සැකකරු හෙට පුත්තලම දිසා අධිකරණය වෙත ඉදිරිපත් කරන බව වනාතවිල්ලුව පොලිසිය සඳහන් කරයි.", "URL": "https://sinhala.adaderana.lk/news.php?nid=18641", "Category": null, "Parent URL": null}