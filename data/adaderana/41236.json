{"Source": "Adaderana", "Timestamp": "February 20, 2014 07:04 am", "Headline": " ශ්‍රී ලංකාව ගැන ජිනීවා යෝජනාවට ඉන්දීය සහය ලැබෙනවාලු?", "News Content": "ශ්‍රී ලංකාව සම්බන්ධයෙන් ජාත්‍යන්තර පරීක්ෂණයක් සිදුකළ යුතු බවට එක්සත් ජාතීන්ගේ මානව හිමිකම් කවුන්සිලයට ගෙන ඒමට නියමිත යෝජනාවට ඉන්දියාව සහයෝගය ලබාදෙන බවට බ්‍රිතාන්‍ය පුවත්පතක් වාර්තා කර තිබේ. ඉන්දීය රජයේ ආරංචි මාර්ග උපුටා දක්වමින් බ්‍රිතාන්‍යයේ ‘‘ ද ටෙලිග්‍රාප්‘‘ පුවත්පත මේ බව වාර්තා කර ඇත. යුද්ධය අවසාන කාලයේ සිදුවු බව කියන මානව හිමිකම් උල්ලංඝනයවීමේ සිද්ධීන් සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බව පවසමින් ශ්‍රී ලංකාවට එරෙහිව මෙවර මානව හිමිකම් කවුන්සිලයට යෝජනාවක් ඉදිරිපත් කිරිමට නියමිතය. අදාළ යෝජනාව සඳහා ඉන්දියවේ කොංග්‍රස් පක්ෂය ප්‍රමුඛ ඉන්දීය රජය සහයෝගය පළ කිරිමට තීරණය කර ඇති බව අදාළ පුවත්පත පෙන්වා දෙයි. එළඹෙන අප්‍රේල් මාසයේ පැවැත්වෙන ඉන්දීය පාර්ලිමේන්තු මැතිවරණයේ දි දෙමළ ජනතාවගේ සහය ලබාගැනීම සඳහා ඉන්දීය රජය මෙලෙස ශ්‍රී ලංකාවට එරෙහිවීමට තීරණය කර ඇති බව එම පුවත්පත වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=41236", "Category": null, "Parent URL": null}