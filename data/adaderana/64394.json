{"Source": "Adaderana", "Timestamp": "September 24, 2016 04:43 pm", "Headline": "  සෝභිත හිමියන් ඉවත්වෙයි-කරූටත් පත්වීමක්", "News Content": "ජාතික හෙළ උරුමයේ නායකත්වයෙන් තමා ඉල්ලා අස්වන බව දක්ෂිණ ලංකාවේ ප්‍රධාන සංඝනායක ආචාර්ය පූජ්‍ය ඕමල්පේ සෝභිත හිමි පවසයි.ජාතික හෙළ උරුමයේ 13 වන මහ සමුළුව කොළඹ සුගතදාස ක්‍රිඩාංගණයේදී පැවැති අතර එහිදී උන් වහන්සේ මේ බව ප්‍රකාශ කළේය. මේ අතර ජාතික හෙළ උරුමයේ නව නිලධාරී මණ්ඩලයද අද(24) දිනයේ පත් කර ගත් අතර සම සභාපතිවරුන් ලෙස පැවිදි පාර්ශවයෙන් පූජ්‍ය හැඩිගල්ලේ විමලසාර හිමියන් සහ ගිහි පාර්ශවයෙන් නියෝජ්‍ය අමාත්‍ය කරුණාරත්න පරණවිතාන මහතා පත් කර ගෙන ඇති බව සඳහන්ය.නියෝජ්‍ය සභාපති ලෙස බස්නාහිර පළාත් සභා මන්ත්‍රිනී නිරෝෂා අතුකෝරාල මහත්මිය පත්කර ගෙන තිබේ.මහ ලේකම්වරයා ලෙස අමාත්‍ය පාඨලී චම්පික රණවක මහතා පත් කර ගෙන ඇති අතර නියෝජ්‍ය මහ ලේකම්වරයා ලෙස කථිකාචාර්ය අනුරුද්ධ ප්‍රදීප් මහතා පත් කර ගෙන ඇති බව සඳහන්ය.ජාතික හෙළ උරුමයේ ජාතික සංවිධායකවරයා ලෙස තේරී පත්වී ඇත්තේ බස්නාහිර පළාත් සභා අමාත්‍ය නිශාන්ත ශ්‍රී වර්ණසිංහ මහතායි.", "URL": "https://sinhala.adaderana.lk/news.php?nid=64394", "Category": null, "Parent URL": null}