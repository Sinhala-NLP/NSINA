{"Source": "Adaderana", "Timestamp": "December 13, 2017 07:24 pm", "Headline": "දෙවන එක්දින තරඟයේ ජය ඉන්දියාවට", "News Content": "ශ්‍රී ලංකාව හා ඉන්දියාව අතර පැවැත්වෙන දෙවන එක්දින තරඟයෙන් ලකුණු 141 ජයක් ලැබීමට ඉන්දියාව සමත් විය. කාසියේ වාසිය දිනූ ශ්‍රී ලංකා කණ්ඩායමේ ආරාධනයෙන් ප්‍රථමයෙන් පන්දුවට පහරදුන් ඉන්දීය කණ්ඩායම කඩුළු 4 ක් දැවි ලකුණු 392 රැස් කළේය. පිළිතුරු ඉනිම ක්‍රිඩා කළ ශ්‍රී ලංකා කණ්ඩායමට ලබා ගැනීමට හැකිවූයේ නියමිත පන්දුවාර 50 අවසානයේ කඩුළු 8 ක් දැවී ලකුණු 251 ක් පමණි. ඇන්ජලෝ මැතිව්ස් ලකුණු 111 ලබා ගනිමින් සිය දෙවන එක්දින ශතකය ලබා ගැනිමට සමත් විය. ඒ අනුව තරඟ තුනකින් සමන්විත එක්දින තරඟාවලියේ තරඟ එකට එකක් ලෙස කණ්ඩායම් දෙකම සම ස්ථාන ලබාගෙන තිබේ.", "URL": "https://sinhala.adaderana.lk/news.php?nid=81482", "Category": null, "Parent URL": null}