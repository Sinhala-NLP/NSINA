{"Source": "Adaderana", "Timestamp": "January 24, 2017 02:30 pm", "Headline": "කොස්-ක්‍රෝටන්-තණ කොළ නිසා දකුණු පළාත් සභාව උණුසුම්!", "News Content": "දකුණු පළාත් සභාව තුළ අද (24) දිනයේ උණුසුම්කාරී තත්ත්වයක් ඇති වී තිබේ.පළාත් සභාව අද රැස්වූ අවස්ථාවේදී එක්සත් ජනතා නිදහස් සන්ධාන මන්ත්‍රීවරුන් කොස් කොළ සහ ක්‍රෝටන් කොළ සභාවට ගෙන ඒමත් එක්සත් ජාතික පක්ෂයේ මන්ත්‍රීවරයකු ඊට ප්‍රතිචාර ලෙස තණකොළ මිටක් සභා ගැබට ගෙන ඒමත් සමඟ මෙම උණුසුම්කාරී තත්ත්වය උද්ගත වූ බව අද දෙරණ වාර්තාකරු පවසයි.අද පෙරවරුවේ දකුණු පළාත් සභා සභාපති සෝමවංශ කෝදාගොඩ මහතාගේ ප්‍රධානත්වයෙන් සභාව රැස්විය.ඒ අවස්ථාවේදී දකුණු පළාත් සභා එජනිස මන්ත්‍රී චන්න සාලිය මෙන්ඩිස් මහතා කොස් කොළ මාලයක් පැළඳගෙන සභා ගර්භයට පැමිණි බවද අද දෙරණ වාර්තාකරු පවසයි.මේ අතර දකුණු පළාත් සභා එජනිස මන්ත්‍රී ඒ.ජී.සී. පියසිරි මහතා සභාවේ සිටි ඒකාබද්ධ විපක්ෂයට සම්බන්ධ මන්ත්‍රීවරුන්ට ක්‍රෝටන් කොළ බෙදා දී තිබේ.ඉන් අනතුරුව අදහස් දැක්වූ එක්සත් ජාතික පක්ෂ මන්ත්‍රී අශෝක ධනවංශ ද සිල්වා මහතා සභා ගර්භයට කොස් කොළ ගෙන ආ අයට දිය යුත්තේ තණ කොළ යැයි තණ කොළ මිටියක් ප්‍රදර්ශනය කරමින් පැවසීය.", "URL": "https://sinhala.adaderana.lk/news.php?nid=68502", "Category": null, "Parent URL": null}