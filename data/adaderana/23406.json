{"Source": "Adaderana", "Timestamp": "April 10, 2012 09:20 am", "Headline": "නොරොච්චෝලේ සේවය කළ චීන ජාතිකයෙකු මියයයි", "News Content": "නොරොච්චෝලේ තාප බලාගාරයේ සේවය කළ චීන ජාතිකයෙකු හදිසි අසනීප තත්ත්වයක් හේතුවෙන් මියගොස් තිබේ. අසනීප තත්ත්වයක් හේතුවෙන් පුත්තලම රෝහලට ඇතුළත් කළ මෙම චීන ජාතිකයා පසුව මියගොස් ඇති බව කල්පිටිය පොලිසිය ප්‍රකාශ කරයි. මෙලෙස මියගොස් ඇත්තේ තිස් පස් හැවිරිදි චීන ජාතිකයෙකු වන අතර පශ්චාත් මරණ පරීක්ෂණය සඳහා මෘත ශරීරය කුලියාපිටිය රෝහලට ගෙනගොස් ඇත. මෙම සැකකටයුතු මරණය සම්බන්ධයෙන් කල්පිටිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23406", "Category": null, "Parent URL": null}