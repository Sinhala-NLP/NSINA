{"Source": "Adaderana", "Timestamp": "April 25, 2015 09:26 am", "Headline": "මෛත්‍රී සහ  ශ්‍රී.ල.නි.ප. මන්ත්‍රී කණ්ඩායම අතර හමුවක් ", "News Content": "ජනාධිපති මෛත්‍රීපාල සිරිසේන මහතා හෙට(26) පස්වරුවේ ශ්‍රී ලංකා නිදහස් පක්ෂ මන්ත්‍රී කණ්ඩායම හමුවීමට නියමිතව තිබේ.19 වෙනි ආණ්ඩුක්‍රම ව්‍යවස්ථා සංශෝධනය සම්මත කිරීම සඳහා ඡන්දය ලබා දීමට ශ්‍රී ලංකා නිදහස් පක්ෂ මධ්‍යම කාරක සභාව ගත් තීන්දුව පිළිබඳව දැනුම්දීම මෙහි අරමුණ බව වාර්තා වෙයි.ජනාධිපති කාර්යාලයේදී පැවැත්වෙන හමුවේදී නව මැතිවරණ ක්‍රමය ඇතුළත් 20 වෙනි ආණ්ඩුක්‍රම ව්‍යවස්ථා සංශෝධනය පිළිබඳවද සාකච්ඡාවට ගනු ඇත .මේ අතර 19 වෙනි ආණ්ඩුක්‍රම ව්‍යවස්ථා සංශෝධනය පිළිබඳ පාර්මෙන්තු විවාදය ලබන 27 සහ 28 දින වල පැවැත්වෙන අතර 28 වනදා පස්වරුවේ ඒ පිළිබඳ ඡන්ද විමසීම සිදුකිරීමට නියමිතය.", "URL": "https://sinhala.adaderana.lk/news.php?nid=50883", "Category": null, "Parent URL": null}