{"Source": "Adaderana", "Timestamp": "April 27, 2017 11:56 am", "Headline": "  අධික මිලකට ඖෂධයක් අලෙවි කළ ඖෂධ සමාගමට වැඩවරදින ලකුණු", "News Content": "පිළිකා රෝගය සඳහා ‍ලබාදෙන ඖෂධයක් රෝගියෙකුට අධික මිලකට අලෙවි කළ පෞද්ගලික ඖෂධ සමාගමක් සම්බන්ධයෙන් වහාම පරීක්ෂණයක් ආරම්භ කරන ලෙස සෞඛ්‍ය අමාත්‍ය රාජිත සේනාරත්න මහතා ජාතික ඖෂධ නියාමන අධිකාරියට දැනුම් දී තිබේ.රෝගියෙකුගෙන් ලැබුණු ලිපියක් සැලකිල්ලට ගනිමින් අමාත්‍යවරයා මෙම දැනුම්දීම සිදුකර ඇති බව සෞඛ්‍ය අමාත්‍යංශය සඳහන් කළේය. අදාළ පෞද්ගලික ඖෂධ සමාගම එම පිළිකා ඖෂධය ආනයනය කර ඇත්තේ රුපියල් එක් ලක්ෂ 25,000ක මුදලකට වන අතර ඖෂධය රෝගියාට ලබා දී ඇත්තේ රුපියල් හාර ලක්ෂ 29,000කට බව සඳහන්ය. ඒ අනුව මේ පිළිබඳ ආහාර හා ඖෂධ පරීක්ෂකරුන් මඟින් පරීක්ෂණයක් පවත්වා වාර්තාවක් ලබාදෙන ලෙස රාජිත සේනාරත්න අමාත්‍යවරයා ජාතික ඖෂධ නියාමන අධිකාරියට දැනුම් දී ඇත.", "URL": "https://sinhala.adaderana.lk/news.php?nid=72537", "Category": null, "Parent URL": null}