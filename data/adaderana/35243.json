{"Source": "Adaderana", "Timestamp": "June 25, 2013 04:38 pm", "Headline": "රිය අනතුරකින් 4ට තුවාලයි ", "News Content": "හලාවත - කොළඹ මාර්ගයේ මාදම්පේ පැරණි නගරයේ දී සිදුවු රිය අනතුරකින් පුද්ගලයින් සිව් දෙනෙකු තුවාල ලබා තිබේ. අද(25) පෙරවරුවේ හලාවත දෙස සිට කොළඹ දෙසට ධාවන වු පෞද්ගලික බස් රථයක් පළතුරු අලෙවිසැලකට කඩා වැදීමෙන් අනතුර සිදුව ඇති බව පොලීසිය සඳහන් කරයි. අනතුරෙන් පළතුරු අලෙවිසැලේ සිටි කාන්තාවක ඇතුළු පුද්ගලයින් තිදෙනෙකු සහ බස් රථයේ ගමන්ගත් පුද්ගලයෙකු තුවාල ලබා හලාවත මහ රෝහලට ඇතුළත් කර තිබේ. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර මාදම්පේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35243", "Category": null, "Parent URL": null}