{"Source": "Adaderana", "Timestamp": "August 5, 2019 01:04 pm", "Headline": "අන්තරේට කදුළු ගෑස් හා ජල ප්‍රහාර", "News Content": "අන්තර් විශ්ව විද්‍යාලයීය ශිෂ්‍යබල මණ්ඩලය සංවිධාන කළ විරෝධතාවක් විසුරුවා හැරීමට කොළඹදී අද පොලිසීය ජල හා කදුලු ගෑස් ප්‍රහාරයක් එල්ල කළේය. පෞද්ගලික විශ්වවිද්‍යාල පනත වහා අහෝසි කරන්නැයි ඉල්ලමින් අන්තර් විශ්ව විද්‍යාලීය ශිෂ්‍යබල මණ්ඩලය සංවිධානය කළ විරෝධතා පාගමනක් කොළඹ කොටුව දුම්රියපොළ ඉදිරිපිටින් ආරම්භ වුණි. පසුව සිසුන් පාගමනින් ජනාධිපති ලේකම් කාර්යාලය දෙසට ගමන් කළ අතර ඔවුන්ගේ ගමන වැළැක්වීම සඳහා පොලිසීය ජල හා කදුලු ගෑස් ප්‍රහාරයක් එල්ල කළේය. පසුව විරෝධතාකරුවන් එම ස්ථානයේ සුළුවේලාවක් රැදී සිට විසිර ගියේය.", "URL": "https://sinhala.adaderana.lk/news.php?nid=115783", "Category": null, "Parent URL": null}