{"Source": "Adaderana", "Timestamp": "September 1, 2011 08:36 am", "Headline": "හදිසි නීතීයෙන් රඳවා ගෙන සිටි 1200 දෙනෙකුට නිදහස", "News Content": "හදිසි නීතීය යටතේ අත්අඩංගුවට ගෙන රඳවා ගෙන සිටි පුද්ගලයින් 1200 ට වැඩි පිරිසක් නිදහස් කිරීමට කටයුතු කරන බව අධිකරණ අමාත්‍ය රවුෆ් හකීම් මහතා පවසයි. හදිසි නිතීය ඉවත් කර ඇති හෙයින් මෙසේ රඳවා ගෙන සිටින පුද්ගලයින්ගෙන් පිරිසක් නිදහස් කිරීමට පියවර ගන්නා බව ඔහු සඳහන් කරයි. කෙසේවුවත් ආරක්ෂාවට තර්ජනයක් විය හැකි පුද්ගලයින් තවදුරටත් රඳවාගෙන ඉදිරි විමර්ශන කටයුතු සිදු කිරීම සදහා රජයේ අවධානය යොමු වී ඇතැයි ද රවුෆ් හකීම් මහතා ප්‍රකාශ කළේය. ඊට අදාළව හදිසි පනතක් කැබිනට් අනුමැතිය ද යටතේ ඉදිරි සතියේ පාර්ලිමේන්තුවට ඉදිරිපත් කරන බව ඔහු පැවසුවේය. හදිසි නීතීය නොමැති වුවත් රටේ ආරක්ෂාවට තර්ජනයක් වන ඕනෑම අවස්ථාවක ඊට අදාළව පියවර ගැනීමට රජයට බලයක් ඇති බව ද රවුෆ් හකීම් මහතා පවසයි. බී.බී.සී සන්දේශය සමඟ පැවති සම්මුඛ සාකච්ඡාවකට සහභාගී වෙමින් ඔහු මෙම අදහස් පළ කළේය.", "URL": "https://sinhala.adaderana.lk/news.php?nid=18439", "Category": null, "Parent URL": null}