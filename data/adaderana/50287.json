{"Source": "Adaderana", "Timestamp": "March 28, 2015 04:00 pm", "Headline": "හිනිදුම වෙඩි තැබීමක් -  අයෙක් රෝහලේ", "News Content": "හිනිදුම, හල්ගහවෙල ප්‍රදේශයේ නිවසක සිදුවු වෙඩි තැබීමකින් තරුණයකු තුවාල ලබා තිබේ.අද පෙරවරුවේ මෙම වෙඩි තැබීම සිදුව ඇති බව පොලිසිය සඳහන් කළේය. වෙඩි වැදිමෙන් තුවාල ලැබු තරුණයා ප්‍රතිකාර සඳහා කරාපිටිය රෝහලට ඇතුළත් කර ඇති බව වාර්තා වෙයි.පවුල් ආරවුලක් හේතුවෙන් මෙම වෙඩි තැබිම සිදුකර ඇති බව පොලිසිය සිදුකළ මුලික පරික්ෂණ වලදී අනාවරණය වී තිබේ.වෙඩි තැබීම සම්බන්ධයෙන් අදාළ තරුණයාගේ ඥාතියෙකු අත්අඩංගුවට ගෙන ඇති අතර හිනිදුම පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50287", "Category": null, "Parent URL": null}