{"Source": "Adaderana", "Timestamp": "November 5, 2011 10:56 am", "Headline": "වෙඩිතලතිවු කැළෑවකින් බෝම්බ තොගයක් හමුවෙයි ", "News Content": "මන්නාරම, වෙඩිතලතිවු කැළෑබද ප්‍රදේශයක වළ දමා තිබූ බෝම්බ තොගයක් සොයාගැනීමට මන්නාරම පොලිසිය සමත්ව තිබේ. මන්නාරම කොට්ඨාශ බුද්ධි අංශයට ලැබුණු තොරතුරක් මත අදාළ මෙහෙයුම සිදුකළ බව පොලිසිය පැවසීය. සොයාගත් බෝම්බ අතරට පුද්ගල නාශක ජීව බෝම්බ 47 ක් සහ ඒ සඳහා යොදාගන්නා ෆියුස් 37 ක් ද අයත් වේ. සිද්ධිය සම්බන්ධයෙන් වැඩිදුර පරීක්ෂණ සිදුකෙරෙන බව මන්නාරම පොලිසිය ප්‍රකාශ ක‍රයි.", "URL": "https://sinhala.adaderana.lk/news.php?nid=19798", "Category": null, "Parent URL": null}