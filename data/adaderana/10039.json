{"Source": "Adaderana", "Timestamp": "August 5, 2010 11:07 am", "Headline": " ඩෙංගු මර්දනයට\"මෝර්ටීන්\"", "News Content": "ශී‍්‍ර ලංකාවේ අංක 1 හිමි ගෘහස්ථ කෘමිනාශක වෙළඳනාමය වන මෝර්ටීන් විසින්\"මෝර්ටීන් ලෙඩරෝග වළකමු\"නමින් ඩෙංගු රෝග මර්දනය සඳහා ජාතික තලයේ ප‍්‍රජා අධ්‍යාපනික හා දැනුවත්කිරීමේ වැඩසටහනක් පසුගියදා දියත් කෙරුණි. සිව්වන වසරටත් අඛණ්ඩව සිදුකෙරෙන මෙම ඩෙංගු මර්දන ව්‍යාපෘතිය මගින් මෙම වසරේදී ඩෙංගු රෝගයෙන් නිදහස් ශී‍්‍ර ලංකාවක් බිහිකිරීමට දැඩි කැපවීමකින් හා ඵලදායිතාවකින් යුත් එකිනෙකට ඈදුණු වැඩසටහන් රැසක්ම කි‍්‍රයාත්මකකිරීමට රෙකිට් බෙන්කීසර් සමාගම ඉදිරිපත්ව සිටී. රෙකිට් බෙන්කීසර් සමාගම විසින් දියත් කළ මෙම\"මෝර්ටීන් ලෙඩරෝග වළකමු\"ප‍්‍රජා අධ්‍යාපනික හා දැනුවත්කිරීමේ වැඩසටහන සම්බන්ධයෙන් එම සමාගමේ කළමනාකාර අධ්‍යක්ෂ, රියාසුල් චෞද්රි මහතා පැවසුවේ, \"මදුරුවන්ගෙන් බෝවන සියලූ රෝගවලින් වළකින්නේ කෙසේද යන්න අපේ පාරිභෝගිකයන්ට අධ්‍යාපනය ලබාදෙන වැඩසටහන් රැසක්ම මෝර්ටීන් දැනටමත් අරඹා තියෙනවා. එයට අමතරව මදුරුවන් සහමුලින්ම විනාශකිරීමේ විවිධ උපක‍්‍රම පවා මෝර්ටීන් ඉදිරිපත් කර තිබෙනවා. කෙසේ හෝ ප‍්‍රවේසම්වීමේ මූලික පියවර අනුගමනය කිරීමෙන් පමණක් මෙරට ප‍්‍රජාවට මදුරුවන්ගෙන් වැළදෙන රෝගවල අවදානමෙන් දැඩි සේ වැළකීමට හැකියි. මෝර්ටීන් මගින් ලබාදීමට හා ක‍්‍රියාවෙහි යෙදවීමට උත්සාහ කරන්නේ එම අවබෝධයයි\"යන්න ය. මෙම වසරේදී කි‍්‍රයාත්මකවන\"මෝර්ටීන් ලෙඩරෝග වළකමු\"ව්‍යාපෘතියෙහි ස්වභාවය පිළිබඳව විග‍්‍රහයක් කළ රෙකිට් බෙන්කීසර් සමාගමේ අලෙවි අධ්‍යක්ෂ, සකාරියා අහ්මද් මහතා පවසන පරිදි නෙත් එෆ්.එම්. ගුවන්විදුලි නාලිකාව මාධ්‍ය සහකරු ලෙසින් කටයුතු කරන මෙම ව්‍යාපෘතියෙන්, ශී‍්‍ර ලංකාවේ ප‍්‍රධාන නගර හා ප‍්‍රදේශ 200කට වඩා ආවරණයකිරීමට නියමිත බව ය. පහසුවෙන් වටහාගත හැකි ලෙසින් අධ්‍යාපනිකව හා රසාස්වාදය සැපයෙන අයුරෙන් ඉදිරිපත් කෙරෙන මෙම වැඩසටහනට, සියලූම තරාතිරමේ ප‍්‍රජාවන් සේම තරුණ මහළු සැමම දැඩි උනන්දුවක් දක්වන බවද සකාරියා අහ්මද් මහතා තවදුරටත් පැවසී ය. තවද, මෝර්ටීන් වෙළඳනාමය, පසුගිය සිව් වසරේදී මඳුරුවන්ගෙන් බෝවන රෝගවලින් වැළකීම හා ආරක්ෂාවීම සම්බන්ධයෙන් සිඳුකළ මෙවැනි දැනුවත්කිරීමේ ව්‍යාපෘති ක‍්‍රියාත්මකකිරීම සඳහා රුපියල් මිලියන 20කට අධික මුදලක් ආයෝජනය කර ඇති බව ය. \"මෝර්ටීන් ලෙඩරෝග වළකමු\"ව්‍යාපෘතිය ක‍්‍රියාත්මක කෙරෙන ආකාරය පිළිබදව විස්තර කළ රෙකිටි බෙන්කීසර් සමාගමේ, භාණ්ඩ සමූහ කළමනාකාරිනි, සුරංගි ප‍්‍රනාන්දු මෙනෙවිය පැවසුවේ\"ලූවී නම් ඩෙංගු මфරුවෙකුගේ ආකෘතියක්ද සමඟින් විනෝදාස්වාදය හා ඩෙංගු මර්දනය පිළිබඳ අධ්‍යාපනය හා දැනුවත්වීම් සැපයෙන ජංගම රථයක් ශ‍්‍රී ලංකාවේ විවිධ පළාත් හී සංචාරය කරන අතර, එමගින් කැලිකසළ බඳුන්, ජලය ගලා නොබසින තැන් හා සෙසු සෞඛ්‍යාරක්ෂිත නොවන තැන් ආදී ඩෙංගු මදුරුවන් පහසුවෙන් වර්ධනයවන ස්ථාන වෙත මහජන අවධානය යොමු කරවීමක් සිදුකරයි. තවද, එම ජංගම රථය සමග ගමන් කරන නාට්‍ය කණ්ඩායමක් විසින් මෙරට ජනතාවට ඩෙංගු රෝගයේ ඇති බැරූරුම් හා අනතුරුදායක බව අවබෝධ කරදෙනු ඇත.\"යන්න ය. එමෙන්ම බස් නැවතුම්පොළවල්, වෙළඳපොළවල් හා ආගමික ස්ථාන වැනි පොදු ස්ථානයන් හී මෙම දැනුවත්කිරීමේ වැඩසටහන් පැවැත්වෙන අතර, එහිදී අත්පති‍්‍රකා, බස්රථ හා තී‍්‍රවීලර් හී අලවන ස්ටිකර් හා මදුරු කොයිල් සාම්පලයන් මහජනතාව අතරේ බෙදාහැරීම සිදුකෙරේ. එමෙන්ම, ඩෙංගු මර්දන පණිවිඩය තවදුරටත් පුළුල්ව ප‍්‍රචාරයකිරීමට බැනර්, පෝස්ටර්, දැන්වීම් පුවරු හා ගුවන්විදුලි සජීවී ප‍්‍රකාශයන් ද උපයෝගි කර ගැනේ. එයින් ඩෙංගු රෝගයට එරෙහිව ගෙනයන සටන මොර්ටීන් මගින් තවත් සවිබල ගැන් වේ. පසුගිය පොසොන් උත්සව සමයේදී අනුරාධපුරයෙන් දියත් කළ මෙම \"මෝර්ටීන් ලෙඩරෝග වළකමු\"ව්‍යාපෘතිය, එයින් පසුව ඇසළ උත්සව සමයේදී කතරගමදී ද පැවැත්වුනු අතර, එම නගරවලදී දැනුවත්කිරීමේ වැඩසටහන්වලට සමගාමීව පළාත්පාලන ආයතන හා මාධ්‍ය සහකරුගේ සහයෝගය ඇතිව එම ප‍්‍රදේශයන් පවිත‍්‍රකිරීමක් ද සිදුකෙරුණි. මේ දක්වා කි‍්‍රයාත්මක කෙරුණු\"මෝර්ටීන් ලෙඩරෝග වළකමු\"වැඩසටහන් දෙක තුළින් පමණක් මිලියනකට වැඩි ජනතාවක් ඩෙංගු රෝගයෙන් වැළකීම සම්බන්ධයෙන් දැනුවත්වීමක් සිඳු කර ඇත.දේශීය ප‍්‍රජාව සේම තනි තනි පුද්ගලයන් ලෙසින්ද ඩෙංගු රෝගයෙන් වැළකීම සේම ආරක්ෂාවීම සම්බන්ධයෙන් යම් වගකීමක් දැරිය යුතුයි. කුමන ආකාරයේ දැනුවත්වීමේ හා අධ්‍යාපනික වැඩසටහන් පැවැත්වූවත්, අවසන් වශයෙන් නිවැරදිව ක‍්‍රියාත්මකවීමේ වගකීම පැවරෙන්නේ තනි තනි පුද්ගලයාටයි. එහෙයින් මෙම අවදානමෙන් මිදීමට සෑම පුද්ගලයෙකුම තම වටපිටාව හා ඩෙංගු රෝගයේ අනතුරුදායක බව පිළිබඳව සැබෑ වටහීමකින් යුතුව ක‍්‍රියා කළ යුතුයි. අපට හැකිවන්නේ, ජනතාව දැනුවත්කිරීම හා මග පෙන්වීම පමණයි. මෙරට ජනතාව විසින් පවතින තත්ත්වය වටහා ගෙන අවශ්‍ය ප‍්‍රවේසම්වීම් සිදුකළ යුතුයි\"රෙකිටි බෙන්කීසර් සමාගමේ, භාණ්ඩ සමූහ කළමනාකාරිනි, සුරංගි ප‍්‍රනාන්දු මෙනෙවිය ඩෙංගු රෝග මර්දනය සම්බන්ධයෙන් තවදුරටත් විග‍්‍රහ කරමින් පැවසුවා ය.", "URL": "https://sinhala.adaderana.lk/news.php?nid=10039", "Category": null, "Parent URL": null}