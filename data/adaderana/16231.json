{"Source": "Adaderana", "Timestamp": "May 21, 2011 08:15 am", "Headline": " දුම්රියේ වර්ජනය අවසන්..!", "News Content": "දුම්රිය රියදුරු සහායකවරු දියත් කර තිබූ වර්ජනය අවසන් කර තිබේ. අදාළ බලධාරීන් සමග රියදුරු සහායකවරුන්ගේ සංගමයේ නියෝජිතයින් කළ සාකච්ඡාව‍ක දී වර්ජනය අවසන් කිරීමට තීරණය කර ඇති බව සඳහන්වේ. වර්ජනයට මුල්වූ පහරදීම සිදුකළ දුම්රිය රියදුරු කාර්යභාර නිලධාරීවරයා ඉන් ඉවත් කරන බවට ලබාදුන් පොරොන්දුව මත රියදුරු සහායකවරු මෙම තීරණයට එළඹ තිබේ. රියදුරු කාර්යභාර නිලධාරියා රියදුරු සහායකයෙකුට පහරදීමට එරෙහිව පසුගිය 19 වැනිදා සිට දුම්රිය රියදුරු සහායකවරු වර්ජනයක නිරතව සිටියහ.", "URL": "https://sinhala.adaderana.lk/news.php?nid=16231", "Category": null, "Parent URL": null}