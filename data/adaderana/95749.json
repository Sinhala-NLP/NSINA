{"Source": "Adaderana", "Timestamp": "September 8, 2018 10:22 am", "Headline": "මුහුදේ පා වුනු කේරල ගංජා තොගයක් සොයාගනියි", "News Content": "මන්නාරම මුහුදු තීරයට අයත් මුහුදේ පාවෙමින් තිබියදී කේරල ගංජා අඩංගු පාර්සල් කිහිපයක් සොයාගෙන තිබේ. නාවික හමුදාව විසින් පාර්සල් 07ක් මෙලෙස සොයාගෙන ඇති බව පොලීසිය සඳහන් කළේය. එහි තිබී කේරල ගංජා කිලෝ ග්‍රෑම් 284ක් සොයාගෙන තිබේ. අදාළ පාර්සල් වල අයිතිකරුවෙකු පිළිබඳව මෙතෙක් අනාවරණය වී නොමැති අතර මේ සම්බන්ධයෙන් කිලිනොච්චිය අධිකරණය වෙත කරුණු වාර්තා කිරීමට නියමිතය. මෙම ගංජා තොගය ඇතුළු මුහුදු මාර්ගයෙන් මත්ද්‍රව්‍ය ජාවාරමේ යෙදෙන පුද්ගලයින් සම්බන්ධයෙන් මුලන්කාවිල් පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=95749", "Category": null, "Parent URL": null}