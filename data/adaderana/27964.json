{"Source": "Adaderana", "Timestamp": "October 3, 2012 08:28 am", "Headline": "නයිජීරියාවට ඇඳිරි නීතිය පැනවෙයි", "News Content": "නයිජීරියාවේ ඊසාන දිග ප‍්‍රදේශයට ඇඳිරි නීතිය පනවා තිබේ. පසුගියදා සිදුවූ වෙඩි තැබීමක් හේතුවෙන් මෙම පියවර ගෙන ඇති බව සඳහන්ය. එම ප‍්‍රදේශයේ ශිෂ්‍ය නේවාසිකාගාරයකට කඩා වැදුණු නාඳුනන තුවක්කුකරුවන් පිරිසක් මෙම වෙඩි තැබීම සිදු කර ඇති බව විදෙස් මාධ්‍ය වාර්තා කරයි. වෙඩි තැබීමෙන් සිසුන් 25 දෙනෙකුට අධික පිරිසක් මිය ගොස් තිබේ. වෙඩි තැබීම සම්බන්ධයෙන් පුද්ගලයින් කිහිපදෙනෙක් අත්අඩංගුවට ගෙන ඇති බව නයිජීරියානු ආරක්ෂක අංශ පවසයි. ශිෂ්‍ය සංගම් නිලවරණයක් වෙඩි තැබීමට ආසන්නතම සිදුවීම බවට සැක කෙරෙයි. සිද්ධියත් සමග ප‍්‍රදේශයේ අධ්‍යාපන ආයතන වසා දමා ඇති බව වාර්තා වේ.", "URL": "https://sinhala.adaderana.lk/news.php?nid=27964", "Category": null, "Parent URL": null}