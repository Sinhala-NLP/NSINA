{"Source": "Adaderana", "Timestamp": "June 16, 2012 02:36 pm", "Headline": "ශ්‍රී ලංකාව පළමුව පන්දුවට පහරදෙයි", "News Content": "ශ්‍රී ලංකාව හා පකිස්ථානය අතර පැවැත්වෙන සිව්වන එක්දින තරගයේ කාසියේ වාසිය ශ්‍රී ලංකා කණ්ඩායමේ නායක මහේල ජයවර්ධන‍ට හිමිවිය. ඒ අනුව කොළඹ ආර්.ප්‍රේමදාස ක්‍රී‍ඩාංගණයේ දී පැවැත්වෙන මෙම තරගයේ දී පකිස්ථානයට එරෙහිව පළමුව පන්දුවට පහරදීමට මහේල ජයවර්ධන තීරණය කර තිබේ. තරග 5 න් සමන්විත තරගාවලියේ ‍කණ්ඩායම් දෙකම මේ වන විට එක් තරගය බැගින් ජයගෙන ඇත. අද තරගය සඳහා ශ්‍රී ලංකා කණ්ඩාය‍මේ දඟ පන්දු යවන ක්‍රීඩක රංගන හේරත්‍ වෙනුවට සංජීව වීරකෝන් කණ්ඩායමට ඇතුළත්ව සිටියි.", "URL": "https://sinhala.adaderana.lk/news.php?nid=25080", "Category": null, "Parent URL": null}