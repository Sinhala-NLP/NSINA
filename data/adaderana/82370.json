{"Source": "Adaderana", "Timestamp": "January 2, 2018 08:25 am", "Headline": "අවුරුදු උදාව දුකින් මුසපත් කළ කුඩා දරුවා ", "News Content": "කිලිනොච්චිය,රත්නපුරම් ප‍්‍රදේශයේ ඇළකට වැටීමෙන් කුඩා දරුවෙකු ජිවිතක්ෂයට පත්ව ඇති බව කිලිනොච්චිය පොලිසිය පවසයි. කිලිනොච්චිය පොලිසිය පැවසූවේ ඊයේ (01) කුඹුරකට ජලය ගෙන යන ඇළකට වැටීමෙන් වයස අවුරුදු එකහාමාරක පමණ වයසැති රාජේන්ද්‍රකුමාර් යුගිනේෂ් නමැති දරුවෙකු එලෙස ජිවිතක්ෂයට පත්ව ඇති බවයි. නිවස ඉදිරිපසින් කුඹුරට ජලය ලබාගන්නා ඇළ මාර්ගයක් තිබි ඇති අතර දරුවා අදාළ ඇළට ඇති බවද පොලිසිය සඳහන් කළේය. අනතුරට ලක්වු දරුවාගේ මව නිවසේ කිසියම් කටයුත්තක් සිදුකරමින් සිටන අවස්ථාවක දරුවා ඇළට වැටී ඇති අතර, අනතුරුව දරුවා රෝහල්ගත කිරීමෙන් අනතුරුව ජිවිතක්ෂයට පත්ව ඇති බවද ප‍්‍රදේශවාසීන් පැවසීය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82370", "Category": null, "Parent URL": null}