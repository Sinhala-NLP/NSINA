{"Source": "Adaderana", "Timestamp": "August 9, 2019 08:08 pm", "Headline": "හැරිසන්ගේ මතවාදයට පහරදුන්නා මිස ඔහුට පහර දුන්නේ නෑ", "News Content": "තමන් අමාත්‍ය පී.හැරිසන් මහතාට කිසිඳු පහරදීමක් සිදු නොකළ බව පාර්ලිමේන්තු මන්ත්‍රී තුෂාර ඉඳුනිල් මහතා පවසයි. මන්ත්‍රිවරයා සහ පී.හැරිසන් අමාත්‍යවරයා අතර බහින්බස් වීමක් ඇති වූ බවට පැතිර යන පුවත සම්බන්ධයෙන් මාධ්‍යෙව්දීන් අද(09) විමසූ අවස්ථාවේදී මන්ත්‍රිවරයා මේ බව සඳහන් කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී තුෂාර ඉඳුනිල් මහතා මේ බව පැවසීය. “මහජන දිනයේ උදේ යනකොට ඇමතිවරයා නැත්නම්. හවස තුනට යනකොට ඇමතිවරයා සකච්ඡා නම්. පහ වෙනකොටත් ඉවර නෑ කියනවානම්. මමත් රන්නපුර දිස්ත්‍රික්කයේ පාර්ලිමේන්තු මන්ත්‍රීවරයෙක්. මම පැය දෙකක් රස්තියාදු වුණා. රැස්වීම තිබුණු කාමරයට ඇතුළු වෙලා මම ඇමතිවරයාට කිව්වා. අපි පැය දෙකක ඉඳලා ඉන්නේ මම රැස්වීමක ඉන්නේ,පේන්නේ නැද්ද? කියලා ඇමතිවරයා ඇහුවා. එතනදි බහින්බස්වීමක් ඇතිවුණා. එක අමාත්‍යාංශයකවත් ඔහු වැඩ කරන්නේ නැහැ. අමාත්‍යාංශ සියල්ල ඔහු පාළු කරනවා. රාජ්‍ය ඇමතිවරුන්ට වගකීම් පවරා නැහැ. අධීක්ෂණ මන්ත්‍රිවරයාටවත්. ඇමති සමඟ කතා කරන්න බැහැ එතුමාට ගබඩා කර තිබූ වී ගැන විශාල ප්‍රශ්න ඇතිවෙලා තියනවා. අදටත් අපේ ගම්වල අහිංසක කිරි ගවයින් සම්බන්ධව. බිත්තර මිල පහත හෙළීම ගැන. හැරිසන්ට එරෙහිව ප්‍රශ්න තිබෙනවා. කරනවාට වඩා හේන පාඩු කරනවා. හැරිසන්ගේ අමාත්‍යාංශ අඩු කරන්න“", "URL": "https://sinhala.adaderana.lk/news.php?nid=116182", "Category": null, "Parent URL": null}