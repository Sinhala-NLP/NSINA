{"Source": "Adaderana", "Timestamp": "February 3, 2011 08:59 am", "Headline": "63 වන නිදහස වෙනුවෙන් සිරකරුවන් 1,550 ට නිදහස ", "News Content": "63 වන නිදහස් උළෙලට සමගාමීව සිරකරුවන් 1,550 දෙනෙකු පමණ පොදු සමාවක් යටතේ නිදහස් කිරීමට රජය තීරණය කර තිබේ. ජනාධිපති මහින්ද රාජපක්ෂ මහතාගේ උපදෙස් මත මෙම තීරණය ගත් බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශ ලේකම් ඒ. දිසානායක මහතා සඳහන් කළේය. දිවයිනේ බන්ධනාගාර 37 න්ම මෙම පිරිස තෝරාගෙන ඇති අතර වැලිකඩ, මහර සහ බෝගම්බර යන බන්ධනාගාර වලින් සිරකරුවන් වැඩි පිරිසක් නිදහස් කිරීම සඳහා ‍තෝරාගෙන තිබේ. නිදහස් උළෙලට සමගාමීව සිරකරුවන් නිදහස් කිරීම වෙනුවෙන් හෙට(04) දිනයේ බන්ධනාගාර කිහිපයක ප්‍රධාන උත්සව සංවිධානය කර ඇති බව ද දිසානායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13942", "Category": null, "Parent URL": null}