{"Source": "Adaderana", "Timestamp": "May 4, 2018 09:59 pm", "Headline": "රිය අනතුරකින් 2කට බරපතළයි (ඡායාරූප)", "News Content": "වවුනියාව, ඉරට්ටපෙරියකුලම, පැරකුම් මහා විද්‍යාලය ඉදිරිපස අද(04) සවස සිදුවු රිය අනතුරකින් පුද්ගලයින් සිව් දෙනෙකු තුවාල ලබා ඇති බව ඉරට්ටපෙරියකුලම පොලීසිය පවසයි. පොලිසිය පැවසූවේ පොලිස් රථවාහන අංශය විසින් වාහන පරීක්ෂා කිරීම උදෙසා වෑන් රථයක් නවතා තිබු අවස්ථාවක වවුනියාව දෙස සිට පැමිණි ලොරි රථයක් අදාළ වාහනය ඉස්සර කිරීමට යාමේදී අනුරාධපුර දෙස සිට පැමිණි යුධ හමුදා ලොරි රථයක ගැටී ඇති බවයි. අනතුරින් ලොරි රථයේ ගමන්ගත් රියදුරු හා රිය සහයක තුවාල ලබා ඇති අතර අනතුරට පත් ලොරි රථය නවතා තිබු වෑන් රථයේ ගැටීමෙන් වෑන් රථයේ ගමන්ගත් දෙදෙනෙකුද තුවාල ලබා ඇති බවයි. ලොරි රථයේ ගමන්ගත් රියදුරු හා රිය සහයකගේ තත්ත්වය බරපතළ බවද පොලිසිය සඳහන් කළේය. සිද්ධිය සම්බන්ධයෙන් ඉරට්ටපෙරියකුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=88534", "Category": null, "Parent URL": null}