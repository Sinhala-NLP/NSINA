{"Source": "Adaderana", "Timestamp": "August 12, 2018 09:47 am", "Headline": "සේරුවිල සිදු වු රිය අනතුරකින් දැරියක් මිය යයි", "News Content": "සේරුවිල තෝපුර් මාර්ගයේ සෙල්වතගර් ප්‍රදේශයේ දී සිදුවු රිය අනතුරකින් දැරියක් මියගොස් තිබේ. සේරුවිල සිට මුතූර් දෙසට ධාවනය වූ ලොරි රථයක් මාර්ගය අයිනේ සිටි දැරියකගේ ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු දැරිය තෝපුර් රෝහලට ඇතුළත් කිරීමේ දී මියගොස් ඇත. මියගොස් ඇත්තේ තෝපූර් ප්‍රදේශයේ පදිංචිව සිටි සිව් හැවිරිදි දැරියක්. අනතුරට සම්බන්ධ ලොරි රථ රියදුරු අත්අඩංගුවට ගෙන ඇති අතර සේරුනුවර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94277", "Category": null, "Parent URL": null}