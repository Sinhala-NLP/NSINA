{"Source": "Adaderana", "Timestamp": "February 28, 2017 04:42 pm", "Headline": " ප්‍රතික්ෂේප කළ  පිළිකා ඖෂධය රෝගීන්ට ලබා දීමට පියවර", "News Content": "රුසියාවෙන් ආනයනය කරන ලද පිළිකා ඖෂධය ප්‍රතික්ෂේප කළ වෛද්‍යවරුන් එම ඖෂධය යළි රෝගීන්ට ලබා දීමට තීරණය කර තිබේ.මෙතෙක් භාවිත කළ පිළිකා ඖෂධය වෙනුවට රුසියාවෙන් ආනයනය කරන ලද පිළිකා ඖෂධය භාවිත කරන ලෙසට සෞඛ්‍ය අමාත්‍යාංශය විසින් නිර්දේශ කර තිබේ.මෙතෙක් භාවිත කළ ඖෂධය රුපියල් දෙලක්ෂ 85,000 ක් වන අතර රුසියාවෙන් ආනයනය කරන ලද ඖෂධය රුපියල් එක් ලක්ෂ 40,000 ක් බව සෞඛ්‍ය අමාත්‍යාංශය සඳහන් කළේය.කෙසේවෙතත් රුසියාවෙන් ආනයනය කරන ලද පිළිකා ඖෂධය මහරගම අපේක්ෂා රෝහලේ වෛද්‍යවරුන් කිහිපදෙනෙකු විසින් රෝගීන් සඳහා ලබාදීම ප්‍රතික්ෂේප කර ඇති බවට මාධ්‍ය විසින් අනාවරණය කර තිබේ.මේ හේතුවෙන් එම ඖෂධය රෝගීන්ට ලබා නොදීම සම්බන්ධයෙන් අදාළ විශේෂඥ වෛද්‍යවරුන්ගෙන් නිදහසට කරුණු විමසා පරීක්ෂණයක් සිදු කරන ලෙස සෞඛ්‍ය අමාත්‍යවරයා විසින් පසුගියදා නියෝග කළේය.", "URL": "https://sinhala.adaderana.lk/news.php?nid=70233", "Category": null, "Parent URL": null}