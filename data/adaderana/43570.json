{"Source": "Adaderana", "Timestamp": "May 29, 2014 01:03 pm", "Headline": "උඩරට දුම්රිය ගමන් හෙට සවස්‍ වෙද්දී  යථා තත්ත්වයට", "News Content": "උඩරට දුම්රිය මාර්ගයේ දුම්රිය ධාවනය හෙට පස්වරුව වන විට යථා තත්ත්වයට පත් කිරීමට හැකි වනු ඇති බව දුම්රිය ගමනාගමන අධිකාරි එල්.ඒ.ආර් රත්නායක මහතා පවසයි. දෙමෝදර සහ උඩුවර අතර ප්‍රදේශයේදී දුම්රිය මාර්ගයට පස් කන්දක් කඩා වැටීම හේතුවෙන් දුම්රිය ගමනා ගමනයට ඊයේ අළුයම සිට බාධා එල්ල වී තිබේ. ඒ අනූව අවහිර වී ඇති මාර්ගය හෙට පස්වරුව වන විට යථා තත්ත්වයට පත් කර දුම්රිය ගමන් යළි ආරම්භ කිරීමට හැකිවනු ඇතැයි හෙතෙම කියයි.", "URL": "https://sinhala.adaderana.lk/news.php?nid=43570", "Category": null, "Parent URL": null}