{"Source": "Adaderana", "Timestamp": "April 17, 2017 12:49 pm", "Headline": "මීතොටමුල්ල විපතට පත් වූවන්ගේ  දේපළ තක්සේරු කටයුතු අරඹයි", "News Content": "මීතොටමුල්ල කුණු කන්ද නාය යෑම හේතුවෙන් විපතට පත් ජනතාවගේ නිවාස හා දේපළ තක්සේරු කටයුතු මේ වන විට ආරම්භ වි තිබේ. අද(17) උදෑසන මෙම තක්සේරු කටයුතු ආරම්භ වූ අතර නිවාස හා දේපළ පිළිබඳ තොරතුරු කොලොන්නාව රාහුල විද්‍යාලයේ ආරම්භ කර ඇති තොරතුරු මධ්‍යස්ථානට ලබාදෙන ලෙස රජය ඉල්ලීමක් කරයි. මීතොටමුල්ල කුණු කන්ද නාය යෑම හේතුවෙන් මියගිය සංඛ්‍යාව 28ක් දක්වා ඉහළ ගොස් ඇති බව ආපදා කළමනාකරණ මධ්‍යස්ථානය සඳහන් කළේය. මේ අතර සිද්ධියෙන් අතුරුදන්වූ පුද්ගලයින් සෙවීමේ මෙහෙයුම් කටයුතු මේ වන විටත් සිදු කෙරෙයි.", "URL": "https://sinhala.adaderana.lk/news.php?nid=72144", "Category": null, "Parent URL": null}