{"Source": "Adaderana", "Timestamp": "June 5, 2011 02:30 pm", "Headline": "ලාහුගල රක්ෂිතයේ නිධන් හෑරූවන් 7 ක් දැලේ", "News Content": "ලාහුගල රක්ෂිතයට අයත් හුලන්නුගේ , කඳහිඳගම ප්‍රදේශයේ නිධන් හාරමින් සිටි පුද්ගලයින් 7 දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ නිලධාරීන් විසින් ඊයේ රාත්‍රීයේ මොවුන් අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරුවන් දිඹුලාගල , සංගමන්කන්ද , පොතුවිල් , පොතුහැර සහ කහටගස්දිගිලිය යන ප්‍රදේශවල පදිංචිකරුවන් බව පොලිසිය පවසයි. මොවුන් සතුව තිබී ජංගම දුරකථන 6ක් , නිධන් හැරීම සඳහා යොදා ගන්නා උපකරණ , පූජා භාණ්ඩ ඇතුළු උපකරණ රැසක් පොලිසිය භාරයට ගෙන තිබේ. වැඩිදුර පරීක්ෂණ සඳහා මෙම සැකකරුවන් පොතුවිල් පොලිසියට භාර දී ඇති අතර ඔවුන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16563", "Category": null, "Parent URL": null}