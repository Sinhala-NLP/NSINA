{"Source": "Adaderana", "Timestamp": "August 26, 2017 10:08 am", "Headline": " ජාතික වැඩසටහන් රට දිනවීමේ පුළුල් වැඩපිළිවෙළක්", "News Content": "“පුරවැසි අත්වැල්“ සහ “ග්‍රාම ශක්ති“ ජාතික වැඩසටහන්, රට දිනවීම සඳහා ගෙනයන පුළුල් වැඩපිළිවෙළක් බව ජනාධිපති මෛත්‍රීපාල සිරිසේන මහතා පවසයි.රට දිනවීම සඳහා තිබෙන අභියෝගවලදී එම අභියෝගවලට සාර්ථකව මුහුණදිය හැකි මිනිසුන් ද අවශ්‍ය බව ජනාධිපතිවරයා පැවසුවේය.බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති “පුරවැසි අත්වැල“ ප්‍රාදේශීය සන්නිවේදකයින්ගේ හමුව අමතමින් ජනාධිපති මෛත්‍රීපාල සිරිසේන මහතා මේ බව කියා සිටියේය.එහිදී වැඩිදුරටත් අදහස් දක්වමින් ජනාධිපතිවරයා පැවසුවේ පුරවැසි අත්වැල අද සමාජය සහ හෙට උපදින දරු පරපුර වෙනුවෙන් පිරිසිදු චේතනාවෙන් ක්‍රියාත්මක කළ වැඩසටහනක් බවයි.ජනාධිපති මෛත්‍රීපාල සිරිසේන මහතාගේ සංකල්පයක් අනුව ග්‍රාමීය ජනතාවගේ අභිවෘද්ධිය උදෙසා ආරම්භ කරන ලද පුරවැසි අත්වැල වැඩසටහන, ලංකාවේ සියලුම දිස්ත්‍රික්ක ආවරණය වන පරිදි ක්‍රියාත්මක වන බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=76719", "Category": null, "Parent URL": null}