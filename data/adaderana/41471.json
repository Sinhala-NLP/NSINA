{"Source": "Adaderana", "Timestamp": "March 1, 2014 03:46 pm", "Headline": "උතුරේ ඛනිජ සම්පත් ගවේෂණය පුළුල් කෙරේ", "News Content": "භූ විද්‍යා සමීක්ෂණ හා පතල් කාර්යංශය උතුරු පළාතේ ඛනිජ සම්පත් ගවේෂණය තවත් පුළුල් කර තිබේ. ඒ අනුව පුනරින් ප්‍රදේශයේ පිහිටි හුණු ගල් නිධි සම්බන්ධයෙන් පරීක්ෂණ ආරම්භ කිරීමට කටයුතු කරන බව භූ විද්‍යා සමීක්ෂණ හා පතල් කාර්යංශයේ අධ්‍යක්ෂ ජෙනරාල් අනිල් පීරිස් මහතා පවසයි. ඉදිරි දින කිහිපය තුළ එහි වැඩකටයුතු ආරම්භ කිරීමට කටයුතු කරන බව අධ්‍යක්ෂ ජෙනරාල්වරයා කියා සිටියි. ඒ අනුව පුනරින් ප්‍රදේශයේ පිහිටි හුණු ගල් නිධියෙහි ගුණාත්මක භාවය සහ ප්‍රමාණය සම්බන්ධයෙන් මුලික පරීක්ෂණ කටයුතු සිදුකරනු ලබයි.", "URL": "https://sinhala.adaderana.lk/news.php?nid=41471", "Category": null, "Parent URL": null}