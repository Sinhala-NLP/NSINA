{"Source": "Adaderana", "Timestamp": "May 29, 2016 05:26 pm", "Headline": " පාසල් 8ක් විවෘත කළ නොහැකි තත්ත්වයක", "News Content": "අවධානම් තත්ත්වයන් හේතුවෙන් කෑගල්ල දිස්ත්‍රික්කයේ පාසල් 08ක් යළි විවෘත කිරීමට නොහැකි තත්ත්වයට පත්ව ඇති බව සබරගමුව පළාත් අධ්‍යාපන අමාත්‍ය භානු මුනිප්‍රිය මහතා පවසයි.ජාතික ගොඩනැගිලි පර්යේෂණ ආයතනයේ නිර්දේශවලට අනුව එම පාසල් අලුතින් ඉදිකිරීමට සිදුව ඇති බව පළාත් අධ්‍යාපන අමාත්‍යවරයා පෙන්වා දෙයි.කෙසේවෙතත් එම පාසල්වල දරුවන්ට අධ්‍යාපන කටයුතු සිදු කරගෙනයාම සඳහා ඒ ආසන්නයේ පිහිටි වෙනත් පාසල්වල, විහාරස්ථානවල සහ ප්‍රජා ශාලාවල අවශ්‍ය පහසුකම් සැපයීමට මේ වන විට පියවර ගෙන ඇති බව ඔහු සඳහන් කළේය.මේ අතර අවතැන්වී සිටින ජනතාව සඳහා තාවකාලික රැදවුම් මධ්‍යස්ථාන ලෙස භාවිත කළ සියලුම පාසල් ලබන සතියේ සිට යළි විවෘත කිරීමට කටයුතු කරන බව ද සබරගමුව පළාත් අධ්‍යාපන අමාත්‍ය භානු මුනිප්‍රිය මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=60589", "Category": null, "Parent URL": null}