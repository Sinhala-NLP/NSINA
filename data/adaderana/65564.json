{"Source": "Adaderana", "Timestamp": "October 31, 2016 08:32 am", "Headline": "කොළඹ-ගම්පහ පුද්ගලික බස් වර්ජනයක්", "News Content": "මාර්ග අංක කිහිපයක පෞද්ගලික බස් රථ සේවකයින් වර්ජනයක් ආරම්භ කර තිබේ.ඒ අනුව මාර්ග අංක 180 නිට්ටඹුව - කොළඹ, මාර්ග අංක 200 ගම්පහ - කොළඹ, මාර්ග අංක 138 කඩවත - කොළඹ සහ කිරිල්ලවල - කොළඹ යන පෞද්ගලික බස් රථ සේවකයින් මෙලෙස වර්ජනයේ නිරත වන බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය.දුර ගමන් බස් රථ සේවකයින් සමග පසුගියදා මෙම බස් රථ සේවකයින් ආරවුලක් ඇති කර ගෙන ඇති අතර එහිදී ගැටුමක් ද හටගෙන තිබේ.සිද්ධිය සම්බන්ධයෙන් බස් රථ සේවකයින් දෙදෙනෙකු අත්අඩංගුවට ගෙන ඇති අතර තවත් පිරිසක් අත්අඩංගුවට ගැනීම සඳහා පොලීසිය පරීක්ෂණය ද ආරම්භ කර ඇති බව වාර්තා වෙයි.ඊට විරෝධය පළ කරමින් මෙම බස් රථ සේවකයින් වර්ජනයේ නිරත වන බව වාර්තා වෙයි.", "URL": "https://sinhala.adaderana.lk/news.php?nid=65564", "Category": null, "Parent URL": null}