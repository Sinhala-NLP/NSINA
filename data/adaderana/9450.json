{"Source": "Adaderana", "Timestamp": "July 7, 2010 10:41 am", "Headline": "එක්සත් ජාතීන් වෙනුවෙන් ඇමරිකාවෙන් ඇඟවීමක්", "News Content": "එක්සත් ජාතීන් විසින් ශ්‍රී ලංකාවේ සිදුවීයයි කියනු ලබන යුද අපරාධ චෝදනා සම්බන්ධයෙන් සොයා බලා තමන්ට උපදෙස් ලබාදීම සඳහා පත්කළ විද්වත් මණ්ඩලයට එරෙහිව රජයේ කැබිනට් අමාත්‍යවරුයෙකු ඇතුළු පිරිසක් එක්සත් ජාතීන්ගේ කොළඹ කාර්යාලය වටකරද්දී ඇමරිකා එක්සත් ජනපදය බෑන්කී මූන්ගේ ස්ථාවරය සම්බන්ධයෙන් සිය එකගතාවය පළකර තිබේ. විරෝධයපෑමට අයිතියක් ඇතත් යුදමය වාතාවරණයෙන් පසුව ශ්‍රී ලංකාවේ වගවීමේ ක්‍රියාවලිය ශක්තිමත් ලෙස ඉදිරියට ගමන් කළ යුතු බව ඇමරිකානු රාජ්‍ය දෙපාර්තමේන්තුවේ ප්‍රකාශක මාර්ක් ටෝනර් පවසා ඇත. එක්සත් ජාතීන්ගේ මහ ලේකම් බෑන්කී මූන් විසින් පත් කරන ලද විද්වත් කමිටුව සාදරයෙන් පිළිගන්නා බවත් එමගින් ජාත්‍යන්තර මානව අයිතිවාසිකම් හා ජාත්‍යන්තර මානුෂීය නීතිය පිළිබඳ විමර්ශනයක් සඳහා ඉතා හොඳ අත්හදාබැලීමක් වනු ඇති බවත් ඇමරිකානු රාජ්‍ය දෙපාර්තමේන්තුවේ ප්‍රකාශකයා පෙන්වා දී ඇත. ශ්‍රී ලංකාවේ නිවාස හා ඉදිකිරීම් අමාත්‍ය විමල් වීරවංශ ඇතුළු පිරිස එක්සත් ජාතීන්ට එරෙහි විරෝධතා සටන් පාඨ ප්‍රදර්ශනය කරමින් එක්සත් ජාතීන්ගේ කොළඹ කාර්යාලයේ කාර්ය මණ්ඩලය පැය 7 ක පමණ කාලයක් කාර්යාලය තුළ පිටතට එන්නට අවස්ථාව නොදී රඳවා තබා ගෙන ඇතැයි විදෙස් මාධ්‍ය සඳහන්කරයි.", "URL": "https://sinhala.adaderana.lk/news.php?nid=9450", "Category": null, "Parent URL": null}