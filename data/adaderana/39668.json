{"Source": "Adaderana", "Timestamp": "December 18, 2013 08:11 am", "Headline": "ළමා හිතකාමී රට ලංකාවයි", "News Content": "ශ්‍රී ලංකාව දකුණු ආසියානු කලාපය තුළ වඩාත් ළමා හිතකාමී රටක් බවට පත්ව තිබේ. සාර්ක් සංවිධානයට අනුබද්ධිත ළමයින්ට එරෙහි හිංසනයන් පිටුදැකීම සඳහා වු දකුණු ආසියානු කලාපීය එකමුතුව විසින් සිදුකරන ලද අධ්‍යයනයකින් මේ බව අනාවරණය වී ඇති බව සඳහන් වෙයි. ළමා අපයෝජයන් වලක්වා ගැනීම, අපයෝජනයක දී ඊට සාධනීය අයුරින් ප්‍රතිචාර දැක්වීම යුක්තිය පසදලීමේ යාන්ත්‍රණය තුළ ළමයින්ගේ ආරක්ෂාව තහවුරු කිරීම ආදී කරුණු සැළකිල්ලට ගෙන මෙම වාර්තාව සකස් කර තිබේ. අදාළ වාර්තාව ළමා සංවර්ධන හා කාන්තා කටයුතු අමාත්‍ය තිස්ස කරල්ලියද්ද මහතා විසින් ජනාධිපති මහින්ද රාජපක්ෂ මහතා වෙත පිරිනැමු බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=39668", "Category": null, "Parent URL": null}