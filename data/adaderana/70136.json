{"Source": "Adaderana", "Timestamp": "February 26, 2017 02:40 pm", "Headline": " නිධන් හෑරූ 4ක් අල්ලයි ", "News Content": "නිධන් වස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් සිව් දෙනෙකු තණමල්විල පොලීසිය විසින් අත්අඩංගුවට ගෙන තිබේ.බලහරුව මාර්ගයේ දෙබරආර වැව් ඉස්මත්තේ කැණීම් සිදුකරමින් සිටියදී මොවුන් අත්අඩංගුවට ගෙන ඇති බව සඳහන්ය. එහිදී කැණීම් කටයුතු සඳහා යොදාගත් උපකරණ සහ සැකකරුවන් පැමිණි කැබ් රථයක් ද පොලිස් භාරයට ගෙන තිබේ.අත්අඩංගුවට ගත් සැකකරුවන් බලංගොඩ ප්‍රදේශයේ පදිංචිකරුවන් වන අතර ඔවුන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70136", "Category": null, "Parent URL": null}