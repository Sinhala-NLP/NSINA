{"Source": "Adaderana", "Timestamp": "May 10, 2016 10:37 am", "Headline": " ඩෙංගු පාලනයට දැඩි නීති", "News Content": "ඩෙංගු මදුරුවන් බෝවීම පාලනය කිරීම සඳහා පවතින නීති දැඩිකළ යුතු බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි.අමාත්‍යවරයා පෙන්වාදෙන්නේ ජනතාව දැනුම්වත් කිරීමෙන් පමණක් ඩෙංගු මදුරුවන් බෝවීම පාලනය කළ නොහැකි බවයි. ඩෙංගු මදුරුවන් බෝ වන ස්ථාන පවත්වාගෙන යන පුද්ගලයින්ට එරෙහිව නීතිය ක්‍රියාමාර්ග ගැනීම විධිමත් කළ යුතු බව අමාත්‍ය ෆයිසර් මුස්තාෆා මහතා පවසයි. මේ අතර කොළඹ නගර සීමාව අශ්‍රිතව ඩෙංගු මදුරුවන් බෝවීමේ වර්ධනයක් පෙන්නුම් කරන බව කොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරී වෛද්‍ය රුවන් විජයමුණි මහතා පවසයි.ඔහු පෙන්වාදෙන්නේ එම නිසා මේ දිනවල විශේෂ දූමායන වැඩසටහනක් කොළඹ නගර සීමාව ආශ්‍රිතව ක්‍රියාත්මක කරන බවයි.", "URL": "https://sinhala.adaderana.lk/news.php?nid=59993", "Category": null, "Parent URL": null}