{"Source": "Adaderana", "Timestamp": "March 28, 2019 07:15 pm", "Headline": "අමල් පෙරේරා ශ්‍රී ලංකාවට පිටුවහල් කිරීමේ තීරණයක්", "News Content": "ඩුබායිහී සාදයක් අතරතුර මාකදුරේ මධුෂ් සමග අත්අඩංගුවට පත් ගායක අමල් පෙරේරා ද ශ්‍රී ලංකාවට පිටුවහල් කිරීමට ඩුබායි රජය තීරණය කර ඇති බවට වාර්තා වෙයි. මේ අතර අද කටුනායකදී අත්අඩංගුවට පත් මාකඳුරේ මදූෂ්ගේ සමීපතමයකු වන, මුහම්මද් නජීම් ඉම්රාන් නොහොත් කන්ජිපානි ඉම්රාන් ඊයේ රාත්‍රී කොළඹ අපරාධ කොට්ඨාෂය වෙත රැගෙන එනු ලැබීය. මාකදුරේ මදූෂ් සමග ඩුබායිහීදී අත්අඩංගුවට පත්වූ මහා පරිමාණ මත්ද්‍රව්‍ය ජාවාරම්කරුවෙක් මෙන්ම, මෙරට සිදුවූ ඝාතන ඇතුළු අපරාධ රැසකට පොලිසියට අව්‍යශව සිටි මුහම්මද් නජීම් ඉම්රාන් නොහොත් කන්ජිපානි ඉම්රාන් ඩුබායි රාජ්‍යෙයන් පිටුවහල් කිරීමෙන් අනතුරුව අද ශ්‍රී ලංකාවට පැමිණියා. එහිදී අත්අඩංගුවට පත් කන්ජිපානි ඉම්රාන්ගෙන් අපරාධ පරීක්ෂණ දෙපාර්තමේන්තුව දීර්ඝ වශයෙන් ප්‍රශ්නකළ අතර පසුව ඔහු කොළඹ අපරාධ කොට්ඨාසයට භාර දෙනු ලැබීය. ඒ අනුව රාත්‍රීයේ කන්ජිපානි ඉම්රාන් කොළඹ අපරාධ කොට්ඨාෂය වෙත රැගෙනවිත් තිබේ.", "URL": "https://sinhala.adaderana.lk/news.php?nid=106923", "Category": null, "Parent URL": null}