{"Source": "Adaderana", "Timestamp": "July 3, 2019 12:39 pm", "Headline": "බීමත් රියදුරන්ට නීතිය ක්‍රියාත්මක කරන්න මාසයක් පොලීසිය සීරුවෙන්", "News Content": "බීමත් රියදුරන් අත්අඩංගුවට ගැනීම සඳහා දිවයින පුරා විශේෂ මෙහෙයුමක් ක්‍රියාත්මක කිරීමට තීරණය කර ඇති බව පොලිසිය පවසයි. ඒ අනුව ලබන 5 වනදා සිට මාසයක කාලයක් එම විශේෂ මෙහෙයුම ක්‍රියාත්මක බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. කොළඹ සහ තදාසන්න නගර ආශ්‍රිත ප්‍රදේශවල මෙය ක්‍රියාත්මක කරන බව පොලිස් මුලස්ථානය සඳහන් කළේය. ඒ අනුව එම ප්‍රදේශවල පොලිස් මුර සංචාර, සෝදිසි මෙහෙයුම් සිදු කරන අතර සිවිල් ඇදුමින් සැරසුනු පොලිස් නිලධාරින් ද ඒ සඳහා යොදවා ඇති බව වාර්තා වෙයි.", "URL": "https://sinhala.adaderana.lk/news.php?nid=113273", "Category": null, "Parent URL": null}