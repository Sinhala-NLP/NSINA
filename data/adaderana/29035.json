{"Source": "Adaderana", "Timestamp": "November 9, 2012 08:46 am", "Headline": "ජන්ද හිමි නාමලේඛනය ප්‍රතිශෝධනයේ ගැටලු සලකා බැලෙයි", "News Content": "ජන්ද හිමි නාමලේඛනය ප්‍රතිශෝධනය සම්බන්ධයෙන් ලැබුණු ඉල්ලීම් හා විරෝධතා පිළිබඳ සලකා බැලීම ලබන සඳුදා සිට ක්‍රියාත්මක කරන බව මැතිවරණ මහලේකම් කාර්යාලය පවසයි. ජන්ද හිමිකම් ඉල්ලීම් 82000 ක් පමණ සහ විරෝධතා දහසකට වැඩි සංඛ්‍යාවක් ඉදිරිපත් වී ඇති බව එම කාර්යාලය පෙන්වාදෙයි. ඒ පිළිබඳව විමර්ශනය සහ තීන්දු ගැනීම දෙසැම්බර් මස 10 වන දිනට පෙර අවසන් කිරීමට නියමිතය. 2012 වසරට අදාළ ඡන්දහිමි නාමලේඛනය මේ වසර අවසන්වීමට පෙර සහතික කිරීමට පියවර ගන්නා බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=29035", "Category": null, "Parent URL": null}