{"Source": "Adaderana", "Timestamp": "February 28, 2011 09:21 am", "Headline": "සමූපකාර ගබඩාවකින් පරිභෝජනයට නුසුදුසු සහල් තොගයක් හමුවෙයි", "News Content": "උකුවෙල ප්‍රදේශයේ සමූපකාර සමිතියක ගබඩාව තිබූ මිනිස් පරිභෝජනයට නුසුදුසු සහල් තොගයක් උකුවෙල ප්‍රාදේශීය සෞඛ්‍ය සේවා අධ්‍යක්ෂ කාර්යාලයේ නිලධාරීන් පිරිසක් භාරයට ගෙන තිබේ. ගෝනි 29ක පරිභෝජනයට නුසුදුසු සහල් කිලෝ ග්‍රෑම් 1,450ක් පමණ තිබු බව වාර්තා වේ. අදාළ සහල් තොගය මිනිස් පරිභෝජනයට සුදුසු අයුරින් සකස් කර අළෙවිය සඳහා අනුමැතිය ලබාදීමට උපදෙස් ලබාදී ඇති බව මාතලේ දිස්ත්‍රික් සෞඛ්‍ය‍සේවා අධ්‍යක්ෂ අනුර දිසානායක මහතා පැවසුවේය. අදාළ සහල් තොගය නිෂ්පාදනය කළ සහල් නිෂ්පාදන ආයතනයෙන් නිකුත් කර ඇති සියලු තොග පරීක්ෂා කිරීමට ද සෞඛ්‍ය නිලධාරීන් පියවර ගෙන තිබේ.", "URL": "https://sinhala.adaderana.lk/news.php?nid=14515", "Category": null, "Parent URL": null}