{"Source": "Adaderana", "Timestamp": "February 20, 2016 03:55 pm", "Headline": "ඔස්ට්‍රියා සමඟ දිගු ගමනක් යාමට ජනපති සැරසෙයි", "News Content": "ඔස්ට්‍රියාව සමඟ එක්ව දිගු ගමනක් යාම ශ්‍රී ලංකාවේ අපේක්ෂාව බව ජනාධිපති මෛත්‍රීපාල සිරිසේන මහතා පවසයි.ඔස්ට්‍රියාවේ හොෆ්බර්ග් ජනාධිපති මන්දිරයේ පැවැති මාධ්‍ය හමුවකට එක්වෙමින් ජනාධිපතිවරයා මෙම අදහස් පළ කර තිබේ.ශ්‍රී ලංකාව සහ ඔස්ට්‍රියාව අතර මිත්‍රශීලී රාජ්‍යතාන්ත්‍රික සබඳතාවන්ට දශක 06 කට වැඩි ඉතිහාසයක් පවතින බව සඳහන් කළ ජනාධිපති මෛත්‍රීපාල සිරිසේන මහතා පැවසුවේ එම සබඳතා තවදුරටත් ශක්තිමත් කර ගැනිම සම්බන්ධයෙන් ද එහිදී සාකච්ඡා කළ බවයි.එමෙන්ම සංස්කෘතිය, අධ්‍යාපන, ක්‍රිඩා යන ක්ෂේත්‍රයන්හි සහයෝගීතාවය පුළුල් කිරීමට උපකාරී වන වෙළදාම සහ අන්‍යෝන්‍ය වෙළෙඳ කටයුතු සම්බන්ධයෙන් ද එහිදී අවධානය යොමු වූ බව ජනාධිපතිවරයා සඳහන් කර තිබේ.", "URL": "https://sinhala.adaderana.lk/news.php?nid=57425", "Category": null, "Parent URL": null}