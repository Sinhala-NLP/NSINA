{"Source": "Adaderana", "Timestamp": "March 17, 2012 12:05 pm", "Headline": "හෙරොයින් සමග තිදෙනෙකු කොටුවෙයි", "News Content": "හෙරොයින් ළඟ තබාගත් සැකකරුවන් තිදෙනෙකු බුලත්සිංහල, කලවැල්ලාව පාලම අසලදී අත්අඩංගුවට ගෙන තිබේ. ත්‍රිරෝද රථයක ගමන් කරමින් සිටි සැකකරුවන් පරීක්ෂා කිරීමේ දී ඔවුන් සතුව තිබී හෙරොයින් ග්‍රෑම් 3 මිලිග්‍රෑම් 20 ක් හමුවූ බව පොලිසිය පැවසීය. ඔවුන්ගෙන් වැඩිදුර ප්‍රශ්න කිරීම් සිදුකරන බව බුලත්සිංහල පොලිසිය සඳහන් කරයි. ඉන් අනතුරුව සැකකරුවන් අධිකරණය හමුවට ඉදිරිපත් කරනු ඇත.", "URL": "https://sinhala.adaderana.lk/news.php?nid=22860", "Category": null, "Parent URL": null}