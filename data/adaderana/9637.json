{"Source": "Adaderana", "Timestamp": "July 16, 2010 10:14 am", "Headline": "බීජ නිපයුමෙන් වැඩි කොටස රජයෙන් සිදුකළ යුතුයි", "News Content": "මෙරට බීජ නිෂ්පාදනයෙන් වැඩි කොටසක් රාජ්‍ය අංශය මගින් සිදුකිරීමට පියවර ගත යුතු බව කෘෂිකර්ම අමාත්‍යාංශය පවසයි. දැනට රාජ්‍ය අංශයේ එම දායකත්වය 15% ක් තරම් අඩු මට්ටමක පවතින බව අමාත්‍යාංශ ලේකම් කේ.ඊ. කරුණාතිලක මහතා පවසයි. මෙරට කෘෂි ‍ක්ෂේත්‍රය නැංවීම සඳහා කෘෂිකර්ම දෙපාර්තමේන්තුව මගින් කෙටි කාලීන අරමුණු ඉලක්ක කරගත් වැඩසටහන් රැසක් සැලසුම් කර ඇති බව ලේකම්වරයා පෙන්වාදෙයි. ඒ සඳහා ළඟදීම අමෙරිකානු ඩොලර් මිලියන 50 ක ආධාර ලැබෙනු ඇති බව ඔහු සඳහන් කළේය. ශ්‍රී ලංකාව ආශ්චර්යක් බවට පත්කිරීමේ ක්‍රමවේදයේ කෘෂිකර්ම ක්ෂේත්‍රයට දැඩි වගකීමක් පැවරී ඇති බව ද අමාත්‍යාංශ ලේකම්වරයා පවසයි.", "URL": "https://sinhala.adaderana.lk/news.php?nid=9637", "Category": null, "Parent URL": null}