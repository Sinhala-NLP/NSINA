{"Source": "Adaderana", "Timestamp": "September 20, 2011 08:49 pm", "Headline": " ළිඳකට මුවාවී නිධන් හෑරූ 6 ක් මාට්ටු", "News Content": "මුන්දලම,මහකුඹුක්කඩවල ප්‍රදේශයේ ළිඳක් හාරන මුවාවෙන් නිධන් හෑරූ හය දෙනකු මුන්දලම පොලීසිය විසින් අත්අඩංගුවට ගෙන තිබේ. සැකකරුවන් සමග යන්ත්‍ර මන්ත්‍ර ගුරුකම් පිළිබඳ ලියැවුණු පොතක්,මල් බුලත් තට්ටුවක්,බිල්ලට සූදානම් කළ කුකුළෙක් ඇතුළු පොළොව හෑරීම සඳහා උපයෝගී කරගනු ලැබූ උපකරණ තොගයක් පොලිස් භාරයට ගත් බව අද දෙරණ වාර්තාකරු සඳහන් කරයි. අද පස්වරුවේ මුන්දලම පොලීසියට ලැබුණු තොරතුරක් මත අදාළ ස්ථානය පොලීසිය විසින් වටලන විටත් අඩි 20 ක් පමණ ගැඹුරට වළක් හාරා තිබුණු බව අප වාර්තාකරු කියා සිටියි. අත්අඩංගුවට පත් කට්ටඬි මහතා ඇතුළු සැකකරුවන් හය දෙනා නිකවැරටිය,කුලියාපිටිය,ගල්කුලිය(ආනමඩුව)ප්‍රදේශයේ පදිංචිකරුවන් බව මුන්දලම පොලීසිය සඳහන් කරයි. අත්අඩංගුවට පත් වූ සැකකරුවන් හෙට පුත්තලම දිසා අධිකරණයට ඉදිරිපත් කිරීමට නියමිත බව කියැවෙයි. මුන්දම පොලිස් ස්ථානාධිපති සුජීව අලවත්ත ඇතුළු පොලිස් කණ්ඩායමක් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=18859", "Category": null, "Parent URL": null}