{"Source": "Adaderana", "Timestamp": "December 12, 2016 11:58 am", "Headline": "  ශ්‍රී පාද සමය ‍හෙටින් ඇර‍ඹෙයි", "News Content": "‍හෙට (13) දිනට යෙදී ඇති උඳුවප් පොහෝ දිනෙන් ආරම්භ වන මෙවර ශ්‍රී පාද සමය නිමිත්තෙන් සදාතුක කරඞුව, සමන්දේව ප්‍රතිමාව හා දේවාභරණ රැගත් පෙරහැර අද (12) පෙරවරුවේ ගමන් ආරම්භ කිරිමට නියමිතය. පැල්මඩුල්ල, ගල්පොත්තාවෙල ශ්‍රී පාද රජමහා විහාරස්ථානයේ තැන්පත් කර ඇති සදාතුක කරඞුව සමන්දේව ප්‍රතිමාව හා දේවාභරණ ඊයේ(11) පස්වරුවේ සුභ මොහාතින් දොරට වැඩීම සිදු කරනු ලැබූ අතර ඊයේ සර්ව රාත්‍රික පරිත්‍රාණ ධර්ම දේශනාවක් ද සිදු ක‍ළේය. දේවාභරණ වැඩම කරවීමේ පෙරහැර මාර්ග තුනක් ඔස්සේ ශ්‍රී පාදස්ථානය දක්වා වැඩම කරවීමට නියමිතය. එක් පෙරහැරක් පැල්මඩුල්ල, රත්නපුර පලාබද්දල මාර්ගය ඔස්සේත් තවත් පෙරහැරක් පැල්මඩුල්ල - බලංගොඩ බගවන්තලාව හරහාත් අනෙක් පෙරහැර පැල්මඩුල්ල රත්නපුර, අවිස්සාවේල්ල, යටියන්තොට හැටන් මස්කෙළිය හරහාත් ගමන් ‍කෙ‍රේ. මෙවර ශ්‍රී පාද වන්දනා සමයේදී පොලිතින් භාවිතය සම්පූර්ණයෙන් තහනම් කිරීමට පියවර ගෙන ඇති බවද වාර්තා ‍වේ.", "URL": "https://sinhala.adaderana.lk/news.php?nid=66957", "Category": null, "Parent URL": null}