{"Source": "Adaderana", "Timestamp": "February 29, 2012 01:04 pm", "Headline": "තද සුළඟකින් නිවාස 20 ට හානි", "News Content": "හොරණ ප්‍රදේශයට අද(29) පෙරවරුවේ බලපෑ තද සුළං තත්ත්වයක් හේතුවෙන් නිවාස 20 ට පමණ හානි සිදුවී තිබේ. මෙම සුළං තත්ත්වයෙන් කිසිදු පුද්ගලයෙකුට හානියක් සිදුව නොමැති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ අතර අද පස්වරුවේ දිවයිනේ ප්‍රදේශ රැසකට ගිගුරුම් සහිත වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. ගිගුරුම් සහිත වැසි සමඟ තද සුළං ද ඇතිවිය හැකි බව කාර්යයේ නියුතු කාලගුණ විද්‍යාඥ පී.ජී යසරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=22482", "Category": null, "Parent URL": null}