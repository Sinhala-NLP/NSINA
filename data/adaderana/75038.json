{"Source": "Adaderana", "Timestamp": "July 9, 2017 10:59 am", "Headline": " සුමේරියන් සොහොන් බිම විනාශ කරලා", "News Content": "වව්නියාව - මාමඩුව - අග්බෝපුර - සුමේරියන් සොහොන් බිම ඩෝසර් සහ බැකෝ යන්ත්‍ර යොදාගනිමින් විනාශ කර ඇති බව ප්‍රදේශවාසීන් පවසයි.වව්නියාව වන සංරක්ෂණ හා දැව සංස්ථාවේ නිලධාරීන් විසින් තේක්ක දැව කැපීමේ ව්‍යාපෘතියක් ක්‍රියාත්මක කිරීමේදී අග්බෝපුර තේක්ක රක්ෂිතය තුළ පිහිටා ඇති එම සොහොන්බිම විනාශ කර ඇති බව ප්‍රදේශවාසීන් පෙන්වා දෙයි. මෙරට ජීවත් වූ ආදි මානව වර්ගයාගේ ඉතිහාසය පිළිබද සාක්ෂි සපයන ස්ථානයක් ලෙස සැලකෙන එම සොහොන් බිමේ සොහොන් 89ක් පමණ සංරක්ෂණය සඳහා සලකුණු කර තිබුණි. 1970 වර්ෂයේ දී කළ ගවේෂණයකින් අනාවරණය වී ඇත්තේ එම සොහොන් වසර එක් ලක්ෂ 5000ක් පමණ පැරණි බවයි. එහෙත් මේ වන විට අදාළ සොහොන් බිම සම්පූර්ණයෙන් විනාශ කර ඇති බව චෝදනා කරන ප්‍රදේශවාසීන් ඊයේ සොහොන් බිම ඉදිරිපස විරෝධතාවක ද නිරත වුණි.මේ සම්බන්ධයෙන් කළ විමසීමකදී පුරාවිද්‍යා අධ්‍යක්ෂ ජනරාල් පී.බී මණ්ඩාවල මහතා ප්‍රකාශ කළේ ඒ සම්බන්ධයෙන් ලැබුණු තොරතුරු අනුව ඉදිරි ක්‍රියාමාර්ග ගන්නා බවයි.", "URL": "https://sinhala.adaderana.lk/news.php?nid=75038", "Category": null, "Parent URL": null}