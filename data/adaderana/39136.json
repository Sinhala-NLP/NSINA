{"Source": "Adaderana", "Timestamp": "November 27, 2013 10:28 am", "Headline": "ඉතාලි රැකියා දෙන බව පවසා ලක්ෂ 12ට විදලා", "News Content": "ඉතාලියේ රැකියා ලබා දෙන බව පවසා මුදල් වංචා කළ යුවළක් අත්අඩංගුවට ගැනීම සඳහා හලාවත පොලීසිය පරීක්ෂණ ආරම්භ කර තිබේ. සැකකාර යුවළ විසින් ඉතාලියේ රැකියා ලබා දෙන බව පවසා රුපියල් දොලොස් ලක්ෂ හැත්තෑ පන්දහසක මුදලක් වංචාකර ඇති බව පොලීසිය සඳහන් කළේය. සැකකරුවන් මාරවිල - උතුරු මුදුකටුවේ ප්‍රදේශයේ පදිංචි යුවළක් බව සඳහන් වෙයි. සැකකරුවන් මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39136", "Category": null, "Parent URL": null}