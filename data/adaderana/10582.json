{"Source": "Adaderana", "Timestamp": "September 2, 2010 08:54 am", "Headline": "පහරදීමකින් එක් අයෙක් මරුට -තිදෙනෙකුට තුවාලයි", "News Content": "කහවත්ත පැල්මඩුල්ල ප්‍රදේශයේදී තියුණු ආයුධයකින් පහරදීමෙන් පුද්ගලයෙකු ජිවිතක්ෂයට පත්ව තවත් තිදෙනෙකු තුවාල ලබා තිබේ. වෑන් රථයකින් පැමිණි පිරිසක් විසින් මෙය සිදුකර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. සිද්ධියෙන් මියගොස් ඇත්තේ තිස් පස් හැවිරිදි පැල්මඩුල්ල ප්‍රදේශයේම පදිංචිකරුවෙකි. සිද්ධියෙන් තුවාල ලැබූවන් රත්නපුර රෝහලේ නේවාසිකව ප්‍රතිකාර ලබයි. අපරාධය සඳහා උපයෝගි කර ගන්නා ලද වෑන් රථය සමග එහි රියදුරු අත් අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=10582", "Category": null, "Parent URL": null}