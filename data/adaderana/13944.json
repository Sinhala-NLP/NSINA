{"Source": "Adaderana", "Timestamp": "February 3, 2011 09:11 am", "Headline": "ඊජිප්තු රාජ්‍ය විරෝධී හා පක්ෂපාතී කණ්ඩායම් අතර ගැටුමින් 03 ක් මරුට ", "News Content": "ඊජිප්තුවේ රාජ්‍ය විරෝධී උද්ඝෝෂකයන් සහ ජනාධිපති හොස්නි මුබාරක්ට පක්ෂපාතී කණ්ඩායම් අතර ඇතිවු ගැටුමකින් පුද්ගලයන් තිදෙනෙකු මියගොස් තිබේ. කයිරෝ නුවර ආරක්ෂක වැටක් ලෙස සැකසෙමින් විරෝධතා ව්‍යාපා‍රයේ නිරතව සිටින කණ්ඩායම් සහ ජනාධිපතිවරයාට සහය පළ කරන කණ්ඩායම් අතර මෙම ගැටුම හටගෙන ඇති බව විදෙස් වාර්තා පවසයි. ගැටුම් වලින් තවත් විශාල පිරිසක් තුවාල ලබා තිබේ. ජනාධිපතිවරයාට සහය පළ කරන කණ්ඩායම් ද උද්ඝෝෂණ වලට එක්වීම හේතුවෙන් පසුගිය දින කිහිපය තුළ පවතින ගැටුම් උත්සන් වීමට හේතුව වී ඇත.", "URL": "https://sinhala.adaderana.lk/news.php?nid=13944", "Category": null, "Parent URL": null}