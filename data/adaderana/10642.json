{"Source": "Adaderana", "Timestamp": "September 5, 2010 08:11 am", "Headline": "ව්‍යවස්ථා වෙනස ගැන එජාපය ආගමික නායකයින් දැනුවත් කරයි ", "News Content": "ආණ්ඩුව ගෙන ඒමට බලාපොරොත්තු වන 18 වන ව්‍යවස්ථා සංශෝධනය ගැන ආගමික නායකයින් දැනුවත් කිරීමට එක්සත් ජාතික පක්ෂය තීරණය කර තිබේ. අද පෙරවරුවේ දළඳා සමිඳුන් වැඳ පුදා ගැනීමෙන් අනතුරුව එම කටයුතු ආරම්භ කරන බව එක්සත් ජාතික පක්ෂයේ සභාපති පාර්ලිමේන්තු මන්ත්‍රී ගාමීණි ජයවික්‍රම පෙරේරා මහතා ප්‍රකාශ කළේය. එම පක්ෂයේ නියෝජ්‍ය නායක කරු ජයසූරිය මහතා ඇතුළු නියෝජිතයින් පිරිසක් මේ සඳහා අද දිනයේ සහභාගී වීමට නියමිතය.", "URL": "https://sinhala.adaderana.lk/news.php?nid=10642", "Category": null, "Parent URL": null}