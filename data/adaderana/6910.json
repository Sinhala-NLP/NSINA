{"Source": "Adaderana", "Timestamp": "February 24, 2010 01:14 pm", "Headline": "ජනතා විමුක්ති පෙරමුණ\"විපත්ති පෙරමුණක්\"වෙලා", "News Content": "ජනතා විමුක්ති පෙරමුණ දැන් විමුක්ති පෙරමුණක් නොව ජනතාවට විපත්ති ගෙන දෙන\"විපත්ති පෙරමුණක්\"බවට පත්වී ඇතැයි හිටපු ජනමාධ්‍ය ඇමති ලක්ෂ්මන් යාපා අබේවර්ධන මහතා පවසයි. මාස දෙක තුනක් වැනි කෙටි කාලයක් තුළ පක්ෂ ලකුණ වරින් වර මාරු කරමින් මෙම ජනතා විපත්ති පෙරමුණ දැන් උත්සාහ දරන්නේ පිදුරු ගහක එල්ලී හෝ ඊළඟ පාර්ලිමේන්තුවේ අසුනක් දෙකක් රැකගැනීමට බව හෙතෙම කියා සිටියේය. ජනාධිපතිවරණයේදී සන්ධාන ගත වූ ජ.වි.පෙට සහ එ.ජා.පයට මේ වනතුරුත් එකඟතාවයකට එන්නට නොහැකි වී ඇතැයිද ජ.වි.පෙට සිය අනන්‍යතාවය පවා අහිමි වී ඇතැයිද ඔහු පැවසීය. යම් හෙයකින් ජනාධිපතිවරණයේදී ෆොන්සේකා මහතා ජයග්‍රහණය කරනු ලැබීනම් සන්ධාන ගත වන ලෙස ඉල්ලීමක් නොව අනිවාර්යය නියෝගයක් පනවනු ඇතැයි ද හෙතෙම සිහිපත් කළේය.", "URL": "https://sinhala.adaderana.lk/news.php?nid=6910", "Category": null, "Parent URL": null}