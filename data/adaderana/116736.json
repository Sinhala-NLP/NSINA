{"Source": "Adaderana", "Timestamp": "August 17, 2019 06:41 am", "Headline": "අමෙරිකානු ජනපති කළ ප්‍රකාශය ග්‍රීන්ලන්ත ආණ්ඩුව ප්‍රතික්ෂේප කරයි", "News Content": "ග්‍රීන්ලන්තය මිළදී ගැනිම සඳහා තමා සූදානම් බවට අමෙරිකානු ජනාධිපතිවරයා සිදු කළ ප්‍රකාශය ග්‍රීන්ලන්ත ආණ්ඩුව ප්‍රතික්ෂේප කර තිබේ. එය ප්‍රතික්ෂේප කරමින් ග්‍රින්ලන්ත අග්‍රාමාත්‍යවරයා ප්‍රකාශ කර ඇත්තේ තම රට විකිණීම සඳහා තමා ඇති භාණ්ඩයක් නොවන බවයි. එහෙත් අමෙරිකාව සමග ව්‍යාපාරික ගණුදෙනු සදහා සූදානම් බව ද ග්‍රින්ලන්ත අග්‍රාමාත්‍යවරයා ප්‍රකාශ කර තිබේ. ලොව විශාලතම දූපත ලෙස සැලකෙන ග්‍රින්ලන්තය ඛණිජලවන, මත්ස්‍ය නිෂ්පාදන, පිරිසිදු ජලය, හිමි ආශ්‍රිත සංචාරක කර්මාන්තයෙන් පොහොසත් රටක් ලෙස සැලකෙයි. තම උපදේශකයින් සමඟ පැවැති රාත්‍රී භෝජන සංග්‍රහයකදී අමෙරිකානු ජනාධිපතිවරයා ලොව විශාලතම දූපත වන ග්‍රින්ලන්තය මිලදී ගැනිමට අමෙරිකාව සූදානම් බවට ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=116736", "Category": null, "Parent URL": null}