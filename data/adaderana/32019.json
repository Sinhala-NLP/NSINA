{"Source": "Adaderana", "Timestamp": "March 1, 2013 10:33 am", "Headline": "ඔඩෙල් සේවක මණ්ඩලය අගයයි", "News Content": "ඡායා රූ - එම සේවකයින් දෙදෙනා සිය සම්මාන ඔඩෙල් හි ප‍්‍රධාන විධායක නිලධාරිනි ඔටාරා ගුණවර්ධන මහත්මිය අතින් ලබා ගන්නා ආකාරය. සුබ පැතුම් සහ සැමරුම් මධ්‍යයේ සිය සේවක මණ්ඩලයේ දිගු කාලීන සේවය අගයමින් ඔඩෙල් සමාගම පෙබරවාරී මස මුලදී ඇගයීමේ උළෙලක් සංවිධානය කළේය. ඔඩෙල් ආයතනය සමග වසර 20ක සේවා කාලයක් සපුරාලනු ලැබූ සේවකයින් දෙදෙනකු වන ඒ. එල්. පී‍‍. දිල්රුක්‍ෂි පෙරේරා මහත්මිය හා ඩබ්ලිව්. එල්. ප‍්‍රදීප් කේ. කරුණාරත්න මහතා සමග සමාගමේ වසර 05, 10 සහ 15 වශයෙන් සේවය සම්පූර්ණ කළ සේවකයින් 80 දෙනකු මෙහිදී ඇගයීමට පාත‍්‍ර විය. ඔඩෙල් සමාගමේ වර්තමාන සේවක සංඛ්‍යාව 900 ඉක්මවන අතර යෝජිත ව්‍යාපාරික ව්‍යාප්තිය නිසා නුදුරු අනාගතයේදී මෙම සංඛ්‍යාව තවත් වර්ධනය කිරීමට සමාගම අපේක්‍ෂා කරයි.", "URL": "https://sinhala.adaderana.lk/news.php?nid=32019", "Category": null, "Parent URL": null}