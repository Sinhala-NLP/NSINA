{"Source": "Adaderana", "Timestamp": "September 6, 2011 11:54 am", "Headline": "155 පුද්ගලික බස් කම්බස්", "News Content": "මාර්ග අංක 155 මට්ටක්කුලිය ‍- සොයිසාපුර මාර්ගයේ පෞද්ගලික බස් රථ සේවකයින් වැඩ වර්ජනයක් ආරම්භ කර තිබේ. මාර්ගයේ ධාවනය වන බස් රථවල සේවකයින්ගේ ජීවිතවලට අනාරක්ෂිත තත්ත්වයක් උද්ගත වී තිබීම මෙම වර්ජනයට හේතුවී ඇති බව සඳහන්ය. පුද්ගලයින් කිහිපදෙනෙකු සේවකයකුට පහරදීම, කණ්ඩායමක් විසින් තවත් සේවකයකුගේ මුදල් පසුම්බියක් පැහැරගෙන යාම පිළිබඳ සිද්ධි 02 ක් වාර්තා වී ඇති බව ඒ පිළිබඳව පැහැදිලි කළ ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා ප්‍රකාශ කළේය. ‍එම සිද්ධිවලට සම්බන්ධ පුද්ගලයින් අත්අඩංගුවට ගෙන නොමැති බවත්, ඊට විරෝධය පළකරමින් බස් සේවකයින් ධාවනයෙන් ඉවත් වී ඇති බව ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=18549", "Category": null, "Parent URL": null}