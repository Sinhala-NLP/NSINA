{"Source": "Adaderana", "Timestamp": "March 28, 2018 11:54 am", "Headline": "වව්නියාවේ දුෂ්කර ගමක දරුවන්ට නව පුස්තකාලයක් විවෘත වෙයි", "News Content": "වව්නියාවේ ඉතාම දුෂ්කර ගම්මානයක ළමුන් වෙනුවෙන් පසුගියදා පුස්තකාලයක් විවෘත කර තිබේ. වව්නියාව පුදුබුලාන්කුලම හා ඇටඹකස්කඩ ගම්මානවල දූ දරුවන් හා ගම්වැසියන් ගේ කියවීමේ පුරුද්ද වැඩිදියුණු කරමින් ඊට පහසුකම් සැලසීම වෙනුවෙන් අළුතෙන් ආරම්භකරන ලද පුස්තකාලය විවෘත්ත කිරිම වව්නියාව දකුණ ප්‍රදේශීය ලේකම් එම්.එස්.ජානක මහතාගේ ප්‍රධානත්වයෙන් සිදුකර තිබේ. ජාතික ළමා ආරක්ෂණ අධිකාරියේ අනුග්‍රහය යටතේ මෙම පුස්තකාලය ආරම්භ කිරීම සිදුවූ අතර එය ක්‍රියාකාරීව හා ඵලදායීය පවත්වාගෙන යාමද එම අධිකාරියේ අධීක්ෂණය යටතේ සිදු කිරීමට නියමිතය. මෙම අවස්ථාවට සහකාර ප්‍රදේශීය ලේකම් ආර්.ආනන්ද් මහතා ,ජාතික ළමා ආරක්ෂණ අධිකාරියේ වව්නියාව කාර්යාල නිලධාරින්,පාසල් දරුවන් ගම්වැසියන් ඇතුළු පිරිසක් එක්ව සිටියහ.", "URL": "https://sinhala.adaderana.lk/news.php?nid=86499", "Category": null, "Parent URL": null}