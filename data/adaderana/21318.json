{"Source": "Adaderana", "Timestamp": "January 11, 2012 05:07 pm", "Headline": "සුනඛයින් පාලනය කරන හැටි ඇමති කියයි", "News Content": "සුනඛ ගහණය පාලනය කිරීම සඳහා වන්ද්‍යකරණ සැත්කම් සහ එන්නත් ලබාදීම තවදුරටත් ක්‍රියාත්මක කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අමාත්‍යවරයා සඳහන් කළේ සුනඛ ගහණය පාලනය සම්බන්ධයෙන් තමා සිදුකළ ප්‍රකාශයක් වැරදියට අර්ථ කථනය වීම හේතුවෙන් ආන්දෝලනාත්මක තත්ත්වයක් හටගෙන තිබූ බවයි. එහෙත් ලක්ෂ 30 කට ආසන්න සුනඛ ගහණය පාලනය කරගැනීම සඳහා දැනට ක්‍රියාත්මක ක්‍රම‍වේදයම අනුගමනය කිරීමට තීරණය කර ඇති බව අමාත්‍යවරයා සඳහන් කළේය. මෛත්‍රීපාල සිරිසේන අමාත්‍යවරයා මේ බව සඳහන් කළේ අද පැවති මාධ්‍ය හමුවකට එක්වෙමිනි.", "URL": "https://sinhala.adaderana.lk/news.php?nid=21318", "Category": null, "Parent URL": null}