{"Source": "Adaderana", "Timestamp": "November 25, 2017 10:26 am", "Headline": " දුර්ලභ සුදු කිඹුලෙක් හමුවෙයි (ඡායාරූප සහිතයි)", "News Content": "සංචාරක උපදේශකයෙකු විසින් සුදු කිඹුලෙකුගේ දුර්ලභ දසුනක් දැක තිබේ. උතුරුදිග ඔස්ට්‍රේලියාවේදී ඔහු විසින් මෙම සුදු කිඹුලා දැක ඇති බව වාර්තා වෙයි. ඩාර්වින් ප්‍රදේශයේ ගලා බසින ඇඩලෙයිඩ් ගංගාවේ සිටියදී මෙම කිඹුලා දුටු බව හෙතෙම පවසා ඇත. මේ අතර, පර්ල් යන අන්වර්ථ නාමයෙන් හඳුන්වන මෙම කිඹුලා මීට පෙර තවත් පුද්ගලයන් කිහිප දෙනෙකුගේම ඇස ගැටී ඇති බව විදෙස් වාර්තා පවසයි. මෙම සත්වයා ගංගාවේ සිටින ආකාරය නිරීක්ෂණය කළ අයෙකු පවසා සිටියේ දිගින් අඩි 10ක් පමණ දිග කිඹුලා සුදු වර්ණයෙන් යුතු බවයි.", "URL": "https://sinhala.adaderana.lk/news.php?nid=80500", "Category": null, "Parent URL": null}