{"Source": "Adaderana", "Timestamp": "August 24, 2019 02:04 pm", "Headline": "ආපදාවට පත් ධීවර යාත්‍රාවකට නාවික හමුදාවේ සහය", "News Content": "නාවික හමුදාව විසින් ත්‍රිකුණාමලය, සල්ලිකෝවිල් ප්‍රදේශයට ඔබ්බෙන් වූ මුහුදු සීමාවේදී මුහුදේ රළු ස්භාවය නිසා ආපදාවට ලක්වූ ඩිංගි යාත්‍රාවක් සහ එහි සිටි ධීවරයින් තිදෙනෙකු බේරා ගැනීමට සහය විය. නැගෙනහිර නාවික විධානය විසින් මුර සංචාරය සඳහා යොදවා තිබූ නාවික යාත්‍රාවක්, මුහුදේ පාවෙමින් තිබූ ඩිංගි යාත්‍රාව නිරීක්ෂණය කිරීමෙන් අනතුරුව නාවික හමුදාව ක්ෂණිකව ක්‍රියාත්මක වී ඔවුනට අවශ්‍ය තාක්ෂණික සහය ලබාදීමට ඉදිරිපත් වී ඇත. මුහුදේ රළු ස්වභාවය හේතුවෙන් වෙහෙසට පත්ව සිටි ධීවරයින් පිරිසට අවශ්‍ය ආහාර පාන ලබාදීමට ද ‍මෙහිදී නාවික හමුදාව කටයුතු කළේය.", "URL": "https://sinhala.adaderana.lk/news.php?nid=117369", "Category": null, "Parent URL": null}