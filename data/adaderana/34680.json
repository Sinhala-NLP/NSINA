{"Source": "Adaderana", "Timestamp": "June 6, 2013 12:39 pm", "Headline": "රන් බිස්කට් සමඟ ලාංකීකයෙක් චෙන්නායිහීදි අත්අඩංගුවට ", "News Content": "ශ්‍රී ලාංකිකයෙකු ග්‍රෑම් 100 ක් බරැති රන් බිස්කට් හතරක් යට ඇඳුමේ සඟවාගෙන සිටියදී චෙන්නායි ගුවන් තොටුපොළේ රේගු නිලධාරීන් විසින් අත් අඩංගුවට ගෙන තිබේ. චෙන්නායි ගුවන් තොටුපොළේ ස්කෑන් යන්ත්‍රයට පවා හසු නොවන ආකාරයෙන් ඉතා සූක්ෂම අයුරින් කළු පාර්සලයක් තුළ රඳවා තිබූ රන් බිස්කට් හතර රේගු නිලධාරීන්ගේ සැකය මත අත් අඩංගුවට ගෙන ඇත. අත් අඩංගුවට පත් ව ඇති සැකකරු වන්නේ සලීම් මොහොමඩ් නවුසාත් නමැති 45 හැවරිදි අයෙකි. ලංකාවේ සිට ප.ව 2.45 ට චෙන්නායි නුවර බලා පිටත් වූ ශ්‍රී ලංකන් එයාර් ලයින් ගුවන් යානයෙන් ගමන්ගත් මගීන් අතර සිටියදී සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=34680", "Category": null, "Parent URL": null}