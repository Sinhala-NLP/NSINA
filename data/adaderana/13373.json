{"Source": "Adaderana", "Timestamp": "January 9, 2011 12:32 pm", "Headline": "ත්‍රිකුණාමලය-මඩකළපුව දුම්රිය කැකිරාවට පමණයි", "News Content": "ත්‍රිකුණාමලය , මඩකළපුව දුම්රිය මාර්ගයේ දුම්රිය ධාවනය කැකිරාව දුම්රිය ස්ථානය දක්වා පමණක් සිදුකරන බව දුම්රිය පාලක මැදිරිය පවසයි. මීට හේතුවී ඇත්තේ පවතින වැසි සහිත කාලගුණ තත්ත්වය හේතුවෙන් දුම්රිය මාර්ගයේ ස්ථාන කිහිපයක් ජලයෙන් යටවීම බව දුම්රිය පාලක නිහල් ෆර්ඩිනැන්දිස් මහතා පවසයි. මේ වන විට ගල්ඔය දුම්රිය ස්ථානය අඩි දෙකක් පමණ ජලයෙන් යටවී ඇති බව හෙතෙම කියා සිටියි. මේ අතර මනම්පිටිය , පොළොන්නරුව මාර්ගයේ ද දුම්රිය ගමනාගමනයට බාධා පැමිණ ඇති බව සඳහන් වේ. එරාවූර් සහ වාලච්චේන අතර ප්‍රදේශයේ දුම්රිය මාර්ගය ජලයෙන් යටවීම මීට හේතුවී ඇති බව නිහාල් ෆර්ඩිනැන්දිස් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13373", "Category": null, "Parent URL": null}