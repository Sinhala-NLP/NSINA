{"Source": "Adaderana", "Timestamp": "July 25, 2016 12:35 pm", "Headline": "  කේ.පීට එරෙහි පෙත්සම ඔක්තෝබර් 25 සලකා බැලෙයි", "News Content": "එල්.ටී.ටී.ඊ. සංවිධානයේ හිටපු නායක කුමරන් පද්මනාදන් හෙවත් කේ.පී නැමැත්තා අත්අඩංගුවට ගෙන අධිකරණයට ඉදිරිපත් කිරීමේ නියෝගයක් නිකුත් කරන ලෙස ඉදිරිපත් කළ පෙත්සම සලකා බැලීමට අභියාචනාධිකරණය තීරණය කර තිබේ. ඒ අනුව අදාළ පෙත්සම ඔක්තෝබර් මස 25 වන දින සලකා බලන බව අභියාචනාධිකරණ නිවේදනය කර ඇත.පෙත්සම අද(25) කැඳවූ අවස්ථාවේදී අභියාචනාධිකරණ සභාපති විනිසුරුවරයා ප්‍රම්‍රඛ ද්වීපුද්ගල විනිසුරු මඩුල්ල මෙම තීරණය ගත් බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=62415", "Category": null, "Parent URL": null}