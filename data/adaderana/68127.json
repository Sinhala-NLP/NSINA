{"Source": "Adaderana", "Timestamp": "January 14, 2017 04:37 pm", "Headline": "කේරළ ගංජා සමග 6ක් මාට්ටු ", "News Content": "කේරළ ගංජා ප්‍රවාහනය කරමින් සිටි පුද්ගලයන් 6 දෙනෙකු පෑලියගොඩ ප්‍රදේශයේදී අත්අඩංගුවට ගෙන තිබේ. නාවික හමුදා නිලධාරීන් සහ පෑලියගොඩ පොලීසියේ නිලධාරීන් එක්ව සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ. ඒ අනුව ත්‍රිරෝද රථයකින් ගංජා ප්‍රවාහනය කරමින් සිටි පුද්ගලයින් සිව් දෙනෙකු සහ යතුරුපැදියකින් ගංජා ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. ඔවුන් සතුව තිබී කේරළ ගංජා කිලෝග්‍රෑම් තුනහමාරක් සොයාගෙන ඇති බව සඳහන්ය. අත්අඩංගුවටගත් පුද්ගලයින් වැඩිදුර විමර්ශන සඳහා පෑලිගොඩ පොලීසිය වෙත සහ කොළඹ, මත්ද්‍රව්‍ය නාශක කාර්යංශය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68127", "Category": null, "Parent URL": null}