{"Source": "Adaderana", "Timestamp": "August 19, 2013 02:38 pm", "Headline": " නිවසේ වහලෙන් ඇද වැටී අයෙක් මරුට ", "News Content": "අකුරණ - දුනුවිල පාර එකේ කණුව ප්‍රදේශයේ නිවසක වහලය මතින් ඇද වැටී පුද්ගලයෙකු මියගොස් තිබේ. අදාළ පුද්ගලයා නිවසේ වාහලය මත නැගී ගසක අත්තක් කපමින් සිටියදී ඉන් ඇද වැටී ඇති බව අලවතුගොඩ පොලීසිය සඳහන් කරයි. අනතුරෙන් බරපතළ තුවාල ලැබු පුද්ගලයා පේරාදෙණිය රෝහලේ දැඩි සත්කාර ඒකකයට ඇතුළත් කිරීමෙන් අනතුරුව මියගොස් තිබේ. 46 හැවිරිදි පුද්ගලයෙක් මෙලෙස මියගොස් ඇත. සිද්ධිය සම්බන්ධයෙන් අලවතුගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36750", "Category": null, "Parent URL": null}