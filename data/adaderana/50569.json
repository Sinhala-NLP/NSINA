{"Source": "Adaderana", "Timestamp": "April 10, 2015 02:32 pm", "Headline": "අවුරුදු සමයේ විශේෂ දුම්රිය සේවයක්", "News Content": "එළඹෙන උත්සව සමය වෙනුවෙන් විශේෂ දුම්රිය සේවාවක් ආරම්භ කර තිබේ.දුම්රිය සාමාන්‍යාධිකාරී විජය අමරතුංග මහතා පැවසුවේ මෙම සේවාව අද සිට ලබන 19 වන දින දක්වා ක්‍රියාත්මක වන බවයි.ඒ අනුව කොළඹ කොටුව සිට බදුල්ල, අනුරාධපුර, ගාල්ල, මහව සහ මාතර යන ගමනාන්ත සඳහා මෙම විශේෂ දුම්රිය සේවාව ක්‍රියාත්මකය.ඒ සඳහා විශේෂ දුම්රිය ගමන් වාර 50ක ප්‍රමාණයක් ධාවනයට එක් කළ බවද දුම්රිය සාමාන්‍යාධිකාරී විජය අමරතුංග මහතා සඳහන් කළේය.", "URL": "https://sinhala.adaderana.lk/news.php?nid=50569", "Category": null, "Parent URL": null}