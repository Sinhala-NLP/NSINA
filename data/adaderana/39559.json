{"Source": "Adaderana", "Timestamp": "December 13, 2013 01:49 pm", "Headline": "අනුරාධපුර මහ නගර සභාවේ විපක්ෂ නායක ඇප මත නිදහස් ", "News Content": "අනුරාධපුර මහ නගර සභාවේ නාගරික කොමසාරිස්වරයාට පහරදීමට තැත් කිරීමේ සිද්ධියක් සම්බන්ධයෙන් අත්අඩංගුවට ගත් අනුරාධපුර මහ නගර සභාවේ විපක්ෂ නායකවරයා පොලිස් ඇප මත මුදාහැර තිබේ. මහ නගර සභාවේ අයවැය ඡන්ද විමසීම පැවති පසුගිය 09 වැනිදා සැකකාර විපක්ෂ නායකවරයා විසින් නාගරික කොමසාරිස්වරයාට බැන තර්ජනය කර පහරදීමට තැත්කළ බවට පොලීසියට පැමිණිල්ලක් ලැබී තිබුණි. ඒ අනුව විපක්ෂ නායක ඉන්දික අරුණ කුමාර මහතා අනුරාධපුර මූලස්ථාන පොලීසිය මගින් පසුගියදා අත්අඩංගුවට ගන්නා ලදී. සැකකරු පොලිස් ඇප මත මුදාහැරීමට තීරණය කළ අනුරාධපුර මූලස්ථාන පොලිස් පරීක්ෂක තිස්ස විතානගේ මහතා ලබන 17 වන දින අනුරාධපුර මහේස්ත්‍රාත් අධිකරණය හමුවේ පෙනී සිටින ලෙස ඔහුට දැනුම් දී තිබේ.", "URL": "https://sinhala.adaderana.lk/news.php?nid=39559", "Category": null, "Parent URL": null}