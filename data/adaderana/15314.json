{"Source": "Adaderana", "Timestamp": "April 6, 2011 02:23 pm", "Headline": "යටත් නොවන බව අයිවරිකෝස්ට් නායකයා කියයි", "News Content": "අයිවරි කෝස්ට් නායක ලෝරන්ට් බග්බෝ තමා යටත් නොවන බව ප්‍රකාශ කර තිබේ. ඔහු යටත් වීමට සූදානම් බව එරට විදේශ කටයුතු අමාත්‍යවරයා මීට පෙර කර තිබු ප්‍රකාශයකට ප්‍රතිචාර වශයෙන් බග්බෝ මේ බව සඳහන් කළේය. පසුගිය නොවැම්බරයේ පැවති මැතිවරණයෙන් තමා ජයගත් බව සිය බංකරය තුළ සිට දුරකථනය ඔස්සේ ප්‍රකාශයක් නිකුත් කර ඇති බග්බෝ පවසයි. ජාත්‍යන්තර සහය ලබන ප්‍රතිවාදී ඇලසනේ ක්වටාරාගේ හමුදා මේ වන විට අබිජාන් නගරය අත්පත් කර ගෙන ඇත. එක්සත් ජාතීන්ගේ සහ ප්‍රංශ ගුවන් ප්‍රහාර වලින් පසු මිලියන හතරක පමණ ජනතාවක් අබිජාන් නගරයේ තවදුරටත් රැඳී සිටින බව විදෙස් වාර්තා සඳහන් කරනු ලැබීය.", "URL": "https://sinhala.adaderana.lk/news.php?nid=15314", "Category": null, "Parent URL": null}