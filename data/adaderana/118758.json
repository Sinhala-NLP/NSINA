{"Source": "Adaderana", "Timestamp": "September 10, 2019 01:52 pm", "Headline": "නියඟයෙන් බැට කන පුත්තලම ජනතාවට අලින්ගෙනුත් කරදර", "News Content": "පුත්තලම් දිස්ත්‍රික්කයට දිගු කලක පටන් බලපා ඇති නියං තත්ත්වයත් සමඟ කරුවලගස්වැව ප්‍රෙද්ශයේ ජනතාව පානිය ජලය පවා සපයා ගැනීමට නොහැකිව දැඩි දුෂ්කරතාවයකට මුහුණපා සිටියි. ප්‍රදේශවාසීන් පවසන්නේ ප්‍රදේශයේ වැව් සිඳීගොස් තිබීම හේතුවෙන් ජලය සොයා ගම්වදින වන අලින් ඔවුන්ගේ වගා බිම් සියල්ල විනාශ කිරීම ගැටළුව තවත් උග්‍ර කර ඇති බවයි. පුත්තලම් දිස්ත්‍රික්කයට දැන් වසරක පමණ කාලයක සිට නිසි වර්ෂාපතනයක් නොලැබීම හේතුවෙන් එම දිස්ත්‍රික්කයේ ප්‍රෙද්ශ රැසකට දැඩි නියං තත්ත්වයක් පවතියි. තබ්බෝව ජලාශයේ ජල මට්ටම මේ වනවිට ඉතා පහත මට්ටමක පවතින අතර ප්‍රෙද්ශයේ කුඩා වැව් සියල්ලම පාහේ මුළුමනින්ම සිඳී ගොස් අවසන්. මේ හේතුවෙන් කරුවලගස්වැව ප්‍රාදේශීය ලේකම් කොට්ඨාසයට අයත් ගම්මාන රැසක ජනතාව සිය පානීය ජල අවශ්‍යතාවයද සපුරා ගැනීමට නොහැකිව දැඩි දුෂ්කරතාවයකට පත්ව සිටියි. ප්‍රෙද්ශයේ කුඩා වැව් සියල්ල සිඳී ගොස් ඇති පසුබිමක ජලය සොයා වන අලි ගම්වැදීම ප්‍රදේශවාසීන් මුහුණදී ඇති ගැටළුව තවත් උග්‍ර කර තිබේ. දිනපතා සවස් කාලයේ ගම්වදින වන අලි ප්‍රෙද්ශවාසීන්ගේ වගා බිම්වලට හානි සිදු කර ඇත.", "URL": "https://sinhala.adaderana.lk/news.php?nid=118758", "Category": null, "Parent URL": null}