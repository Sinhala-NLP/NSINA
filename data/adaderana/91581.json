{"Source": "Adaderana", "Timestamp": "June 27, 2018 03:04 pm", "Headline": "ලෝක සාම දර්ශකයේ ශ්‍රී ලංකාව ඉදිරියට එයි", "News Content": "මෙම වසරේදී ලෝක සාම දර්ශකයේ ස්ථාන 05 ක් ඉදිරියට පැමිණීමට ශ්‍රී ලංකාව සමත්ව තිබේ. මෙම වසර සඳහා වූ ලෝක සාම දර්ශකය මේ වන විට ප්‍රකාශයට පත් කර ඇති අතර එම දර්ශකයේ ශ්‍රී ලංකාවට හිමිව ඇත්තේ 67 වන ස්ථානයයි. මෙහිදී ශ්‍රී ලංකාව ලබා ඇති සමස්ත ලකුණු ප්‍රමාණය එකයි දශම 09 යි පහක් විය. එය පසුගිය වසරට සාපේක්ෂව සෘණ බින්දුවයි දශම බින්දුවයි දෙකයි නවයක වර්ධනයක් බව රජයේ ප්‍රවෘත්ති දෙපාර්තමේන්තුව සඳහන් කළේය. ආර්ථිකය හා සාමය පිළිබඳ ආයතනය විසින් ලොව පුරා රටවල් 163 ක් සම්බන්ධ කර ගනිමින් කරනු ලබන අධ්‍යයනයකින් පසුව මෙම ලෝක සාම දර්ශකය ප්‍රකාශයට පත් කරනු ලබයි. මෙම වසරේදී ප්‍රකාශයට පත් කරනු ලැබුවේ එම ලෝක සාම දර්ශකයේ 12 වන වාර්ෂික වාර්තාව විය.", "URL": "https://sinhala.adaderana.lk/news.php?nid=91581", "Category": null, "Parent URL": null}