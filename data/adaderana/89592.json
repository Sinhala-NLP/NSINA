{"Source": "Adaderana", "Timestamp": "May 22, 2018 11:39 am", "Headline": "ඉන්දියාවටත් ගංවතුර-පුද්ගලයින් 6ක් මරුට", "News Content": "ඉන්දියාවේ ත්‍රිපුර ප්‍රාන්තයේ ගංවතුර සහ නායයෑම් තත්ත්වයක් හටගෙන තිබේ. මේ හේතුවෙන් වාර්තාවී ඇති පුද්ගල මරණ සංඛ්‍යාව 6ක්. අධික වර්ෂාතනයෙන් පසුව ත්‍රිපුර ප්‍රාන්තයේ ගංගා දෙකක් පිටාර ගැලීම ආරම්භ වී තිබේ. තවත් ගංගාවක් මේ වන විට පිටාර මට්ටමට ආසන්නයේ පවතින බැවින් අනතුරු ඇඟවීමේ නිවේදන නිකුත් කිරීමටද බලධාරීන් පියවර ගෙන තිබේ. නිවාස හයසීයක් පමණ ගංවතුරට යටවී ඇති අතර තුන්දහසක පමණ පිරිසක් අවතැන්ව සිටින බව එරට වාර්තාවල සඳහන් වෙයි. අවතැන් පිරිස් තාවකාලික කඳවුරු වෙත යොමු කර ඇති අතර සහන සේවා ක්‍රියාත්මකයි.", "URL": "https://sinhala.adaderana.lk/news.php?nid=89592", "Category": null, "Parent URL": null}