{"Source": "Adaderana", "Timestamp": "January 3, 2014 12:03 pm", "Headline": "තවත් වතාවක් කැමති නෑ", "News Content": "මීළඟ මහමැතිවරණයෙන් පසු තමන් තවදුරටත් අගමැතිවරයා ලෙස කටයුතු කිරීමට සුදානමක් නැතැයි ඉන්දීය අගමැති ආචාර්ය මන්මෝහන් සිං මහතා පවසයි. “තවත් මාස කිහිපයක් තුළ මහමැතිවරණයෙන් අනතුරුව තමන් සිය යෂ්ඨිය නව අගමැතිවරයෙකුට භාරදෙන්නේ\" යැයි හෙතෙම අද (03) ඉන්දීය මාධ්‍යවේදීන් අමතමින් පැවසීය. ඉන්දීය එක්සත් ප්‍රගතිශීලි පෙරමුණ යළි බලයට පැමිණියත් අගමැති අපේක්ෂකයා ලෙස කටයුතු කිරීමට සුදානමක් නැතැයිද හෙතෙම සඳහන් කළේය. කෙසේ වුවද මීළඟ මැතිවරණය සඳහා කැපවීමෙන් කටයුතු කිරීමට සුදානම් බවද නව අගමැති අපේක්ෂකයෙකු ඉන්දීය එක්සත් ප්‍රගතිශීලි පෙරමුණ විසින් තෝරාගනු ඇතැයිද හෙතෙම පෙන්වාදුන්නේය. අගමැති තනතුරට සෝනියා ගාන්ධිගේ පුත් රාහුල් ගාන්ධි සුදුසු බවද ඉන්දීය අගමැති ආචාර්ය මන්මෝහන් සිං මහතා වරක් පවසා තිබුණි.", "URL": "https://sinhala.adaderana.lk/news.php?nid=40052", "Category": null, "Parent URL": null}