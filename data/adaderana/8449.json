{"Source": "Adaderana", "Timestamp": "May 17, 2010 10:09 am", "Headline": "ප්‍රතිසංවිධාන යෝජනා හෙට රනිල් අතට ", "News Content": "එක්සත් ජාතික පක්ෂයේ ප්‍රතිසංවිධාන යෝජනාවලිය හෙට විපක්ෂ නායක රනිල් වික්‍රමසිංහ මහතාට භාරදීමට සුදානම් බව පක්ෂ ප්‍රතිසංවිධාන කමි‍‍‍ටුවේ සභාපතිවරයා පවසයි. අද දිනය තුළ එම කමිටු වාර්තාව සකස් කර අවසන් කරන බව එහි සභාපති පාර්ලිමේන්තු මන්ත්‍රී ජෝශප් මයිකල් පෙරේරා මහතා සඳහන් කළේය. එක්සත් ජාතික පක්ෂය තුළ සිදුවිය යුතු ප්‍රතිසංවිධාන කටයුතු සම්බන්ධයෙන් එම කමිටුව විසින් කරුණු එක්රැස් කළ අතර ඒ සඳහා පක්ෂයේ විවිධ ස්ථරවල සාමාජිකයන්ගෙන් අදහස් විමසා තිබේ. අදාළ යෝජනාවලිය කඩිනමින් ඉදිරිපත් කරන ලෙස පක්ෂ නායක රනිල් වික්‍රමසිංහ මහතා කමිටුව වෙත දන්වා ඇති බව ද වාර්තා වේ.", "URL": "https://sinhala.adaderana.lk/news.php?nid=8449", "Category": null, "Parent URL": null}