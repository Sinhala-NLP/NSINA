{"Source": "Adaderana", "Timestamp": "July 11, 2012 10:27 am", "Headline": "ගංජා තොගයක් සමග අයෙක් දැලේ", "News Content": "වව්නියාව , පූන්තෝට්ටම් ප්‍රදේශයේ පුද්ග‍ලයෙකු ගංජා තොගයක් සමඟ අත්අඩංගුවට ගෙන තිබේ. අදාළ සැකකරු සතුව තිබී ගංජා කිලෝග්‍රෑම් 1යි ග්‍රෑම් 590ක ප්‍රමාණයක් සොයා ගත් බව පොලිසිය පවසයි. වව්නියාව පොලිසියේ නිලධාරීන් කණ්ඩායමක් විසින් සිදු කළ පරීක්ෂා කිරීමක දී අදාළ සැකකරු අත්අඩංගුවට ගෙන ඇත. සැකකරු තණමල්විල කිතුල්කොටේ ප්‍රදේශයේ පදිංචිකරුවෙකු බව පොලිසිය පවසයි. අදාළ සැකකරු අද(11) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25678", "Category": null, "Parent URL": null}