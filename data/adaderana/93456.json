{"Source": "Adaderana", "Timestamp": "July 30, 2018 11:33 am", "Headline": "ළූණු ලොරියක් අනතුරක-පුද්ගලයින් 2ක් රෝහලට", "News Content": "යාපනය - නුවර ප්‍රධාන මාර්ගයේ පුනාව මහකුඹුගොල්ල ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු තරමක් බරපතළ තුවාල ලබා මැදවච්චිය රෝහලට ඇතුළක් කළ බව අද දෙරණ වාර්තාකරු පවසයි. අද(30) අළුයම මෙම අනතුර සිදුවී ඇති බව පොලීසිය සඳහන් කළේය. දඹුල්ලේ සිට යාපනය දක්වා බී ළූණු හා සුදුළූණු තොගයක් ප්‍රවාහනය කරමින් තිබූ ලොරියක් මෙලෙස අනතුරට ලක්ව ඇති බව අප වාර්තාකරු සඳහන් කළේය. ලොරියේ රියදුරුගේ හා රිය සහයකගේ තත්ත්වය තරමක් බරපතළ වන අතර මැදවච්චිය රෝහලේ ප්‍රතිකාර ලබමින් සිටියි. සිද්ධිය සම්බන්ධයෙන් මැදවච්විය පොලීසියේ රථ වාහන අංශය වැඩිදුර විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=93456", "Category": null, "Parent URL": null}