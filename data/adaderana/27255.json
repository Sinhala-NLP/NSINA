{"Source": "Adaderana", "Timestamp": "September 9, 2012 02:13 pm", "Headline": "පිල්ලෙයාන්ට මඩකළපුවෙන් මනාප 22,338ක්", "News Content": "නැගෙනහිර පළාත් සභා මැතිවරණයේ මඩකළපුව දිස්ත්‍රීක්කයේ මනාප ප්‍රතිඵල ද මේ වන විට නිකුත් වී තිබේ. ඒ අනුව එක්සත් ජනතා නිදහස් සන්ධානයෙන් තරග වැදුණු එම පළාත් සභාවේ හිටපු ප්‍රධාන අමාත්‍ය සිවනේසතුරෙයි චන්ද්‍රකාන්තන් මනාප 22,338 ක් ලබා ගෙන ඇත. එම පක්ෂයෙන් තරග වැදුණු අමීර් අලිට මනාප 21,271 ක් තිබේ. එසේම ඉලංගෙයි තමිල්අරසුකච්චි පක්ෂය නියෝජනය කළ අයි තුරෙයිරත්නම් මනාප 29,141ක් ලබා ගෙන ඇත. තවද එම පක්ෂයේ කේ. තුරෙයිරාජසිංහම් මනාප 28,718ක් ලබාගෙන තිබේ. මුස්ලිම් කොංග්‍රසයේ එන්. අහමඩ් මනාප 11,401ක් හිමිකර ගැනීමට සමත්ව ඇත.", "URL": "https://sinhala.adaderana.lk/news.php?nid=27255", "Category": null, "Parent URL": null}