{"Source": "Adaderana", "Timestamp": "March 12, 2015 11:13 am", "Headline": "මෝඩි - මහින්ද හමුවෙයි? ", "News Content": "දෙදින නිල සංචාරයක් සඳහා හෙට මෙරටට‍ පැමිණෙන ඉන්දීය අග්‍රාමාත්‍ය නරේන්ද්‍ර මෝඩි මහතා හා හිටපු ජනපති මහින්ද රාජපක්ෂ මහතා අතර හමුවක් සිදුවීමට ඉඩ ඇතැයි දේශපාලන ආරංචි මාර්ග අනාවරණය කරයි.ඉන්දියාවේ “ ද හින්දු” පුවත්පත වාර්තා කරන්නේ එවැනි හමුවකට අවශ්‍ය පරිසරය කොළඹ සැකසෙන බවයි.හිටපු ජනාධිපතිවරයා හෙට කොළඹ ප්‍රදේශ‍යේ රැඳී සිටීමට නියමිත බවද එම පුවත්පත් වාර්තාවේ දැක්වෙයි.කෙසේ වෙතත් මේ සම්බන්ධයෙන් මාධ්‍යවේදීන් ඉන්දීය විදේශ අමාත්‍යංශයේ ලේකම් එස්. ජායිසන්කර්ගෙන් විමසූ විටදී ඔහු පවසා ඇත්තේ එවැන්නක් ගැන තමන්ට මෙතෙක් දැනුම්දී නැති බවයි.‍ෙම් අතර හෙට ශ්‍රී ලංකාවට පැමිණෙන ඉන්දීය අගමැතිවරයා හිටපු ජනපතිනි චන්ද්‍රිකා බණ්ඩාරනායක, විපක්ෂනායක නිමල් සිරිපාල ද සිල්වා, මුස්ලිම් හා ද්‍රවිඩ පක්ෂ නායකයින් හමුවීමට ද නියමිත බව එම පුවත්පත වාර්තා කරයි.", "URL": "https://sinhala.adaderana.lk/news.php?nid=49918", "Category": null, "Parent URL": null}