{"Source": "Adaderana", "Timestamp": "June 5, 2019 12:52 pm", "Headline": "වෛද්‍ය ෂාෆිට එරෙහි පැමිණිලි 737 දක්වා ඉහළට", "News Content": "කුරුණෑගල ශික්ෂණ රෝහලේ සෙයිගු ශියාබ්දීන් මොහොමඩ් ෂාෆි වෛද්‍යවරයාට එරෙහිව මේ වන විට මව්වරුන්ගෙන් පැමිණිලි 737 ක් ඉදිරිපත් වී ඇත. මේ අතර කුරුණෑගල සහ දඹුල්ල රෝහල්වලට තවත් පැමිණිලි ලැබෙමින් පවතින බව අප වාර්තාකරුවන් පැවසුවේය. කුරුණෑගල ශික්ෂණ රෝහලේ සෙයිගු සියාබ්දීන් මෙහොමඩ් ෂාෆි වෛද්‍යවරයාගෙන් සිසේරියන් සැත්කම් කරගත් තවත් මව්වරු අදත් කුරුණෑගල ශික්ෂණ රෝහල වෙත පැමිණිලි ඉදිරිපත් කරමින් සිටියි. ඒ අනුව අද දහවල් වන විට වෛද්‍යවරයාට එරෙහිව කුරුණෑගල ශික්ෂණ රෝහලට පමණක් ලැබී ඇති සමස්ත පැමිණිලි සංඛ්‍යාව 629 කි. එමෙන්ම වෛද්‍ය ෂාෆිට එරෙහිව මව්වරු 108 දෙනෙකු මේ වන විට දඹුල්ල මහ රෝහලට පැමිණිලි ඉදිරිපත් කර ඇත. ඒ අනුව වෛද්‍ය ෂාෆිට එරෙහිව කුරුණෑගල සහ දඹුල්ල රෝහල් වෙත මේ වන විට ලැබී ඇති සමස්ත පැමිණිලි සංඛ්‍යාව 737ක්.", "URL": "https://sinhala.adaderana.lk/news.php?nid=111375", "Category": null, "Parent URL": null}