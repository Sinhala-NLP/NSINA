{"Source": "Adaderana", "Timestamp": "April 18, 2016 11:12 am", "Headline": "ජීව අත්බොම්බයක් සමඟ 2ක් කොටු", "News Content": "මිටියාගොඩ, කිරලගහවෙළ ප්‍රදේශයේදී ජීව අත්බොම්බයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.මීටියාගොඩ පොලීසිය යතුරු පැදියක් නවතා සිදු කළ පරීක්ෂාවකදී විදේශ රටක නිෂ්පාදිත එම ජිව අත්බෝම්බය සොයාගත් බව පොලීසිය පවසයි.ඔවුන් ප්‍රදේශ ගණනාවක සිදු කළ අපරාධ කිහිපයක් සම්බන්ධයෙන් අවශ්‍යව සිටි සැකකරුවන් බව පොලීසිය සිදු කළ මූලික විමර්ශනවලදී අනාවරණය වී තිබේ.සැකකරුවන් අද(18) බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59271", "Category": null, "Parent URL": null}