{"Source": "Adaderana", "Timestamp": "March 20, 2014 04:26 pm", "Headline": "ඇමතිවරයෙක් විල්පත්තු වනය නසමින් ගෙවල් හදනවා", "News Content": "විල්පත්තු වනය ආශ්‍රිතව රජයේ අමාත්‍යවරයෙකු නිවාස ව්‍යාපෘතියක් ඉදිකරමින් සිටින බව බොදු බල සේනා සංවිධානය පවසයි. එම සංවිධානයේ මහ ලේකම් ගලබොඩඅත්තේ ඥාණසාර හිමි පවසන්නේ එම නිවාස ව්‍යාපෘතිය මගින් දැඩි පාරිසරික හානියක් ද සිදුවන බවයි. එහෙත් ඒ පිළිබඳ වනජීවි අමාත්‍යංශය හෝ පරිසර අමාත්‍යංශය කිසිදු පියවරක් ගෙන නොමැති බවට උන්වහන්සේ චෝදනා කරයි. කොළඹදී අද (20) දහවල් පැවති මාධ්‍ය හමුවකට සහභාගි වෙමින් ගලබොඩඅත්තේ ඥාණසාර හිමියන් මේ බව පැවසීය. එහිදී උන්වහන්සේ වැඩිදුරටත් පැවසුවේ මේ සම්බන්ධයෙන් අවධානය යොමුකර ඊට පිළියම් සෙවීම අදාළ බලධාරින්ගේ වගකීමක් බවයි.", "URL": "https://sinhala.adaderana.lk/news.php?nid=41945", "Category": null, "Parent URL": null}