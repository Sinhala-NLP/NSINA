{"Source": "Adaderana", "Timestamp": "March 4, 2014 12:36 pm", "Headline": "විකිරණ තාක්ෂණවේදීන් අකුරට වැඩ කිරීමට යයි", "News Content": "ඉල්ලීම් කිහිපයක් මුල්කරගනිමින් රජයේ විකිරණ විද්‍යා තාක්ෂණවේදීන්ගේ සංගමය අකුරට වැඩ කිරීමේ වෘත්තීය සමිති ක්‍රියාමාර්ගයක නිරත වීමට තීරණය කර තිබේ. අමතර සේවා දීමනා වැඩිකිරීම ඇතුළු ඉල්ලීම් 7ක් මුල්කරගනිමින් අද පස්වරු 4 සිට මෙම ක්‍රියාමාර්ගයට එළඹීමට තීරණය කර ඇති බව එම සංගමයේ උප සභාපති චානක ධර්මවික්‍රම මහතා සඳහන් කළේය. කෙසේ වෙතත් එම සංගමය පෙන්වා දෙන්නේ මහරගම පිළිකා රෝහල, බොරැල්ල ළමා රෝහල, ද සොයිසා රෝහල, කාසල් රෝහල, පේරාදෙණිය ළමා රෝහල සහ දිවයින පුරා පිළිකා මර්දන විකිරණ ප්‍රතිකාරක ඒකකවල මෙම වෘත්තීය සමිති ක්‍රියාමාර්ගය ක්‍රියාත්මක නොවන බවයි .", "URL": "https://sinhala.adaderana.lk/news.php?nid=41530", "Category": null, "Parent URL": null}