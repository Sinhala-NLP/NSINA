{"Source": "Adaderana", "Timestamp": "August 21, 2015 09:30 am", "Headline": "මියගිය තරුණියගේ ශරීර කොටස් වෛද්‍ය රසායනාගාරයට", "News Content": "මහනුවර, තලාතුඔය - හාරගම ප්‍රදේශයේ දී රූපලාවන්‍ය කටයුත්තකින් අනතුරුව මියගිය තරුණියගේ ශරීර කොටස් වැඩිදුර පරීක්ෂණ සඳහා වෛද්‍ය රසායනාගාරය වෙත යොමුකර තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ පශ්චාත් මරණ පරීක්ෂණ සිදුකිරීමෙන් අනතුරුව ඇයගේ මරණය සැක කටයුතු මරණයක් බවට ප්‍රකාශ වීමෙන් අනතුරුව මෙම පියවර ගෙන ඇති බවයි.පසුගිය 19 වැනිදා මහනුවර ප්‍රදේශයේ රූපලාවන්‍ය ආයතනයකින් රූපලාවන්‍යය කටයුත්තක් සිදුකරගැනීමෙන් අනතුරුව මෙම තරුණිය සිහිසුන්ව රෝහල් ගත කිරීමෙන් අනතුරුව ජීවිතක්ෂයට පත්ව තිබුණි. මෙලෙස මියගොස් ඇත්තේ අම්පිටිය ප්‍රදේශයේ පදිංචිව සිටි 27 හැවිරිදි තරුණියක බව පොලීසිය සඳහන් කළේය.", "URL": "https://sinhala.adaderana.lk/news.php?nid=53372", "Category": null, "Parent URL": null}