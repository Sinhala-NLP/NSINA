{"Source": "Adaderana", "Timestamp": "August 26, 2011 09:47 am", "Headline": "තලාතුඔය වෙඩි තැබීමකින් 16 හැවිරිදි ළමයෙක් මරුට", "News Content": "තලාතුඔය, හාරගම, මාළිගාතැන්න ප්‍රදේශයේ දී සිදුවූ වෙඩි තැබීමකින් 16 හැවිරිදි ළමයෙකු මියගොස් තිබේ. එම ප්‍රදේශයට ඊයේ(25) රාත්‍රී සැකකටයුතු පුද්ග‍ලයෙකු පැමිණි බවට ආරංචි පැතිර යාම හේතුවෙන් දෙපසකට බෙදුණු ප්‍රදේශවාසීන් සෝදිසියක නිරත විය. එහිදී විරුද්ධ දිශාවෙන් පැමිණි අදාළ ළමයාට අනෙක් පසින් පැමිණි කණ්ඩායමේ පුද්ගලයෙකු විසින් වෙඩි තබා ඇති බව පොලිසිය පැවසීය. වෙඩි තැබූ බව කියන පුද්ගලයා පොලිසිය විසින් අත්අඩංගුවට ගෙන තිබේ. මළ සිරුර මහනුවර මහරෝහලේ තැන්පත් කර ඇති අතර තලාතුඔය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=18313", "Category": null, "Parent URL": null}