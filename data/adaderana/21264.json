{"Source": "Adaderana", "Timestamp": "January 9, 2012 02:19 pm", "Headline": "ජ-පුර සිසුන් සරසවි බිමෙන් ඉවත්ව යයි", "News Content": "ශ්‍රී ජයවර්ධනපුර විශ්ව විද්‍යාල භූමියේ රැඳීසිටි සියලුම සිසුන් මේ වනවිට අධිකරණ නියෝගයට ගරු කරමින් විශ්ව විද්‍යාල භූමියෙන් ඉවත්ව ගොස් ඇති බව අද දෙරණ වාර්තාකරු පවසයි. ශ්‍රී ජයවර්ධනපුර විශ්ව විද්‍යාල පරිශ්‍රයේ රැඳී සිටින සියලුම සිසුන් එම පරිශ්‍රයෙන් ඉවත්කරන ලෙස දැනුම් දෙමින් ගංගොඩවිල මහේස්ත්‍රාත් අධිකරණය අද(09) පොලිසියට නියෝගයක් නිකුත් කර තිබිණි. එම විශ්ව විද්‍යාලයේ පීඨ 3 ක් නැවත දැනුම්දෙන තුරු වසාතැබීමට ඊයේ(08) විශ්ව විද්‍යාලයීය පාලනාධිකාරිය තීරණය කර කරනු ලැබීය. කෙසේවෙතත් විශ්ව විද්‍යාලයේ උප කුලපතිවරයාගේ පරිපාලනයට සහ පසුගියදා විරු සිසු ස්මාරකයට එල්ල වූ ප්‍රහාරයට විරෝධය පළකරමින් විශ්ව විද්‍යාලයීය සිසුන් ආරම්භ කළ විරෝධතා ව්‍යාපාරය අද දිනයේත් පැවැත්විණි.", "URL": "https://sinhala.adaderana.lk/news.php?nid=21264", "Category": null, "Parent URL": null}