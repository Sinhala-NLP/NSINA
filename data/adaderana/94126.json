{"Source": "Adaderana", "Timestamp": "August 9, 2018 02:40 pm", "Headline": "ගැටළු විසඳාගන්න රජය සමඟ සාකච්ඡා කරන අවස්ථාව දීලත් වර්ජනවලට යාම අනුමත කරන්න බැහැ", "News Content": "‍ගැටළු විසඳාගැනීමට ඕනෑම අයෙකුට රජය සමඟ සාකච්ඡා කිරීමට අවස්ථාව තිබියදී විරෝධතා, වර්ජනවලට එළඹීම අනුමත කළ නොහැකි බව ජනාධිපති මෛත්‍රීපාල සිරිසේන මහතා පවසයි. ඔහු පවසන්නේ රටේ අහිංසක පොදු ජනතාව පීඩාවට පත් නොකර බුද්ධිමත්ව මානුෂීයව සිය ගැටළු විසදාගැනීමට කටයුතු කරන ලෙස දුම්රිය , වෛද්‍ය ඇතුළු වෘත්තීය කන්ඩායම් වලින් ඉල්ලා සිටින බවයි. දුම්රිය වර්ජනය හේතුවෙන් උසස් පෙළ විභාගයට පෙනී සිටින දරුවන් මුහුණ පා ඇති දුෂ්කරතාව සම්බන්ධයෙන් කණගාටුවට පත් වන බව ද ජනාධිපතිවරයා පෙන්වාදෙයි. කොළඹ විහාරමහාදේවි උද්‍යානයේ අද (09) පෙරවරුවේ පැවති වැඩසටහනකට සහභාගීවෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=94126", "Category": null, "Parent URL": null}