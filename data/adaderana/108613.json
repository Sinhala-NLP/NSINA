{"Source": "Adaderana", "Timestamp": "April 24, 2019 04:07 pm", "Headline": "ආරක්ෂක ලේකම්ට හා පොලිස්පතිට ඉල්ලා අස්වෙන්නැයි ජනපති ඉල්ලයි", "News Content": "ආරක්ෂක ලේකම් හේමසිරි ප්‍රනාන්දු මහතාට සහ පොලිස්පති පුජිත් ජයසුන්දර මහතාට සිය ධුරවලින් ඉවත්වන ලෙසට ජනපති ඉල්ලීමක් කර ඇතැයි ආරංචි මාර්ග සඳහන් කරයි. මේ අතර, ආරක්ෂක ලේකම්වරයා හා පොලිස්පතිවරයා වහාම අත්අඩංගුවට ගෙන නීතිය ක්‍රියාත්මක කරන ලෙස ඉල්ලා පාර්ලිමේන්තු මන්ත්‍රී විජේදාස රාජපක්ෂ මහතා ජනාධිපතිවරයා වෙත අද ලිපියක් බාර දී තිබේ. පසුගිය ඉරිදා දින දිවයින පුරා සිදුවු ප්‍රහාර පිළබඳව 2019.04.04 වන දිනසිය බුද්ධි අංශ විසින් තොරතුරු ලබා දී සිටියදී එම කො එම තොරතුරු වසන් කරමින් විශාල මනුෂ්‍ය ඝාතනයක් සිදුවන බව දැන දැනම ආරක්ෂක ලේකම්වරයා සහ පොලිස්පතිවරයා දන්ඩ නීති සංග්‍රහයේ 296 හා 297 වගන්ති සමඟ කියවිය යතු අපරාධ නඩු විධාන සංග්‍රහය යටතේ 21 වන වගන්තිය යටතේ සාපරාධි අපරාධයක් සිදු කර ඇති බව මන්ත්‍රී විජේදාස රාජපක්ෂ මහතා පෙන්වා දෙයි.", "URL": "https://sinhala.adaderana.lk/news.php?nid=108613", "Category": null, "Parent URL": null}