{"Source": "Adaderana", "Timestamp": "June 7, 2019 06:34 pm", "Headline": "රුපියල් 25000 රථ වාහන දඩයට පාර්ලිමේන්තුවේ අනුමැතිය", "News Content": "හඳුනාගත් රථ වාහන වැරදි 06ක් සඳහා දඩ මුදල රුපියල් 25000 දක්වා ඉහළ නැංවීමේ සංශෝධිත පනත් කෙටුම්පත පාර්ලිමේන්තුවේදි සම්මත වී තිබේ. අශෝක අබේසිංහ රාජ්‍ය අමාත්‍යවරයා අදාළකෙටුම්පත අද(07) පෙරවරුවේ පාර්ලිමේන්තුවට ඉදිරිපත් කළේය‍. මොටර් වාහන (සංශෝධන ) පනත් කෙටුම්පත අද පාර්ලිමේන්තුවේ දී විවාදයට ගැනිණි. ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා විසින් පනත් කෙටුම්පත විවාදය සඳහා ඉදිරිපත් කළේය. ප්‍රවාහන හා සිවිල් ගුවන් සේවා නියෝජ්‍ය අමාත්‍ය අශෝක අබේසිංහ මහතා විසින් පනත් කෙටුම්පත් පිළිබඳ විවාදය ආරම්භ කළේ ය. දඬ මුදල් වැඩි කෙරීමෙන් බලාපොරොත්තු වනේ මර්ග නීති උල්ලංඝනය කිරීම අවම කිරීම බව අමාත්‍යවරය පැවසීය. එමෙන් ම හඳුනාගත් බරපතළ වැරදි සඳහා වූ දඬ මුදල් සම්බන්ධ ගැසට් නිවේදනයේ කරුණු පාර්ලිමේන්තුවේ දී අනුමත කර ගැනීම සඳහා මෙම පනත් කෙටුම්පත ඉදිරිපත් කෙරෙන බව ද විනීත රියදුරන් බිහි කිරීමට වැඩපිළිවෙලක් ක්‍රියාත්මක බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=111534", "Category": null, "Parent URL": null}