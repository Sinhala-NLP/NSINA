{"Source": "Adaderana", "Timestamp": "May 31, 2013 12:44 pm", "Headline": "රත්නපුරට හා නුවරඑළියට තද වැසි", "News Content": "අද (31) දිවයිනේ දකුණු දිග ප්‍රදේශවලට දැඩි සුළං සමග වැසි පවතින බව කාලගුණ විද්‍යා දෙපාර්තමේන්තුව පවසයි. අද උදෑසන 7.30න් අවසන් වු පැය 24 තුළ වැඩිම වර්ෂාපතනයක් ලැබී ඇත්තේ රත්නපුර ප්‍රදේශයටය. එය මිලිමීටර් 32.2ක් ලෙස සටහන්ව ත‍ිබේ. නුවරඑළියට මිලිමීටර් 19.2ක වර්ෂාපතනයක් ලැබී ඇති බව වාර්තා වේ. මීට අමතරව රත්මලාන සහ මහනුවර ප්‍රදේශවලට ද සැලකිය යුතු වර්ෂාපතනයක් ලැබී ඇත. මඩකළපුව දිස්ත්‍රික්කය හරහා ඊයේ තද සුළං තත්ත්වයක් හටගෙන තිබු අතර එමගින් නිවාස 35කට පමණ හානී සිදුවී ඇති බව ආපදා කළමනාකරණ මධ්‍යස්ථානය සඳහන් කළේය. දිවයිනේ ප්‍රදේශ කිහිපයක මාර්ගවල සුළු ජලගැලීම් තත්ත්ව පවතින බව ද වාර්තා වේ.", "URL": "https://sinhala.adaderana.lk/news.php?nid=34513", "Category": null, "Parent URL": null}