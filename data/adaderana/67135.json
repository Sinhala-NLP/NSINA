{"Source": "Adaderana", "Timestamp": "December 18, 2016 12:04 pm", "Headline": "සහල් හිඟයක් ඇතිවීමට ඉඩක් නෑ", "News Content": "කිසිඳු අවස්ථාවක සහල් හිඟයක් ඇති වීමට රජය ඉඩ ලබානොදෙන බව කර්මාන්ත හා වාණිජ කටයුතු අමාත්‍ය රිෂාද් බදියුදීන් මහතා පවසයි.උත්සව සමයේ සහල් හිඟයක් මතු කර වැඩි මිලට සහල් අලෙවි කිරීමට කිසිඳු අයෙකුට අවස්ථාව ලබානොදෙන බව අමාත්‍යවරයා පැවසීය.උත්සව සමයේ පාරිභෝගික සේවා අධිකාරියේ නියමයන් උල්ලංඝණය කර කටයුතු කරන වෙළෙන්දන් අත්අඩංගුවට ගෙන අධිකරණයට ඉදිරිපත් කිරීමට කටයුතු කරන බව ද අමාත්‍යවරයා සඳහන් කළේය. එවැනි වෙළෙන්දන් අත්අඩංගුවට ගැනීම සඳහා පාරිභෝගික සේවා අධිකාරිය විසින් විශේෂ මෙහෙයුම් දියත් කර ඇති බව වව්නියාව ප්‍රදේශයේ සංචාරයකට එක්වෙමින් අමාත්‍යවරයා පවසා සිටියේය.", "URL": "https://sinhala.adaderana.lk/news.php?nid=67135", "Category": null, "Parent URL": null}