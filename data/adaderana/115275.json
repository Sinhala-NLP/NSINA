{"Source": "Adaderana", "Timestamp": "July 29, 2019 01:22 pm", "Headline": "ඇෆ්ගනිස්ථානයේ ජනාධිපතිවරණ අපේක්ෂකයෙකුගේ කාර්යාලයකට ප්‍රහාරයක්-20ක් මරුට", "News Content": "ඇෆ්ගනිස්ථානයේ කාබුල්හි පිහිටි එරට උප ජනාධිපතිවරණ අපේක්ෂකයෙකුගේ කාර්යාලයක් ඉලක්ක කර ගනිමින් එල්ල වු ප්‍රහාරයකින් පුද්ගලයින් 20 දෙනෙකු මියගොස් තිබේ. එරට ජනාධිපතිවරණයට අදාළව පැවැත්වෙන මැතිවරණ ප්‍රචාරක වැඩසටහනේ පළමු දිනයේදී ප්‍රහාරය එල්ල වී ඇති අතර තවත් පුද්ගලයින් 50 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේය. මරාගෙන මැරෙන බෝම්බකරුවෙකු විසින් පුපුරණ ද්‍රව්‍ය සහිත මෝටර් රථයක් පුපුරුවා හැරීමෙන් ප්‍රහාරය සිදුකර තිබේ. කෙසේවෙතත් ප්‍රහාරය සිදුවන අවස්ථාවේදී එහි සිටි සිවිල් වැසියන් 150 දෙනෙකු බේරා ගැනීමට ඇෆ්ගනිස්ථාන ආරක්ෂක අංශ සමත් වී ඇති බව විදෙස් මාධ්‍ය සඳහන් කළේය. බෝමබ ප්‍රහාරයෙන් අනතුරුව සටන්කාමීන් කිහිපදෙනෙකු උප ජනාධිපතිවරණ අපේක්ෂකයාගේ කාර්යාලයට ඇතුළු වී එහි ආරක්ෂක නිළධාරීන්ද ඝාතනය කර තිබේ. අදාළ ප්‍රහාරය සම්බන්ධයෙන් කිසිඳු ත්‍රස්ත සංවිධානයක් මෙතෙක් ප්‍රතිචාර දක්වා නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=115275", "Category": null, "Parent URL": null}