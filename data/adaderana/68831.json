{"Source": "Adaderana", "Timestamp": "January 30, 2017 09:05 am", "Headline": "ඉන්දියාවට තියුණු ජයක් ", "News Content": "සංචාරක එංගලන්ත කණ්ඩයම සහ ඉන්දිය කණ්ඩායම අතර පැවැත්වෙන පන්දුවාර 20 යි 20 ක්‍රිකට් තරඟාවලියේ දෙවන තරඟයෙන් ලකුණු 05 ක තියුණු ජයක් හිමිකර ගැනිමට ඉන්දිය කණ්ඩායම සමත් විය. මෙම තරඟයේ කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදිමේ අවස්ථාව ඉන්දිය කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 08ක් බිඳ වැටී ලකුණු 144ක් ලබා ගත්තේය. එහිදී ලොකේෂ් රාහුල් ලකුණූ 71ක් ලබා ගැනිමට සමත් විය. ජයග්‍රාහි ඉලක්කය හඹා ගිය එංගලන්ත කණ්ඩායමට නියමිත පන්දුවාර 20 අවසානයේ කඩුලු 06ක් බිඳ වැටී ලබාගත හැකි වූයේ ලකුණූ 139ක් පමණි. ඒ අනුව තරඟ 03කින් සමන්විත තරඟාවලිය මේ වන විට එකට එකක් ලෙස කණ්ඩායම් දෙකම සම තත්ත්වයේ පසු වෙයි.", "URL": "https://sinhala.adaderana.lk/news.php?nid=68831", "Category": null, "Parent URL": null}