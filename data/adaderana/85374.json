{"Source": "Adaderana", "Timestamp": "March 8, 2018 04:04 pm", "Headline": "නෙල්සන් මැන්ඩලා යාපනයට ", "News Content": "සාමයේ සංකේතයක් වන දකුණු අප‍්‍රිකානු හිටපු ජනපති නෙල්සන් මැන්ඩෙලා මහතාගේ ප‍්‍රතිමාවක් යාපනය නගරයේ ඉදිකිරීමට සුදානම් බව දකුණු අප‍්‍රිකානු මහ කොමසාරිස් රොබීනා පී.මාක්ස් මහත්මිය පැවසුවාය. දකුණු අප‍්‍රිකානු මහ කොමසාරිස් රොබිනා පී. මාක්ස් මහත්මිය හා උතුරු පළාත් ආණ්ඩුකාර රෙජිනෝල්ඞ් කුරේ මහතා අතර විශේෂ සාකච්ජාවක් අද (08) උතුරු පළාත් ආණ්ඩුකාර කාර්යාලයේදී පැවැත්වු අවස්ථාවේදී දකුණු අප‍්‍රිකානු මහ කොමසාරිස්වරිය එලෙස සඳහන් කළාය. නෙල්සන් මැන්ඩෙලා මහතා යනු සාමයේ සංකේතයක් වන බවත් එය සමස්ථ ලෝකවාසින්ගේ මතය බවත් සියලූ දෙනාම එතුමන්ගේ චරිතය පිළිගන්නා බවත් මාක්ස් මහත්මිය ප‍්‍රකාශ කළාය. වර්තමානයේදී උතුරු පළාතේ සිදුකරන සංවර්ධන වැඩසටහන්, ආගමික සහජීවන වැඩසටහන් හා උතුරු පළාතේ වර්තමාන තත්ත්වය සම්බන්ධයෙන් දෙපාර්ශවය එහිදි සාකච්ජා පැවැත්වූහ. නෙල්සන් මැන්ඩෙලා මහතාගේ ප‍්‍රතිමාවක් යාපනය නගරයේ ස්ථාපිත කිරීමට යෝජනා කිරීම පිළිබඳව ගරු උතුරු පළාත් ආණ්ඩුකාර රෙජිනෝල්ඞ් කුරේ මහතා මහ කොමසාරිස්තුමිය වෙත විශේෂ ස්තූතියක්ද පුද කළේය. සාකච්ජාවට දකුණු අප‍්‍රිකානු රාජ්‍ය නියෝජිතයින් හා උතුරු පළාත් ආණ්ඩුකාර කාර්යාල නිලධාරීන්ද එක්ව සිටියහ.", "URL": "https://sinhala.adaderana.lk/news.php?nid=85374", "Category": null, "Parent URL": null}