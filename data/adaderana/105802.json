{"Source": "Adaderana", "Timestamp": "March 10, 2019 08:40 am", "Headline": "හෙරොයින් කිලෝවක් සමඟ 2ක් අත්අඩංගුවට", "News Content": "හෙරොයින් කිලෝග්‍රෑමයකට අධික ප්‍රමාණයක් ප්‍රවාහනය කරමින් සිටි පුද්ගලයින් දෙදෙනෙකු අම්බලන්ගොඩ ප්‍රදේශයේ දී අත්අඩංගුවට ගෙන ඇත. ගාල්ල පොලිස් මත්ද්‍රව්‍ය කාර්යාංශයේ නිලධාරීන් පිරිසක් විසින් අකුරල, ගල්දූව ආරණ්‍ය සේනාසනයට ප්‍රවේශවන මංසන්ධියේ මෝටර් රථයක් නවතා සිදුකළ පරීක්ෂාවකදී මෙම සැකකරුවන් අත්අඩංගුවට ගෙන ඇති බව පොලීසිය සඳහන් කළේය. එහිදි මෝටර් රථය තුළ තිබී හෙරොයින් කිලෝග්‍රෑම් එකයි ග්‍රැම් 65ක් පොලීසිය විසින් සොයාගෙන ඇත. සැකකරුවන් රත්ගම සහ ඌරුගස්මංහන්දිය යන ප්‍රදේශවල පදිංචිකරුවන් වන අතර ඔවුන් බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=105802", "Category": null, "Parent URL": null}