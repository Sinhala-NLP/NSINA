{"Source": "Adaderana", "Timestamp": "July 20, 2019 12:43 pm", "Headline": "ජපානයේ චිත්‍රාගාර දවා අළුකළ පුද්ගලයා කළ අනාවරණය", "News Content": "ජපානයේ සජීවීකරණ මැදිරියකට එල්ල වූ ප්‍රහාරයේ සැකකරු සහ ප්‍රහාරයට හේතුව පිළිබඳව පොලීසිය විසින් අනාවරණයක් සිදුකර ඇත. ජපානයේ කියෝතෝ නගරයේ පිහිටි සජීවීකරණ චිත්‍රාගාරයක ඇති වූ ගින්න සම්බන්ධයෙන් අත්අඩංගුවට පත් සැකකරු පිළිබද තොරතුරු පළමුවරට මාධ්‍ය වෙත අනාවරණය කෙරුණි. 41 හැවිරිදි සිද්ධියේ සැකකරු ෂින්ජි අඕබා නමැත්තෙක් ලෙසින් හඳනාගෙන ‍ඇත. ගිනි ඇවිලීම තමන් විසින් චේතනාත්මකව සිදුකළ බවට සැකකරු පිළිගෙන ඇති බව සඳහන්ය. තමන් රචනා කළ නවකතාවක් අදාළ චිත්‍රාගාරය හිමි සමාගම විසින් සොරාගත් ගැනීම හේතුවෙන් තමන් මෙසේ චිත්‍රාගාරය ගිනි තැබීමට කටයුතු කළ බවද ඔහු පවසා ඇත. සැකකරු චිත්‍රාගාරය වෙත කඩා වැදී ප්‍රෙටල් ඉස චිත්‍රාගාර ගිනි තැබූ බවද පොලිස් පරික්ෂණවල දී අනාවරණය වුණි. කියෝතෝ චිත්‍රාගාරය ගිනි ගැනීමෙන් පුද්ගලයින් 33දෙනෙක් මේ වනවිට මියගොස් ඇත. එය ජපානයෙන් මෑතකදී වාර්තා වූ දරුණුතම අපරාධ සිදුවීම ද මෙයයි ඊට අමතරව තවත් පුද්ගලයින් දස දෙනෙක් පිළිස්සුම් තුවාල සහිතව බරපතළ තත්ත්වයෙන් රෝහල්ගත ප්‍රතිකාර ලබන බවද විදෙස් මාධ්‍ය තහවුරු කළේය.", "URL": "https://sinhala.adaderana.lk/news.php?nid=114568", "Category": null, "Parent URL": null}