{"Source": "Adaderana", "Timestamp": "January 23, 2018 11:17 am", "Headline": "කෙසෙල් ගොවියාගේ ගමන වෑන් එකෙන් නතර කරපු හැටි", "News Content": "වවුනියාව - තාණ්ඩික්කුලම හන්දියේදී 23(අද) උදෑසන සිදු වූ රියඅනතුරකින් කෙසෙල් ගොවියෙකු බරපතළ ලෙස තුවාල ලබා වවුනියාව මහ රෝහලට ඇතුළත් කොට තිබේ. මෙම කෙසෙල් ගොවියා යතුරුපැදියෙන් වවුනියාව නගරය දෙසට පැමිණෙමින් සිටියදී පාරේ විරුද්ධ දිසාවෙන් පැමිණි වෑන් රථයක් කෙසෙල් ගොවියාගේ යතුරු පැදියේ ගැටීමෙන් මෙම අනතුර සිදුවි ඇතිබව පොලීසිය සඳහන් කළේය. වවුනියාව පොලීසිය විසින් වෑන් රථයේ රියදුරුව අත් අඩංගුවට ගෙන වෑන් රථයද පොලීස් බාරයට තිබේ. වවුනියාව පොලීසියේ රථ වාහන අංශයේ නිලධාරීන් සිද්ධිය පිළිබඳව වැඩිදුර පරීක්ෂණ පවත්වයයි.", "URL": "https://sinhala.adaderana.lk/news.php?nid=83382", "Category": null, "Parent URL": null}