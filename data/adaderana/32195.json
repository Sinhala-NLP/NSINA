{"Source": "Adaderana", "Timestamp": "March 7, 2013 03:53 pm", "Headline": "ගංජා කිලෝ 1300 ක් යාල අභය භූමියෙන් මතුවෙයි", "News Content": "යාල අභයභූමිය අසල ප්‍රදේශයේ සිදුකළ සෝදිසියක දී සඟවා තිබූ ගංජා කිලෝග්‍රෑම් 1300 ක් පොලිස් විශේෂ කාර්යය බලකාය විසින් සොයාගෙන තිබේ. සොයාගත් ගංජා තොගයේ වටිනාකම රුපියල් ලක්ෂ 585 ක් වන බව විශේෂ කාර්යය බලකාය සඳහන් කළේය. විශේෂ කාර්යය බලකා භාරයට ගත් ගංජා තොගයෙන් කොටසක් විමර්ශන සඳහා කතරගම පොලිස් ස්ථානයට භාරදී ඇති අතර ඉතිරි තොගය විනාශ කළ බව එම බලකාය සඳහන් කළේය. සිද්ධිය සම්බන්ධයෙන් සැකකරුවන් අත්අඩංගුවට ගෙන නොමැති බව විශේෂ කාර්යය බලකාය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32195", "Category": null, "Parent URL": null}