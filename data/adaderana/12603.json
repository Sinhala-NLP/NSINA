{"Source": "Adaderana", "Timestamp": "December 4, 2010 04:46 pm", "Headline": "මහ වැස්සෙන් ගස් කඩා වැටී බදුල්ලට විදුලිය නෑ", "News Content": "ධාරානිපාත වර්ෂාව සමග ගස් කඩා වැටීම හේතුවෙන් බදුල්ල සහ පස්සර යන ප්‍රදේශවල නිවාස 500 ට පමණ විදුලිය ඇන හිට තිබේ. පස්සර, වැලිබිස්ස සහ යූරියවත්ත යන ප්‍රදේශවල පමණක් විදුලිය බිඳවැටී ඇති නිවාස සංඛ්‍යාව 300 ක් පමණ වන බව අද‍ දෙරණ වාර්තාකරු සඳහන් කළේය. වැලිබිස්ස ගම්මානයේ රූස්ස ගසක් විදුලි රැහැන් මතට කඩා වැටීම හේතුවෙන් විදුලි කණු 4 ට දැඩි හානි සිදුව ඇත. කෙසේවුවත් විදුලිය බිඳවැටීම යථා තත්ත්වයට පත්කිරීම සම්බන්ධයෙන් මෙතෙක් කිසිදු පියවරක් ගෙන නොමැති බවයි ප්‍රදේශවාසීන් පවසයි.", "URL": "https://sinhala.adaderana.lk/news.php?nid=12603", "Category": null, "Parent URL": null}