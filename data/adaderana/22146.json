{"Source": "Adaderana", "Timestamp": "February 16, 2012 08:12 am", "Headline": "ඕසෝන් ස්ථරයට හානිකර රසායනිකය 2013 දී ඉවතට", "News Content": "හයිඩ්‍රෝ‍ ක්ලෝරෝ ෆ්ලෝරෝ කාබන් 141 බී රසායනිකය 2013 වසරේ සිට මෙරට භාවිතයෙන් ඉවත් කිරීමට සැලසුම් කර තිබේ. අදාළ වායුව ඕසෝන් ස්ථරය හානි කරන ද්‍රව්‍යයක් ලෙස හඳුනාගෙන ඇති බව පරිසර අමාත්‍යාංශය පවසයි. හයිඩ්‍රෝ‍ ක්ලෝරෝ ෆ්ලෝරෝ කාබන් ශිතකරණ සහ වායුසමන යන්ත්‍රවලදීත් ෆෝම් නිෂ්පාදනයේදීත් භාවිතයට ගැනෙයි. මේ අතර අදාළ වායුව භාවිත කිරීම පිළිබඳ ප්‍රායෝගික වැඩමුළුවක් අද(16) කොළඹ දී පැවැත්වෙන බව පරිසර අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=22146", "Category": null, "Parent URL": null}