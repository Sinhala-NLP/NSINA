{"Source": "Adaderana", "Timestamp": "January 18, 2014 12:44 pm", "Headline": "දහම් අධ්‍යාපනය ලබන්නත් පහසුකම් නැතිලු!", "News Content": "සිප්සතර හදාරන්නට දැඩි උනන්දුවක් හා ආශාවක් තිබුණත් ඊට අවශ්‍ය පහසුකම් නොමැතිවීම හේතුවෙන් අගුණකොලපැලැස්ස, ගුරුවෙල සීලවංශ දහම්පාසලේ සිසුන් දැඩි දුෂ්කරතාවට පත්ව තිබේ. අගුණකොලපැලැස්ස, ගුරුවෙල ග්‍රාමනිලධාරී වසමට අයත් සුදර්ශනාරාම විහාරස්ථ භූමියේ පිහිටි සීලවංශ දහම්පාසලේ සිසුන් මෙලෙස දුෂ්කරතාවට පත්ව ඇත. සුදර්ශනාරාම විහාරාධිකාරී පුජ්‍ය පානම සීලවංස හිමි පවසන්නේ දහම්පාසැල් අධ්‍යාපනය ලබාගැනීමට ගමේ දරුවන් විශාල පිරිසක් උනන්දුවක් දැක්වුව ද ඊට අවශ්‍ය පහසුකම් ඔවුන්ට නොමැති බවයි.", "URL": "https://sinhala.adaderana.lk/news.php?nid=40439", "Category": null, "Parent URL": null}