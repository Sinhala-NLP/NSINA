{"Source": "Adaderana", "Timestamp": "January 26, 2016 08:38 am", "Headline": "      ශ්‍රී ලංකාවට එරෙහිව තමිල්නාඩු ධීවරයින් උපවාසයේ", "News Content": "මෙරට අත්අඩංගුවේ සිටින ඉන්දීය ධීවරයින් සහ යාත්‍රා නිදහස් කරන ලෙස බල කරමින් අඛණ්ඩ උපවාසයක නිරත වීමට තමිල්නාඩු ධීවරයින් තීරණය කර තිබේ. අද දිනයේ සිට තමිල්නාඩුවේ දිස්ත්‍රීක් 6ක ධීවරයින් මෙම උපවාසයේ නිරත වීමට තීරණය කර ඇති බව තමිල්නාඩු ධීවර සංගමයේ සභාපති එන්.ජේ.බෝස් මහතා සඳහන් කර තිබේ.ඔහු පෙන්වා දෙන්නේ ශ්‍රී ලංකා නාවික හමුදාව විසින් අත්අඩංගුවට ගෙන ඇති ඉන්දීය ධීවරයින් සහ ධීවර යාත්‍රා නිදහස් කිරීමට ඉන්දීය මධ්‍යම රජය බල කිරීම සඳහා මෙම උපවාසය ආරම්භ කරන බවයි.පුද්දුකෝට්ටෙයි, නාගපට්නම්, කරිකාල් සහ රාමනාදපුරම් ඇතුළු දිස්ත්රිටක් 6ක ධීවරයින් අද දිනය තුළ ධීවර කටයුතුවලින් ඉවත් වීමට ද තීරණය කර තිබේ.මේ අතර කච්චතිව් දූපතේ පැවැත්වෙන වාර්ෂික මංගල්‍ය වර්ජනය කිරීමට ද තමිල්නාඩු ධීවරයින් පසුගියදා තීරණය කරනු ලැබිණි.", "URL": "https://sinhala.adaderana.lk/news.php?nid=56650", "Category": null, "Parent URL": null}