{"Source": "Adaderana", "Timestamp": "October 4, 2018 01:02 pm", "Headline": "හෙරොයින් සමඟ 7ක් අත්අඩංගුවට", "News Content": "හෙරොයින් ප්‍රවාහනය කරමින් සිටි තරුණයින් දෙදෙනෙකු කොටහේන ප්‍රදේශයේදී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාශයට ලද තොරතුරක් මත සිදුකළ වැටලීමකදී හෙරොයින් ග්‍රෑම් 249ක් ත්‍රිරෝද රථයකින් ප්‍රවාහනය කරමින් සිටි සැකකරුවන් අත්අඩංගුවට ගෙන ඇති බව සඳහන්ය. සැකකරුවන් කිඹුලාඇල ප්‍රදේශයේ පදිංචිව සිටි 23 හැවිරිදි තරුණයින් දෙදෙනෙකු බව පොලීසිය පැවසීය. මේ අතර හෙරොයින් ළඟ තබාගෙන සිටි කාන්තාවක් ඇතුළු තවත් පුද්ගලයින් සිව් දෙනෙකු මෝදර , ගල්කිස්ස සහ ග්‍රෑන්ඩ්පාස් යන ප්‍රදේශ වලදී අත්අඩංගුවට ගෙන තිබේ. ඔවුන් සතුව තිබී හෙරොයින් ග්‍රෑම් 31කට අධික ප්‍රමාණයක් සොයාගෙන ඇති අතර සැකකරුවන් මාලිගාකන්ද සහ ගල්කිස්ස යන මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=97165", "Category": null, "Parent URL": null}