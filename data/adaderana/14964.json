{"Source": "Adaderana", "Timestamp": "March 20, 2011 04:09 pm", "Headline": "ජපානයේ භාණ්ඩ වල විකිරණ බලපෑමෙන් ආරක්ෂාවට විධි විධාන යොදයි ", "News Content": "ජපානය සහ අවට වරායන්වලින් ආනයනය කරන භාණ්ඩ වල විකිරණශීලී බලපෑම්වලින් ආරක්ෂාවීම සඳහා විශේෂ ආරක්ෂක විධි විධාන යොදා තිබේ. ශ්‍රී ලංකා වරාය අධිකාරිය, රේගු දෙපාර්තමේන්තුව හා පරමාණුක ශක්ති අධිකාරිය එක්ව මෙම වැඩපිළිවෙළ ක්‍රියාත්මක කරන බව සඳහන්ය. ජපානයේ ෆුකුෂිමාහි න්‍යෂ්ටික අනතුරින් සිදුවූ විකිරණ කාන්දුවෙන් ඇතිවිය හැකි බලපෑම්වලින් ආරක්ෂා වීම සඳහා මෙය ක්‍රියාත්මක කෙරෙන බව පැවසෙයි. මෙරටට ආනයනය කරන බහාලුම්වලට අමතරව වාහන ද විකිරණ පරීක්ෂාවට ලක් කෙරෙයි.", "URL": "https://sinhala.adaderana.lk/news.php?nid=14964", "Category": null, "Parent URL": null}