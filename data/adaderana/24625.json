{"Source": "Adaderana", "Timestamp": "May 30, 2012 11:47 am", "Headline": " පාසලේ පරිගණක කාමරය කඩා සොරකම් කළ සිසුන් දැලේ ", "News Content": "වටවල පොලිස් බල ප්‍රදේශයේ වටවල සිංහල විදුහලේ පරිඝණක කාමරය කඩා රු.36000/- ක් වටිනා පරිඝනක කොටස් ගලවා සොරකම් කළ බව කියන සිසුන් දෙදෙනකු අත්අඩංගුවට ගෙන තිබේ. පසුගිය දිනෙක සිදුව ඇති මෙම සොරකම සම්බන්ධයෙන් ඊයේ දිනයේ වටවල පොලීසියට ලැබුණු පැමිණිල්ලක් මත මොවුන් දෙදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකාර සිසුන් දෙදෙනා එම පාසැලේම ඉගනුම ලබන අවුරුදු 14 ක් හා අවුරුදු 13 ක් වයසැති වූවන් බවත්,මොවුන් සමග සොරා ගන්නා ලද පරිඝනක කොටස් සොයා ගෙන ඇති බවත් පොලීසිය පවසයි. සැකකරුවන් අද දින හැටන් මහේස්ත‍්‍රාත් අධිකරණයට ඉදිරිපත් කිරීමට නියමිතව ඇත. වටවල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24625", "Category": null, "Parent URL": null}