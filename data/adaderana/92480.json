{"Source": "Adaderana", "Timestamp": "July 13, 2018 11:24 am", "Headline": "වැල්ලවාය තණමල්විල පාර වහලා බීමට ජලය ඉල්ලා ප්‍රදේශවාසීන් උද්ඝෝෂණයක", "News Content": "තණමල්විල ප්‍රාදේශීය ලේකම් කොට්ඨාශයට අයත් කොමලිගම,කිවුල්ආර,ඇදගලයාය ගල්වලයාය යන ගම්මාන වලට දීර්ඝකාලයක සිට පවතින ජල ගැටළුවට විසදුමක් ඉල්ලා ප්‍රදේශයේ ජනතාව අද (13) උදෑසන සිට වැල්ලවාය තණමල්විල ප්‍රධාන මාර්ගය අවහිර කරමින් දැවැන්ත උද්ඝෝෂණයක නිරත වෙමින් සිටියි. ජනතාව කියා සිටින අන්දමට මෙම ගම්මානවලට තමන් පැමිණි දා සිට බීමට ජල පොදක් නොමැති බවයි. මේ වන තෙක් බීමට ජල පොදක් සොයා ගත්තේ කිලෝමීටර් ගනනාවක් ගමන් කරමින් වන අතර එම ජලය ද පානය කිරීමට සුදුසු තත්ත්වයක නොමැති බවද ජනතාව පවසයි. අද උදෑසන 9.30 ආරම්භ වුන උද්ඝෝෂණය මේ වන විටත් පැවැත්වෙන අතර එම නිසා වැල්ලවාය තණමල්විල මාර්ගයේ ගමනාගමනයටත් බධා එල්ල වී ඇත. නිසි විසදුමක් ලබා දෙන තුරු මෙම උද්ඝෝෂණය අත් නොහරින බවද ජනතාව පවසයි.", "URL": "https://sinhala.adaderana.lk/news.php?nid=92480", "Category": null, "Parent URL": null}