{"Source": "Adaderana", "Timestamp": "February 10, 2016 01:45 pm", "Headline": "ඔබාමාගේ වායු විමෝචන සැළැස්මට ශ්‍රේෂ්ඨාධිකරණයෙන් තිත", "News Content": "අමෙරිකානු ජනාධිපති බැරැක් ඔබාමාගේ වායු විමෝචන පාලන රෙගුලාසි සැළැස්ම ක්‍රියාත්මක වීම අමෙරිකානු ශ්‍රේෂ්ඨාධිකරණය විසින් නතර කර තිබේ. එම සැළැස්ම සම්බන්ධයෙන් වන සියලු නීතිමය අභියෝග සළකා බලා අවසන් වන තෙක් එය ක්‍රියාත්මක කළ නොහැකි බව ශ්‍රේෂ්ඨාධිකරණය ප්‍රකාශ කර ඇත.පුනර්ජනනීය බලශක්ති ක්‍රමවේදයන් වෙත යොමුවීම තුළින් 2030 වසර වන විට අමෙරිකාවේ වායු විමෝචනය සියයට 32කින් අඩු කිරීමට අමෙරිකානු ජනාධිපති බැරැක් ඔබාමා විසින් පසුගිය අගෝස්තු මාසයේ දී අදාළ සැළැස්ම ඉදිරිපත් කර තිබුණි.", "URL": "https://sinhala.adaderana.lk/news.php?nid=57095", "Category": null, "Parent URL": null}