{"Source": "Adaderana", "Timestamp": "January 9, 2019 08:51 am", "Headline": "රන් මාලය කඩා ගෙන දුවන්න ගිය හොරාට වැඩවරදී", "News Content": "හැටන් පන්සල මාර්ගයෙන් තම නිවස වෙත ගමන් කරමින් සිටි කාන්තාවකගේ රන් මාලයක් කඩාගෙන පැන යාමට තැත්කළ පුද්ගලයෙක් එම ප්‍රදේශයේ පදිංචි තරුණයන් දෙදෙනෙක් විසින් අල්ලාගෙන හැටන් පොලීසිය වෙත බාර දීමට පියවර ගෙන තිබේ. නෝර්වුඩ් ප්‍රාදේශිය සභාවේ කළමණාකාර සහයක තනතුරේ සේවය කරන කානාවක් රාජකාරිය නිමකොට සිය නිවස වෙත හුඳකලාව යමින් සිටින අවස්ථාවේ පුද්ගලයෙකු විසින් සිය කරේ පැලඳ ගෙන සිටි රන් මාලය කඩාගෙන ගොස් ඇත. පසුව එම ප්‍රදේශය පරික්ෂා කළද එම පුද්ගලයා සොයාගැනීමට නොහැකි වී ඇති අතර තරුණයන් දෙදෙනෙක් විසින් අසල කැළෑවක් පරික්ෂා කිරීමෙදී එහි සැඟව සිටි පුද්ගලයෙකු මහත් පරිශ්‍රමයක් දරා අල්ලාගෙන පොලීසිය වෙත බාර දී තිබේ. පසුව පොලීසිය කළ පරික්ෂා කිරීමේදී සැකකරු සතුව තිබි පැහැරගත් බවට හඳුනාගත් රන් මාලය සොයාගෙන තිබේ. සැකකරු කොටගල පතන ප්‍රදේශයේ ස්ථිර පදිංචි කරුවකු බවත් කොළඹ ප්‍රදේශයේ නැවති තැරැව් කරුවකු ලෙස සේවය කරන බවත් පරික්ෂණ වලදි අනාවරණය වී තිබේ. ඔහු අද(09) හැටන් මහේස්ත්‍රාත් අධිකරණයට ඉදිරිපත් කිරීමට නියමිතය. රන්මාලයේ හිමිකරු ලෙස පැවසෙන කාන්තාවගේ බෙල්ල ප්‍රදේශයේ සීරිම් තුවාල සිදුවී තිබේ. සිද්ධිය සම්බන්ධයෙන් හැටන් පොලීසිය ඉදිරි පරික්ෂණ පවත්වයි.", "URL": "https://sinhala.adaderana.lk/news.php?nid=102038", "Category": null, "Parent URL": null}