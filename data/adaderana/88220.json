{"Source": "Adaderana", "Timestamp": "April 28, 2018 09:37 pm", "Headline": "විශේෂ සෝදිසි මෙහෙයුමකින් පාතාල වැඩට සම්බන්ධ පුද්ගලයෙකුගේ බිරිඳක් පොලිස් බාරයට-අසනීප නිසා සැකකාරිය රෝහලට", "News Content": "අධිකරණයෙන් ලබා ගත් සෝදිසි වරෙන්තුවක් මත අද(28) උදෑසන 11.45ට පමණ ගම්පහ ප්‍රදේශයේ නිවසක් විශේෂ සෝදිසියකට ලක් කර තිබේ. ගම්පහ ප්‍රදේශයේ අංක 371/1, ශ්‍රී බෝධිපාර යන ලිපියනයේ පිහිටි මෙම නිවසේ තිබී මි.මි.9 වර්ගයේ ජීව උණ්ඩ 46 ක් හා පි‍‍ස්තෝල ගිනි අවි තාක්ෂණය ඇතුළත් ඉංග්‍රීසියෙන් මුද්‍රිත පොතක් ද සමඟ එම නිවසේ සිටි වයස අවුරුදු 52 ක් වු කාන්තාවක් මෙලෙස පොලීසිය විසින් අත්අඩංගුවට ගෙන තිබේ. සැකකාරියගේ අසනීප තත්ත්වය හේතුවෙන් ‍ගම්පහ රෝහලට ඇතුළත්ව මේ වන විට පොලිස් ආරක්ෂාව යටතේ ප්‍රතිකාර ලබන බව ද පොලීසිය පවසයි. නිවසේ හිමිකරු වන ඔස්මන් ගුණසේකර යන පුද්ගලයා මේ වන විට විදේශ ගතව සිටින අතර මොහු පාතාල ක්‍රියාකාරකම්වලට සම්බන්ධ පුද්ගලයෙකු බවට කරුණු අනාවරණය වී ඇති බව ද පොලීසියට පවසයි. ගම්පහ පොලීසිය සිදුවීම සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=88220", "Category": null, "Parent URL": null}