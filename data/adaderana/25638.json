{"Source": "Adaderana", "Timestamp": "July 9, 2012 05:01 pm", "Headline": "වර්ෂාව නිසා 3 වන ටෙස්ට් තරගයේ දෙවන දිනය අතහැර දැමෙයි", "News Content": "ශ්‍රී ලංකා පාකිස්ථාන තෙවන ටෙස්ට් ක්‍රිකට් තරගයේ දෙවන දිනය වර්ෂාව හේතුවෙන් අතහැර දැමීමට විනිසුරුවන් විසින් තීරණය කරනු ලැබීය. මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගණය ආශ්‍රිත ප්‍රදේශ වලට ඊයේ රාත්‍රියේ සහ අද උදෑසන ඇද හැලුණු වර්ෂාව හේතුවෙන් දෙවන දිනය සඳහා තරගය ආරම්භ කිරීමට හැකියාව ලැබුණේ නැත. ශ්‍රී ලංකා කණ්ඩායම පළමු ඉනිම සඳහා ඊයේ දිනය නිමා වන විට කඩුලු 3 ක් දැවී ලකුණු 44 ක් ලබා තිබිණි. පාකිස්ථාන පළමු ඉනිම ලකුණු 226 කි.", "URL": "https://sinhala.adaderana.lk/news.php?nid=25638", "Category": null, "Parent URL": null}