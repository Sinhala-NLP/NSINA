{"Source": "Adaderana", "Timestamp": "September 20, 2011 02:57 pm", "Headline": " පාර මාරුවුණු සය හැවිරිදි දරුවා ලොරියට බිලි", "News Content": "කළුවංචිකුඩි පොලිස් බලප්‍රදේශයට අයත් කෝට්ටෛකල්ලාරු ප්‍රදේශයේදී පාර මාරුවුණු සය හැවිරිදි කුඩා දරුවෙකු ලොරි රථයක හැපීමෙන් ජීවිතක්ෂයට පත්වී තිබේ. අද දහවල් 1.30 ට පමණ ජේ.තිනුත්තන් නමැති මෙම දරුවා ලොරි රථයෙහි හැපීමෙන් පසු බරපතළ තුවාල ලබා පෙරියකල්ලාරු දිස්ත්‍රීක් රෝහලට ඇතුළත් කර ඇත. රෝහලට ඇතුළත් කිරිමෙන් පසුව ටික වේලාවකින් ඔහු මරණයට පත් වූ බව පොලීසිය සඳහන් කරයි. ලොරි රථය පැදවූ බව කියන රියදුරු අත්අඩංගුවට ගෙන ඇති අතර කළුවංචිකුඩි පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18850", "Category": null, "Parent URL": null}