{"Source": "Adaderana", "Timestamp": "January 25, 2016 09:54 am", "Headline": "ජාතික ප්‍රශ්නයට විසදුම් ලබාදිය හැකි ව්‍යවස්ථාවක් අවශ්‍යයි", "News Content": "ජාතික ප්‍රශ්නයට විසදුම් ලබාදිය හැකි ව්‍යවස්ථාවක් නිර්මාණය කරන ලෙස දෙමළ ජාතික සන්ධානය රජයෙන් ඉල්ලීමක් කර තිබේ.ආණ්ඩුව යෝජනා කර ඇති නව ව්‍යවස්ථා සංශෝධනය හරහා කළයුතු ප්‍රධානතම කාර්යය භාරය එය බව ඔවුන් සඳහන් කළාය.ජාතික ප්‍රශ්නයන් විසදීම සඳහා විවිධ යෝජනා ගෙන ආවද ඒවා නිසි පරිදි ක්‍රියාත්මක නොවන බව එම සන්ධානය පෙන්වා දෙයි.විශේෂයෙන් විධායක ජනාධිපති ධූරය අහෝසි කරමින් මේ සඳහා අවශ්‍ය ක්‍රියාමාර්ග ගත හැකි බව ද දෙමළ ජාතික සන්ධානය ප්‍රකාශ කර තිබේ.පසුගියදා පැවැති දෙමළ ජාතික සන්ධානයේ මධ්‍යම කාරක සභාවේදී ද මේ පිළිබඳව දැඩි අවධානයක් යොමු වූ බව දෙමළ ජාතික සන්ධාන ප්‍රකාශකයෙකු සඳහන් කළේය.විශේෂයෙන්ම ජාතික ප්‍රශ්නයට නව ව්‍යවස්ථාව හරහා විසදුම් ලබා දෙන ලෙස රජයට බල කරන්නැයි පළාත් සභා මන්ත්‍රීවරුන් ඉල්ලීමක් කළ බව ද එම ප්‍රකාශකයා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=56618", "Category": null, "Parent URL": null}