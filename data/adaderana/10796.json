{"Source": "Adaderana", "Timestamp": "September 11, 2010 04:51 pm", "Headline": "හෙට කොළඹ ප්‍රදේශ කිහිපයකට ජලය නෑ", "News Content": "කොළඹ නගරයට ජලය බෙදා හැරීමේ පද්ධතියේ හදිසි අළුත්වැඩියා කටයුත්තක් හේතුවෙන් හෙට පෙරවරු නවයේ සිට පස්වරු හත දක්වා පැය 10ක කාලයක් ප්‍රදේශ කිහිපයක ජල සැපයුම අත්හිටුවන බව ජල සම්පාදන මණ්ඩලය පවසයි. කොල්ලුපිටිය මංසන්ධියේ සිට බම්බලපිටිය මංසන්ධිය දක්වා ගාලු පාර , නිදහස් මාවත , රාජකීය මාවත , මුණිදාස කුමාරතුංග මාවත , පස්වන පටුමග , මල් පාර සහ මෙම මාර්ග වලට සම්බන්ධ වන සියලු අතුරු මාර්ගවල ජල සැපයුම අදාළ කාලය තුළ අත්හිටුවීමට සිදුවන බව එම මණ්ඩලය සඳහන් කළේය. ජල සැපයුම අත්හිටුවීමෙන් පාරිභෝගිකයින්ට සිදුවන අපහසුතාව පිළිබඳ කනගාටුව පළ කරන ජාතික ජලසම්පාදන හා ජලාපවහන මණ්ඩලය එම කාලය සඳහා අවශ්‍ය ජලය කල් තබා රැස්කර ගන්නා ලෙස දැනුම් දෙයි.", "URL": "https://sinhala.adaderana.lk/news.php?nid=10796", "Category": null, "Parent URL": null}