{"Source": "Adaderana", "Timestamp": "July 15, 2017 09:21 am", "Headline": "ආණ්ඩුවට විරුද්ධවෙන දේශපාලඥයින්ට අද දඬුවම් දෙනවා", "News Content": "ආණ්ඩුවට විරුද්ධව ක්‍රියා කරන දේශපාලඥයින් හට වර්තමානයේදී දඬුවම් කරමින් සිටින බව ජොන්ස්ටන් ප්‍රනාන්දු මන්ත්‍රීවරයා පවසයි.ඔහු පෙන්වාදෙන්නේ දූෂිතයින් වුවද වත්මන් ආණ්ඩුව සමඟ සම්බන්ධ වී සිටීනම් ඔවුන් හට දූෂණ චෝදනා එල්ල නොවනු ඇති බවය.වත්මන් ආණ්ඩුව පිහිටුවීමට සහය දැක්වූ ජනතා විමුක්ති පෙරමුණ ද මේවනවිට ආණ්ඩුවට එරෙහිව මත පළ කිරීම හාස්‍යයට කරුණක් බව ජොන්ස්ටන් ප්‍රනාන්දු මන්ත්‍රීවරයා පවසයි.", "URL": "https://sinhala.adaderana.lk/news.php?nid=75262", "Category": null, "Parent URL": null}