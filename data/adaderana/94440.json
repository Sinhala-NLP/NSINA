{"Source": "Adaderana", "Timestamp": "August 15, 2018 12:03 pm", "Headline": "හදිසි අළුත්වැඩියාවක් නිසා ගම්පහ 17 දා ජල සැපයුම අත්හිටුවයි", "News Content": "හදිසි අළුත්වැඩියා කටයුත්තක් හේතුවෙන් කැලණිය, වත්තල සහ බියගම ප්‍රදේශීය සභා බල ප්‍රදේශවලට අනිද්දා (17) දිනයේ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව 17 වන සිකුරාදා පෙරවරු 09.00 සිට 18 වන සෙනසුරාදා අළුයම 03.00 දක්වා පැය 18 ක කාලයක් ජල සැපයුම අත්හිටුවන බව එම මණ්ඩලය සඳහන් කළේය. කැලණිය ප්‍රදේශිය සභා බල ප්‍රදේශය, පෑලිගොඩ නගර සභා බල ප්‍රදේශය, වත්තල - මාබෝල නගර සභා බල ප්‍රදේශය සහ වත්තල ප්‍රදේශීය සභා බල ප්‍රදේශය, බියගම ප්‍රදේශිය සභා බල ප්‍රදේශයට අයත් ගෝනවල පාර, මඟුරුවිල පාර, විජයරාම පාර සහ බොල්ලෑගල යන ප්‍රදේශවලට ජල සැපයුම අත්හිටුවන බව සඳහන්ය.", "URL": "https://sinhala.adaderana.lk/news.php?nid=94440", "Category": null, "Parent URL": null}