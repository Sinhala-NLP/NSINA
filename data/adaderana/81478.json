{"Source": "Adaderana", "Timestamp": "December 13, 2017 05:34 pm", "Headline": "තවත් ප්‍රමිතියෙන් තොර ඉන්ධන නැවක් ලංකාවට ඇවිත්?", "News Content": "ඉන්දියන් ඔයිල් සමාගම විසින් ගෙන්වන ලද ගුවන් යානා ඉන්ධන තොගයක් ප්‍රමිතියෙන් තොර බවට තත්ත්ව පරීක්ෂණයෙන් තහවුරු වු බව ඒකාබද්ධ ඛනිජ තොල් වෘත්තීය සමිති එකමුතුවේ මාධ්‍ය ප්‍රකාශක බන්දුල සමන්කුමාර මහතා පවසයි. අද(13) කොළඹ පැවති මාධ්‍ය හමුවකට එක් වෙමින් ඔහු මේ බව කියා සිටියේය. ගුවන් යානා තෙල් සැපයීමට ඉන්දියන් ඔයිල් සමාගමට කිසිඳු අවසරයක් නොමැති බවත් ඒ සඳහා එම සමාගම දිගින් දිගටම ඉල්ලීම් සිදු කලද මේ වන තෙක් අවසර ලැබී නොමැති බවද ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=81478", "Category": null, "Parent URL": null}