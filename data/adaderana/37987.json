{"Source": "Adaderana", "Timestamp": "October 7, 2013 10:05 pm", "Headline": "ගාමිණි ජයවික්‍රම එ.ජා.ප. සභාපති ධූරයෙන් ඉල්ලා අස්වෙයි", "News Content": "එ.ජා.ප. පාර්ලිමේන්තු මන්ත්‍රී ගාමිණි ජයවික්‍රම පෙරේරා මහතා පක්ෂයේ සභාපති ධූරයෙන් ඉල්ලා අස්වීමට තීරණය කර තිබේ. ඒ අනුව අද පස්වරුවේ පැවති කෘත්‍යාධිකාරී මණ්ඩල රැස්වීමේදී මෙම තීරණය ගෙන ඇති බව එ.ජා.ප පාර්ලිමේන්තු මන්ත්‍රී ගයන්ත කරුණාතිලක මහතා පවසයි. මේ අතර එක්සත් ජාතික පක්ෂයේ ඉදිරි වැඩකටයුතු මෙහෙයවීම සඳහා නායකත්ව මණ්ඩලයක් පත්කිරීමට කෘත්‍යාධිකාරි මණ්ඩලයේ අනුමැතිය හිමිව තිබේ. එක්සත්ජාතික පක්ෂයේ කෘත්‍යාධිකාරි මණ්ඩලය විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් රැස් වුණි. පැය පහකට අධික කාලයක් කෘත්‍යාධිකාරි මණඩල රැස්වීම පවත්වා ඇත. නායකත්ව මණ්ඩලයක් පත්කිරීම සම්බන්ධයෙන් ඉදිරිපත් වී ඇති යොජනාවට කෘත්‍යාධිකාරි මණ්ඩලයේ අනුමැතිය හිමි වී ඇති අතර එහි සභාපති ධූරය පාර්ලිමේන්තු මන්ත්‍රී කරූ ජයසූරිය මහතාට පිරිනැමීමට තීරණය වී තිබේ.", "URL": "https://sinhala.adaderana.lk/news.php?nid=37987", "Category": null, "Parent URL": null}