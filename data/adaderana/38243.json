{"Source": "Adaderana", "Timestamp": "October 20, 2013 09:13 am", "Headline": "ත්‍රීවිලරය ඇළට පෙරළී තරුණයෙක් මරුට", "News Content": "වරකාපොළ, උඩුවන මාර්ගයේ කළුදියවල පාලම අසලදී ත්‍රිරෝද රථයක් ඇළකට වැටී සිදුවු අනතුරකින් පුද්ගලයෙකු මියගොස් තිබේ. පොලීසිය පැවසුවේ රියදුරුට රථය පාලනය කරගත නොහැකි වීමෙන් ඊයේ රාත්‍රී මෙම අනතුර සිදුව ඇති බවය. එහිදී ත්‍රිරෝද රථයේ ගමන්ගත් පුද්ගලයින් දෙදෙනා බරපතළ තුවාල ලබා වරකාපොළ රෝහලට ඇතුළත් කිරීමෙන් අනතුරුව එක් අයෙකු මියගොස් ඇත. මියගොස් ඇත්තේ 18 හැවිරිදි ඌරුවල ගලපිටමඩ ප්‍රදේශයේ පදිංචිව සිටි අයෙකි. අනතුර සම්බන්ධයෙන් වරකාපොළ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38243", "Category": null, "Parent URL": null}