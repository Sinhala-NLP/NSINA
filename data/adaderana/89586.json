{"Source": "Adaderana", "Timestamp": "May 22, 2018 11:11 am", "Headline": "තලවකැලේ වතු නිවාස නායයෑමේ අවධානමක", "News Content": "තලවකැලේ පොලිස් වසමට අයත් ඩෙරික්ක්ලෙයාර් වතුයායේ සෙන්ඇන්ඩෘස් කොටසේ වතු නිවාස තුනක් නායයාමේ අවධානමක් හේතුවෙන් පදිංචිකරුවන් වහාම ආරක්ෂිත ස්ථාන වෙත යොමු කර තිබේ. එම වතු අධිකාරි අර්ජුන මැදගෙදර මහතා විසින් මෙම ක්‍රියාමාර්ගය ගෙන ඇත. පැවැති අධික වර්ෂාවත් සමඟ සෙන්ක්ලෙයාර් දිය ඇල්ලට ඉහළින් හැටන් නුවරඑළිය ප්‍රධාන මාර්ගයට මායිම්ව පිහිටි මෙම වතු නිවාස පෙළ අද(22) අලුයම 5 පමණ සිට නායයෑමට පටන් ගෙන තිබේ. මේ වන විට එම නිවාස පිටුපස විශාල කොටසක් ගිලා බැස පොළොව ඉරිතලා ඇති අතර එම නිවාසයට අයත් වැසිකිලියක් ද පෙරළි ගොස් ඇත. තවදුරටත් එම ස්ථානය නායයෑමේ භු ලක්ෂණ පෙන්නුම් කරන නිසා එම නිවාස තුනේ පදිංචි පවුල් තුනකට අයත් සමාජිකයන් 25 දෙනෙකු ආරක්ෂිත ස්ථාන කරා යොමු කර ඇත.", "URL": "https://sinhala.adaderana.lk/news.php?nid=89586", "Category": null, "Parent URL": null}