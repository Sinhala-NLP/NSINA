{"Source": "Adaderana", "Timestamp": "August 30, 2012 05:22 pm", "Headline": "දික්ඔය නගර සභාව නොසන්සුන් වෙයි", "News Content": "දික්ඔය නගර සභාව නොසන්සුන් වෙයි හැටන්, දික්ඔය නගර සභාවේ අද (30) පැවති මාසික සභා රැස්වීමේ දී නොසන්සුන්කාරී තත්ත්වයක් හටගෙන තිබේ. නගර සභාවේ සභාපතිවරයා සභාවේ අනුමැතියකින් තොරව නගර සභාව සතු ඉඩමක් බදු දීම සම්බන්ධයෙන් මෙම නොසන්සුන්තාව හටගත් බව අද දෙරණ වාර්තාකරු පැවසුවේය. මෙමඟින් නගර සභාවේ සභාපතිවරයා පෞද්ගලික වරප්‍රසාද භුක්තිවිඳින බවට ආණ්ඩු පක්ෂ මෙන්ම විපක්ෂ මන්ත්‍රීවරු චෝදනා කිරීමත් සමඟ මෙම තත්ත්වය හටගෙන ඇති බව සඳහන්ය. අදාළ ඉඩම බදුදීම සම්බන්ධයෙන් සභාව දැනුවත් කිරීමට තමා බැදී නැති බව මෙහිදී හැටන් දික්ඔය නගර සභාවේ සභාපති අලගමුත්ත නන්ද කුමාර මහතා පැවසුවේය.", "URL": "https://sinhala.adaderana.lk/news.php?nid=27011", "Category": null, "Parent URL": null}