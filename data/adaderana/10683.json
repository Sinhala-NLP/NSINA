{"Source": "Adaderana", "Timestamp": "September 6, 2010 08:02 pm", "Headline": "වම පක්ෂයි-ද්‍රවිඩ සන්ධානය විරුද්ධයි", "News Content": "එක්සත් ජනතා නිදහස් සන්ධානය තුළ නියෝජනය වන වාමාංශික පක්ෂ ව්‍යවස්ථා සංශෝධන පනත් කෙටුම්පත සම්මත කරගැනීම වෙනුවෙන් ආණ්ඩුවට සහය දෙන්නට තීරණය කර තිබේ. 18 වන ව්‍යවස්ථා සංශෝධන පනත් කෙටුම්පතේ අන්තර්ගතය සම්බන්ධයෙන් විරෝධතා තිබියදී පනත් කෙටුම්පතට සහයදෙන්නට තීරණය කළ බව ප්‍රජාතන්ත්‍රවාදී වාමාංශික පෙරමුණේ ලේකම්,පාර්ලිමේන්තු මන්ත්‍රී වාසුදේව නානයක්කාර මහතා පවසයි. ඒ අනුව එක්සත් ජනතානිදහස් සන්ධානය තුළ නියෝජනය වන ලංකා සමසමාජ පක්ෂය,ශ්‍රී ලංකාවේ කොමියුනිස්ට් පක්ෂය, සහ ප්‍රජාතන්ත්‍රවාදී වාමාංශක පෙරමුණ නියෝජනය කරනා මන්ත්‍රීවරුන් පස් දෙනා තවදුරටත් ආණ්ඩුවට සහය දක්වනු ඇත. එහෙත් ද්‍රවිඩ සන්ධානය 18 වන ව්‍යවස්ථා සංශෝධනයට එරෙහිව පාර්ලිමේන්තුවේදී ඡන්දය ප්‍රකාශ කරන බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=10683", "Category": null, "Parent URL": null}