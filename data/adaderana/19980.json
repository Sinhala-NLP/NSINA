{"Source": "Adaderana", "Timestamp": "November 13, 2011 12:17 pm", "Headline": "ශ්‍රී ලංකාවට එන්න වීසා ගාස්තු සංශෝධනය කරයි", "News Content": "අන්තර්ජාලය හරහා ශ්‍රී ලංකාවට වීසා ලබාගැනීමේදී සාර්ක් රටවලින් අය කරනා ගාස්තුව අ‍මෙරිකානු ඩොලර් 10 දක්වාද,වෙනත් රටවලට අමෙරිකානු ඩොලර් 20 දක්වාද 2012 වසරේ සිට බලපැවැත්වෙන පරිදි සංශෝධනය කර ඇතැයි රජයේ ප්‍රවෘත්ති දෙපාර්තමේන්තුව පවසයි. ආගමන හා විගමන දෙපාර්තමේන්තුව මගින් මෙසේ වීසා ගාස්තු අඩුකිරීමට තීරණය කර ඇති බවත්,ඊට අදාළ යෝජනාව මුදල් හා ක්‍රමසම්පාදන අමාත්‍යංශයට යොමුකර ඇති බවත් කලකට ඉහතදී නිවේදනය කෙරිණි. එසේම ඉන්දියාව විසින් ඉන්දියානු මහ කොමසාරිස් කාර්යාලය හරහා සාර්ක් රටවල් විසින් අන්තර්ජාලය මගින් ශ්‍රී ලංකාවට වීසා ලබා ගැනීමේදී අය කෙරෙන ගාස්තුව අඩු කරන ලෙස ඉල්ලා තිබුණි. කෙසේ වෙතත් අන්තර්ජාලය හරහා වීසා ලබාගැනීමේදී වීසා ගාස්තුව ලෙස පැවති අ.මෙ ඩොලර් 50 සාර්ක් රටවලට අ.ඩො 10 දක්වාද,සෙසු රටවලට අ.ඩො. 20 දක්වාද වන ලෙස අඩුකර තිබේ.", "URL": "https://sinhala.adaderana.lk/news.php?nid=19980", "Category": null, "Parent URL": null}