{"Source": "Adaderana", "Timestamp": "August 2, 2010 09:19 am", "Headline": "ප්‍රාදේශීය සභාවේ දූෂණ ගැන පරීක්ෂණයක් ඉල්ලයි", "News Content": "මහර ප්‍රාදේශීය සභාවේ සිදුව ඇති බව කියන දූෂණ හා අක්‍රමිකතා සම්බන්ධයෙන් කඩිනම් පරීක්ෂණයක් සිදුකළ යුතු බව එම ප්‍රාදේශීය සභාවේ විපක්ෂ මන්ත්‍රීවරුන් ඉල්ලා සිටියි. මහර ප්‍රාදේශීය සභාවේ සභාපතිවරයා විසින් පසුගිය කාලය තුළ සිදුකර ඇති දූෂණ සහ අක්‍රමිකතා හේතුවෙන් රුපියල් ලක්ෂ 700ක පමණ මුදලක් වංචා කර ඇති බව ඔවුන් පෙන්වා දෙයි. මීට විරෝධය පළ කිරීම සඳහා ඊයේ පස්වරුවේ කඩවත නගර මධ්‍යයේදී විපක්ෂ මන්ත්‍රීවරුන්ගේ සහ ප්‍රදේශවාසීන්ගේ සහභාගීත්වයෙන් උද්ඝෝෂණයක් පැවැත්වුණි. සභාපතිවරයාට එරෙහිව එල්ල වී ඇති චෝදනා සම්බන්ධයෙන් බස්නාහිර පළාත් ප්‍රධාන අමාත්‍යවරයා සහ ජනාධිපතිවරයා ද දැනුවත් කර ඇති බව එහිදි අදහස් දැක්වු මහර ප්‍රාදේශීය සභාවේ විපක්ෂ නායක චාල්ස් වීරසේකර මහතා සඳහන් කළේය. එහෙත් ඒ සම්බන්ධයෙන් මේ වන තෙක් විධිමත් ප‍රීක්ෂණයක් ආරම්භ කර නැතැයි ඔහු චෝදනා කරයි.", "URL": "https://sinhala.adaderana.lk/news.php?nid=9975", "Category": null, "Parent URL": null}