{"Source": "Adaderana", "Timestamp": "February 15, 2014 12:09 pm", "Headline": "අකුරැස්සේ වෙඩි පත්තු වී එකම පවුලේ 2ක් රෝහලේ", "News Content": "අකුරැස්ස, දෙණියගල ප්‍රදේශයේ සිදුවු වෙඩි තැබීමකින් එකම පවුලේ කාන්තාවක් ඇතුළු පුද්ගලයින් දෙදෙනෙකු තුවාල ලබා තිබේ. පවුල් ආරවුලක් හේතුවෙන් ඇතිවු ගැටුමක දී මෙම වෙඩිතැබීම සිදුව ඇති බව පොලිසිය පැවසුවේය. වෙඩි තැබීම සිදුකර ඇත්තේ ද එම පවුලේම සහෝදරයෙකු විසින් වන අතර ඔහු අත්අඩංගුවට ගෙන තිබේ. තුවාල ලැබු අය මාතර සහ කරාපිටිය රෝහල් වල ප්‍රතිකාර ලබන බව පොලිසිය පැවසුවේය. අකුරැස්ස පොලිසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=41143", "Category": null, "Parent URL": null}