{"Source": "Adaderana", "Timestamp": "January 3, 2013 05:21 pm", "Headline": "දුම්රිය පීලිපැනීමෙන් ගමනට බාධා", "News Content": "දුම්රිය පීලිපැනීමක් හේතුවෙන් උඩරට දුම්රිය මාර්ගයේ දුම්රිය ධාවන කටයුතු වලට බාධා පැමිණ තිබේ. ඉදල්ගස්හින්න සහ ඔහිය දුම්රිය ස්ථාන අතර දී උඩරට මැණිකේ දුම්රිය පිලිපැනීමකට ලක්වූ බව දුම්රිය පාලක මැදිරිය සඳහන් කරයි. මේ හේතුවෙන් උඩරට දුම්රිය මාර්ගයේ දුම්රිය ප්‍රමාදයක් සිදු විය හැකි බව දුමිරිය පාලක මැදිරිය කියා සිටියි. දුම්රිය මාර්ගයේ ධාවන කටයුතු යථා තත්ත්වයට පත් කීරීමට මේ වන විට පියවර ගනිමින් සිටින බව දුම්රිය පාලක මැදිරිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=30470", "Category": null, "Parent URL": null}