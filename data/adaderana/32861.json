{"Source": "Adaderana", "Timestamp": "March 30, 2013 03:54 pm", "Headline": "චීනයේ පතලක කම්කරුවන් 83ක් හිරවෙලා", "News Content": "චීනයේ පතලක් තුළ සිරවී සිටින කම්කරුවන් පිරිසක් සොයා එරට සහන සේවා කණ්ඩායම් මෙහෙයුමක් ආරම්භ කර තිබේ. ටිබෙටයට ආසන්න ප්‍රදේශයක පතලක් තුළ කම්කරුවන් 83 දෙනෙකු සිරවී සිටින බව වාර්තා වේ. පතල ආශ්‍රිතව සිදුවූ නායයාමක් හේතුවෙන් ඔවුන් එහි සිරවී ඇති බව සඳහන්ය. දහසකට අධික හදිසි සහන සේවා කණ්ඩායමක් විපතට පත්වූවන් මුදා ගැනීමේ මෙහෙයුමට සම්බන්ධව සිටින බව වාර්තා වේ. පතල තුළ සිරවී ඇති පිරිස අතර යුනාන්, ගොන්ෂු සහ සිචුවාන් පළාත්වල පදිංචිකරුවන් බව පැවසෙයි.", "URL": "https://sinhala.adaderana.lk/news.php?nid=32861", "Category": null, "Parent URL": null}