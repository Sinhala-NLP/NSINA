{"Source": "Adaderana", "Timestamp": "February 16, 2014 09:00 pm", "Headline": "යොවුන් ක්‍රීඩකයෝ අදත් ජයපැන් බොති", "News Content": "එක්සත් අරාබි එමිර් හි පැවැත්වෙන අවුරුදු 19න් පහල යොවුන් ලෝක කුසලාන ක්‍රිකට් තරඟාවලියේ ශ්‍රී ලංකාව සහභාගි වූ දෙවැනි තරඟයෙන් අද ජය වාර්තා කිරීමට සමත් විය. එංගලන්ත කණ්ඩායමට එරෙහිව පැවැති එම තරඟයේ පළමුවෙන් පන්දුවට පහරදුන් එම කණ්ඩායම පන්දුවාර 50දී කඩුලු 9ට ලකුණු 230 රැස් කළේය. පිළිතුරු වශයෙන් ශ්‍රී ලංකා පිල පන්දුවාර 48.5දී කඩුලු 9ක් දැවී ජය වාර්තා කිරීමට සමත් විය. ශ්‍රී ලංකා කණ්ඩායම වෙනුවෙන් සදීර සමරවික්‍රම ලකුණු 82ක් හා තිලක්ෂ සුමනසිරි වැඩිම ලකුණු ලාභින් වූහ. මෙම තරඟාවලියේ ශ්‍රී ලංකාව සහභාගි වූ පළමු තරඟයෙන් ද නවසීලන්තය පරදා ජය වාර්තා කළේය.", "URL": "https://sinhala.adaderana.lk/news.php?nid=41170", "Category": null, "Parent URL": null}