{"Source": "Adaderana", "Timestamp": "February 27, 2018 01:24 pm", "Headline": "දකුණු පළාත් සභාවේ මළ යක්ෂයින් එලවන්න මන්ත්‍රී  ක්‍රිශාන්ත දෙවියන්ගේ වරම් ඉල්ලයි", "News Content": "මාස එකහමාර කින් පසු රැස්වු දකුණු පළාත්සභාවට එක්සත් ජනතා නිදහස් සන්ධානයේ මන්ත්‍රී ක්‍රිශාන්ත පුෂ්පකුමාර මහතා පැමිණ ඇත්තේ පළාත්සභා ගොඩ නැගිල්ල ඉදිරිපිට දේව යාතිකාවක් කරමින් බව අද දෙරණ වාර්තාකරු පවසයි. පවතින දුෂිත ආණ්ඩුව පලවා හරින ලෙස මන්ත්‍රී වරයා දෙවියන් ගෙන් ඉල්ලා ඇති අතර අද (27) උදැසන 9.30 පමණ රැස්වු පළාත්සභාව සඳහා ආණ්ඩු පක්ෂයේ ඇතැම් මන්ත්‍රී වරුන් පැමිණ ඇත්තේ විවිධ ආකාරයෙනි. තවද එක්සත් ජනතා නිදහස් සන්ධානයේ මන්ත්‍රී චන්න සාලිය මෙන්ඩිස් නෙළුම් පොහොට්ටු පොකුරන් රැගෙන සභාගර්බය තුළට පැමිණ ඇත.", "URL": "https://sinhala.adaderana.lk/news.php?nid=84916", "Category": null, "Parent URL": null}