{"Source": "Adaderana", "Timestamp": "September 8, 2010 12:27 pm", "Headline": "රනිල්ට ජන විඥානයක් නෑ-වර්ජනය වක්‍රව සහයදීමක්..", "News Content": "විපක්ෂ නායක රනිල් වික්‍රමසිංහ මහතාට ජන විඥානයක් නැති බව එ.ජා.ප පාර්ලිමේන්තු මන්ත්‍රී ලක්ෂ්මන් සෙනෙවිරත්න මහතා පවසයි. මේ හේතුවෙන් දිනෙන් දිනම එක්සත් ජාතික පක්ෂය ජනතාවගෙන් ප්‍රතික්ෂේප වෙමින් යන බව හෙතෙම කියා සිටියේ 18 වන ව්‍යවස්ථා සංශෝධන පනත් කෙටුම්පත පිළිබඳ පාර්ලිමේන්තු විවාදයට එක්වෙමිනි. 18 වන ව්‍යවස්ථා සංශෝධන පනත් කෙටුම්පත පිළිබඳ පාර්ලිමේන්තු විවාදය වර්ජනය කිරීමට එක්සත් ජාතික පක්ෂය තීරණය කිරීම තුළින් වක්‍රාකාරව ව්‍යවස්ථා සංශෝධනයටත්, ආණ්ඩුවටත් සහය දැක්වීමක් කර ඇති බවද ලක්ෂ්මන් සෙනෙවිරත්න මහතා කියා සිටියේය. කෙසේ වුවද 18 වන ව්‍යවස්ථා සංශෝධන පනත් කෙටුම්පතට සහය දක්වන එ.ජා.ප මන්ත්‍රීවරුන් කිසිදු පැකිලීමකින් තොරව සිය ඡන්දය භාවිතා කරන බවද ඔහු සඳහන් කළේය.", "URL": "https://sinhala.adaderana.lk/news.php?nid=10717", "Category": null, "Parent URL": null}