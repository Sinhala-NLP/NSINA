{"Source": "Adaderana", "Timestamp": "June 16, 2012 09:19 am", "Headline": "දකුණු අප්‍රිකාවේ සිට ආ 17 දෙනෙකුට මැලේරියාව වැළඳිලා", "News Content": "දකුණු අප්‍රිකාවේ සිට මෙරටට පැමිණි ශ්‍රී ලාංකිකයින් 17 දෙනෙකුට මැලේරියා රෝගය වැළදී ඇති බව අනාවරණය වී තිබේ. පසුගියදා දකුණු අප්‍රිකාවේ රැඳවුම් කඳවුරුවල සිට මෙරටට පැමිණි ශ්‍රී ලාංකිකයින් පිරිස අයත් පුද්ගලයින් 17 දෙනෙකුට මෙලෙස මැලේරියා රෝගය වැළඳී ඇති බව සෞඛ්‍ය අමාත්‍යාංශය ප්‍රකාශ කරයි. කටුනායක ජාත්‍යන්තර ගුවන්තොටුපළේ දී සිදුකළ වෛද්‍ය පරීක්ෂ‍ණයේ දී මේ බව අනාවරණය වී ඇත. අදාළ රෝගීන් ප්‍රතිකාර කටයුතු සඳහා යොමු කිරීමට පියවර ගෙන ඇති බව සෞඛ්‍ය අමාත්‍යාංශයේ අති‍රේක ලේකම් වෛද්‍ය පාලිත මහීපාල මහතා සඳහන් කළේය. විශේෂයෙන් අප්‍රිකානු ර‍ටවල සිට පැමිණෙන පුද්ගලයින්ට මෙවැනි රෝගී තත්ත්වයක් වැළඳීමේ ප්‍රවණතාවක් පවතින බැවින් ඔවුන් වෛද්‍ය පරීක්ෂණයකට භාජනය කිරීම නිරන්තරයෙන් සිදුවන බව වෛද්‍ය පාලිත මහීපාල මහතා ප්‍රකාශ කළේය. 2014 වසරේ දී මැලේරියා රෝගය මෙර‍ටින් තුරන් කිරීමේ අරමුණ ඇතිව විවිධ සෞඛ්‍ය වැඩසටහන් ක්‍රියාත්මක කරන බව පාලිත මහීපාල මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=25068", "Category": null, "Parent URL": null}