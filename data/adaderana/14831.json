{"Source": "Adaderana", "Timestamp": "March 14, 2011 10:17 am", "Headline": "බසයකට පහරදී අලාභ හානි කළැයි සිව් දෙනෙක් අත්අඩංගුවට ", "News Content": "මහමග ගමන්කරමින් තිබු බස් රථයකට ගල්මුල් වලින් පහරදී අලාභ හානි කිරීම සම්බන්ධයෙන් සැකපිට පුද්ගලයන් සිව් දෙනෙකු අත්අඩංගුවට ගෙන තිබේ. හලාවත -පුත්තලම මාර්ගයේ ලුණුඔය පාලම අසලදී ඊයේ(13) පස්වරුවේ වව්නියාව බලා ගමන් කළ බස් රථයකට මෙම ප්‍රහාරය එල්ල කර ඇත. දුරගමන් බස් රථ සඳහා අතරමගදී මගීන් පටවා ගැනීම පිළිබඳ ඇති වී තිබෙන ආරවුල් හේතුවෙන් මෙම ප්‍රහාරය එල්ල කර ඇති බව හලාවත පොලිසිය සඳහන් කරනු ලැබීය. ඊයේ සිට පුත්තලම - කොළඹ මාර්ගයේ පෞද්ගලික බස් රථ සේවකයින් වැඩවර්ජනයක් ද ආරම්භ කර ඇත.", "URL": "https://sinhala.adaderana.lk/news.php?nid=14831", "Category": null, "Parent URL": null}