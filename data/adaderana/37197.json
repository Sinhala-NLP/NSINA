{"Source": "Adaderana", "Timestamp": "September 6, 2013 05:44 pm", "Headline": "චීනයේ ජනගහනයෙන් මිලියන 400ට ජාතික භාෂාව බැහැ ", "News Content": "චීනයේ ජනගහනයෙන් සියයට 30ක් නැතහොත් මිලියන 400ක පිරිසකට එරට ජාතික භාෂාව කතා කිරීමේ හැකියාව නොමැති බව එරට අධ්‍යාපන අමාත්‍යාංශය පවසයි. එම අමාත්‍යාංශය පෙන්වා දෙන්නේ මැන්ඩරින් යනුවෙන් හඳුන්වන චීන ජාතික භාෂාව කතාබහ කළ හැක්කේ සියයට 70ක පිරිසකට පමණක් බවයි. කෙසේ වෙතත් එම පිරිස ද අදාළ භාෂාව නිසි පරිදි හැසිරවීම සිදුනොකරන බව චීන අධ්‍යාපන අමාත්‍යාංශය පෙන්වා දෙයි. මේ හේතුවෙන් ජාතික භාෂාව පිළිබඳ චීන ජනතාව තුළ උනන්දුවක් ඇති කළ යුතු බවයි එම අමාත්‍යාංශය පවසයි.", "URL": "https://sinhala.adaderana.lk/news.php?nid=37197", "Category": null, "Parent URL": null}