{"Source": "Adaderana", "Timestamp": "July 25, 2017 08:50 am", "Headline": "පාකිස්ථානයේ බෝම්බ ප්‍රහාරයකින් පුද්ගලයින් 26 ක් මරුට", "News Content": "පාකිස්ථානයේ ලාහෝර් නුවර සිදුවූ මරාගෙන මැරෙන යතුරුපැදි බෝම්බ ප්‍රහාරයකින් පුද්ගලයින් 26 දෙනෙකු ජීවිතක්ෂයට පත්ව තිබේ. එහිදි තවත් පුද්ගලයින් 50 දෙනෙකු පමණ තුවාල ලබා රෝහල් ගත කර ඇති බව විදෙස් මාධ්‍යය වාර්තා කළේය. වෙළෙඳපලක් ආසන්නයේ මෙම පිපිරීම සිදුව තිබේ. පොලිස් නිලධාරීන් ඉලක්ක කරගනිමින් ප්‍රහාරය එල්ල කර ඇති බව වාර්තා වෙයි. අදාළ ප්‍රහාරයේ වගකීම තලෙයිබාන් සංවිධානය විසින් භාරගෙන ඇති බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=75603", "Category": null, "Parent URL": null}