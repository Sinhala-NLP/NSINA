{"Source": "Adaderana", "Timestamp": "April 11, 2019 11:41 am", "Headline": "යුද හමුදාපති මඩු දේවස්ථානයේ සංචාරයක", "News Content": "යුද හමුදාපති ලුතිතන් ජෙනරාල් මහේෂ් ‍සේනානායක මහතා අද (11) මන්නාරම මඩු දේවස්ථානයේ සංචාරයක නිරතවීම හා මඩු දේවස්ථානය වෙත මඩු මාතා පිළිරුවක් තැන්පත් කිරීම සිදුකෙරිණ. වැඩසටහනට සමගාමීව මඩු දේවස්ථාන භූමි ප්‍ර‍දේශයේ මී පැළ 45000 ක් රෝපණය කිරීමේ රණවිරු හරිත අරණ රුක් රෝපණ වැඩසටහනද ක්‍රියාත්මක කළේය. වන්නි ආරක්ෂක සේනා ආඥාපති මේජර් ජෙනරල් කුමුදු පෙරේරා මහතාගේ මෙහෙයවීම යටතේ වන්නි යුද හමුදා 61 සේනාංකය වැඩසටහන සංවිධානය කොට ඇත. වැඩසටහන් අවස්ථාවට වන්නි ආරක්ෂක සේනා ආඥාපති මේජර් ජෙනරල් කුමුදු පෙරේරා මහතා,61 ‍සේනාංකාධිපති බ්‍රිගේඩියර් කේ.ඩි.සි.ජි.ජේ.තිලකරත්න මහතා,වන්නි ආරක්ෂක සේනා 61,62,63 බළසේනාධිපතිවරුන්,වන්නි යුද හමුදා නිළධාරීන්,ප්‍රදේශවාසීන් ඇතුළු විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=107819", "Category": null, "Parent URL": null}