{"Source": "Adaderana", "Timestamp": "August 30, 2019 09:18 am", "Headline": "පුරවැසිභාවය අයින් කළා නම් ඇයි සහතිකේ සාක්කුවේ දාගෙන ඉන්නේ?", "News Content": "එක්සත් ජාතික පක්ෂය විසින් පක්ෂ සාමාජිකයන්ගේ ක්‍රියා කළාපයට එරෙහිව විනය පියවර ගැනීම සම්බන්ධයෙන් කෘෂිකර්ම අමාත්‍ය පී.හැරිසන් මහතා සිය අදහස් පළ කළේය. ගම්පහ පැවති වැඩසටහනකට එක්වීමෙන් අනතුරුව මාධ්‍යෙව්දීන් යොමු කළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. පක්ෂයක් තුළ විනයක් තිබිය යුතු බවත් පක්ෂයේ හා නායකයාගේ ගෞරවය ආරක්ෂා කළ යුතු බවත් ඒ මහතා ප්‍රකාශ කරයි. සජිත් ප්‍රේමදාස මහතා අපේක්ෂකයා කරන්නේ නම් රනිල් වික්‍රමසිංහ, කරූ ජයසූරිය ඇතුළු එජාප පාක්ෂිකයින්ගේ කැමැත්ත ඇතුව එය සිදු කරන බව ද හැරිසන් මහතා ප්‍රකාශ කළේය. \"ඔක්කොම බත් හැලිය ඉදෙනකල් විතරයි. අපි එක පවුලේ පිරිස\" යනුවෙන්ද ඒ මහතා ප්‍රකාශ කළේය. ගෝඨාභය රාජපක්ෂ මහතාගේ අමෙරිකානු පුරවැසිභාවය ඉවත් කිරීම පිළිබඳව මාධ්‍යවේදීන් විමසු ප්‍රශ්නයකට පිළිතුරු දෙමින් ඒ මහතා මෙසේ ප්‍රකාශ කළේය. \"මැතිවරණ කොමසාරිස්ට ඉදිරිපත් කළේ උප්පැන්න සහතිකේ ද දන්නෑනේ. ඒක ඉදිරිපත් කරන්න ඕනෙ අමෙරිකානු තානාපති කාර්යාලයෙන්. ඕවා ඇයි රටට පෙන්නන්න බැරි? ඕක සාක්කුවේ දාගෙන ඉන්න ඕනෙයෑ. මාධ්‍යට ඇවිල්ලා පුරවැසිභාවය අයින් කළා කියලා කිය්න්න ඕනෙ\"", "URL": "https://sinhala.adaderana.lk/news.php?nid=117828", "Category": null, "Parent URL": null}