{"Source": "Adaderana", "Timestamp": "September 21, 2018 10:58 pm", "Headline": "සමහරු මාධ්‍ය නිදහස වැරදියට භාවිතා කරනවා", "News Content": "තම ආණ්ඩුව ලබාදුන් මාධ්‍ය නිදහස ඇතමුන් අනවශ්‍ය ආකාරයෙන් භාවිතා කරන බව ජනාධිපති මෛත්‍රීපාල සිරිසේන මහතා පවසයි. ඉඩම් ඔප්පු බෙදාදීමේ ජාතික වැඩසටහනට එක් වෙමින් ජනාධිපතිවරයා මේ බව ප්‍රකාශ කළේය. තමා තහවුරු කර දී ඇති මාධ්‍ය නිදහස උපයෝගී කර ගනිමින් අවශ්‍ය දේ හා අනවශ්‍ය දේ සෑම තැනම ප්‍රකාශ කරන බව ජනාධිපතිවරයා ප්‍රකාශ කළේය. උදෑසන සිට රාත්‍රිය දක්වා ආණ්ඩුවට මඩ ප්‍රහාර එල්ල කරන බවත් සමාජ මාධ්‍යවලින් අසීලාචාර ලෙස භාෂාව හසුරවමින් සිටින බව ජනාධිපතිවරයා පැවසීය. එම නිදහස කළින් නොතිබූ බවත් එම නිදහස ලබා දුන්නේ තම රජයෙන් බවද ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=96506", "Category": null, "Parent URL": null}