{"Source": "Adaderana", "Timestamp": "June 24, 2011 04:06 pm", "Headline": "විපක්ෂ මන්ත්‍රීවරුන්ගේ ප්‍රකාශ ගැන පරීක්ෂණයක්?", "News Content": "අපරාධ පරීක්ෂණ දෙපාර්තමේන්තුව මගින් විපක්ෂ මන්ත්‍රීවරුන් පාර්ලිමේන්තුවේදී සිදුකළ ප්‍රකාශ සම්බන්ධව පරීක්ෂණ සිදුකරමින් පවතින බව දැනගන්නට ලැබී ඇති බව අද(24) විපක්ෂ නායක රනිල් වික්‍රමසිංහ මහතා පාර්ලිමේන්තුවේදී කතානායකවරයා වෙත දැනුම් දී තිබේ. ඒ සඳහා අපරාධ පරීක්ෂණ දෙපාර්තමේන්තුව මගින් රවී කරුණානායක මහතාගෙන් ප්‍රශ්න කිරීමේ සූදානමක් පවතින බව ද දැනගන්නට ලැබී ඇති බව ඔහු අනාවරණය කර ඇති බව අද දෙරණ වාර්තාකරු කියා සිටියේය. මේ සම්බන්ධව විමසා බැලීමක් සිදුකරන ලෙස විපක්ෂ නායකවරයා කතානායකවරයාගෙන් ඉල්ලීමක් කළ බව ද අද දෙරණ වාර්තාකරු ප්‍රකාශ කළේය. ඒ පිළිබඳව විමසීමක් සිදුකරන බව කතානායකවරයා ප්‍රකාශ කර ඇති බව ද සඳහන්ය.", "URL": "https://sinhala.adaderana.lk/news.php?nid=16984", "Category": null, "Parent URL": null}