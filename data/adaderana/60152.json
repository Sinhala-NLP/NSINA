{"Source": "Adaderana", "Timestamp": "May 15, 2016 08:53 am", "Headline": "මෛත්‍රීපාල සිරිසේන මහතා නමින් ඉන්දියාවේ පාරක්", "News Content": "බ්‍රිතාන්‍යයේ සහ ඉන්දියාවේ සංචාරයක නිරත වුණු ජනාධිපති මෛත්‍රීපාල සිරිසේන මහතා දිවයිනට පැමිණ තිබේ. බැංග්ලෝර් හි සිට පැමිණි යු.එල්.172 දරණ ශ්‍රී ලංකන් ගුවන් සේවයට අයත් යානයකින් ජනාධිපතිවරයා ඊයේ රාත්‍රී 10.40ට පමණ කටුනායක ගුවන් තොටුපළ වෙත පැමිණි බව අද දෙරණ ගුවන්තොටුපළ වාර්තාකරු සඳහන් කළේය. ජනාධිපති මෛත්‍රීපාල සිරිසේන මහතා ඊයේ ඉන්දියාවේ සාංචි විහාරයේ අනගාරික ධර්මපාල පිළිරුව විවෘත කිරීමේ අවස්ථාවට සහභාගී වුණිඑහිදී අදහස් දැක්වු ජනාධිපතිවරයා, ශ්‍රී ලංකා ඉතිහාසයේ හින්දු හා බෞද්ධාගමික සබඳතා වැඩි වශයෙන් පැවැත්වු යුගය පොළොන්නරු යුගය බවත් එම ප්‍රදේශයෙන් බිහි වු නායකයෙකු ලෙස ඉන්දීය රජය සමග කටයුතු කිරීමට ලැබීම පිළිබඳ සතුටු වන බවත් ප්‍රකාශ කර ඇත.එම අවස්ථාවට එක්වෙමින් අදහස් දැක්වු ඉන්දීය මධ්‍යප්‍රදේශ් ප්‍රධාන අමාත්‍ය ශිවරාජ් සිං මහතා සඳහන් කර ඇත්තේ ජනාධිපතිවරයාට ගෞරවයක් වශයෙන් සාංචි විශ්වවිද්‍යාල ප්‍රවේශ මාර්ගය සහ උද්‍යානය ඉදිරියේ දී මෛත්‍රීපාල සිරිසේන මහතා නමින් නම් කිරීමට කටයුතු කරන බවයි.සංචි විහාරය හා බැදෙමින් පවතින නම් කිහිපය අතරට මෛත්‍රීපාල සිරිසේන නාමය ද එක් වන බව මහබෝධී විහාරයේ සභාපති පූජ්‍ය බානගල උපතිස්ස හිමි ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=60152", "Category": null, "Parent URL": null}