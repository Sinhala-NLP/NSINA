{"Source": "Adaderana", "Timestamp": "May 20, 2017 04:07 pm", "Headline": " විදුහල්පතිවරුන්ගේ වැඩි වුණු දීමනා මෙතෙක් ලබාදී නෑලු", "News Content": "2017 – 16 යන චක්‍රලේඛයට අනුව විදුහල්පතිවරුන්ට වැඩි වුණු දීමනා මෙතෙක් ලබාදීමට අධ්‍යාපන බලධාරීන් කටයුතු කර නැතැයි ලංකා ගුරු සංගමය චෝදනා කරයි.එහි ප්‍රධාන ලේකම් ජෝසප් ස්ටාලින් මහතා සඳහන් කළේ දීමනා වැඩිකරන ලෙස චක්‍රලේඛයක් නිකුත් කර තිබියදී අධ්‍යාපන අමාත්‍යංශය විසින් එය අත්හිටුවීමට පියවර ගෙන ඇති බවයි.කොළඹ කලාපයේ ජාතික පාසල් විදුහල්පතිවරුන්ට එක් මසක් පමණක් එම දීමනාව ලබාදීමට පියවර ගෙන ඇතත් පසුව එය කප්පාදු කර ඇති බව ඔහු සඳහන් කළේය.අදාළ චක්‍රලේඛය අනුව වැඩි කළ දීමනා දිවයිනේ පාසල් වල සියලුම විදුහල්පතිවරුන්ට ලබාදීමට පියවර ගන්නා ලෙස අධ්‍යාපන අමාත්‍යංශයෙන් ඉල්ලා සිටින බව ජෝසප් ස්ටාලින් මහතා කියා සිටියේය.", "URL": "https://sinhala.adaderana.lk/news.php?nid=73349", "Category": null, "Parent URL": null}