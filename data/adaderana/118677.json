{"Source": "Adaderana", "Timestamp": "September 9, 2019 04:49 pm", "Headline": "තවත් රක්ෂිතයක් ගිනි ගනී", "News Content": "මීගහකිවුල දූලාළිද රක්ෂිත ප්‍රදේශයේ මේ වන විට ගින්නක් පැතිර යමින් පවතියි. කිසියම් පිරිසක් විසින් අද (09) දහවල් 1.30 ට පමණ මෙම ගින්න තබා ඇතැයිරක්ෂිතය පාමුල පිහිටි අග්ගලා උල්පත ගම්මානයේ පිරිසක් ප්‍රකාශ කර ඇත. ගින්න පැතිර යන ආකාරය පහළ ගම්වලට නිරීක්ෂණය වන අතර මාර්ග පහසුකම් නොමැති ඉතා දුෂ්කර කඳු වැටියක් මත මෙම රක්ෂීතය පිහිටා තිබීම නිසා ඒ කරා ළඟා වීම ඉතා අපහසු කටයුත්තක් බවද ජනතාව ප්‍රකාශ කර ඇත. අද (09) සවස 3.00 වන විටත් ගින්න පැතිර යමින් පවතින අතර ගින්න නිවා දැමීමටද කිසිවෙකුත් කටයුතු කර නොමැත. දූලාළිද රක්ෂීතය තුල ඌරන් මුවන් ගෝනුන් ආදී වන සතුන් වෙසෙන අතර එම සතුන් දඩයම් කිරීමේ මුවාවෙන් මෙම ගින්න තබන්නට ඇතැයි ප්‍රදේශයේ ජනතාව ප්‍රකාශ කර ඇත. මෙම රක්ෂිතය තුල වටිනා ගහ කොළ මෙන්ම පහලින් පිහිටි ගම්මානවලට ජලය සැපයෙන ජල උල්පත් රැසක්ද පිහිටා ඇත.", "URL": "https://sinhala.adaderana.lk/news.php?nid=118677", "Category": null, "Parent URL": null}