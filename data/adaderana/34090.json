{"Source": "Adaderana", "Timestamp": "May 14, 2013 03:59 pm", "Headline": "කසළ තේ ලොරියක් අල්ලයි", "News Content": "කසළ තේ ප්‍රවාහනය කරමින් සිටි පුද්ගලයින් තිදෙනෙකු පොලිස් විශේෂ කාර්ය බලකායේ දෙණියාය කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. ලොරි රථයක් යොදා ගනිමින් කසළ තේ ප්‍රවාහනය කරමින් සිටියදී සැකකරුවන් අත්අඩංගුවට ගත් බව විශේෂ කාර්ය බලකාය සඳහන් කළේය. කසළ තේ කිලෝ ග්‍රෑම් 6772ක ප්‍රමාණයක් එහිදී විශේෂ කාර්ය බලකාය භාරයට ගෙන ඇත. සැකකරුවන් වැඩිදුර විමර්ශන සඳහා දෙණියාය පොලිස් ස්ථානය වෙත භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=34090", "Category": null, "Parent URL": null}