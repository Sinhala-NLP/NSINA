{"Source": "Adaderana", "Timestamp": "November 8, 2016 03:32 pm", "Headline": " පොලිස්පතිගේ නියමයෙන් පොලීසියට විශේෂ වෛද්‍ය සායනයක්", "News Content": "විශ්‍රාමික ආබාධිත පොලිස් නිලධාරීන් සහ සක්‍රීය සේවයේ යෙදී සිටින පොලිස් නිලධාරීන් සඳහා විශේෂ වෛද්‍ය සායනයක් පැවැත්වීමට පොලිස් මූලස්ථානය තීරණය කර තිබේ.පොලිස්පති පුජිත් ජයසුන්දර මහතාගේ සංකල්පයක් මත ලබන 12 වැනිදා පොලිස් ක්ෂේත්‍ර බලකා මූලස්ථානයේ දී මෙම වෛද්‍ය සායනය පැවැත්වෙන බව සඳහන්ය. එහිදී ඇස් කන්නාඩි, අක්ෂි කාච ලබාදීම, වෛද්‍ය සායන පැවැත්වීම, පාසල් නිල ඇඳුම් පොත්පත් සහ උපකරණ ලබාදීම, ගර්භණි මව්වරුන්ට පෝෂණ මල්ලක් ලබාදීම ආදිය සිදුකිරීමට නියමිතය.සියලුම තරාතිරම්වල සේවයේ යෙදී සිටින පොලිස් නිලධාරීන් සහ ඔවුන්ගේ පවුල්වල සාමාජිකයින්, විශ්‍රාමික ආබාධිත පොලිස් රණවිරුවන් සහ යැපෙන්නන් සඳහා මෙම වෛද්‍ය සායනය පැවැත්වීමට නියමිත බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=65845", "Category": null, "Parent URL": null}