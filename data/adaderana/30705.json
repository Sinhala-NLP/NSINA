{"Source": "Adaderana", "Timestamp": "January 12, 2013 02:30 pm", "Headline": "පොළොන්නරුවට අලි කරදර", "News Content": "පොළොන්නරුව පුරාවිද්‍යා රක්ෂිතය ආසන්නයේ පිහිටි ගම්මාන කිහිපයකට වන අලි තර්ජන එල්ලවී තිබේ. පැරකුම් උයන, ලක්ෂ උයන, ගල්තඹරාව, නිශ්ශංකමල්ලපුර, යන ගම්මානවලට වනඅලි තරජන දැඩිව බලපා ඇති බව වාර්තා වේ. පරාක‍්‍රම සමුද්‍රයේ රක්ෂිතයේ සැරිසරන වනඅලි රංචුවක් මේවන විට පුරාවිද්‍යා රක්ෂිතයේ කොටුවි සිටින බව සඳහන්ය. මෙලෙස කොටු වී සිටින වන අලි මෙම ගම්මානවලට කඩාවදින බව ප‍්‍රදේශයේ අද දෙරණ වාරතාකරු සඳහන් කළේය. මේවන විටත් මෙම ගම්මානවලට කඩාවැදී ඇති වන අලි භෝග රැසක් විනාශ කර ඇති බව වාර්තා වේ. පුරාවිද්‍යා රක්ෂිතය තුළ සැරිසරන වන අලි පලවාහරින ලෙස වනජිවි නිලධාරීන්ට දැනුම් දී ඇතත් මේ වන විටත් ඒ සඳහා කිසිදු පියවරක් ගෙන නොමැති බව ප‍්‍රදේශවාසින් චෝදනා කරයි.", "URL": "https://sinhala.adaderana.lk/news.php?nid=30705", "Category": null, "Parent URL": null}