{"Source": "Adaderana", "Timestamp": "March 27, 2019 10:35 am", "Headline": "කුණාටුවට හසුවු පාලම", "News Content": "මේ දිනවල නවසීලන්තයට බලපා ඇති කුණාටු තත්ත්වය හේතුවෙන් එහි පාලමක් කැඩී ගිය ආකාරය විදෙස් මාධ්‍ය වාර්තා කර තිබුණි. මෙසේ කැඩී ගොස් ඇත්තේ නවසීලන්තයේ දකුණු දූපතට අයත් ෆ්‍රාන්ස් ජෙසෙෆ් නගරයේ පිහිටි පාලමක්. වහියෝ නදිය මතින් ඉදිකරු තිබූ මේ කොන්ක්‍රීට් පාලම පැවැති අයහපත් කාලගුණය හේතුවෙන් මෙලෙස කැඩී ගියා. පාලම හානියට පත්වන අවස්ථාවේදී ගංගාවේ ජල මට්ටම ඉහළ අගයක පැවැති බවද සඳහන් වෙයි. පාලම කැඩී යාමෙන් ප්‍රෙද්ශයේ ප්‍රවාහනය අඩාල වී තිබේ. කලාපයේ පිහිටි ප්‍රධාන ගංගාවක් වන වහියෝ නදියේ ජල මට්ට්ම මෙලෙස ඉහළ යාම හේතුවෙන් එම කාලපය අයත් වෙස්ට්ලෑන්ඩ් දිස්ත්‍රික්කයට හදිසි තත්ත්වයක් ප්‍රකාශයට පත්කිරීමට රජයට සිදුවිය. එම ප්‍රෙදේශවලට පසුගිය දින කිහිපයේදී ධාරාණිපාත වැසි වාර්තා වූ අතර අවස්ථා කිහිපයකදී මිලිමීටර් 700කට වඩා වැඩි වාර්ෂාවක් පතිත වූ බව නවසීලන්ත කාලගුණ අංශ පවසයි.", "URL": "https://sinhala.adaderana.lk/news.php?nid=106812", "Category": null, "Parent URL": null}