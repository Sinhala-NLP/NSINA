{"Source": "Adaderana", "Timestamp": "September 28, 2010 09:22 am", "Headline": "නේටෝ මෙහෙයුමෙන් තලෙයිබාන් සටන්කාමීන් 50 ක් මරුට", "News Content": "නේටෝ හමුදා දියත් කළ මෙහෙයුමකින් තලෙයිබාන් සටන්කාමීන් 50 දෙනෙකු පමණ මිය ගොස් තිබේ. පසුගිය සති අන්තයේ ඇ‍ෆ්ගනිස්ථානයේ සීමාවේ දී හෙලිකොප්ටර් යානා ද යොදා ගෙන මෙම ප්‍රහාර එල්ල කර ඇති බව විදෙස් මාධ්‍ය වාර්තා කරයි. ඇෆ්ගනිස්ථානයේ කෝස්ට් ප්‍රදේශයට තලෙයිබාන් සටන්කාමීන් ප්‍ර‍හාර එල්ල කිරීමත් සමඟ නේටෝ හමුදා මෙම මෙහෙයුම දියත් කර ඇත. මෙහි දී නේටෝ හමුදා පකිස්ථානු සීමාවට ද පැමිණ ප්‍රහාර එල්ල කර ඇති බව වාර්තා වේ. පකිස්ථානය මෙම ප්‍රහාර වලට විරෝධය පළ කර තිබේ. මෙම ප්‍රහාර පකිස්ථා‍නයේ ස්වෛරීභවයට තර්ජනයක් බව පකිස්ථානයේ විදේශ අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=11143", "Category": null, "Parent URL": null}