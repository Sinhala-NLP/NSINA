{"Source": "Adaderana", "Timestamp": "May 8, 2017 08:47 am", "Headline": "නිදන් ගන්න ගිය 5ක් අල්ලයි", "News Content": "ගලෙන්බිදුණුවැව, ඔලුගොල්ල වැව් රක්ෂිතයේ නිදන් වස්තු ලබා ගැනිමේ අරමුණින් කැණීම් සිදු කරමින් සියි පුද්ගලයින් 05 දෙනෙකු අත්අඩංගුවට ගෙන තිබේ.ගලෙන්බිදුණුවැව පොලීසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී ජූජා භාණ්ඩ සහ කැණීම් සඳහා යොදාගන්නා උපකරණ කිහිපයක් පොලීසිය බාරයට ගෙන තිබේ. සැකකරුවන් ගලෙන්බිදුණුවැව, පොළොන්නරුව, පිළියන්දල සහ දෙහිඕවිට යන ප්රබදේශවල පදිංචිකරුවන් බව සඳහන්වේ.ඔවුන් අද(8) කහටගස්දිගිලිය මහේස්ත්‍රාත් අධිකරණයට ඉදිරිපත් කිරීමට නියමිත අතර ගලෙන්බිදුණුවැව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72935", "Category": null, "Parent URL": null}