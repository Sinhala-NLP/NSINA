{"Source": "Adaderana", "Timestamp": "April 17, 2012 04:42 pm", "Headline": "පහල වැව පිටාර මට්ටමේ - නිවාස කිහිපයකට අවදානම්", "News Content": "දඹුල්ල, පහල වැව පිටාර මට්ටමට පැමිණීම හේතුවෙන් වැව පහල පිහිටි නිවාස කිහිපයකට අවදානම් තත්ත්වයක් මතුව ඇති බව මාතලේ දිස්ත්‍රික් ආපදා කළමනාකරණ ඒකකය පවසයි. දඹුල්ල සහ අවට ප්‍රදේශවලට ඊයේ(16) රාත්‍රියේ සිට ඇද හැලෙන ධාරානිපාත වර්ෂාව හේතුවෙන් දඹුල්ල පහල වැව මේ වන විට පිටාර මට්ටමට පැමිණ ඇති බව සඳහන්ය. මේ හේතුවෙන් වැව පහල පිහිටි නිවාස 40 ට පමණ අවදානම් තත්ත්වයක් මතුව ඇති බව මාතලේ දිස්ත්‍රික් ආපදා කළමනාකරණ ඒකකය සදහන් කරයි. මේ වන විට මෙම ප්‍රදේශවල ජනතාව ඒ සම්බන්ධයෙන් දැනුවත් කිරීමට කටයුතු කර ඇති බව ද එම ඒකකය වැඩිදුරටත් පැවසීය.", "URL": "https://sinhala.adaderana.lk/news.php?nid=23583", "Category": null, "Parent URL": null}