{"Source": "Adaderana", "Timestamp": "May 31, 2016 10:39 am", "Headline": "ධීවරයින් 29ක් දැලේ", "News Content": "නීති විරෝධී ධීවර කටයුතුවල නිරතව සිටි ධීවරයින් 29ක් අත්අඩංගුවට ගෙන තිබේ. කල්මුණේ ප්‍රදේශයට ඔබ්බෙන් වූ මුහුදු ප්‍රදේශයේදී එම ධීවරයින් පිරිස අත්අඩංගුවට ගත් බව නාවික හමුදාව පැවසුවේය.එහිදී ඔවුන් ධීවර කටයුතු සඳහා යොදාගත් උපකරණ කිහිපයක් ද නාවික හමුදාව භාරයට ගෙන ඇත.අත්අඩංගුවට ගත් පුද්ගලයන් සහ භාණ්ඩ වැඩිදුර විමර්ශන සඳහා අඩ්ඩලච්චේන ධීවර පරීක්ෂක කාර්යාලය වෙත භාර දීමට කටයුතු කළ බව නාවික හමුදාව පැවසුවේය.", "URL": "https://sinhala.adaderana.lk/news.php?nid=60642", "Category": null, "Parent URL": null}