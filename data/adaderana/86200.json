{"Source": "Adaderana", "Timestamp": "March 23, 2018 01:01 pm", "Headline": "ගාල්ලේ අලියගේ බලය පොහොට්ටුවට-නව පුරපති සහබන්දු", "News Content": "ගාල්ල මහ නගර සභාවේ නගරාධිපති ලෙස ශ්‍රී ලංකා පොදුජන පෙරමුණේ ප්‍රියන්ත සහබන්දු මහතා පත්වී තිබේ. නගරාධිපති ධූරය තේරීම සඳහා රහස් ඡන්දයක් පවත්වා ඇති අතර එහිදී ශ්‍රී ලංකා පොදුජන පෙරමුණ වෙනුවෙන් ප්‍රියන්ත සහබන්දු මහතාත් එක්සත් ජාතික පක්ෂය වෙනුවෙන් ජිලිත් නිශාන්ත මහතා තරඟ වැදී තිබේ. එම රහස් ඡන්දයේදී ප්‍රියන්ත සහබන්දු මහතා ඡන්ද 20 ක් හා ජිලිත් නිශාන්ත මහතා ඡන්ද 11 ක් ලබාගෙන තිබේ. ගාල්ල මහ නගර සභාව එක්සත් ජාතික පක්ෂය ආසන 14 ක් ජයග්‍රහණය කළ අතර ශ්‍රී ලංකා පොදුජන පෙරමුණ ආසන 13 ක් දිනා ගැනීමට සමත්විය. පසුගිය පළාත් පාලන මැතිවරණයේදී ගාල්ලා මහනගර සභාවේ බලය එක්සත් ජාතික පක්ෂයට හිමි විය. එහිදී එම නගර සභාවේ මන්ත්‍රීධූර 35න් එක්සත් ජාතික පක්ෂය මන්ත්‍රීධූර 14ක් හිමි කරගත් අතර ශ්‍රී ලංකා පොදුජන පෙරමුණ හිමිකර ගත් මන්ත්‍රීධූර සංඛ්‍යාව 13ක්. එක්සත් ජනතා නිදහස් සන්ධානයට සහ ජනතා විමුක්ති පෙරමුණට එහිදී මන්ත්‍රීධූර 03 බැගින් බෙදී ගිය අතර සෙසු පක්ෂ මන්ත්‍රීධූර 02ක් හිමුකරගනු ලැබිය. ඒ අනුව අද(23) දිනයේදී ගාල්ල මහනගර සභාවේ පළමු සභාවාරය පැවැත් විය. එහිදී පළමුව නගරාධිපතිවරයෙකු තොරාපත් කර ගැනීම සඳහා රහස් ඡන්දයක් අවශ්‍ය බව මන්ත්‍රීවරුන් 22කු ඉල්ලා සිටීමත් සමඟ එක්සත් ජාතික පක්ෂයෙන් නගරාධිපතිධූරය සඳහා ජිල්ත් නිශාන්ත මහතා ද ශ්‍රී ලංකා පොදුජන පෙරමුණෙන් නගරාධිපතිධූරය සඳහා ප්‍රියන්ත සහබන්ඳු මහතාද යෝජනා වී ඇත. ඒ අනුව පැවැති රහස් ඡන්දයෙන් ශ්‍රී ලංකා පොදුජන පෙරමුණෙන් නගරාධිපතිධූරය සඳහා ඉදිරිපත් වූ ප්‍රියන්ත සහබන්ඳු මහතාට ඡන්ද 20 ක් හා එක්සත් ජාතික පක්ෂයෙන් නගරාධිපතිධූරය සඳහා තරග කළ ජිලිත් නිශාන්ත මහතාට ඡන්ද 11 ක් මෙම ඡන්දයන් හිමිවි තිබේ. එහිදී ජනතා විමුක්ති පෙරමුණේ මන්ත්‍රීවරුන් තිදෙනා සහ ස්වාධීන කණ්ඩායමේ මන්ත්‍රීවරයා ඡන්දය භාවිතයෙන් වැලකී සිට ඇත. ඒ අනුව ගාල්ල නගර මහනගර සභාවේ නගරාධිපතිධූරය සඳහා ශ්‍රී ලංකා පොදුජන පෙරමුණේ ප්‍රියන්ත සහ බන්දු මහතා තේරී පත් විය. මෙහි නියෝජ්‍ය නගරාධිපතිවරයා ලෙස තේරීපත් වුණේ එක්සත් ජාතික පක්ෂයේ ෆවුසුල් නියාස් මහතායි.", "URL": "https://sinhala.adaderana.lk/news.php?nid=86200", "Category": null, "Parent URL": null}