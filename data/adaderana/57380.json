{"Source": "Adaderana", "Timestamp": "February 19, 2016 01:59 pm", "Headline": "ගනුදෙනුකරුවෙකුගේ සල්ලි මල්ලට විදින්න ගිය දෙන්නෙක් මාට්ටු", "News Content": "හෝමාගම නගරයේ පිහිටි පුද්ගලික බැංකුවක ගනුදෙනුකරුවෙකුගේ මුදල් බෑගයක් කොල්කෑමට දැරූ උත්සාහ කළ දෙදෙනෙකු අත්අඩංගුවට ගෙන තිබේ.අදාළ ගනුදෙනුකරුවා අද(19)දහවල් මුදල් තොගයක් බැංකුවෙන් රැගෙන තම ජීප් රථයට නැඟීමට උත්සාහ කරද්දී බැංකු පරිශ්‍රය තුළදීම මුදල් බෑගය පැහැරගැනීමට උත්සාහ කර ඇති බවත්,එහිදී එම ගනුදෙනුකරු කෑගැසීමෙන් බැංකුවේ ආරක්ෂකයින් ඇතුළු පිරිස් එක්රැස්වීමෙන් එම කොල්ලකරුවන් දෙදෙනා පළාගොස් ඇති බවත් සඳහන්ය.කෙසේ වුවද පසුව අවට පිරිස්වල සහයෙන් මෙම සැකකරුවන් දෙදෙනා අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=57380", "Category": null, "Parent URL": null}