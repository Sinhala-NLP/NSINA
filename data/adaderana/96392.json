{"Source": "Adaderana", "Timestamp": "September 20, 2018 11:22 am", "Headline": "අමෙරිකාවේ අධිකරණ ගොඩනැඟිල්ලක වෙඩි තැබීමක්", "News Content": "අමෙරිකාවේ පෙන්සිල්වේනියා ප්‍රාන්තයේ අධිකරණ ගොඩනැඟිල්ලක සිදුවූ වෙඩි තැබීමකින් පුද්ගලයෙකු මියගොස් තවත් සිව් දෙනෙකු තුවාල ලබා තිබේ. පෙන්සිල්වේනියා ප්‍රාන්තයේ දිස්ත්‍රික් මහේස්ත්‍රාත් අධිකරණ ගොඩනැගිල්ලක මෙම වෙඩි තැබීම සිදුව ඇති බව විදෙස් මාධ්‍ය සඳහන් කළේය. වෙඩි වැදීමෙන් තුවාල ලැබූ පුදගලයින් ප්‍රතිකාර සඳහා ගුවන් මගින් රෝහල්ගත කිරීමට කටයුතු කර තිබේ. වෙඩි තැබීම සිදුවූ ආකාරය පිළිබඳව නිෂ්චිතව අනාවරණය වී නොමැති අතර වෙඩි වැදී තුවාල ලැබූවන් අතර වෙඩි තැබීම සිදුකළ පුද්ගලයා ද සිටින බවට පෙන්සිල්වේනියා ප්‍රාන්ත පොලීසිය සැක පළ කර ඇත.", "URL": "https://sinhala.adaderana.lk/news.php?nid=96392", "Category": null, "Parent URL": null}