{"Source": "Adaderana", "Timestamp": "April 10, 2018 07:32 am", "Headline": "ත්‍රිවිද හමුදා නිලධාරින්ට විදෙස් පාඨමාලා දීමනාව මේ මාසයේ සිට ගෙවීමට තීරණයක්", "News Content": "ත්‍රිවිද හමුදා නිලධාරීන්ට හා සෙසු නිලයින්ගේ විදේස් පාඨමාලා දීමනා පිළිබඳ තිබූ ගැටළුව ‍විසඳීමට මේ වන විට අවශ්‍ය පියවර ගෙන ඇති බව ආරක්ෂක රාජ්‍ය අමාත්‍යාංශය පවසයි. විදෙස් පාඨමාලාවන්හි නිරත යුද, නාවික, ගුවන් හමුදා නිලධාරීන් ඇතුළු සෙසු නිලයින් මුහුණ දී තිබු දීමනා සම්බන්ධ ගැටළුව පිළිබඳව ඉකුත් දා ආරක්ෂක රාජ්‍ය අමාත්‍ය රුවන් විජයවර්ධන මහතාගේ මැදිහත් වීමෙන් මුදල් අමාත්‍ය මංගල සමරවීර මහතා සමඟ විශේෂ සාකච්ඡාවක් පැවැත් වු අතර, එහි ප්‍රතිඵලයක් ලෙස එම දීමනා 2018 අප්‍රේල් මාසයේ පටන් විෂමතාවයකින් තොරව ගෙවීමට කටයුතු යොදා ඇත. ඒ අනුව විදෙස් පාඨමාලාවන් හි මේ වන විට නිරතව සිටින හා ඉදිරියේ දී එවැනි පාඨමාලාවන් සඳහා‍ යොමුවීමට නියමිත ත්‍රිවිද හමුදා සමාජිකයන්ට ‍ගැටළුවකින් තොරව එම දීමනා හිමි වෙන බව අමාත්‍යාංශය නිවේදනය කරයි.", "URL": "https://sinhala.adaderana.lk/news.php?nid=87212", "Category": null, "Parent URL": null}