{"Source": "Adaderana", "Timestamp": "September 24, 2012 09:22 am", "Headline": "මුහුදු රැල්ල සඟවාගත් ධීවරයෙක්", "News Content": "කල්මුණ මුහුදු තීරයෙන් ධීවර කටයුතු සඳහා ගිය ධීවරයෙකු බෝට්ටුව පෙරළීමෙන් දියේ ගිලී අතුරුදන්ව තිබේ. පසුගියදා මියගිය පුද්ගලයා සහ තවත් තිදෙනෙකු කල්මුණ, කඩකරපල්ලිය මුහුදු ප්‍රදේශයේ සිට කි‍ලෝමීටර් 7 ක් පමණ දුරින් ධීවර කටයුතුවල නිරත වී ඇති බව සඳහන්ය. එහිදී මොවුන් ගමන්ගත් බෝට්ටුව රැල්ලකට හසුවීමෙන් පෙරළී ගොස් ඇත. මෙහිදී එක් ධීවරයෙකු දියේ ගිලී අතුරුදන්ව ඇති අතර අනෙක් දෙදෙනා දිවි ගලවාගෙන ඇති බව සඳහන්ය. 55 හැවිරිදි සයින්දමරුදු ප්‍රදේශයේ පදිංචිකරුවෙකු මෙලෙස අතුරුදහන්ව ඇත. අතුරුදහන් වූ පුද්ගලයාගේ සිරුර සෙවීමේ කටයුතු නාවික හමුදාවේ සහය ඇතිව ආරම්භ කර ඇති බව පොලීසිය පවසයි.", "URL": "https://sinhala.adaderana.lk/news.php?nid=27687", "Category": null, "Parent URL": null}