{"Source": "Adaderana", "Timestamp": "September 3, 2010 09:03 am", "Headline": "යෝජිත සංශෝධනය නිසා ඒකාධිපති පාලනයක් ඇතිවන ලකුණු", "News Content": "යෝජිත ආණ්ඩු ක්‍රම ව්‍යවස්ථා සංශෝධනය මගින් මෙරට ප්‍රජාතන්ත්‍රවාදී මූලික ලක්ෂණ පවා අහෝසි කරමින් ඒකාධිපති පාලනයකට නතුවීමේ අනතුරක් පවතින බව මානව හිමිකම් පිළිබඳ විද්වත් සංසදය පවසයි. එමගින් 17 වන ආණ්ඩු ක්‍රම ව්‍යවස්ථා සංශෝධ‍නයේ මූලික පරමාර්ථ උල්ලංඝනය කර ඇති බව එම සංසදය නිවේදනයක් නිකුත් කරමින් සඳහන් කරයි. මෙම සංශෝධනය හරහා සිදුවන්නේ පොලිස් සහ රාජ්‍ය සේවා කොමිසන් සභා සතු බලතල විධායක ජනාධිපතිවරයා යටතට පත්වීම බව ද එම නිවේදනයේ දැක්වේ. විධායක ජනාධිපති ධුරය අහෝසි කරන බවට ප්‍රතිඥා දී බලය ලබාගත් ආණ්ඩුව පටු පෞද්ගලික බල ව්‍යාපෘති අරමුණු කරගනිමින් සිදුකරන මෙවැනි ක්‍රියාවලට එරෙහිව ජනතාව නැගී සිටිය යුතු බව මානව හිමිකම් පිළිබඳ විද්වත් සංසදය අවධාරණය කරයි.", "URL": "https://sinhala.adaderana.lk/news.php?nid=10603", "Category": null, "Parent URL": null}