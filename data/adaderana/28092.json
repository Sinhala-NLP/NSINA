{"Source": "Adaderana", "Timestamp": "October 7, 2012 04:29 pm", "Headline": " ඉන්නතොට මැණික් ගැරූ 7ක් දැලේ", "News Content": "නීති විරෝධී ලෙස මැණික් ගරමින් සිටි පුද්ගලයින් 7 දෙනෙකු තිස්සමහාරාම ප්‍රදේශයේ දී අත්අඩංගුවට ගෙන තිබේ. තිස්සමහාරාම, ඉන්නතොට ප්‍රදේශයේ දී දෙබරවැව පොලිස් විශේෂ කාර්ය බලකා කඳවුරේ නිලධාරින් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් පුද්ගලයින් සතුව තිබී ට්‍රැක්ටර් රථයක් ඇතුළු මැණික් ගැරීම සඳහා යොදාගත් උපකරණ සොයාගෙන තිබේ. සැකකරුවන් වැඩිදුර විමර්ශන සඳහා තිස්සමහාරාම පොලිස් ස්ථානයට භාරදුන් බව පොලිස් විශේෂ කාර්යය බලකාය පවසයි.", "URL": "https://sinhala.adaderana.lk/news.php?nid=28092", "Category": null, "Parent URL": null}