{"Source": "Adaderana", "Timestamp": "April 28, 2012 02:12 pm", "Headline": "අපිරිසිදු ආහාර විකුණුවාට පැවරූ නඩුවලින් මිලියන 21 ට වැඩි මුදලක්", "News Content": "සෞඛ්‍යාරක්ෂිත නොවන අයුරින් ආහාර අලෙවි කළ පුද්ගලයින්ට එරෙහිව පසුගිය වසරේ පැවරූ නඩුවලදී ඉපැයූ රුපියල් මිලියන 21 ට වැඩි මුදලක් පළාත් පාලන ආයතනවලට බැරකළ බව සෞඛ්‍ය අමාත්‍යාංශය පවසයි. පසුගිය වසරේ දී පුද්ගලයින් 5,714 දෙනෙකුට නඩු පැවරුණු බව එම අමාත්‍යාංශය සඳහන් කරයි . ආහාර සාම්පල 15,000 ට ආසන්න සංඛ්‍යාවක් පසුගිය වසරේදී පරීක්ෂාවට ලක්කර ඇති අතර එයින් 63%ට ආසන්න ප්‍රමාණයක් සතුටුදායක මට්ටමේ පැවති බව සඳහන්ය. එම පරීක්ෂණයේ දී අනාවරණය වූ සෞඛ්‍යාරක්ෂිත නොවන ආහාර පිළිබඳ වගකිවයුත්තන්ට නඩු පවරා දඩ මුදල් අයකරගැනීමට කටයුතු කළ බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=23864", "Category": null, "Parent URL": null}