{"Source": "Adaderana", "Timestamp": "July 21, 2016 12:26 pm", "Headline": "සාලාවේ නිවාස හදන්න කැබිනට් අනුමැතිය - වියදම කෝටි 170ක්", "News Content": "සාලාව යුධ හමුදා කඳවුරේ පිපුරුමෙන් හානියට පත් නිවාස ඉදිකරදීමට අවශ්‍ය මුදල් ප්‍රතිපාදන වෙන් කිරීම සඳහා අමාත්‍ය මණ්ඩල අනුමැතිය හිමිව තිබේ.පිපුරුමෙන් නිවාස 2000කට වැඩි ප්‍රමාණයක් අර්ධ හා පූර්ණ හානියට ලක්ව ඇති බව ආපදා කළමනාකරණ අමාත්‍ය අනුර ප්‍රියදර්ශන යාපා මහතා පවසයි.මෙම නිවාස නැවත ඉදිකරදීම සඳහා දළ වශයෙන් රුපියල් මිලියන 1700ක මුදලක් වැය වනු ඇති බවට තක්සේරු කර ඇත.ඒ අනුව රාජ්‍ය භාණ්ඩාගාරයෙන් මුදල් ලැබුණු වහාම සාලාව ප්‍රදේශයේ නිවාස හානි සිදුවූ ජනතාවට එම මුදල් ලබාදී නිවාස ඉදිකරදීම සඳහා විධිමත් වැඩපිළිවෙළක් ආරම්භ කරන බව අනුර ප්‍රියදර්ශන යාපා අමාත්‍යවරයා පැවසුවේය.", "URL": "https://sinhala.adaderana.lk/news.php?nid=62282", "Category": null, "Parent URL": null}