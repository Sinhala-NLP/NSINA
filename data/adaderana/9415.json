{"Source": "Adaderana", "Timestamp": "July 5, 2010 04:34 pm", "Headline": "අයවැයට විරුද්ධව උද්ඝෝෂණයක්", "News Content": "බහුජාතික සමාගම්වලට රුකුල් දෙන ආකාරයෙන් රජය ඉදිරිපත් කර ඇති මෙවර අයවැයට විරෝධය පළ කරමින් උද්ඝෝෂණ ක්‍රියාමාර්ගයකට අවතීර්ණ වීමට කටයුතු යෙදා ඇතැයි වාමාංශික විමුක්ති පෙරමුණ පවසයි. මෙම අයවැය බහුජාතික සමාගම් වලට රට පවරා දීමේ සහතික ලියවිල්ලක් ලෙස සැලකිය හැකි බව එම පක්ෂයේ නායක ආචාර්ය වික්‍රමබාහු කරුණාරත්න මහතා සඳහන් කළේය. මෙම ලියවිල්ල තුළින් සමාජ නිදහස පවා උල්ලංඝණය වී ඇති බව වික්‍රමබාහු කරුණාරත්න මහතා පෙන්වා දෙයි. මීට ‍එරෙහිව මුළු මහත් සමාජයම පෙළ ගැසිය යුතු බව ඔහු ප්‍රකාශ කළේය. මෙරට වැඩ කරන ජනතාව අමතක කරමින් රජය සකස් කර ඇති මෙම අයවැය ලේඛනයට විරෝධය පළ කිරීමේ පළමු පියවර ලබන 15 වනදා ආරම්භ කරන බවට ද වික්‍රමබාහු කරුණාරත්න මහතා අවධාරණය කර සිටියේය.", "URL": "https://sinhala.adaderana.lk/news.php?nid=9415", "Category": null, "Parent URL": null}