{"Source": "Adaderana", "Timestamp": "October 1, 2012 09:04 am", "Headline": "බස් රථ 2 ක් ගැටීමෙන් 20 ක් රෝහලට", "News Content": "මොරගහහේන, තලගල ප‍්‍රදේශයේ සිදුවූ බස්රථ අනතුරින් පුද්ගලයින් 20 කට අධික පිරිසක් තුවාල ලබා තිබේ. අද (01) පෙරවරුවේ බස් රථ 2 ක් එකිනෙක ගැටීමෙන් අනතුර සිදුව ඇති බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසීය. අනතුරින් තුවාල ලැබූවන් හෝමාගම රෝහලට ඇතුළත් කර ඇත. ඇතුළත් කළ පිරිසගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=27890", "Category": null, "Parent URL": null}