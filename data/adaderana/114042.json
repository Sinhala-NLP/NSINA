{"Source": "Adaderana", "Timestamp": "July 13, 2019 11:38 am", "Headline": "හොඬවැලට පොහොට්ටුව දීලා විශ්වාසභංගය පරාජය කළා", "News Content": "ආණ්ඩුවට එරෙහි විශ්වාසභංග යෝජනාව පරාජයට පත්වීම පිළිබඳ දෝෂාරෝපණය එල්ල කළ යුත්තේ ජනතා විමුක්ති පෙරමුණට නොවන බව එම පක්ෂයේ ඌව පළාත් සභා මන්ත්‍රී සමන්ත විද්‍යාරත්න මහතා පවසයි. බදුල්ලේ පැවති මාධ්‍ය හමුවකට එක් වෙමින් සමන්ත විද්‍යාරත්න මහතා මේ පිළිබඳව අදහස් පළ කළේය. දෙමළ ජාතික සන්ධානය ඡන්දයදීමෙන් වැලකී සිටීමට සිටි බවත් මේ ආණ්ඩුව රැකීමට දෙමළ සන්ධානයට නොහැකි බව පළාත් සභා මන්ත්‍රීවරයා පන්වා දුන්නේය. එමෙන්ම ආණ්ඩුවට එරෙහි විශ්වාසභංගයේදී පාර්ලිමේන්තුවේ සිටින ක්‍රිස්තියානි මන්ත්‍රීවරුන් ඡන්දයදීමෙන් වැලකී සිටි බව සමන්ත විද්‍යාරත්න මහතා සඳහන් කළේය. හිටපු ජනාධිපති මහින්ද රාජපක්ෂ මහාතා ඇතුළු කණ්ඩායම ආණ්ඩුව සමඟ ඩීල් එක දාලා විශ්වාසභංගයේදී 11දෙනෙකු ඡන්දය දීමෙන් වැලකී සිටි බව ඒ මහතා පෙන්වා දුන්නේය. රතු අලි කියන මතය පැත්තකින් තබා හොඬවැලට පොහොට්ටුව දීලා විශ්වාසභංගයේදී පරාජය කළ බව ඌව පළාත් සභා මන්ත්‍රී සමන්ත විද්‍යාරත්න මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=114042", "Category": null, "Parent URL": null}