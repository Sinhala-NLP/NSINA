{"Source": "Adaderana", "Timestamp": "February 28, 2013 10:12 am", "Headline": "වැදගත් ස්ථාන බලාගන්න සිතියමක්", "News Content": "මෙරට භූ විද්‍යාත්මක වැදගත්කමක් ඇති ස්ථාන ඇතුළත් කර නව සිතියමක් සකස් කිරීමට භූ විද්‍යා හා පතල් කැණීම් කාර්යංශය තීරණය කර තිබේ. ඊට අදාළ සැලසුම් මේ වනවිට සකස් කරමින් පවතින බව භූවිද්‍යා හා පතල් කැණීම් කාර්යංශයේ සභාපති ආචාර්ය එන්.පී.විජයානන්ද මහතා සඳහන් කළේය. ශ්‍රී ලංකාවේ භූවිද්‍යාත්මක වැදගත්කමක් ඇති ස්ථාන පිළිබඳව පහසුවෙන් විස්තර දැනගැනීමට හැකිවන පරිදි මෙම සිතියම නිර්මාණය කිරීමට නියමිතය. මෙරටට පැමිණෙන විදේශ සංචාරකයින් ඉලක්ක කර මෙය නිර්මාණය කරන බව එන්.පී.විජයානන්ද මහතා සඳහන් කළේය. ඉදිරි අප්‍රියෙල් මාසය ආරම්භ වන විට අදාළ සිතියමේ වැඩකටයුතු අවසන් කිරීමට අපේක්ෂිතය.", "URL": "https://sinhala.adaderana.lk/news.php?nid=31987", "Category": null, "Parent URL": null}