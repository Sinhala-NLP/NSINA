{"Source": "Adaderana", "Timestamp": "August 15, 2019 11:25 am", "Headline": "බඹර ප්‍රහාරයකින් කතුන් 7ක් රෝහලට", "News Content": "බගවන්තලාව පොලිස් වසමට අයත් බොගවාන තේ වත්තේ තේ දළු නෙලමින් සිටි වතු කම්කරුවන් පිරිසකට එල්ල වු බඹර ප්‍රහාරයකින් වතු කම්කරු කාන්තාවන් හත් දෙනෙක් අද (15) බගවන්තලාව ප්‍රාදේශීය රෝහල වෙත ඇතුළත් කර ඇත. තේ දළු නෙලමින් සිටි කොටසේ තේ පඳුරක් මත බැද තිබු බඹර කුඩුවක් තේ දළු නෙලමින් සිටි වතු කම්කරු කාන්තාවකගේ පයේ ගැටී මෙම අනතුර සිදුව ඇත. ප්‍රදේශයේ පවතින අයහපත් කාලගුණයත් සමඟ බඹරුන් තේ පඳුරුවල විශාල වශයෙන් කූඩු බැද ඇති බව ප්‍රහාරයෙන් තුවාල ලැබු වතු කම්කරු කාන්තාවන් ප්‍රකාශ කර ඇත.", "URL": "https://sinhala.adaderana.lk/news.php?nid=116592", "Category": null, "Parent URL": null}