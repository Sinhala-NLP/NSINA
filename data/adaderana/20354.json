{"Source": "Adaderana", "Timestamp": "November 30, 2011 09:03 am", "Headline": "කුවෙට්හි උපන් ශ්‍රී ලාංකික දරුවන්ට උප්පැන්න සහතික ලැබෙයි", "News Content": "කුවේට්හි වෙසෙන පාසල් යන ව‍යසේ පසුවන ශ්‍රී ලාංකික ළමුන් සඳහා උප්පැන්න සහතික නිකුත් කිරීමට පියවර ගෙන තිබේ. කුවේට්හි ශ්‍රී ලංකා තානාපති කාර්යාලය මඟින් මෙම වැඩපිළිවෙල ක්‍රියාත්මක වන බව සඳහන්වේ. කුවේට්හි උපත ලැබූ විවිධ හේතුන් මත උප්පැන්න ලබා ගැනීමට නොහැකි වූ දරුවන් හට මෙලෙස උප්පැන්න සහතික නිකුත් කෙරෙන බව වාර්තා වේ. උප්පැන්න සහතික නොමැති වීම හේතුවෙන් එරට පාසල් වලට ළමුන් ඇතුළත් කිරීමේ දී මාපියන් විවිධ දුෂ්කරතා වලට මුහුණ දෙන බව ද සඳහන්වේ. එමෙන්ම කුවේට් හි පාසල් වල ඉගෙනුම ලබන දරුවන් හට සිංහල භාෂාව පිළිබඳ අවබෝධයක් ලබා දීමට ද එරට ශ්‍රී ලංකා තානාපති කාර්යලය පියවර ගෙන තිබේ.", "URL": "https://sinhala.adaderana.lk/news.php?nid=20354", "Category": null, "Parent URL": null}