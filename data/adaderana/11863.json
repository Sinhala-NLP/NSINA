{"Source": "Adaderana", "Timestamp": "November 1, 2010 08:53 am", "Headline": "ජාතික ක්‍රීඩා උළෙලේ බස්නාහිර ඉදිරියෙන්", "News Content": "36 වන ජාතික මහා ක්‍රීඩා උළෙලේ පදක්කම් සටහනේ පෙරමුණ ගැනීමට බස්නාහිර පළාත් කණ්ඩායම සමත් වී තිබේ. ඒ අනුව බස්නාහිර පළාත් කණ්ඩායම රන් පදක්කම් 46ක්, රීදි සහ ලෝකඩ පදක්කම් 30 බැගින් ලබා සිටියි. දෙවන ස්ථානයේ පසුවන මධ්‍යම පළාත් කණ්ඩායම ලබා ඇති රන් පදක්කම් සංඛ්‍යාව 16කි. ඔවුන් රීදි 18ක් සහ ලෝකඩ පදක්කම් 19ක් ද ලබා ගැනීමට සමත් විය. රන් පදක්කම් 15ක් ලබාගත් වයඹ කණ්ඩායම තෙවන ස්ථානයේත්, රන් පදක්කම් 10 ක් ලබා ගත් දකුණු පළාත සිව් වන ස්ථා‍නයෙත් පසුවෙයි. ක්‍රීඩා උළෙලේ තෙවන දිනය අද(01)ය.", "URL": "https://sinhala.adaderana.lk/news.php?nid=11863", "Category": null, "Parent URL": null}