{"Source": "Adaderana", "Timestamp": "May 23, 2016 09:35 am", "Headline": " ශ්‍රී පාද වන්දනා සමය අවසන්", "News Content": "නල්ලතන්නිය බෞද්ධ මධ්‍යස්ථානයේ තැන්පත් කර තිබූ සධාතුක කරඩුව, සමන් දේව ප්‍රතිමාව, දේවාභරණ සහ පූජා භාණ්ඩ පැල්මඩුල්ල ගල්පොත්තාවල රජමහ විහාරස්ථානය වෙත වැඩමකරවීම ආරම්භ වී තිබේ.ශ්‍රී පාද වන්දනා සමය අවසන් කරමින් ඊයේ(22) උදෑසන ශ්‍රී පාද මලුවේ සිට මෙම පූජා භාණ්ඩ නල්ලතන්නිය බෞද්ධ මධ්‍යස්ථානය දක්වා වැඩම කරවනු ලැබීය.ඒ අනුව අද(23) උදෑසන 06.00ට පමණ සධාතුක කරඩුව, සමන් දේව ප්‍රතිමාව, දේවාභරන සහ පූජා භාණ්ඩ මාර්ග දෙකක් ඔස්සේ රාජ්‍ය ගෞරවය සහිතව පැල්මඩුල්ල ගල්පොත්තාවල රජමහ විහාරස්ථානය වෙත වැඩම කරවීම ආරම්භ කළ බව අද දෙරණ වාර්තාකරු සඳහන් කළේය.ශ්‍රී පාදස්ථානාධිපති සබරගමු පළාතේ ප්‍රධාන සංඝනායක ඌව වෙල්ලස්ස විශ්වවිද්‍යාලයේ කුලපති පූජ්‍ය බෙංගමුවේ ධම්මදින්න ස්වාමින් වහන්සේගේ ප්‍රධානත්වයෙන් මෙම පෙරහැර ගමන් කිරීම ආරම්භ කළේය.", "URL": "https://sinhala.adaderana.lk/news.php?nid=60404", "Category": null, "Parent URL": null}