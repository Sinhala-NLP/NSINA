{"Source": "Adaderana", "Timestamp": "May 8, 2014 03:41 pm", "Headline": "වීඩියෝ:- තවත් අලි ජාවාරමක්?", "News Content": "පේරාදෙණිය පොලිස්බල ප්‍රදේශයේ ගන්නෝරුවේ නිවසකට නීති විරෝධී ලෙස රැගෙනවිත් සිටි බව කියන අලි පැටියෙකු පොලිස් නිලධාරීන්ගේ ද සහය ඇතිව වනජීවි නිලධාරීන් විසින් සිය බාරයට ගෙන තිබේ. වයස අවුරුදු තුනහමාරක් පමණ වයසැති අලි පැටවෙකු මෙලෙස සොයාගත් බව පොලීසිය කියයි. අලි පැටියෙකු ළඟ තබා ගැනීමේ බලපත්‍රයක් මොවුන් ළඟ ඇති බවද එහෙත් එම බලපත්‍රයේ ඇත්තේ වයස අවුරුදු 8ත් 9ත් අතර අලියෙකු ළඟ තබා ගැනීමේ අවසරයක් යැයිද පොලීසිය පවසයි. හොරණ ප්‍රදේශයේ සිට මෙම අලි පැටවා ගෙන එන්නට ඇති බවට පොලීසිය සැක කරයි. පසුගියදා උඩවලව ජාතික වනෝද්‍යානයෙන් ද අලි පැටවෙකු සොරකම් කිරීමට ගොස් එම උත්සාහය ව්‍යවර්ථ වූ පුවතක් වාර්තා විය. එම අලි පැටවා දෙණියායේ ප්‍රභූ නිවසකට රැගෙනයාමට සැලසුම් කර තිබූ අනාවරණය විණ.", "URL": "https://sinhala.adaderana.lk/news.php?nid=43075", "Category": null, "Parent URL": null}