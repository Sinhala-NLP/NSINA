{"Source": "Adaderana", "Timestamp": "May 2, 2011 09:49 am", "Headline": "වරකාපොලට ජලගැලීම් තත්ත්වයක්", "News Content": "වරකාපොල නගරයේ ජලගැලීම් තත්ත්වයක් හටගෙන තිබේ. කුඩාඔය පිටාර ගැලීමෙන් නිවාස කිහිපයක් ජලයෙන් යටවී ඇති බව ආපදා කළමනාකරණ මධ්‍යස්ථනය ප්‍රකාශ කරනු ලැබීය. ජල ගැලීම් හේතුවෙන් වරකාපොල, කරවනැල්ල මාර්ගයේ රථ වාහන ගමනාගමනයට බාධා එල්ල වී ඇත. මේ අතර අද(02) දිනයේ දී බස්නාහිර, සබරගමුව පළාත්වලත් ගාල්ල සහ මාතර දිස්ත්‍රික්කවලත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. ඊයේ(01) දිනයට සාපේක්ෂව වැඩි වර්ෂාපතනයක් අද දිනයේ අපේක්ෂා කරන බව කාර්යයේ නියතු කාලගුණ විද්‍යාඥ දමයන්ති ඉඳිකැටිහේවගේ මහත්මිය සඳහන් කළාය. අපර භාගයේ දී හෝ සන්ධ්‍යා කාලයේ දී දිවයිනේ සෙසු ප්‍රදේශවලට ද වැසි ඇති විය හැකි බව කාලගුණ විද්‍යා දෙපාර්තමේන්තුව පැවසීය.", "URL": "https://sinhala.adaderana.lk/news.php?nid=15830", "Category": null, "Parent URL": null}