{"Source": "Adaderana", "Timestamp": "May 12, 2011 08:20 am", "Headline": "රාජ් රාජරත්නම්ට මුල්‍ය වංචා රැසකට වරදකරු වෙයි", "News Content": "උපතින් ශ්‍රී ලාංකිකයෙකු වු ප්‍රබල ජාත්‍යන්තර අරමුදල් රැස්කරන්නෙකු වන රාජ් රාජරත්නම් මුල්‍ය වංචා රැසක් සම්බන්ධව අමෙරිකානු අධිකරණයක් මගින් වරදකරු ලෙස තීරණය කර තිබේ. ඒ අනුව අදාළ†වරද සදහා රාජරත්නම්ට වසර 25 ට වැඩි සිර දඬුවමක් නියම විය හැකි බව ද සඳහන්ය. අමෙරිකාවේ නිව්යෝර්ක් ෆෙඩරල් අධිකරණයක් මගින් මෙම නඩු විභාගය සිදුකර තිබුණි. රාජ් රාජරත්නම් විසින් අමෙරිකානු ඩොලර් බිලියන 63 .8 ක මුදලක් වංචා සහගත ලෙස උපයා ඇති බව දින 12ක් පුරා පැවති නඩු විභාගයේ දී අනාවරණය වී ඇත. ඒ අනුව ඔහු චෝදනා 14 ක් සම්බන්ධයෙන් වැ‍රදිකරු බවට පත්ව තිබේ. රාජ් රාජරත්නම් සුප්‍රසිද්ධ ගැලෝන් සමූහ ව්‍යාපාරයේ අධිපතිවරයා වශයෙන් කටයුතු කළේය.", "URL": "https://sinhala.adaderana.lk/news.php?nid=16038", "Category": null, "Parent URL": null}