{"Source": "Adaderana", "Timestamp": "June 2, 2017 12:16 pm", "Headline": "ගංවතුර නිසා රෝග බෝවීමේ අවදානමක්", "News Content": "ගං වතුර තත්ත්වය පැවැති ප්‍රදේශ රැසක විවිධ රෝග බෝවිමේ අවදානමක් මතුව ඇතැයි සමස්ත ලංකා හෙද නිළධාරින්ගේ සංගමය පවසයි. එහි සභාපති ගාමිණි කුමාරසිංහ මහතා ප්‍රකාශ කළේ එහි තත්ත්වයන් පාලනය කිරිම සඳහා අවශ්‍ය ප්‍රතිපාදන හා කාර්යය මණ්ඩල වෙන් කරන ලෙස සෞඛ්‍ය අමාත්‍යාශයෙන් ඉල්ලා සිටින බවයි. අදාළ රෝග තත්ත්වයන් මූලික අවස්ථාවන්හිදි පාලනය කර ගැනිමට නොහැකි වුවහොත් වසංගත රෝග දක්වා වර්ධනය විය හැකි බව ගාමිණි කුමාරසිංහ මහතා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=73833", "Category": null, "Parent URL": null}