{"Source": "Adaderana", "Timestamp": "August 8, 2018 11:15 am", "Headline": "හිටපු අගමැතිට නඩු පවරයි", "News Content": "මලයාසියානු හිටපු අග්‍රාමාත්‍ය නජීබ් රසාක් හට මුදල් විශුද්ධිකරණයට අදාළව චෝදනා 03 ක් යටතේ නඩු පවරා තිබේ. රාජ්‍ය මුදල් ඇමෙරිකානු ඩොලර් මිලියන 10 ක මුදලක් අවභාවිත කළ බවට හිටපු අග්‍රාමාත්‍යවරයාට චෝදනා එල්ල වී ඇති බව වාර්තා වෙයි. පසුගිය ජුලි මාසයේදී අත්අඩංගුවට ගනු ලැබූ හිටපු අග්‍රාමාත්‍ය නජීබ් රසාක් හට සාපරාධී විශ්වාසය කඩ කිරීම සම්බන්ධයෙන් ද චෝදනා එල්ල වී තිබේ. කෙසේවෙතත් එල්ල වී ඇති චෝදනා අවස්ථා ගණනාවකදී ඔහු විසින් ප්‍රතික්ෂේප කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=94042", "Category": null, "Parent URL": null}