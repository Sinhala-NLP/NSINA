{"Source": "Adaderana", "Timestamp": "May 21, 2016 08:31 am", "Headline": " වෙසක් පුන් පොහෝ දිනය අදයි", "News Content": "බුදුරජාණන් වහන්සේගේ තෙමගුල සිහිපත් කෙරන වෙසක් පුන් පොහෝ දිනය අදට යෙදී තිබේ.බුදුරජාණන් වහන්සේගේ ඉපදීම, බුදු වීම, පිරිනිවන් පෑම යන තෙමගුල සිහිපත් කරමින් අද(21) දිනයේ ලෝක වාසී බෞද්ධ ජනතාව වෙසක් උත්සවය මහත් අභිමානයෙන් සමරයි.දිවයිනේ බෞද්ධ බැතිමතුන් ද අද දිනයේදී ආමිස හා ප්‍රතිපත්ති පූජාවන්ට මැල් තැන දෙමින් ආගමික වතාවත් වල නියැලෙයි.මේ අතර තෘෂ්ණාව, ද්වේෂය, මුලාව වැනි අගතියෙන් මිදෙන මග යහපාලනයට මෙන්ම සමාජ පැවැත්මටද අත්‍යවශ්‍ය බව ජනාධිපති මෛත්‍රිපාල සිරිසේන මහතා පවසයි.ඔහු පවසන්නේ ජාති, ආගම්, කුල බේද නොමැති සමානාත්මතාව ගරු කරන සාධාරණ සමාජයක අපේක්ෂාව බෞද්ධ සිත් සතන් තුළ වර්ධනය විය යුතු බවයි.වෙසක් දිනය වෙනුවෙන් පණිවිඩයක් නිකුත් කරමින් ජනාධිපති මෛත්‍රිපාල සිරිසේන මහතා මේ බව පෙන්වා දී තිබේ.නියම බෞද්ධයා යනු බහුජන හිත සුව පිණිස ක්‍රියාකරන්නා වන අතර පළමුව තමන් හැදී දෙවනුව අනුන් හැදීමට යොමුවීම වැදගත් බව වෙසක් දින පණිවිඩයෙන් ජනාධිපතිවරයා පෙන්වාදෙයි.", "URL": "https://sinhala.adaderana.lk/news.php?nid=60330", "Category": null, "Parent URL": null}