{"Source": "Adaderana", "Timestamp": "September 3, 2019 10:28 pm", "Headline": "රැල්ල සුනාමියක් වෙන්න පුළුවන්-නලීන් බණ්ඩාර", "News Content": "එක්සත් ජාතික පක්ෂ ජනාධිපතිධුර අපේක්ෂකයා ලෙස සජිත් ප්‍රේමදාස මහතා නම් කිරිම සඳහා පාර්ලිමේන්තු මන්ත්‍රීවරුන් 77 දෙනෙකුගෙන් බහුතරය අත්සන් කළ යෝජනාවක් ඉදිරියේදී අගමැතිවරයාට භාරදීමට සැලසුම්කර ඇතැයි නියෝජ්‍ය අමාත්‍ය නලීන් බණ්ඩාර මහතා පවසයි. අද (03) කොලඹ පැවති මධ්‍ය හමුවක් අමතමින් අමාත්‍යවරයා මේ බව පැවසීය. ඇතැම් පිරිස් වත්මන් ක්‍රියාවලිය කැරැල්ලක් ලෙස හැදින්වුවද එය කැරැල්ලක් නොව රැල්ලක් බව ඒ මහතා පවසයි. පසුකාලීනව මෙම රැල්ල සුනාමියක් දක්වා ව්‍යාප්ප වීම සිදු විය හැකි බවද ඔහු අවධාරණය කළේය. මේ අතර නියෝජ්‍ය අමාත්‍ය නලින් බණ්ඩාර මහතා සහ පාර්ලිමේන්තු මන්ත්‍රි තුෂාර ඉඳුනිල් යන මහත්වරුන්ගේ මාධ්‍ය හමුව බත්තරමුල්ල අපේ ගම පරිශ්‍රෙය්දී පැවැත්වීමට නියමිතව තිබුණත් ඊට සංස්කෘතික අමාත්‍යාංශයේ අවසරය හිමිව තිබුනේ නැත. එම නිසා ඔවුන්ට සිදුවූයේ ජාතික හෙළ උරුමය පක්ෂ කාර්යාලයේ දී එම මාධ්‍ය හමුව පැවැත්වීමටයි. මේ පිළිබඳ අද පැවැති ශ්‍රී ලංකා පොදුජන පෙරමුණ මාධ්‍ය හමුවේදී ද අදහස් පළ විය. කෙසේ වෙතත් ඒ පිළිබඳ ජාතික හෙළ උරුමයේ මහලේකම් අමාත්‍ය පාඨලී චම්පික රණවක මහතා ඒ පිළිබඳව අදහස් දක්වමින් පැවසුවේ එම මාධ්‍ය හමුව සිය පක්ෂ කර්යාලයේ නොපැවැත්වු බවයි. සිය පක්ෂ කර්යාලය පවත්වාගෙන යන ස්ථානයේ නිවැසියන්ගේ ස්ථානයේ අදාල ප්‍රවෘත්ති සාකච්ඡාව පවත්වා ඇති බවද අමාත්‍යවරයා පවසයි.", "URL": "https://sinhala.adaderana.lk/news.php?nid=118202", "Category": null, "Parent URL": null}