{"Source": "Adaderana", "Timestamp": "April 11, 2012 02:08 pm", "Headline": "වීසා කාඩ්පතක් සොරාගෙන රුපියල් 77,000 ට විදලා", "News Content": "මුදල් සහ වීසා කාඩ්පතක් සොරකම් කර අදාළ කාඩ්පත යොදාගනිමින් රුපියල් 77,000 ක භාණ්ඩ මිලදී ගැනීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. කිරිඳිවැල පොලිසියට ලැබුණු පැමිණිල්ලකට අනුව බලංගොඩ ප්‍රදේශයේ පදිංචිකරුවෙකු වන සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකරු විසින් සොරකම් කරන ලද මුදල් යොදාගනිමින් මිලදී ගත් ජංගම දුරකථන දෙකක් ද පොලිසිය භාරයට ගෙන තිබේ. පූගොඩ මහේස්ත්‍රාත් අධිකරණය වෙත ඉදිරිපත් කෙරුණු සැකකරු ලබන 16 වැනිදා දක්වා රක්ෂිත බන්ධනාගාර ගතකිරීමට අධිකරණය විසින් නියම කළ බව ‍කිරිඳිවැල පොලිසිය කියා සිටියි.", "URL": "https://sinhala.adaderana.lk/news.php?nid=23439", "Category": null, "Parent URL": null}