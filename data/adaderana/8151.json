{"Source": "Adaderana", "Timestamp": "May 3, 2010 08:09 am", "Headline": "ලෝක දෙමළ සමුළුවට ඉන්දීය ජනපතිට ආරාධනා", "News Content": "ශ්‍රී ලංකාවේ දෙමළ ජනතාව යළි නගා සිටුවීම සම්බන්ධයෙන් ඉන්දීය අග්‍රාමාත්‍ය ආචාර්ය මන්මෝහන් සිං මහතා සමඟ සාකච්ඡා කළ බව තමිල්නාඩු මහ ඇමති එම්.කරුණානිධි මහතා පවසයි. එම වැඩපිළිවෙල සඳහා මූල්‍යාධාර ලබාදීම කෙරෙහි අග්‍රාමාත්‍යවරයාගේ අවධානයට ලක් කළ බව ඔහු සඳහන් කරයි. දෙදින සංචාරයක් සඳහා දිල්ලියට පැමිණ සිටින කරුණානිධි මහතා ජනාධිපතිනි ප්‍රතිභා පටෙල් මහත්මිය ද රාශ්ට්‍රපති භවන්හිදි ඊයේ හමුව තිබේ. එහිදි ලබන මාසයේ දී පැවැත්වීමට නියමිත ‍ලෝක දෙමළ සමුළුවට සහභාගි වන ලෙස ඔහු විසින් ජනාධිපතිවරියට ආරාධනා කර තිබීම විශේෂත්වයකි. කරුණානිධි මහතා අද දිනයේ ඉන්දීය මධ්‍යම රජයේ නිලධාරීන් කිහිපදෙනෙකු සමඟ සාකච්ඡා කිරීමට නියමිත බව ද වාර්තා වේ.", "URL": "https://sinhala.adaderana.lk/news.php?nid=8151", "Category": null, "Parent URL": null}