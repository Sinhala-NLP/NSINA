{"Source": "Adaderana", "Timestamp": "March 16, 2017 05:25 pm", "Headline": " තවත්  ධීවරයින් 8ක් ඉන්දියාවට බාරදෙයි", "News Content": "මෙරට අත්අඩංගුවේ සිට නිදහස ලැබූ ඉන්දීය ධීවරයින් 08 දෙනෙකු යළි ඉන්දීය රජය වෙත බාරදී තිබේ. නාවික හමුදාවේ සහය ඇතිව ඉන්දීය ධීවරයින් 08 දෙනා ඉන්දීය වෙරළාරක්ෂක බලකායේ අභීක් නෞකාව වෙත භාරදුන් බව නාවික හමුදාව සඳහන් කළේය. කන්කසන්තුයට උතුරින් වූ අන්තර්ජාතික මුහුදු සීමාවේදී එම ඉන්දීය ධීවරයින් අභික් නෞකාව වෙත භාරදීම සිදුකර තිබේ. පසුගිය 14 වනදා ද ශ්‍රී ලංකා අත්අඩංගුවේ පසුවූ ඉන්ධීය ධීවරයින් 77 දෙනෙකු ඉන්දීය රජය වෙත භාර දුන් අතර ඊට ප්‍රතිචාර ලෙස ඉන්දීය අත්අඩංගුවේ සිට නිදහස ලැබූ මෙරට ධීවරයින් 12 දෙනෙකු යළි ශ්‍රී ලංකා රජය වෙත භාරදීම සිදුකෙරුණි.", "URL": "https://sinhala.adaderana.lk/news.php?nid=70971", "Category": null, "Parent URL": null}