{"Source": "Adaderana", "Timestamp": "April 10, 2014 11:29 am", "Headline": "රිය අනතුරකින් එකම පවුලේ 2ක් මරුට ", "News Content": "කැකිරාව - දඹුල්ල ප්‍රධාන මාර්ගයේ 80වන සැතපුම් කණුව අසළදී සිදුවු රිය අනතුරකින් එකම පවුලේ මවක සහ පුත්‍රයෙකු මියගොස් තිබේ. අද(10) පෙරවරු 07.30ට පමණ මෙම අනතුර සිදුව ඇති බව පොලිසිය සඳහන් කළේය. පේදුරුතුඩුවේ සිට දඹුල්ල බලා ධාවනය වූ ලොරි රථයක් ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර සිදුව තිබේ. යතුරු පැදියේ ගමන් ගත් මව සහ පුත්‍රයා අනතුරෙන් බරපතළ තුවාල ලබා ඇති අතර දඹුල්ල මහ රෝහලට ඇතුළත් කිරිමේ දි ඔවුන් මියගොස් ඇති බව පොලිසිය පැවසුවේය. මියගොස් ඇත්තේ කැකිරාව මැදගම ප්‍රදේශයේ පදිංචිව සිටි 21 හැවිරිදි තරුණයෙක් සහ 48 හැවිරිදි කාන්තාවකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42433", "Category": null, "Parent URL": null}