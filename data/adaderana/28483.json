{"Source": "Adaderana", "Timestamp": "October 21, 2012 12:57 pm", "Headline": "පරිපූරක වෙදුන් වෘත්තීය ක්‍රියාමාර්ගයකට අර අදියි", "News Content": "ඉල්ලීම් කිහිපයක් මුල්කරගනිමින් පරිපූරක වෛද්‍යවරුන් වෘත්තීය සමිති ක්‍රියාමාර්ගයක නිරතවීමට තීරණය කර තිබේ. ඊට සමගාමීව ලබන 24 වන දින උද්ඝෝෂණ ව්‍යාපාරයක් පැවැත්වීමට තීරණය කර ඇති බව පරිපූරක වෛද්‍ය සේවා වෘත්තීය සමිති ඒකාබද්ධ බලමණ්ඩලයේ ප්‍රධාන ලේකම් සමන් ජයසේකර මහතා සඳහන් කළේය. අදාළ ගැටලුවලට කඩිනමින් විසඳුම් ලබාදීමට බලධාරීන් පියවර නොගතහොත් වැඩ වර්ජන ක්‍රියාමාර්ගයක නිරතවීමට ද බලාපොරොත්තු වන බව සමන් ජයසේකර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=28483", "Category": null, "Parent URL": null}