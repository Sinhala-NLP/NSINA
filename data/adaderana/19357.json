{"Source": "Adaderana", "Timestamp": "October 14, 2011 02:23 pm", "Headline": "රන් බව හඟවා ලෝහ විකිණීමට තැත් කළ 5 දෙනෙකු අත්අඩංගුවට", "News Content": "රත්‍රං බව හඟවමින් ලෝහ අලෙවි කිරීමට උත්සහ කළ පුද්ගලයින් 5 දෙනෙකු කැබිතිගොල්ලෑව පොලිසිය විසින් අත්අඩංගුවට ගෙන තිබේ. ග්‍රෑම් 1 මිලි ග්‍රෑම් 350ක් බැරැති ලෝහ කැබලිවල රන් ආලේප කර රත්‍රං බව හඟවා රැපියල් දස දහසක මුදලකට අලෙවි කිරීමට මෙම සැකකරුවන් උත්සහ දරා ඇති බව පොලිසිය පවසයි. සැකකරුවන් සතුව තිබී එවැනි ලෝහ කැබලි 213 ක් පොලිසිය භාරයට ගෙන ගෙන ඇත. සැකකරුවන් අනුරාධපුර ප්‍රදේශයේ පදිංචිකරුවන් වන අතර ඔවුන් අද(14) කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19357", "Category": null, "Parent URL": null}