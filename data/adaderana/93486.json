{"Source": "Adaderana", "Timestamp": "July 30, 2018 05:17 pm", "Headline": "හෙට බියගමට පැය 15 කට වතුර නෑ", "News Content": "බියගම නිදහස් වෙළඳ කලාපය ආශ්‍රිත ප්‍රදේශ කිහිපයකට හෙට(01) පැය 15ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. හෙට පෙරවරු 09.00 සිට රාත්‍රී 12.00 දක්වා එය ක්‍රියාත්මක කරන බව ජාතික ජල සම්පාදන හා ජලාපවාහන මණ්ඩලය සඳහන් කළේ. ඒ අනුව බියගම උතුර, සියඹලාපේ වත්ත, අළුබෝවිල, දෙල්ගොඩ, අකුරුමුල්ල, කඳුබොඩ, උලහිටිවල, වල්ගම, යබරළුව සහ මල්වාන යන ග්‍රාම නිලධාරී වසම්වලට ජල සැපයුම අත්හිටුවනු ඇත. ඊට අමතරව දොම්පේ, නාමළුව, දෙකටන, නාරම්පල, ගල්වලගොඩ, කළුකොඳවාව සහ ඉන්දොල මුල්ල යන ග්‍රාම නිලධාරී වසම්වලටද අදාළ කාලය තුළ ජල සැපයුම අත්හිටුවනු බව ජාතික ජලසම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=93486", "Category": null, "Parent URL": null}