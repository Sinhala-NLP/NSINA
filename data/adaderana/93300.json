{"Source": "Adaderana", "Timestamp": "July 27, 2018 02:17 pm", "Headline": "කොරියානු යුද්ධයේදී මියගිය අමෙරිකානු බටයන් පිළිබඳ ශේෂයන් යළි අමෙරිකාවට", "News Content": "‍කොරියානු යුද්ධයේදී මියගිය අමෙරිකානු බටයන් පිළිබඳ ශේෂයන් අමෙරිකාවට ලබාදීමට උතුරු කොරියාව තීරණය කර තිබේ. ඒ අනුව අමෙරිකානු ගුවන් යානයකින් අදාළ ශේෂයන් දකුණු කොරියාවේ අමෙරිකානු යුද කඳවුරක් වෙත රැගෙනවිත් තිබෙන බව වාර්තා වේ. 1950 – 1953 කාලයේදී පැවැති කොරියානු යුද්ධය හේතුවෙන් අමෙරිකානු භටයින් දහස් ගණනක් ඝාතනයට ලක්ව තිබිණි. මිට පෙර අවස්ථා කිහිපයකදි සිදු කළ මෙහෙයුම්වලින් අමෙරිකානු භටයින්ගේ ශේෂයන් ලබාදීමට උතුරු කොරියාව පියවර ගෙන තිබුණ ද 2012 වසරෙන් පසු එම මෙහෙයුම් නවතා දමා තිබිණි. කෙසේ වුවද අමෙරිකා, උතුරු කොරියා නායක හමුවෙන් පසු උතුරු කොරියාව ගත් මෙම තීරණය අමෙරිකාවේ ඇගයීමට ලක්ව ඇති අතර එම ශේෂයන් භාරගැනිම පිළිබඳ උත්සවය අගෝස්තු 01 වනදා පැවැත්විමට නියමිතය.", "URL": "https://sinhala.adaderana.lk/news.php?nid=93300", "Category": null, "Parent URL": null}