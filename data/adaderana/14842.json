{"Source": "Adaderana", "Timestamp": "March 14, 2011 10:48 pm", "Headline": "තරගයට වැස්සෙන් බාධා-පකිස්ථානයට ජය..!", "News Content": "සිම්බාබ්වේ හා පකිස්ථානය අතර අද(14)පල්ලේකැලේ ජාත්‍යන්තර ක්‍රිකට් ක්‍රීඩාංගණයේ පැවති තරගයෙන් දක්වත් ලූවිස් ක්‍රමයට කඩුලු 7 න් ජයග්‍රහණය ලැබීමට පකිස්ථානු කණ්ඩායම සමත්විය. අද තරගයේ කාසිය වාසිය දිනූ සිම්බාබ්වේ කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර වර්ෂාව හේතුවෙන් සීමා කොට ලබාදුන් පන්දුවාර 39 යි පන්දු 4 ක් තුළ කඩුලු 7ට ලකුණු 151 ක් ලබා ගන්නා ලදී. පිළිතුරු ඉනිම ක්‍රීඩා කරන පකිස්ථානු කණ්ඩායමට පන්දුවාර 38 ක් තුළ ලකුණු 162 ක ඉලක්කයක් හඹා යාමට අවස්ථාව සලසා දෙන ලදී. ඒ අනුව පිටියට පිවිසි පකිස්ථානු කණ්ඩායම පන්දුවාර 34 යි පන්දු 1 දී නියමිත පන්දුවාර 38 න් පන්දුවාර 34 යි පන්දු එකකදී කඩුලු 3 ට ලකුණු 164 ක් ලබා ගනිමින් තරගයේ ජය තහවුරු කිරීමට සමත්විය. මෙම තරගය 2011 ලෝක කුසලාන තරගාවලියේ 33 වන තරගයයි.", "URL": "https://sinhala.adaderana.lk/news.php?nid=14842", "Category": null, "Parent URL": null}