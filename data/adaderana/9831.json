{"Source": "Adaderana", "Timestamp": "July 25, 2010 03:39 pm", "Headline": "මාතර වෙඩි තැබීමකින් දෙදෙනෙකුට තුවාලයි", "News Content": "මාතර දෙවිනුවර ධීවර වරායට නුදුරු වෙළඳසැලක් ආසන්නයේ සිදුවු වෙඩි තැබීමකින් පුද්ගලයින් දෙදෙනෙකු තුවාල ලබා තිබේ. අද පෙරවරු 10.25ට පමණ මෙම වෙඩි තැබීම සිදුව ඇති බව පොලිසිය සඳහන් කළේය. සිද්ධියෙන් බරපතල තුවාල ලැබු තරුණයින් දෙදෙනා මාතර මහ රෝහලට ඇතුළත් කර ඇත. මෙසේ තුවාල ලබා ඇත්තේ ධීවර පවුල් දෙකකට අයත් තරුණයින් දෙදෙනෙකු බව සඳහන්ය. පෞද්ගලික ආරවුලක් මූලික කරගෙන මෙම වෙඩිතැබීම සිදුව ඇති බව ගන්දර පොලිසිය සිදුකළ මූලික පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=9831", "Category": null, "Parent URL": null}