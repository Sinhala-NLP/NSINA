{"Source": "Adaderana", "Timestamp": "November 27, 2018 12:02 pm", "Headline": "පාර්ලිමේන්තුවේ දී කථා කරන්න එජාපයෙන් අද වෙනස් මාතෘකාවක්", "News Content": "මතභේදාත්මක පසුබිමක් තුළ කල්තැබුණු පාර්ලිමේන්තුව යළිත් අද(27) පස්වරු එකට රැස්වීමට නියමිතයි. රටතුළ පවතින දේශපාලන අර්බුදයට නිසි මෙරට සංචාරක කර්මාන්තයට සිදුවී ඇති තත්ත්වය පිළිබඳ අද පාර්ලිමේන්තුවේදී සකච්ඡා කිරීමට නියමිත බව එක්සත් ජාතික පක්ෂ පාර්ලිමේන්තු මන්ත්‍රී අජිත්.පී.පෙරේරා මහතා පවසයි. අද(27) අරලියගහ මන්දිරයේ පැවති මාධ්‍ය හමුවකට එක්වෙමින් ඒ මහතා මේ බව අනාවරණය කළේය. රටේ සංචාරක කර්මාන්ත හා විදේශ ආයෝජන මේ වන විට බිඳ වැටී ඇති බවත් එයට ජනාධිපති මෛත්‍රීපාල සිරිසේන මහතා හා අග්‍රාමතය්‍ය මහින්ද රාජපක්ෂ මහතා වගකිව යුතු බවත් මන්ත්‍රීවරයා සඳහන් කළේ. මේ අතර රටේ මුල්‍ය පිළිබඳ බල සියයට සියයක් ඇත්තේ පාර්ලිමේන්තුවට බවත් එම බලය ලබන 29 දා රැස්වීමට නියමිත පාර්ලිමේන්තුවේදී පෙන්වීමට සුදානම් බවත් ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99868", "Category": null, "Parent URL": null}