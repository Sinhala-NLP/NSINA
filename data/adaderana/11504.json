{"Source": "Adaderana", "Timestamp": "October 15, 2010 09:31 am", "Headline": "සන්ඩේ ලීඩර් කතුවරියගෙන් අදත් හරස් ප්‍රශ්න අසයි", "News Content": "සරත් ෆොන්සේකා මහතා විසින් සිදුකළ බව කියන සුදුකොඩි ප්‍රකාශය සම්බන්ධයෙන් වන නඩුවේ ප්‍රධාන සාක්ෂිකාරියගෙන් හරස් ප්‍රශ්න විමසීම අද(15) තවදුරටත් සිදුකිරීමට නියමිතය. දීපාලි විජේසුන්දර මහත්මිය ප්‍රමුඛ ත්‍රිපුද්ගල මහාධිකරණ විනිසුරු මඩුල්ලක් හමුවේ නඩු විභාගය පැවැත්වේ. සුදුකොඩි ප්‍රකාශය සන්ඩේ ලීඩර් පුවත්පතේ පළමු මුද්‍රණයේ පළ කළ අතර එම තොරතුරු තුන්වන පාර්ශවයකින් සරත් ෆොන්සේකා මහතා දැනගත් බවට දැක්වෙන කරුණු එම පුවත්පතේ නාගරික මුද්‍රණයේ පළ කළ බව ඊ‍යේ(14) දිනයේ සාක්ෂි දෙමින් සන්ඩේ ලීඩර් කතුවරිය ප්‍රකාශ කර තිබුණි. අද(15) දිනයේ ද නඩු විභාගය සඳහා සරත් ෆොන්සේකා මහතා අධිකරණය හමුවට කැඳවීමට නියමිතව තිබේ.", "URL": "https://sinhala.adaderana.lk/news.php?nid=11504", "Category": null, "Parent URL": null}