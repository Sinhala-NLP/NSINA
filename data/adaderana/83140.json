{"Source": "Adaderana", "Timestamp": "January 18, 2018 12:00 am", "Headline": "හරක් දෙන්නෙක් කෝච්චියේ හැපිලා අවසන් ගමන් යද්දී පාසල් සිසුවියත් ඉස්පිරිතාලේ යයි", "News Content": "යාපනයේ - මීසාලේ ප්‍රදේශයේදී දුම්රියක ගැටී ගවයින් දෙදෙනෙකු මරුමුවට පත්ව ඇති අතර බියට පත්ව දිව ගිය ගවයෙකුගේ හැපී පාසල් ශිෂ්‍යාවක තුවාල ලබා තිබේ. සවස් කාලයේදී දුම්රිය මාර්ගයේ ගව රංචුවක් වැතිරී සිටි අවස්ථාවේදී දුම්රිය රියදුරා නලාව හඩවා ඇතත් දුම්රිය මාර්ගයෙන් ඉවත් වීමට නොහැකි වූ ගවයින් දෙදෙනෙකු දුම්රියට හසු වී තිබේ. දුම්රිය නලා හඩින් කලබලයට පත් වූ ඉතිරි ගව රැළ ඉවක් බවක් නොමැතිව දිව යද්දී ඒ අසලින් ගමන් කරමින් සිටි පාසල් ශිෂ්‍යාවක යටකරගෙන එක් ගවයෙකු දිව යාම නිසා ඇය තුවාල ලබා චාවාකච්චෙරි රෝහලට ඇතුළත් කොට තිබේ.", "URL": "https://sinhala.adaderana.lk/news.php?nid=83140", "Category": null, "Parent URL": null}