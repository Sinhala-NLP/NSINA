{"Source": "Adaderana", "Timestamp": "September 6, 2018 09:47 am", "Headline": "ජනබලයට ජීවිතය පිදු තිදරු පියෙක්", "News Content": "ශ්‍රි ලංකා පොදු ජන පෙරමුණ මඟින් කොළඹදි සංවිධානය කර තිබු ජනබල මෙහෙයුමට සහභාගි වු හැටන් කුඩාගම ප්‍රදේශයේ පදිංචිව සිටි තිදරු පියෙක් ජිවිතක්ෂයට පත් ව ඇති බව අද දෙරණ වාර්තාකරු පවසයි. මෙසේ ජිවිතක්ෂයට පත් වි ඇත්තේ හැටන් කුඩාගම ප්‍රදේශයේ පදිංචි 39 හැවිරිදි ජගත් විමලසූරිය නැමති තිදරු පියෙකි. මරණකරු වෘත්තියෙන් පෞද්ගලික බස් රථයක කොන්දොස්තරවරයෙකු වශයෙන් සේවය කරන අතර, ඔහු හැටන් කොළඹ පෞද්ගලික බස් රථයක කොන්දොස්තරවරයා වශයෙන් සේවය කර ඇත. හැටන් ප්‍රදේශයෙන් ජනබලයට සහභාගි විම සඳහා ගිය ඔහුගේ මිතුරන් කිහිපදෙනෙකු සමඟ මරණකරු කොළඹට ගොස් මාලිගාවත්ත ප්‍රදේශයේ බස් රථය නතර කිරීමෙන් පසු මිතුරන් සමඟ ලෙක්හවුස් වටරවුම දක්වා පාගමනින් යන අතරතුර තමන්ට අසනිප බවත්, එම නිසා යළිත් තමන් බස් රථයට යන බව පවසා ගිය බව ඔහුගේ මිතුරෙකු කියා සිටියේය. ඊයේ පස්වරු 6.15 පමණ යළිත් බස් රථයට පැමිණ පරික්ෂා කිරීමේදි මරණකරු බස් රථයේ අසුනක් මත වැටි සිටි බව ඔහුගේ මිතුරෙකු කියා සිටියේය. මරණකරුගේ බිරිඳ ගෘහ සේවය සඳහා විදේශගත වි ඇති අතර ඔහුට පිරිමි ළමුන් දෙදෙනෙකු සහ වයස අවුරුදු පහක ගැහැණු ළමයෙකුද සිටියි. මිය ගිය අයගේ මෘත දේහය කොළඹ ජාතික රෝහලේ තැන්පත් කර ඇති අතර පශ්චාත් මරණ පරික්ෂණ අද(06) සිදු කිරීමට නියමිතයි. (ඡායාරූප-රංජිත් රාජපක්ෂ/චන්දන ජයවීර)", "URL": "https://sinhala.adaderana.lk/news.php?nid=95629", "Category": null, "Parent URL": null}