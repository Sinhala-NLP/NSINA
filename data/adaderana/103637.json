{"Source": "Adaderana", "Timestamp": "February 3, 2019 07:02 pm", "Headline": "තෙල් ප්‍රවාහන දුම්රියක් කොටගලදී පිළි පනී", "News Content": "8.20pm:- කොටගලදී දුම්රියක් පීළි පැනීම හේතුවෙන් උඩරට මාර්ගයේ දුම්රිය ගමනාගමනයට බාධා එල්ලවී ඇති බව දුම්රිය පාලක මැදිරිය සඳහන් කළේය. නාවලපිටිය සිට නානුඔය දක්වා පෙට්‍රල් ප්‍රවාහනය කරමින් තිබු දුම්රියක් අද (03) සවස 5.45 ට පමණ කොටගල දුම්රිය ස්ථානයේ දී පිළි පැනිමකට ලක්ව තිබේ. එම දුම්රිය ලංකා ඛනිජතෙල් නිතිගත සංස්ථාවේ කොටගල ඉන්ධන ගබඩාව වෙත රැගෙන යමින් තිබියදි අනතුරට පත්ව ඇති බව වාර්තා වේ. මෙසේ අනතුරට ලක්වුයේ පෙට්‍රල් ලිටර 26,630 ක් ඉන්ධන පරවන ලද අක159 දරණ ටැංකියකි . එම අනතුරෙන් කිසිවෙකුටත් තුවාල හෝ ජීවිත හානි සිදුවී නොමැති අතර පෙට්‍රල් ටැංකියට හානියක් සිදු නොවිම නිසා අපතේ යාමක්ද සිදුවී නොමැත. මෙම තෙල් ටැංකිය පිළිගත කිරිම සදහා මහනුවර නඩත්තු එකකයෙන් පැමිණිය යුතු බව නාවලපිටිය දුම්රිය ස්ථානයෙන් කළ විමසිමකදී පැවසු අතර රාත්‍රි තැපැල් දුම්රිය පැමිණිමට පෙර යතා තත්ත්වයට පත්කර ගැනිමට හැකි වුවහොත් ඊට බාධාවක් නොවන බව වාර්තා විය.", "URL": "https://sinhala.adaderana.lk/news.php?nid=103637", "Category": null, "Parent URL": null}