{"Source": "Adaderana", "Timestamp": "June 8, 2017 10:05 am", "Headline": "මියන්මාර් ගුවන් යානයේ මියගිය මළ සිරුරු අන්දමන් මුහුදේ", "News Content": "අනතුරට ලක්වූ මියන්මාර් ගුවන් යානයේ කොටස් සහ මියගිය පුද්ගලයින්ගේ මළ සිරුරු අන්දමන් මුහුදේ තිබී සොයාගෙන තිබේ. මියන්මාර් ආරක්ෂක අංශ මේ පිළිබඳව තහවුරු කර ඇති බවයි විදෙස් වාර්තා සඳහන් කළේය. මියන්මාර් ආරක්ෂක හමුදාවට අයත් ගුවන් යානයක් මියන්මාරයේ මෙයික් නගරයේ සිට යන්ගොන් දක්වා පියාසර කරමින් තිබියදී අනතුරට පත්ව තිබුණි. යානය අනතුරට ලක්වන අවස්ථාවේ එහි මගීන් 106 දෙනෙකු සහ කාර්යය මණ්ඩලය 14 දෙනෙකු සිට ඇති බව වාර්තා වෙයි. ඒ අතරින් බහුතරයක් හමුදා පවුල්වල සාමාජිකයින් බව සඳහන් වෙයි. යානය ගුවන් ගතවී පැය භාගයකට පමණ පසුව එය අතුරුදන්ව තිබූ අතර පසුව එය අන්දමන් මුහුදට කඩා වැටී ඇති බවට අනාවරණය විය. අනතුරට හේතුව මෙතෙක් අනාවරණය වී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=74024", "Category": null, "Parent URL": null}