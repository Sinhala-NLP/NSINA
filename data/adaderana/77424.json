{"Source": "Adaderana", "Timestamp": "September 12, 2017 06:54 am", "Headline": "ඝාතනයක් සම්බන්ධයෙන් රෝහල් ආරක්ෂකයින් 3ක් රිමාන්ඩ්    ", "News Content": "පුද්ගලයෙකුගේ මරණයක් සම්බන්ධයෙන් හලාවත මහ රෝහලේ සේවයේ නියුතු ආරක්ෂක නියාමකයින් තිදෙනෙකු ලබන 22 වන දින දක්වා රක්ෂිත බන්ධනාගාර ගත කර තිබේ. පසුගිය 09 වැනිදා රාත්‍රී රෝහලට ඇතුළත් වීමට උත්සාහ කළ අධික ලෙස බීමතින් සිටි පුද්ගලයෙකු අදාළ ආරක්ෂක නියාමකයින් විසින් පලවා හැර ඇති අතර පසුදින එම පුද්ගලයාගේ මළ සිරුර රෝහල ඉදිරිපිට තිබී සොයාගෙන ඇති බව වාර්තා වේ. එම පුද්ගලයා රෝහලට ඇතුළු වීමට උත්සාහ කරන විට ආරක්ෂක නියාමකයින් ඔහු තල්ලු කරන ආකාරය අසල තිබූ මල් ශාලාවේ සේවකයෙකු දැක තිබේ. ඔහු පොලීසියට ඒ බව දැනුම් දී ඇති අතර සැකකරුවන් අත්අඩංගුවට ගෙන මෙය ඝාතනයක් ද යන්න පිළිබද විමර්ශන සිදුකරන බවෙ හලාවත පොලිසිය පැවැසීය.", "URL": "https://sinhala.adaderana.lk/news.php?nid=77424", "Category": null, "Parent URL": null}