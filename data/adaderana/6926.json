{"Source": "Adaderana", "Timestamp": "February 26, 2010 07:19 pm", "Headline": "පහරදුන්නවුන් හඳුනාගන්නැයි පොලීසියට නියෝග", "News Content": "අලුත්කඩේ අධිකරණ සංකීර්ණය ඉදිරිපිට නීතීඥවරුන් සහ විපක්ෂය එක්ව පැවැත්වූ වි‍රෝධතාවට පහරදුන් පුද්ගලයින් හඳුනාගෙන අධිකරණය හමුවට ඉදිරිපත් කරන ලෙස ‍කොළඹ ප්‍රධාන මහේස්ත්‍රාත් අධිකරණය කොළඹ අපරාධ කොට්ඨාශයට අද නියෝග කරන ලදී. පොලිසිය අධිකරණයට දැනුම් දුන්නේ පහරදීම සම්බන්ධයෙන් වන වීඩියෝ පට මාධ්‍ය ආයතන 4 කින් ඉල්ලා සිටිය ද දැනට ලැබී ඇත්තේ එක් මාධ්‍ය ආයතනයකින් පමණක් බවයි. ඒ අනුව අදාළ වීඩියෝ පට සෙසු මාධ්‍ය ආයතනවලින් ලබාගෙන පරීක්ෂණ මෙහෙයවන ලෙස නියෝග කළ කොළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය අත්අඩංගුවට ගනු ලැබූ පුද්ගලයින් 8 දෙනා සම්බන්ධයෙන් ගනු ලබන ක්‍රියාමාර්ග මාර්තු 23 වැනි දින දැනුම් දෙන ලෙස ද නියෝග කළාය.", "URL": "https://sinhala.adaderana.lk/news.php?nid=6926", "Category": null, "Parent URL": null}