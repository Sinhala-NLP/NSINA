{"Source": "Adaderana", "Timestamp": "May 26, 2012 11:55 am", "Headline": "ගෙවල් බිඳුම් හා කොල්ලකෑම්වලට සම්බන්ධ සිව්දෙනෙකු අත්අඩංගුවට", "News Content": "ගෙවල් බිඳුම් සහ කොල්ලකෑම් කිහිපයක් සම්බන්ධයෙන් අවශ්‍යව සිටි සැකකරුවන් සිව්දෙනෙකු බලංගොඩ, ඇල්ල ආරව ප්‍රදේශ‍යේ දී අත්අඩංගුවට ගෙන තිබේ. බලංගොඩ පොලිසි‍යේ නිලධාරී කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන්ගෙන් සිදුකළ ප්‍රශ්නකිරීම්වලදී බලං‍ගොඩ ප්‍රදේශයේ සිදුකරන ලද ගෙවල් බිඳ දේපළ ‍සොරකම් කිරීමේ සිද්ධි 02 ක්, කාන්තාවන්ගේ ගෙල බැඳි රන්මාල ‍සොරකම් කිරීමේ සිද්ධි 07 ක් සහ කොස්ගම ප්‍රදේශයේ සිදුකරන ලද සොරකමක් සම්බන්ධයෙන් තොරතුරු අනාවරණය කරගැනීමට හැකිවූ බව පොලිසිය පවසයි. සැකකරුවන් විසින් කොල්ලකන ලද දේපළවලින් කොටසක් ද සොයාගෙන ඇති අතර ඔවුන් අද(26) බලංගොඩ මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=24534", "Category": null, "Parent URL": null}