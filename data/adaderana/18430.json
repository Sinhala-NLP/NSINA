{"Source": "Adaderana", "Timestamp": "August 31, 2011 03:03 pm", "Headline": "පවුල් අවුලක් දුරදිග ගිහින්-එක් අයෙක් මරුට", "News Content": "මහව, බලල්ල, රැකෝගම ප්‍රදේශයේ දී සිදුවූ පහරදීමකින් පුද්ගලයෙකු මියගොස් තිබේ. පහරකෑමට ලක්ව මියගිය පුද්ගලයා හමුදා සේවයේ නියුතුව සිටි 46 හැවිරිදි අයෙකු බව පොලිසිය සඳහන් කරයි. මියගිය පුද්ගලයාගේ සහෝදරයෙකු ද පහරකෑමට ලක්ව කුරුණෑගල මහරෝහලට ඇතුළත් කර තිබේ. සිද්ධියට‍ හේතුව පවුල් ආරවුලක් දුරදිග යාම බව පොලිස් පරීක්ෂණවල දී අනාවරණය වී ඇත.", "URL": "https://sinhala.adaderana.lk/news.php?nid=18430", "Category": null, "Parent URL": null}