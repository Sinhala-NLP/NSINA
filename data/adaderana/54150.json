{"Source": "Adaderana", "Timestamp": "September 29, 2015 11:02 am", "Headline": "පයාගලදී ගිනි අවි සමග 2ක් මාට්ටු", "News Content": "පයාගල, පරණ ගුවන්තොටුපළ පාරේදී ගිනි අවි දෙකක් සමග පුද්ගලයින් දෙදෙනෙකු අත්අඩංගුවට ගෙන තිබේ.කළුතර කොට්ඨාස අපරාධ විමර්ශන අංශයේ නිලධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබී ගිනි අවි 02 ක් සහ ජිව උණ්ඩ 11 ක් සොයාගෙන ඇත.සැකකරුවන් 38 සහ 27 හැවිරිදි අළුත්ගම පයාගල ප්‍රදේශයේ පදිංචිකරුවන් වේ.කළුතර අපරාධ විමර්ශන කොට්ඨාසය සැකකරුවන් රඳවා තබාගෙන වැඩිදුර විමර්ශන සිදු කරන බව පොලිසිය සඳහන් කළේය.", "URL": "https://sinhala.adaderana.lk/news.php?nid=54150", "Category": null, "Parent URL": null}