{"Source": "Adaderana", "Timestamp": "January 20, 2018 04:39 pm", "Headline": "පුංචි ඡන්දේ ගැන පැමිණිලි 250 ක් ", "News Content": "පළාත් පාලන ආයතන ඡන්ද විමසීම සම්බන්ධයෙන් මේ වන විට පැමිණිලි 250ක් ලැබී ඇති බව පොලිස් මූලස්ථානය පවසයි. මැතිවරණ නීති උල්ලංඝණය කිරිම් සම්බන්ධයෙන් පැමිණිලි 75ක් සහ මැතිවරණ පැමිණිලි 175ක් ඒ අතර වන බව පොලිස් මූලස්ථානය සඳහන් කළේය. ගත වූ පැය 24තුළ මැතිවරණ නීති උල්ලංඝණය කිරිම් සම්බන්ධයෙන් පැමිණිලි 02ක් ලැබී ඇති අතර ඒ සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන තිබේ. ඒ අනුව පසුගිය දෙසැම්බර් 09 වනදා සිට මේ දක්වා කාලය තුළ අදාළ සිද්ධින් සම්බන්ධයෙන් පුද්ගලයින් 175 දෙනෙකු අත්අඩංගුවට ගෙන ඇති අතර මෙවර පළාත් පාලන ආයතන ඡන්ද විමසීම සඳහා ඉදිරිපත්ව සිටින අපේක්ෂකයින් 23 දෙනකු ඒ අතර වන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=83272", "Category": null, "Parent URL": null}