{"Source": "Adaderana", "Timestamp": "April 22, 2017 05:02 pm", "Headline": " වෛද්‍යවරයෙකු ඉල්ලා සියඹලාණ්ඩුව ජනයාගෙන් මැසිවිලි", "News Content": "උස්ගම, සියඹලාණ්ඩුව ප්‍රාථමික වෛද්‍ය ප්‍රතිකාර ඒකකය සඳහා වෛද්‍යවරයෙකු නොමැතිවීම හේතුවෙන් ප්‍රදේශවාසීන් දැඩි දුෂ්කරතාවයට මුහුණ දී තිබේ.ඒ හේතුවෙන් ඖෂධ ලබා ගැනීම සහ සායනික ප්‍රතිකාර ලබා ගැනීම සඳහා අවශ්‍ය පහසුකම් නොමැති බවට ඔවුන් චෝදනා කරයි.එම අවශ්‍යතා ඉටු කර ගැනීම සඳහා ගල්ගඹුව, මීගලෑව සහ තඹුත්තේගම යන රෝහල්වලටයාමට සිදුව ඇති අතර එය තමන්ට අසීරුතාවයක් වී ඇති බව ප්‍රදේශවාසීන් පවසයි.එම නිසා හැකි ඉක්මනින් උස්ගම, සියඹලාණ්ඩුව ප්‍රාථමික වෛද්‍ය ප්‍රතිකාර ඒකකය සඳහා වෛද්‍යවරයෙකු ලබා දෙන ලෙස ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=72360", "Category": null, "Parent URL": null}