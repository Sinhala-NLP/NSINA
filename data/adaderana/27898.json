{"Source": "Adaderana", "Timestamp": "October 1, 2012 11:20 am", "Headline": "මන්ත්‍රී මිදුලේ බෝම්බ", "News Content": "ද්‍රවිඩ ජාතික සන්ධානයෙන් නැගෙනහිර පළාත් සභාවට තේරි පත්වු ‍මන්ත්‍රීවරයෙකුගේ නිවසේ මිදුලේ තිබී අත්බෝම්බ 2ක් සොයාගෙන තිබේ. කෝවින්දන් කරුණාකරන් හෙවත් \"ජානා\" නමින් හඳුන්වන මන්ත්‍රීවරයාගේ නිවසේ මිදුලේ අත්බෝම්බ ඇති බවට පොලීසියට තොරතුරක් ලැබී ඇත. ඒ අද අලුයම 3.30ට පමණය. මඩකළපුව, සෙට්ටිපාලයම් හි අදාළ මන්ත්‍රීවරයාගේ නිවස පිහිටා තිබේ. ඒ අනුව පොලීසිය ගොස් එම බෝම්බ දෙක සිය භාරයට ගෙන ඇතැයි අප වාර්තාකරු පවසයි. බෝම්බ නිෂ්ක්‍රීය අංශය විසින් එම අත්බෝම්බ 2ක නිෂ්ක්‍රීය කළ බව ද අප වාර්තාකරු පවසයි.", "URL": "https://sinhala.adaderana.lk/news.php?nid=27898", "Category": null, "Parent URL": null}