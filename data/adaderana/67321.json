{"Source": "Adaderana", "Timestamp": "December 24, 2016 01:19 pm", "Headline": " දියේ ගිළී මියගිය ගණන  5,000 ඉක්මවයි", "News Content": "මධ්‍යධරණී මුහුද හරහා යුරෝපයට ඇතුළුවීමට උත්සාහ කිරීමේදී දියේ ගිළී මියගිය සරණාගතයින්ගේ සංඛ්‍යාව 5,000 ඉක්මවන බව එක්සත් ජාතීන්ගේ සංවිධානය සඳහන් කරයි.එම සංවිධානය පෙන්වා දෙන්නේ මෙම සංඛ්‍යාව මෙතෙක් මුහුදේදී අනතුරට ලක්වීමෙන් මියගිය වැඩිම සංඛ්‍යාව බවයි.ඉතාලි වෙරළට ආසන්නයෙන් පසුගියදා නැව් දෙකක් අනතුරට ලක්වීමෙන් සංක්‍රමණිකයින් 100 දෙනෙක් පමණ දියේ ගිළී මියගොස් ඇති බව සඳහන්ය.ඒ අනුව මෙම වාර්තාව සමඟ මෙතෙක් පැවැති මරණ සංඛ්‍යාව ඉහළ ගොස් ඇති බව විදෙස් මාධ්‍ය වාර්තා කරයි.මේ අතර සරණාගතයින් සඳහා දේශපාලන රැකවරණ ලබාදීමේ වැඩපිළිවෙළ ලිහිල් කරන ලෙසද එක්සත් ජාතීන්ගේ සංවිධානය ඉල්ලීමක් කරන ලදී.", "URL": "https://sinhala.adaderana.lk/news.php?nid=67321", "Category": null, "Parent URL": null}