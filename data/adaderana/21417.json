{"Source": "Adaderana", "Timestamp": "January 16, 2012 01:20 pm", "Headline": "ටී. එන්. ඒ සමග 19 වන සාකච්ඡාවටය හෙට ඇරඹෙයි", "News Content": "රජය සහ දෙමළ ජාතික සන්ධානය අතර තවත් සාකච්ඡාවක් හෙට(17) ආරම්භ වේ. හෙට ආරම්භ වන සාකච්ඡා දින තුනක් පැවැත්වෙන බව දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ සුමන්තිරන් මහතා සඳහන් කළේය. 13 වන ආණ්ඩුක්‍රම ව්‍යවස්ථාව යටතේ ලබා දී ඇති පොලිස් බලතල පළාත් සභාවලට ලබාදීම සම්බන්ධයෙන් ප්‍රධාන වශයෙන් සාකච්ඡා කිරීමට නියමිතය. පසුගිය වසරේ ජනවාරී මස 10 වැනිදා සිට වාර්ගික අර්බුදයට දේශපාලන විසඳුම් සෙවීමේ අරමුණින් දෙපාර්ශ්වය අතර සාකච්ඡා ආරම්භ විය. මේ වන විට සාකච්ඡාවට 18 ක් පැවැත්වුණු අතර මෙතෙක් අවසන් එකඟතාවකට පැමිණීමට දෙපාර්ශ්වයටම හැකි වී නැත. ඉඩම් බලතල ලබාදීම සම්බන්ධව මෙහිදී ප්‍රධාන වශයෙන් සාකච්ඡා කෙරෙන බව හෙට පැවැත්වෙන සාකච්ඡා පිළිබඳ අද දෙරණට අදහස් දැක් වූ එම්.ඒ සුමන්තිරන් මන්ත්‍රීවරයා සඳහන් කළේය. ද්‍රවිඩ ජාතික සන්ධානය ඉදිරිපත් කළ යෝජනා පදනම් කරගනිමින් මෙම සාකච්ඡා සිදුවන බව ද ඔහු ප්‍රකාශ කළේය. ඉඩම් බලතල පළාත් සභාවලට ලබාදීම ක්‍රියාත්මක නොවීම හේතුවෙන් ගැටලු රැසකට මුහුණදීමට සිදුව ඇති බව මන්ත්‍රීවරයා පෙන්වා දෙයි.", "URL": "https://sinhala.adaderana.lk/news.php?nid=21417", "Category": null, "Parent URL": null}