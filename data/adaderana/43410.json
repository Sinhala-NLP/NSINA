{"Source": "Adaderana", "Timestamp": "May 23, 2014 08:59 am", "Headline": "කුඹුර ළඟ මළ සිරුරක්", "News Content": "පිළියන්දල නාම්පමුණුව, හේමන්ත කුමාර මාවත ප්‍රදේශයේ කුඹුරක් අසළ තිබි මියගිය පුද්ගලයෙකුගේ සිරුරක් සොයාගෙන තිබේ. ඊයේ රාත්‍රි පොලිසියට ලැබුණු තොරතුරක් මත සිරුර සොයාගැනුණු අතර මියගිය පුද්ගලයා එම ප්‍රදේශයේම පදිංචිව සිටි 34 හැවිරිදි දෙදරු පියෙකු බව පොලිසිය පැවසුවේය. ඔහු මාර්ග ඉදිකිරිමේ සමාගමක සේවයේ නියුතුව සිටි අයෙකි. මෙය ඝාතනයක් ද සියදිවි හානිකරගැනීමක්ද යන්න පිළියන්දල පොලිසිය විසින් විමර්ශන ආරරම්භ කර ඇත. මේ අතර ඌවපරණගම, මොරගොල්ල කෝවිල ආසන්නයේ ගෙපලක් කපමින් සිටි පුද්ගලයෙකු පස්කන්දකට යටවීමෙන් මියගොස් තිබේ. ඊයේ පස්වරුවේ සිදුවූ අනතුරෙන් තුවාළ ලැබු තවත් අයෙකු බදුල්ල මහ රෝහලට ඇතුළත් කර ඇති බව ඌවපරණගම පොලිසිය පැවසුවේය. මියගිය පුද්ගලයා කැන්දගොල්ල, යොවුන්ආරව ප්‍රදේශයේ පදිංචිව සිටි 55 හැවිරිදි අයෙකි.", "URL": "https://sinhala.adaderana.lk/news.php?nid=43410", "Category": null, "Parent URL": null}