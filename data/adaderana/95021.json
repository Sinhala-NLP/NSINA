{"Source": "Adaderana", "Timestamp": "August 25, 2018 08:08 pm", "Headline": "දේශපාලන පලිගැනීම්වලට විශේෂ මහාධිකරණ යොදා ගන්නවා", "News Content": "ආණ්ඩුව දේශපාලන පලිගැනීම් සඳහා විශේෂ මහාධිකරණ යොදා ගනිමින් සිටින බවට ඒකාබද්ධ විපක්ෂය චෝදනා කරයි. අද ස්ථාන කිහිපයකදි මාධ්‍ය වෙත අදහස් දක්වමින් පක්ෂ විපක්ෂ මන්ත්‍රිවරු මෙලෙස අදහස් පළ කළේය. එහිදී අදහස් දැක්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා සඳහන් කළේ දේශපාලන දඩයම් කිරීමේ වුවමනාවෙන් පිහිටු වනු ලැබූ මහාධිකරණය වැඩ ආරම්භ කර ඇති බවයි. ආණ්ඩුව කුමන බලපෑමක් සිදු කළද අධිකරණය ස්වාධීනව සිටීවි යැයි විශ්වාස කරන බවද ඒ මහතා ප්‍රකාශ කළේය. අපගේ ආණ්ඩුවන් පැමිණි පසු ලංකා ඉතිහාසයේ සිදුවූ දැවැන්තම මුදල් වංචාව වන මහ බැංකු බැඳුම්කර සිද්ධිය සම්බන්ධයෙන් පරීක්ෂණ පවත්වා වැරදිකරුවන් දඬුවම් ලබාදෙන බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95021", "Category": null, "Parent URL": null}