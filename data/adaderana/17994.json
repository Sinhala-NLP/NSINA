{"Source": "Adaderana", "Timestamp": "August 11, 2011 10:31 am", "Headline": "කසලවලින් විදුලිය නිපදවන ව්‍යාපෘතියක්", "News Content": "කසලවලින් විදුලිය නිෂ්පාදනය කිරීමේ ව්‍යාපෘතියක් ක්‍රියාත්මක කිරීමට මාතලේ මහ නගර සභාව පියවර ගෙන තිබේ. කසල ටොන් 600 න් මෙගා වොට් 1ක ධාරිතාවක් නිපදවීමට හැකි ලෙස මෙම ව්‍යාපෘතිය ක්‍රියාත්මක කරන බව මාතලේ මහනගර සභාවේ නගරාධිපති මොහොමඩ් හිල්මි මහතා ප්‍රකාශ කළේය. කැලිෆෝනියා විශ්ව විද්‍යාලයේ උපදෙස් මත මෙම ව්‍යාපෘතිය ක්‍රියාත්මක කිරීමට නියමිතය. මෙම ව්‍යාපෘතිය මගින් කසල බැහැර කිරීමේ ගැටලුවට ද පිළියමක් ලැබෙන බව හිල්මි මහතා ප්‍රකාශ කළේය.", "URL": "https://sinhala.adaderana.lk/news.php?nid=17994", "Category": null, "Parent URL": null}