{"Source": "Adaderana", "Timestamp": "March 8, 2018 10:35 am", "Headline": "කලබල අස්සේ නීතිය හා සාමය වෙනස් වෙයි", "News Content": "නීතිය හා සාමය පිළිබඳ කැබිනට් අමාත්‍යවරයා ලෙස රාජ්‍ය පරිපාලන හා කළමනාකරණ අමාත්‍ය රංජිත් මද්දුම බණ්ඩාර මහතා අද (08) පෙරවරුවේ පත් කර තිබේ. ජනාධිපති නිල නිවසේදී ජනාධිපති මෛත‍්‍රීපාල සිරිසේන මහතා ඉදිරියේ මෙම දිවුරුම් දීම සිදුවු බව ජනාධිපති මාධ්‍ය අංශය නිවේදනය කරයි. මේ අවස්ථාවට අග‍්‍රාමාත්‍ය රනිල් වික‍්‍රමසිංහ මහතා සහ ජනාධිපති ලේකම් ඔස්ටින් ප‍්‍රනාන්දු මහතා ද එක්ව ඇත. රංජිත් මද්දුමබණ්ඩාර මහතා මෙම අමාත්‍යධුරයට අමතරව රාජ්‍ය පරිපාලන හා කළමනාකරණ අමාත්‍යධුරයේ ද කටයුතු කළේය. සාගල රත්නායක අමාත්‍යවරයා විසින් මීට පෙර දැරූ නීතිය හා සාමය අමාත්‍යධුරය පසුගිය මස 26 වනදා සිදුවූ කැබිනට් සංශෝධනයේදී අග්‍රාමාත්‍ය රනිල් වික්‍රමසිංහ මහතා වෙත පැවරිණී.", "URL": "https://sinhala.adaderana.lk/news.php?nid=85350", "Category": null, "Parent URL": null}