{"Source": "Adaderana", "Timestamp": "June 19, 2016 10:52 am", "Headline": "අර්ජුනට එරෙහි උපවාසය තවදුරටත්", "News Content": "විෂයභාර අමාත්‍යවරයා වරාය වෘත්තීය සමිති නියෝජිතයන් මර්දනය කිරීමේ වැඩපිළිවෙළක නිරත වෙමින් සිටින බවට වරාය වෘත්තීය සමිති එකමුතුව චෝදනා කරයි.එම එකමුතුවේ සම කැඳවුම්කරු ලාල් බංගමුවගේ මහතා සඳහන් කළේ අමාත්‍යවරයාගේ අවිධිමත් ක්‍රියාකලාපය පිළිබඳව වරාය වෘත්තීය සමිති විවේචන පළ කිරීම මෙම තත්ත්වයට හේතුව බවයි. එමෙන්ම පසුගිය අප්‍රේල් මාසයේ අග්‍රාමාත්‍යවරයා සමග පැවති සාකච්ඡාවේ දී වරාය වෘත්තීය සමිති නියෝජිතයන් ඉදිරිපත් කළ යෝජනා ක්‍රියාත්මක කිරීමට අමාත්‍යවරයා මෙතෙක් පියවර ගෙන නොමැති බව ලාල් බංගමුවගේ මහතා සඳහන් කළේය.මෙම තත්ත්වයට විරෝධය පළකරමින් වරාය වෘත්තීය සමිති එකමුතුවේ නියෝජිතයන් තිදෙනෙකු පසුගිය 17 වැනිදා උපවාසයක් ආරම්භ කළේය.එය දෙවන දිනටත් අද දිනයේත් ක්‍රියාත්මක වෙයි.", "URL": "https://sinhala.adaderana.lk/news.php?nid=61239", "Category": null, "Parent URL": null}