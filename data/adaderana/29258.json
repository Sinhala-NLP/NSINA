{"Source": "Adaderana", "Timestamp": "November 17, 2012 10:10 am", "Headline": "එළවළු සෝදන තැන මළ සිරුරක්", "News Content": "නුවරඑළිය, බොරකන්ද ප‍්‍රදේශයේ එළවළු සොදන ස්ථානයක තිබී මළ සිරුරක් සොයා ගෙන තිබේ. එම මළ සිරුර නුවරඑළිය රෝහලේ මෘත ශරීරාගාරයේ තබා ඇති බව නුවරඑළිය පොලීසිය සඳහන් කළේය. අවුරුදු 55 ක් පමණ වයසැති පුද්ගලයෙකු මෙලෙස මියගොස් ඇති අතර පශ්චාත් මරණ පරීක්ෂණය අද සිදුකිරීමට නියමිතය. නුවරඑළිය පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29258", "Category": null, "Parent URL": null}