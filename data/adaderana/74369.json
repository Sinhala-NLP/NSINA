{"Source": "Adaderana", "Timestamp": "June 20, 2017 07:48 am", "Headline": "ගුරු හිඟය පියවීමට ප්‍රතිපත්තිමය තීන්දුවකට එළඹිය යුතුයි", "News Content": "ගුරු හිඟය පියවීම සඳහා ප්‍රතිපත්තිමය තීන්දුවකට එළඹිය යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වාදෙන්නේ ගුරුමාරුවල දී ස්වාධීන ක්‍රමවේදයක් ක්‍රියාත්මක කිරීම වැදගත් බවය.පළාත් ප්‍රධාන අමාත්‍යවරුන් සමඟ ඊයේ (19) පස්වරුවේ ජනාධිපති කාර්යාලයේ පැවති හමුවකදී ජනාධිපති මෛත්‍රීපාල සිරිසේන මහතා මෙම අදහස් පළ කර තිබේ. පළාත් වශයෙන් පවතින ගුරු හිගයට විසදුම් ලබාදීම මෙන්ම උපාධිධාරී ගුරුවරුන් බදවා ගැනීමේ ක්‍රමවේදය පිළිබදව ද මෙහිදී ජනාධිපතිවරයාගේ අවධානය යොමුවු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=74369", "Category": null, "Parent URL": null}