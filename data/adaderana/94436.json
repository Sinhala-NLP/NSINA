{"Source": "Adaderana", "Timestamp": "August 15, 2018 10:57 am", "Headline": "ස්වාධීන වෙනවා නම් අවස්ථාව දෙන්න පුළුවන්", "News Content": "ඒකාබද්ධ විපක්ෂය නියෝජනය කරන මන්ත්‍රී කණ්ඩායම පාර්ලිමේන්තුව තුළ ස්වාධීන වන්නේ නම් ඒ සඳහා අවස්ථාව ලබාදීමට හැකි බව එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා පවසයි. කොළඹ පැවති උත්සවයකින් අනතුරුව අමාත්‍යවරයා මේ බව සඳහන් කළේය. එක්සත් ජාතික පක්ෂය හා ශ්‍රී ලංකා නිදහස් පක්ෂය අතර විවිධ පරස්පරතා තිබුණද රටේ අනාගතය වෙනුවෙන් එක්වී කටයුතු කරන බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර මහතා ප්‍රකාශ කළේය. ස්වාධීන වීම සඳහා අවශ්‍ය නම් එක් එක් මන්ත්‍රීවරයා වෙන් වෙන් වශයෙන් ලිපි ලබා දෙන්නේ නම් ඒ පිළිබඳ සලකා බැලීමට සූදානම් බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=94436", "Category": null, "Parent URL": null}