{"Source": "Adaderana", "Timestamp": "August 15, 2018 03:01 pm", "Headline": "නිවසක වහලයට පස් කන්දක් කඩා වැටී එක් අයෙකුට බරපතළයි", "News Content": "මස්කෙලිය කුඩා මස්කෙලිය ප්‍රදේශයේ නිවසක මුළුතැන්ගෙයක් මතට පස් කන්දක් කඩා වැටිමෙන් එක් අයෙක් තුවාල ලබා දික්ඔය මුලික රෝහල වෙත ඇතුලත් කර ඇති බව මස්කෙකලිය පොලිසිය පැවසීය. මධ්‍යම කඳුකරයේ බටහිර බැවුම් ප්‍රදේශවලට ඇද හැලෙන අධික වර්ෂාවත් සමග අද (15) උදැසන 4 ට පමණ නිවස පිටුපස තිබු පස් කන්ද කඩා වැටි ඇති අතර , එම පස් කන්ද කඩා වැටිම නිරික්ෂනය කිරිමට ගිය නිවැස් හිමියා පස් කන්දට යට වි තුවාල ලබා දික්ඔය මුලික රෝහල වෙත ඇතුලත් කර ඇති අතර, පස් කන්ද කඩා වැටිමෙන් එම නිවසේ මුළුතරන්ගෙයට දැඩි අලාභ හානි සිදු වි තිබේ. පස් කන්ද කඩා වැටුණ ස්ථානයේ පිහිටි තවත් නිවාස හයක පදිංචිකරුවන්ට ඉන් ඉවත් වි ආරක්ෂිත ස්ථාන කරා යන ලෙස ප්‍රදේශයේ ග්‍රාමසේවා නිලධාරිවරයා විසින් දැනුම් දි ඇත. මවුස්සාකැලේ ජල පෝෂක ප්‍රදේශවලට ඇද හැලෙන අධික වර්ෂාවත් සමග මවුස්සාකැලේ ජලාශය ජල මට්ටම පිටාර මට්ටමට ආසන්න විම නිසා එම ජලාශයේ වාන් දොරටු තුනක් වසර 5 කට පමණ පසු අද(15) අගල බැගින් විවෘත කර තිබිණි. එම ජලාශයේ වාන් දොරටු විවෘත කිරිමත් සමගම කැනියොන් ,ලක්ෂපාන ජලාශවලද වාන් සියල්ල දොරටු විවෘත කර ඇති අතර , විමසුරෙන්ද්‍ර ජලාහයද වාන් දැමිමට පටන් ගෙන ඇත. එම ජලාශ වල වාන් දොරටු විවෘත කිරිමත් සමග කැළණි ගගේ ජල මට්ටම ඉහල ගොස් ඇත.", "URL": "https://sinhala.adaderana.lk/news.php?nid=94447", "Category": null, "Parent URL": null}