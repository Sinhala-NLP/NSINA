{"Source": "Adaderana", "Timestamp": "November 4, 2012 01:01 pm", "Headline": "ආණ්ඩුව පෞද්ගලික අරමුණු ඉටු කරගන්න අර අදිනවා", "News Content": "මෙරට ව්‍යවස්ථාවේ පවතින අඩුපාඩු හේතුවෙන් ආණ්ඩුව සිය පෞද්ගලික අරමුණු ඉටුකර ගැනීමට උත්සාහ දරන බව එක්සත් ජාතික පක්ෂය පවසයි. අද (04) කොළඹ දී පැවති මාධ්‍ය හමුවකට එක්වෙමින් එක්සත් ජාතික පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා මෙම අදහස් පළ කළේය. අග විනිසුරුවරියට එරෙහිව ගෙන ආ දෝෂාභියෝගය ඊට හොඳම උදාහරණය බව ලක්ෂ්මන් කිරිඇල්ල මහතා සඳහන් කර සිටියි. තවද අග විනිසුරුවරියට එරෙහිව දෝෂාභියෝගය ගෙන එන පාර්ලිමේන්තු මන්ත්‍රීවරුන් විසින් එම විභාග කිරීම තුළින් ව්‍යවස්ථාවේ අර්ථ නිරූපණයේ යම් දෝෂයක් ඇති බව හෙතෙම පෙන්වාදෙයි. මෙම දෝෂාභියෝගය ජාත්‍යන්තර සහ දේශීය විද්වතුන් හමුවේ විභාග කළ යුතු බව මන්ත්‍රීවරයා පවසයි. ඊයේ (03) ජිනීවාවල දීද මේ පිළිබඳව සාකච්ඡාවට බඳුන් වී ඇති බව‍ හෙතෙම කියා සිටියේය. ආණ්ඩුව ගෙන ආ ගිවිසුම් තුළින් මෙය ජාත්‍යන්තර වශයෙන් ගැටලුවක් බවට පත්ව ඇතැයි ලක්ෂ්මන් කිරිඇල්ල මහතා සඳහන් කරයි. කෙසේ වෙතත් නීතීඥවරුන්ගේ සහ විනිසුරුවරුන්ගේ සංගම් ගන්නා ඕනෑම ක්‍රියාමාර්ගයකට තමන් සහය පළ කරන බව එක්සත් ජාතික පක්ෂයේ පාර්ලිමේන්තු මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28886", "Category": null, "Parent URL": null}