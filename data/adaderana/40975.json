{"Source": "Adaderana", "Timestamp": "February 8, 2014 09:44 pm", "Headline": "පාප් වහන්සේ ශ්‍රී ලංකාවේ සංචාරයකට සුදානම්!", "News Content": "ශ‍්‍රී ලංකාවේ සංචාරයකට එක්වන ලෙස කළ ආරාධනයක් ශුද්ධෝත්තම ෆ‍්‍රැන්සිස් පාප් වහන්සේ විසින් පිළිගෙන තිබේ. ඒ සඳහා තමන්ට අවස්ථාව ලැබෙනු ඇතැයි අපේක්ෂා කරන්නේ යැයි උන්වහන්සේ ප‍්‍රකාශ කළ බව වතිකානු ගුවන් විදුලිය නිවේදනය කළේය. ඉතාලියේ වාසය කරන ශ‍්‍රී ලාංකිකයන් පිරිසක් අද (08) පාප් වහන්සේ බැහැදැක තිබේ. කොළඹ අගරදගුරු මැල්කම් කාදිනල් රංජිත් හිමිපාණන් ද එම අවස්ථාවට සහභාගී වී ඇත. කෙතරම් අසීරු වුවද සංහිඳියා ක‍්‍රියාමාර්ගයකට යොමුවීමේ අවශ්‍යතාව ෆ‍්‍රැන්සිස් පාප් වහන්සේ මෙහිදී අවධාරණය කළ බව වතිකානු ගුවන් විදුලිය වාර්තා කළේය. සංවර්ධනය සහ සාමය ළගාකර ගැනීමට ඇති හොඳම පිළිවෙත එය බව පාප්වහන්සේ පෙන්වාදී ඇත.", "URL": "https://sinhala.adaderana.lk/news.php?nid=40975", "Category": null, "Parent URL": null}