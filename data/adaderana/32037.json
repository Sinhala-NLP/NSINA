{"Source": "Adaderana", "Timestamp": "March 2, 2013 08:44 am", "Headline": "මෛත්‍රීගේ ප්‍රකාශය බරපතළයි", "News Content": "තම ජිවිතයට තර්ජන එල්ලවී ඇති බවට මෛත්‍රීපාල සිරිසේන අමාත්‍යවරයා සිදු කළ ප්‍රකාශය බරපතළ ප්‍රකාශයක් යැයි එක්සත් ජාතික පක්ෂ නායක රනිල් වික්‍රමසිංහ මහතා පවසයි. මෛත්‍රිපාල සිරිසේන අමාත්‍යවරයා තමාට පවතින ජීවිත තර්ජන පිළිබද සිදු කළ ප්‍රකාශය පිළිබද අදහස් දක්වමින් රනිල් වික්‍රමසිංහ මහතා මහනුවර ප්‍රදේශයේ පැවති උත්සවයකදී මේ බව පැවසීය. එසේම පාසිකූඩා සිද්ධියට අදාළව අත්අඩංගුවට ගත් පිරිස පොලිස් ඇප මත මුදාහැරීම පිළිබඳ ගැටලු මතුවන බව එහිදී විපක්ෂනායකවරයා පෙන්වාදුන්නේය.", "URL": "https://sinhala.adaderana.lk/news.php?nid=32037", "Category": null, "Parent URL": null}