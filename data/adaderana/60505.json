{"Source": "Adaderana", "Timestamp": "May 26, 2016 01:50 pm", "Headline": "වගාවට බිමට හානිවී නම් 1918 අමතන්න", "News Content": "ආපදා තත්ත්වය හේතුවෙන් විනාශයට පත් වගාවන් සහ වැව්,ඇළ වේලි, අමුණු ආදී වාරිමාර්ග පිළිබඳ තොරතුරු කඩිනමින් දැනුම්දීම සඳහා කෘෂිකර්ම අමාත්‍යංශය නව දුරකථන අංකයක් හඳුන්වා දී තිබේ.1918 යන දුරකථන අංකය අද සිට ක්‍රියාත්මක වන පරිදි ඒ සඳහා හඳුන්වා දී ඇති බවයි කෘෂිකර්ම අමාත්‍යංශය සඳහන් කරයි.ඒ අනුව පැය 24 පුරා ක්‍රියාත්මක එම දුරකථන අංකය ඔස්සේ ආපදා තත්ත්වයෙන් තම වගාවන් වලට සිදුව ඇති හානිය පිළිබඳව දැනුම් දීමේ අවස්ථාව විපතට පත් ජනතාවට හිමිවේ.එම දුරකථන අංකය ඔස්සේ ලැබෙන තොරතුරු සැලකිල්ලට ගනිමින් අවශ්‍ය සහන කඩිනමින් ලබාදීමට සහ ඒ සම්බන්ධයෙන් අදාළ අංශ දැනුවත් කිරීමට කෘෂිකර්ම අමාත්‍යංශය කටයුතු යොදා ඇති බව සඳහන්ය.", "URL": "https://sinhala.adaderana.lk/news.php?nid=60505", "Category": null, "Parent URL": null}