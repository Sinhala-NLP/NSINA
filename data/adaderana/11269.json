{"Source": "Adaderana", "Timestamp": "October 4, 2010 08:31 am", "Headline": "නැගණිය දූෂණය කළ අයියා අත්අඩංගුවට", "News Content": "බිබිල පිටකුඹුර, තොටිල්ලකැටිය දිය‍කොළයාය ප්‍රදේශයේ 13 හැවිරිදි නැගණියට ස්ත්‍රී දූෂණයක් සිදුකළ 21 හැවිරිදි ඇයගේ සහෝදරයා අත්අඩංගුවට ගෙන තිබේ. මෙය මාස පහකට පමණ පෙර සිදුව ඇති අතර අදාළ දැරිය ගැබ්ගෙන ඇති බව බිබිල පොලිසිය පැවසීය. මේ අතර බිබිල ප්‍රදේශයේ පාසලක 10 වන ශ්‍රේණියේ ඉගෙනුම ලබන සිසුවියක පුද්ගලයන් තිදෙනෙකුගේ අතවරයට ලක්වී ති‍බේ. එක් අයෙකු ඇයගේ සීයා වන අතර එම සිසුවිය ද ගැබ් ගෙන ඇති බව පොලිසිය පවසයි. සිද්ධිය සම්බන්ධයෙන් සිසුවියගේ සීයා සහ තවත් අයෙකු අත් අඩංගුවට ගෙන ඇත.", "URL": "https://sinhala.adaderana.lk/news.php?nid=11269", "Category": null, "Parent URL": null}