{"Source": "Adaderana", "Timestamp": "October 24, 2013 06:57 pm", "Headline": "තහනම් උත්තේජක ගැනීමට එරෙහි පනත සම්මතයි", "News Content": "ක්‍රීඩාවේ යෙදීමේදී තහනම් උත්තේජක ද්‍රව්‍ය භාවිතා කිරීමට එරෙහි පනත් කෙටුම්පත අද(24) පාර්ලිමේන්තුවේදී ඡන්ද විමසීමකින් තොරව සම්මත වී තිබේ. ක්‍රිඩාවල යෙදීමේදී උත්තේජක ද්‍රව්‍ය ගැනීමට එරෙහි ජාත්‍යන්තර සම්මුතිය ක්‍රියාත්මක කිරීම සහ තහනම් උත්තේජක ද්‍රව්‍ය මර්දන නියෝජ්‍ය ආයතනයක් ශ්‍රී ලංකාව තුළ පිහිටුවීම එම පනත මගින් අපේක්ෂා කරයි. ඒ අනුව ඊට අදාළ ජාත්‍යන්තර නීති මෙරට ක්‍රියාත්මක කිරීමටද විධිවිධාන යෙදෙනු ඇත. ඒ යටතේ මහාධිකරණය විසින් වරදකරු කරනු ලැබු අයෙකුට අවුරුදු 2 කට නොවැඩි කාලසීමාවක් සඳහා බන්ධනාගාරගත කිරීමෙන් දඬුවම් කළ හැකියි. ඊට අමතරව මෙම පනත මගින් රුපියල් ලක්ෂ 5 ට නොඅඩු සහ ලක්ෂ 10 ට නොවැඩි දඩයකට ද යටත්වෙයි.", "URL": "https://sinhala.adaderana.lk/news.php?nid=38359", "Category": null, "Parent URL": null}