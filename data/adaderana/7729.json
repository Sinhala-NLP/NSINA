{"Source": "Adaderana", "Timestamp": "April 8, 2010 03:17 pm", "Headline": "වැඩිම මන්ත්‍රී පිරිසකගෙන් යුත් රජය මෙවර", "News Content": "ඉතිහාසයේ වැඩිම මන්ත්‍රී සංඛ්‍යාවකින් යුත් රජයක් බිහිකිරීමට ජනතාව මෙවර පෙළ ගැසී ඇති බව අමාත්‍ය මහින්ද අමරවීර මහතා පවසයි. ජනාධිපති මහින්ද රාජපක්ෂ මහතාට රට සංවර්ධනය කිරීමට ශක්තිමත් රජයක් අවශ්‍ය බව ඔහු සඳහන් කරයි. අද පෙරවරුවේ අඟුණුකොළපැලැස්ස මහානාග ජාතික පාසලේ දී ඡන්දය ප්‍රකාශ කිරීමෙන් අනතුරුව අමාත්‍යවරයා මෙම අදහස් පළ කළේය. ශක්තිමත් රජයක් තුළින් ශ්‍රී ලංකාව ආසියාවේ දියුණුම රට බවට පත්කරන බව ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=7729", "Category": null, "Parent URL": null}