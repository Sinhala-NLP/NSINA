{"Source": "Adaderana", "Timestamp": "August 4, 2014 05:14 pm", "Headline": "මධ්‍යම රාත්‍රීයේදී ජල සැපයුම හරියාවිලු", "News Content": "ඉකුත් දින කිහිපයේදී බලපැවැත් වුණු පැය 36ක ජල කප්පාදුව ‍හේතුවෙන් ජල සැපයුම මෙතෙක් යථා තත්ත්වයට පත්ව නැති ප්‍රදේශවලට අද මධ්‍යම රාත්‍රිය වන විට එය යථා තත්ත්වයට පත් කරන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනූව නාරාහේන්පිට, කෝට්ටේ හා නුගේගොඩ ප්‍රදේශවලට ජල සැපයුම යථා තත්ත්වයට පත්කරන බව එම මණ්ඩලය කියයි. කෙසේ වුවද මෙම පැය 36 ජල කප්පාදුව නිසා කොළඹ හා තදාසන්න ප්‍රදේශවල ජනතාව දැඩි දුෂ්කරතාවයට පත් වූ බව අප වෙත වාර්තා විය.", "URL": "https://sinhala.adaderana.lk/news.php?nid=45121", "Category": null, "Parent URL": null}