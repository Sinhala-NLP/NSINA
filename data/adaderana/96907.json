{"Source": "Adaderana", "Timestamp": "September 29, 2018 03:22 pm", "Headline": "මනුසත් දෙරණේ තවත් ප්‍රජාසත්කාරයක්", "News Content": "සියල්ලට ප්‍රථම මිනිස්කම පෙරදැරි කරගනිමින් දෙරණ මාධ්‍යජාලය ක්‍රියාත්මක කරන මනුසත් දෙරණ සමාජ සත්කාරක වැඩසටහනේ 36 වන අදියර අද (29) සවස පුරා පැවැත් වෙයි. ඒ අනුරාධුපුර ගලෙන්බිදුණුවැව රත්මල්වැටිය පඩිකාරමඩුව ප්‍රථමික විද්‍යාල භූමියේදිය. වකුගඩු රෝගය හේතුවෙන් පීඩාවිදින ජනතාවට සහන සැලසීම සහ වකුගඩු රෝගය මුල් අවස්ථාවේදීම හඳුනාගැනීමේ අරමුණින් ක්‍රියාත්මක කෙරුණු මනුසත් දෙරණ ක්‍රියාන්විතයේ 36 වන අදියරට සමගාමීව වෛද්‍ය සායන,රුධිර පරික්ෂාව හා ජනතාවට අවශ්‍ය විශේෂඥ වෛද්‍ය උපදෙස් ලබා දීම අද සිදු කරයි. මෙම ප්‍රජාසත්කාරය සඳහා ගලෙන් බිදුණවැව ප්‍රාදේශීය සෞඛ්‍ය කාර්යාලය,ශ්‍රී ලංකා අක්ෂිදාන සංගමය, ගලෙන්බිදුණුවැව සෞඛ්‍ය නිලධාරි කාර්යාලය යන ආයතන වල සහය ද හිමි වේ.", "URL": "https://sinhala.adaderana.lk/news.php?nid=96907", "Category": null, "Parent URL": null}