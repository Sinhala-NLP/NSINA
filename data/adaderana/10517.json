{"Source": "Adaderana", "Timestamp": "August 30, 2010 09:52 am", "Headline": "පුනරුත්ථාපනය වූ 500 ට ගම් බ්ම් බලා යාමට අවසර", "News Content": "එල්.ටී.ටී.ඊ. සාමාජිකයන්ව සිට පුනරුත්ථාපනය ලැබු තවත් පන්සිය දෙනෙකුට පමණ සිය ගම්බිම් බලා පිටත්ව යාමට අවසර ලබාදෙන බව පුනරුත්ථාපන කොමසාරිස් ජෙනරාල් බ්‍රිගේඩියර් සුදන්ත රණසිංහ මහතා පවසයි. වව්නියාව පොම්පෙමඩු පුනරුත්ථාපන කඳවුරේ දී මෙම පිරිස පුනරුත්තාපනයට ලක්ව ඇති බව ඔහු සඳහන් කරයි. ඔවුන් ලබන මස හතර වැනිදා ගම්බිම් බලා පිටත් කර යැවෙන අතර මෙම පිරිසට මව්වරුන් සහ මෙවර උසස් පෙළ විභාගයට පෙනී සිටි සිසුන් ද වන බව පුනරුත්ථාපන කොමසාරිස්වරයා සඳහන් කළේය. එදිනට සංස්කෘතික සංදර්ශනයක් පැවැත්වෙන අතර විවිධ පාඨමාලා හැදෑරූ පුද්ගලයන් 180 දෙනෙකුට සහතික පත් ප්‍රදානය කිරීමට ද නියමිතය.", "URL": "https://sinhala.adaderana.lk/news.php?nid=10517", "Category": null, "Parent URL": null}