{"Source": "Adaderana", "Timestamp": "January 11, 2018 07:41 am", "Headline": "වැටුප් ගැන සාකච්ඡාවකට රජයේ වෛද්‍ය නිළධාරින් අද රැස්වෙයි", "News Content": "තම වැටුප් සම්බන්ධයෙන් මතුව ඇති ගැටළු පිළිබද සාකච්ඡා කිරිම සදහා අද (11) සිය විධායක කමිටුව රැස්වන බව රජයේ වෛද්‍ය නිළධාරින්ගේ සංගමය පවසයි. එම සංගමයේ මාධ්‍ය කමිටු සාමාජික වෛද්‍ය ප්‍රසාද් කොළඹගේ මහතා ප්‍රකාශ කළේ වැටුප් ගැටළුව සම්බන්ධයෙන් විසදුමක් ඉදිරිපත් කිරිම සඳහා රජයට වසරක කාලයක් ලබාදී තිබූ බවයි. එම ගැටළුව සම්බන්ධයෙන් රජය කඩිනම් විසදුමක් ලබා නොදෙන්නේ නම් දැඩි ක්‍රියාමාර්ග ගන්නා බව වෛද්‍ය ප්‍රසාද් කොළඹගේ මහතා සදහන් කළේය. මේ අතර සයිටම් ආයතනයේ ගැටළුව සහ ශ්‍රී ලංකා වෛද්‍ය සභාවේ නිළවරණය පිළිබදව ද සාකච්ඡා කරන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=82789", "Category": null, "Parent URL": null}