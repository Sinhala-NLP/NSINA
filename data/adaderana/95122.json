{"Source": "Adaderana", "Timestamp": "August 28, 2018 06:40 am", "Headline": " පවුල් ආරවුලක් දුර යයි-නිවසේ සිටි පියාට හා පුතුට පහර දීමක්", "News Content": "නවගත්තේගම මොරගහවැව ප්‍රදේශයේ නිවසකට කඩා වැදී ඇති පිරිසක් එම නිවසේ සිටි පියකුට සහ පුතේකුට අමානුෂිකව පහර දි ඇති බව නවගත්තේගම පොලීසිය පවසයි. ඊයේ(27) අළුයම මෙසේ පහර කැමට ලක්ව ඇත්තේ මොරගහවැව පදිංචි 32 හැවිරිදි අයකුට සහ ඔහුගේ 55 හැවිරිදි පියාය. අදාළ පහර දිමට පස් දෙනෙකුගෙන් පමණ කන්ඩායමක් පැමිණ ඇති බවද මොවුන් පහර දිමට ලී, මුගුරු සහ යකඩ පොලු සමඟ කඩු රැගෙන පැමිණ ඇති බව ද සඳහන් වෙයි. පහර කැමේන් කැපුම් තුවාල සහ තැලිම්වලට ලක්වු පිය පුතු දෙදෙනා නවගත්තේගම රෝහලට ඇතුලත් කර ඇති අතර මොවුන් දෙදෙනා බරපතළ තැලිම් තුවාලවලට ලක්ව ඇති බවත් එක් අයකුගේ හිසේ තිබු තුවාලයකට මැහුම් හයක් ගසා ඇති බව නවගත්තේගම රෝහලේ ප්‍රකාශකයකු පැවසිය. පවුල් ආරවුලක් මුල් කරගනිමින් මෙයට පෙර අවස්ථා කිපයකදි නිවසට කඩා වැදි පහර දි ඇති බවත් පහර කැමට ලක්වු 32 හැවිරිදි අයි.එම්.සමන් ගුනවංශ මහතා පවසා සිටියේය. තමාගේ පෞද්ගලික ප්‍රශ්නයක් හේතුවෙන් මෙම පහර දීම සිදු කර ඇති බවත්, පහර දෙන අවස්ථාවේ දී පොලීසියේ ඕ.අයි .සි .මහතාගේ අනුදැනුම පිට මෙය සිදු කරන බව පැවසූ බව ද පහර කෑමට ලක් වු පුද්ගලයා පැවසීය. තමා එය විශ්වාස නොකළත් පොලීසියෙන් මේ සම්බන්ධයෙන් දක්වන සැලකිල්ල ඉතා අඩු බව ද ඔහු සඳහන් කළේය. සිදු වීම වෙන විට පොලීසියට දැනුම් දුන්‍නත් ‍කිසිවෙකුත් නොපැමිණි බවත්, එනිසා තමාට මේ සම්බන්ධයෙන් සැකයක් පවතින බවත් පහර කෑමට ලක්වු පිය සඳහන් කරයි. කෙසේ වෙතත් සිදුවීම සම්බන්ධයෙන් වැඩිදුර පරීක්ෂණ නවගත්තේගම පොලීසිය පවත්වයි.", "URL": "https://sinhala.adaderana.lk/news.php?nid=95122", "Category": null, "Parent URL": null}