{"Source": "Adaderana", "Timestamp": "September 18, 2019 11:09 am", "Headline": "පෙට්‍රල් ආනයනයට දිගු කාලීන කොන්ත්‍රාත්තුවක්", "News Content": "2019 වසරේ ඔක්තෝබර් මස 1 වන දා සිට 2020 මැයි මස 31 වන දා දක්වා පෙට්‍රල් ආනයනය කිරිම සඳහා දිගු කාලීන කොන්ත්‍රාත්තුවකට එළඹීමට කැබිනට් මණ්ඩල අනුමැතිය හිමිව තිබේ. ඒ අනුව මාස 8 ක කාලයක් තුළ පෙට්‍රල් බැරල් 900,000 ක් ආනයනය කිරීමට සුදානම්. අමාත්‍ය මණ්ඩලය විසින් පත් කරන ලද විශේෂ ස්ථාවර ප්‍රසම්පාදන කමිටුවේ නිර්දේශය පරිදි සිංගප්පූරුවේ M/s Vitol Asia Pte.Ltd නැමති ආයතනයෙන් මෙලෙස ආනයනය කරනු ලබයි. ඒ සඳහා මහා මාර්ග හා මාර්ග සංවර්ධන හා ඛනිජ තෙල් සම්පත් සංවර්ධන අමාත්‍යවරයා විසින් ඉදිරිපත් කළ යෝජනාවට මෙලෙස කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=119381", "Category": null, "Parent URL": null}