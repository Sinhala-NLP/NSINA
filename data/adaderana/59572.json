{"Source": "Adaderana", "Timestamp": "April 27, 2016 03:19 pm", "Headline": "බුලත් සොරකමට ගොස් ළිඳට බිලි", "News Content": "වේයන්ගොඩ, යටගම ප්‍රදේශයේ දී වගා ළිඳකට වැටීමෙන් පුද්ගලයෙකු මියගොස් තිබේ. ප්‍රදේශයේ ඉඩමක වගා කර තිබු බුලත් සොරකම් කිරීමට ගිය පුද්ගලයෙකු මෙලෙස ළිඳට වැටී මියගොස් ඇති බව පොලීසියට තොරතුරු ලැබී ඇත. මියගොස් ඇත්තේ යටගම, මාබොදල ප්‍රදේශයේ පදිංචිව සිටි හතළිස් හැවිරිදි පුද්ගලයෙකි. අදාළ පුද්ගලයා සමග තවත් අයෙකු එම ඉඩමේ බුලත් කැඩීම සඳහා පැමිණ ඇති අතර එම පුද්ගලයා වේයන්ගොඩ පොලීසිය විසින් අත්අඩංගුවට ගෙන තිබේ. සිද්ධිය සම්බන්ධයෙන් වේයන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59572", "Category": null, "Parent URL": null}