{"Source": "Adaderana", "Timestamp": "May 2, 2012 09:30 am", "Headline": "ගම්පහ ප්‍රදේශයේ  රිය අනතුරකින් පුද්ගලයෙක් මරුට ", "News Content": "ගම්පහ ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ගම්පහ , කුමාරතුංග මාවත කනත්ත අසළ දී අනතුර සිදුව ඇති බව සඳහන්ය. එකිනෙකට ප්‍රතිවිරුද්ධ දිසාවට ගමන් ගත් යතුරු පැදියක් හා ත්‍රී රෝද රථයක් ගැටීමෙන් මෙම අනතුර සිදුව ඇත. අනතුරින් තුවාල ලැබූ යතුරු පැදිකරු කොළඹ ජාතික රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ ගම්පහ ප්‍රදේශයේ පදිංචි තරුණයෙකි.", "URL": "https://sinhala.adaderana.lk/news.php?nid=23957", "Category": null, "Parent URL": null}