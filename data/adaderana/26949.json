{"Source": "Adaderana", "Timestamp": "August 28, 2012 11:20 am", "Headline": "බසයක් ප්‍රපාතයකට පෙරළී 17ට තුවාල", "News Content": "යටිවල සිට දැරණියගල දක්වා ධාවනය වු ලංගම බස් රථයක් අඩි සියයක පමණ ප්‍රපාතයකට පෙරළීමෙන් එහි ගමන් කරමින් සිටි පුද්ගලයින් 17 දෙනෙකු තුවාල ලබා තිබේ. අද උදෑසන 4.30 ට යටිවලින් ගමන් ආරම්භ කර ඇති එම බස් රථය මියනවිට ප්‍රදේශයට පැමිණ ඇති අතර එහිදී මෙම අනතුර සිදුව ඇත. බස් රථයේ දුන්නක් කැඩීමෙන් අනතුර සිදුව ඇතැයි අප වාර්තාකරු පවසයි. අනතුරින් තුවාල ලැබු පුද්ගලයින් කිතුල්ගල රෝහලට ඇතුළත් කර ඇති අතර බරපතළ තත්ත්වයේ පසුවු 4 දෙනෙකු කරවනැල්ල රෝහලට මාරු කර යවා ඇත.", "URL": "https://sinhala.adaderana.lk/news.php?nid=26949", "Category": null, "Parent URL": null}