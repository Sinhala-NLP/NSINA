{"Source": "Adaderana", "Timestamp": "May 19, 2014 12:24 pm", "Headline": "පොලීසියට පහරදීමට තැත්කළ 2ක් පොලීස් වෙඩි පහරින් රෝහලේ ", "News Content": "මීගමුව විජයසමරුගම, දෙමන්හන්දිය ප්‍රදේශයේ නිවසකදී පොලිසියට පහරදීමට උත්සහ කළ ආයුධ සන්නද්ධ පිරිසකට පොලීසිය විසින් සිදුකළ වෙඩි තැබීමකින් පුද්ගලයින් දෙදෙනෙකු තුවාල ලබා තිබේ. 15 දෙනෙකුගෙන් පමණ සමත්විත පිරිසක් පෙර ආරවුලක් මත ඊයේ(18) රාත්‍රි අදාළ නිවසට පැමිණ පිරිමි පුද්ගලයින් දෙදෙනෙකු සහ කාන්තාවක කඩු වලින් කපා තුවාල සිදුකර නිවසටද හානි සිදුකර ඇති බව වාර්තා වෙයි. එහිදී නිවසේ සිටි කාන්තාවක සිද්ධිය පිළිබඳ පොලීසියට දැනුම් දීමෙන් පසු පොලිස් නිලධාරින් දෙදෙනෙකු නිවස වෙත පැමිණ තිබේ. එම අවස්ථාවේ දි සන්නද්ධ පිරිස පොලිසියට ද පහරදී ඇති බව වාර්තා වෙයි. එහිදි පොලිසිය සිදුකළ වෙඩි තැබීමෙන් සැකකරුවන් දෙදෙනෙකු තුවාල ලබා තිබේ. අදාළ සැකකරුවන් සහ තුවාල ලැබු නිවැසියන් මීගමුව රෝහලට ඇතුළත් කර ඇති බව පොලිසිය පැවසුවේය. සිද්ධියට සම්බන්ධ සැකකරුවෙකු පොලිස් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=43297", "Category": null, "Parent URL": null}