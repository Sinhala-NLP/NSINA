{"Source": "Adaderana", "Timestamp": "July 23, 2012 11:33 am", "Headline": "ශ්‍රී ලංකා ජාතික මලල ක්‍රීඩා සංචිතය අද කැඳවයි", "News Content": "ශ්‍රී ලංකා ජාතික මලල ක්‍රීඩා පුහුණු සංචිතය අද (23) ආරම්භ වීමට නියමිතයි. ක්‍රීඩකයන් 46 දෙනෙකු සහ ක්‍රීඩිකාවන් 40 දෙනෙකු එම සංචිතයට ඇතුළත් කර තිබේ. පසුගිය දා පැවති ලීග් මලල ක්‍රීඩා ශූරතාවලියේ දී සහ අනෙකුත් තරගවල දී දස්කම් දැක් වූ ක්‍රීඩක ක්‍රීඩිකාවන් ජාත්‍යන්තර මළල ක්‍රීඩා සංගමයේ ශ්‍රේණිගත කිරීම්වලට අනුව සංචිතයට කැඳවා ඇති බව වාර්තා වේ. ශ්‍රී ලංකා මලල ක්‍රීඩා සංගමය සඳහන් කරන පරිදි, ජාතික පුහුණු සංචිතයට ඇතුළත් කර ගත් බවට ක්‍රීඩක ක්‍රීඩිකාවන්ට අදාළ ලිපි ඔවුන්ට භාරදීම හෙට ජාතික ක්‍රීඩා විද්‍යායතනයේ දී සිදු කෙරෙයි.", "URL": "https://sinhala.adaderana.lk/news.php?nid=25988", "Category": null, "Parent URL": null}