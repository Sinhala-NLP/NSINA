{"Source": "Adaderana", "Timestamp": "May 5, 2019 03:53 pm", "Headline": "පිටකොටුවේදී තියුණු ආයුධයකින් ඇන අයෙක් ඝාතනය කරයි", "News Content": "අද (05) උදෑසන පිටකොටුව පොලිස් වසමේ මැනිං මාකට් වෙළඳ පොලෙහි වෙළඳසැල් 2ක පුද්ගලයින් දෙදෙනෙකු අතර ඇතිවු බහින්බස්වීමක් දුරදිග යාම හේතුවෙන් තියුණු ආයුධයකින් ඇන එක් පුද්ගලයෙක් ඝාතනය කර ඇත. මරණයට පත්ව ඇත්තේ අවුරුදු 31ක් වූ ලක්හඬසෙවන, සාලමුල්ල, කොලොන්නාව ප්‍රදේශයේ පදිංචි අයෙකි. මෘත ශරීරය කොළඹ ජාතික රෝහලේ මෘත ශරීරාගාරයේ තැන්පත් කොට ඇති අතර ඝාතනය සිදු කළ සැකකරු පලා ගොස් ඇත. පිටකොටුව පොලීසිය සිද්ධිය පිළිබඳ වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=109297", "Category": null, "Parent URL": null}