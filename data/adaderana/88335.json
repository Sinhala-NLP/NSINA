{"Source": "Adaderana", "Timestamp": "May 1, 2018 12:26 pm", "Headline": "චෙන්නායි සුපර්කිංග්ස් IPL ප්‍රසාද ලකුණු සටහනේ පෙරමුණට", "News Content": "ඉන්දීය ප්‍රිමියර් ලීග් ක්‍රීකට් තරඟාවලියේ තරඟ 30 ක් අවසානයේ ප්‍රසාද ලකුණු සටහනේ පෙරමුණ ගැනීමට චෙන්නායි සුපර්කිංග්ස් කණ්ඩායම සමත්ව තිබේ. ඔවුන් ප්‍රසාද ලකුණු 12 ක් හිමිකරගෙන ඇති අතර සන්රයිස් හයිද්‍රාබාද් කණ්ඩායම ප්‍රසාද ලකුණු 12 ක් හිමි කර ගනිමින් දෙවන ස්ථානයේ පසු වෙයි. කිංග්ස්ලෙවන් පංජාබ් කණ්ඩායම ප්‍රසාද ලකුණු සටහනේ තුන්වන ස්ථානය ගෙන ඇති අතර කොල්කටා නයිට්රයිඩර්ස් කණ්ඩායමට හිමිව ඇත්තේ ප්‍රසාද ලකුණු සටහනේ සිව්වන ස්ථානයයි. මේ අතර ප්‍රසාද ලකුණු සටහනේ අවසන් ස්ථානයේ දිල්ලි ඩෙයාඩෙවිල්ස් කණ්ඩායමට රැදී සිටින අතර පසුගිය වසරේ ශූරයන් වූ මුම්බායි ඉන්දියන්ස් කණ්ඩායම ලැබී ඇත්තේ ප්‍රසාද ලකුණු සටහනේ හයවන ස්ථානයයි.", "URL": "https://sinhala.adaderana.lk/news.php?nid=88335", "Category": null, "Parent URL": null}