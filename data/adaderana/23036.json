{"Source": "Adaderana", "Timestamp": "March 25, 2012 08:41 am", "Headline": "ගිය වසරේ ආර්ථික වර්ධන වේගය 8.3% ක්", "News Content": "2011 වසරේදී මෙරට ආර්ථික වර්ධන වේගය 8.3% ක් බව ජන හා සංඛ්‍යා ලේඛන දෙපාර්තමේන්තුව පවසයි. එහි සංඛ්‍යා ලේඛන අනුව දැක්වෙන්නේ 2010 වසරේ දී වර්ධන වේගය සටහන්ව තිබුණේ 8% ක් ලෙස බවයි. කාර්මික සහ සේවා අංශවල වර්ධනය ඉහළ ගොස් ඇති අතර කෘෂිකාර්මික අංශයේ වර්ධනය සෙමින් සිදුවන බව අදාළ සංඛ්‍යා ලේඛන වල දැක්වෙයි. කාර්මික අංශය 10.3% න් ද සේවා අංශය 8.6% න් ද වර්ධනය වී තිබේ. කෘෂිකාර්මික අංශය වර්ධනය වී ඇත්තේ 1.5% ක ප්‍රතිශතයකිනි.", "URL": "https://sinhala.adaderana.lk/news.php?nid=23036", "Category": null, "Parent URL": null}