{"Source": "Adaderana", "Timestamp": "November 24, 2018 09:42 am", "Headline": " තැන් දෙකක අනතුරු වලින් දෙදෙනෙක්  මිය යයි", "News Content": "කළුතර - මතුගම මාර්ගයේ ගල්කඩුව ප්‍රදේශයේ දී සිදුවූ රිය අනතුරකින් පුද්ගලයෙකු මියගොස් තිබේ. පොලීසිය සඳහන් කළේ යතුරුපැදියක් පැදිකරුට පාලනය කරගත නොහැකිව පෙරලී ගොස් ප්‍රතිවිරුද්ධ දෙසින් පැමිණි බස් රථයක ගැටී අනතුර සිදුව ඇති බවයි. අනතුරෙන් බරපතල තුවාල ලැබූ යතුරුපැදිකරු වෑත්තෑව රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මතුගම, වැලිකැටිය ප්‍රදේශයේ පදිංචිව සිටි 21 හැවිරිදි තරුණයෙකි. රන්න - වීරකැටිය ප්‍රධාන මාර්ගයේ තළුන්න ප්‍රදේශයේදී ද යතුරුපැදියක් මාර්ගයෙන් ඉවතට පැන ගේට්ටුවක ගැටීමෙන් සිදුවූ අනතුරකින් යතුරුපැදිකරු මියගොස් තිබේ. පොලීසිය සඳහන් කළේ එහිදි යතුරුපැදියේ පිටුපස ගමන්ගත් පුද්ගලයින් දෙදෙනෙකු ද තුවාල ලබා ඇති අතර ඔවුන් මේ වන විට තංගල්ල රෝහලේ ප්‍රතිකාර ලබන බවයි. මියගිය පුද්ගලයා රන්න, වාඩිගල ප්‍රදේශයේ පදිංචිව සිටි 19 හැවිරිදි තරුණයෙකි. හුංගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99699", "Category": null, "Parent URL": null}