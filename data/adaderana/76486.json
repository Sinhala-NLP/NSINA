{"Source": "Adaderana", "Timestamp": "August 20, 2017 04:02 pm", "Headline": "  ශිෂ්‍යත්ව විභාගයට දේවමෙහෙයෙන් බාධා", "News Content": "හැටන් ප්‍රදේශයේ ආගමික මධ්‍යස්ථානයක ඉරිදා දේව මෙහෙය ශබ්ද විකාශන යන්ත්‍ර‍ භාවිතා කරමින් පැවැත්වීම හේතුවෙන් අද පැවති (20)ශිෂ්‍යත්ව විභාගයට පෙනී සිටි ශිෂ්‍ය ශිෂ්‍යාවන්ට ඇතිවූ බාධාකාරී තත්ත්වය සමනයකිරීම සඳහා පොලීසියට මැදිහත් වීමට සිදුවිය. විභාග මධ්‍යස්ථානයක් ලෙස ක්‍රියාත්මක වූ හැටන් අධ්‍යාපන කලාපයට අයත් හැටන් නගරයේ ප්‍ර‍ධාන පාසලකට යාබදව පිහිටි දේවස්ථානයක ඉරිදා දේව මෙහෙය පෙ.ව 9.00 ට ආරම්භ කර තිබේ.එහි දී දේවස්ථානය භූමියෙන් පිටතට හා අවට ප්‍රදේශයටද පැතිරෙන අයුරින් ශබ්ද විකාශන යන්ත්‍ර‍ භාවිත කරමින් ගීතිකා හා යාඥා කිරීම පිළිතුරු ලියමින් සිටි තම දරුවන්ට බාධාවක් බව විභාග මධ්‍යස්ථාන භූමියෙන් පිටත රැදී සිටි දෙමාපියන් විසින් පොලිස් හදිසි ඇමතුම් අංකය වන 119 ට දැනුම් දී තිබේ.‍පසුව හැටන් පොලිසියේ නිලධාරීන් පැමිණ දැනුවත් කිරීමෙන් අණතුරුව ශබ්ද විකාශනය නතර කළ බව වාර්තා වේ.", "URL": "https://sinhala.adaderana.lk/news.php?nid=76486", "Category": null, "Parent URL": null}