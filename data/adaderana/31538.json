{"Source": "Adaderana", "Timestamp": "February 11, 2013 03:45 pm", "Headline": "ගංකැටේ හොරට පෙරූ තැනක් වටලයි", "News Content": "කුලියාපිටිය, කටුවැල්ල, ගංකැටේ ප්‍රදේශයේ නීති විරෝධී ලෙස මත්පැන් පෙරන ස්ථානයක් වටලා පුද්ගලයින් දෙදෙනෙකු අත්අඩංගුවට ගෙන තිබේ. රද්ගල පොලිස් විශේෂ කාර්යය බලකා නිලධාරීන් විසින් වැටලීම සිදු කර ඇති බව වාර්තා වේ. එම ස්ථානයේ තිබී මත්පැන් බෝතල් 106 ක් මත්පැන් පෙරීම සඳහා යොදා ගන්නා තඹ දඟර දෙකක් සහ බැරල් දෙකක් නිලධාරීන් භාරයට ගෙන තිබේ. අත්අඩංගුවට ගත් පුද්ගලයින් සහ භාණ්ඩ තොගය වැඩිදුර විමර්ශන කටයුතු සඳහා කුලියාපිටිය පොලිස්ථානයට භාරදී ඇති බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=31538", "Category": null, "Parent URL": null}