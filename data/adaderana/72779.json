{"Source": "Adaderana", "Timestamp": "May 3, 2017 04:05 pm", "Headline": "මුදා ගැනීමේ මෙහෙයුම් හා සහන කටයුතුවල නිරත වූ ආරක්ෂක නිලධාරීන් අගයයි", "News Content": "ආරක්ෂක අමාත්‍යාංශයේ ප්‍රගති සමාලෝචන රැස්වීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. ආරක්ෂක අමාත්‍යාංශ ශ්‍රවණාගාරයේදී අද(3) පෙරවරුවේ එම රැස්වීම පැවැත්වුණු බව ජනාධිපති මාධ්‍ය අංශය සඳහන් කළේය. සාලාව සිදුවීමට අදාළ වන්දි ගෙවීමේ කටයුතුවල ප්‍රගතිය පිළිබඳව මෙහිදී ජනාධිපතිවරයාගේ විශේෂ අවධානය යොමුව තිබේ. සාලාව, සාමසර කන්ද, මීතොටමුල්ල සිදුවීම්වලදී මුදා ගැනීමේ මෙහෙයුම් සහ සහන කටයුතුවල නිරත වූ ත්‍රිවිධ හමුදාවේ සහ සිවිල් ආරක්ෂක බලකායේ නිලධාරීන්ද මෙහිදී ඇගයීමට ලක්වූ බව ජනාධිපති මාධ්‍ය අංශය සඳහන් කළේය. එමෙන්ම ඔවුන්ගේ සේවය අගයමින් විශේෂ සේවා ඇගයීම් ලිපි පෞද්ගලික ලිපි ගොනුවට ඇතුළත් කිරීමටද යෝජනා වී ඇති බව සඳහන්වේ.", "URL": "https://sinhala.adaderana.lk/news.php?nid=72779", "Category": null, "Parent URL": null}