{"Source": "Adaderana", "Timestamp": "April 5, 2016 04:36 pm", "Headline": "අණ නොතකා ගිය ත්‍රීවිලරයට වෙඩි", "News Content": "දොඩංගොඩ, බෝඹුවල ප්‍රදේශයේ දී පොලිස් අණ නොතකා ධාවනය කළ ත්‍රීරෝද රථයකට පොලීසිය වෙඩි ප්‍රහාරයක් එල්ල කර තිබේ.ජංගම සංචාරයේ නිරතව සිටි දොඩංගොඩ පොලීසියේ නිලධාරීන් පිරිසක් විසින් සැකකටයුතු ත්‍රි රෝද රථයක් නවතා පරීක්ෂා කිරීමට උත්සාහ කළ අවස්ථාවේ අදාළ ත්‍රිරෝද රථය පොලිස් අණ නොතකා ධාවනය කර ඇති බව සඳහන්ය.පොලීසිය ත්‍රීරෝද රථය ලුහුබැඳ ගොස් එය නැවැත්වීමට සංඥා කළ ද ත්‍රිරෝද නොනවත්වා ධාවනය කර ඇති බව වාර්තා වෙයි.ඒ අනුව පොලීසිය විසින් ත්‍රිරෝද රථයට වෙඩි තබා ත්‍රිරෝද රථය පොලිස් භාරයට ගෙන ඇති අතර එහිදී පුද්ගලයින් දෙදෙනෙකු අත්අඩංගුවට ගෙන තිබේ.අත්අඩංගුවට ගෙන ඇත්තේ බෝඹුවල ප්‍රදේශයේ පදිංචි පුද්ගලයින් දෙදෙනෙකු වන අතර ඔවුන්ගෙන් එක් අයෙකු දැනට හමුදා සේවයේ නිරත අයෙකු බව සඳහන්ය.අනෙක් පුද්ගලයා යුධ හමුදාවේ සිට පළාගිය සෙබලෙකු බව පොලීසිය සඳහන් කළේය. සිද්ධිය සම්බන්ධයෙන් දොඩංගොඩ පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=58972", "Category": null, "Parent URL": null}