{"Source": "Adaderana", "Timestamp": "April 19, 2017 05:03 pm", "Headline": "අම්බලන්තොට ඝාතනයට සම්බන්ධ 2ක් අල්ලයි", "News Content": "අම්බලන්තොට, මාමඩල ,ඇලේගොඩ ප්‍රදේශයේදී පුද්ගලයෙකු ඝාතනය කර තවත් තිදෙනෙකුට තුවාල සිදුකිරීමේ සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. පසුගිය 15 වන දින අදාල ප්‍රදේශයේදී පුද්ගලයින් සිව් දෙනෙකුට වෙඩි තබා තියුණු ආයුධවලින් පහර දීමෙන් එක් අයෙකු ජීවිතක්ෂයට පත්විය. මේ සම්බන්ධයෙන් විමර්ශන ආරම්භ කළ තංගල්ල කොට්ඨාස අපරාධ විමර්ශන අංශය විසින් අද(19) දිනයේ ඇලේගොඩ ඩී 07 ඇල ප්‍රදේශයේදී මෙම සැකකරුවන් අත්අඩංගුවට ගෙන ඇති බව පොලීසිය පැවසුවේය. ඔවුන්ගෙන් සිදුකළ ප්‍රශ්න කිරීම් වලදී අදාළ අපරාධය සිදුකිරීම සඳහා යොදාගත් යතුරුපැදියක් ද සොයාගෙන තිබේ. සැකකරුවන් අම්බලන්තොට ප්‍රදේශයේම පදිංචිකරුවන් වන අතර ඔවුන් අද (19)දින හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් තංගල්ල කොට්ඨාස අපරාධ විමර්ශන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72244", "Category": null, "Parent URL": null}