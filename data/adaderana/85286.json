{"Source": "Adaderana", "Timestamp": "March 7, 2018 09:01 am", "Headline": " උතුරු මැද පළාත් සෞඛ්‍ය සේවා රියදුරන් උද්ඝෝෂණයක", "News Content": "උතුරු මැද පළාත් සෞඛ්‍ය සේවා රියදුරන් විසින් අද (07) දින උද්ඝෝෂණයක් පැවැත්වීමට තීරණය කර තිබේ. අනුරාධපුර දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂක කාර්යාලය ඉදිරිපිට එම උද්ඝෝෂණය පැවැත්වෙන බව උතුරු මැද පළාත් සෞඛ්‍ය සේවා රියදුරු සංගමයේ සභාපති ආර්.ජී වසන්ත කුමාර මහතා පැවසුවේය. උතුරු මැද පළාත් සෞඛ්‍ය සේවා රියදුරන් වෙනත් දෙපාර්තමේන්තු වෙත මාරු කර යැවීමට විරෝධය පළ කරමින් මෙම උද්ඝෝෂණය පැවැත්වෙන බව සඳහන්ය. මේ අතර කොළඹ වරායේ සිට බහාලුම් අංගන වෙත බහාලුම් ගෙන යන ප්‍රවාහන සංගම් නියෝජිතයින් හා ලොරි රියදුරන් ආරම්භ කළ වැඩවර්ජනය අවසන් කර තිබේ. සමස්ථ ලංකා වහාලුම් ප්‍රවාහන සේවක සංගමය, බහාලුම් ප්‍රවාහන රියදුරු සහ රිය සහායකයින්ගේ වෘත්තීය අයිතීන් දිනාගැනීමේ සංසදයේ නියෝජිතයින් මුදල් අමාත්‍යංශ නිලධාරීන් හා රේගු අධ්‍යක්ෂ ජනරාල්වරිය සමඟ පැවති සාකච්ඡාවලින් අනතුරුව මෙම තීරණයට එළඹ ඇති බව රේගු මාධ්‍ය ප්‍රකාශක සුනිල් ජයරත්න මහතා පැවසුවේය.", "URL": "https://sinhala.adaderana.lk/news.php?nid=85286", "Category": null, "Parent URL": null}