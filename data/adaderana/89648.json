{"Source": "Adaderana", "Timestamp": "May 23, 2018 09:10 am", "Headline": "හදිසි අනතුරකින් 1ක් මරු දකී", "News Content": "පමුණුගම, උස්වැටකෙයියාව ප්‍රදේශයේ පිහිටි පෞද්ගලික ආයතනයක සිදුවූ හදිසි අනතුරකින් පුද්ගලයෙකු මියගොස් තිබේ. ආයතනයට භාණ්ඩ රැගෙන ආ ලොරි රථයක් පිටුපසට ධාවනය කිරීමේදී ලොරි රථය සහ භාණ්ඩ පැටවීම සඳහා යොදා ගන්නා කොන්ක්‍රීට් ආධාරකය අතර එම ආයතනයේ සේවකයෙකු සිරවීමෙන් එම අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ සේවකයා රාගම රෝහලට ඇතුළත් කිරිමේදී මියගොස් තිබේ. මියගොස් ඇත්තේ 65 හැවිරිදි වත්තල, හැදල ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර පමුණුගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89648", "Category": null, "Parent URL": null}