{"Source": "Adaderana", "Timestamp": "February 12, 2012 08:31 am", "Headline": "පොලිස් ස්ථානාධිපතිවරුන් 17 ට ස්ථාන මාරු", "News Content": "පොලිස් ස්ථානාධිපතිවරුන් 17 දෙනෙකු වහාම ක්‍රියාත්මක වන පරිදි ස්ථාන මාරු කර තිබේ. පොලිස්පතිවරයාගේ නියෝගයක් මත මෙය සිදුවන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. ඒ අනුව ප්‍රධාන පොලිස් පරීක්ෂකවරුන් 07 දෙනෙකු පොලිස් පරීක්ෂකවරුන් 09 දෙනෙකු සහ උප පොලිස් පරීක්ෂකවරයෙකු මෙසේ ස්ථාන මාරු කර තිබේ. පිළියන්දල , වව්නියාව , නිකවැරටිය , අක්කරෙයිපත්තු , කල්මුණෙයි , කුලියාපිටිය සහ ඇඹිලිපිටිය වන පොලිස් ස්ථානවල ප්‍රධාන පොලිස් පරීක්ෂකවරුන්ට වෙනත් පොලිස් ස්ථානවල තනතුරු ලබාදී තිබේ. ඇතැම් පොලිස් ස්ථානාධිපතිවරුන් සාමාන්‍ය රාජකාරී සඳහා යොදවා ඇති බව ද පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=22042", "Category": null, "Parent URL": null}