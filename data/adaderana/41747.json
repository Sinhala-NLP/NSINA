{"Source": "Adaderana", "Timestamp": "March 12, 2014 05:22 pm", "Headline": "ගුවන් හමුදා සේවා වනිතා ඒකකය මානසික රෝගීන්ට සරණවෙයි", "News Content": "මුල්ලේරියා මානසික රොහලේ අංක 03 වාටිටුවේ නඩත්තු කරගෙන යනු ලබන ශ්‍රී ලංකා ගුවන් හමුදාව විසින් එහි රෝගීන් සඳහා අද (12) සනීපාරක්ෂක උපකරණ හා දිවා ආහාර ලබාදීමේ වැඩසටහනක් සංවිධානය කර තිබිණ. ගුවන් හමුදා සේවා වනිතා ඒකකයේ සභාපතිනි රොෂානි ගුණතිලක මහත්මියගේ ප‍්‍රධානත්වයෙන් එම කටයුතු අද එම රෝහලේදී පැවැත්විණ. ගුවන් හමුදා සේවා වනිතා ඒකකය මගින් වාර්ෂිකව මෙම වැඩසටහන සංවිධානය කරනු ලබයි. මෙම අවස්ථාව සඳහා ගුවන් හමුදා සේවා වනිතා ඒකකයේ සභාපතිනි රොෂානි ගුණතිලක, ගුවන් හමුදා සුභසාධක අධ්‍යක්ෂක එයාර් වයිස් මාෂල් ලාල් පෙරේරා මෙන්ම සේවා වනිතා ඒකකයේ සාමාජිකාවන් ඇතුළු පිරිසක් සහභාගි වී සිටියහ. සිද්ධියට අදාළ ඡායාරූප පෙළක් ඉහතවේ.", "URL": "https://sinhala.adaderana.lk/news.php?nid=41747", "Category": null, "Parent URL": null}