{"Source": "Adaderana", "Timestamp": "March 18, 2013 09:34 am", "Headline": "තරුණිය දුම්රියට පැන්නේ ඇයි?", "News Content": "කඩුගන්නාව, හේනාවල ප්‍රදේශයේදී දුම්රියට පැන තරුණියක් සියදිවි හානිකරගෙන තිබේ. කොළඹ කොටුවේ සිට හැටන් දක්වා ධාවනය කළ දුම්රියට පැන ඊයේ පස්වරුවේ එම තරුණිය මියගොස් ඇති බව කඩුගන්නාව පොලීසිය සඳහන් කළේය. සිද්ධියෙන් මියගොස් ඇත්තේ පිළිමතලාව, පඩරැල්දෙණිය ප්‍රදේශයේ පදිංචිව සිටි 24 හැවිරිදි තරුණියකි. මෘත ශරීරය කඩුගන්නාව රෝහලේ තැන්පත් කර තිබේ. මේ අතර හංවැල්ල, දිද්දෙණිය , හල්ගස්හේන වත්තේ මුරකරුලෙස සේවය කළ 60 හැවිරිදි පුද්ගලයෙකු අකුණු සැර වැදී මියගොස් තිබෙනවා.", "URL": "https://sinhala.adaderana.lk/news.php?nid=32514", "Category": null, "Parent URL": null}