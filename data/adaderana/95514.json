{"Source": "Adaderana", "Timestamp": "September 4, 2018 12:34 pm", "Headline": "ප්‍රබල ත්‍රස්ත කල්ලි නායකයෙක් මිය යයි", "News Content": "ඇෆ්ගනිස්ථානයේ ප්‍රබල ත්‍රාස්ත කල්ලි නායකයෙකු වන, හකානි ත්‍රාස්ත සංවිධානයේ නිර්මාතෘ “ජලලුදීන් හකානි” මියගොස් තිබේ. වසර කිහිපයක් රෝගාතුරව සිටි ඔහු මියගොස් ඇති බවට ඇෆ්ගනිස්ථාන තලෙයිබාන් සංවිධානය නිවේදනය කර ඇති බව විදෙස් මාධ්‍ය වාර්තා කළේය. ඇෆ්ගනිස්ථානය තුළ ත්‍රාස්ත ක්‍රියාකාරකම් මෙහෙයවීමේ ප්‍රබලයෙකු ලෙස කටයුතු කල හකානි තලෙයිබාන් සහ අල්කයිඩා ත්‍රාස්ත සංවිධාන සමඟ සමීප සබඳතා පැවැත්වූ අයෙකු ලෙස සැලකෙයි. පසුගිය වසර ගණනාවක් පුරා ඇෆ්ගනිස්ථාන සහ නේටෝ හමුදාවන් ඉලක්ක කර ගනිමින් සිදුවූ ප්‍රහාර රැසක් හකානි සංවිධානය විසින් මෙහෙයවා ඇති බවද සඳහන් වේ. “ජලලුදීන් හකානි” අසනීප තත්ත්වයට පත් වීමෙන් අනතුරුව 2001 වසරේ සිට එම සංවිධාන ජාලයේ ප්‍රධානියා ලෙස ඔහුගේ පුත්‍රයා කටයුතු කර ඇති බවද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=95514", "Category": null, "Parent URL": null}