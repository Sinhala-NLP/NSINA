{"Source": "Adaderana", "Timestamp": "July 29, 2018 08:45 am", "Headline": "පෝටර්කුලම වැවෙන් පුද්ගල මළ සිරුරක් හමුවෙයි", "News Content": "කිලිනොච්චිය,ධර්මපුරම්,පෝටර්කුලම වැවේ තිබි පුද්ගල මළ සිරුරක් ඊයේ (28) සවස සොයාගත් බව කිලිනොච්චිය ධර්මපුරම් පොලීසිය පවසයි. ධර්මපුරම් පොලිසිය පැවසූවේ කිලිනොච්චිය,පුන්නෙයිනිරාවි ප්‍රදේශයේ පදිංචි 31 හැවිරිදි කනපතිපිල්ලේ සුභාකරන් නමැති පුද්ගලයෙකුගේ මළ සිරුරක් එලෙස සොයාගත් බවයි. මියගිය පුද්ගලයා පසුගිය 22 වැනිදා සිට අතුරුදහන්ව සිට ඇති බවට පොලිසිය වෙත පැමිණිල්ලක් ලැබි තිබි ඇති බවද ‍පොලිසිය සඳහන් කළේය. සොයාගත් පුද්ගල මළ සිරුර සම්බන්ධයෙන් පශ්චාත් මරණ පරීක්ෂණ අද(29) කිලිනොච්චිය රෝහල් මෘත ශරීරාගා‍රයේදී පැවැත්වීමට නියමිතය. සිද්ධිය සම්බන්ධයෙන් ධර්මපුරම් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93380", "Category": null, "Parent URL": null}