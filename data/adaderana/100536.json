{"Source": "Adaderana", "Timestamp": "December 10, 2018 01:46 pm", "Headline": "නාගදීපයට පාර කියන පුවරුව විකෘති කරලා", "News Content": "‍යාපනය, කයිට්ස් වේලනෙයි මංසන්දියේ ස්ථාපිත කර ඇති නාගදීපයට ගමන් කරන මාර්ගය දැක්වෙන නාම පුවරුව විකෘති කිරිම සම්බන්ධයෙන් පරික්ෂණයක් ක්‍රියාත්මක බව කයිට්ස් පොලිසිය පවසයි. අදාල පුවරුවේ නාගදීප චෛත්‍ය දැක්වෙන රූපය රතු පැහැති තීන්ත ආලේප කර විකෘති කර ඇත. පොලිසිය පැවසුවේ අවස්ථා කිහිපයකදී එවැනි සිදුවිම් වාර්තා වූ අතර මෙතෙක් කිසිවෙකුත් අත්අඩංගුවට ගෙන නොමැති බවයි. මේ අතර සිද්ධිය සම්බන්ධයෙන් තම අවධානය යොමු කර අවශ්‍ය පියවර ගන්නා බව උතුරු පළාත් ආණ්ඩුකාර රෙජ්නොල්ඩ් කුරේ මහතා අද දෙරණ කළ විමසීමකදී සඳහන් කළේය.", "URL": "https://sinhala.adaderana.lk/news.php?nid=100536", "Category": null, "Parent URL": null}