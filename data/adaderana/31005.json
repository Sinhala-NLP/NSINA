{"Source": "Adaderana", "Timestamp": "January 23, 2013 04:22 pm", "Headline": "වැඩිම අස්වැන්න 2012", "News Content": "ඉතිහාසයේ වැඩිම මත්ස්‍ය අස්වැන්න 2012 වසරේ දී වාර්තා වූ බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. නීති විරෝධී ධීවරපන්න ක‍්‍රම භාවිතය තහනම් කිරීම හේතුවෙන් මෙලෙස වාර්තාගත මත්ස්‍ය අස්වැන්නක් ලබාගත හැකිවූ බව අමාත්‍යවරයා සඳහන් කළේය. 2012 වසරේ මත්ස්‍ය අස්වැන්න මෙට්‍රික්ටොන් හාරලක්ෂ අසූ හයදහස් තුන්සිය හතලිහක් ලෙස වාර්තා වී තිබේ. නීති විරෝධී ධීවරපන්න ක‍්‍රම භාවිතය තහනම් කිරීම හේතුවෙන් සුළුපන්න ධීවරයින් දසදහස් ගණනකට වැඩි මත්ස්‍ය අස්වැන්නක් ලබා ගැනීමට හැකි වූ බව රාජිත සේනාරත්න අමාත්‍යවරයා සඳහන් කළේය. ධීවරයින්ගේ ආර්ථික තත්ත්වය ශක්තිමත් කිරිම සඳහා විශේෂ වැඩපිළිවෙල සකස් කරමින් ඉදිරි අවුරුදු 02 ක ඇතුළත රටේ දියුණුම කර්මාන්තය බවට ධීවර කර්මාන්තය පත්කරන බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=31005", "Category": null, "Parent URL": null}