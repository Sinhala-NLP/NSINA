{"Source": "Adaderana", "Timestamp": "July 6, 2010 01:15 pm", "Headline": "SLIM නව විධායක කමිටුව ව්‍යාපාර සහ ජාතික අගය වැඩිකිරීමේ අලෙවිකරණ දාමයක", "News Content": "(SLIM ආයතනයේ සභාපති සහ විධායක කමිටුව) ශ‍්‍රී ලංකා අලෙවිකරණ ආයතනයේ(SLIM)නව සභාපතිවරයා සහ විධායක කමිටුව සිය සේවාවන්ට වැඩි අගයක් එක්කරමින් එහි ප‍්‍රතිරූපය සහෝදර ව්‍යාපාරික ආයතන අතර ප‍්‍රචලිත කිරීමේ අරමුණින් අපි විශ්වාස කරමු අපි සපුරා ගනිමු අපි ජයග‍්‍රහණය කරමු යන නව උද්දීප්ත තේමාව සමග සිය නිල රාජකාරි ආරම්භ කළහ. රොහාන් සෝමවංස මහතාගේ සභාපතිත්වයෙන් යුත් ශ‍්‍රී ලංකා අලෙවි ආයතනයේ නව සම උප සභාපතිවරුවන්නේ තුෂාර පෙරේරා (අලෙවි අධ්‍යක්‍ෂ /ටීවී දෙරණ) තිලාන් විජේසේකර (සාමාන්‍යාධිකාරි /අලෙවි ලංකා මිල්ක් ෆුඞ්ස් පීඑල්සි) යන මහත්වරුය. නව කළමනාකරණ මණ්ඩලයට ගාමික ද සිල්වා (ලේකම්) සිද්දික් අක්බාර් (භාණ්ඩාගාරික) කළණ රත්නායක (සහකාර ලේකම්)සාලිය වීරසේකර (ආසන්න හිටපු සභාපති) සහ නිමල් වීරසේකර (විධායක අධ්‍යක්‍ෂ)යන මහත්වරුද ඇතුළත් වෙති. හර්ෂනි අමරසේකර, ධනේෂ් ජයතිලක, කාර්තික් ඉලන්ගොවන් ,චරිත ජයසිංහ, ප‍්‍රසාද් හේවාගම, ෂෙනාලි වික‍්‍රමාරච්චි, රංජිත් එදිරිසිංහ, උපුල් අධිකාරි, රුවන් ලියනගමගේ සහ තිලංකා අබේවර්ධන යන අය සෙසු කමිටු සාමාජික සාමාජිකාවෝ වෙති. ශ‍්‍රී ලංකා අලෙවිකරණ ආයතනයේ(SLIM) ඉදිරිවසර සදහා වන ප‍්‍රධාන අරමුණු සැකෙවින් විස්තර කළ සභාපති රොහාන් සෝමවංස මහතා එම සැලැස්ම අධ්‍යාපන සහ ව්‍යාපෘති යන දෙඅංශයකින් සමන්විත බවත් එම දෙඅංශයටම තියුණු අලෙවිකරණ පරිශ‍්‍රමයක ආධාරය ලැබෙන බවත් පැවසීය. ශ‍්‍රී ලංකාව කලාපයේ ආර්ථික කේන්ද්‍රස්ථානයක් බවට පත්වීමට දරන පරිශ‍්‍රමය සමග රෙටි ඇතිවන වෙනස්කම් සමග පෙළගැසෙමින් ඊට සම්බන්ධවීමට හැකිවන පරිදි ශ‍්‍රී ලංකා අලෙවිකරණ ආයතනයේ අධ්‍යාපන සහ අලෙවි අංශ ප‍්‍රතිව්‍යූහගත කෙරේ. මෙම ක‍්‍රියාවලියට දායකත්වයක් දෙමින් රාජ්‍ය අංශය, කුඩා සහ ග‍්‍රාමීය ව්‍යවසායකයන් සඳහා PCM සිංහල මාධ්‍යයෙන් පැවැත්වීම අරඹන අතර (SLIM) ආයතනයේ පුහුණුකිරීම් මධ්‍යස්ථාන ජාලය ව්‍යාප්ත කරනු ලැබේ. වෙළඳනාම කළමනාකරණය, මහජන සම්බන්ධතා සහ අලෙවි යන ක්ෂේත්‍ර සඳහා ඩිප්ලෝමා හඳුන්වාදෙමින් අපගේ අධ්‍යාපන සේවා පුළුල් කිරීමට අපි ක‍්‍රියා කරමු. ප‍්‍රධාන පෙළේ දේශීය සහ බහුජාතික සමාගම් සඳහා ඉලක්කගත වැඩසටහන් සකස් කිරීමට විශේෂ උත්සාහයක යෙදී ඇති අතර එම කාර්ය තවදුරටත් සිදුකරමු. අලෙවිකරණය උසස් පෙළ විෂයමාලාවට ඇතුළු කිරීමට බලධාරීන් සමග කටයුතු කරගෙන යන අපි අලෙවිකරණය සිත්ගන්නා සුළු ආකාරයෙන් පාසල්වලට ගෙනයාමට මාර්කටින් රොක්ස් (Marketing Rocks) වැනි නව්‍ය වැඩසටහන් ක‍්‍රියාත්මක කිරිමේ යෙදී සිටිමු. යනුවෙන් උපසභාපති අධ්‍යාපන සහ අලෙවිකරණ තිලාන් විජේසේකර මහතා පැවසීය. (SLIM)පශ්චාත් උපාධි ඩිප්ලෝමා සහ SLIM PCM වැනි පාඨමාලා රටේ නවතම සංවර්ධනයන් සමග පෙළ ගස්වමින් අන්තර් ජාතික අලෙවිකරණය, සංචාරක අලෙවිකරණය සහ සේවා අලෙවිකරණය කෙරෙහි වැඩි අවධානය යොමු කෙරේ. උප සභාපති ව්‍යාපෘති තුෂාර පෙර්රා ප‍්‍රකාශ කළේ මේ වසරේදී අපි අපේ ජාතික වශයෙන් වැදගත් ප‍්‍රධාන ව්‍යාපෘති පුඵල් කිරීමටත් ඊට සමාන්තරව ප‍්‍රවේශමෙන් තෝරා ගත් නව ව්‍යාපෘති හඳුන්වාදීමටත් අපගේ ශක්තිය යොදමු. යනුවෙනි. ආයතනයේ ප‍්‍රධාන ව්‍යාපෘති අතර Brand Excellence, ආයතනයේ සාඩම්බරයට හේතු වූ එමෙන්ම එහි සාර්ථක ඇගයීම් ක‍්‍රමය සහ විනිශ්චය කිරීමේ ක‍්‍රියාවලිය නිසාම දේශීය සහ අන්තර් ජාතික වශයෙන් පිලිගැනීමට ලක් වූ ව්‍යාපෘතියකි. සැබෑ ජගත් නාමය වන Effies ශ‍්‍රී ලංකාවේ ප‍්‍රචාරණ සම්මාන නව තලයකට ගෙනයයි. NASCO or National Sales Congress ව්‍යාපෘතිය පසුගිය වසරේදි අභියෝග පාදක වැඩසටහනක් වශයෙන් ඉහළනැංවූ අතර අංශ හයකින් Best Territory Manager,Best Sales Executive and Best Front Liner තෝරා ගැනෙති. The People s Award සම්මාන, නීල්සන් කම්පණි ලංකා ලිමිටඞ් සමග එක්ව SLIM ආයතනය සංවිධානය කෙරේ. සුප‍්‍රකට Srilankan Marketer සගරාව අන්තර් ජාතික රුචියට ද ගැලපෙන පරිදි නැවත එළි දක්වනු ලැබේ. ශ‍්‍රී ලංකාවේ ආර්ථීකය සංවර්ධනය කිරීමේ රජයේ වැඩසටහන්වලට සහායවීම උදෙසා ශ‍්‍රී ලංකාව ප‍්‍රධාන සංචාරක ගමනාන්තයක් කිරීම මැයෙන් සම්මන්ත‍්‍රණයක් ජූලි මාසයේදි පවත්වනු ලැබේ. ලලිත් ද මෙල් මහතා (සභාපති හේමාස් සමාගම් සමූහය) ආචාර්ය උදිත ලියනගේ මහතා (අධ්‍යක්‍ෂ ,පශ්චාත් උපාධි කළමනාකරණ ආයතනය)දිලිප් මුදාදෙනිය මහතා (කළමනාකාර අධ්‍යක්‍ෂ /ශ‍්‍රී ලංකා සංචාරක) ප‍්‍රධාන දේශකයෝය. රජයේ ජ්‍යෙෂ්ඨ ඇමතිවරුන් කීප දෙනෙකු සහ සංචාරක, අලෙවිකරණ සහ සංනිවේදන ආදි අංශ කිපයක නියෝජිතයන් සාකච්ඡා මණ්ඩපයට සහභාගිවීමට නියමිතයි. තවත් අලුත් ව්‍යාපෘතියක් ජාතික පර්යේෂණ සංසදය(National Research Forum) නමින් අලෙවි පර්යේෂණ ක්‍ෂේත‍්‍රයේ මේ වසරේ දී දියත් කෙරෙන අතර එමගින් අපේක්‍ෂා කෙරෙන්නේ අලෙවිකරුවන් සිය තීරණ ගැනීමේ දී වඩාත් සමීක්‍ෂණ සහ දත්ත පදනම් කොට ගැනීම කෙරෙහි දිරිගැන්වීමයි.", "URL": "https://sinhala.adaderana.lk/news.php?nid=9433", "Category": null, "Parent URL": null}