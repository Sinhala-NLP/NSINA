{"Source": "Adaderana", "Timestamp": "February 3, 2010 08:40 am", "Headline": "කැබිතිගොල්ලෑව ප්‍රහාරයේ සැකකරුවෙක් මාට්ටු", "News Content": "කැබිතිගොල්ලෑව ප්‍රදේශයේදී බස් රථයක් ඉලක්ක කරගනිමින් එල්ල කළ ක්ලේමෝ බෝම්බ ප්‍රහාරය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. ඊයේ පස්වරුවේ මෙම සැකකරු සේරුනුවර පොලිසිය විසින් අත්අඩංගුවට‍ ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා පවසයි. සේරුනුවර පදිංචි ද්‍රවිඩ ජාතිකයෙකු වන සැකකරුගෙන් මේ සම්බන්ධයෙන් තවදුරටත් ප්‍රශ්න කිරීම් සිදුකරන බව හෙතෙම කියා සිටියි. 2006 වසරේ ජුනි 15 වනදා සිදුවු මෙම බෝම්බ ප්‍රහාරයෙන් 64 දෙනෙක් මියගොස් 70 දෙනෙක් තුවාල ලැබූවා සේම මියගියවුන් අතර කුඩා ළමුන් 15 දෙනෙක් ද , ගැබිනි මව්වරුන් කිහිපදෙනෙක් ද වූහ.", "URL": "https://sinhala.adaderana.lk/news.php?nid=6436", "Category": null, "Parent URL": null}