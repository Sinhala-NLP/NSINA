{"Source": "Adaderana", "Timestamp": "August 5, 2018 04:02 pm", "Headline": "අපෙත් පොඩි පොඩි වැරදි තිබුනා", "News Content": "ගෙවුනු වසර තුන තුල යහපාලන ආණ්ඩුව සිදු කලේ ජාතික ආරක්ෂාවට බලපෑම් එල්ල කර රට විනාශ කිරිම පමණක් බව ශ්‍රි ලංකා පොදුජන පෙරමුණේ ජාතික සංවිධායක හිටපු අමාත්‍ය බැසිල් රාජපක්ෂ මහතා පවසයි. පොදුජන රල ආණ්ඩු විරෝධයේ ජාතික හටන ජනහමු මාලාවේ රත්නපුර නිවිතිගල ආසනයේ පැවති ජනහමුවට එක් වෙමින් ඒ මහතා මේ අදහස් පළ කළේය. පසුගිය ආණ්ඩුව සමයේ විවිධ ක්ෂේත්‍ර දියුණු කරමින් රැකියා අවස්තා බිහිකරමින් මුළු රටම වැඩ බිමක් බවට පත් කළ බවත් නිවැරදි මාර්ගයක ගමන් කිරිම ආරම්භ කළබවත් ඒ මහතා එහිදි පැවසීය. කෙසේ වෙතත් පසුගිය ආණ්ඩුවේද සුළු සුළු වැරදි පැවතුන බවත් එම වැරදි ලොකු කරමින් නැති වැරදි පෙන්වා හිටපු ජනාධිපති මහින්ද රාජපක්ෂ මහතාව පරාජය කළ බවත් ඔහු වැඩිදුරටත් ප්‍රකාශ කළේය. එහිදි එක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරුන්වන ප්‍රේමලාල් ජයසේකකර, පවිත්‍රා වන්නිආරච්චි සහ නාමල් රාජපක්ෂ යන මහත්ම මහත්මීන් අදහස් පළ කළේය.", "URL": "https://sinhala.adaderana.lk/news.php?nid=93873", "Category": null, "Parent URL": null}