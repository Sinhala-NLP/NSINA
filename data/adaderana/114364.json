{"Source": "Adaderana", "Timestamp": "July 17, 2019 05:16 pm", "Headline": "තායිලන්තයේ වස් කාලය ඇරඹු හැටි", "News Content": "අලංකාර ලෙස සරසන ලද ඔරු 150ක් එකවර යාත්‍රා කරමින් ගංගාවක පැවැත්වූ උත්සවයක් පිළිබඳව තායිලන්තයෙන් වාර්තා විය. තායිලන්තයේ බෞද්ධ ජනතාව වස් කාලයේ ආරම්භය සනිටුහන් කරමින් අලංකාර උත්සවයක් පවත්වා තිබේ. එහිදී විචිත්‍රවත් ලෙස සරසන ලද ඔරු 150ක් අයුත්තයා පළාතේ ලචාඩෝ ගංගාවේ යාත්‍රා කළේ මෙලෙසයි. ගංගාව දිගේ කිලෝමීටර් 30ක දුර ප්‍රමාණයක් ඔවුන් යාත්‍රා කර තිබූ අතර එම අවස්ථාව දැකබගලා ගැනීමට බොහෝ පිරිසක් ගංගාව දෙපස රැස්ව සිටියේය. වස් කාලය තුළදී බෞද්ධ භික්ෂූන් වහන්සේට සිය ආශ්‍රම වලින් බැහැරව රාත්‍රීය ගත කිරීමට අවසර හිමිවන්නේ නැහැ. ඒ හේතුවෙන් රාත්‍රී කාලයේදී ආලෝකය සපයාගැනීම සඳහා ජනතාව විසින් උන්වහන්සේට ඉටිපන්දම් පිරිනමයි. බොහෝ ආශ්‍රමවලට විදුලි බලය නොමැතිවීම ඊට හේතුවයි. එය සංකේතවත් කරමින් මෙම උත්සවය අවසානයේදී භික්ෂූන්වහන්සේට ඉටිපන්දම් පිදූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=114364", "Category": null, "Parent URL": null}