{"Source": "Adaderana", "Timestamp": "August 16, 2011 04:28 pm", "Headline": "සිමෙන්ති සම්බන්ධ වැටලීම්වලින් 910 දෙනෙකුට නඩු", "News Content": "පසුගිය දින කිහිපය තුළ සිමෙන්ති සම්බන්ධයෙන් සිදු කළ වැටලීම්වලින් වෙළඳුන් 910 දෙනෙකුට එරෙහිව නඩු පැවරීමට කටයුතු කළ බව පාරිභෝගික සේවා අධිකාරිය පවසයි. උපරිම මිල ඉක්මවා සිමෙන්ති අලෙවි කිරීම‍, තොග සඟවා තබා ගැනීම හා කොන්දේසි සහිතව සිමෙන්ති අලෙවි කිරීම වැනි නීතී විරෝධී ක්‍රියාවන්ට එරෙහිව එම වෙළඳුන්ට නඩු පවරා ඇත. කිලෝග්‍රෑම් 50ක සිමෙන්ති උරයක උපරිම සිල්ලර මුදල රුපියල් 750ක් වන බව පාරිභෝගික සේවා අධිකාරිය සඳහන් කරයි. එම මිල ඉක්මවා සිමෙන්ති අලෙවි කිරීම හා තොග සඟවා සිටින වෙළඳුන්ට එරෙහිව ඉදිරියටත් වැටලීම් සිදු කරන බව එම අධිකාරිය පෙන්වා දෙයි.", "URL": "https://sinhala.adaderana.lk/news.php?nid=18114", "Category": null, "Parent URL": null}