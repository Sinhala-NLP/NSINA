{"Source": "Adaderana", "Timestamp": "November 2, 2015 01:15 pm", "Headline": "මව් රටට පැමිණ සේවය ලබාදෙන්න - ජනපතිගෙන් බුද්ධිමතුන්ට ආරාධනාවක්! ", "News Content": "රට තුළ නිදහසත් ප්‍රජාතන්ත්‍රවාදයත් තහවුරුවී ඇති බැවින් නැවත මව් රටට පැමිණ සිය සේවය රට වෙනුවෙන් ලබා දෙන ලෙස ජනාධිපති මෛත්‍රීපාල සිරිසේන මහතා තායිලන්තයේ වෙසෙන ශ්‍රී ලාංකික බුද්ධිමතුන්ට ආරාධනාකර තිබේ.තායිලන්තයේ නිල සංචාරයක නිරත ජනාධිපතිවරයා එරට වෙසෙන ශ්‍රී ලාංකිකයින් පිරිසක් සමග ඊයේ (01) පස්වරුවේ පැවැති හමුවකදි මෙම ආරාධනාව සිදු කර තිබේ.තායිලන්තයේ ශ්‍රී ලංකා තානාපති කාර්යාලය සංවිධානය කර තිබූ මෙම හමුවට එරට වෙසෙන ව්‍යාපාරිකයින්, වාණිජ මණ්ඩල සාමාජිකයින් සහ විශ්වවිද්‍යාල සිසුන් සහභාගී වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=54824", "Category": null, "Parent URL": null}