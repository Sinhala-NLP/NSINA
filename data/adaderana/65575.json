{"Source": "Adaderana", "Timestamp": "October 31, 2016 10:37 am", "Headline": " යුරෝපා  නියෝජිතයින් පිරිසක් අද එයි ", "News Content": "යුරෝපා පාර්ලිමේන්තු නියෝජිත කණ්ඩායමේ මෙරට සංචාරය අද(31) ආරම්භ වෙයි.ඒ අනුව සිව් දෙනෙකුගෙන් යුත් කණ්ඩායමක් අද දිනයේ දිවයිනට පැමිණෙනු ඇති බව නිවේදනයක් නිකුත් කරමින් යුරෝපා සංගමය සඳහන් කළේය.ඔවුන් නොවැම්බර් මස තුන්වන දින දක්වා මෙරට රැදී සිටීමට නියමිතව තිබේ.ජාතික සංහිඳියාව සහ මෙරට කාන්තාවගේ දේශපාලනික, ආර්ථික දියුණුව පිළිබඳව සොයාබැලීම මෙම සංචාරයේ අරමුණ වී ඇති බව සඳහන්ය.ජී.එස්.පී සහනය ලබාදීම සම්බන්ධයෙන් කරුණු අධ්‍යයනය කිරීමද මෙම නියෝජිත කණ්ඩායම විසින් සිදුකරනු ඇති බව යුරෝපා සංගමය පෙන්වා දෙයි.ඔවුන් ත්‍රීකුණාමලය, මඩකළපුව යන ප්‍රදේශ වල සංචාරය කිරීමට ද සැළසුම් කර තිබේ.මොවුන් මෙරට ඉහළ පෙළේ නිලධාරීන් කිහිප දෙනෙකු ද මුණගැසී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=65575", "Category": null, "Parent URL": null}