{"Source": "Adaderana", "Timestamp": "April 19, 2016 10:22 am", "Headline": " කාණුවකින් අත්බෝම්බ 3ක් හමුවෙලා", "News Content": "කුලියාපිටිය-හෙට්ටිපොළ මාර්ගයේ ඇපලදෙණිය පන්සල හංදියේ තිබී අත්බෝම්බ 3ක් සහිත පාර්සලයක් හමුවී තිබේ. වත්තක අයිනේ කාණුවක අයිස් ඇසුරුම් පෙට්ටියක තිබියදී එය මාර්ගයේ ගමන් ගත් පාපැදිකරුවෙකු දැක පොලිස් හදිසි ඇමතුම් ඒකකයට ලබාදුන් ඇමතුමක් අනුව සොයාගත් බව අදදෙරණ වාර්තාකරු පවසයි. මේ පිළිබඳ අදදෙරණ කළ විමසුමකදී පොලිස් මාධ්‍ය ප්‍රකාශක කාර්යාලයේ ප්‍රකාශකයෙක් කියා සිටියේ සිද්ධිය සම්බන්ධයෙන් අධිකරණය දැනුවත් කොට මහේස්ත්‍රාත්වරයාගේ උපදෙස් අනුව පොලිස් විශේෂ කාර්යබලකාය කැඳවා‍ බෝම්බ නිෂ්ක්‍රීය කිරීමට පියවර ගන්නා බවයි. අද (19)උදෑසන හමුවූ මෙම බෝම්බ සිද්ධිය සම්බන්ධයෙන් කුලියාපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59302", "Category": null, "Parent URL": null}