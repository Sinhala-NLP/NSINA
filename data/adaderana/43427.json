{"Source": "Adaderana", "Timestamp": "May 24, 2014 08:35 am", "Headline": "විශ්‍රාමික  දුම්රිය නියාමකවරු සේවයට ", "News Content": "දුම්රිය ප්‍රමාදය වැලැක්වීම සඳහා විශ්‍රාමික දුම්රිය නියාමකවරු තාවකාලික පදනම මත සේවයට කැඳවීමට තීරණය වී තිබේ. ඊයේ(23) රාත්‍රී ප්‍රවාහන අමාත්‍ය කුමාර වෙල්ගම මහතාගේ ප්‍රධානත්යෙන් පැවති සාකච්ජාවකදී මේ පිළිබඳ තීරණය වී ඇති බව සඳහන් වෙයි. මරදාන දුම්රිය ස්ථානයේ දුම්රිය කිහිපයක් ප්‍රමාදවීම හේතුවෙන් ඊයේ පස්වරුවේ එහි නොසන්සුන්තාවක් හටගන්නා ලදී. දුම්රිය නියාමකවරුන්ගේ හිඟය මෙයට බලපෑ බව වාර්තා වුණි. මෙම සාකච්ජාවේ දී අදාළ තීරණයට වෘත්තිද එකඟ වු බව දුම්රිය ඒකාබද්ද වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා පැවසුවේය.", "URL": "https://sinhala.adaderana.lk/news.php?nid=43427", "Category": null, "Parent URL": null}