{"Source": "Adaderana", "Timestamp": "October 28, 2018 10:03 pm", "Headline": "රාජ්‍ය මාධ්‍ය ආයතනවලට වැඩබලන සභාපතිලා එයි", "News Content": "ප්‍රධාන රාජ්‍ය මාධ්‍ය ආයතනයන්හි වැඩබලන සභාපතිවරුන් පත් කර තිබේ. ජනාධිපති මෛත්‍රීපාල සිරිසේන මහතා විසින් වහාම ක්‍රියාත්මක වන පරිදි මෙම පත්වීම් සිදු කර ඇත. ඒ අනුව ශ්‍රී ලංකා රූපවාහිනී සංස්ථාවේ නව වැඩබලන සභාපති ලෙස නීතිඥ සරත් කෝන්ගහගේ මහතා පත් කර තිබේ. ස්වාධීන රූපවාහිනි සේවය හා ශ්‍රී ලංකා ගුවන් විදුලි සංස්ථාව සඳහා වැඩබලන සභාපතිවරයා වශයෙන් ආචාර්ය සෝමරත්න දිසානායක මහතා පත් කර ඇත. මේ අතර, සී/ස එක්සත් ප්‍රවෘත්ති පත්‍ර සමාගම සඳහා වැඩබලන සභාපතිවරයා වශයෙන් වසන්ත ප්‍රිය රාමනායක මහතා පත් කර තිබේ.", "URL": "https://sinhala.adaderana.lk/news.php?nid=98374", "Category": null, "Parent URL": null}