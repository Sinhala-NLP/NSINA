{"Source": "Adaderana", "Timestamp": "September 28, 2018 10:44 am", "Headline": "ත්‍රස්ත ප්‍රහාරයකට සුදානමින් සිටි 7ක් අත්අඩංගුවට", "News Content": "ත්‍රස්ත ප්‍රහාරයක් සඳහා සූදානම්ව සිටි බවට සැකකෙරෙන පුද්ගලයින් 07 දෙනෙකු නෙදර්ලන්ත පොලීසිය විසින් අත්අඩංගුවට ගෙන තිබේ. නෙදර්ලන්තයේ අර්නෙම් සහ වීර්ට් යන ප්‍රදේශවලදී ඔවුන් අත්අඩංගුවට ගෙන ඇති බව විදෙස් මාධ්‍ය වාර්තා කළේය. අත්අඩංගුවට ගන්නා අවස්ථාවේ දී ඔවුන් සතුව තිබී ගිනි අවි සහ පුපුරණ ද්‍රව්‍ය තොගයක් ද සොයාගෙන තිබේ. සැකකරුවන් අවුරුදු 21ත් 34ත් අතර වියේ පසුවන අය බව වාර්තා වෙයි. මීට පෙර ද ත්‍රස්ත කණ්ඩායම්වලට සම්බන්ධ වීම සඳහා විදෙස් ගත වීමට උත්සාහ කළ පුද්ගලයින් තිදෙනෙකු එරට ආරක්ෂක අංශ විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=96843", "Category": null, "Parent URL": null}