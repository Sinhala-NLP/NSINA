{"Source": "Adaderana", "Timestamp": "February 17, 2014 04:01 pm", "Headline": "ගම්පහ නාමයෝජනා ලැයිස්තුවේ හැඳුනුම්පත් අංකත් වැරදිලු", "News Content": "බස්නාහිර පළාත් සභා ඡන්ද විමසීම සඳහා නව සමසමාජ පක්ෂයෙන් ඉදිරිපත් කළ නාමයෝජනා ලැයිස්තුවේ නම් සඳහන් පුද්ගලයින් 16 දෙනෙකුගේ ජාතික හැඳුනුම්පත් අංක ව්‍යාජ ඒවා බවට තොරතුරු අනාවරණය වී තිබේ. එම පක්ෂයෙන් ගම්පහ දිස්ත්‍රික්කයට තරග වැදීමට ඉදිරිපත්ව සිටින අපේක්ෂකයින්ගේ නාමලේඛනයේ නම් සහිත පුද්ගලයින් නව දෙනෙකුගේ ජාතික හැඳුනුම්පත් අංක පුද්ගලයින් ලියාපදිංචි කිරීමේ දෙපාර්තමේන්තුව මගින් නිකුත් කර නොමැති අංක බවට හඳුනාගෙන ඇත. ඊට අමතරව පුද්ගලයින් සිව්දෙනෙකු දක්වා ඇති ජාතික හැඳුනුම්පත් අංක වෙනත් පුද්ගලයින්ට අයත් ඒවා බවට ද අනාවරණය වී ති‍ෙබ්. එමෙන්ම තවත් පුද්ගලයින් තිදෙනෙකුගේ ජාතික හැඳුනුම්පතේ අඩංගු ලිපිනයන් ද ව්‍යාජ ඒවා බව වාර්තා වේ. ගම්පහ මහේස්ත්‍රාත් අධිකරණයෙන් ලබාගත් අධිකරණ නියෝගයකට අනුව ගම්පහ කොට්ඨාස අපරාධ විමර්ශන අංශය මගින් මේ පිළිබඳ පරීක්ෂණ මෙහෙයවයි.", "URL": "https://sinhala.adaderana.lk/news.php?nid=41186", "Category": null, "Parent URL": null}