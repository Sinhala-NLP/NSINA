{"Source": "Adaderana", "Timestamp": "July 12, 2016 08:43 am", "Headline": " බස් ගාස්තු සංශෝධන වාර්තාව අද කැබිනට්ටුවට", "News Content": "බස් ගාස්තු සංශෝධනය කිරීම පිළිබඳ වාර්තාව අද(12) කැබිනට් මණ්ඩලයට ඉදිරිපත් කිරීමට නියමිතව තිබේ.ප්‍රවාහන අමාත්‍යාංශය පවසන්නේ බස් ගාස්තු සංශෝධනය කිරීම පිළිබඳ නිර්ණායකයන් සැකසීමේ විද්වත් කමිටුව බස් සංගම් හා මගී සංගම් සමග සාකච්ඡා කිරීමෙන් අනතුරුව සකස් කරන ලද වාර්තාව කැබිනට් මණ්ඩලයට ඉදිරිපත් කෙරෙනු ඇති බවයි. ප්‍රවාහන අමාත්‍ය නිමල් සිරිපාල ද සිල්වා මහතා විසින් අදාළ වාර්තාව කැබිනට් මණ්ඩලයට ඉදිරිපත් කරන බව එම අමාත්‍යාංශය පවසයි. ඊයේ(11) දිනයේ රැස්වු මෙම විද්වත් කමිටුව අදාළ පාර්ශව සමග දීර්ඝ වශයෙන් සාකච්ඡා කර ඇති බව සඳහන්ය.එහිදී බස් ගාස්තු සංශෝධනයට අදාළ ප්‍රධාන කරුණු 4ක් පිළිබඳ අවධානයට ලක්කර තිබේ.කෙසේවෙතත් සමස්ත ලංකා පෞද්ගලික බස් රථ හිමියන්ගේ සංගමයේ ලේකම් අංජන ප්‍රියන්ජිත් මහතා පැවසුවේ බස් ගාස්තු සංශෝධනය සම්බන්ධයෙන් විද්වත් කමිටුව සමග ඊයේ පැවති සාකච්ඡා අසාර්ථක වූ බවයි.", "URL": "https://sinhala.adaderana.lk/news.php?nid=61976", "Category": null, "Parent URL": null}