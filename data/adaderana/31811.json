{"Source": "Adaderana", "Timestamp": "February 21, 2013 08:20 am", "Headline": "විදේශිකයාගේ මරණය ගැන පරීක්ෂණ ඇරඹෙයි", "News Content": "දෙහිවල ප්‍රදේශයේ නිවසක සිටි නෙදර්ලන්ත ජාතිකයෙකු මියයෑම සම්බන්ධයෙන් පොලීසිය පරීක්ෂණ ආරම්භ කර තිබේ. කුලී පදනම මත නිවසක සිටි මෙම නෙදර්ලන්ත ජාතිකයා ඊයේ (20) මියගොස් ඇති බව දෙහිවල පොලීසිය සඳහන් කළේය. 76 හැවිරිදි මොහුගේ මරණයට හේතුව මෙතෙක් අනාවරණය වී නොමැති අතර පශ්චාත් මරණ පරීක්ෂණය අද සිදුකිරීමට නියමිතය. මෙම නෙදර්ලන්ත ජාතිකයා පසුගිය 13 වැනි දින මෙරටට පැමිණ ඇති බව දෙහිවල පොලීසිය සඳහන් කළේය.", "URL": "https://sinhala.adaderana.lk/news.php?nid=31811", "Category": null, "Parent URL": null}