{"Source": "Adaderana", "Timestamp": "July 26, 2016 12:47 pm", "Headline": "මඩකළපුව ත්‍රිත්ව ඝාතනයේ සැකකරු රඳවාගෙන ප්‍රශ්න කිරීමට අවසර", "News Content": "මඩකළපුව, වෙල්ලාවලි ප්‍රදේශයේදී සිදුවු ත්‍රිපුද්ගල ඝාතනය සම්බන්ධයෙන් අත්අඩංගුවට ගත් සැකකරුගෙන් රැඳවුම් නියෝග මත ප්‍රශ්න කිරීමට අධිකරණය අවසර ලබා දී තිබේ.කලවංචිකුඩි අධිකරණයට ඉදිරිපත් කළ සැකකරු හෙට දිනය දක්වා රඳවා තබාගෙන ප්‍රශ්න කිරීමට අධිකරණය වෙල්ලාවලි පොලීසියට අවසර ලබා දී ඇත.ඝාතනයට ලක්ව සිටි 24 හැවිරිදි කාන්තාවකගේ සහ ඇයගේ වයස එකහමාරක දියණියගේ මළ සිරුරු පසුගිය ඉරිදා අලුයම නිවස අසල ළිඳක තිබී සොයාගැණුනු අතර බරපතළ කැපුම් තුවාල සහිතව සිටි එම කාන්තාවගේ 56 හැවිරිදි පියා රෝහල් ගත කිරීමෙන් පසු මියගොස් තිබුණි.මෙම ඝාතන සම්බන්ධයෙන් විමර්ශන සිදුකළ වෙල්ලාවලී පොලීසිය සිද්ධියට අදාළ සැකකරු අත්අඩංගුවට ගත් අතර ඔහු ඝාතනයට ලක්වූ කාන්තාවගේ ස්වාමි පුරුෂයා බව සඳහන්ය.සැකකරු එම කාන්තාව හැරගොස් සිට ඇති අතර නඩත්තු මුදල් ගෙවීමක් සම්බන්ධයෙන් ඇති වු ආරවුලක් මෙම ඝාතනවලට හේතුවී ඇති බවට පොලීසිය සිදුකළ විමර්ශනවල දී අනාවරණය වී ඇත.", "URL": "https://sinhala.adaderana.lk/news.php?nid=62449", "Category": null, "Parent URL": null}