{"Source": "Adaderana", "Timestamp": "November 4, 2018 07:46 am", "Headline": "පස්වරු 2න් පස්සේ වැසි", "News Content": "ශ්‍රී ලංකාව අවට අඩුපීඩන කලාපයේ වර්ධනය හේතුවෙන් දිවයින පුරා වැසි වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. නැගෙනහිර, උතුර, උතුරු මැද සහ මධ්‍යම කදුකර ආශ්‍රිත ප්‍රදේශවලට වැඩි වශයෙන් වැසි ඇති විය හැකියි. කාලගුණ විද්‍යා දෙපාර්තමේන්තුව සදහන් කළේ පස්වරු 2.00න් පමණ පසු දිවයිනේ බොහෝ ප්‍රදේශවලට වැසි ඇති වන බවයි. මේ අතර ධීවර හා නාවික කටයුතුවල දී කාලගුණික දැනුම්දීම් පිළිබදව දැඩි අවධානයෙන් කටයුතු කරන ලෙස ආපදා කළමනාකරණ මධ්‍යස්ථානය ඉල්ලීමක් කරයි. මාතලේ දිස්ත්‍රික්කයේ ආපදා කළමනාකරණ පෙරහුරු වැඩසටහනක් අද(04) දින පැවැත්වෙයි.", "URL": "https://sinhala.adaderana.lk/news.php?nid=98659", "Category": null, "Parent URL": null}