{"Source": "Adaderana", "Timestamp": "January 8, 2014 11:17 am", "Headline": "සැමියා ඝාතනය කළ බිරිඳ වසර 12ට පසු දැලේ ", "News Content": "සිය ස්වාමි පුරුෂයා ඝාතනය කළ වලස්මුල්ල ප්‍රදේශයේ කාන්තාවක වසර 12කට පසුව අත්අඩංගුවට ගෙන තිබේ. 2002 වසරේ සිදුවු අදාළ ඝාතනය සම්බන්ධයෙන් වලස්මුල්ල පොලීසිය සහ තංගල්ල කොට්ඨාස අපරාධ විමර්ශන අංශය සිදුකළ දීර්ඝ විමර්ශනයකින් අනතුරුව සැකකාරිය අත්අඩංගුවට ගෙන ඇති බව සඳහන් වෙයි. ඝාතනය සම්බන්ධයෙන් අත්අඩංගුවට ගත් පුද්ගලයකුගෙන් සිදුකළ ප්‍රශ්න කිරීම් වලදී සැකකාරිය සම්බන්ධයෙන් තොරතුරු අනාවරණය වී තිබේ. එම පුද්ගලයා පොලීසිය හමුවේ ප්‍රකාශ කර ඇත්තේ සැකකාරිය සහ තවත් පුද්ගලයින් කිහිපදෙනෙකු එක්ව මෙම ඝාතනය සිදුකර නිවස පිටුපස මළ සිරුර වළ දැමු බවයි. එම තොරතුරු වලට අනුව සැකකාරිය අත්අඩංගුවට ගත් බවත්, අපරාධය සිදුවු ස්ථානයට පොලිස් ආරක්ෂාව යොදා ඇති බවත් වලස්මුල්ල පොලිසිය ප්‍රකාශ කරයි. මේ සම්බන්ධයෙන් මහේස්ත්‍රාත් පරීක්ෂණය අද සිදුකිරිමට නියමිතය.", "URL": "https://sinhala.adaderana.lk/news.php?nid=40185", "Category": null, "Parent URL": null}