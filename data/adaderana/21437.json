{"Source": "Adaderana", "Timestamp": "January 17, 2012 09:09 am", "Headline": "උතුරු-නැගෙනහිර වර්ග කිලෝමීටර් 126 ක බිම් බෝම්බ ඉතිරියි", "News Content": "උතුරු සහ නැගෙනහිර පළාත්වල බිම්බෝම්බ ඉවත්කිරීමට ඉතිරිව ඇත්තේ තවත් වර්ග කිලෝමීටර් 126ක භූමි ප්‍රමාණයක බව ආර්ථික සංවර්ධන අමාත්‍යාංශය පවසයි. අදාළ පළාත් දෙකේ හඳුනාගත් වර්ග කිලෝමීටර් 2061ක භුමි ප්‍රදේශයෙන් වර්ග කිලෝමීටර් 1934ක භූමි ප්‍රදේශයක බිම් බෝම්බ, මර උගුල් සහ පුපුරා නොගිය අවි කොටස් ඉවත් කර ඇති බව සඳහන්වේ. ඉතිරි වර්ග කිලෝමීටර 126ක භූමි‍ ප්‍රදේශයේ බිම් බෝම්බ , මර උගුල් සහ පුපුරා නොගිය අවි කොටස් ඉවත් කිරීම සඳහා විශේෂ පුහුණු කළ පුද්ගලයින් 3600ක අධික පිරිසක් යොදවා තිබේ. ඊට අමතරව බිම් බෝම්බ ඉවත් කිරීමේ කටයුතු සඳහා යන්ත්‍ර 39ක් ද යොදවා ඇති බව ආර්ථික සංවර්ධන අමාත්‍යාංශය සඳහන් කරයි. ඉතිරිව ඇති ප්‍රදේශ බොහෝමයක් ගස්වැල් වලින් ගහන ප්‍රදේශ බැවින් බිම් බෝම්බ, මර උගුල් හා පුපුරා නොගිය අවි කොටස් ඉවත් කිරීම සඳහා වැඩි කාලයක් වැය කිරීමට සිදුව ඇති බව වාර්තාවේ.", "URL": "https://sinhala.adaderana.lk/news.php?nid=21437", "Category": null, "Parent URL": null}