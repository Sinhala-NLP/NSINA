{"Source": "Adaderana", "Timestamp": "July 10, 2019 10:34 am", "Headline": "මුදල් අමාත්‍යවරයෙක් ඉල්ලා අස් වෙයි", "News Content": "මෙක්සිකෝවේ මුදල් අමාත්‍ය කාලෝස් උර්සුවා සිය ධුරයෙන් ඉල්ලා අස්වී තිබේ. ඊට අදාලව ඔහු විසින් යොමුකර ඇති ඉල්ලා අස්වීමේ ලිපියෙන් එරට වත්මන් පාලනය සහ ජනාධිපතිවරයා දැඩි ලෙස විවේචනය කර ඇති බව විදෙස් මාධ්‍ය වාර්තා කළේය. මෙක්සිකානු ආර්ථිකයේ විෂමතා රැසක් පවතින බව පෙන්වාදී ඇති මුදල් අමාත්‍යවරයා රටේ ආර්ථික ප්‍රතිපත්ති අන්තවාදයෙන් තොර විය යුතු බව සදහන් කර ඇත. ලතින් අමෙරිකාවේ දෙවන විශාලතම ආර්ථිකයට හිමිකම් කියන මෙක්සිකෝවේ මුදල් අමාත්‍යවරයා ලෙස 64 හැවිරිදි කාලෝස් උර්සුවා 2018 වසරේ දෙසැම්බර් මාසයේ සිට කටයුතු කළේය.", "URL": "https://sinhala.adaderana.lk/news.php?nid=113793", "Category": null, "Parent URL": null}