{"Source": "Adaderana", "Timestamp": "March 2, 2016 12:59 pm", "Headline": "20/20 තරගාවලියේ බංග්ලාදේශ-පාකිස්ථාන තරගය අදයි", "News Content": "ආසියානු කුසලාන 20/20 ක්‍රිකට් තරගාවලියේ බංග්ලාදේශ කණ්ඩායම හා පාකිස්ථාන කණ්ඩායම අතර තරගය අද(02) පස්වරුවේ පැවැත්වෙයි. තරගය බංග්ලාදේශයේ මීර්පුර් ක්‍රීඩාංගණයේ දී එරට වේලාවෙන් රාත්‍රී 7.30ට ආරම්භ වීමට නියමිතව ඇත. මේ වන විට බංග්ලාදේශ කණ්ඩායම සහ පාකිස්ථාන කණ්ඩායම එක් තරගය බැගින් ජයගෙන ඇති අතර කණ්ඩායම් දෙකටම මෙම තරගය ඉතා තීරණාත්මක තරගයක් වෙයි. අවසන් මහා තරගයට සුදුසුකම් ලැබීම සඳහා මෙම තරගයේ ජයග්‍රහණය ඉතා වැදගත් වනු ඇත. මේ වන විට ඉන්දීය කණ්ඩායම අවසන් මහා තරගයට සුදුසුකම් ලබා තිබේ.", "URL": "https://sinhala.adaderana.lk/news.php?nid=57811", "Category": null, "Parent URL": null}