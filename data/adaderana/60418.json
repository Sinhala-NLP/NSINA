{"Source": "Adaderana", "Timestamp": "May 23, 2016 01:20 pm", "Headline": " තරග කිහිපයක් හෙට සිට ඇරඹෙයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ අවසන් මහා තරගය සඳහා සුදුසුකම් ලැබීමේ තරග කිහිපයක් හෙට සිට ආරම්භ වෙයි.ලකුණු සටහනේ පෙරමුණේ පසුවන ගුජරාට් ලයන්ස් කණ්ඩායම සහ රෝයල් චැලෙන්ජස් බැංගලෝර් කණ්ඩායම අතර තරගය හෙට බැංගලෝර් චින්නස්වාමි ක්‍රිඩාංගණයේදී පැවැත්වීමට නියමිතය.එම තරගයෙන් ජය ගන්නා කණ්ඩායම සෘජුවම අවසන් මහා තරගය සඳහා සුදුසුකම් ලබයි.ලකුණු සටහනේ 03 වෙනි සහ 04 වෙනි ස්ථාන හිමිකරගෙන ඇති සන්රයිසස් හයිද්‍රාබාද් සහ කොල්කටා නයිට්රයිඩස් කණ්ඩායම් අතර තරගය අනිද්දා දිල්ලිහිදී පැවැත්වෙයි.පළමු තරගයෙන් පරාජයට පත්වන කණ්ඩායම සහ දෙවන තරගයෙන් ජය ගන්නා කණ්ඩායම අතර තවත් තරගයක් පැවැත් වෙන අතර එම තරගය ජය ගන්නා කණ්ඩායම අවසන් මහා තරගයට සුදුසුකම් ලබයි.ඒ අනුව 2016 ඉන්දිය ප්‍රිමියර් ලීග් ක්‍රිකට් තරගාවලියේ අවසන් මහා තරගය ලබන 29 වනදා බැංගලෝර් චින්නස්වාමි ක්‍රිඩාංගණයේදී පැවැත්වෙනු ඇත.", "URL": "https://sinhala.adaderana.lk/news.php?nid=60418", "Category": null, "Parent URL": null}