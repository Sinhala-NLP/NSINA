{"Source": "Adaderana", "Timestamp": "December 19, 2017 02:57 pm", "Headline": " ජීව අත් බෝම්බ 18 ක් වව්නතිව්වලින් මතුවෙයි", "News Content": "වව්නතිව්, පාවක්කුඩිචේන ප්‍රදේශයේ එල්.ටී.ටී.ඊ සංවිධානය විසින් වල දමා තිබූ ජීව අත් බෝම්බ 18 ක් පොලිස් විශේෂ කාර්ය බලකාය විසින් සොයගෙන තිබේ. විශේෂ කාර්ය බලකා මාදිවෙල කඳවුරේ නිලධාරීන්ට ලද තොරතුරක් මත විශේෂ කාර්ය බලකා උරසරි කඳවුරේ සෝදිසි හා බෝම්බ නිශ්ක්‍රීය නිලධාරීන්ගේ සහභාගීත්වයෙන් සිදුකළ සෝදිසියකදී මෙම ජීව අත්බෝම්බ තොගය සොයාගෙන ඇති බව සඳහන්ය. එහිදී එස්.එෆ්.ජී. 87 වර්ගයේ ජීව අත් බෝම්බ 13 ක්, එන්.ආර්. 423 වර්ගයේ ජීව අත් බෝම්බ 02, ටී. 82 වර්ගයේ ජීව අත් බෝම්බයක්, කේ.400 වර්ගයේ ජීව අත් බෝම්බයක් සහ විදෙස් රටක නිෂ්පාදිත හඳුනා නොගත් ජීව අත් බෝම්බයක් එහිදී සොයගෙන තිබේ. සොයා ගැනුණු ජීව අත් බෝම්බ වැඩිදුර විමර්ශන කටයුතු සඳහා වව්නතිව් පොලිස් ස්ථානය වෙත ඉදිරිපත් කර ඒවා නිශ්ක්‍රීය කිරීම සඳහා අධිකරණ නියෝග ලබා ගැනීමට නියමිත බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=81787", "Category": null, "Parent URL": null}