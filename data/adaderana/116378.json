{"Source": "Adaderana", "Timestamp": "August 12, 2019 02:15 pm", "Headline": "හරක් ගේන්න ගිය අයෙක් වන අලි පහරින් මරුට", "News Content": "කොටවෙහෙර කුදිරාවාලිය ප්‍රදේශයේ කැළෑබඳ ස්ථානයකදී වන අලියකු පහර දීමෙන් පුද්ගලයෙකු ජීවිතක්ෂයට පත්ව ඇත. මරණයට පත්ව ඇත්තේ කොටවෙහෙර තඹරඹුව ඉහලගම පදිංචි ජේ.ඒච්. එම්. විමලසේන නැමතී 54 වියති අවිවාහකයෙකි. මරණයට පත් තැනැත්තා සිය වැඩිමහල් සොහොයුරියගේ නිවසේ රැඳී සිට ඇති අතර ඊයේ (11) සවස ගවයින් බැඳ තිබු කුදිරවාලිය කැළෑබද ස්ථානයට ගමන් කරමින් සිටියදී වන අලියා මෙම පුද්ගලයා පසුපස එලවමින් දරුණු ලෙස පහර දී මරා දමා ඇත. වන අලි පහර දීමෙන් මරණයට පත් තැනැත්තාගේ වැඩිමහල් සොහොයුරේකුගේ පුත්‍රයකුද මෙම සිදුවීම සිදු වු ස්ථානයට යාබදව මීට වසර අටකට පෙර වන අලි පහර දීමකින් මරණයට පත්ව ඇති බව ද ප්‍රදේශවාසීන් ප්‍රකාශ කර ඇත. සිද්ධිය සම්බන්ධව කොටවෙහෙර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=116378", "Category": null, "Parent URL": null}