{"Source": "Adaderana", "Timestamp": "March 8, 2016 09:24 pm", "Headline": "විශ්වා වර්ණපාලගේ අඩුවට මහින්ද අමරවීර!", "News Content": "එක්සත් ජනතා නිදහස් සන්ධානයේ මහලේකම් තනතුරට මහින්ද අමරවීර මහතා පත්කර තිබේ.සන්ධානයේ විධායක සභා රැස්වීම අද ජනපති මෛත්‍රිපාල සිරිසේන මහතාගේ ප්‍රධානත්වයෙන් පැවැති අවස්ථාවේදී මෙම පත්කිරීම සිදුකර ඇත.සන්ධානයේ මහලේකම් ලෙස කටයුතු කළ මහාචාර්ය විශ්වා වර්ණපාල මහතා පසුගියදා අභාවප්‍රාප්ත වූ අතර මේ හේතුවෙන් එම තනතුර පුරප්පාඩුව පැවැතිණ.මහින්ද අමරවීර මහතා වත්මන් රජයේ ධීවර අමාත්‍යවරයා ලෙස කටයුතු කරයි.", "URL": "https://sinhala.adaderana.lk/news.php?nid=58005", "Category": null, "Parent URL": null}