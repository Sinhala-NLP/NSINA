{"Source": "Adaderana", "Timestamp": "June 3, 2012 11:14 am", "Headline": " ගංජා කිලෝ 7 ක් සමග අයෙක් මාට්ටු", "News Content": "ගංජා කිලෝ 7 ක් සමග පුද්ගලයෙකු වෙන්නප්පුව පොලීසිය විසින් අත්අඩංගුවට ගෙන තිබේ. පොලීසියට ලැබුණු ඔත්තුවකට අනුව මොහු අත්අඩංගුවට ගනිද්දී අසළ තිබූ ඩීමෝ බට්ටා වර්ගයේ කුඩා ලොරි රථයක රියදුරු අසුන යට තිබී ගංජා කිලෝවක් හමුවී ඇති බව අද දෙරණ වාර්තාකරු පවසයි. පසුව තවදුරටත් ප්‍රශ්න කරද්දී අදාළ සැකකරු නවාතැන් ගෙන සිටින වෙන්නප්පුව,පෝලිම්ජාඩිය ප්‍රදේශයේ නිවසක් පරීක්ෂා කිරීමේදී ගංජා කිලෝව බැගින් අසුරා තිබුණු පාර්සල් 6 ක් සොයා ගැනීමට පොලීසියට හැකිවී තිබේ. අද උදෑසන අත්අඩංගුවට ගනු ලැබූ මොහු තලවිල ප්‍රදේශයේ පදිංචිකරුවෙකු බවත්,මීගමුව ප්‍රදේශයට බෙදාහැරීම සඳහා මෙම ගංජා තොගය තබාගෙන සිටි බවට ‍මූලික විමර්ශන වලදී අනාවරණය වූ බවත් පොලීසිය සඳහන් කරයි.", "URL": "https://sinhala.adaderana.lk/news.php?nid=24725", "Category": null, "Parent URL": null}