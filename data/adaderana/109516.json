{"Source": "Adaderana", "Timestamp": "May 8, 2019 11:42 am", "Headline": "බස් රථ අනතුරකින් ඇඟලුම් සේවයින් 23ක් රෝහලට", "News Content": "ඇඟලුම් සේවිකාවන් ප‍්‍රවාහනය කරන බස් රථයක් බළන්ගොඩ, රාස්සගල මාර්ගයේ දී අනතුරකට ලක් වීමෙන් ඇඟලුම් කම්හලේ සේවක, සේවිකාවන් 23ක් රෝහල් ගත කර ඇති බව අද දෙරණ වාර්තාකරු පවසයි. අදාළ බස් රථය මාර්ගයෙන් ඉවත ධාවනය වී ඉවුරක ගැටීමෙන් අද(08) උදෑසන මෙම අනතුර සිදුව ඇති බව වාර්තා වෙයි. මෙම අනතුරින් තුවල ලැබූ ඇඟලුම් කම්හලේ සේවක, සේවිකාවන් බළන්ගොඩ මූලික රෝහලට ඇතුළත් කර තිබේ. බළන්ගොඩ, වලේබොඩ ප‍්‍රදේශයේ සිට ඇඟලුම් සේවිකාවන් ප‍්‍රවාහනය කළ බස් රථයක් මෙලෙස අනතුරකට ලක්ව ඇති අතර අදාළ අනතුරින් තුවාල ලබා ඇත්තේද වලේබොඩ ප‍්‍රදේශයේ පදිංචි සේවකයන් පිරිසකි. රියදුරුගේ අරික්ෂාකාරී රිය ධාවනයෙන් හේතුවෙන් අනතුර සිදුව ඇති අතර සිද්ධිය සම්බන්ධයෙන් බළන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109516", "Category": null, "Parent URL": null}