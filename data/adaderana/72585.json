{"Source": "Adaderana", "Timestamp": "April 28, 2017 01:52 pm", "Headline": "නිල මෙහෙවර හෙට-අනිද්දා  වව්නියාවේදී", "News Content": "ස්වදේශ කටයුතු අමාත්‍යංශය සංවිධානය කරන නිල මෙහෙවර ජනතා සේවයේ වව්නියාව දිස්ත්‍රික් වැඩසටහන ලබන 29 සහ 30 යන දෙදින තුළ පැවැත්වීමට නියමිතව තිබේ.ජ‍නාධිපති මෛත්‍රීපාල සිරිසේන මහතාගේ උපදේශකත්වයෙන් හා අග්‍රමාත්‍ය රනිල් වික්‍රමසිංහ මහතාගේ මගපෙන්වීම යටතේ නිල මෙහෙවර ජනතා සේවය ක්‍රියාත්මකය.ඒ අනුව ලබන 29 වනදා වව්නියාව දකුණ ගාමිණී මහා විද්‍යාලයේදී සහ ලබන 30 වනදා වව්නියාව දෙමළ මහා විද්‍යාලයේදී මෙම වැඩසටහන පැවැත්වෙන බව ස්වදේශ කටයුතු අමාත්‍ය වජිර අබේවර්ධන මහතා පවසයි.නිල මෙහෙවරේ ජනතා සේවයේ පළමු හා දෙවන වැඩසටහන් පොලොන්නරුව සහ ගාල්ල යන දිස්ත්‍රික්කවල ක්‍රියාත්මක කෙරුණි.එහි මීළඟ වැඩසටහන් කුරුණෑගල, මන්නාරම, මුලතිව්, වව්නියාව සහ කිළිනොච්චි යන දිස්ත්‍රික්කවල පැවැත්වීමට නියමිත බව සඳහන්ය.", "URL": "https://sinhala.adaderana.lk/news.php?nid=72585", "Category": null, "Parent URL": null}