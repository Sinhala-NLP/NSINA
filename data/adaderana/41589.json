{"Source": "Adaderana", "Timestamp": "March 6, 2014 02:07 pm", "Headline": "හතර තුනට බැස්සුවාට විරෝධතා", "News Content": "සම සෞඛ්‍ය උපාධි පාඨමාලා කාල සීමාව අඩු කිරිමට එරෙහිව හෙද, පරිපූරක වෘත්තිය සමිති ඒකාබද්ධව උද්ඝෝෂණ ව්‍යාපාරයක් ආරම්භ කර තිබේ. අද දහවල් 12 සිට මහනුවර සහ පේරාදෙණිය රෝහල් ඉදිරිපිට මෙම උද්ඝෝෂණ පැවැත්වෙන බව රජයේ හෙද නිලධාරින්ගේ සංගමයේ සභාපති සමන් රත්නප්‍රිය මහතා සඳහන් කළේය. මෙම උද්ඝෝෂණ සඳහා සම සෞඛ්‍ය උපාධි පාඨමාලාව හදාරන විශ්ව විද්‍යාල සිසුන් පිරිසක් සහභාගි වී සිටින බව සමන් රත්නප්‍රිය මහතා පැවසීය. රජයේ වෛද්‍ය නිලධාරින්ගේ සංගමයේ විරෝධතාව හේතුවෙන් වසර 4ක සම සෞඛ්‍ය උපාධි පාඨමාලාව වසර 3ක් දක්වා අඩු කර ඇති බව ඔහු කීවේය. අදාළ උපාධි පාඨමාලා කාල සීමාව අඩු කිරිමට එරෙහිව උද්ඝෝෂණ මාලාවක් පැවැත්වීමට නියමිත අතර එහි පළමු පියවර අද දිනයේ මෙලෙස පැවැත්වෙන බව සමන් රත්නප්‍රිය මහතා පැවසුවේය.", "URL": "https://sinhala.adaderana.lk/news.php?nid=41589", "Category": null, "Parent URL": null}