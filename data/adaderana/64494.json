{"Source": "Adaderana", "Timestamp": "September 28, 2016 10:24 am", "Headline": "බදු නොගෙවා දුම්වැටි ගෙනා දෙන්නෙක් අත්අඩංගුවට", "News Content": "තීරුබදු රහිතව මෙරටට ගෙන්වන ලද දුම්වැටි තොගයක් සමඟ පුද්ගලයින් දෙදෙනෙකු කළුතර නගරයේදී අත්අඩංගුවට ගෙන තිබේ.වෑන් රථයකින් ප්‍රවාහනය කරමින් සිටියදී අදාළ සැකකරුවන් අත්අඩංගුවට ගෙන ඇති බව පොලිස් මුලස්ථානය සඳහන් කළේය.තීරු බදු රහිතව ගෙන්වන ලද විදේශීය දුම්වැටි කළුතර, වෙට්ටුමකඩ ප්‍රදේශයේ වෙළඳසැල්වල අළෙවිකරන බවට පොලීසියට තොරතුරු ලැබී තිබුණි.ඒ අනුව කළුතර කොට්ඨාස අපරාධ විමර්ශන අංශය විසින් සිදුකළ විමර්ශනයක් අනුව අදාළ දුම්වැටි අළෙවි කිරීමේ ජාවාරමේ නිරත පුද්ගලයින් දෙදෙනෙකු මෙලෙස අත්අඩංගුවට ගෙන ඇති බව සඳහන්ය.සැකකරුවන් කටුකුරුන්ද ප්‍රදේශයේ පදිංචිකරුවන් වන අතර ඔවුන් කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.මෙම ජාවාරමේ ප්‍රධාන සැකකරු අත්අඩංගුවට ගැනීම සඳහා කළුතර දකුණ පොලීසිය වැඩිදුර විමර්ශන සිදුකරන බව පොලිස් මූලස්ථානය පැවසුවේය.", "URL": "https://sinhala.adaderana.lk/news.php?nid=64494", "Category": null, "Parent URL": null}