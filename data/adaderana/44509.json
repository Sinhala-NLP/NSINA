{"Source": "Adaderana", "Timestamp": "July 8, 2014 12:41 pm", "Headline": "වැඩිහිටි කත අනතුරින් මරුට", "News Content": "කුරුණෑගල, බෝධිරාජ මාවතේ සිදුවූ රිය අනතුරකින් කාන්තාවක් මියගොස් තිබේ. මාර්ගය හරහා ගමන් කළ කාන්තාවක් බස් රථයක ගැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබූ කාන්තාව කුරුණෑගල රෝහලට ඇතුළත් කිරිමේදී මියගොස් ඇත. මියගොස් ඇත්තේ 71 හැවිරිදි යටිකිඳුරුව මාස්පොත ප්‍රදේශයේ පදිංචිව සිටි කාන්තාවකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44509", "Category": null, "Parent URL": null}