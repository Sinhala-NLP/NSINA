{"Source": "Adaderana", "Timestamp": "February 20, 2012 08:54 pm", "Headline": "ධීවරයෝ යළි මුහුදු යාමට තීරණය කරති", "News Content": "හලාවත හා මීගමුව ප්‍රදේශවල ධීවරයින් හෙට(21) දින සිට නැවතත් ධීවර කටයුතුවල යෙදීමට තීරණය කර තිබේ. ‍ අද රාජ්‍ය සම්පත් හා ව්‍යවසාය සංවර්ධන නියෝජ්‍ය අමාත්‍ය සරත් කුමාර ගුණරත්න මහතා සහ ආණ්ඩුවේ නියෝජිතයින් සමග පැවති සාකච්ඡාවලින් අනතුරුව එම ධීවරයින් මෙම තීරණයට එළඹ ඇති බව සඳහන්ය. ‍ ධීවර ජනතාවට ලබාදීමට රජය තීරණය කළ ඉන්ධන සහනාධාරය අඛණ්ඩව ලබාදීමට එම සාකච්ඡාවලදී පොරොන්දු වූ බව නියෝජ්‍ය අමාත්‍ය සරත් කුමාර ගුණරත්න මහතා ප්‍රකාශ කළේය. ‍ ඒ අනුව නැවතත් හෙට සිට සිය වෘත්තීය කටයුතු වෙත යොමුවීමට ධීවරයින් තීරණය කළ බව ද නියෝජ්‍ය අමාත්‍යවරයා කියා සිටියේය. ‍ ඉන්ධන මිල ඉහළ නැංවීමට එරෙහිව හලාවත සහ මීගමුව ප්‍රදේශවල ධීවරයින් මුහුදු යාමෙන් වැළකී විරෝධතාවයක නිරතවිය.", "URL": "https://sinhala.adaderana.lk/news.php?nid=22260", "Category": null, "Parent URL": null}