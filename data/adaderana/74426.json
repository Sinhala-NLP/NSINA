{"Source": "Adaderana", "Timestamp": "June 21, 2017 01:24 pm", "Headline": " සයිටම් විරෝධී උද්ඝෝෂණයට අධිකරණය  නියෝගයක්", "News Content": "කොළඹ කොටුව ආශ්‍රිතව අද (21) දිනයේ පැවැත්වීමට නියමිතව තිබූ සයිටම් විරෝධී උද්ඝෝෂණයට එරෙහිව කොටුව මහේස්ත්‍රාත් අධිකරණය නියෝගයක් ලබා දී තිබේ.ඒ අනුව අදාළ පෙළපාලිය, උද්ඝෝෂණය සාමකාමීව හා නීත්‍යානුකූල අයුරින් පවත්වාගෙන යාමට අවසර ලබා දී ඇති බව පොලිස් මූලස්ථානය සඳහන් කළේය.මහජනයාට සහ වාහනවලට බාධාවක් ඇති නොවන ආකාරයෙන් අදාළ උද්ඝෝෂණය පැවැත්විය යුතු අතර ජනාධිපති ලේකම් කාර්යාලයට බලහත්කාරයෙන් සහ සාමය කඩවන ආකාරයෙන් ඇතුල්වීම වලක්වාලමින් එම නියෝගය ලබා දී තිබේ.අන්තර් විශ්වවිද්‍යාල ශිෂ්‍ය බල මණ්ඩලය, වෛද්‍ය ශිෂ්‍ය ක්‍රියාකාරී කමිටුව හා විශ්වවිද්‍යාල භික්ෂු මණ්ඩලය විසින් අදාළ උද්ඝෝෂණය සංවිධානය කර තිබුණි.", "URL": "https://sinhala.adaderana.lk/news.php?nid=74426", "Category": null, "Parent URL": null}