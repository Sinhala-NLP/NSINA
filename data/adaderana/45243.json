{"Source": "Adaderana", "Timestamp": "August 9, 2014 10:21 pm", "Headline": "පස්සර ගැටුමක් - පොලීසියෙන් අහසට වෙඩි - 4ක් රෝහලේ ", "News Content": "පස්සර, ගෝනකැලේ ප‍්‍රදේශයේ කෝවිලක උත්සවයක් අතරතුර ඇති වූ ගැටුමක් මැඩපැවැත්වීමට ගිය පොලිස් නිලධාරීන් තිදෙනෙකුට ප‍්‍රහාරයක් එල්ල වී තිබේ. එම අවස්ථාවේදී ඇති වු තත්ත්වය පාලනය කිරීම සඳහා පොලිසිය සිදු කළ වෙඩි තැබිමකින් සිවිල් පුද්ගලයෙකුද සුළු තුවාල ලබා ඇති බව සඳහන් වෙයි. එහිදී තුවාල ලැබු පොලිස් නිලධාරීන් තිදෙනෙකු සහ අදාළ ගැටුමට සම්බන්ධ වෙඩි වැදී ඇති පුද්ගලයා පස්සර මූලික රෝහලට ඇතුළත් කර ඇති අතර ඉන් අනතුරුව බදුල්ල මුලික රෝහලය මාරුකර යවා ඇති බව වාර්තා වෙයි.", "URL": "https://sinhala.adaderana.lk/news.php?nid=45243", "Category": null, "Parent URL": null}