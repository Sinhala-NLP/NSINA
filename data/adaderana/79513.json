{"Source": "Adaderana", "Timestamp": "November 4, 2017 03:33 pm", "Headline": "  අම්මාගේ අවසන් හුස්ම පොද පුතාගේ කැබ් රථයට යටවෙයි", "News Content": "කිවුල්දෙණිය - පහළ ලෙනගල ප්‍රදේශයේදී සිය පුතා විසින් පැදවූ කැබ් රථයට යටවීමෙන් මව මියගිය පුවතක් වාර්තා වෙයි. පුතා විසින් සිය කැබ් රථය පැදවීමට පුහුණු වෙන අතරතුර මෙම අනතුර සිදුව ඇති බව අද දෙරණ වාර්තාකරු පවසයි. ඒ අවස්ථාවේදී අදාළ මව කැබ් රථය ඉදිරියට පැමිණ ඇති අතර ඔහු තිරිංග තද කිරීම වෙනුවට ඇක්සර්ලේටරය පෑගීමෙන් මව එම කැබ් රථයටම යටවී බරපතළ තුවාල ලබා තිබේ. බරපතළ තුවාල ලැබූ මව ත්‍රීරෝද රථයක් ආධාරයෙන් කරවනැල්ල රෝහලට ඇතුළත් කිරීමෙන් අනතුරුව මිය ගොස් ඇති බව සඳහන්ය. සිද්ධියෙන් මියගොස් ඇත්තේ 56 හැවිරිදි කේ. එම් රංජිනී නැමැති කාන්තාවකි. කැබ් රථය පැදවූ අදාළ 34 හැවිරිදි පුත්‍රයාට රියදුරු බලපත්‍රයක්ද නොමැති බවද සඳහන්ය.", "URL": "https://sinhala.adaderana.lk/news.php?nid=79513", "Category": null, "Parent URL": null}