{"Source": "Adaderana", "Timestamp": "October 20, 2015 07:30 pm", "Headline": " පැහැරගත් ගුරුවරිය සමග සැකකරු  පොලිසියට බාරවෙයි", "News Content": "ඌරුබොක්ක, බෙන්ගමුව ප්‍රදේශයේදී ඊයේ පැහැර ගැනීමට ලක්වූ ගුරුවරිය හා එම පැහැර ගැනීම සිදුකළ බව කියන පුද්ගලයෙකු අද පස්වරුවේ ඌරුබොක්ක පොලීසියට පැමිණ බාරවී තිබේ.ගුරුවරිය පැහැරගෙනයාමට භාවිත කළ වෑන් රථය සහ රියැදුරු අද (20) දහවල් ඇඹිලිපිටිය ප්‍රදේශයේදී පොලිස් අත්අඩංගුවට ගැනිණ.ඔහු කොළඹ ප්‍රදේශයේ පදිංචිකරුවකු බව පැවසෙන අතර මීට මාස 2ට පමණ ඉහතදී විවාහ වූ අදාළ ගුරුවරියගේ සැමියා පානදුර ප්‍රදේශයේ රැකියාවක නිරත වන බවද පැවසෙයි.ගුරුවරිය සමග මීට පෙර පෙම් සබඳතාවක් පැවැත්වූ බව කියන පුද්ගලයෙක් මෙම සිද්ධියට සම්බන්ධ බවට පොලිසිය සැක කරයි.", "URL": "https://sinhala.adaderana.lk/news.php?nid=54572", "Category": null, "Parent URL": null}