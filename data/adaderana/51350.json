{"Source": "Adaderana", "Timestamp": "May 15, 2015 11:09 am", "Headline": "19ට කථානායක නිල වශයෙන් අත්සන් තබයි", "News Content": "19 වන ආණ්ඩුක්‍රම ව්‍යවස්ථා සංශෝධන පනතට කථානායකවරයාගේ නිල අනුමැතිය හිමිව තිබේ.අද පෙරවරු 9.00ට පමණ පාර්ලිමේන්තුවේදී කථානායක චමල් රාජපක්ෂ මහතා ඊට අත්සන් තැබු බව පාර්ලිමේන්තු මහ ලේකම් ධම්මික දසනායක මහතා සඳහන් කළේය.ඒ අනුව පසුගියදා සම්මත වූ 19 වැනි ආණ්ඩුකම ව්‍යවස්ථා සංශෝධනයේ සඳහන් වගන්ති අද සිට නිල වශයෙන් බලාත්මක වනු ඇත.ජනාධිපතිවරයාගේ බලතල අඩු කිරීම මුලික කරගනිමින් ඉදිරිපත් වු 19 වැනි ආණ්ඩුක්‍රම ව්‍යවස්ථා සංශෝධන පනත් කෙටුම්පත පසුගිය අප්‍රේල් මස 28 වනදා පාර්ලිමේන්තුවේ බහුතර ඡන්දයෙන් සම්මත වුණි.", "URL": "https://sinhala.adaderana.lk/news.php?nid=51350", "Category": null, "Parent URL": null}