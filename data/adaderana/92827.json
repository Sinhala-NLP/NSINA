{"Source": "Adaderana", "Timestamp": "July 19, 2018 10:44 am", "Headline": "කොළඹ තැන් කීපයකට හෙට රෑට වතුර නෑ-පිටකොටුවට අඩු පීඩනයක් යටතේ", "News Content": "හෙට(20) රාත්‍රී 9 සිට 21 වන සෙනසුරාදා උදෑසන 6 දක්වා කොළඹ ආශ්‍රත ප්‍රදේශ කිහිපයක ජල සැපයුම අත්හිටුවා තිබේ. ඒ අනුව බේස්ලයින් පාරේ කැලණි පාලම හන්දිය සිට දෙමටගොඩ හන්දිය දක්වා ප්‍රධාන මාර්ගය සහ ඊට සම්බන්ධිත සියලු අතුරු මාර්ග, හෙට්ටිවීදිය සහ සියලු අතුරු මාර්ග මෙන්ම කොළඹ 13,14 සහ 15 යන ස්ථානයන්ට ජල කප්පාදුව සිදු කරනු ඇත. අත්‍යාවශ්‍ය ජල නළ අලුත්වැඩියා කටයුත්තක් හේතුවෙන් මෙම ජල කප්පාදුව සිදු කර තිබේ. මේ අතර, පිටකොටුව ප්‍රදේශයට අඩු පීඩනයක් යටතේ ජලය සැපයෙනු ඇත.", "URL": "https://sinhala.adaderana.lk/news.php?nid=92827", "Category": null, "Parent URL": null}