{"Source": "Adaderana", "Timestamp": "August 2, 2011 11:00 am", "Headline": "ක්‍රීඩක ක්‍රීඩිකාවන්ට රැකියා ලබාදීමට ඇමති සූදානම්", "News Content": "ජාතික මට්ටමින් කුසලතා දක්වන ක්‍රීඩක ක්‍රීඩිකාවන්ට රැකියා ලබාදීම සඳහා රාජ්‍ය ආයතන 15 ක් සමග සාකච්ඡා කර ඇති බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. ජාතික මට්ටමේ ක්‍රීඩක ක්‍රීඩිකාවන්ට රැකියා ලබාදිමේ වැඩපිළිවෙළක් සිය අමාත්‍යාංශය මගින් සකස් කර ඇති බව අමාත්‍යරයා සඳහන් කළේය. මේ යටතේ මලල ක්‍රීඩා, නෙට්බෝල් සහ වොලිබෝල් යන ක්‍රීඩාවන්වලදී දක්ෂතා දැක්වූවන්ට රැකියා ලබාදී ඇත. ලංකා විදුලිබල මණ්ඩලය, වරාය අධිකාරිය සහ දුම්රිය දෙපාර්තමේන්තුව යන ආයතනවල එම රැකියා ලබාදී ඇති බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=17803", "Category": null, "Parent URL": null}