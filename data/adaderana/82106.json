{"Source": "Adaderana", "Timestamp": "December 26, 2017 03:27 pm", "Headline": " බස් අනතුරින් 4ක් අවසන් ගමන් යයි-11ක් ඉස්පිරිතාලේ යයි", "News Content": "රුසියාවේ මොස්කව් නුවර මාර්ගයක සිදුවූ බස් රථ අනතුරකින් පුද්ගලයන් සිව් දෙනෙකු මියගොස් තවත් 11 දෙනෙකු තුවාල ලබා තිබේ. බස් රථය අතුරු මාර්ගයකට හැරවීමේ දී පදික මාරුවක ගැටීමෙන් අනතුර සිදුව ඇති බව වාර්තා වෙයි. බස් රථයේ තිරිංග ක්‍රියාත්මක නොවීම අනතුරට හේතුව බව පොලීසිය සිදුකළ විමර්ශනවලදී අනාවරණය වී තිබේ. අනතුර සිදුවූ දිනය රුසියාවේ දෛනික කටයුතු සිදුවන දිනයක් වන අතර ඔවුන් නත්තල් දිනය සමරන්නේ ජනවාරි මස 07 වන දිනයි.", "URL": "https://sinhala.adaderana.lk/news.php?nid=82106", "Category": null, "Parent URL": null}