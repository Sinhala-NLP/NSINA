{"Source": "Adaderana", "Timestamp": "November 12, 2016 11:22 am", "Headline": "  2015 දෙරණ මියුසික් වීඩියෝ සම්මාන උළෙල අති උත්කර්ෂවත් අන්දමින්", "News Content": "2015 දෙරණ මියුසික් වීඩියෝ සම්මාන උළෙල අති උත්කර්ශවත් අන්දමින් ඊයේ (11) රාත්‍රියේ පැවැත්වුණි.එහිදී මියුසික් වීඩියෝ නිර්මාණකරුවන් සම්මානයට පාත්‍ර විය.වසරේ හොඳම මියුසික් වීඩියෝව සඳහා සම්මානය සංඛ දිනෙත්ගේ ‘රෝස කල්පනා‘ ගීතයට අදාළ වීඩියෝවට හිමිවිය.ඊට අමතරව ජනප්‍රියතම මියුසික් වීඩියෝව සඳහා වන ලෝකඩ, රජත සහ ස්වර්ණ සම්මානද එහිදී පිරිනැමුණි.ජනප්‍රියතම වීඩියෝව සඳහා වන ස්වර්ණ සම්මානය ශෂිකා නිසංසලාගේ ‘ඔබ මා හමුවුණදා‘ ගීතයේ වීඩියෝවට හිමි විය.දිමංක වෙල්ලාගේ ගේ ‘අවසාන ප්‍රේමයයි‘ ගීතයේ වීඩියෝව ජනප්‍රියතම රජත සම්මානය හිමි කරගත්තේය.ජනප්‍රියතම ලෝකඩ සම්මානයට හිමි දෙරණ මියුසික් වීඩියෝ සම්මානය රුවන් හෙට්ටිආරච්චිගේ ‘ඔබට සතුටුයි ද දැන්‘ ගීතයේ වීඩියෝව හිමිකර ගත්තේය.", "URL": "https://sinhala.adaderana.lk/news.php?nid=65963", "Category": null, "Parent URL": null}