{"Source": "Adaderana", "Timestamp": "June 2, 2010 12:38 pm", "Headline": "පුනරීන් සහ යාපනය අතර බෝට්ටු සේවයක්", "News Content": "වසර 20 ක පමණ කාලයක සිට පුනරින් සහ යාපනය අතර බෝට්ටු සේවාව යළි ආරම්භ කිරීමට පියවර ගෙන තිබේ. මේ දිනවල එහි අත්හදා බැලීම් සිදුවන බව වාර්තා වන අතර ශ්‍රී ලංකා නාවික හමුදාව සහ යුද හමුදාව විසින් මෙය ක්‍රියාත්මක කරනු ලබයි. පුනරින් සිට සංගුපිටිය හරහා යාපනය දක්වා මෙම බෝට්ටු සේවය ක්‍රියාත්මක වන අතර එමගින් පුනරින් ප්‍රදේශයේ ජනතාවට වාසි රැසක් සැලසෙන බව ආරක්ෂක අංශ පවසයි. එම ප්‍රදේශවල ධීවර නිෂ්පාදන යාපනය දක්වා ප්‍රවාහනයටත් ධීවර කර්මාන්තයට අවශ්‍ය ආම්පන්න සහ අයිස් ඇතුළු ද්‍රව්‍ය පුනරින් ප්‍රදේශයට රැගෙන යාමටත් මෙමගින් පහසුවන බව වාර්තා වේ.", "URL": "https://sinhala.adaderana.lk/news.php?nid=8757", "Category": null, "Parent URL": null}