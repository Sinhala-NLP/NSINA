{"Source": "Adaderana", "Timestamp": "October 14, 2012 05:39 pm", "Headline": "මුම්බායි සත් සාමාජික රග්බ් තරගාවලියේ  පළඟ ශූරතාව ශ්‍රී ලංකාවට", "News Content": "මුම්බායි සත් සාමාජික රග්බ් තරගාවලියේ පළඟ ශූරතාවය හිමිකර ගැනීමට ශ්‍රී ලංකා කණ්ඩායම අද (14) සමත්විය. මැලේසියානු කණ්ඩායම සමඟ පැවති මෙම තරගයේදී පළමු අර්ධය නිමවන විට කණ්ඩායම් දෙකම ලකුණු 12 බැගින් ලබාගෙන තිබුණි. තරගයේ නියමිත කාලය අවසන් වන විට කණ්ඩායම් දෙකම ලකුණු 17 බැගින් ලබාගෙන සිටි අතර එම නිසා තරගයේ ජයග්‍රහණය තීරණය කිරීමට අතිරේ‍ක කාලයක් ලබාදෙන ලදී. ඒ අනුව ශ්‍රී ලංකා කණ්ඩායමේ ශ්‍රීණාත් සූරියබණ්ඩාර අතිරේක කාලයේ පළමු උත්සහක දිනුම වාර්තා කරමින් ශ්‍රී ලංකා කණ්ඩායමට ජය හිමිකර දීමට සමත්විය. මුම්බායි සත් සාමාජික තරගාවලිය සඳහා කණ්ඩායම් 16 ක් තරඟ වැදුණු අතර ශ්‍රී ලංකා කණ්ඩායම බී කාණ්ඩය යටතේ තරග කරන ලදී.", "URL": "https://sinhala.adaderana.lk/news.php?nid=28283", "Category": null, "Parent URL": null}