{"Source": "Adaderana", "Timestamp": "July 15, 2019 08:54 am", "Headline": "පහළොස් හැවිරිදි සිසුවා වැව් දියට බිලිවෙයි", "News Content": "හසලක පොලිස් වසමේ හසලක හෙට්ටිපොල මාර්ගයේ 13 ඇල උල්පතගම වැවේ දිය නාමින් සිටි පාසල් ළමුන් පිරිසකගෙන් එක් සිසුවෙකු දියේ ගිලී බරපතළ තත්ත්වයෙන් හසලක රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ 10වන ශ්‍රේණියේ ඉගෙනුම ලබන වයස අවුරුදු 15ක් වු සිසුවෙකි. මෘත ශරීරය මහියංගන රෝහලේ මෘත ශරීරාගාරයේ තැන්පත් කර ඇත. හසලක පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114153", "Category": null, "Parent URL": null}