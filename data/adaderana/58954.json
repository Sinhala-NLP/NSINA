{"Source": "Adaderana", "Timestamp": "April 5, 2016 09:15 am", "Headline": "ආණ්ඩුව ගිනි අවි ඉල්ලයි", "News Content": "ශ්‍රී ලංකාව තුළ සංසරණය වන අනවසර ගිනි අවි රජයට භාරගැනීමේ වැඩසටහනක් ක්‍රියාත්මක කිරීමට සැලසුම් කර තිබේ. අප්‍රේල් මස 25 වැනිදා සිට මැයි මස 05 වන දින දක්වා මෙය ක්‍රියාත්මක කිරීමට නියමිතය.දිස්ත්‍රික් ලේකම් කාර්යාල ප්‍රාදේශීය ලේකම් කාර්යාල සහ පොලිස් ස්ථාන හරහා අනවසර ගිනි අවි රජයට භාරගැනීමට නියමිත බව වාර්තා වේ. රාජ්‍ය ආරක්ෂක අමාත්‍යාංශයේ උපදෙස් පරිදි මෙම වැඩසටහන ක්‍රියාත්මක වන අතර ඒ සඳහා දැනුවත් කිරීම් සිදුකර තිබේ. තුවක්කු ආඥා පනතේ විධිවිධානවලට අනුව වලංගු බලපත්‍රයක් නොමැතිව තුවක්කුවක් තම භාරයේ තබා ගැනීම හෝ භාවිත කිරීම, රැගෙන යාම, සන්තකයේ තබා ගැනීම, නිෂ්පාදනය හෝ විකිණීම වරදකි.", "URL": "https://sinhala.adaderana.lk/news.php?nid=58954", "Category": null, "Parent URL": null}