{"Source": "Adaderana", "Timestamp": "May 23, 2011 10:53 am", "Headline": "ළමා හිංසනය පිටුදැකීමට පුළුල් වැඩපිළිවෙළක්", "News Content": "ළමා හිංසනය පිටුදැකීමේ පුළුල් වැඩපිළිවෙළක් ක්‍රියාත්මක කිරීමට ජාතික ළමාරක්ෂණ අධිකාරිය පියවර ගෙන තිබේ. මේ යටතේ ළමා හිංසන ක්‍රියා වළක්වා ගැනීම සඳහා ක්‍රියාකිරීමට ග්‍රාමීය මට්ටමින් කමිටු පිහිටුවීමට නියමිතය. මෙම කමිටු, ග්‍රාම සේවා වසම භාර පොලිස් නිලධාරියා, ග්‍රාම නිලධාරීවරයා සහ විහාරාධිපති ස්වාමීන් වහන්සේ ඇතුළු ප්‍රධානීන්ගෙන් සමන්විතය. පසුගිය වසරේ දී ළමා හිංසනය පිළිබඳ සිදුවීම් 3,892 ක් ලැබී තිබේ. මේ වසරේ මෙතෙක් වාර්තා වී ඇති ළමා හිංසන සංඛ්‍යාව දහස ඉක්මවන බව ජාතික ළමා රක්ෂණ අධිකාරිය පවසයි.", "URL": "https://sinhala.adaderana.lk/news.php?nid=16269", "Category": null, "Parent URL": null}