{"Source": "Adaderana", "Timestamp": "September 21, 2012 02:07 pm", "Headline": "උද්ඝෝෂකයින්ට අසූචි ප්‍රහාරයක්", "News Content": "මුලතිව් දිස්ත්‍රීක් ලේකම් කාර්යාලය ඉදිරිපිට අද (21) පෙරවරුවේ පැවැති විරෝධතාවක් අතරතුරදී එම විරෝධතාවයේ නිරත පිරිසට සත්ව අසූචී ප්‍රහාරයක් එල්ල වි තිබේ. දේශපාලන පක්ෂ කිහිපයක හා සිවිල් සංවිධාන කිහිපයක නියෝජිතයින් පිරිසක් මෙම විරෝධතාවයට එක්ව ඇත. මුලතිව් හි සිටින හමුදා භටයින් ඉවත් කිරීම, කෙට්පාර්කුලම් ප්‍රදේශයේ ජනතාව යළි නැවත පදිංචි කිරීම ඇතුළු ඉල්ලීම් කිහිපයක් මුල් කර ගනිමින් මෙම විරෝධතාවය පවත්වා තිබේ. ප්‍රජාතන්ත්‍රවාදි ජනතා පෙරමුණේ නායක මනෝ ගනේෂන්, දෙමළ ජාතික ජනතා පෙරමුණේ උපනායක ගජේන්ද්‍ර කුමාර් පොන්නම්බලම්, ද්‍රවිඩ ජාතික සන්ධානයේ පාර්ලිමේන්තු මන්ත්‍රී ශ්‍රී ධරන්, නව සමසමාජ පක්ෂයේ නායක ආචාර්ය වික්‍රමබාහු කරුණාරත්න ඇතුළු සිවිල් සංවිධාන කිහිපයක නියෝජිතයින් එම විරෝධතාවයට එක්ව ඇත. එහිදී යතුරු පැදියකින් ගිය පුද්ගලයෙකු ගව හා එළු අසුචී මිශ්‍ර තෙල් ප්‍රහාරයක් විරෝධතාකරුවන් දෙසට එල්ල කර ඇතැයි අප වාර්තාකරු පවසයි.", "URL": "https://sinhala.adaderana.lk/news.php?nid=27621", "Category": null, "Parent URL": null}