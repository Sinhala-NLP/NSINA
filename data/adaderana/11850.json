{"Source": "Adaderana", "Timestamp": "October 31, 2010 12:20 pm", "Headline": "දීපවාලි වෙනුවෙන් බස්නාහිරට අතිරේක නිවාඩු දිනයක් ", "News Content": "මෙවර දීපාවලී උත්සවය වෙනුවෙන් දින බස්නාහිර පළාතේ සියලුම ද්‍රවිඩ පාසල් සඳහා අතිරේක නිවාඩු දිනයක් ප්‍රකාශයට පත්කර ඇති බව බස්නාහිර පළාත් අධ්‍යාපන අමාත්‍ය(ද්‍රවිඩ මාධ්‍ය) අනුෂියා ශිවරාජා සඳහන් කරයි. මෙවර දීපවාලි උත්සවය යෙදී තිබෙන්නේ නොවැම්බර් මස 05 වන දිනටය. ඒ අනුව නොවැම්බර් මස 04 වන දිනය මෙසේ අතිරේක නිවාඩු දිනයක් ලෙස ප්‍රකාශයට පත්කර ඇති බව සඳහන්ය. ලොවපුරා වෙසෙන හින්දු ජනතාව ඉමහත් බැති සිතින් දීපවාලි උත්සවය සමරනු ලබයි. දීපවාලි යනු අඳුර පලවා හැර ආලෝකය උදාකර ගැනීම ලෙස හින්දු බැතිමත්හු විශ්වාස කරති. එමෙන්ම හින්දු ආගමික උත්සව අතර දීපවාලි උත්සවය ඉහළ ස්ථානයක් හිමි උත්සවයක්ද වේ.", "URL": "https://sinhala.adaderana.lk/news.php?nid=11850", "Category": null, "Parent URL": null}