{"Source": "Adaderana", "Timestamp": "August 19, 2016 12:38 pm", "Headline": " හෙරොයින්-හසීස් සමග සැකකරුවන් 7ක් කොටු", "News Content": "ප්‍රදේශ කිහිපයකදී හෙරොයින් සහ හසීස් මත් තුඩු සමග සැකකරුවන් 07 දෙනෙකු අත්අඩංගුවට ගෙන තිබේ.නවලෝක ක්‍රීඩාංගණයේදී පොදු නාන කාමරය අසලදී හෙරොයින් ග්‍රෑම් 21යි, මිලිග්‍රෑම් 800ක් සමග 39 හැවිරිදි කාන්තාවක කොළඹ අපරාධ කොට්ඨාසය මගින් අත්අඩංගුවට ගෙන ඇති බව පොලීසිය පවසයි.වැල්ලම්පිටිය ප්‍රදේශයේ පදිංචි සැකකාරිය අද(19) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.නාරාහේන්පිට, හත්බෝධියවත්ත ප්‍රදේශයේදී හෙරොයින් ග්‍රෑම් 01යි, මිලිග්‍රෑම් 300ක් සමග පුද්ගලයෙකු අත්අඩංගුවට ගෙන තිබේ.මේ අතර වව්නියාව, වෛරකුලියම්කුලම කෝවිල අසලදී හසීස් ග්‍රෑම් 250යි, මිලිග්‍රෑම් 490ක් සමග සැකකරුවෙකු අත්අඩංගුවට ගෙන ඇති බව වව්නියාව පොලීසිය පවසයි. ගල්කිස්ස, ගුණරත්න මාවතේදී සහ ගල්කිස්ස, ශ්‍රී ඥානේන්ද්‍ර මාවත ප්‍රදේශයේදී කේරල ගංජා කිලෝග්‍රෑම් 04කට වැඩි ප්‍රමාණයක් සමග සැකකරුන් තිදෙනෙකු අත්අඩංගුවට ගෙන තිබේ.මේ අතර කේරළ ගංජා ළඟ තබාගෙන සිටි පුද්ගලයෙකු සිලාවතුර, මාරිච්චිකට්ටි ප්‍රදේශයේදී අත්අඩංගුවට ගෙන තිබේ.වව්නියාව දිසා මත්ද්‍රව්‍ය ඒකකය විසින් සිදුකළ වැටලීමකදී කේරළ ගංජා කිලෝ ග්‍රෑම් 02යි ග්‍රෑම් 50ක් සමඟ සැකකරු අත්අඩංගුවට ගෙන ඇති බව සඳහන්ය.සැකකරු මන්නාරම, උප්පුකුලම ප්‍රදේශයේ පදිංචි 26 හැවිරිදි පුද්ගලයෙකු බව පොලීසිය පැවසුවේය.ඔහු අද(19) දින මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිලාවතුර පොලිසීය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63226", "Category": null, "Parent URL": null}