{"Source": "Adaderana", "Timestamp": "August 7, 2018 10:40 am", "Headline": "වාද්දූවේ සිද්ධිය ගැන පොලිස්පතිගේ උපදෙස් මත පුළුල් පරීක්ෂණයක්", "News Content": "වාද්දූව ප්‍රදේශයේ හෝටයක පැවති සාදයක් අතර තුර හදිසියේ රෝගී වීමෙන් පුද්ගලයින් සිව්දෙනෙකු මියයාමේ සිද්ධිය සම්බන්ධයෙන් පොලිස්පතිවරයාගේ උපදෙස් මත පුළුල් පරීක්ෂණයක් ආරම්භ කර තිබේ. පසුගිය සෙනසුරාදා රාත්‍රී පැවති අදාළ සාදය අතර තුර දී පුද්ගලයින් සිව් දෙනෙකු හදිසියේ රෝගී වී ඇති අතර ඔවුන් පානදුර රෝහලට ඇතුළත් කිරීමෙන් අනතුරුව මියගියේය. අදාළ මරණවලට හේතුව මෙතෙක් නිශ්චිතව අනාවරණය වි නොමැති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. එම සාදය පැවැත්වීමේ දී යම් නීති විරෝධී ක්‍රියාවක් සිදුවී ඇතිනම් සාදය සංවිධානය කළ පුද්ගලයින්ට එරෙහිව දැඩිව නීතිය ක්‍රියාත්මක කරන බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=93973", "Category": null, "Parent URL": null}