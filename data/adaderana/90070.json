{"Source": "Adaderana", "Timestamp": "May 30, 2018 01:12 pm", "Headline": "රාජකාරී ගිනි අවිය අරන් පලා යද්දී සෙබළා මාට්ටු", "News Content": "අනවසරයෙන් සිය රාජකාරී ගිනි අවිය රැගෙන පලා යමින් සිටි ත්‍රීකුණාමලය, චීන වරාය ගුවන් හමුදා කඳවුරට අනුයුක්තව සේවය කළ සෙබළෙකු මඩකළපුව පොලීසිය මඟින් අත්අඩංගුවට ගෙන තිබේ. සැකකරු සතුව තිබී ටී 56 ගිනි අවියක් එම මැගසින් 03 ක් සහ ජීව උණ්ඩ 90ක් සොයාගෙන ඇත. ත්‍රීකුණාමලය මහේස්ත්‍රාත් අධිකරණයට ඉදිරිපත් කළ ඔහු ලබන මස 07 වන දින දක්වා රක්ෂිත බන්ධනාගාර ගත කර ඇති බව සඳහන්ය.", "URL": "https://sinhala.adaderana.lk/news.php?nid=90070", "Category": null, "Parent URL": null}