{"Source": "Adaderana", "Timestamp": "June 10, 2010 02:33 pm", "Headline": "කොංග්‍රසය හා ඩී. එම්. කේ එකම මතයක ", "News Content": "ශ්‍රී ලංකාවේ සිවිල් යුද්ධයෙන් අවතැන් වූ දහස් සංඛ්‍යාත ද්‍රවිඩ ජනතාව පිළිබඳ සංවේදීභාවය තමිල්නාඩුව තුළ ඉහළ යමින් පවතින අතර ඉන්දියාවේ කොංග්‍රස් පක්ෂය ද ශ්‍රී ලංකාවේ ද්‍රවිඩ ජනතාව සම්බන්ධයෙන් සුදුසු ස්වාධීන දේශපාලන විසඳුමක් ලබාදිය යුතු බව ප්‍රකාශ කර ඇත. ඉන්දීය අගමැති මන් මෝහන් සිං හා ශ්‍රී ලංකා ජනාධිපති මහින්ද රාජපක්ෂ මහතා ද අතර ඒ සම්බන්ධයෙන් සාකච්ඡාවට ලක්වූ අතර ඒ අනුව පුනරුත්ථාපන කටයුතු හා ශ්‍රී ලංකාවේ ද්‍රවිඩ ජනතාව සම්බන්ධයෙන් ස්ථිර දේශපාලන විසඳුමක් ඉතා ඉක්මනින් ලබාදෙනු ඇති බවට විශ්වාස කරන බවත් කොංග්‍රස් පක්ෂ මාධ්‍ය ප්‍රකාශක ජයන්ති නඩරාජන් මහත්මිය පවසයි. මෙම කරුණ සම්බන්ධයෙන් ඩී. එම්. කේ(ද්‍රවිඩ මුන්නේත්‍ර කලහම්) පක්ෂය හා කොංග්‍රසය එකම මතය දරන බවත් නඩරාජන් මහත්මිය සඳහන් කරයි. ශ්‍රී ලංකාවේ සිවිල් යුද්ධයෙන් අවතැන්ව සිටින ද්‍රවිඩ ජනතාව නැවත පදිංචි කිරීම හා ස්වාධින දේශපාලන විසඳුමක් ලබාදීම යන කරුණු පිළිබඳව මේ හා සමාන අදහස් දක්වමින් ඩී. එම්. කේ නායක එම්. කරුණානිධි මහතාද මෑතකදී ඉන්දීය අගමැති මන්මෝහන් සිං වෙත ලිපියක් යවා තිබිණි. නැවත පදිංචි කරන ද්‍රවිඩ ජනතාව වෙනුවෙන් ආර්ථික සංවර්ධනය හා සාධාරණ සමගි සන්ධානයක් සහිත ස්ථිර දේශපාලන විසඳුමක් ලබාදිය යුතු බව ද එම ලිපිය මගින් කරුණානිධි මහතා අවධාරණය කර ඇත.", "URL": "https://sinhala.adaderana.lk/news.php?nid=8932", "Category": null, "Parent URL": null}