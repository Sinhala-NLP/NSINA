{"Source": "Adaderana", "Timestamp": "February 2, 2011 09:05 am", "Headline": "ට්‍රැක්ටරයේ ගැටුණු යතුරුපැදිකරු මරුට", "News Content": "අම්පාර , තිත්ත වෙල්යාය ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් ව තිබේ. යතුරුපැදියක් සහ ට්‍රැක්ටරයක් ගැටීමෙන් මෙම අනතුර සිදු වී ඇති බව පොලිසිය පවසයි. අනතුරින් තුවාල ලැබූ යතුරුපැදිකරු අක්කරෙයිපත්තුව රෝහලට ඇතුළත් කිරීමෙන් අනතුරුව මිය ගොස් ඇති බව සඳහන් වේ. මිය ගොස් ඇත්තේ අම්පාර 5 කණුව ප්‍රදේශයේ පදිංචිව සිටි 23 හැවිරිදි පුද්ගලයෙකි. අනතුර සම්බන්ධයෙන් ට්‍රැක්ටරයේ රියදුරු අත්අඩංගුවට ගෙන ඇති අතර ඔහු අද(02) මහේස්ත්‍රත් අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=13925", "Category": null, "Parent URL": null}