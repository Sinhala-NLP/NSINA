{"Source": "Adaderana", "Timestamp": "June 13, 2011 09:29 am", "Headline": "කාසල් රී අධි ආරක්ෂිතයේ මැණික් ගැරූ 7 දෙනෙක් කොටුවෙයි", "News Content": "කාසල් රී ජලාශයේ අධි ආරක්ෂිත කලාපයේ මැණික් ගරමින් සිටි සැකකරුවන් හත් දෙනෙකු අත් අඩංගුවට ගෙන තිබේ. මස්කෙලිය පොලිස් විශේෂ කාර්යය බලකා නිලධාරීන් විසින් ඊයේ(12) රාත්‍රී කළ මෙහෙයුමකදී සැකකරුවන් අත්අඩංගුවට ගත් බව වාර්තා වේ. නොර්වුඩ් පොලිස් වසමට අයත් නිව්වැලිවත්ත කොටසේ දී සැකකරුවන් අත් අඩංගුවට ගෙන ඇත. ඔවුන් වැඩිදුර පරීක්ෂණ සඳහා නොර්වුඩ් පොලිසියට භාරදී තිබේ.", "URL": "https://sinhala.adaderana.lk/news.php?nid=16722", "Category": null, "Parent URL": null}