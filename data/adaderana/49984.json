{"Source": "Adaderana", "Timestamp": "March 15, 2015 04:36 pm", "Headline": "රඹුක්කන පොලිසියේ රථවාහන ලොක්කට ප්‍රහාරයක් ", "News Content": "රඹුක්කන පොලිසියේ රථවාහන අංශයේ ස්ථානාධිපතිවරයාට කිසියම් පිරිසක් පහරදී තුවාල සිදුකර තිබේ.ඊයේ රාත්‍රී පින්නවල ප්‍රදේශයේ ක්‍රීඩාංගණයක පැවති සංගීත සංදර්ශන භූමිය අසළ මාර්ගයේ රථ වාහන රාජකාරියේ යෙදී සිටියදී මෙම පහරදිම සිදුව ඇති බව පොලිසිය සඳහන් කළේය. බීමතින් පැමිණි පිරිසක් පොලිස් නිලධාරිවරයාගේ මුහුණට බෝතලයකින් පහරදි ඇති බව සඳහන්ය.පහරකෑමෙන් තුවාල ලැබු රඹුක්කන පොලිසියේ රථ වාහන අංශයේ ස්ථානාධිපතිවරයා මේ වනවිට කෑගල්ල රෝහලේ ප්‍රතිකාර ලබමින් සිටින බව වාර්තාවෙයි.මෙම පහරදිමේ සිද්ධිය සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන ඇති අතර රඹුක්කන පොලිසිය වැඩිදුර පරික්ෂණ පවත්වයි", "URL": "https://sinhala.adaderana.lk/news.php?nid=49984", "Category": null, "Parent URL": null}