{"Source": "Adaderana", "Timestamp": "September 8, 2015 05:15 pm", "Headline": "ප්‍රදේශ කිහිපයකට යළිත් ජල කප්පාදුවක්", "News Content": "අද රාත්‍රී 09 සිට පසුදින පෙරවරු 06 දක්වා පැය 09ක කාලයක් ප්‍රදේශ කිහිපයකට ජල සැපයුම අත්හිටුවීමට තීරණය කර ඇති බව ජාතික ජලසම්පාදන හා ජලපවාහන මණ්ඩලය පවසයි.කලටුවාව ජල පවිත්‍රාගාරයේ අත්‍යාවශය නඩත්තු කටයුත්තක් හේතුවෙන් ජල සැපයුම අත්හිටුවන බව එම මණ්ඩලය පැවසුවේය.ඒ අනුව කළුඅග්ගල, හංවැල්ල, ගලගෙදර, පාදුක්ක, ගොඩගම, පනාගොඩ, හෝමාගම, පන්නිපිටිය සහ පැලැන්වත්ත ප්‍රදේශවල ජලසැපයුම අත්හිටුවනු ඇත.එමෙන්ම මීට අමතරව අදාළ කාලසීමාව තුළදී කොළඹ 08 , 09 සහ 10 යන ප්‍රදේශවලට අඩු පීඩනයක් යටතේ ජලය සපයන බව ද ජාතික ජලසම්පාදන හා ජලාපවාහන මණ්ඩලය පවසයි.පසුගිය දින කිහිපයේද කොළඹ ප්‍රදේශ කිහිපයකට වරින් වර ජල සැපයුම අත්හිටුවිණ.", "URL": "https://sinhala.adaderana.lk/news.php?nid=53751", "Category": null, "Parent URL": null}