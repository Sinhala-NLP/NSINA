{"Source": "Adaderana", "Timestamp": "July 21, 2014 12:19 pm", "Headline": "කුලී නිවැසියාගේ ඔළුවට කළු ගලකින් ගසා මරලා", "News Content": "ඔළුවටත් මුහුණටත් කළු ගලකින් ගසා පිළියන්දල, අළුබෝමු‍ල්ලේ කුලී නිවැසියෙකු අද (21) අළුයම ඝාතනය කර තිබේ. මෙම ඝාතනයට සම්බන්ධව ඇත්තේ එම නිවසේ හිමිකරු බව පොලිස් මාධ්‍ය ඒකකය කියයි. පෞද්ගලික ආරවුලක් මත මෙ‍ම ඝාතනය සිදුව ඇති බවත් ඝාතනයට ලක්ව ඇත්තේ 48 හැවිරිදි තිදරු පියෙකු බවත් පොලීසිය පවසයි. ඝාතනය සිදුව ඇත්තේ අද අළුයම 5ට පමණ බවද පොලීසිය කියයි. ඝාතනයට ලක්වූ පුද්ගලයා ත්‍රීරෝද රථ රියදුරෙකු බවත් සැකකරු ද එම රැකියාවම කරන්නෙකු බවත් පැවසේ. 60 හැවිරිදි එම සැකකරු මේවන විට පොලිස් අත්අඩංගුවේ පසුවේ.", "URL": "https://sinhala.adaderana.lk/news.php?nid=44816", "Category": null, "Parent URL": null}