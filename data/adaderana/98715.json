{"Source": "Adaderana", "Timestamp": "November 5, 2018 07:57 am", "Headline": "දීපවාලියේ ගමන උඩුයටිකුරු වෙයි", "News Content": "හැටන් මල්ලිඅප්පුව ප්‍රදේශයේදි මෝටර් රථයක් මාර්ගයෙන් ඉවතට පැන පස් කණ්ඩක ගැටීමෙන් අනතුරට පත්ව තිබේ. දිපාවලි උත්සවය සඳහා සහභාගීවිමට කොළඹ සිට හැටන් බගවන්තලාව දක්වා ධාවනනය කරමින් තිබු මෝටර් රථයක් හැටන් කොළඹ ප්‍රධාන මාර්ගයේ හැටන් නගරයට ආසන්න මල්ලීඅප්පුව ප්‍රදේශයෙදී අද (5) අලුයම 5 ට පමණ මෙලෙස අනතුරට පත්ව ඇත. මාර්ගයෙන් ඉවතට පැන පස් කණ්දේ ගැටී මෙය සිදුව තිබේ. අනතුර සිදුවන අවස්ථාවේ තරුණයින් තිදෙනෙක් මොටර් රථයේ සිට තිබේ. ඔවුන් අතරින් එක් පුද්ගලයෙකුගේ පාදයක සුළු තැලිමක් සිදුවි ඇති අතර වෙනත් හානියක් සිදුවී නොමැති බව අප වාර්තාකරු පවසයි. අනතුරෙන් මොටර් රථයට දැඩි හානි සිදුවී තිබෙන අතර රියදුරාට නින්දයාම නිසා අනතුර සිදුවී ඇති බව හැටන් පොලීසියේ රථ වාහන අංශය පවසයි.", "URL": "https://sinhala.adaderana.lk/news.php?nid=98715", "Category": null, "Parent URL": null}