{"Source": "Adaderana", "Timestamp": "June 1, 2013 07:42 pm", "Headline": "ලංකාවෙන් ඉන්දියාවට 334ක ඉලක්කයක් ", "News Content": "චැම්පියන්ස් ලීග් කි‍්‍රකට් තරගාවලියට පෙර ශ‍්‍රී ලංකා කි‍්‍රකට් කණ්ඩායම සහභාගි වූ දෙවන පුහුණු තරගයේදී කඩුලු 5ක් දැවී ලකුණු 333ක් ලබා ගැනීමට සමත් විය. ඒ ඉන්දීය කණ්ඩායමට එරෙහිව එංගලන්තයේ බර්මින්හැම් හිදී අද ආරම්භ වූ තරගයේදීය. ශ්‍රී ලංකා කණ්ඩායම වෙනුවෙන් කුසල් පෙරේරා නොදැවි ලකුණු 82ක්, තිලකරත්න ඩිල්ෂාන් නොදැවී ලකුණු 84ක් ලබා ගත් අතර මහේල ජයවර්ධන ලකුණු 30ටත් කුමාර් සංගක්කාර ලකුණු 46ටත්, දිනේෂ් චන්දිමාල් ලකුණු 45ටත් දැවී ගියහ. පන්දු යැවීමේදී ඉෂාන්ත් ශර්මා, ඉර්ෆාන් පතන් හා අමිත් මිෂ්රා එක් කඩුල්ල බැගීන් බිඳ හෙළීමට සමත් විය. ශ‍්‍රී ලංකා කණ්ඩායම මීට පෙර පකිස්ථානය සමඟ පුහුණුවීම් තරගයකට සහභාගි වීමට නියමිතව තිබුණත් වර්ෂාවෙන් ඇති වූ බාධා නිසා එම තරගය පැවැත්වීමට හැකිවුයේ නැත.", "URL": "https://sinhala.adaderana.lk/news.php?nid=34552", "Category": null, "Parent URL": null}