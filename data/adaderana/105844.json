{"Source": "Adaderana", "Timestamp": "March 10, 2019 08:11 pm", "Headline": "බලපත්‍රයක් නොමැතිව ගල්බොර දැමු 3ක් අත්අඩංගුවට", "News Content": "පතල් හා භුවිද්‍යා කාර්යයංශයේ බලපත්‍රයක් නොමැතිව බිම හෙලා තිබු විශාල ගල් කිහිපයක් පුපුරවා කුඩා කැබලි කිරිමට ගල්බොර දැමු සැකකරුවන් දෙදෙනෙක් හැටන් පොලිසිය මගින් අද (10) අත්අඩංගුවට ගෙන ඇත. හැටන් නුවරඑලිය ප්‍රධාන මාර්ගයේ හැටන් කුඩාඔය ප්‍රදේශයේ නිවාස සංකිර්ණයක් අසල ඉඩමක පිහිටි ගල් කිහිපයක් කඩා ඉවත් කර ගැනිමට එම ඉඩමේ අයිතිකරු විසින් ගිනිගත්හේන ප්‍රාදේශිය ලේකම්වරයාගේ අනුමැතියට යටත්ව නුවරඑලිය දිස්ත්‍රික් පුපුරන ද්‍රව්‍යය පාලකවරයාගෙන් වෙඩි බෙහෙත් ලබාගෙන මිට ඉහතදී බලපත්‍රයක් ලබාගෙන ඇත. නමුත් ගල් බොර දමා පුපුරවා ගල් කඩා ඉවත් කිරිමේදි ගල් කැබලි කිහිපයක් අසල පිහිටි නිවස් වලට විසි වි අලාභ හානි සිදු වු බැවින් හා ප්‍රමිතියකින් තොරව එම ඉඩමේ අයිතිකරු විසින් ගල් බොර දමන බවට ප්‍රදේශවාසින් විසින් කරන ලද පැමිණිලි කිහිපයක් මත පාලකවරයා විසින් ඉඩමේ අයිතිකරුට පුපුරන ද්‍රව්‍යය නිකුත් කිරිම තාවකාලිකව අත්හිටුවා තිබුණි. එම ඉඩමේ අයිතිකරු විසින් අද (10) දින මිට ඉහත කඩා බිම හෙලන ලද විශාල ගල් කිහිපයක් කුඩා කැබලි වලට කැඩිම සදහා ගල්බොර දමා පුපුරවා හැර ඇත. එම ගල් පුපුරවා හැරිමේදි ඇති වු කම්පන කිහිපයක් හේතුවෙන් ප්‍රදේශවාසින් විසින් හැටන් පොලිසියට කරන ලද පැමිණිල්ලක් මතයි එම සැකකරුවන් අත්අඩංගුවට ගෙන ඇත්තේ. බලපත්‍රයක් නොමැතිව ගල් පුපුරවා හැරිම , බලපත්‍රයක් නොමැතිව වෙඩි බෙහෙත් ලග තබා ගැනිම යන චෝදනා යටතේ සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කරන බව හැටන් පොලිසිය පැවසිය. මේ සම්බන්ධයෙන් ඉඩමේ අයිතිකරු සිවකුමාර්ගෙන් මාධ්‍යවේදින් කළ විමසුමකට ඔහු කියා සිටියේ තමන්ගේ අනුදැනුමකින් තොරව ඉඩමේ සේවය කළ කම්කරුවන් කිහිප දෙනෙකු විසින් බිම හෙලා තිබු ගල් කිහිපයක් කුඩා කැබලි වලට කැඩිම සඳ ගල්බොර කිහිපයක් දමා ඇති බවයි.", "URL": "https://sinhala.adaderana.lk/news.php?nid=105844", "Category": null, "Parent URL": null}