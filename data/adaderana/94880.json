{"Source": "Adaderana", "Timestamp": "August 23, 2018 11:48 am", "Headline": "කැබ් රථයකින් බුරුත දැව ප්‍රවාහනය කළ ජාවාරමක් වටලයි", "News Content": "කැබ් රථයකින් බුරුත දැව ප්‍රවාහනය කළ ජාවාරමක් වැටලීමට වව්නියාව පූවරසන්කුලම පොලිස් විශේෂ කාර්ය බළකා නිළධාරීන් විසින් සමත්ව ඇති බව වව්නියාව පොලීසිය පවසයි. ඊයේ(22) මඩු රක්ෂිතයේ බුරුත දැව කපා කැබ් රථයකින් ප්‍රවාහනය කරමින් සිටියදී පොලිස් විශේෂ කාර්ය බළකා නිළධාරීන් අදාළ සැකකරුවන් පසුපස හබා ගොස් අත්අඩංගුවට ගැනීමට උත්සහ කරන අවස්ථාවේ සැකකරුවන් බුරුත දැව පැටවු කැබ් රථය දමා පළාගොස් ඇති බවයි. සැකකරුවන් පළාගියද සැකකරුවන් දමා ගිය කැබ් රථය පොලිස් විශේෂ කාර්ය බළකා නිළධාරීන් අත්අඩංගුවට ගෙන වව්නියාව පොලීසිය වෙත ඉදිරිපත් කොට තිබිණි. පොලිසිය පැවසූවේ කැබ් රථය තුළ බුරුත දැව කඳන් 13 ක් තිබි සොයාගත් බවයි. අත්අඩංගුවට ගත් බුරුත දැව තොගය වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, පළාගිය සැකකරුවන් සොයා වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94880", "Category": null, "Parent URL": null}