{"Source": "Adaderana", "Timestamp": "January 1, 2018 02:20 pm", "Headline": " පළමු පාසල් වාරය හෙටින් ඇඹෙයි", "News Content": "2018 වර්ෂයේ රජයේ සහ රජයේ අනුමත පාසල්වල පළමු වාරය හෙටින් ආරම්භ වෙයි. කෙසේවෙතත් අධ්‍යයන පොදු සහතික පත්‍ර සාමාන්‍ය පෙළ විභාගයේ ඇගයීම් කටයුතු සිදු කරන පාසල් හෙට දිනයේ ආරම්භ නොවන බව අධ්‍යාපන අමාත්‍යංශය සඳහන් කළේය. මෙවර අධ්‍යයන පොදු සහතික පත්‍ර සාමාන්‍ය පෙළ විභාගයේ ඇගයීම් කටයුතු දිවයින පුරා පාසල් 58ක් සිදු කෙරෙයි. එම පාසල්වල පළමු වාරය ජනවාරි 15 වනදා ආරම්භ කරන බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=82344", "Category": null, "Parent URL": null}