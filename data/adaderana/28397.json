{"Source": "Adaderana", "Timestamp": "October 18, 2012 03:19 pm", "Headline": "තලංගමින් මළ සිරුරක්", "News Content": "තලංගම, අරුප්පිටිය තලංගම දකුණ ප්‍රදේශයේ තිබී මියගිය පුද්ගලයෙකුගේ මළ ‍සිරුරක් තලංගම පොලීසිය මගින් සොයාගෙන තිබේ. හදිසි ඇමතුම් ඒකකයට ලැබුණූ තොරතුරක් මත මෙම මළ සිරුර සොයාගත් බව පොලීසිය සඳහන් කළේය. මෙම මළ සිරුරෙහි තුවාල දක්නට තිබෙන බව ද පොලීසිය පැවසීය. මෙලෙස මියගොස් ඇත්තේ වයස අවුරුදු 21 ක් වන තලංගම දකුණු ප්‍රදේශයේ පදිංචි තරුණයෙකි. සිද්ධිය සම්බන්ධයෙන් තලංගම පොලීසිය විසින් වැඩිදුර විමර්ශන කටයුතු සිදුකරනු ලබයි.", "URL": "https://sinhala.adaderana.lk/news.php?nid=28397", "Category": null, "Parent URL": null}