{"Source": "Adaderana", "Timestamp": "December 28, 2015 01:54 pm", "Headline": "පොලිස් ලොකු පුටු කිහිපයක් වෙනස්වෙයි   ", "News Content": "වහාම ක්‍රියාත්මක වන පරිදි ප්‍රධාන පොලිස් පරික්ෂකවරුන් දෙදෙනෙකුට සහ පොලිස් පරික්ෂකවරුන් දෙදෙනෙකුට ස්ථාන මාරුවීම් ලබාදී තිබේ.සේවයේ අවශ්‍යතාව මත පොලිස්පති එන්.කේ ඉලංගකෝන් මහතා විසින් මෙම ස්ථානමාරුවිම් ලබා දි ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.චාවකච්චේරිය මූලස්ථාන පොලිස් පරික්ෂක ලෙස කටයුතු කළ ප්‍රධාන පොලිස් පරික්ෂක ඩබ්ලිව්. කේ ධර්මසේන මහතා පොලිස් මූලස්ථානයේ මහජන සම්බන්ධතා කොට්ඨාශයේ ස්ථානාධිපති ලෙස මාරුකර යවා තිබේ.කෑගල්ල ප්‍රධාන පොලිස් පරික්ෂක පී.එස් මැණික්ගේ මහතා චාවකච්චේරිය ප්‍රධාන පොලිස් පරික්ෂකවරයා ලෙස මාරුකර යවා ඇති බව පොලිස් මාධ්‍ය ප්‍රකාශක කාර්යාලය නිවේදනය කළේය.මොරටුමුල්ල ස්ථානාධිපති ලෙස කටයුතු කළ පොලිස් පරික්ෂක ආර්.ටී.සී පින්තු මහතා පුත්තලම කොට්ඨාශය වෙතත් පොලිස් පරික්ෂක ආර්.අයි.ආර් සෙනෙවිරත්න මහතා ගල්කිස්ස කොට්ඨාශයේ සිට මොරටුමුල්ල ස්ථානාධිපතිවරයා ලෙසත් මෙලෙස මාරුකර යවා තිබේ.", "URL": "https://sinhala.adaderana.lk/news.php?nid=55991", "Category": null, "Parent URL": null}