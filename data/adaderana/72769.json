{"Source": "Adaderana", "Timestamp": "May 3, 2017 01:27 pm", "Headline": "දකුණු ආසියාතික කණිෂ්ඨ මේස පන්දු තරඟය 19 දා අරඹයි", "News Content": "දකුණු ආසියාතික කණිෂ්ඨ මේස පන්දු තරඟාවලිය මෙම මස 19 වැනිදා ආරම්භවේ. තරඟාවලිය තෙදිනක් පුරා ගල්කිස්ස ශාන්ත ජෝෂප් විද්‍යාලයීය ක්‍රීඩාංගණයේ දි පැවැත්වෙන බව ශ්‍රී ලංකා මේස පන්දු සංගමය සඳහන් කළේය. තරඟාවලියට අදාළව පුහුණුවීම් කටයුතු මේ දිනවල නාවලපිටිය ගෘහස්ථ ක්‍රීඩාංගනයේ දී පැවැත්වේ. දකුණු ආසියාවේ සියලු රටවල් මෙම මේස පන්දු තරඟාවලිය සඳහා සහභාගී වන අතර 15න් පහළ සහ 18න් පහළ බාලක බාලිකා තරඟ මෙහිදී පැවැත්වීමට නියමිතය.", "URL": "https://sinhala.adaderana.lk/news.php?nid=72769", "Category": null, "Parent URL": null}