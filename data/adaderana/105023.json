{"Source": "Adaderana", "Timestamp": "February 25, 2019 07:20 pm", "Headline": "නුදුරේදීම ශක්තිමක් රටක් ඇති කරන බව මහින්ද කියයි", "News Content": "වැඩි කාලයක් නොගොස් නුදුරේදීම ශක්තිමත් රටක් ඇති කිරීමට හැකි වෙතැයි තමා බලාපොරොත්තු වන බව විපක්ෂ නායක මහින්ද රාජපක්ෂ මහතා පවසයි. අද(25) කොග්ගල ප්‍රදේශයේ පැවති විවෘත කිරීමේ උත්සවයකට එක් වෙමින් විපක්ෂ නායකවරයා මේ බව කියා සිටියේය. පසුගිය කාලය තුළ තරුණ තරුණියන් ලක්ෂ 5කට වැඩි පිරිසකගේ රැකියා‍ අහිමි වූ බවත් එය මහ බැංකු වාර්තාවෙන් පැහැදිලි වන බවත් විපක්ෂ නායක මහින්ද රාජපක්ෂ මහතා පෙන්වා දෙයි. මේ තත්ත්වය ඇතිව ඇත්තේ රටේ ආර්ථිකය කඩා වැටීම නිසා බවත් මේ තත්ත්වයේ වෙනසක් විය යුතු බවත් ඒ මහතා සඳහන් කළේය. ගාල්ල කොග්ගල නිදහස් කලාප පරිශ්‍රයේ ඉදි කළ පෞද්ගලික ඇගලුම් කර්මාන්ත ශාලාවක් විවෘත කිරීම අද විපක්ෂ නායක මහින්ද රාජපක්ෂ මහතා අතින් සිදු වුණි.", "URL": "https://sinhala.adaderana.lk/news.php?nid=105023", "Category": null, "Parent URL": null}