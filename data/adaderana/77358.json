{"Source": "Adaderana", "Timestamp": "September 10, 2017 11:11 am", "Headline": " මත්පැන් නිෂ්පාදනාගාරයක් වටලයි", "News Content": "කොස්ගම- මීගහවත්ත ප්‍රදේශයේ පවත්වාගෙන ගිය නීති විරෝධී මත්පැන් නිෂ්පාදනාගාරයක් වටලා පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ පූගොඩ කදවුරේ නිලධාරීන් කණ්ඩායමක් සිදුකළ වැටලීමක් අනුව එම සැකකරු අත්අඩංගුවට ගෙන ඇති බව සඳහන්ය.අදාළ සැකකරු සමඟ නීති විරෝධී මත්පැන් මිලිලීටර් 33750ක් අඩංගු බැරලයක්, ගෝඩා මිලිලීටර් ලක්ෂ 2 බැගින් අඩංගු බැරල් නවයක් ඇතුළු මත්පැන් පෙරීමට යොදාගත් තවත් උපකරණ කිහිපයක් පොලිස් විශේෂ කාර්යය බලකාය බාරයට ගෙන තිබේ.අත්අඩංගුවට ගත් සැකකරු වැඩිදුර විමර්ශන සඳහා කොස්ගම පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=77358", "Category": null, "Parent URL": null}