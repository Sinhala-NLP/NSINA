{"Source": "Adaderana", "Timestamp": "January 16, 2019 04:48 pm", "Headline": "සිමෝනා හේල විවෘත ටෙනිස් තරගාවලියේ දෙවන වටයට", "News Content": "ලොව ප්‍රධානතම ටෙනිස් තරගාවලියක් වන ඔස්ට්‍රේලියා විවෘත ටෙනිස් තරගාවලියේ පළමු වටයේ තරග කිහිපයක් ඊයේ නිමාවට පත් විය. එම තරගයේ දී සිමෝනා හේල,ඩොමිනික් තීම් මෙන්ම මිලස් රවුනික් යන අය දෙවන වටය වෙනුවෙන් සුදුසුකම් ලබා ගත්තේය. ඔස්ට්‍රේලියා විවෘත ටෙනිස් තරගාවලියේ පළමු වටයේ දී ලොව අංක එකේ ටෙනිස් ක්‍රීඩීකා රුමේනියාවේ සිමෝනා හේල තරග වැදුනේ එස්ටෝනියාවේ කයියා කනාපි සමඟයි. නොසිතු ලෙස තරගය ආරම්භයේ පළමු වටයේ දීම පෙරමුණ ගැනීමට කයියා සමත් වුණත් දෙවන සහ තුන්වන වටවලදී තරගයට ප්‍රවිෂ්ට වු හේල එම වට දෙකම ජය ගත්තේය. ඒ අනුව වට 2 ට 1 ක් ලෙස පළමු වටය ජය ගත් හේල ඔස්ට්‍රේලියා විවෘත ටෙනිස් තරගාවලියේ දෙවන වටයට සුදුසුකම් ලබා ගත්තේය.", "URL": "https://sinhala.adaderana.lk/news.php?nid=102460", "Category": null, "Parent URL": null}