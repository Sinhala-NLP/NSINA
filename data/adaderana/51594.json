{"Source": "Adaderana", "Timestamp": "May 26, 2015 04:25 pm", "Headline": "ස්ථානාධිපතිවරු 6ට ස්ථාන මාරු", "News Content": "වහාම ක්‍රියාත්මක වන පරිදි පොලිස් ස්ථානාධිපතිවරුන් හය දෙනෙකු ස්ථාන මාරුවීම් සිදුකර තිබේ.සේවා අවශ්‍යතාවන් මත පොලිස්පතිවරයාගේ උපදෙස් පරිදි අදාළ ස්ථාන මාරුවීම් සිදුකර ඇත.ඒ අනුව හබරාදූව පොලීසිසේ ස්ථානාධිපතිවරයා ලෙස කටයුතු කළ එච්.ඩබ්ලිව්.උදය කුමාර මහතා නුවරඑළිය කොට්ඨාසයටත්, වැලිමඩ පොලීසියේ ස්ථානාධිපතිවරයා ලෙස කටයුතු කළ බී.එන්.ඒකනායක මහතා හබරාදූව පොලීසියේ ස්ථානාධිපතිවරයා ලෙසත් මාරු කර යවා තිබේ.කොළඹ මධ්‍යම කොට්ඨාසයට අනුයුක්තව සේවය කළ ප්‍රධාන පොලිස් පරීක්ෂක ඩබ්ලිව්.ඩී.පී.සේනාරත්න මහතා කයිට්ස් පොලීසියේ මූලස්ථාන පොලිස් පරීක්ෂකවරයා ලෙසත්, වරකාපොල පොලිසියේ ස්ථානාධිපතිවරයා ලෙස කටයුතු කළ ප්‍රධාන පොලිස් පරීක්ෂක එච්.පී.එම්.කුලතුංග මහතා වංචා දූෂණ විමර්ශන ඒකකයටත් මාරු කර යවා ඇත.ඇල්පිටිය පොලිස් කොට්ඨාසයට අනුයුක්තව සේවය කළ ප්‍රධාන පොලිස් පරීක්ෂක එච්.එච්.ජනකාන්ත මහතා වරකාපොල පොලීසියේ ස්ථානාධිපතිවරයා ලෙසත් කොළඹ මධ්‍යම කොට්ඨාසයට අනුයුක්තව සේවය කළ පොලිස් පරික්ෂක එච්.එම්.ඒ.බණ්ඩාර හේරත් මහතා වැලිමඩ පොලීසියේ ස්ථානාධිපතිවරයා ලෙසත් මාරු කර යවා තිබේ.", "URL": "https://sinhala.adaderana.lk/news.php?nid=51594", "Category": null, "Parent URL": null}