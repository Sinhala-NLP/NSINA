{"Source": "Adaderana", "Timestamp": "June 2, 2017 10:08 am", "Headline": "තණමල්විල රිය අනතුරිකින් අයෙක් මරුට", "News Content": "තණමල්විල, රෝහණපුර ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් මාර්ගය ආසන්නයේ නවතා තිබූ ලොරි රථයක පිටු පස ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ යතුරුපැදිකරු තණමල්විල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ තණමල්විල, සූරියආර ප්‍රදේශයේ පදිංචිව සිටි 35 හැවිරිදි පුද්ගලයෙ බව වාර්තා වෙයි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර තණමල්විල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73829", "Category": null, "Parent URL": null}