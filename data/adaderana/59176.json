{"Source": "Adaderana", "Timestamp": "April 15, 2016 08:59 am", "Headline": "  රැකවරණය පතා ස්විස්ටර්ලන්තයට අයදුම්පත් 146ක්", "News Content": "මෙම වසරේ පළමු මාස තුන ඇතුළත් ස්විට්සර්ලන්තයේ රැකවරණය පතා ශ්‍රී ලාංකිකයින් 146 දෙනෙකුගෙන් අයදුම්පත් හිමිව ඇති බව ස්විට්සර්ලන්ත රජය ප්‍රකාශ කරයි. කෙසේවෙතත් එය 2015 අවසන් කාර්තුවට සාපේක්ෂව සියයට 45ක අඩුවීමක් බව ස්විට්සර්ලන්ත රාජ්‍ය ලේකම්වරයා විදෙස් මාධ්‍ය වෙත පවසා ඇත. මෙම වසරේ මුල් මාස තුන තුළ දී සියලුම විදෙස් රටවලින් ස්විට්සර්ලන්තයේ රැකවරණය පතා එරට සංක්‍රමණික දෙපාර්තමේන්තුවට ඉල්ලුම්පත් 8315ක් ඉදිරිපත්ව තිබේ.කෙසේවෙතත් මෙලෙස රැකවරණය පතා ඉල්ලුම් කරන ප්‍රමාණය ක්‍රමක්‍රමයෙන් අඩුවෙමින් පවතින බව ස්විට්සර්ලන්ත සංක්‍රමණ දෙපාර්තමේන්තුව පවසා ඇත. මාර්තු මාසයේ දී පමණක් දේශපාලන රැකවරණය පතා අයදුම්පත් 1992ක් ලැබී ඇති බව පවසන එම දෙපාර්තමේන්තුව එය පෙබරවාරි මාසයට සාපේක්ෂව සියයට 25ක අඩුවීමක් බව සඳහන් කරයි.වැඩිම අයදුම්පත් සංඛ්‍යාවක් ඇෆ්ගනිස්ථානයෙන් ලැබී ඇති අතර එම සංඛ්‍යාව 166කි.ඉරාකයෙන් අයදුම්පත් 143ක් සහ සිරියාවෙන් අයදුම්පත් 141ක් ලැබී තිබේ.", "URL": "https://sinhala.adaderana.lk/news.php?nid=59176", "Category": null, "Parent URL": null}