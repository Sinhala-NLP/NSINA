{"Source": "Adaderana", "Timestamp": "June 17, 2010 09:28 am", "Headline": "එල්.ටී.ටී.ඊ ක්‍රියාකාරීන් 4 ක් නෙදර්ලන්තයෙන් අල්ලයි", "News Content": "නෙදර්ලන්තයේදී එල්.ටී.ටී.ඊ ක‍්‍රියාකාරකම්වල නිරත වූ පුද්ගලයින් සිව්දෙනෙකු අත්අඩංගුවට ගෙන තිබේ. මොවුන් නෙදර්ලන්තය තුළ නීතී විරෝධී ලෙස එල්.ටී.ටී.ඊ සංවිධානයට අරමුදල් රැස්කර ඇති බව පරීක්‍ෂණ වලින් හෙළිවී ඇත. එල්.ටී.ටී.ඊ සංවිධානය නෙදර්ලන්තය තුළ තහනම් සංවිධානයක් බැවින් එරට තුළ එම සංවිධානයට අරමුදල් රැස්කිරීම නීතියෙන් තහනම් කොට තිබේ. නෙදර්ලන්ත මහජන පැමිණිලි මෙහෙයුම් කාර්යාලයේ ප‍්‍රකාශකයෙකු පවසා ඇත්තේ එරට ප‍්‍රදේශ හතරකින් මෙම එල්.ටී.ටී.ඊ සැකකරුවන් සිව්දෙනා අත්අඩංගුවට ගෙන ඇති බවයි. මිට පෙර පසුගිය අප්‍රේල් මාසයේදී මේ ආකාරයටම නෙදර්ලන්තයේදී එල්.ටී.ටී.ඊ ක‍්‍රියාකාරකම් වලට සම්බන්ධ පුද්ගලයින් 07 දෙනෙකු අත්අඩංගුවට ගනු ලැබිණි. නෙදර්ලන්තය තුළ සිදුවන එල්.ටී.ටී.ඊ ක‍්‍රියාකාරකම් සම්බන්ධයෙන් ඉදිරියටත් දැඩි අවාධානයෙන් සිටින බව නෙදර්ලන්ත පොලිසිය සඳහන් කරයි.", "URL": "https://sinhala.adaderana.lk/news.php?nid=9048", "Category": null, "Parent URL": null}