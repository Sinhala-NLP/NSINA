{"Source": "Adaderana", "Timestamp": "January 2, 2018 10:10 am", "Headline": " KG එක්ක කත මාට්ටු වෙයි  ", "News Content": "කේරළ ගංජා ළඟ තබාගෙන සිටි කාන්තාවක මිරිහාන, ගල්වල පාර ප්‍රදේශයේදී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාසයේ නිලධාරීන් කණ්ඩායමක් විසින් සිදුකළ වැටලමකදී සැකකාරිය අත්අඩංගුවට ගෙන ඇති බව සඳහන්ය. ඇය සතුව තිබී කේරළ ගංජා කිලෝග්‍රෑම් 01 යි ග්‍රෑම් 40 ක් සොයාගෙන තිබේ. සැකකාරිය 63 හැවිරිදි එම ප්‍රදේශයේම පදිංචිකාරියක බව පොලීසිය සඳහන් කළේය. ඇය අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර සංවිධානාත්මක අපරාධ නිවාරණ කොට්ඨාසය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82381", "Category": null, "Parent URL": null}