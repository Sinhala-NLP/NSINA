{"Source": "Adaderana", "Timestamp": "February 23, 2018 09:05 pm", "Headline": "දුප්පත්කම වැඩි වෙන්න මත්ද්‍රව්‍ය භාවිතය හේතුවක් වෙලා", "News Content": "ග්‍රාමීය දිළිඳුභාවය වර්ධනය වීමට ප්‍රධාන හේතුව මත්ද්‍රව්‍ය භාවිතය බව ජනාධිපති මෛත්‍රිපාල සිරිසේන මහතා පෙන්වා දෙයි. ඇඹිලිපිටිය මහවැලි ක්‍රීඩාංගණයේ පැවැති \"ගම හදා ගමු\" ග්‍රාමීය මත්ද්‍රව්‍ය නිවාරණ වැඩසටහනේ සමාරම්භක වැඩසටහනට එක්වෙමින් ජනාධිපතිවරයා මේ බව සඳහන් කළේය. \"ගම හදා ගමු\" ග්‍රාමීය මත්ද්‍රව්‍ය නිවාරණ වැඩසටහනේ සමාරම්භක වැඩසටහන අද උදෑසන ජනාධිපති මෛත්‍රිපාල සිරිසේ මහතාගේ ප්‍රධානත්වයෙන් ඇඹිලිපිටිය මහවැලි ක්‍රීඩාංගණයේදී පැවැත් විය. සාමකාමී ශ්‍රී ලාංකීය සමාජයක් ස්ථාපිත කිරීම ‍උදෙසා ග්‍රාමීය ප්‍රජාවගේ දායකත්වය ලබාගැනීමේ අරමුණින් මතින් නිදහස් රටක් ජාතික වැඩපිලිවෙල ක්‍රියාත්මක විය. ඒ යටතේ \"ගම හදා ගමු\" ග්‍රාමීය මත්ද්‍රව්‍ය නිවාරණ වැඩසටහන යටතේ මෙරට සියලු ගම්මානවල ප්‍රජා පොලිස් කමිටු මුල් කරගෙන මත්ද්‍රව්‍ය වැටලීම්ල පුනරුත්පානය හා නිවාරණ කටයුතු මේ යටතේ සිදු‍ කරනු ලබයි.", "URL": "https://sinhala.adaderana.lk/news.php?nid=84743", "Category": null, "Parent URL": null}