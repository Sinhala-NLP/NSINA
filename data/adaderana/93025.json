{"Source": "Adaderana", "Timestamp": "July 22, 2018 02:43 pm", "Headline": "උතුරේ බැංකුවල තැම්පත් මුදල් බිලියන 100 ඉක්මවයි-අගමැති කියයි", "News Content": "උතුරු පළාතේ බැංකුවල තැම්පත් මුදල් බිලියන 100 ඉක්මවා ඇතැයි අග්‍රාමාත්‍ය රනිල් වික්‍රමසිංහ මහතා පැවසීය. අද (22) පෙරවරුවේ යාපනයේ පැවති උත්සවයකට එක්වෙමින් අග්‍රාමාත්‍යවරයා මේ බව සඳහන් කළේය. යාපනය දිස්ත්‍රීක් එන්ටර්ප්‍රයිස් ශ්‍රී ලංකා වැඩසටහන ආරම්භ කිරීමේ උත්සවය අද පෙරවරුවේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිදු කෙරුණී. යුද්ධය අවසන් වු පසු යාපනය ප්‍රදේශය අස්ථාවර පැවති බවත් වත්මන් රජය බලට පත්වීමත් සමඟ එම තත්ත්වය නිවරදි කර ගැනිමට හැකි වු බවද අග්‍රාමාත්‍යවරයා එහිදි පැවසීය. උතුරු පළාතේ තිබේන මුදලින් එම ප්‍රදේශය සංවර්ධනය කිරිමට ආයෝජන කල යුතු බවත් ප්‍රග්ධන ආයොජන කිරිමෙන් තමන් ආයෝජනය කළ මුදල මෙන් තුන් ගුණයකින් ආදායම් බදු නොගෙවා සිටිමට හැකි බවද අග්‍රාමාත්‍ය රනිල් වික්‍රමසිංහ මහතා වැඩිදුරටත් එහිදි පැවසීය.", "URL": "https://sinhala.adaderana.lk/news.php?nid=93025", "Category": null, "Parent URL": null}