{"Source": "Adaderana", "Timestamp": "February 10, 2014 08:39 am", "Headline": "දුම්රියෙන් වැටී තරුණයෙක් මරුට", "News Content": "අලව්ව, මිහිරිගෙලිය ප්‍රදේශයේ දී කොළඹ සිට මහනුවර දක්වා ගමන් කරමින් තිබු සීඝ්‍රගාමී දුම්රියෙන් ඇද වැටීමෙන් තරුණයෙකු මියගොස් තිබේ. අනතුරෙන් බරපතළ තුවාල ලැබු තරුණයා අලව්ව රෝහලට ඇතුළත් කිරිමේදී මියගොස් ඇති බව පොලිසිය සඳහන් කළේය. මෙලෙස මියගොස් ඇත්තේ මහනුවර ප්‍රදේශයේ පදිංචිව සිටි 24 හැවිරිදි තරුණයෙකි. මෘත ශරිරය අලව්ව රෝහලේ තැන්පත් කර ඇති අතර පශ්චාත් මරණ පරික්ෂණය අද දින සිදු කිරිමට නියමිතය. අනතුර සම්බන්ධයෙන් අලව්ව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41000", "Category": null, "Parent URL": null}