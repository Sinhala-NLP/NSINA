{"Source": "Adaderana", "Timestamp": "January 8, 2012 04:31 pm", "Headline": "බැකෝවකින් නිධන් හෑරූ තිදෙනෙක් දැලේ", "News Content": "නිධන් වස්තු ලබා ගැනීම සඳහා බැකෝ යන්ත්‍රයකින් කැණීම් කටයුතු සිදු කරමින් සිටි පුද්ගලයින් තිදෙනෙකු මාතර පොලිසිය විසින් අත්අඩංගුවට ගෙන තිබේ. මාතර පොලිස් කොට්ඨාස දූෂණ මර්දන ඒකකයේ නිලධාරීන් පිරිසක් විසින් සිදු කළ වැටලීමක දී මොවුන් තිදෙනා අත්අඩංගුවට ගෙන ඇති බව සඳහන්වේ. හක්මන , නාරවැල්පිට ප්‍රදේශයේ ඉඩමක මෙම පිරිස නිධන් වස්තු ලබා ගැනීම සඳහා කැණීම් කරමින් සිට ඇති බව පොලිසිය ප්‍රකාශ කරයි. අත්අඩංගුවට ගත් සැකකරුවන් අතර එම ඉඩමේ හිමිකරු ද වන බව සඳහන්වේ.", "URL": "https://sinhala.adaderana.lk/news.php?nid=21248", "Category": null, "Parent URL": null}