{"Source": "Adaderana", "Timestamp": "May 23, 2019 04:34 pm", "Headline": "කඩදාසි ගුවන් යානා පියාසර කිරීමේ තරගයක්", "News Content": "කඩදාසි ගුවන් යානා පියාසර කරවීමේ අපූරු තරගාවලියක් පිළිබඳව පුවතක් ඔස්ට්‍රියාවෙන් වාර්තා වෙයි. එම තරගාවලිය මෙවර පැවැත්වුණේ පස්වන වරටයි. පේපර් වින්ග්ස් වර්ල්ඩ් තරගාවලිය මෙවර පැවැත්වුණේ ඔස්ට්‍රියාවේ සැල්ස්බර්ග් නගරයේදීය. රටවල් 58කින් තරගකරුවන් එකසිය හැත්තෑ හය දෙනෙක් ඊට සහභාගි වුණි. කඩදාසි වලින් නිර්මාණය කරන ලද ගුවන් යානා පියාසර කරවීම එහිදී සිදු කළේය. දිගු දුර, දීර්ඝම ගුවන් කාලය සහ ගුවන් කරනම් යන අංශ තුන යටතේ තරග පැවැත්වුණි. එහිදී දිගු දුර අංශයෙන් ජය ගත්තේ අමෙරිකානු ජාතික ජේක් හාර්ඩිය. ඔස්ට්‍රේලියාවේ කැමරන් ක්ලාක් දීර්ඝම ගුවන් කාලය අංශයේ ජයග්‍රහණය හිමි කරගත්තේය. ගුවන් කරණම් අංශයෙන් ජයගත්තේ තත්ත්පර හැටක අපූරු ඉදිරිපත් කිරීමක් සිදුකළ යුක්‍රේනයේ කතරිනා අහෆොනෝවායි. මෙම තරගාවලියේ අවසන් වටයකින් ජයග්‍රහණය කළ පළමු කාන්තාවද ඇය වෙයි.", "URL": "https://sinhala.adaderana.lk/news.php?nid=110536", "Category": null, "Parent URL": null}