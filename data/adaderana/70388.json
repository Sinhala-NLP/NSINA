{"Source": "Adaderana", "Timestamp": "March 3, 2017 08:23 pm", "Headline": "පාසලට බලෙන් ඇවිත් සිසුන්ට පහරදෙන්න හදලා-50ක් අත්අඩංගුවට", "News Content": "පානදුර ප්‍රදේශයේ ප්‍රසිද්ධ පාසලක සිසුන් පිරිසක් පොලීසිය විසින් අත්අඩගුවට ගෙන තිබේ. පොලීසිය පැවසුවේ එම පාසලේ සිසුන් 30 දෙනෙකු සහ ආදි සිසුන් 20 දෙනෙකු අත්අඩංගුවට ගෙන ඇති බවයි. පාදුක්ක ප්‍රදේශයේ පාසලක සිසුන් පිරිසක් ක්‍රීඩා පුහුණුවීම් කටයුතුවල නිරතවෙමින් සිටියදී මෙම පානදුර ප්‍රදේශයේ සිසුන් සහ ආදි සිසුන් එහි පැමිණ පහරදී ඇති බව සඳහන්ය. පාදුක්ක ප්‍රදේශයේ පාසලේ විදුහල්පතිවරයා විසින් සිදුකළ පැමිණිල්ලකට අනුව පාදුක්ක පොලීසිය විසින් මොවුන් අත්අඩංගුවට ගෙන තිබේ. පහරදීම සඳහා පානදුර ප්‍රදේශයේ පානදුර පාසලේ සිසුන් සහ ආදි සිසුන් පැමිණි ඩිෆෙන්ඩර් වර්ගයේ ජීප් රථය සහ කුඩා ලොරි රථයද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=70388", "Category": null, "Parent URL": null}