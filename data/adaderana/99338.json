{"Source": "Adaderana", "Timestamp": "November 16, 2018 09:24 pm", "Headline": "නව අගමැතිවරයෙක් පත් කළ යුතුයි", "News Content": "විශ්වාසභංග යෝජනාව සම්මත වීමෙන් පසු ජනාධිපතිවරයා විසින් නව අග්‍රාමාත්‍යවරයෙකු ඇතුළුව ආණ්ඩුවක් පත් කළ යුතු බව එක්සත් ජාතික පක්ෂ නායක රනිල් වික්‍රමසිංහ මහතා ඇතුළු එම පක්ෂයේ නියෝජිතයින් අවධාරණය කරයි. ඔවුන් මේ බව ප්‍රකාශ කළේ අද පස්වරුවේ පාර්ලිමේන්තු සංකීර්ණයේ පැවති මාධය හමුවකදීය. මේ අතර අනුව 122 ට බින්දුවක් ලෙස ස්ථාවර නියෝග අවලංගු වීමෙන් යෝජනාව සම්මත වු බවත්, එය හඬ අනුව නීතියානූකූල බව පාර්ලිමේන්තු මන්ත්‍රී පාඨලී චම්පික රණවක මහතා ​සඳහන් කළේය. ස්ථාවර නියෝග 47- I වගන්තිය අනුව මෙම යෝජනාව සම්මත වීම නීතියානූකූල බවත් කිසිවෙකු හෝ එයට විරුද්ධ වුවහොත් පමණක් ඡන්ද විමසීමට යා හැකි බව ද පාඨලී චම්පික රණවක මහතා පෙන්වා දුන්නේය. මෙය දීර්ඝ කාලයක් පුරා පාර්ලිමේන්තුවේ අත්හදා බැලූ ආකාරයක් බව ද මන්ත්‍රීවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=99338", "Category": null, "Parent URL": null}