{"Source": "Adaderana", "Timestamp": "July 14, 2018 02:56 pm", "Headline": "පැල්වත්ත සීනී සමගාමට උක් ගස් මිලදී නොගැනීම නිසා ගොවීන් සහ රියදුරුන් පීඩාවට", "News Content": "බුත්තල පැල්වත්ත සීනී කර්මාන්තායතනයට ප්‍රදේශයේ උක් ගොවීන්ගේ උක් ගස් මිලදී නොගැනීම නිසා උක් ගොවීන් සහ ට්‍රැක්ටර් රථ රියදුරන් දැඩි පීඩාවකට පත් වී සිටියි. ගොවීන් ප්‍රකාශ කර සිටින්නේ නිසි ක්‍රමවේදයකට අනුව උක් මිලදි නොගන්නා බවයි. එම නිසා උක් වගාවන් තුලින් කපා ට්‍රැක්ටර් රථ වෙත පටවන ලද උක් ගස් සහිත ට්‍රැක්ටර් හාරසියක් පමන පැල්වත්ත සීනී සමාගම ඉදිරිපිට මේ දින කිහිපයේම නවතා ඇත. ගොවීන් සඳහන් කර සිටින අන්දමට ඇතැම් දින වල උක්ගස් මිලදී ගන්නේ දින පහකට ආසන්න කාලයක් උක්ගස් ට්‍රැක්ටර් රථයේ තබාගත් පසු බවයි. එම නිසා උක්ගස් වල නිසි බරද අඩු වන බව ගොවීන් පවසන අතර මෙම සිදූවීම්වලට විරෝධය පල කරමින් ගොවීන් උක්ගස් ට්‍රැක්ටර් රථ පැල්වත්ත සිනී සමාගම ඉදිරිපිට නවතා විරෝධතාවක නිරත වෙමින් සිටියි. මෙම ගැටළුව ප්‍රදේශයේ උක් වගා කරන ගොවීන් දහසකට ආසන්න ප්‍රමාණයක් සහ ට්‍රැක්ටර් රථ රියදුරන් කම්කරුවන් සහ විශාල ජනතාවක් දැඩිලෙස පීඩාවට පත් වී ඇත. මේ ගැටළුව සඳහා කඩිනමින් විසදුමක් ලබා නොදුනහොත් ගොවින්ට සියදිවි නසා ගැනීමට සිදු වන බවද ගොවින් පවසයි.", "URL": "https://sinhala.adaderana.lk/news.php?nid=92564", "Category": null, "Parent URL": null}