{"Source": "Adaderana", "Timestamp": "June 19, 2015 10:14 pm", "Headline": "දූෂිතයෝ එක්කෙනා දෙන්නෙක් අල්ලගෙන තමයි මේ ගේම් එක ගැහුවේ", "News Content": "2016 වසර සඳහා ත්‍රිවිධ හමුදාවේ කෑම සැපයීමේ කොන්ත්‍රාත්තුව සම්බන්ධයෙන් තමන්ට දැනට ලැබී ඇති තොරතුරු ද සමගින් අල්ලස් හෝ දූෂණ විමර්ශන කොමිසමට යාමට බලාපොරොත්තු වන බව පාර්ලිමේන්තු මන්ත්‍රී බුද්ධික පතිරණ මහතා පවසයි.“සමාධි කැකුළු සුවසෙත“ ව්‍යාපෘතිය යටතේ මාතර දිස්ත්‍රික්කයේ අඩු ආදායම්ලාභී පවුල්වල අඩු බර දරුවන් සඳහා රුපියල් 7 500/= ක් වටිනා විශේෂ පෝෂණ අතිරේකයක් ලබාදීමේ වැඩසටහනක් අද පස්වරුවේ මාතර, නූපේ හි පැවැති අවස්ථාවේදී මන්ත්‍රීවරයා මේ බව පැවසීය.එහිදී වැඩිදුරටත් බුද්ධික පතිරණ මහතා මෙසේද කියා සිටියේය.අද, අපේ ජනාධිපතිතුමාටයි, අපේ අගමැතිතුමා ප්‍රමුඛ අපේ ආණ්ඩුවටයි සිදුවෙලා තියෙනවා එක පැත්තකින් දූෂිතයෝ වංචාකාරයෝ හොයලා අධිකරණ ක්‍රියාමාර්ගයට අරගෙනයනවාට අමතරව, හැංගිලා ඉන්න, තාමත් ටයි පටියවත් මාරු කරගන්නෙ නැතිව හැංගිලා ඉන්න ඇතැම් දූෂිත නිලධාරීන්, ඇතැම් දූෂිත දේශපාලකයින්, ඒ වගේම පහුගිය පරාද වූ ආණ්ඩුවේ දේශපාලකයින් සහ නිලධාරීන් එක්ව හවුලේ කාපු ඇතැම් ව්‍යාපාරික කිනිතුල්ලන් සහ මැක්කන්, ගලවා දමමින් අපේ ආණ්ඩුව නියම මාවතේ යහපාලනය කරා ගෙනියන්න. ඒකට හොඳම උදාහරණය තමයි ත්‍රිවිධ හමුදාවේ කෑම සැපයීමේ කොන්ත්‍රාත්තුව. හමුදාවට, ගුවන් හමුදාවට, නාවික හමුදාවට කෑම සැපයීම කියන්නේ රුපියල් මිලියන බිලියන ගණනක කොන්ත්‍රාත්තුවක්. පහුගිය පැරදුණු ආණ්ඩුවේ නායකයොත් එක්ක හවුලේ ඩීල් දාපු නිලධාරීන් කීප දෙනෙකුත්, ව්‍යාපාරික ආයතනයක් සහ ඒ ආයතනයේ කකුල් ලෙවකාපු තව ආයතන දෙක තුනකුත් එකතුවෙලා තමයි මේ කොන්ත්‍රාත්තුව කරගෙන ගියේ. අපි දන්නවා හමුදාව තුළ අති බහුතරයක් ඉන්නේ රටට ආදරේ කරපු සෙබළු සහ නිලධාරීන්. ඒ අතරේ දූෂිතයෝ එක්කෙනෙක් දෙන්නෙක් ඉන්නවා. ඒ දූෂිතයෝ එක්කෙනා දෙන්නෙක් අල්ලගෙන තමයි මේ ගේම් එක ගැහුවේ. දැන් යහ පාලනයක් ඇවිල්ලා. හමුදාවට කෑම සැපයීමේ 2016 කොන්ත්‍රාත්තුවේදී අර චෞර, මගඩි , වංචාකාරී ආයතනය, හමුදාවේ ඉහළ මට්ටමේ එක්කෙනෙක් දෙන්නෙක් අල්ලගෙන , ඒත් යහපාලන ආණ්ඩුවේ දේශපාලකයෝ තවම අල්ලගන්න බැරිවෙලා තියෙනවා, ඒත් ඒකට උත්සාහ කරනවා, ත්‍රිවිධ හමුදාවට කෑම සැපයීමේ ඒකාධිකාරියක් ඇතිකර ගන්න හදනවා. එහි පියවර කීපයක් තියෙනවා. හෙට අනිද්දා මට ලැබිලා තියෙන මේ ෆයිල් මිටිය අරගෙන අල්ලස් හෝ දූෂණ කොමිසමට යනවා. 01. දැනට කෑම සැපයීමේ අනෙක් ආයතන විනාශ කිරීම.02. හමුදාවේ දූෂිත නිලධාරීන් කීප දෙනෙක් අල්ලගෙන 2016 කෑම කොන්ත්‍රාත්තුව තමන්ගේ අතට ගැනීම.03. එම ඒකාධිකාරය අරගෙන, තත්ත්වයෙන් සහ ප්‍රමිතියෙන් බාල කෑම , ත්‍රිවිධ හමුදාවේම සෙබළුන්ට ලබාදීම.04. එය හරහා වර්තමාන යහ පාලන ආණ්ඩුවේ ජනාධිපතිතුමා සහ අගමැති තුමා කෙරෙහි වෛරයක්, ක්‍රෝධයක් ත්‍රිවිධ හමුදාවේම සෙබළුන්ගේ සිතෙහි ඇතිකරවීම.05. අවසන් පියවර, විමල් වීරවංශ වැනි පරාජිත කටවල් භාවිතා කර, අන්න මෛත්‍රී පාලනය යටතේ සෙබළුන්ට වත් හරියට කන්න දෙන්නේ නෑ කියලා ගහන එක. ඒ කොම්පැණිය තමයි මහින්ද රාජපක්ෂ ඇතුළු පැරදුණු නායකයොත් එක්ක එකතුවෙලා, හමුදාවේ දූෂිත නිලධාරීන් එක්කෙනෙක් දෙන්නෙක් එක්ක එකතුවෙලා ඒ කොන්ත්‍රාත්තුව එදත් ගෙනිච්චේ. අදත් ගෙනියන්න හදන්නේ.ඉතින් මේක තමයි තත්ත්වේ. ගමෙත් මෙහෙමයි. සමෘද්ධි නියාමකලා සමහරක් තාමත් ණයක් අනුමත කරන්නෙ නෑ.", "URL": "https://sinhala.adaderana.lk/news.php?nid=52123", "Category": null, "Parent URL": null}