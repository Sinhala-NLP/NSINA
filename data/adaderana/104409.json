{"Source": "Adaderana", "Timestamp": "February 15, 2019 05:19 pm", "Headline": "රාජකීය අනතුරක්", "News Content": "බ්‍රිතාන්‍යයේ දෙවන එලිසබෙත් මහ රැජිනගේ සැමියා වන පිලිප් කුමරු පසුගිය මාසයේ රිය අනතුරකට මුහුණ දුන්නේය. අනතුර සම්බන්ධව ඔහු ට එරෙහිව කිසිදු නීතිමය ක්‍රියාමාර්ගයක් නොගන්නා බව විදෙස් මාධ්‍ය අද වාර්තා කළේය. කුමරු අතින් සිදුවූ මෙම අනතුරින් අනෙක් මෝටර් රථයේ ගමන් කළ කාන්තාවක් බරපතළ තුවාල ලැබූ අතර, එහි සිටි කුඩා දරුවෙකු සහ තවත් මගියෙක්ට කිසිදු හානියක් සිදුවුණේ නැහැ. රිය අනතුරින් පසුව 97 හැවිරිදි එඩින්බරෝ ආදිපාදවරයාට තුවාල සිදුනොවූවත් සිය රියදුරු බලපත්‍රය භාවිතය අත්හැරීමට ඔහු ස්වකැමැත්තෙන් තීරණය කළේය. රාජකීය දඩුවම් පැණවීමේ සේවාව විසින් මෙම තීන්දුව ප්‍රකාශයට පත්කරමින් පවසා තිබුණේ කුමරුගේ වයස සැලකිල්ලට ගනිමින් සහ රියදුරු බලපත් අත්හැරීම සලකා ඔහුට දඬුවම් පැණවීමේන වලකින බවයි. ලබා දී ඇති තීන්දුවට පිලිප් කුමරු ගරු කරන බව බකිංහැම් මාලිගය නිවේදනයක් නිකුත් කරමින් දන්වා ඇති බවද විදෙස් වාර්තා පවසයි. මේ ආකාරයෙන්, කුමරු සිය රියදුරු බලපත්‍රය අත්හැරියද ඔහුට සිය පෞද්ගලික වතුයායවල හා පෞද්ගලික ඉඩම්වල සිය රථය පැදවීමට අවස්ථාව හිමිවනු ඇති.", "URL": "https://sinhala.adaderana.lk/news.php?nid=104409", "Category": null, "Parent URL": null}