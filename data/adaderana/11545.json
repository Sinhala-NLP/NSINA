{"Source": "Adaderana", "Timestamp": "October 17, 2010 09:28 am", "Headline": "මෙවර අයවැයෙන් සෞඛ්‍යයට රුපියල් මිලියන 80,000 ක්", "News Content": "සෞඛ්‍ය සේවාව සඳහා පෙර වසර වලට වඩා වැඩි මුදලක් මෙවර අයවැයෙන් මුදලක් වෙන් කරවා ගැනීමට බලාපොරොත්තු වන බව සෞඛ්‍ය අමාත්‍යාංශය පවසයි. මීට පෙර අයවැය වල දී සෞඛ්‍ය සේවාව සඳහා වසරකට රුපියල් මිලියන හැත්තෑ හතර දහසක් වෙන් කරනු ලැබිණි. එහෙත් එම මුදල සෞඛ්‍ය සේවයේ කාර්ය මණ්ඩලයට වැටුප් ගෙවීම හා ඖෂධ මිල දී ගැනීම සඳහා වියදම් කළ විට අනෙක් කටයුතු සඳහා ප්‍රමාණවත් නොවන බව සෞඛ්‍ය අමාත්‍යාංශය පෙන්වාදෙයි. එම නිසා මෙවර අයවැයෙන් සෞඛ්‍ය සේවාව සඳහා රුපියල් මිලියන අසූ දහසක් වෙන් කරවා ගැනීමට බලාපොරොත්තු වන බව සෞඛ්‍ය අමාත්‍ය මෛත්‍රීපාල සිරිසේන මහතා ප්‍රකාශ කළේය. පසුගිය දා ඒ සඳහා මුදල් අමාත්‍යාංශ ලේකම් පී.බී ජයසුන්දර මහතා සමග වි‍ශේෂ සාකච්ඡාවක් ද පවත්වා තිබේ.. මේ අතර පිළිකා‍ රෝගීන් සහ වකුගඩු රෝගීන් සඳහා මේ වසරේ සිට වෙනම වැය ශීර්ෂයක් යටතේ මුදල් වෙන් කරවා ගැනීමට තීරණය කර ඇති බව සෞඛ්‍ය අමාත්‍ය මෛත්‍රීපාල සිරිසේන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11545", "Category": null, "Parent URL": null}