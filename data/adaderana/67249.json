{"Source": "Adaderana", "Timestamp": "December 22, 2016 12:13 pm", "Headline": "කුවේටයෙන් ලාංකික කතුන් දෙන්නෙක් පිටුවහල්", "News Content": "කුවේට් හි රැකියාවල නිරතව සිටි ශ්‍රී ලාංකික කාන්තාවන් දෙදෙනෙකු පිටුවහල් කිරීමට තරණය කර තිබේ. ශ්‍රී ලාංකිකයින් දෙදෙනා ඇතුළු කාන්තාවන් 08 දෙදෙනෙකු මෙලෙස පිටුවහල් කිරීමට එරට පොලීසිය තීරණය කර ඇති බව වාර්තා වේ. අදාළ කාන්තාවන් සේවය පැහැර හැර ඇති බවට ඔවුන්ගේ හාම්පුතුන් විසින් සිදුකරන ලද පැමිණිලිවලට අනුව මෙම තීරණය ගෙන ඇත.ශ්‍රී ලාංකික කාන්තාවන් දෙදෙනාට අමතරව පිලිපීන ජාතික කාන්තාවන් දෙදෙනෙකු සහ ඉතියෝපියානු ජාතික කාන්තාවන් සිව් දෙනෙකු ද ඒ අතර වන බව සඳහන්ය.එම කාන්තාවන් සම්බන්ධයෙන් බලධාරීන් දැනුවත් කර ඉදිරියේදී පිටුවහල් කිරීමට නියමිත බව කුවේට් මාධ්‍ය වාර්තා සඳහන් කර ඇත.", "URL": "https://sinhala.adaderana.lk/news.php?nid=67249", "Category": null, "Parent URL": null}