{"Source": "Adaderana", "Timestamp": "May 16, 2017 02:59 pm", "Headline": "ගලගෙදර නව අධිකරණය ලබන 22 දා ජනතා අයිතියට", "News Content": "ගලගෙදර නව දිසා මහේස්ත්‍රාත් අධිකරණය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ලබන 22 දින ජනතා අයිතියට පත් කිරීමට නියමිතව තිබේ.අධිකරණ අමාත්‍යාංශය විසින් අධිකරණ සංකීර්ණ ඉදි කිරීමේ ව්‍යාපෘතිය යටතේ මෙම දිසා මහේස්ත්‍රාත් අධිකරණය ඉදිකළ බව අධිකරණ අමාත්‍යාංශය සඳහන් කළේය.මහල් දෙකකින් සමන්විත නව අධිකරණ සංකීර්ණය සඳහා වැයකර ඇති මුදල රුපියල් මිලියන 65ක් වේ.නව දිසා මහේස්ත්‍රාත් අධිකරණ සංකීර්ණය විනිසුරු නිල මැදිරි, ලේඛනාගාර, නීතිඥවරුන්ගේ රාජකාරී හා විවේක කාමර පවුල් උපදේශන කාර්යාල ඇතුළු පහසුකම්වලින් සමන්විත බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=73218", "Category": null, "Parent URL": null}