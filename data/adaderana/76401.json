{"Source": "Adaderana", "Timestamp": "August 17, 2017 03:29 pm", "Headline": "මොටර් බයිසිකල් මිල පහතට ", "News Content": "එංජින් ධාරිතාව සීසී 150ට අඩු ජපන් මෝටර් බයිසිකල් සඳහා වන ආනයනික බදු මුදල සියයට 90 කින් පහත දැමීමට රජය තීරණය කර තිබේ. ඒ අනුව අද(17) මධ්‍යම රාත්‍රියේ සිට මෙම අගයන් අඩු බව අමාත්‍ය මංගල සමරවීර මහතා කියා සිටියේය. ඒ අනුව එංජින් ධාරිතාව අනුව මිල ගණන් නියම කරන අනුව ඉදිරියේ දී රුපියල් 50,000 සිට ලක්ෂය දක්වා යතුරුපැදි මිල ගණන් පහළ යන බව ද අමාත්‍යවරයා කියා සිටියේය. මීට අමතරව කුඩා ලොරි රථ හා සින්ගල් කැබ්රථ සඳහා පවතින බදු මුදල් රුපියල් ලක්ෂ 3කින් පහත දැමූ බව ද අමාත්‍යවරයා වැඩිදුරටත් පැවසීය. ඒ අනුව කුඩා ලොරි රථ හා සින්ගල් කැබ්රථ සඳහා දැනට රුපියල් ලක්ෂ 10ක් ලෙස පැවති නිෂ්පාදිත බදු මුදල අද දින අත්සන් තබන ලද ගැසට් නිවේදනය අනුව රුපියල් ලක්ෂ 3 කින් අඩුවන බවත් ඒ අනුව එම වාහන සඳහා තිබු බදු මුදල රුපියල් ලක්ෂ 7 ක් පමණ වන බවත් අමාත්‍යවරයා මෙහිදී අදහස් දක්වමින් වැඩිදුරටත් පැවසීය.", "URL": "https://sinhala.adaderana.lk/news.php?nid=76401", "Category": null, "Parent URL": null}