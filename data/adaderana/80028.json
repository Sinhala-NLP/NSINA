{"Source": "Adaderana", "Timestamp": "November 16, 2017 09:06 pm", "Headline": "ඡන්දය කල් දැමීම පිටුපස ඩිලාන්, දයාසිරි, ලක්ෂ්මන් යාපා ඉන්න බව කංචන කියයි", "News Content": "පළාත් පාලන ඡුන්දය කල් දැමීමේ උප්පරවැට්ටිය පසුපස සිටින ශ‍්‍රී ලංකා නිදහස් පක්ෂ ඇමතිවරු ති‍දෙනෙක් සිටින බව ඒකාබද්ධ විපක්‍ෂයේ මන්ත‍‍්‍රී කාංචන විජේස්කර පාර්ලිමේන්තුවේදී අද ප්‍රකාශ කළේය. සීමා නීර්ණයට එරෙහිව ගොනු කළ පෙත්සම පිටුපස ශ්‍රී ලංකා නිදහස් පක්ෂයේ ඇමතිවරු තිදෙනෙක් සිටින බවත් ඔවුන්ගේ අනු දැනුම මත මේ සියල්ලම සිදු වන බව මන්ත්‍රීවරයා පාර්ලිමේන්තුවේදී පැවසීය. එම ඇමතිවරුන් අතර දයාසිරි ජයසේකර , ඩිලාන් පෙරේරා, ලක්ෂ්මන් යාපා යන ඇමතිවරුන් මෙම පෙත්සම පිටුපස සිටින බව අවධාරණය කර සිටියේය. මෙම පෙත්සම ගොනු කළ ඡුන්ද දායකයන් හය දෙනාගේ දේශපාලන හිතවත්කම්ද කාංචන විජේස්කර මන්ත‍්‍රවරයා අද පාර්ලිමේන්තුවේදී හෙලි කළේය. ඒ අනුව මෙම පෙත්සම ඉදිරිපත්කල පෙත්සම්කරුවන් 6 දෙනාගෙන් එක් අයකු වන්නේ මාතර දිස්ත‍්‍රික්යේ කොටපොල ලක්ෂ්මන් යාපා අබේවර්ධන අමාත්‍යතුමාගේ පුත් පසඳ යාපා අබේවර්ධන පලාත් සභා මන්ත‍්‍රීවරයාගේ සම්බන්ධීකරණ ලේකම්වරයෙක් බවත් අනෙක් පුද්ගලයා පඩුවස්නුවර කොට්ඨාශයේ දෙවනි කොට්ඨාශයට දයාසිරි ජයසේකර ඇමතිවරයා ඉදිරිපත්කරනන්න ඉන්න පුද්ගලයා බවත් ඩිලාන් පෙරේරා ඇමතිතුමාගේ මාර්ග සංවර්ධන අධිකාරියේ මේ මොහෙතෙද සේවයේ නියුතු පුද්ගලයෙක් බවද ඔහු ප්‍රකාශ කළේය.", "URL": "https://sinhala.adaderana.lk/news.php?nid=80028", "Category": null, "Parent URL": null}