{"Source": "Adaderana", "Timestamp": "October 16, 2015 08:37 am", "Headline": "විජයදාසගෙන් කථානායකවරයාට ඉල්ලීමක්", "News Content": "ඉහළයමින් පවතින අපරාධ මැඩපැවැත්වීම සඳහා නීතිය ක්‍රියාත්මක කිරීමේ දී සිදුවන ප්‍රමාදයන් වළක්වා ගැනීමට අවශ්‍ය පියවර නිර්දේශ කිරීමට පාර්ලිමේන්තු තේරීම් කාරක සභාවක් පත් කළ යුතු බව අධිකරණ හා බුද්ධ ශාසන අමාත්‍ය විජයදාස රාජපක්ෂ මහතා කථානායකවරයාගෙන් ඉල්ලීමක් කර තිබේ.අපරාධවල ස්වභාවය, ඒ සඳහා බලපෑ කරුණු, එම අපරාධ වළක්වා ගැනීමට ගත යුතු ක්‍රියාමාර්ග, ඊට අවශ්‍ය නීති ප්‍රතිපාදන මෙන්ම සිවිල් සහ අපරාධ නඩුවල දී සිදුවන ප්‍රමාදයන් වළක්වා ගැනීම සඳහා නිර්දේශ ඉදිරිපත් කිරීම මෙමගින් අපේක්ෂිතයි.මාස 6ක් හෝ පාර්ලිමේන්තුව තීරණය කරන කාලයක් තුළ දී අදාළ කාරක සභාව සිය වාර්තාව යොමුකළ යුතු බව අමාත්‍යවරයා කථානායක කරු ජයසූරිය මහතා වෙත ඉදිරිපත් කර ඇති යෝජනාවේ දැක්වෙයි.", "URL": "https://sinhala.adaderana.lk/news.php?nid=54471", "Category": null, "Parent URL": null}