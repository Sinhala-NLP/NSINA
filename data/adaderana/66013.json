{"Source": "Adaderana", "Timestamp": "November 14, 2016 09:28 am", "Headline": "පොදු න්‍යාය පත්‍රයක් රටට අවශ්‍යයි", "News Content": "වර්තමානයේ රටට අවශ්‍ය වන්නේ සමස්ත ශ්‍රී ලාංකිකයින් එක්ව රට ගොඩනැඟීමේ ජාතික පොදු න්‍යාය පත්‍රයක් බව ජනාධිපති මෛත්‍රීපාල සිරිසේන මහතා පවසයි.ජාතියේ අනාගතය පිළිබඳ න්‍යාය පත්‍රය එක් එක් අයගේ බලය සහ පෞද්ගලිකත්වය මුල්කර ගත් දේශපාලන න්‍යාය පත්‍රවලින් යට නොකළ යුතු බව ද ජනාධිපතිවරයා අවධාරණය කරනු ලබයි.කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති වින්ග්ස් 2016 “අපේක්ෂාවේ පියාසැරිය“ කලා උළලේ සමාප්ති උත්සවය අමතමින් ජනාධිපතිවරයා මෙම අදහස් පළ කළේය.හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය ද මෙම අවස්ථාවට සහභාගි විය.", "URL": "https://sinhala.adaderana.lk/news.php?nid=66013", "Category": null, "Parent URL": null}