{"Source": "Adaderana", "Timestamp": "January 11, 2013 01:08 pm", "Headline": "ඔස්ට්‍රේලියාව 305/5යි - හියුස්ගෙන් වාර්තාවක්", "News Content": "සිය මංගල එක්දින තරගයේදී ශතකයක් ලබාගත් පළමුවැනි ඔස්ට්‍රේලියානු ක්‍රීඩකයා බවට පත්වීමට ඔස්ට්‍රේලියානු කණ්ඩායමේ පිලිප් හියුස් අද (11) සමත් වුණේය. ඒ ශ්‍රී ලංකාවට එරෙහිව පැවැත්වෙන තරග 5කින් සමන්විත එක්දින තරගාවලියේ අද ආරම්භ වූ පළමු තරගයේදීය. මෙම තරගයේ කාසියේ වාසිය දිනා පළමුවෙන් පන්දුවට පහරදුන් ඔස්ට්‍රේලියාව පන්දුවාර 50 අවසානයේ කඩුලු 5ක් දැවී ලකුණු 305ක් ලබා ගැනීමට සමත්විය. එම ලකුණු සංඛ්‍යාවට පිලිප් හියුස් ලබාගත් ලකුණු 112 කැපී පෙනුණි. එසේම නායක ජෝර්ජ් බේලි ලකුණු 89ක් හා ඩේවිඩ් හසී නොදැවි ලකුණු 60ක් ලබා ගැනීමට සමත් වූහ. පන්දු යැවීමේදී ශ්‍රී ලංකා කණ්ඩායම වෙනුවෙන් ලසිත් මාලිංග, නුවන් ‍කුලසේකර, අජන්ත මෙන්ඩිස් හා ඇන්ජලෝ මැතිව්ස් එක් කඩුල්ල බැගින් ලබා ගන්නා ලදී. මෙම තරගය ඔස්ට්‍රේලියාවේ මෙල්බර්න් හිදී පැවැත්වෙයි.", "URL": "https://sinhala.adaderana.lk/news.php?nid=30673", "Category": null, "Parent URL": null}