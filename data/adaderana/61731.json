{"Source": "Adaderana", "Timestamp": "July 3, 2016 09:45 pm", "Headline": "අවසන් එකඟතාවකට ආවේ නෑ", "News Content": "දෙමළ ජාතික සන්ධානයේ විශේෂ සාකච්ඡාවක් අද(03) පෙරවරුවේදී විපක්ෂ නායක කාර්යාලයේදී පැවැත්වුණි.විපක්ෂ නායක ආර්.සම්බන්ධන් මහතාගේ ප්‍රධානත්වයෙන් පැවැති මෙම සාකච්ඡාවට උතුරු පළාත් ප්‍රධාන අමාත්‍ය සී.වී විග්නේෂ්වරන් ඇතුළු පාර්ලිමේන්තු සහ පළාත් සභා මන්ත්‍රීවරුන් සහභාගීවී සිටියේය.උතුරු පළාතේ යෝජිත නව ආර්ථික මධ්‍යස්ථානය ඉදිකිරීමට වව්නියාව කාත්තන්කුඩි ප්‍රදේශයේ භූමියක් සහ ඕමන්ත ප්‍රදේශයේ භූමියක් හඳුනාගෙන ඇති අතර ඒ පිළිබඳ අවසන් එකඟතාවක් ගැනීම සඳහා මෙම සාකච්ඡාව පවත්වා තිබේ.කෙසේ වෙතත් ඒ පිළිබඳ අවසන් එකඟතාවකට පැමිණීමට නොහැකි වූ බව සාකච්ඡාවෙන් අනතුරුව මාධ්‍ය වෙත අදහස් දැක්වූ උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සඳහන් කළේය.", "URL": "https://sinhala.adaderana.lk/news.php?nid=61731", "Category": null, "Parent URL": null}