{"Source": "Adaderana", "Timestamp": "November 18, 2017 01:31 pm", "Headline": "  රට අස්ථාවරයි-ගැටළුවලට මුල ප්‍රතිපත්තියක් නැතිකමයි-මහින්ද හා චන්ද්‍රිකා කියයි ", "News Content": "වර්තමානය වන විට රට තුළ පවතින අස්ථාවරත්වය හේතුවෙන් ආයෝජන පැමිණීම අඩු වී ඇති බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වා දෙන්නේ පසුගිය රජය කාලයේ පැමිණි ආයෝජන පමණක් වර්තමානය වන විට ඉතිරි වී ඇති බවයි. අභයාරාම විහාරස්ථානයේ පැවැති ආගමික උත්සවයකට එක්වීමෙන් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මේ බව කියා සිටියේය. මේ අතර ප්‍රතිපත්තීන් අනුව ජීවත් නොවීම නිසා මෙරට තුළ ගැටළු රැසක් මතුව ඇති බව හිටපු ජනාධිපතිනී චන්ද්‍රිකා බණ්ඩාරණායක කුමාරතුංග මහත්මිය පවසයි. ගම්පහ ප්‍රදේශයේ පැවැති උත්සවයකට එක්වෙමින් හිටපු ජනාධිපතිවරිය මෙම අදහස් පළ කළේය.", "URL": "https://sinhala.adaderana.lk/news.php?nid=80105", "Category": null, "Parent URL": null}