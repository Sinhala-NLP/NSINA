{"Source": "Adaderana", "Timestamp": "January 24, 2019 07:27 pm", "Headline": "නිවාස සංවර්ධන අධිකාරියේ අක්‍රමිකතා රැසක් හෙළි කෙරේ", "News Content": "ජාතික නිවාස සංවර්ධන අධිකාරිය තුළ මහා පරිමාණ අක්‍රමිකතා සිදුවන බව එහි වැඩ තහනමට ලක් වූ නියෝජ්‍ය සාමාන්‍යාධිකාරී ධර්මශ්‍රී කාරියවසම් මහතා අනාවරණ කළේය. ඔහු ඉල්ලා සිටින්නේ වහාම නිවාස සංවර්ධන අධිකාරිය ගැන විගණකාධිපති පරීක්ෂණයක් සිදු කරන ලෙසයි. නිවාස නොමිලේ දෙන බවට විශාල මිත්‍යාවක් තිබෙන බවත් රටේ කිසිදිනෙකත් නිවාස නොමිලේ ලබා දීම සිදු නොකරන බවත් ඔහු පැවසීය. කලාතුරකින් එක් අයෙකුට නිවාස ලබා දීම සිදු කරන බවත් නමුත් රටේ ජනතාවට නිවාස ලබා දෙන්නේ නිවාස ණය ලෙසින් බවත් පැවසීය. එල්ල වන චෝදනා සම්බන්ධයෙන් ජාතික නිවාස සංවර්ධන අධිකාරියේ සභාපති ලක්විජය සාගරපලන්සූරිය මහතාද අද දෙරණට අදහස් පළ කළේය.", "URL": "https://sinhala.adaderana.lk/news.php?nid=103007", "Category": null, "Parent URL": null}