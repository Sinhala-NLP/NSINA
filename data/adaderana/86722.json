{"Source": "Adaderana", "Timestamp": "April 1, 2018 08:51 pm", "Headline": "  අරලගංවිල ඉදන් වවුනියාවට  ඇවිත් ගංජා විකුණපු කතුන් දෙදෙනාට වෙච්ච දේ", "News Content": "පෝය දා කේරළ ගංජා අලෙවි කොට ඉතිරි වූ කේරළ ගංජා කිලෝ ග්‍රෑම් දෙකක් රැගෙන නිවසට යාමට සූදානමින් සිටි කාන්තාවන් දෙදෙනෙකු වවුනියාව පොලීසිය මඟින් අත්අඩංගුවට ගෙන තිබේ. ඔවුන් බස් රථයක් පැමිණෙන තුරු බලා සිටියදී පොලීසියට ලැබුණු තොරතුරක් මත එම කාන්තාවන් දෙදෙනා අත් අඩංගුවට ගෙන තිබේ. එම කාන්තාවන් දෙදෙනා වවුනියාවට පැමිණ ඇත්තේ පොලොන්නරුවේ අරලගංවිල ප්‍රදේශයේ සිටයි. ඔවුන් කාලයක සිටම කේරළ ගංජා අලෙවි කරන බවත් ඔවුන් දෙදෙනාට එරෙහිව අධිකරණ කීපයකම නඩු පැවරී ඇති බවත් වවුනියාව පොලීසිය කියයි. සැකකාරියන් දෙදෙනාව වවුනියාව දිසා අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=86722", "Category": null, "Parent URL": null}