{"Source": "Adaderana", "Timestamp": "August 1, 2018 08:50 pm", "Headline": "GMOA යළිත් වැඩවර්ජනයකට සැරසෙයි", "News Content": "සිංගප්පූරු ගිවිසුම සම්බන්ධ ගැටලුව ඇතුළුව තමන් ඉදිරිපත් කළ ගැටලු සම්බන්ධයෙන් රජය සාධනීය මැදිහත් වීමක් සිදු නොකළහොත් එළැඹෙන 03 වනදා ක්‍රියාත්මක කිරීමට නියමිත වැඩවර්ජනය ස්ථිර බව රජයේ වෛද්‍ය නිලධාරීන්ගේ සංගමය පවසයි. අද(01) කොළඹදී මාධ්‍ය හමුවක් කැඳවමින් එහි ලේකම් වෛද්‍ය හරිත අලුත්ගේ මහතා මේ බව සඳහන් කළේය. සයිටම් අර්බුද තියන තැනට සිංගප්පූරු ගිවිසුම ආදේශ කර ගැනීමට අවශ්‍යද යන්න රජයේ වෛද්‍ය නිලධාරීන්ගේ සංගමය ලේකම්වරයා රජයෙන් ප්‍රශ්න කරයි. රජයේ වෛද්‍ය නිලධාරීන්ගේ සංගමය පවසන ආකාරයට මෙම ගිවිසුම 1815 ගිවිසුමටත් වඩා භයානක බවත් මේ ගිවිසුම සාධාරනීය කරනය කිරීමට උත්සහ නොකරන ලෙසත් රජයෙන් ඉල්ලා සිටියි. මේ අතර මෙම ගිවිසුම සාධාරණීය කරනය කිරීමට උත්සහ කරන ඔනෑම අයෙකුට ඉදිරියේ පැවැත්වෙන මැතිවරණ මඟින් බලයට පත්වීම සිහිනයක් බව වෛද්‍ය හරිත අලුත්ගේ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=93645", "Category": null, "Parent URL": null}