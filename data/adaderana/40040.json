{"Source": "Adaderana", "Timestamp": "January 2, 2014 06:23 pm", "Headline": "විග්නේෂ්වරන් ජනපති හමුවෙයි", "News Content": "උතුරු පළාත් ප්‍රධාන අමාත්‍ය සි. වි විග්නේෂ්වරන් මහතා ජනාධිපති මහින්ද රාජපක්ෂ මහතා හමුවී තිබේ. උදාවු නව වසරට ජනාධිපතිවරයාට සුබ පැතීම පළ කළ ප්‍රධාන අමාත්‍යවරයා ජනාධිපති මහින්ද රාජපක්ෂ මහතා සමඟ සුහද පිළිසඳරක නිරත වු බව ජනාධිපති මාධ්‍ය අංශය සඳහන් කරයි. උතුරු පළාත් සභාවේ පරිපාලන ගැටලු පිළිබඳවද විග්නේෂ්වරන් මහතා මෙහිදි ජනාධිපතිවරයා සමඟ සාකච්ඡා කර තිබේ. උතුරු පළාත් සභාවේ ඉදිරි පරිපාලන ක්‍රියාමාර්ග සම්බන්ධයෙන්ද එම සාකච්ඡාවේ දි අවධානය යොමු වු බව ජනාධිපති මාධ්‍ය අංශය වැඩිදුරටත් සදහන් කරයි.", "URL": "https://sinhala.adaderana.lk/news.php?nid=40040", "Category": null, "Parent URL": null}