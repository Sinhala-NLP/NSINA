{"Source": "Adaderana", "Timestamp": "November 6, 2013 12:57 pm", "Headline": "කොල්ලකෑම් 26ට සම්බන්ධ 9ක් අත්අඩංගුවට ", "News Content": "නාරම්මල ඇතුළ ප්‍රදේශ කිහිපයක කොල්ලකෑම් 26 කට සම්බන්ධ බවට සැකපිට කාන්තාවන් දෙදෙනෙකු ඇතුළු පුද්ගලයින් 09 දෙනෙකු නාරම්මල පොලීසිය විසින් අත්අඩංගුවට ගෙන තිබේ. නාරම්මල, ගිරිඋල්ල , පන්නල, අලව්ව, වීරඹුගෙදර යන ප්‍ර දේශවල නිවෙස් බිද දේපළ කොල්ලකෑම් සම්බන්ධයෙන් ලැබුණු පැමිණිලි වලට අනුව සිදුකළ විමර්ශන වල දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන් අතර යුද හමුදාවෙන් පළාගිය සෙබළුන් තිදෙනෙකු සහ බන්ධනාගාරගතව සිට පැමිණි පුද්ගලයින් දෙදෙනෙකු ද වන බව පොලීසිය පවසයි. ඔවුන් විසින් රුපියල් ලක්ෂ 30 කට අධික දේපළ සහ මුදල් කොල්ලකා ඇති බවට සිදු ළ විමර්ශන වල දී අනාවරණය වී තිබේ. සැකකරුවන් සම්බන්ධයෙන් නාරම්මල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38646", "Category": null, "Parent URL": null}