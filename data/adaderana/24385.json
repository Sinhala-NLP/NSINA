{"Source": "Adaderana", "Timestamp": "May 20, 2012 11:34 am", "Headline": "කේරල ගංජා තොගයක් සමග කතක් කොටුවෙයි", "News Content": "ඉන්දියාවේ සිට මෙරටට ගෙන්වන ලද කේරල ගංජා තොගයක් සමග කාන්තාවක් පුත්තලම පොලිසිය විසින් අත්අඩංගුවට ගෙන තිබේ. පුත්තලම, මුල්ලිපුරම් ප්‍රදේශයේ සිදුකරන ලද වැටලීමක දී සැකකාරිය අත්අඩංගුවට ගෙන ඇති බව සඳහන්ය. අත්අඩංගුවට ගත් කාන්තාව සතුව තිබි ගංජා පැකට් 87 ක් ද ‍පොලිස් භාරයට ගෙන ඇත. සැකකාරිය පුත්තලම දිසා අධිකරණය හමුවට ඉදිරිපත් කිරීමට නියමිත බව ‍පුත්තලම පොලිසිය සඳහන් කරයි.", "URL": "https://sinhala.adaderana.lk/news.php?nid=24385", "Category": null, "Parent URL": null}