{"Source": "Adaderana", "Timestamp": "August 10, 2012 10:07 am", "Headline": "බළලෙක් බේරාගන්න ගිය මිනිසෙක් මරුට", "News Content": "ළිඳට වැටුණු බළලෙකු ගොඩ ගැනීමට ගිය පුද්ගලයෙකු මිය ගොස් තිබේ. මෙලෙස මිය ගොස් ඇත්තේ 45 වන වියේ පසුවූ විපුල පියසේන නැමැති අලව්ව ප්‍රදේශයේම පදිංචිකරුවෙකි. ලිඳකට බළලෙකු වැටී ඇති අතර බළලා ගොඩගැනීම සඳහා ලිඳට බැසි පුද්ගලයාට ශ්වසන අපහසුතාවයක් ඇතිවී ඇත. පසුව අදාළ පුද්ගලයා ගෙඩගැනීමට ලිඳට තවත් පුද්ගලයින් සිව් දෙනෙකු බැස ඇති අතර ඔවුන් ද ඒ තත්ත්වයට ගොදුරුවී ඇති අතර පසුව ඔවුන් පස්දෙනාම ප්‍රථිකාර සඳහා අලව්ව දිසා රෝහලට ඇතුළත් කෙරිණි. ‍ අලව්ව, ටිරිහෙලිය ප්‍රදේශයේ අඩි 25 ක පමණ ගැඹුරකින් යුතු ලිඳකට මෙලෙස බළලෙකු වැටී තිබිණි.", "URL": "https://sinhala.adaderana.lk/news.php?nid=26458", "Category": null, "Parent URL": null}