{"Source": "Adaderana", "Timestamp": "August 4, 2016 10:25 pm", "Headline": " ශ්‍රීලනිප කුරුණෑගල නියෝජිතයින්ට වැඩ වරදියි", "News Content": "ශ්‍රී ලංකා නිදහස් පක්ෂයේ කුරුණෑගල දිස්ත්‍රික් හිටපු පළාත් පාලන නියෝජිතයින් පිරිසකට එරෙහිව විනය ක්‍රියාමාර්ග ගැනීමට එම පක්ෂයේ මධ්‍යම කාරක සභාව තීරණය කර තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති නිල නිවසේදී අද(04) රාත්‍රී ශ්‍රී ලංකා නිදහස් පක්ෂයේ මධ්‍යම කාරක සභාව රැස්වුණි.එහිදී සම්මුඛ පරීක්ෂණ ලිපි ප්‍රසිද්ධියේ ඉරා දමා පක්ෂයට විරෝධය පළ කළ අදාළ පාළාත් පාලන නියෝජිතයින් සම්බන්ධයෙන් විනය ක්‍රියාමාර්ග ගත යුතු බවට යෝජනා වී තිබේ.පැය තුනක පමණ කාලයක් රැස්වීම පැවැති අතර එහිදී ලබන මස 04 වනදා කුරුණෑගලදී පැවැත්වීමට නියමිත ශ්‍රී ලංකා නිදහස් පක්ෂ සංවත්සර උත්සවය පිළිබඳව සාකච්ඡා වූ බව එම පක්ෂයේ මධ්‍යම කාරක සභා නියෝජිතයින් ප්‍රකාශ කළේය.අමාත්‍ය ලක්ෂ්මන් යාපා අබේවර්ධන මහතා සඳහන් කළේ විනය ක්‍රියාමාර්ග ගැනීම සඳහා පක්ෂයේ මහ ලේකම්ට සහ සන්ධාන මහ ලේකම්ට බලය පැවරූ බවයි.පාර්ලිමේන්තු මන්ත්‍රී කුමාර වෙල්ගම මහතා පැවසුවේ කිහිප දෙනෙකු පමණක් ඒකාබද්ධ විපක්ෂයේ පා ගමන විවේචනය කළ බවයි.", "URL": "https://sinhala.adaderana.lk/news.php?nid=62768", "Category": null, "Parent URL": null}