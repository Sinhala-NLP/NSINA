{"Source": "Adaderana", "Timestamp": "October 22, 2016 04:47 pm", "Headline": "අනතුරින් 1ක් මරුට-1ක් රෝහලට", "News Content": "කුරිකොටුව - උඩුගම මාර්ගයේ වේයන්ගොඩ, කුරිකොටුව ප්‍රදේශයේ දී සිදුවූ අනතුරකින් පුද්ගලයෙකු මියගොස් තිබේ.යතුරුපැදියක් මාර්ගයේ ගමන් ගත් පදිකයෙකුගේ ගැටීමෙන් මෙම අනතුර සිදුවී ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ පදිකයා සහ පැදිකරු වතුපිටිවල රෝහලට ඇතුළත් කිරීමෙන් අනතුරුව පදිකයා මියගොස් ඇති බව පොලීසිය පැවසුවේය.මියගොස් ඇත්තේ වේයන්ගොඩ ප්‍රදේශයේ පදිංචිව සිටි 66 හැවිරිදි පුද්ගලයෙකි.අනතුර සම්බන්ධයෙන් වේයන්ගොඩ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=65296", "Category": null, "Parent URL": null}