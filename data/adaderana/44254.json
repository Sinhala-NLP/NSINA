{"Source": "Adaderana", "Timestamp": "June 27, 2014 08:58 am", "Headline": "මඩකළපුවේදී වල්ලපට්ටා අල්ලයි", "News Content": "වල්ලපට්ටා ප්‍රවාහනය කරමින් සිටි පුද්ගලයින් දෙදෙනෙකු මඩකළපුව ප්‍රදේශයේදී අත්අඩංගුවට ගෙන තිබේ. මඩකළපුව පොලීසියට ලැබුණු තොරතුරකට අනුව සිදුකළ වැටලීමකදී සැකකරුවන් අත්අඩංගුවට ගෙන ඇත. සැකකරුවන් සතුව තිබි වල්ලපට්ටා කිලෝග්‍රෑම් 06යි ග්‍රෑම් 533ක් පොලිස් භාරයට ගෙන තිබේ. අත්අඩංගුවට ගත් සැකකරුවන් වාලච්චේන ප්‍රදේශයේ පදිංචි පුද්ගලයින් වන අතර ඔවුන් අද මඩකළපුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44254", "Category": null, "Parent URL": null}