{"Source": "Adaderana", "Timestamp": "June 2, 2010 01:18 pm", "Headline": "රාජ්‍ය සම්පත් විනාශවීමේ අවදානමක් නෑ", "News Content": "ඉදිරියේ දී රාජ්‍ය සම්පත් විනාශ වීමේ අවදානමක් නොමැති බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. රාජ්‍ය සම්පත් සුරැකීම සඳහා රාජ්‍ය සම්පත් සංවර්ධන අමාත්‍යාංශය පිහිටුවා ඇති බව හෙතෙම කියාසිටියි. මහනුවර, පේරාදෙණිය පිහිටි ශ්‍රී ලංකා උඩරට සංවර්ධන අධිකාරියේ නිරීක්ෂණ චාරිකාවක නිරතවෙමින් අමාත්‍යවරයා මෙම අදහස් පළ කරන ලදී. වර්තමාන රජය බලයට පත්වන විට මෙරට රාජ්‍ය ආයතන රැසක් වසා දමා තිබූ අතර තවත් රාජ්‍ය ආයතන රැසක් විනාශ වීමේ තර්ජනයට මුහුණ පා තිබූ බව අමාත්‍ය බැසිල් රාජපක්ෂ මහතා මෙහිදී පෙන්වාදුන්නේය.", "URL": "https://sinhala.adaderana.lk/news.php?nid=8758", "Category": null, "Parent URL": null}