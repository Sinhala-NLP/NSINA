{"Source": "Adaderana", "Timestamp": "March 22, 2017 01:00 pm", "Headline": "එෆ්.එම්.දෙරණ දඹදිව වන්දනා චාරිකාව හෙටින් අවසන් ", "News Content": "එෆ්.එම්.දෙරණ දෙවන අදියරේ දඹදිව වන්දනා චාරිකාව හෙට (23) අවසන් වෙයි. එෆ්.එම්.දෙරණ ශ්‍රවණය කිරීමෙන් දඹදිව සිද්ධස්ථාන වැඳපුදා ගැනීමේ භාග්යා හිමිකරගත් මෙම දෙවන අදියරට සැහැදැවතුන් 90 දෙනෙකු එක්ව සිටියි. පසුගිය 11 වන දින දඹදිව වන්දනා චාරිකාව ආරම්භ විය. ඒ අනුව බුද්ධගයාව, විශාලා මහනුවර, කුසිනාරාව, කපිලවස්තුපුර, සැවැත්නුවර, ඇතුළු ස්ථාන වැඳපුදා ගැනීමට මෙම කණ්ඩායමට අවස්ථාව හිමිවිය. ඊයේ(21) දිනයේ සැදැහැවතුන් තථාගතයාණන් වහන්සේගේ පරිනිර්වාණය සිදුවු කුසිනාරාව වැඳපුදාගෙන තිබේ. එෆ්.එම්.දෙරණ දඹදිව වන්දනා වරම් තුන්වන අදියර මේ වන විට ක්‍රියාත්මක අතර අළුයම තුනේ සිට උදෑසන 7.00 දක්වා එෆ්.එම්.දෙරණ ඔස්සේ විකාශය වන දම්සක් නද තුළින් දඹදිව වන්දනා වරම් පණිවිඩය ඇසෙන වේලාව කාඩ් පතක ලියා අපට එවීමෙන් ඔබටත් මෙම උතුම් අවස්ථාව උදාකර ගත හැකිවේ.", "URL": "https://sinhala.adaderana.lk/news.php?nid=71214", "Category": null, "Parent URL": null}