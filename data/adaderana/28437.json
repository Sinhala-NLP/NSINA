{"Source": "Adaderana", "Timestamp": "October 19, 2012 06:02 pm", "Headline": "හැටන් බඹරු ඇවිස්සි එක් අයෙක් මි‍යගොස් තවත් 6ට තුවාල", "News Content": "හැටන්, දරවලවත්ත ප්‍රදේශයේදී බඹර ප්‍රහාරයකට ලක්වීමෙන් පුද්ගලයෙකු මි‍යගොස් තවත් 6 දෙනෙකු තුවාල ලබා තිබේ. දරවලවත්ත උඩ කොටස ප්‍රදේශයේදී මාර්ගයේ ගමන් කරමින් සිටි පුද්ගලයින් පිරිසක් ප්‍රහාරයට ලක්ව ඇතැයි පොලීසිය පැවසුවේය. බඹර ප්‍රහාරයෙන් මියගොස් ඇත්තේ 38 හැවිරිදි පුද්ගලයෙකි. ප්‍රහාරයෙන් තුවාල ලැබු තවත් 6 දෙනෙකු හැටන් දික්ඔය රෝහලට ඇතුළත් කර ඇතැයි ද පොලීසිය පැවසුවේය. අද (19) පස්වරු 3.30ට පමණ මෙය සිදුව තිබේ.", "URL": "https://sinhala.adaderana.lk/news.php?nid=28437", "Category": null, "Parent URL": null}