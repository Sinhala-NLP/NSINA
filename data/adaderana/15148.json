{"Source": "Adaderana", "Timestamp": "March 29, 2011 12:52 pm", "Headline": "විකිරණ අවදානමක් ගැන ජපානයේ උපරිම අවධානය", "News Content": "විකිරණ අවදානමක් පිළිබඳ ජපාන රජය උපරිම අවධානයෙන් පසුවන බව එරට අග්‍රාමාත්‍ය නඔටො කාන් පවසයි. භූකම්පනයෙන් බලපෑම් ඇතිවූ ෆුකුෂිමා බලාගාරය අවට පො‍ළවේ තිබී ප්ලූටෝනියම් හමුවීමත් සමගම එරට රජයේ දැඩි අවධානය යොමු ව ඇති බව විදෙස් වාර්තා සඳහන් කරනු ලැබීය. කෙසේවෙතත් බලාගාරයේ සිසිලන පද්ධතිය ක්‍රියාත්මක කිරීම සඳහා ජපාන බලධාරීන් උපරිම උත්සාහය ගනිමින් සිටින බව එරට වාර්තා ප්‍රකාශ කරයි. මේ අතර මතුවිය හැකි තත්ත්වය පිළිබඳව මෙතෙක් අනාවැකි පළ කිරීමට නොහැකි බව ජපාන පාර්ලිමේන්තුව අමතමින් නඔටො කාන් ප්‍රකාශ කර ඇත.", "URL": "https://sinhala.adaderana.lk/news.php?nid=15148", "Category": null, "Parent URL": null}