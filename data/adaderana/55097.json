{"Source": "Adaderana", "Timestamp": "November 14, 2015 05:46 pm", "Headline": "දෙහිඕවිටට  ජල විදුලි ව්‍යාපෘතියක්! ", "News Content": "ශ්‍රී ලංකාවේ අවසන් විශාලතම ජල විදුලි ව්‍යාපෘතිය දෙහිඕවිට ප්‍රදේශයේ ඉදිකිරිමට නියමිත බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.අමාත්‍යවරයා පවසන්නේ දෙහිඕවිට ප්‍රදේශයේ සීතාවක ගඟ මුලාශ්‍ර කර ගනිමින් මෙම ව්‍යාපෘතිය ආරම්භ කිරිමට නියමිත බවයි.අද පෙරවරුවේ විදුලි බලාගාරය ඉදිකිරිමට යෝජිත භූමියේ නිරික්ෂණ චාරිකාවක නිරතවිමෙන් අනතුරුව අමාත්‍යවරයා මෙම අදහස් පළ කර තිබේ.අදාල ව්‍යාපෘතියට සමගාමිව ප්‍ර දේශයේ යටිතල පහසුකම් දියුණු කිරිමට ද සැලසුම් කර ඇති බව විදුලි බල හා පුනර්ජනනිය බලශක්ති අමාත්‍යාංශය සඳහන් කළේය.ඒ යටතේ සීතාවක ගඟ හරහා දන්ගම්පල සහ හිගරල කන්ද යන ගම්මාන යා කරමින් පාලමක් ඉදිකිරිමට මෙන්ම ප්‍රදේශයේ මාර්ග පද්ධතිය ද සම්පූර්ණයෙන් අළුත්වැඩියා කිරිමට නියමිත බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=55097", "Category": null, "Parent URL": null}