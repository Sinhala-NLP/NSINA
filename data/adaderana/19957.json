{"Source": "Adaderana", "Timestamp": "November 12, 2011 12:00 pm", "Headline": "ඉල්ලීම් සඳහා ප්‍රතිචාර නැත්නම් දීප ව්‍යාප්ත උද්ඝෝෂණයක්", "News Content": "ඉන්ධන මිල ඉහළ යාමත් සමග අපහසුතාවට පත්ව සිටින බස්හිමියන් වෙනුවෙන් ඉන්ධන සහනාධාරයක් ලබාදෙන ලෙසට රජයෙන් ඉල්ලීම් කළ ද මේ වන තෙක් ඊට ප්‍රතිචාරයක් ලැබී නැතැයි ලංකා පෞද්ගලික බස්හිමියන්ගේ සංගමය පවසයි. අද දින‍යේත් මේ සඳහා රජයේ ප්‍රතිචාරයක් නොලැබුණහොත් දීප ව්‍යාප්ත උද්ඝෝෂණ ක්‍රියාමාර්ගයකට යාමට කටයුතු කරන බව එම සංගමයේ සභාපති ගැමුණු විජේරත්න මහතා සඳහන් කළේය. හෙට(13) දිනයේ සිය සංගමයේ අධ්‍යක්ෂ මණ්ඩලය රැස්වී කුමන ආකාරයෙන් අදාළ විරෝධතාව පවත්වන්නේ ද යන්න පිළිබඳව තීරණය කරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19957", "Category": null, "Parent URL": null}