{"Source": "Adaderana", "Timestamp": "May 13, 2019 04:26 pm", "Headline": "වලෙන් ගොඩ ගත් ජීවිතයක්-නිලධාරියෙකුට තුවාල", "News Content": "හම්බන්තොට කටුවැව ,නාගර වැව ප්‍රදේශයේ වලක වැටි සිටි මස අටක පමණ කුඩා අලි පැටවෙකු බෙර ගැනීමට අහම්බන්තොට වනජීවී කාර්යාලයේ නිලධාරීන්හට හැකිවිය. නාගර වැව ප්‍රදේශයේ වලක කුඩා අලි පැටවෙකු වැටි සිටින බවත් ඒ අසල මව් ඇතින්නද සිට මාර්ගයේ ගමන්කරන්නන් පසුපස එලවමින් පහර දීමට තැත් කරන බවත් ප්‍රදේශ වාසින් විසින් හම්බන්තොට වනජීවී කාර්යාලයේ නිලධාරීන් දැනුවත් කර ඇත. ඒ අනුව එම නිලධාරින් විසින් පැය හතරක පමණ මෙහෙයුමකින් පසුව අලි පැටවා මඩ වලේන් ගොඩට ගෙන මවු ඇතින්නට බාර දීමට කටයුතු කැර ඇත. කෙසේ වෙතත් මෙහෙයුම අතරතුර අලි වෙඩිල්ලක් පත්තුවීමෙන් වනජීවී නිලධාරියෙකු තුවාල ලබා හම්බන්තොට මහරෝහලට ඇතුලත් කළ බව අද දෙරණ වාර්තාකරු පැවසීය. එමෙන්ම මෙහෙයුම අතර තුර වනජීවී නිලධාරින්ගේ උපදෙස් නොතකා යතුරුපැදියකින් මාර්ගයේ ගමන්කිරීමට තැත් කළ අඹු සැමි යුවලකටද ඇතින්න පහරදීමට තැත්කළ බවත් අතර වනජීවී නිලධාරීන් එය වලක්වන ලදී. මෙම මෙහෙයුම හම්බන්තොට වනජීවී කාර්යාලේ අඩවි ආරක්ෂක සමන් පාලිත මහතාගේ මුලිකත්වයෙන් ,වනසත්ව නියාමක ජනක සුරංග , සම්පත් , ඇතුළු නිලධාරීන් කණ්ඩායමක් විසින් සිදුකර තිබේ.", "URL": "https://sinhala.adaderana.lk/news.php?nid=109861", "Category": null, "Parent URL": null}