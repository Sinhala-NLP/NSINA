{"Source": "Adaderana", "Timestamp": "May 9, 2013 11:09 am", "Headline": "තැපැල් දුම්රියක් නානුඔයේ දී පීලි පනියි", "News Content": "කොළඹ කොටුවේ සිට බදුල්ල බලා ධාවනය වූ රාත්‍රී තැපැල් දුම්රිය නානුඔය දුම්රිය ස්ථානය ආසන්නයේ දී පීලි පැන තිබේ. අද (09) අලුයම මෙම දුම්රිය එන්ජිම සහ එක් මැදිරියක් පීලි පැනීමට ලක්වූ බව දුම්රිය නියෝජ්‍ය ගමනාගමන අධිකාරී ගාමිණී සෙනෙවිරත්න මහතා සඳහන් කළේය. මේ වන විට දුම්රිය පීලිගත කිරීමේ කටයුතු සිදුකරන අතර කෙසේ වෙතත් මේ හේතුවෙන් උඩරට මාර්ගයේ දුම්රියෙන් ගමන් කිරීමේදී මගීන්ට සුළු ප්‍රමාදයක් සිදුවිය හැකි බව ගාමිණී සෙනෙවිරත්න මහතා පැවසීය.", "URL": "https://sinhala.adaderana.lk/news.php?nid=33940", "Category": null, "Parent URL": null}