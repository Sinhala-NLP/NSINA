{"Source": "Adaderana", "Timestamp": "October 26, 2012 09:53 am", "Headline": "වසරේ දක්ෂතම ක්‍රීඩකයා සම්මානය හෙෂාන් උනම්බුව දිනා ගනියි", "News Content": "2011 වසරේ ශ්‍රී ලංකා පාසල් ක්‍රීඩා ක්ෂේත්‍රයේ දක්ෂතම ක්‍රීඩකයා ලෙස මහනුවර ත්‍රිත්ව විද්‍යාලයේ පිහිනුම් ක්‍රීඩක හේෂාන් උනම්බුව සම්මාන දිනාගෙන තිබේ. දක්ෂතම ක්‍රීඩිකාව ලෙස කොළඹ විශාඛා විද්‍යාලයේ බැඩ්මින්ටන් ශූරී අචිනි රත්නසිරි සමිමාන දිනා ගත්තාය. කොළඹ බණ්ඩාරනායක සම්මන්ත්‍රණ ශාලාවේ 19 වන වරටත් ඊයේ (25) පැවති පාසල් වර්ණ ප්‍රදාන උළෙලේදී පසුගිය වසරේ නැගී එන ක්‍රීඩකයා ලෙස සම්මාන හිමිවුයේ ආසියානු ජාත්‍යන්තර පාසලේ මැතිව් අබේසිංහටයි. කොළඹ මියුසියස් විද්‍යාලයේ සුපේෂලා තිලකවර්ධන නැගී එන ක්‍රීඩිකාව ලෙස වර්ණ දිනා ගැනීමට සමත්විය. 2011 වසරේ ක්‍රීඩාවට දක්ෂ පාසල ලෙස කොළඹ ආනන්ද විද්‍යාලය‍ සම්මාන හිමිකර ගන්නා ලදී.", "URL": "https://sinhala.adaderana.lk/news.php?nid=28629", "Category": null, "Parent URL": null}