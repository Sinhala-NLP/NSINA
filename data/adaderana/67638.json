{"Source": "Adaderana", "Timestamp": "January 2, 2017 10:45 pm", "Headline": "මෙරට අත්අඩංගුවේ පසුවන ධීවරයින් ගැන ඉන්දීය අගමැතිට ලිපියක් ", "News Content": "මෙරට අත්අඩංගුවේ පසුවන ඉන්දීය ධීවරයින් සම්බන්ධයෙන් තමිල්නාඩු ප්‍රධාන අමාත්‍ය ඕ.පනීර්සෙල්වම් එරට අග්‍රාමාත්‍යවරයා වෙත සිව් වන වරටත් ලිපියක් යොමු කර තිබේ.ශ්‍රී ලංකා මුහුදු සීමාව උල්ලංඝණය කිරීමේ චෝදනා මත පසුගිය 21 වනදා ඉන්දීය ධීවරයින් පිරිසක් අත්අඩංගුවට පත්වීමෙන් පසු අත්අඩංගුවට පත්ව සිටින ඉන්දීය ධීවරයින් සංඛ්‍යාව 51 දක්වා ඉහළ ගොස් ඇති බව ඔහු පෙන්වා දෙයි.ඉන්දීය ධීවර බෝට්ටු 114ක් ශ්‍රී ලංකා ආරක්ෂක අංශ භාරයේ පසුවන බව ද එම ධීවරයින් සහ බෝට්ටු මුදා ගැනීම සඳහා මැදිහත් වන ලෙසද තමිල්නාඩු ප්‍රධාන අමාත්‍යවරයා ඉන්දීය අග්‍රාමාත්‍යවරයාගෙන් ඉල්ලීමක් කර තිබේ.මේ අතර ඉන්දු - ශ්‍රී ලංකා ධීවර ගැටළු සම්බන්ධ අමාත්‍ය මට්ටමේ සාකච්ඡා අද(02) පස්වරුවේ කොළඹදී ආරම්භ වුණි.", "URL": "https://sinhala.adaderana.lk/news.php?nid=67638", "Category": null, "Parent URL": null}