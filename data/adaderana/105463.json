{"Source": "Adaderana", "Timestamp": "March 4, 2019 02:54 pm", "Headline": "දැව පැටවූ ලොරි රථයක් පෙරළීයාමෙන් 2කට තුවාල", "News Content": "කළුගහකදුර මොරලන්ද කන්ද ප්‍රදේශයේ දැව පැටවූ ලොරි රථයක් මාර්ගය හරහා පෙරළීයාමෙන් සිදුවු අනතුරකින් පුද්ගලයින් දෙදෙනෙකු තුවාල ලබා තිබේ. අද (04) පෙරවරුවේ මෙම අනතුර සිදුව ඇති බව කන්දෙකැටිය පොලීසිය සදහන් කළේය. අනතුරෙන් තුවාල ලැබු ලොරි රථයේ ගමන්ගත් පුද්ගලයින් දෙදෙනා මීගහකිවුල රෝහලට ඇතුළත් කර වැඩිදුර ප්‍රතිකාර සදහා බදුල්ල පළාත් රෝහලට ඇතුළත් කර ඇත. අනතුර සම්බන්ධයෙන් කන්දෙකැටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=105463", "Category": null, "Parent URL": null}