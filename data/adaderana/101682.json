{"Source": "Adaderana", "Timestamp": "January 2, 2019 12:20 pm", "Headline": "කොස්ගොඩ මුහුදේ ජීවිත 2ක් සැඟව යයි", "News Content": "කොස්ගොඩ, මහඉදිරුව, හබක්කල ප්‍රදේශයේ මුහුදේ දිය නෑමට ගිය තරුණයෙකු හා සිසුවෙකු දියේ ගිලී මියගොස් තිබේ. ඊයේ(01) පස්වරුවේ මුහුදේ දිය නෑමට ගිය පුද්ගලයින් පිරිසක් අතරින් දෙදෙනෙකු මෙලෙස අනතුරුට ලක්ව ඇති බව අදදෙරණ වාර්තාකරු පැවසීය. මෙලෙස මියගොස් ඇත්තේ කරන්දෙණිය ඇල්පිටිය ප්‍රදේශයේ පදිංචිව සිටි 19 හැවිරිදි තරුණයෙක් හා 14 හැවිරිදි දරුවෙකු බව වාර්තා වෙයි. එලෙස මිය ගිය 19 හැවිරිදි පුද්ගලයාගේ සිරුරක් ඊයේ රාත්‍රීයේ සොයාගත් අතර 14 හැවිරිදි දරුවාගේ සිරුර අද(02) උදෑසන හමුවූ බව අප වාර්තාකරු සඳහන් ක‍ළේය. ප්‍රදේශවාසීන් හා නාවික හමුදාව එක්ව සිදු කළ මෙහෙයුම්වලින් අනතුරුව අදාළ සිරුරු දෙක සොයා ගෙන ඇත. කොස්ගොඩ පොලීසිය අදාළ සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101682", "Category": null, "Parent URL": null}