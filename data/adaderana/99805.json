{"Source": "Adaderana", "Timestamp": "November 26, 2018 11:58 am", "Headline": "පාසල් නිල ඇඳුමට දුන් අවවාදය සිසු ජිවිතයක් අහිමි කරයි", "News Content": "පසුගිය 21වනදා බේරුවල අල්-හුමායිසරා විද්‍යාලයේ උසස්පෙළ පංතියේ ඉගෙනුම ලබන ශිෂ්‍ය නායකයකු විසින් එම පාසලේම නවය ශ්‍රේණියේ සිසුවෙක්ට පාසල් නිලඇඳුම සම්බන්ධයෙන් අවවාදයක් ලබාදිමට යැමේදී සිසුන් දෙදෙනා අතර ගැටුමක් සිදුව තිබේ. ගැටුමෙන් තුවාල ලැබු බේරුවල ප්‍රදේශයේ පදිංචිව සිටි එම විද්‍යාලයේ උසස්පෙළ පංතියේ ඉගෙනුම ලැබු ශිෂ්‍ය නායකයා තුවාල ලබා රෝහල් ගතකිරිමෙන් අනතුරුව ඊයේ(25) පෙරවරුවේ මියගිය ගොස් තිබේ. මෙලෙස මිය ගොස් ඇත්තේ කළුතර නාගොඩ රෝහලේ දැඩි සත්කාර ඒකකයේ ප්‍රතිකාර ලබමින් සිටි 17 හැවිරිදි මොහොමඩ් තාරික් නම් පාසල් සිසුවෙක්. නවය ශ්‍රේණියේ සිසුවෙකු නීති විරෝධී ආකාරයෙන් පාසල් නිළ ඇඳුම ඇඳ සිටීම සම්න්ධයෙන් ඇතිවූ කතාබහක් අවසානයේදී සිසුන් දෙදෙනා අතර ගැටුමක් ඇති වි ඇති තිබේ. එම අවස්ථාවේදි උසස් පෙළ සිසුවාට වැදුණු දරුණු ප්‍රහාරයක් මෙම මරණයට හේතු වි ඇති බව වාර්තා වේ. එදින රාත්‍රීයෙදි මෙම සිසුවාට ඇත වු රෝගී තත්ත්වය හේතුවෙන් ඔහුව දෙමාපියන් විසින් කළුතර රෝහලට ඇතුලත් කර ඇති අතර එහිදී ඔහුව නාගොඩ රෝහලට මාරු කර යවා ඇත. පසුව සිසුවාගේ තත්ත්වය බරපතල බැවින් නාගොඩ රෝහලෙන් කොළඹ ජාතික රෝහලට මාරුකර යැවීමෙන් පසු එහිදී වැඩිදුර ප්‍රතිකාර ලබාදී යලි නාගොඩ රෝහලට මාරුකර ඒවා ඇත. නාගොඩ රෝහලේ දැඩි සත්කාර ඒකකයේ ප්‍රතිකාර ලබමින් සිටි මෙම සිසුවා ඊයේ අළුයම මියගොස් ඇති අතර මෙම සිසුවාට පහරදුන් බව කියන 15 හැවිරිදි සිසුවා බේරුවල පොලිසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=99805", "Category": null, "Parent URL": null}