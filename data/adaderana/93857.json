{"Source": "Adaderana", "Timestamp": "August 5, 2018 11:18 am", "Headline": "අයහපත් කාලගුණයෙන් පුද්ගලයින් 20 ක් මරුට", "News Content": "වයඹ දිග චීනයට බලපා ඇති අයහපත් කාලගුණික තත්ත්වය හේතුවෙන් පුද්ගලයින් විසි දෙනෙකු ජීවිතක්ෂයට පත්ව තිබේ. ගංවතුර තත්ත්වය හේතුවෙන් තවත් පුද්ගලයින් අට දෙනෙකු අතුරුදන්ව ඇති බව විදෙස් මාධ්‍ය වාර්තා කළේය. පුද්ගලයින් දහස් ගණනක පිරිසක් ආපදා තත්ත්වය හේතුවෙන් පීඩාවට පත්ව ඇති අතර විදුලිබලය නොමැති වීම හේතුවෙන් සහ ජල ගැලීම් තත්ත්වයන් හමුවේ මාර්ග අවහිර වීම හේතුවෙන් ඔවුන් පීඩාවට පත්ව සිටින බව සඳහන්ය. අවතැන් වූ පුද්ගලයින් 5500ක පමණ පිරිසක් තාවකාලික රැදවුම් ස්ථානවල රැඳවීමට ද එරට බලධාරින් පියවර ගෙන තිබේ.", "URL": "https://sinhala.adaderana.lk/news.php?nid=93857", "Category": null, "Parent URL": null}