{"Source": "Adaderana", "Timestamp": "June 10, 2016 10:29 am", "Headline": "මානව හිමිකම් කවුන්සිල 32 වැනි සැසිවාරය සඳුදා ඇරඹේ", "News Content": "එක්සත් ජාතින්ගේ සංවිධානයේ මානව හිමිකම් කවුන්සිලයේ 32 වැනි සැසිවාරය ලබන සඳුදා ආරම්භ වෙයි.එම සැසිය ජූලි 01 වන දින දක්වා පැවැත්වීමට නියමිතය.රටවල් කිහිපයක මානව හිමිකම් තත්ත්වය පිළිබඳ වාර්තා එහිදී සැලකිල්ලට ගන්නා අතර ශ්‍රී ලංකාව සම්බන්ධයෙන් ද අවධානය යොමු වනු ඇති බව වාර්තා වෙයි.එක්සත් ජාතින්ගේ සංවිධානයේ මහ කොමසාරිස් සෙයිද් රාද් අල් හුසේන් මහතා ඇතුළු නියෝජිත පිරිසක් පසුගිය කාලය තුළ වරින් වර දිවයිනට පැමිණියේය.ශ්‍රී ලංකාවේ මානව හිමිකම් ප්‍රගතිය පිළිබඳ ඔහු විසින් සකස් කළ වාර්තා මානව හිමිකම් සැසියට ඉදිරිපත් කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=60960", "Category": null, "Parent URL": null}