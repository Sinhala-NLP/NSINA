{"Source": "Adaderana", "Timestamp": "September 21, 2011 11:30 am", "Headline": "මාතර සිට කොළඹට දුම්රියෙන් රාජ්‍ය සේවය පිණිස එයි නම් අඩ හෝරාවක සහනයක්", "News Content": "මාතර සිට කොළඹ බලා දුම්රියෙන් පැමිණෙන සියලුම රාජ්‍ය සේවකයින්ට මිනිත්තු 15 ක කාලයක් ප්‍රමාදවී කාර්යාලයට වාර්තා කිරීමට සහ මිනිත්තු 15 ක කාලයක් තිබියදී කාර්යාල සේවය නිමාකොට යෑමට අවසර ලබා දී ඇති බව රාජ්‍ය පරිපාලන අමාත්‍යංශය සඳහන් කරයි. දුම්රිය මාර්ගයේ අත්‍යවශ්‍ය අලුත්වැඩියා කටයුත්තක් හේතුවෙන් අලුත්ගම-ගාල්ල ප්‍රදේශයේ දුම්රිය ගමනාගමනය තාවකාලිකව අත්හිටුවා තිබීම හේතුවෙන් දුම්රිය මගීන්ට සිදුවන අපහසුතාව නිසා මෙම තීරණය ගත් බව රාජ්‍ය පාරිපාලන අමාත්‍යංශයේ ලේකම් පී.බී අබේකෝන් මහතා අද දෙරණට කියා සිටියේය. තමා දිනපතා දුම්රියෙන් කොළඹට පැමිණෙන මගියකු බව තහවුරු කිරීමෙන් පසු රාජ්‍ය පරිපාලන අමාත්‍යංශයෙන් මෙම රාජ්‍ය සේවකයන්ට අදාළ සහනය ලබාදෙන්නට කටයුතු කරන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18867", "Category": null, "Parent URL": null}