{"Source": "Adaderana", "Timestamp": "June 17, 2018 06:01 pm", "Headline": "විදෙස් රටක අත්බෝම්බක් ගං ඉවුරකින් මතුවෙයි", "News Content": "වෙන්නප්පුව නැගෙනහිර කොළින්ජාඩිය ප්‍රදේශයෙන් ගලා බසින ගිංඔයේ ඉවුරක තිබි විදේශිය රටක නිෂ්පාදිත අත් බෝම්බයක් වෙන්නප්පුව මුලස්ථාන පොලිසිය මගින් සොයා ගෙන ඇත. මාලු ඇල්ලිමට ගිංඹයට ගිය ප්‍රදේශවාසියකු විසින් ඊයේ (16) දිනයේ බෝම්බයක් දැක පොලීසියට දැන්විමෙන් පසුව පොලීසිය එහි ගොස් පරික්ෂා කර එහි ආරක්ෂාව සපයා තිබේ. ඉකුත්දා පැවැති ගංවතුරට අත් බෝම්බය ගසා ගෙන විත් ඉවුරේ රැදි ඇති බවට සළකුණු දක්නට ඇති බවත් මෙම බෝම්බය නිෂ්ක්‍රිය කිරිම සදහා පුත්තලම පොලිස් විශේෂ කාර්ය බලකාය වෙත දන්වා යැවු බවත් පොලිසිය පවසයි. වෙන්නප්පුව පොලීසියේ අපරාධ විමර්ශණ අංශයේ ස්ථානාධිපති උප පොලිස් පරික්ෂක එස්.කේ.සුදුසිංහ මහතා ඇතුලු කණ්ඩායමක් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=91022", "Category": null, "Parent URL": null}