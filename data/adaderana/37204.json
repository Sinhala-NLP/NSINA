{"Source": "Adaderana", "Timestamp": "September 7, 2013 07:19 am", "Headline": "පළාත් 6ට තද වැසි", "News Content": "බස්නාහිර, දකුණ, සබරගමුව, උතුර, මධ්‍යම සහ වයඹ පළාත්වලට තවදුරටත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එම පළාත්වල ඇතැම් ප්‍රදේශවලට මිලි මීටර් 150ක පමණ වර්ෂාවක් ඇති විය හැකි බව ආපදා කළමනාකරණ මධ්‍යස්ථානය පැවසීය. මේ අතර පුත්තලමේ සිට යාපනය සහ ත්‍රිකුණාමලය හරහා පොතුවිල් දක්වා මුහුදු ප්‍රදේශවල විටින් විට වැසි ඇති විය හැකි බව ද කාලගුණ විද්‍යා දෙපාර්තමේන්තුව කීවේය.", "URL": "https://sinhala.adaderana.lk/news.php?nid=37204", "Category": null, "Parent URL": null}