{"Source": "Adaderana", "Timestamp": "August 10, 2014 07:39 am", "Headline": "අවසන් රන්දෝලී පෙරහැර අදයි ", "News Content": "මහනුවර ශ්‍රී දළදා මාලිගයේ අවසන් රන් දෝලී පෙරහැරේ අද(10) වීදි සංචාරය කිරීමට නියමිතව තිබේ. රාත්‍රී 8.19ට යෙදෙන සුබ මොහොතින් පෙරහැර ගමන් ආරම්භ කර දළදා වීදිය, යටිනුවර වීදිය, කන්දේවීදීය, ඩී.එස්.සේනානායක වීදිය, ඔස්සේ ගමන් කර රජවීදියට හැරී ඉහළටවිත් ගෙවදීමට නියමිතය. ඊයේ(09) සිව්වැනි රන්දෝලී පෙරහැර වීදි සංචාරය කෙරුණි. ජනාධිපති මහින්ද රාජපක්ෂ මහතා ද මහනුවර නගරයේ සංචාරය කරමින් පෙරහැර නැරඹීම සඳහා පැමිණි සැදැහැවතුන්ගේ සුවදුක් විමසා බැලු බව ජනාධිපති මාධ්‍ය අංශය සඳහන් කළේය. මේ අතර මාතර ඓතිහාසික දෙවිනුවර ශ්‍රි විෂ්ණු මහා දේවාලයේ රන්දෝලී පෙරහැර අද වීදී සංචාරය කිරීමට නියමිතව තිබේ. මේ හේතුවෙන් මාතර - තංගල්ල ප්‍රධාන මාර්ගයේ රථවාහන ගමනාගමනය සීමා කරන බව පොලිසිය පැවසුවේය.", "URL": "https://sinhala.adaderana.lk/news.php?nid=45244", "Category": null, "Parent URL": null}