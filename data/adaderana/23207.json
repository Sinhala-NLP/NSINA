{"Source": "Adaderana", "Timestamp": "April 1, 2012 09:14 am", "Headline": " ඉහළ පෙළ අමෙරිකානු නියෝජිතයින් ලංකාවට", "News Content": "ඉහළ පෙලේ අමෙරිකානු නියෝජිත පිරිසක් ලබන සතියේ දී දිවයිනට පැමිණීමට සැලසුම් කර තිබේ. දෙරට අතර වෙළඳ ‍ක්ෂේත්‍රය සම්බන්ධයෙන් ‍සබඳතා වර්ධනය කර ගැනීම එම සංචාරයේ අරමුණ යයි සඳහන්ය. ශ්‍රී ලංකාව සම්බන්ධයෙන් ජිනිවා හී දී යෝජනාවක් සම්මතවීමෙන් පසු එම නියෝජිතයින් දිවයිනට පැමිණීම විශේෂත්වයකි. දකුණු සහ මධ්‍යම ආසියානු වෙළඳ කටයුතු පිළිබඳ අමෙරිකානු සහකාර නියෝජිත මයිකල් ඩෙලන් දෙරට අතර වෙළඳ කටයුතුවල ස්වභාවය සම්බන්ධයෙන් අදහස් පල කර තිබේ. 2010 වසරේ දී අමෙරිකාව ශ්‍රී ලංකාවෙන් ඩොලර් බිලියන 1. 7ක භාණ්ඩ මිල දී ගෙන ඇති අතර මෙරටට අළෙවි කර ඇති භාණ්ඩ වල වටිනාකම එම අගයට වඩා අඩු බව වාර්තා වේ.", "URL": "https://sinhala.adaderana.lk/news.php?nid=23207", "Category": null, "Parent URL": null}