{"Source": "Adaderana", "Timestamp": "October 21, 2010 08:50 pm", "Headline": "බම්බලපිටියේ ගින්න මුළුමනින්ම මැඩපවත්වයි", "News Content": "බම්බලපිටිය, නව බුලර්ස් පාරේ පිහිටි ගොඩනැගිල්ලක අද(21) පස්වරුවෙහි ඇතිවූ ගින්න සම්පූර්ණයෙන්ම මැඩපවත්වා ඇති බව ගිනි නිවන හමුදා මූලස්ථානය පවසයි. අද පස්වරු 6 .20 ට පමණ නව බුලර්ස් පාරේ පිහිටි අතහැර දමා ඇති පාසල් ගොඩනැගිල්ලක මෙම හදිසි ගින්න හටගෙන ඇති බව සඳහන්ය. කොළඹ, ගිනි නිවන හමුදා ඒකකයේ රථ 2 ක් මෙම ගින්න මැඩපැවැත්වීම සඳහා යොදාගත් බවද ගිනි නිවන හමුදා මූලස්ථානය සඳහන් කරයි. මෙම සිදුවීමෙන් කිසිදු ජීවිත හානියක් සිදුවී නොමැති බව ද වාර්තා වේ. ගින්නෙන් අදාළ ගොඩනැගිල්ලට දැඩි ලෙස අලාභ හානි සිදුවී ඇත.", "URL": "https://sinhala.adaderana.lk/news.php?nid=11652", "Category": null, "Parent URL": null}