{"Source": "Adaderana", "Timestamp": "October 3, 2017 11:32 am", "Headline": " වාහන කොටස් ජාවාරමක නිරත වූ තරුණයාට වැඩ වරදී", "News Content": "වාහන අමතර කොටස් සොරකම් කර ඒවා අලෙවි කිරීමේ ජාවාරමකට සම්බන්ධ පුද්ගලයෙකු සංවිධානාත්මක අපරාධ නිවාරණ කොට්ඨාසය විසින් අත්අඩංගුවට ගෙන තිබේ.එම ජාවාරම සම්බන්ධයෙන් මීට පෙර අත්අඩංගුවට ගනු ලැබූ මහරගම හා අංගොඩ ප්‍රදේශවල පදිංචි සැකකරුවන් තිදෙනෙකුගෙන් අනාවරණය වූ තොරතුරු මත අදාළ සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගත් සැකකරු උතුරු අංගොඩ ප්‍රදේශයේ පදිංචි 23 හැවිරිදි තරුණයෙකු බව සඳහන්ය.සැකකරු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර සංවිධානාත්මක අපරාධ නිවාරණ කොට්ඨාසය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78292", "Category": null, "Parent URL": null}