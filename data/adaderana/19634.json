{"Source": "Adaderana", "Timestamp": "October 28, 2011 11:29 am", "Headline": "පවුලේ ආරවුලක් -බෑනාගෙන් නැන්දණියට අතවරයක් ", "News Content": "ගලේවෙල, ජානකගම දී වයස අවුරුදු 54 ක් වූ කාන්තාවක් දූෂණය කිරීමේ සිද්ධියක් සම්බන්ධව ගලේවෙල පොලීසිය විමර්ශන ආරම්භ කර තිබේ. වයස අවුරුදු 39 ක් වූ සිද්ධියට සම්බන්ධ සැකකරු සහ ඊට ආධාර අනුබල දුන් තවත් සැකකරුවකු අත්අඩංගුවට ගෙන ඇති බව පොලිසිය පවසයි. ප‍්‍රධාන සැකකරු අතවරයට පත් කාන්තාවගේ දියණියගේ ස්වාමි පුරුෂයා බව අනාවරණය වී ඇති බව ද පොලිසිය සඳහන් කරයි. පවුලේ ආරවුලක් මත ඇතිවූ නොසන්සුන්තාවයකදී මෙම අපරාධය සිදු කර ඇති බව සඳහන්ය. අත්අඩංගුවට ගත් සැකකරුවන් දෙදෙනා අද(28) දින ගලේවෙල මහේස්ත‍්‍රාත් අධිකරණයට ඉදිරිපත් කිරීමට නියමිතව ඇති බව ද පොලිසිය පැවසීය. ගලේවෙල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19634", "Category": null, "Parent URL": null}