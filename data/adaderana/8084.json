{"Source": "Adaderana", "Timestamp": "April 30, 2010 08:05 am", "Headline": "විරෝධතා ගොනු කිරීමට අවසර", "News Content": "පසුගිය ජනාධිපතිවරණ ප්‍රතිඵල අවලංගු කරන ලෙස ඉල්ලා ඉදිරිපත් කළ ඡන්ද පෙත්සම සඳහා විරෝධතා ගොනු කිරීමට ශ්‍රේෂ්ඨාධිකරණය විසින් වගඋත්තරකරුවන්ට දින නියම කර තිබේ. ඒ අනුව පෙත්සමට අදාළ විරෝධතා ඇත්නම් ඒවා ජූලි මස 15 වන දින හෝ ඊට පෙර ඉදිරිපත් කරන ලෙස ශ්‍රේෂ්ඨාධිකරණය විසින් ජනාධිපති මහින්ද රාජපක්ෂ මහතා ඇතුළු පාර්ශව වෙතට දන්වා ඇත. එසේම නඩුවට අදාළ උපදෙස් ලබා ගැනීම සඳහා අත්අඩංගුවේ පසුවන පෙත්සම්කාර ජෙනරාල් සරත් ෆොන්සේකා මහතා හමුවීමට ඉඩකඩ සලසා දෙන ලෙසද යුද හමුදාවට නියෝග කර තිබේ. ජනාධිපතිවරණ ප්‍රතිඵල දූෂිත බැවින් එය අවලංගු කිරීමේ නියෝගයක් නිකුත් කරන ලෙස ඉල්ලා ජෙනරාල් සරත් ෆොන්සේකා මහතා විසින් මෙම පෙත්සම ගොනු කර තිබුණි.", "URL": "https://sinhala.adaderana.lk/news.php?nid=8084", "Category": null, "Parent URL": null}