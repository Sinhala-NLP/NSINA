{"Source": "Adaderana", "Timestamp": "July 4, 2018 09:44 pm", "Headline": "පොලිස් අත්අඩංගුවේ සිටි සැකකරුවෙකු පලා යයි", "News Content": "හෙරොයින් මත්කුඩු සන්තකයේ තබාගෙන සිටියදී පොලිස් අත්අඩංගුවට පත්ව බෙලිඅත්ත පොලිස් ස්ථානයේ රදවා සිටි සැකකරුවෙක් අද(04) උදෑසන පලාගොස් ඇති බව තංගල්ල පොලිස් අධිකාරී කාර්යාලය පවසයි. පලාගොස් ඇති සැකකරු බෙලිඅත්ත පුවක්දණ්ඩාව විස්කම්පුර ප්‍රදේශයේ පදිංචිකරුවෙකි. හෙරොයින් මත්කුඩු සන්තකයේ තබාගෙන සිටියදී මෙම සැකකරු ඊයේ(03) තංගල්ල කොට්ඨාශ දූෂණ මර්ධන අංශයේ නිලධාරීන් විසින් අත්අඩංගුවට ගෙන බෙලිඅත්ත පොලිස් ස්ථානය වෙත බාර දී ඇති බව අද දෙරණ වාර්තාකරු පැවසීය. සැකකරු අධිකරණයට ඉදිරිපත් කිරීම සඳහා බෙලිඅත්ත පොලිස් ස්ථානයේ සිරමැදිරියේ රඳවා සිටියදී අද(04) උදෑසන 10.30ට පමණ පලාගොස් ඇති බව අප වාර්තාකරු සඳහන් කළේය පොලිස් බාරයේ සිටියදී සැකකරු පලායාම පිළිබඳව මාතර හා තංගල්ල කොට්ඨාශ බාර නියෝජ්‍ය පොලිස්පති විජිත ගුණරත්න මහතාගේ උපදෙස් පරිදි තංගල්ල පොලීසිය විසින් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=92001", "Category": null, "Parent URL": null}