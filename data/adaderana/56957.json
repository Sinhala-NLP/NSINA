{"Source": "Adaderana", "Timestamp": "February 6, 2016 09:45 am", "Headline": "ගින්නෙන් නිවාස දෙකකට හානි", "News Content": "පානදුර, කෙසෙල්වත්ත ප්‍රදේශයේ නිවසක ගින්නක් හටගෙන තිබේ.අද(06) අළුයම මෙම ගින්න ඇතිවී ඇති බව පොලීසිය පවසයි.පානදුර, උතුරු පොලිස් ස්ථානයේ නිළධාරීන්, විදුලිබල මණ්ඩල සාමාජිකයින්, මොරටුව හා කළුතර නගරසභා ගිනි නිවීමේ ඒකක ප්‍රදේශවාසීන්ගේද සහය ඇතිව ගින්න මැඩ පවත්වා ඇති බව සඳහන්ය.ගින්න හේතුවෙන් නිවස හා එහි දේපළ වලට දැඩි හානි සිදුවී ඇති අතර ජීවිත හානි කිසිවක් සිදුවී නොමැත.මේ අතර පමුණුගම, මුතුරාජවෙල ප්‍රදේශයේ නිවසකද අද අළුයම ගින්නක් හටගෙන තිබේ.කෙසේවෙතත් මේ වන විට ගින්න මැඩපවත්වා ඇති අතර නිවස හා එහි දේපළ දැඩි හානි සිදුව ඇති බව සඳහන්ය.ජීවිත හානි කිසිවක් සිදුව නැති අතර ඇතිවූ මෙම ගිනිගැනීම් වලට හේතුන් මෙතෙක් අනාවරණය වී නොමැති බව පොලීසිය සඳහන් කළේය.", "URL": "https://sinhala.adaderana.lk/news.php?nid=56957", "Category": null, "Parent URL": null}