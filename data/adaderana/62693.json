{"Source": "Adaderana", "Timestamp": "August 2, 2016 02:22 pm", "Headline": " තොරතුරු පනතට අත්සන් කළා", "News Content": "තොරතුරු දැන ගැනීමේ පනතට කථානායක කරූ ජයසූරිය මහතා විසින් ඊයේ අත්සන් තැබූ බව ජනමාධ්‍ය හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා පවසයි.කැබිනට් තීරණ දැනුම්දීමේ මාධ්‍ය හමුවේදි මාධ‍්‍යවේදියෙකු එකී පනතට සිදුවන්නේ කුමක්දැයි අද අමාත්‍යවරයාගෙන් විමසන ලදුව අමාත්‍යවරයා මේ බව පැවසීය.කථානායකවරයා විදේශගතව සිටීම හේතුවෙන් එයට අත්සන් තැබීම ප්‍රමාද වූ බවද අමාත්‍යවරයා පෙන්වාදුන්නේය.මේ අතර එම මාධ්‍ය හමුවේදී පාද යාත්‍රාව ගැන අදහස් දක්වමින් අමාත්‍යවරයා පැවසුවේ එය හරියට මදුරුවෙක් අලියෙකුට විද්දා වගේ යනුවෙනි.එම පාද යාත්‍රාවෙන් ආණ්ඩුවට දශමයක හානියක්වත් නොවන බවත්, ඔවුන් ලක්ෂ ගණනක් කොළඹ ගෙන එන බව පැවසූ නිසා කැම්බල් පිටිය වෙන්කර දුන් බවත්, පැමිණියේ සුළු පිරිසක් නිසා ලිප්ටන් වටරවුමට රැස්වීමට ඔවුන් කටයුතු කළ බවත්, අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=62693", "Category": null, "Parent URL": null}