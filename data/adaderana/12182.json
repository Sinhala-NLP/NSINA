{"Source": "Adaderana", "Timestamp": "November 16, 2010 09:03 am", "Headline": "සිලාවතුරේ පිපිරීමකින් දරුවන් දෙදෙනෙකු තුවාල ලබයි", "News Content": "මුලතිව් සිලාවතුර ප්‍රදේශයේ සිදු වූ පිපිරීමකින් කුඩා දරුවන් දෙදෙනෙකු තුවාල ලබා රෝහල් ගත කර තිබේ. කාන්තාවක් සිය නිවෙස අසල වූ කසළ ගොඩකට ගිනි තැබූ අවස්ථාවේ දී එම කසළ ගොඩේ මෙම පිපිරීම සිදු වී ඇති බව පොලිසිය පවසයි. පිපිරීමෙන් එම කාන්තාවගේ අවුරුදු 4ක් වයසැති දියණිය සහ අවුරුදු දෙකක් වයසැති පුතණුවන් තුවාල ලබා වව්නියාව රෝහලට ඇතුළත් කර ඇත. මුලතිව් පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=12182", "Category": null, "Parent URL": null}