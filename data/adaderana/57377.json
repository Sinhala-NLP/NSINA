{"Source": "Adaderana", "Timestamp": "February 19, 2016 01:25 pm", "Headline": "ශ්‍රී.ල.නි.ප. දෙකඩ වීමක් සිදු වෙන්නෑ ", "News Content": "ශ්‍රී ලංකා නිදහස් පක්ෂය දෙකඩ වීමක් සිදු නොවන බවත්, ඇතැම් පුද්ගලයින් විසින් විවිධ පුද්ගලයින්ගේ අවශ්‍යතාවය මත පටු පරමාර්ථයන් මුදුන් පමුණුවා ගැනීමේ අරමුණින් එවැනි ප්‍රකාශයන් සිදු කරන බව ඛනිජතෙල් හා පෙට්‍රෝලියම් වායු අමාත්‍ය චන්දිම වීරක්කොඩි මහතා පවසයි.ඒ මහතා මේ බව ප්‍රකාශකර සිටියේ අද(19) කොළඹදී පැවති මාධ්‍ය හමුවකට එක් වෙමිනි.ඒ මහතා පෙන්වා දී ඇත්තේ ඇතැම් පුද්ගලයින්ගේ අවශ්‍යතාවය මත පක්ෂය දෙකඩ කිරීමකට ඇතැම් පුද්ගලයින් උත්සහ කළද, ශ්‍රී ලංකා නිදහස් පක්ෂය පක්ෂ නායකයින් සමඟින් ඉදිරියටම ගමන් කිරීමට කටයුතු කරන බවයි .තමන්ව පක්ෂයෙන් පන්නා දැමීමකට හැකියාවක් නොමැති බව මහින්ද රාජපක්ෂ මහතා ප්‍රකාශ කර ඇති බවත්, ඒ තුළින්ම පැහැදිලි වන්නේ පක්ෂය දෙකඩ වීමක් සිදු නොවන බව ඒ මහතා පෙන්වා දී ඇත.මහින්ද රාජපක්ෂ මහතා ශ්‍රී ලංකා නිදහස් පක්ෂයෙන් පන්නා දැමීමකට කිසිදු අවශ්‍යතාවයක් නොමැති බවත්, එක්ව ගමනක් යාමට බලාපොරොත්තු වන බවත් ඔහු පෙන්වා දී තිබේ. හිටපු අගවිනිසුරුවරයා විසින් තමන් අතින් සිදු වූ වැරදි අඩුපාඩු සම්බන්ධයෙන් සමාව ඉල්ලා සිටියද නිවරදි ආකාරයකට තම වැඩකටයුතු සිදු කිරීමට කටයුතු කළේ නම් සමාව ඉල්ලා සිටීමක් අනවශ්‍ය බව ඒ මහතා වැඩි දුරටත් පෙන්වා දී ඇත.", "URL": "https://sinhala.adaderana.lk/news.php?nid=57377", "Category": null, "Parent URL": null}