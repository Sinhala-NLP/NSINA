{"Source": "Adaderana", "Timestamp": "August 24, 2011 04:37 pm", "Headline": "රු.10,000 ක පගාවක් ඉල්ලූ ප්‍රවාහන බලධාරියා මාට්ටු ", "News Content": "මධ්‍යම පළාත් මාර්ගස්ථ මගී ප්‍රවාහන අධිකාරියේ මහනුවර දිස්ත්‍රීක් කළමනාකාරවරයා අත්අඩංගුවට ගත් බව අල්ලස් හෝ දූෂණ වංචා කොමිෂන් සභාවේ අධ්‍යක්ෂ ජනරාල් ලක්ෂ්මි ජයවික්‍රම මහත්මිය පවසයි. නුවරඑළිය,ලිඳුල ප්‍රදේශ‍යේ පුද්ගලයෙකුගෙන් රුපියල් 10000 ක අල්ලස් මුදලක් ලබාගන්නා අවස්ථාවේදී මොහු අත්අඩංගුවට ගත් බව අධ්‍යක්ෂ ජනරාල්වරිය අද දෙරණට කියා සිටියේය. ලිඳුල ප්‍රදේශයේ පදිංචි පැමිණිලිකරු විසින් මිලදී ගත් බස් රථයක් ධාවනයේ යෙදීමට අදාළව මාර්ග බලපත්‍රය ලබාගැනීමට සභාපතිවරයාගේ නිර්දේශ සහිත ලිපිය ලබාදීම වෙනුවෙන් මෙසේ 10,000 ක අල්ලසක් ඉල්ලා ඇති බව සඳහන් වේ. සැකකරු අද(24)මහනුවර මහේස්ත්‍රාත් අධිකරණයට ඉදිරිපත් කිරීමට නියමිත බව කියැවෙයි.", "URL": "https://sinhala.adaderana.lk/news.php?nid=18282", "Category": null, "Parent URL": null}