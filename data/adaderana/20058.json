{"Source": "Adaderana", "Timestamp": "November 17, 2011 10:05 am", "Headline": "ලොරියක ගැටුණු දැරියක් මියයයි", "News Content": "මන්නාරම, මැදවච්චිය මාර්ගයේ සෙට්ටිකුලම ප්‍රදේශයේ සිදු වූ රිය අනතුරකින් ගැහැණු ළමයෙකු ජීවීතක්ෂයට පත්ව තිබේ. මාර්ගය හරහා ගමන් කරමින් සිටි ළමයෙක් ලොරි රථයක ගැටීමෙන් අනතුර සිදුව ඇති බව සදහන්ය. තුවාල ලැබූ දැරිය සෙට්ටිකුලම රෝහලට ඇතුළත් කිරීමෙන් අනතුරුව මියගොස් ඇත. අනතුරින් මිය ගොස් ඇත්තේ සෙට්ටිකුලම, කදිරගාමර් සහන ගම්මානයේ පදිංචිව සිටි 11 හැවිරිදි දැරියකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(17) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20058", "Category": null, "Parent URL": null}