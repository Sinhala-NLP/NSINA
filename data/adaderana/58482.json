{"Source": "Adaderana", "Timestamp": "March 21, 2016 11:43 pm", "Headline": "නව ව්‍යවස්ථාවෙන් පළාත්සභා බලය වැඩි වෙයිද?", "News Content": "නව ව්‍යවස්ථාව තුළින් පළාත්සභා සතු විමධ්‍යගත බලතල පිළිබඳව සළකා බලමින් සිටින බව ජනාධිපති මෛත්‍රීපාල සිරිසේන මහතා පවසයි.ඒකීය ශ්‍රී ලංකාවක් තුළ පළාත්සභා සතු විමධ්‍යගත බලතල සඳහා සහය දක්වන බවද ජනාධිපති මෛත්‍රීපාල සිරිසේන මහතා පවසා තිබේ.නව ව්‍යවස්ථාව තුළින් පළාත්සභා සඳහා වැඩි බලතල ලබා දීමටද රජය විශේෂ අවධානය යොමු කරමින් සිටින බවද මෛත්‍රීපාල සිරිසේන මහතා පවසා ඇත.පළාත්සභා සඳහා වැඩි බලතල ලබා දී ශක්තිමත් කිරීම ඔස්සේ මිනිසුන් මුහුණ දෙන ගැටලුවලට විසදුම් ලබා දිය හැකි බවද ඒ මහතා පවසයි.වර්තමානයේ පිළිගත් මතය නම් බලය විමධ්‍යගත කිරීමයි.මෙම බලය විමධ්‍යගත කිරීමට විරුද්ධ වන අය වෙනස් වන කාලයට වෙනස් නොවන අය ලෙස දැක්විය හැකි බවද මෛත්‍රීපාල සිරිසේන මහතා පවසා තිබේ.ජනතා ගැටලු පිළිබඳව රජය මෙන්ම පළාත් මට්ටමින් දැනුවත් විය යුතු බවත්, මෙම ක්‍රියාවට විරුද්ධ වනවා නම් වන්නේ උතුරේ පිරිස් බවත් ඒ මහතා පෙන්වා දී තිබේ.", "URL": "https://sinhala.adaderana.lk/news.php?nid=58482", "Category": null, "Parent URL": null}