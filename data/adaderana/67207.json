{"Source": "Adaderana", "Timestamp": "December 20, 2016 05:17 pm", "Headline": "  තහනම් දැල් දැමූ ධීවරයින් 21ක් දැලේ", "News Content": "මුහුදු ප්‍රදේශ කිහිපයක තහනම් දැල් භාවිත කරමින් ධීවර කටයුතුවල නිරත වූ ධීවරයින් 21 දෙනෙකු නාවික හමුදාව විසින් අත්අඩංගුවට ගෙන තිබේ.ඉලත්තඩිය, තලවිල, උච්චමුනිය සහ ඉප්පන්තිව් යන මුහුදු ප්‍රදේශයන්හිදී මොවුන් අත්අඩංගුවට ගෙන ඇති බව නාවික හමුදාව සඳහන් කළේය.එහිදී, ඩිංගි යාත්‍රා 9ක්, ඔක්සිජන් සිලින්ඩර් 16 ක්, කිමිදීම සඳහා යොදාගත් පා වරල් යුගල් 4ක්, මුහුණු ආවරණ 4ක් සහ තහනම් දැල් 8ක් ඇතුළු උපකරණ තොගයක් නාවික හමුදාව භාරයට ගෙන ඇත.අත්අඩංගුවට ගත් ධීවරයින් සහ භාණ්ඩ ඉදිරි පරීක්ෂණ කටයුතු සඳහා පුත්තලම සහකාර ධීවර අධ්‍යක්ෂ වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=67207", "Category": null, "Parent URL": null}