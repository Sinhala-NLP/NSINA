{"Source": "Adaderana", "Timestamp": "March 20, 2014 06:53 am", "Headline": " විල්ගමුව ප්‍රාදේශීය සභාවේ සභාපති ගංජා තොගයක් සමග යළිත් මාට්ටු", "News Content": "විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා ගංජා ළඟ තබා ගැනීමේ චෝදනාව මත පොලිසිය විසින් අත්අඩංගුවට ගෙන තිබේ. ගිරාන්දුරුකොට්ටේ ප්‍රදේශයේ දී ඊයේ රාත්‍රී වලාන දුෂණ මර්දන ඒකකයේ නිලධාරින් විසින් මොවුන් අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. මොවුන් ප්‍රාදේශීය සභාවට අයත් කැබ් රථයකින් ගමන් කරමින් සිටිය දී අත්අඩංගුවට ගෙන තිබේ. එම කැබ් රථය තුළ තිබී ගංජා ග්‍රෑම් 2850ක් සොයාගත් බව පොලිසිය කියා සිටියි. විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා පසුගිය 02 වැනිදා දිනයේ දී ගංජා ළඟ තබා ගැනීමේ චෝදනා මත අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදාහැර තිබුණි.", "URL": "https://sinhala.adaderana.lk/news.php?nid=41927", "Category": null, "Parent URL": null}