{"Source": "Adaderana", "Timestamp": "December 28, 2011 03:16 pm", "Headline": "අනියම් සැමියාගේ ගිනිපෙනලි දඬුවමෙන් සිව් හැවිරිදි දරුවකු මරුට", "News Content": "ගිනිපෙනෙල්ලකින් පිළිස්සීමෙන් බරපතළ තුවාල ලබා රෝහල් ගත කර සිටි හපුතලේ ප්‍රදේශයේ දරුවෙකු ජීවිතක්ෂයට පත්ව තිබේ. අදාළ දරුවාගේ මවගේ අනියම් සැමියා විසින් සිදුකළ පහරදීමෙන් සහ පිළිස්සීමෙන් තුවාල ලැබ දරුවන් තිදෙනෙකු රෝහල් ගත කර සිටි බව හපුතලේ පොලිසිය පවසයි. අද අලුයම මියගොස් ඇත්තේ ඒ අතරින් සිව් හැවිරිදි පිරිමි දරුවා බව පොලිසිය කියා සිටියි. අවුරුදු 7ක් සහ 5 ක් වන අනෙක් ගැහැණු දරුවන් දෙදෙනා බදුල්ල මහරෝහලේ තවදුරටත් ප්‍රතිකාර ලබමින් සිටින බව සඳහන් වේ. සිද්ධිය සම්බන්ධයෙන් අත්අඩංගුවට ගෙන ඇති සැකකරු බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=21007", "Category": null, "Parent URL": null}