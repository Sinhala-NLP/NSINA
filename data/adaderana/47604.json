{"Source": "Adaderana", "Timestamp": "November 26, 2014 08:35 am", "Headline": "ලංකාවේ නම කැත කළ 4ක් ඉන්දීය අත්අඩංගුවේ ", "News Content": "ශ්‍රී ලංකාවට ගංජා තොගයක් ගෙන ඒමට උත්සාහ දැරූ පුද්ගලයින් සිව් දෙනෙකු ඉන්දියාවේ රාමනාදන් පුරම්හිදී අත්අඩංගුවට ගෙන තිබේ. තමිල්නාඩු කිව් ශාඛා පොලිසිය විසින් ඔවුන් අත්අඩංගුවට ගෙන ඇති බවයි ඉන්දීය මාධ්‍ය වාර්තා කළේය. මුහුදු මාර්ගයෙන් මෙම ගංජා තොගය ශ්‍රී ලංකාවට රැගෙන ඒමට සුදානම්ව සිට ඇති බව සඳහන් වෙයි. අදාළ පුද්ගලයින් සතුව තිබී ගංජා කිලෝග්‍රෑම් 250ක් සොයාගෙන තිබේ. පුද්ගලයින් 07 දෙනෙකු මෙම ගංජා තොගය රැගෙන මෝටර් රථයකින් සහ යතුරු පැදි 02 කින් රාමනාදන්පුරම් දිස්ත්‍රික්කයේ කීලකරායි සිට පකීරප්පා දර්ගා ප්‍රදේශයට පැමිණෙන බවට පොලිසියට ලැබී ඇති බව සඳහන් කළේය. අත්අඩංගුවට ගැනීමේ දී ඔවුන් අතර සිටි තිදෙනෙකු පළාගොස් ඇති බව ඉන්දීය මාධ්‍ය පැවසුවේය. අත්අඩංගුවට ගත් සිව් දෙනා ෆෙරෝස් අහමඩ්, අහමඩ් අස්ලාම්, අහමඩ් සගූර් සහ හමීඩ් උප්ලාන් ලෙස හදුනාගෙන තිබේ. මෙම ගංජා තොගය ශ්‍රී ලංකාවේ සිට පැමිණි බෝට්ටුවකට ලබාදීමට නියමිතව තිබු බව වෙයි. මේ අතර ඉන්දියාවේ රාමේෂ්වරම් සහ ශ්‍රී ලංකාව අතර මත් ද්‍රව්‍ය ජාවාරමේ නිරතවු බවට වරදකරු වු පුද්ගලයින් 05 දෙනෙකුට පසුගිය දා මෙරට අධිකරණයක් මගින් මරණ දඬුවම් නියම වුණි. පසුව ඉන්දීය බලධාරීන්ගේ මැදිහත්වීමෙන් ඔවුන් නිදහස් කෙරුණි.", "URL": "https://sinhala.adaderana.lk/news.php?nid=47604", "Category": null, "Parent URL": null}