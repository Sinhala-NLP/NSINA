{"Source": "Adaderana", "Timestamp": "July 6, 2017 08:53 am", "Headline": "මැතිවරණ නීති සම්මත කරගැනීම පක්ෂ නායකයින්ගේ වගකීමක් ", "News Content": "පළාත් පාලන මැතිවරණය පැවැත්වීම සඳහා අවශ්‍ය නීති සම්මත කරගැනීමේ වගකීම පක්ෂ නායකයින්ට පැවරෙන බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසයි. අමාත්‍යවරයා පෙන්වාදෙන්නේ ඊට අදාළ කෙටුම්පත මේ වන විටත් පාර්ලිමේන්තුවට ඉදිරිපත් කර ඇති බවයි. සභා නායකවරයා විසින් පක්ෂ නායකයින්ගේ එකඟතාව මත එම පනත පාර්ලිමේන්තුවේදී සම්මත කරගැනීමට පියවර ගත යුතු බව ෆයිසර් මුස්තාෆා අමාත්‍යවරයා පවසයි. අදාළ නීති පාර්ලිමේන්තුවේදී සම්මතවීමෙන් අනතුරුව පළාත් පාලන මැතිවරණය පවත්වන දිනය ප්‍රකාශයට පත් කළ හැකි බව ෆයිසර් මුස්තාෆා අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=74925", "Category": null, "Parent URL": null}