{"Source": "Adaderana", "Timestamp": "June 9, 2017 03:58 pm", "Headline": "ජෝන් කියන්නේ වයසට ගියත් මද කිපුණ අලියෙක් වගේ", "News Content": "වර්තමාන ආණ්ඩුවේ ඇතැම් අමාත්‍යවරු ජනවාරි 8 වන දාට පෙර පැවති දේශපාලන සංස්කෘතිය නැවතත් ගෙන ගිය හැකි බව සිතා සිටින බවත් එක්සත් ජාතික පක්ෂයේ ජ්‍යෙෂ්ඨ අමාත්‍යවරයෙක් වන ජෝන් අමරතුංග මහතාගේ ක්‍රියාකලාපය පිළිබඳ රජයට යම් ප්‍රකාශයක් සිදු කිරීමට වගකීමක් තිබෙන බවත් වමේ කේන්ද්‍රයේ සම කැඳවුම්කරු චමීර පෙරේරා මහතා පවසයි. අද(09) පැවති වමේ කේන්ද්‍රයේ මාධ්‍ය හමුවකට එක් වෙමින් ඒ මහතා පවසා සිටියේ ඊයේ(08) දිනයේ දී මාධ්‍යෙවේදියෙකු විසින් අසන ලද ප්‍රශ්නයක් හමුවේ ජෝන් අමරතුංග මහතාගේ හැසීරීම වයසට ගොස් මද කිපුණු අලියෙකුට සමාන බවයි. කෙසේ වෙතත් මාධ්‍ය නිදහස රැක ගැනීමේ සටන ඇත්තේ මාධ්‍යවෙදීන්ටත් හා තමන්ට බවත් එය කිසි විටෙකත් දේශපාලඥයින්ගෙන් බලාපොරොත්තු විය නොහැකි බව ද චමීර පෙරේරා මහතා වැඩි දුරටත් කියා සිටියේය. මේ අතර පූජ්‍ය ගලගොඩඅත්තේ ඥනාසාර හිමියන් අත්අඩංගුවට ගෙන අධිකරණයට ඉදිරිපත් කිරීමට රජයට මෙතෙක් හැකියාවක් ලැබී නොමැති බවත් රට තුළ පොලිස් ස්ථාන 400කට අධික සංඛ්‍යාවක් තිබිය දීත් නිරායුද පුද්ගලයෙක් අත්අඩංගුවට ගැනීමට නොහැකි තත්ත්වයක් ඇති වී තිබෙන බවත් පැවසු චමීර පෙරේරා මහතා පවසා සිටියේ කම්කරුවන්ට දක්වන විරෝධය පොලීසිය අන්තවාදීන්ට නොදක්වන්නේ මන්ද යන්න පිළිබඳ මේ වන විට ගැටළුවක් පැන නැඟී ඇති බවයි. කෙසේ වුවද ජනවාරි 8 වන දා ජනතාව බලාපොරොත්තු වු දේශපාලන අපේක්ෂාව ඉටු කිරීමට නම් මේ සම්බන්ධයෙන් අදාළ නීතිය වහාම ක්‍රියාත්මක විය යුතු බවද ඔහු කියා සිටියේය.", "URL": "https://sinhala.adaderana.lk/news.php?nid=74070", "Category": null, "Parent URL": null}