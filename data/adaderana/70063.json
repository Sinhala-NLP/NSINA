{"Source": "Adaderana", "Timestamp": "February 24, 2017 07:52 pm", "Headline": "සමුදුර දිවයිනට එයි", "News Content": "ශ්‍රී ලංකා නාවික හමුදාවට අයත් සමුදුර නෞකාව සාර්ථක සංචාරයකින් අනතුරුව යළි දිවයිනට පැමිණ තිබේ.අමාන් - 2017 නාවික අභ්‍යාසයට සහභාගීවීම සඳහා පසුගිය 03දා එම නෞකාව දිවයිනෙන් පිටත්ව ගියේය.එම සංචාරය සඳහා නාවික හමුදා නිලධාරීන් 186 දෙනෙකු සහ මාලදිවයින් ජාතික ආරක්ෂක බලකායේ නිලධාරීන් 08 දෙනෙකු එක්ව සිටි බව නාවික හමුදාව සඳහන් කළේය.පසුගිය 10 වනදා සිට 14 වනදා දක්වා කරච්චි ප්‍රදේශයේ පැවති මෙම නාවික අභ්‍යාසය සඳහා රටවල් 36ක් සහභාගී වූ අතර ඒ සඳහා විදෙස් නාවික නෞකා 08ක් ද එක්ව තිබේ.", "URL": "https://sinhala.adaderana.lk/news.php?nid=70063", "Category": null, "Parent URL": null}