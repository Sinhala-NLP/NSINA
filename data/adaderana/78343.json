{"Source": "Adaderana", "Timestamp": "October 4, 2017 05:04 pm", "Headline": "  අල්ලස් ගද්දී 2ක් අල්ලයි", "News Content": "අල්ලස් ලබාදීමට සහ අල්ලස් ලබා ගැනීමට උත්සාහ කළ පුද්ගලයින් දෙදෙනෙකු නාරාහේන්පිට මෝටර් රථ ප්‍රවාහන කොමසාරිස් කාර්යාලයේදී අත්අඩංගුවට ගෙන තිබේ.අල්ලස් හෝ දූෂණ චෝදනා විමර්ශන කොමිසන් සභාවට ලද තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි. යතුරුපැදියක ලියාපදිංචි පොතෙහි පිටපතක් මෝටර් රථ ප්‍රවාහන දෙපාර්තමේන්තුවේ නිලධාරීන් හරහා ලබා ගැනීමට අවශ්‍ය කටයුතු සළසා දීමට රුපියල් 2000ක මුදලක් අල්ලස් ලෙස ලබා ගත් තැරැව්කරුවෙකු සහ එම මුදල ලබා දුන් පුද්ගලයෙකු මෙලෙස අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරුවන් කොළඹ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78343", "Category": null, "Parent URL": null}