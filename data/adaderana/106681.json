{"Source": "Adaderana", "Timestamp": "March 24, 2019 06:01 pm", "Headline": "දෙවන වරටත් ලිංගික හිංසනයට වැරදිකරු වූ ලාංකිකයෙක් නවසීලන්ත‍යේ දී සිපිරි ගෙට", "News Content": "නවසීලන්තයේ දී ශ්‍රී ලාංකික පුද්ගලයෙකු විසින් ලිංගික හිංසනයන් සිදුකිරීමේ චෝදනා යටතේ මාස 17ක සිර දඬුවමක් නියම වී ඇති පුවතක් විදෙස් පුවත් වාර්තා කර ඇත. අදාළ පුද්ගලයා මීට පෙර අවස්ථාවක දී ද කාන්තාවන් හට ලිංගික හිංසනයන් සිදු කිරීම පිළිබඳව එරට අධිකරණයේ වැරදි කරුවෙකු වී ඇත. ඔහු වෙනුවෙන් පෙනී සිටින නීතිඥවරුන් ප්‍රකාශ කර ඇත්තේ ලිංගික හිංසනයන් සඳහා යොමු වීම ඔහුගේ සාමාන්‍ය හැසිරීම් රටාව නොවන බවත් ගංජා මත්ද්‍රව්‍ය භාවිත කිරීම හේතුවෙන් වරදකරු එසේ සිදු කිරීමට යොමුව ඇති බවත්ය. සැකකරු 34 හැවිරිදි අයෙක් වන අතර මේ වන විට ඔහු නවසීලන්තයේ රක්ෂිත බන්ධනාගාර ගතකොට සිටින බව එරට වාර්තා සඳහන් කර සිටියි.", "URL": "https://sinhala.adaderana.lk/news.php?nid=106681", "Category": null, "Parent URL": null}