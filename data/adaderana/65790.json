{"Source": "Adaderana", "Timestamp": "November 7, 2016 07:49 am", "Headline": "උතුරට එන්න - අපේ පක්ෂය රට දෙකඩ කරන්නේ නෑ", "News Content": "දකුණේ ජනතාව උතුරු පළාතට පැමිණීම සම්බන්ධයෙන් කිසිදු බියක් ඇති කර ගත යුතු නොවන බව දෙමළ ජාතික සන්ධාන නායක හා විපක්ෂනායක ආර්. සම්බන්ධන් මහතා පවසයි.යාපනය ප්‍රදේශයේ පැවැති උත්සවයකට එක්වෙමින් දෙමල ජාතික සන්ධාන නායක හා විපක්ෂනායක ආර්. සම්බන්ධන් මහතා මේ බව සඳහන් කළේය.මේ දිනවල උතුරු ප්‍රදේශයේ යම් යම් කලබලකාරි තත්ත්වයන් ඇති විය හැකි බවට ඇතැම් පිරිස් සිදු කරන ප්‍රකාශ සම්පූර්ණයෙන් අසත්‍ය බව ඔහු පැවසුවේය.එවැනි කළබලකාරි තත්ත්වයන් ඇති වේයැයි බියෙන් ඇතැම් පුද්ගලයින් උතුරුට පැමිණිමෙන් වැළකී සිටින බව ද විපක්ෂ නායකවරයා පවසා සිටියේය.යාපනය ප්‍රදේශයේ සිදුවන සිද්ධින් වලට තම පක්ෂයේ කිසිදු සම්බන්ධයක් නොමැති බව ද විපක්ෂනායකවරයා මෙහිදී සඳහන් කළේය.මෙහිදී වැඩිදුරටත් අදහස් දැක්වූ විපක්ෂනායකවරයා පැවසුවේ දෙමළ ජාතික සන්ධානය රට දෙකඩ කිරීමට උත්සහ දරන පක්ෂයක් නොවන බවයි.එම නිසා කිසිදු පාර්ශවයක් තම පක්ෂය සම්බන්ධයෙන් බියක් ඇති කර ගත යුතු නොවන බව ද විපක්ෂනායකවරයා සඳහන් කළේය.", "URL": "https://sinhala.adaderana.lk/news.php?nid=65790", "Category": null, "Parent URL": null}