{"Source": "Adaderana", "Timestamp": "March 15, 2013 01:06 pm", "Headline": "ගිනි අවි සමග 4 ක් කොටුවෙති", "News Content": "ගිනි අවි ළඟ තබාගෙන සිටි පුද්ගලයින් සිව් දෙනෙකු බුලත්සිංහල ප්‍රදේශයේ දී අත්අඩංගුවට ගෙන තිබේ. කළුතර කොට්ඨාස අපරාධ විමර්ශන අංශයේ නිලධාරීන් කණ්ඩායමක් සිදුකළ සෝදිසි මෙහෙයුමක දී අදාළ සැකකරුවන් අත්අඩංගුවට ගෙන ඇති බව වාර්තා වේ. ඔවුන් සතුව තිබී බෝර 12 පතරොම් තුවක්කු දෙකක්, බඳින තුවක්කුවක් සහ බෙහෙත් කොටන තුවක්කුවක් පොලීසිය සිය භාරයට ගෙන තිබේ. සැකකරුවන් වැඩිදුර විමර්ශන කටයුතු සඳහා බුලත්සිංහල පොලීසිය වෙත භාරදී ඇති බව වාර්තා වේ. ඔවුන් අද (15) දින මතුගම මහේස්ත්‍රාත් අධිකරණයට ඉදිරිපත් කිරීමට නියමිත අතර බුලත්සිංහල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32436", "Category": null, "Parent URL": null}