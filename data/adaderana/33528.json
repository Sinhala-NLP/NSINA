{"Source": "Adaderana", "Timestamp": "April 24, 2013 08:34 am", "Headline": "ඉරාකයේ ගැටුම්වලින් 20 ක් මරුට", "News Content": "ඉරාකයේ උද්ඝෝෂණකරුවන් පිරිසක් සහ එරට ආරක්ෂක අංශ අතර ඇතිවූ ගැටුමකින් පුද්ගලයින් 20 දෙනෙකුට අධික පිරිසක් ජීවිතක්ෂයට පත්ව තිබේ. උතුරු ඉරාකයේ හවිජා නගරයේ සුන්නි මුස්ලිම්වරු පිරිසක් දියත් කළ ආණ්ඩු විරෝධී උද්ඝෝෂණයක දී මෙම ගැටුම් හටගෙන ඇති බව සඳහන්ය. පසුගිය මාස කිහිපයේ දී සුන්නි මුස්ලිම් විරෝධතාකරුවන් හා ආරක්ෂ අංශ අතර ගැටුම් උග්‍ර වී තිබේ. තවදුරටත් මෙවැනි පහරදීම් සිදුවන්නේ නම් තමා ආණ්ඩුවෙන් ඉවත් වන බව සුන්නි අමාත්‍යවරු දෙදෙනෙකු අනතුරු අඟවා ඇති බව ද සඳහන්ය.", "URL": "https://sinhala.adaderana.lk/news.php?nid=33528", "Category": null, "Parent URL": null}