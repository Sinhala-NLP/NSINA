{"Source": "Adaderana", "Timestamp": "April 8, 2018 09:57 pm", "Headline": "පුද්ගලයින් පිරිසක් වෙතට වෑන් රථයක් ධාවනය කර 2ක් මරු‍‍ට-20කට තුවාල-රියදුරු සියදිවි නසා ගනියි", "News Content": "බටහිර ජර්මනියේ මොන්ස්ටර් නගරයේදී පුද්ගලයින් පිරිසක් වෙතට වෑන් රථයක් ධාවනය කිරීමෙන් සිදුවූ අනතුරකින් පුද්ගලයින් දෙදෙනෙකු මියගොස් තිබේ. අනතුරින් 20කට අධික පිරිසක් තුවාල ලබා ඇති බවයි වාර්තා වෙයි. මොන්ස්ටර් නගරයේ පිහිටි අවන්හලක එලිමහනේ සිටි පුද්ගලයින් පිරිසක් වෙත වෑන් රථය ධාවනය කර තිබුණි. අනතුරුව වෑන් රථයේ රියදුරාද වෙඩි තබා සියදිවි හානිකරගෙන තිබේ. අනතුර සිදුකල පුද්ගලයා ජර්මන් ජාතිකයෙකු බවද පරීක්ෂණවලදී හෙලිවී ඇති බව සඳහන් වෙයි. මේ අතර රෝහල් වාර්තා සඳහන් කලේ අනතුරින් තුවාල ලැබූවන් කිහිප දෙනෙකු බරපතළ තත්ත්වයේ පසුවන බවයි. සිදුවීම් සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=87140", "Category": null, "Parent URL": null}