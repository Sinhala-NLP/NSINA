{"Source": "Adaderana", "Timestamp": "June 23, 2019 06:32 pm", "Headline": "එක රටටක ඕනෙ එක නීතියයි-ඥානසාර හිමි", "News Content": "රටක එක නීතියක් පමණක් ක්‍රියාත්මක විය යුතු බවත් විදෙස් රටවල් සමඟ ගිවිසුම් අස්සන් කිරීම පාලනය කළ යුතු බවත් බොදු බල සේනා සංවිධානයේ මහලේකම් පූජ්‍ය ගලගොඩ අත්තේ ඥානසාර හිමි පවසයි. නාත්තන්ඩිය ප්‍රදේශයේ අද පැවති ජන හමුවක් අමතමින් උන්වහන්සේ මේ බව සදහන් කළේය. එහිදී සිය අදහස් දක්වමින් ඒ හිමියන් මෙසේ ප්‍රකාශ කර සිටියේය. \"මොකක්ද මේ බලහත්කාරකම? මේ බලහත්කාරකමට අපි යටවෙන්න ඕනෙද? පාලකයෝ නිවට වුණාට අපිට නිවට වෙලා මේවට ඉඩ දෙන්න බෑ. ගිවිසුමක් නිසා මාලදිවයිනේ සියලුම දූපත් කටාර් රාජ්‍යට අයිති වුණා. කටාර් කියන්නේ වහබ්වාදය ලෝකය පුරා පැතිරවීමට විශාල මුදලක් වියදම් කරන රටක්. ඒ නිසා මේවා වහාම පාලනයට යටත් කළ යුතුයි.\"", "URL": "https://sinhala.adaderana.lk/news.php?nid=112617", "Category": null, "Parent URL": null}