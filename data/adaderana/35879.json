{"Source": "Adaderana", "Timestamp": "July 18, 2013 07:17 am", "Headline": " ගෙවුණු කාලයේ අන්තර්ජාලය ගැන පැමිණිලි 700 ක්", "News Content": "මේ වසරේ ගතවූ කාලය තුළ අන්තර්ජාලය හා සම්බන්ධ පැමිණිලි 700 ක් ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. එහි මාධ්‍ය ප්‍රකාශක රොෂාන් චන්ද්‍රගුප්ත මහතාකියා සිටියේ එම පැමිණිලි අතරින් බහුතර පැමිණිලි සංඛ්‍යාවක් ලැබී ඇත්තේ ෆේස් බුක් සම්බන්ධයෙන් බවයි. එම පැමිණිලි වලින් ද වැඩි සංඛ්‍යාවක් ව්‍යාජ ෆේස් බුක් ගිණුම් භාවිත කිරීම සම්බන්ධ පැමිණිලි බව ශ්‍රි ලංකා පරිගණක හදිසි ප්‍රතිචාර සංසදය පවසයි. ඊට අමතරව විද්‍යුත් තැපෑල මාර්ගයෙන් සිදුවන විවිධ ජාවාරම් පිළිබඳව ද මේ වසරේ ගතවූ කාල සීමාව තුළ පැමිණිලි ලැබී ඇති බව රොෂාන් චන්ද්‍රගුප්ත මහතා සඳහන් කළේය. ලැබුණු පැමිණිලිවලට අනුව ඒවාට අවශ්‍ය ක්‍රියාමාර්ග ගෙන ඇති බව ද ශ්‍රි ලංකා පරිගණක හදිසි ප්‍රතිචාර සංසදය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=35879", "Category": null, "Parent URL": null}