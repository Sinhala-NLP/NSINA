{"Source": "Adaderana", "Timestamp": "September 18, 2011 05:20 pm", "Headline": "කෝටි ගණනක් මුදල් පිල්ලිගැසූ දෙදෙනෙක් අත්අඩංගුවේ", "News Content": "කෝටි ගණනක මූල්‍ය වංචාවලට සම්බන්ධ පුද්ගලයින් දෙදෙනකු කොළඹ වංචා විමර්ශන ඒකකයේ නිලධාරීන් විසින් අත්අඩංගුවට ගෙන තිබේ. දිවයිනේ ප්‍රදේශ රැසක පොලිස් ස්ථානවලට ලැබුණු පැමිණිලිවලට අනුව පරීක්ෂණ ආරම්භ කළ කොළඹ කොට්ඨාස විමර්ශන ඒකකයේ නිලධාරීන් මොරටුව ප්‍රදේශයේදී මොවුන් අත්අඩංගුවට ගත් බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා පවසයි. අදාළ පුද්ගලයින් දෙදෙනා සම්බන්ධයෙන් මේ වන විටත් පැමිණිලි 25 ට අධික සංඛ්‍යාවක් ලැබී ඇති බව ඔහු සඳහන් කරයි. රැකියා සඳහා විදේශ ගත කරන බවට පවසමින් මෙම සැකකරුවන් පුද්ගලයින්ගෙන් මුදල් වංචා කර ඇති බව වාර්තා වේ. අත්අඩංගුවට ගෙන ඇති සැකකරුවන් දෙදෙනා සම්බන්ධයෙන් කොළඹ අපරාධ කොට්ඨාසයද පරීක්ෂණ ආරම්භ කර ඇති බව මැක්සි ප්‍රොක්ටර් මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=18809", "Category": null, "Parent URL": null}