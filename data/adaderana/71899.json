{"Source": "Adaderana", "Timestamp": "April 9, 2017 10:25 am", "Headline": "ජය රෝයල් චැලෙන්ජර්ස් බැංග්ලෝර් කණ්ඩායම සහ කිංග්ස් ලෙවන් පන්ජාබ් කණ්ඩායමටයි", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ ඊයේ(8) පැවති තරඟ දෙකකදී රෝයල් චැලෙන්ජර්ස් බැංග්ලෝර් කණ්ඩායම සහ කිංග්ස් ලෙවන් පන්ජාබ් කණ්ඩායම ජයගත්තේය. දිල්ලි ඩෙයාර්ඩෙවිල්ස් කණ්ඩායම සමඟ පැවති තරගයෙන් ලකුණු 15ක ජයක් හිමිකර ගැනීමට රෝයල් චැලෙන්ජර්ස් බැංග්ලෝර් කණ්ඩායම සමත් විය. ප්‍රථමයෙන් පන්දුවට පහරදුන් බැංග්ලෝර් කණ්ඩායම පන්දුවාර 20 අවසානයේ කඩුලු 8ක් දැවී ලකුණු 157ක් ලබාගත්තේය. දිල්ලි කණ්ඩායමට පන්දුවාර 20 අවසානයේ කඩුලු 9ක් දැවී ලබාගත හැකි වුයේ ලකුණු 142ක් පමණයි. මේ අතර රයිසින් පූනේ කණ්ඩායම සමඟ පැවති තරඟයෙන් කඩුලු 6ක ජයක් හිමිකර ගැනීමට කිංග්ස් ලෙවන් පන්ජාබ් කණ්ඩායම සමත් විය පුනේ කණ්ඩායම සිය පන්දුවාර 20 අවසානයේ ලකුණු 163ක් ලබාගත් අතර පන්ජාබ් කණ්ඩායම පන්දුවාර 19ක් අවසානයේ කඩුලු 4ක් පමණක් බිද වැටී තිබියදී ජයග්‍රාහී ඉලක්කය පසු කළේය.", "URL": "https://sinhala.adaderana.lk/news.php?nid=71899", "Category": null, "Parent URL": null}