{"Source": "Adaderana", "Timestamp": "August 18, 2018 08:44 pm", "Headline": "ඇමති විජේදාසට පෙරටුගාමීන්ගෙන් පිළිතුරු", "News Content": "විශ්වවිද්‍යාල පද්ධතිය තුළ නවක වදය ලබාදීම සම්බන්ධයෙන් පෙරටුගාමී සමාජවාදී පක්ෂයට චෝදනා නොකොට වැරදි කරුවන් වහාම අත්අඩංගුවට ගන්නා ලෙස එම පක්ෂය පවසයි. ඊයේ (17) දින අමාත්‍ය විජේදාස රාජපක්ෂ මහතා සිදු කළ ප්‍රකාශයක් සම්බන්ධයෙන් අද (18) කෙළඹ පැවති මාධ්‍ය හමුවකට එක් වෙමින් එම පක්ෂයේ දේශපාලන මණ්ඩල සභික පුබුදු ජාගොඩ මහතා මේ බව පැවසීය. පෙරටුගාමී සමාජවාදී පක්ෂය සිදු කරන වාමාංශික දේශපාලය අමාත්‍ය විජේදාස රාජපක්ෂ මහතා සිදුකරන දේශපාලනයට වඩා වෙනස් බව ඒ මහතා ප්‍රකාශ කළේය. විශ්වවිද්‍යාලය තුළ උප සංකෘතියක් තිබෙන බවත් පක්ෂයක් ලෙස ඒවාට මැදිහත් වන ආකාරය සම්බන්ධයෙන් විශ්වවිද්‍යාල සිසුන්‍, ආචාරවරුන්, අනධ්‍යන සේවකයින් දන්නා බවද ඒ මහතා පැවසයීය. යම් ගැටළුවක් සිදුවී ඇත්නම් වගකිව යුත්තන්ට එරෙහිව පියවර ගැනීමට අමාත්‍යවරයාට හැකියාව තිබෙන බවත් පෙරටුගාමී සමාජවාදී පක්ෂයට චෝදනා කිරීමෙන් පළක් නොමැති බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94645", "Category": null, "Parent URL": null}