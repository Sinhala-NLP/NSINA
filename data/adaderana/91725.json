{"Source": "Adaderana", "Timestamp": "June 30, 2018 08:58 am", "Headline": "සුලිපුරම් අවුරුදු 6 ක දැරියගේ ඝාතනයට සැකපිට තරුණයින් 2 ක් අත්අඩංගුවට", "News Content": "මෙම මස 25 වන දින වඩුක්කෝට්ටේ, කාට්ටුපුලම්, සුලිපුරම් ප්‍රදේශයේදී සිදුවූ වයස අවුරුදු 06ක දැරියකගේ ඝාතනය සම්බන්ධයෙන් තරුණයින් දෙදෙනෙකු අත්අඩංගුවට ගෙන තිබේ. වඩුක්කෝට්ටේ පොලීසිය විසින් සිදුකළ විමර්ශන වලදී ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගෙන ඇත්තේ කාට්ටුපුලම්, සුලිපුරම් ප්‍රදේශයේ පදිංචි 17 හා 18 හැවිරිදි තරුණයින් දෙදෙනෙකු බව සඳහන්ය. ඔවුන් අද දින මල්ලාක්කම් මහේස්ත්‍රාත් අධිකරණයට ඉදිරිපත් කිරීමට නියමිත අතර වඩුක්කෝට්ටේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91725", "Category": null, "Parent URL": null}