{"Source": "Adaderana", "Timestamp": "July 5, 2019 09:03 am", "Headline": "රටක ගමන් මඟ තීරණය කරන්න අධ්‍යාපනයට පුළුවන්-පාඨලී", "News Content": "දර්ශනවාදයන් කුමක් වුවත් රට ප්‍රයෝගිකකරණයෙන් ඉදිරියට යායුතු බව අමාත්‍ය පාඨලී චම්පික රණවක මහතා පවසයි. ඊයේ (04) පස්වරුවේ අවිස්සාවේල්ල ප්‍රදේශයේ පැවති ජන හමුවකට එක් වෙමින් ඒ මහතා මේ බව සඳහන් කළේය. තමන් තරුණ කාලයේදී තරුණ පරිම්පරාව උත්සාහ කළේ සමාජවාදය සමාජගත කර සැමට සමාන සමාජයක් ගොඩ නැගීමට බවත් ඒ සඳහා දහස් ගණන් විශ්ව විද්‍යාල සිසුන් ජීවිත පූජා කළ බවත් ඒ මහතා කියා සිටියේය. රට ඉදිරියට ගෙන යාමට දර්ශනවාදය වැදගත් නොවන බවත් වැදගත් වන්නේ කුමන මතවාදයක් ඔස්සේ වුවද ප්‍රායෝගිකව ඉදිරියට යාම බවත් ඒ මහතා ප්‍රකාශ කරයි. අද තරුණ පරම්පරාව රට අතහැර යාමට උත්සාහ දරන බවත් ඉදිරි අවුරුදු 10ක කාලයේදීත් මේ දෙයම සිදු වුවහොත් රට බුද්ධිමය කාන්තාරයක් බවට පත් විය හැකි බවත් ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113406", "Category": null, "Parent URL": null}