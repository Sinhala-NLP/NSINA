{"Source": "Adaderana", "Timestamp": "April 1, 2017 10:48 am", "Headline": "සයුර යළි දිවයිනට එයි", "News Content": "14 වන ජාත්‍යන්තර සාගරික හා ගුවන් ප්‍රදර්ශනයට සහභාගීවිම සඳහා මලයාසියාව බලා පිටත්ව ගිය ශ්‍රී ලංකා නාවික හමුදාවට අයත් සයුර නෞකාව නැවත දිවයිනට පැමිණ තිබේ.සයුර නෞකාව පසුගිය 14 වනදා මෙරටින් පිටත්ව ගොස් තිබේ.නාවික හමුදාව සතු ගැඹුරු මුහුදු නිරික්ෂණ නෞකාවක් වන සයුර නෞකාව සාර්ථකව සංචාරය නිමා කරමින් යළි මෙරටට පැමිණ ඇති බව නාවික හමුදාව සඳහන් කළේය.මෙම අභ්‍යාසය සඳහා මලයාසියානු රාජකීය නාවික හමුදාවට අයත් නාවික නෞකාවන් සහ සෙසු රටවල් නියෝජනය කරමින් තවත් නෞකාවන් එක්ව තිබේ.මෙම අභ්‍යාසය මඟින් නව දැනුමක් හා අත්දැකීම් රාශියක් ලබා ගැනීමට හැකි වූ බව නාවික හමුදාව පැවසුවේය.", "URL": "https://sinhala.adaderana.lk/news.php?nid=71594", "Category": null, "Parent URL": null}