{"Source": "Adaderana", "Timestamp": "May 3, 2018 07:03 am", "Headline": "ආර්ථික අර්බුදය ගැන ජනතාව දැනුවත් කරන්න ඒකාබද්ධයෙන් පුළුල් වැඩපිළිවෙලක්", "News Content": "‍රටේ වත්මන් ආර්ථික අර්බුදය පිළිබඳව ජනතාව දැනුවත් කිරීම සඳහා පුළුල් වැඩපිළිවෙලක් ක්‍රියාත්මක කිරීමට ඒකාබද්ධ විපක්ෂය තීරණය කර තිබේ. ලබන 07 වන දින පැවැත්වෙන මැයි දින රැළියේදී ඒ පිළිබඳව ජනතාවට කරුණු ඉදිරිපත්කිරීමට බලාපොරොත්තු වන බව පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේය. ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කණ්ඩායම් රැස්වීම හිටපු ජනාධිපති ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ (02) පස්වරුවේ රැස් විය. එහිදී ලබන 07 වන දින ගාල්ලේ දී පැවැත්වීමට සැලසුම් කර ඇති මැයි දින රැලිය සම්බන්ධයෙන් දීර්ඝ වශයෙන් සාක්ච්ඡා වූ බව පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=88421", "Category": null, "Parent URL": null}