{"Source": "Adaderana", "Timestamp": "May 27, 2013 11:46 am", "Headline": "මැද පෙරදිග ජනතාවගෙන් ලංකාවට ඉහළ ඉල්ලුමක්", "News Content": "මැදපෙරදිග රටවල සිට ශ්‍රී ලංකාවට පැමිණෙන ගුවන් මගීන්ගේ සංඛ්‍යාව ඉහළ ගොස් තිබේ. පසුගිය වසරට සාපේක්ෂව මේ වසරේ ගතවූ කාලය තුළ එම සංඛ්‍යාව සියයට 26 කින් ඉහළ ගොස් ඇති බව ශ්‍රී ලංකන් ගුවන් සමාගම පවසයි. මේ වසරේ දී ශ්‍රී ලංකන් ගුවන් සමාගමට අයත් යානාවලින් මැදපෙරදිග රටවල සිට මගීන් හාරලක්ෂ හැටහතර දහසක් පමණ ප්‍රවාහනය කර තිබේ. මැදපෙරදිග රටවල් 08ක ගමනාන්ත 48ක් වෙත ගුවන් මෙහෙයුම් ක්‍රියාත්මක කෙරෙන බව එම සමාගමේ ප්‍රධාන මෙහෙයුම් අධ්‍යක්ෂ කපිල චන්ද්‍රසේන මහතා ප්‍රකාශ කර ඇත.", "URL": "https://sinhala.adaderana.lk/news.php?nid=34424", "Category": null, "Parent URL": null}