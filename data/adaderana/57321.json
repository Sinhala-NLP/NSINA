{"Source": "Adaderana", "Timestamp": "February 18, 2016 09:52 am", "Headline": " දකුණු චීන මුහුදු ප්‍රදේශයේ හමුදා බලය ඉහළ නංවයි", "News Content": "දකුණු චීන මුහුදු ප්‍රදේශයේ චීනය විසින් හමුදා බලය ඉහළ නැංවීම සම්බන්ධයෙන් දැඩි අවධානය යොමු කරන බව අමෙරිකාව පවසයි.අමෙරිකානු රාජ්‍ය ලේකම් ජෝන් කෙරී මේ බව ප්‍රකාශ කර ඇත්තේ මතබේදයකට තුඩු දී ඇති දූපතක චීනය විසින් ගුවන් ආරක්ෂණ මිසයිල පද්ධතියක් ස්ථාපිත කිරීම සම්බන්ධයෙන් ප්‍රතිචාර දැක්වීමක් වශයෙනුයි.අදාළ වාර්තා ප්‍රතික්ෂේප කරන චීනය පවසන්නේ ජාත්‍යන්තර නීතියට අනුව ආරක්ෂාවට ඇති අයිතිය අතිශයෝක්තියෙන් දක්වා ඇති බවයි.එහෙත් චන්ද්‍රිකා දර්ශන වලින් අදාළ මිසයිල ආරක්ෂණ පද්ධතිය ස්ථාපිත කර ඇති බව තහවුරු වී තිබේ.චීනයේ මෙම ක්‍රියාකාරිත්වය හේතුවෙන් තායිවානය, වියට්නාමය ඇතුළු දකුණු චීන මුහුදු ප්‍රදේශයේ පිහිටි රටවල් නොසන්සුන් වී ඇති බව විදෙස් වාර්තා පෙන්වා දී තිබේ.", "URL": "https://sinhala.adaderana.lk/news.php?nid=57321", "Category": null, "Parent URL": null}