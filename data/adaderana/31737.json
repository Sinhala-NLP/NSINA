{"Source": "Adaderana", "Timestamp": "February 18, 2013 02:58 pm", "Headline": "අවුරුදු තුනහමා‍රක දැරියට අතවර", "News Content": "ත්‍රීකුණාමලය, ගෝමරන්කඩවල ප්‍රදේශයේ දස හැවිරිදි පිරිමි ළමයෙකු විසින් අපයෝජනයට ලක් කළ බව කියන අවුරුදු තුනහාමාරක දැරියක ත්‍රීකුණාමලය මහ රෝහලට ඇතුළත් කර ඇතැයි අප වාර්තාකරු පවසයි. ගෝමරන්කඩවල, කල්‍යානපුර ප්‍රදේශයේ පදිංචි දැරියක ඊයේ සවස මෙලෙස අපයෝජනයට ලක්ව ඇති අතර දැරිය ඊයේ රාත්‍රී රෝහල්ගත කර ඇති බව හෙතෙම කියයි. දැරිය සිටි නිවසට යාබද නිවසේ පිරිමි දරුවා විසින් මෙම අපයෝජනය සිදුකර ඇතැයි ද අප වාර්තාකරු සඳහන් කරයි‍. මෙම අපයෝජන සිද්ධියට සම්බන්ධ පිරිමි දරුවා අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත නිදහස් කර ඇති බව ගෝමරන්කඩවල පොලීසිය පැවසු බවද හෙතෙම කියයි.", "URL": "https://sinhala.adaderana.lk/news.php?nid=31737", "Category": null, "Parent URL": null}