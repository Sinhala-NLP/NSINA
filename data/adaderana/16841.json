{"Source": "Adaderana", "Timestamp": "June 18, 2011 12:01 pm", "Headline": "මෙරටට එල්ලවන චෝදනා ඉරාකයට එල්ල වූ චෝදනාවලට සමානයි", "News Content": "ඇතැම් බටහිර මාධ්‍ය පෙන්වාදෙන ශ්‍රී ලංකාවේ සිදුවූ බව කියන යුද අපරාධ සම්බන්ධ චෝදනා, ඉරාකය වෙත එල්ල වූ චෝදනාවලට සමාන බව ප්‍රංශයේ ශ්‍රී ලංකා තානාපති ආචාර්ය දයාන් ජයතිලක මහතා පවසයි. ශ්‍රී ලංකාවේ අවසන් යුද ගැටුම් පැවති කාලය තුළ සිවිල් වැසියන් ඝාතනය වූ බවට වන අශිෂ්ට චෝදනා සත්‍ය විය හැකි නම් රජයේ හමුදා වෙත යටත් වූ 11, 000 ක් පමණ වූ හිටපු එල්.ටී.ටී.ඊ සාමාජිකයින් ප්‍රමාණයක් පුනරුත්ථාපනය විය නොහැකි බව ද ඔහු පෙන්වාදෙයි. පසුගියදා බ්‍රිතාන්‍යයේ චැනල් 4 නාලිකාව මගින් විකාශය කරන ලද ශ්‍රී ලංකාවේ සිදුවූ බව කියන යුද අපරාධ සම්බන්ධ වාර්තා වැඩසටහන පිළිබඳව ප්‍රංශ ගුවන්විදුලි නාලිකාවක් මගින් මෙහෙවන ලද ප්‍රවෘත්ති හා කාලීන වැඩසටහනකදී අදහස් දක්වමින් දයාන් ජයතිලක මහතා මෙම කරුණු දක්වා තිබේ.", "URL": "https://sinhala.adaderana.lk/news.php?nid=16841", "Category": null, "Parent URL": null}