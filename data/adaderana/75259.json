{"Source": "Adaderana", "Timestamp": "July 15, 2017 09:12 am", "Headline": " එජප රජයක් බිහි කිරීමේ හැකියාවක් තියෙනවා ", "News Content": "සම්මුතිවාදී ආණ්ඩුවේ කාලය අවසන් වුවද එක්සත් ජාතික පක්ෂ රජයක් බිහි කිරීමේ හැකියාවක් පවතින බව එක්සත් ජාතික පක්ෂ මහ ලේකම් අමාත්‍ය කබීර් හෂීම් මහතා පවසයි.ඔහු කියා සිටියේ සම්මුතිවාදී ආණ්ඩුව තවදුරටත් ආරක්ෂා කිරීමට තම පක්ෂය කැපවී සිටින බවයි.සිරිකොත පක්ෂ මූලස්ථානයේ පැවැති එක්සත් ජාතික පක්ෂ කෘත්‍යාධිකාරී මණ්ඩල රැස්වීමෙන් අනතුරුව මාධ්‍යට අදහස් දක්වමින් කබීර් හෂීම් මහතා මේ බව සඳහන් කළේය.", "URL": "https://sinhala.adaderana.lk/news.php?nid=75259", "Category": null, "Parent URL": null}