{"Source": "Adaderana", "Timestamp": "June 22, 2016 06:40 pm", "Headline": " යෝජිත රේගු පනතට විරෝධය පා සේවකයන් පාරට", "News Content": "යෝජිත රේගු පනත වහා හකුලා ගන්නැයි ඉල්ලමින් ශ්‍රී ලංකා රේගු වෘත්තීය සමිති එකමුතුව අද (22) කොටුව රේගු මූලස්ථානය ඉදිරිපිට උද්ඝෝෂණයක් පවත්වා තිබේ.හඳුන්වාදීමට නියමිත නව රේගු ආඥා පනතට විරෝධය පළ කරමින් මෙය පැවැත් වූ බව රේගු වෘත්තීය සමිති සන්ධානය පවසයි.එහි උප සභාපති ලාල් වීරකෝන් මහතා පැවසුවේ පවතින පනත සංශෝධනය කිරීමේ කිසිදු අවශ්‍යතාවක් නොමැති බවයි.විවිධ පාර්ශවයන්ගේ උවමනාවන් වෙනුවෙන් අදාළ රේගු ආඥා පනත සංශෝධනය කිරීමට සැළසුම් කර ඇති බව ලාල් වීරකෝන් මහතා පවසයි.", "URL": "https://sinhala.adaderana.lk/news.php?nid=61365", "Category": null, "Parent URL": null}