{"Source": "Adaderana", "Timestamp": "March 7, 2016 12:08 am", "Headline": "ඉන්දියාව හයවැනි වතාවටත් ආසියානු කුසලානය දිනාගනියි", "News Content": "ආසියානු කුසලාන ක්‍රිකට් තරඟාවලියේ අපරාජිත බව තවදුරටත් රැක ගනිමින් අවසන් මහ තරඟයේදී බංග්ලාදේශය කඩුලු 8කින් පරාජයට පත් කරමින් ඉන්දියාව හයවැනි වතාවටත් ආසියානු කුසලානය දිනා ගැනීමට සමත් විය.වර්ෂාව හේතුවෙන් පන්දුවාර 15ට සීමා වූ තරඟයේ පළමුව පන්දුවට පහරදුන් බංග්ලාදේශ කණ්ඩායම කඩුලු 5ට ලකුණු 120ක් රැස් කළේය.පිළිතුරු ලෙස ඉන්දියාව පන්දුවාර 13.5දී කඩුලු 3ක් පමණක් දැවී ජය තහවුරු කරන ලදී.ඉන්දීය පිළ වෙනුවෙන් ශිකර දවන් ලකුණු 60ක්, විරාට් කෝලි නොදැවී ලකුණු 41ක් ලබාගත් අතර මහේන්ද්‍රන් සිං දෝනි පන්දු 6දී ලකුණු 20ක් ලබාගනිමින් කණ්ඩායමේ ජයග්‍රහණය තහවුරු කළේ තරඟයේ 14 වැනි පන්දුවාරයේදීය.", "URL": "https://sinhala.adaderana.lk/news.php?nid=57948", "Category": null, "Parent URL": null}