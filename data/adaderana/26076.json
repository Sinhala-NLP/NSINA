{"Source": "Adaderana", "Timestamp": "July 26, 2012 09:08 am", "Headline": "පුරාවස්තු සමඟ අයෙකු කොටුවෙයි", "News Content": "පුරාවස්තු ළඟ තබාගත් පුද්ගලයෙකු කතරගම රජමාවත ප්‍රදේශයේ දී අත්අඩංගුවට ගෙන තිබේ. කතරගම පොලිසියේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී අඟල් හයහමාරක් උස ගලෙන් තනන ලද චෛත්‍යයක බඳ කොටසක්, නිල් පැහැති ගලක්, රන් පැහැති බෝ කොළයක හැඩය ඇති භාණ්ඩයක්, අඟල් 9 ක පමණ උසින් යුතු ලී වලින් තනන ලද බුදු පිළිමයක් ඇතුළු තවත් පිළිම කොටස් කිහිපයක් සොයා ගෙන තිබේ. අත්අඩංගුවට ගත් සැකකරු අද (26) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26076", "Category": null, "Parent URL": null}