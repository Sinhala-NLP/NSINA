{"Source": "Adaderana", "Timestamp": "December 12, 2017 05:47 pm", "Headline": "කම්කරු ජාතික පෙරමුණේ ආධාරකරුවන්ට පහරදුන් සැකකරුවන් 3ක් අත්අඩංගුවට", "News Content": "ලංකා කම්කරු කොංග‍්‍රසයේ උප සභාපති හා මධ්‍යම පළාත් හින්දු අධ්‍යාපන හා හින්දු සංස්කෘතික අමාත්‍ය එම්. රාමේෂ්වරන් මහතා ඇතුළු ලංකා කම්කරු කොංග‍්‍රසයේ සාමාජිකයන් තිදෙනෙක් අද (12) උදෑසන මස්කෙළිය පොලිසියට භාර වු අවස්ථාවේ ඔහු සැකපිට අත්අඩංගුට ගත් බව මස්කෙළිය පොලිසියේ ස්ථානාධිපති පොලිස් පරික්‍ෂක ටිරෝන් රත්නායක මහතා පැවසීය. මස්කෙළිය ගවරව්ල වතුයායේ ඉකුත් (07) අවමංගල්‍ය උත්සවයකදි අමාත්‍ය පලනි දගම්බරම් මහතා නායකත්වය දරන කම්කරු ජාතික පෙරමුණේ ආධාරකරුවන් පිරිසකට අමාත්‍ය එම්. රාමේෂ්වරන් මහතා ඇතුළු තිදෙනෙකු පහරදුන්නේ යැයි කියන සිද්ධියක් සමිබන්ධයෙන් ලද පැමිණීල්ලක් මත මෙම සිව් දෙනා සැකපිට අත්අඩංගුවට ගෙන ඇත. අත්අඩංගුවට ගත් පිරිස අතර ලංකා කම්කරු කොංග‍්‍රසයේ උප සභාපති හා අඹගමුව ප‍්‍රාදේශිය සභාවේ හිටපු ප‍්‍රාදේශිය සභා මන්ත්‍රී වෙල්ලයාන් දිනේෂ් මහතා ඇතුළු තවත් දෙදෙනෙක් මෙසේ අත්අඩංගුවට ගෙන තිබේ. මෙසේ සැකපිට අත්අඩංගුවට ගත් මධ්‍යම පළාත් සභා අමාත්‍යවරයා ඇතුළු අනෙකුත් සැකකරුවන් අද (11) හැටන් මහේස්ත‍්‍රාත් අධිකරණය වෙත ඉදිරිපත් කරන බව මස්කෙළිය පොලිසිය පැවසීය.", "URL": "https://sinhala.adaderana.lk/news.php?nid=81413", "Category": null, "Parent URL": null}