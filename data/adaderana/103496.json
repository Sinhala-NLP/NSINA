{"Source": "Adaderana", "Timestamp": "February 1, 2019 10:50 am", "Headline": "අමෙරිකා-උතුරු කොරියා නායක හමුව මෙම මස අගදී", "News Content": "අමෙරිකානු සහ උතුරු කොරියානු නායකයන් අතර හමුවක් මේ මාසය අගදී පැවැත්වීමට නියමිත බව විදෙස් වාර්තා අද අනාවරණය කළේය. එය වියට්නාමයේදී පැවැත්වෙනු ඇති බවට ද සඳහන් වෙයි. කලක් තිස්සේ පසමිතුරන් ලෙසින් සැළකුණු අමෙරිකාව සහ උතුරු කොරියාව පසුගිය සමයේදී තරමක් සමීප මිතුරුදම් පවත්වනු දක්නට ලැබුණි. එහි කූටප්‍රාප්තිය සනිටුහන් කරමින් අමෙරිකානු ජනාධිපති ඩොනල්ඩ් ට්‍රම් සහ කොරියානු නායක කිම් ජොන්ග් උන් අතර ඓතිහාසික හමුවක් පසුගිය වසරේ ජුනි මාසයේදී පැවැත්වුණි. ඒ සිංග්පපූරුවේදී සෙන්තෝසා දූපතේදීය. රාජ්‍ය නායකයන් දෙපළ අතර මීළග හමුව මේ මාසය අවසානයේදී වියට්නාමයේදී පැවැත්වෙන බව විදෙස් මාධ්‍ය වාර්තා කළේය. පළමු හමුව අතරතුර න්‍යෂ්ටික අවිහරණය පිළිබද සහතිකයක් ලබාදීමට උතුරු කොරියානු නායකයා සමත්වූ අතර විනාශකාරී ආයුධ සහ මිසයිල භාවිතය අත්හරින බවටත් එහිදී පොරොන්දු වුණි. කෙසේ වෙතත් තවමත් එරට න්‍යෂ්ටික වැඩපිළිවෙල සම්බන්ධයෙන් සැකසංකා පළ වන අවස්ථාද තවමත් වාර්තා වෙයි.", "URL": "https://sinhala.adaderana.lk/news.php?nid=103496", "Category": null, "Parent URL": null}