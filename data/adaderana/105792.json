{"Source": "Adaderana", "Timestamp": "March 9, 2019 11:05 pm", "Headline": "ලංකාවට එරෙහි දෙමළ ඩයස්පෝරාවේ මෙහෙයුමක් පිළිබඳ ෆ්‍රැන්සිස් පියතුමන්ගෙන් හෙළිදරව්වක්", "News Content": "ශ්‍රී ලංකාවේ කීර්ති නාමය විනාශ කිරීම සඳහා එංගලන්තයේ ක්‍රියාත්මක වූ දෙමළ ඩයස්පෝරාවේ මෙහෙයුමක් පිළිබඳව රදගුරු ශාන්ත ෆ්‍රැන්සිස් පියතුමන් හෙළිදරව්වක් සිදු කර ඇත. Talk With Chathura වැඩසටහන සඳහා සහභාගී වෙමින් පල කරනු ලැබූ අදහස් දැක්වීමකදී පියතුමන් මේ බව සඳහන් කර සිටියේය. තමන්ට එංගලන්තයේ පූජකවරයෙකු විසින් රහස් සාකච්ඡාවකට ආරාධනාවක් සිදුවූ බවත් එම හමුවට පැමිණි එක්තරා දේශපාලකයෙක් නොවන නමුත් අප රටේ පිළිගැනීමක් සහිත පුද්ගලයෙකු විසින් ශ්‍රී ලංකාව පිළිබඳව සිදු කරනු ලැබූ ප්‍රකාශයක් පිළිබඳවත් උන්වහන්සේ මෙම අවස්ථාවේදී අනාවරණය කර සිටියේය. එහිදී අදාළ පුද්ගලයා විසින් ශ්‍රී ලංකාවේ පවතිනුයේ ව්‍යාජ නිදහසක් වන අතර එම නිදහස අයිති සිංහලයන්ට පමණක් බව පවසා ඇත. එසේම දමිළ ජනතාවට මෙම රට තුළ නිදහසක් නොමැති බව අදාල පුද්ගලයා ප්‍රකාශ කොට ඇත. බහුතරයක් භික්ෂූන් වහන්සේලා දෙමළ විරෝධීන් වන අතර රටේ පවතින්නේ සම්පූර්ණ බෞද්ධ අධ්‍යාපනයක් පමණක් බවඔහු පවසා ඇති බව රඳගුරුතුමන් ප්‍රකාශ කර සිටියි. අදාළ පුද්ගලයා කවුරුන්දැයි ඉදිරියේදී නාමිකව හෙළිකිරීමට සූදානම් බවත් රඳගුරු පියතුමන් සඳහන් කර සිටියේය.", "URL": "https://sinhala.adaderana.lk/news.php?nid=105792", "Category": null, "Parent URL": null}