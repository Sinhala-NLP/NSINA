{"Source": "Adaderana", "Timestamp": "July 1, 2010 03:05 pm", "Headline": "සමුපකාර දිනය සැමරේ", "News Content": "2010 ජාත්‍යන්තර සමුපකාර දින සැමරුම පිළිබඳ මාධ්‍ය සාකච්ඡාව ශ්‍රී ලංකා ජාතික සමුපකාර මණ්ඩලීය ශ්‍රවනාගාරයේදී පැවැත්විණි. සෑම මසකම ජූලි මස පළමු සෙනසුරාදා දින ජාත්‍යන්තර සමුපකාර දිනය ලෙස නම්කර ඇත. එමෙන්ම පසුගිය වසරේ දෙසැම්බර් මස 18 වන දින පැවති එක්සත් ජාතීන්ගේ සංවිධානයේ තෙවන වාර්ෂික මහා සම්මේලනයේදී එළඹෙන 2012 වසර ජාත්‍යන්තර සමුපකාර වර්ෂය ලෙස ප්‍රකාශයට පත්කරන ලදී. මෙදින කරුණු කිහිපයක්ම සාකච්ඡාවට බඳුන් විය. එහිදී රාජ්‍ය අංශයෙන් සමුපකාර ව්‍යාපාරය ලැබූ දායකත්වයන් ලබා ඇති ප්‍රගතිය ද සාකච්ඡාවට බඳුන් විය. කෝප්සිටි, මිනි කෝප්සිටි ආරම්භ කිරීමට රාජ්‍ය අයවැය ලේඛනයෙන් රුපියල් මිලියන 610 ක් ලබාදීම, කෝප්සිටි 365 ක් මිනි කෝප්සිටි දහසකට ආසන්න ප්‍රමාණයක් විවෘත කිරීම, පාසල් සඳහා milk super කිරිහල, ඵල දරන පැළ ලක්ෂ 30කට අධික ප්‍රමාණයේ රෝපණය කිරීමේ ව්‍යාපෘතිය, සමුපකාරය පිළිබඳ ජාතික ප්‍රතිපත්තියක් හා රාජ්‍ය බදු සහන ලබාදීම එසේ සාකච්ඡා වූ කරුණු අතර විය.", "URL": "https://sinhala.adaderana.lk/news.php?nid=9324", "Category": null, "Parent URL": null}