{"Source": "Adaderana", "Timestamp": "October 4, 2018 11:29 am", "Headline": "  රටවල් 11ක බැංකු ඇතුළු සංවිධාන 16ක සල්ලි හොරෙන් අරන්", "News Content": "අන්තර්ජාලය හරහා මුදල් වංචා කිරීමේ ජාවාරමක් සම්බන්ධයෙන් උතුරු කොරියාවට චෝදනාවක් එල්ල වී තිබේ. සයිබර් ප්‍රහාරකයින් යොදාගනිමින් ලොව ප්‍රමුඛ පෙලේ බැංකු වලින් මෙලෙස මුදල් අනවසරයෙන් ලබාගෙන ඇති බව විදෙස් මාධ්‍ය සඳහන් කළේය. උතුරු කොරියාව තුළ ක්‍රියාත්මක කණ්ඩායමක් විසින් මෙම සයිබර් ප්‍රහාර එල්ල කර ඇති අතර අමෙරිකානු ඩොලර් බිලියන 1යි දශම 1කට අධික මුදලක් එහිදී සොරකම් කර තිබේ. රටවල් 11කට අදාළ බැංකු ඇතුළු විවිධ සංවිධාන 16කට අයත් මුදල් මෙලෙස සොරකම් කර ඇති අතර 2014 වර්ෂයේ සිට මෙම ජාවාරම සිදුව ඇති බව අනාවරණය වී ඇත.", "URL": "https://sinhala.adaderana.lk/news.php?nid=97159", "Category": null, "Parent URL": null}