{"Source": "Adaderana", "Timestamp": "September 3, 2018 12:14 pm", "Headline": "ඕමන්තේ ඉඩමකින් බෝම්බ මතුවෙයි", "News Content": "වවුනියාව,ඕමන්ත,මහිලන්කුලම,ප්‍රදේශයේ ඉඩමත තිබී බෝම්බ කිහිපයක් සොයාගත් බව වවුනියාව ඕමන්ත පොලීසිය පවසයි. ඕමන්ත පොලිසිය පැවසූවේ ඊයේ(02) සවස ප්‍රදේශවාසියෙකු සිය ඉඩම් වගා කටයුතු වෙනුවෙන් සකස් කරමින් සිටියදී අදාළ බෝම්බ තොගය දැක ඇති අතර, අනතුරුව පොලීසිය දැනුවත් කොට ඇති බවයි. අදාළ ස්ථානයේ තිබි මෝටාර් උණ්ඩ තුනක්, ආර්.පි.ජි.උණ්ඩයක් හා බිම් බෝම්බයක් තිබි සොයාගත් බව ඕමන්ත පොලිසිය පැවසීය. පොලීසිය පැවසූවේ සොයාගත් පුපුරණ ද්‍රව්‍ය වවුනියාව මහේස්ත්‍රාත් අධිකරණ නියෝග යටතේ අද(03) පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් නිශ්ක්‍රීය කිරීමට නියමිත බවයි. පසුගිය යුද සමයේ ඕමන්ත ප්‍රදේශයේ සටන් බහුලව පැවති අතර, අදාළ අවස්ථාවන්හිදි දමා ගිය බෝම්බ තොගයක් එලෙස හමුවන්නට ඇති බවට පොලීසිය සැක පල කරති. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=95461", "Category": null, "Parent URL": null}