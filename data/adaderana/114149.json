{"Source": "Adaderana", "Timestamp": "July 15, 2019 08:16 am", "Headline": "වඳුරව දුම්රිය හරස් මාර්ගයේ අනතුරින් පියා සහ දියණිය එම ස්ථානයේ දීම ජීවිතක්ෂයට", "News Content": "වේයන්ගොඩ, පොලිස් වසමේ වඳුරව දුම්රිය හරස් මාර්ගයේ අද(15) උදෑසන 6.45 ට පමණ දුම්රිය අනතුරක් සිදුව තිබේ. කන්කසන්තුරය සිට කොළඹ කොටුව බලා ධාවනය වු දුම්රියේ යතුරුපැදියක් ගැටීමෙන් මෙම අනතුර සිදුව ඇත. එහිදී යතුරුපැදියේ ගමන් ගත් පුද්ගලයෙකු හා ඔහුගේ දියණිය එම ස්ථානයේ දීම මිය ගොස් ඇතැයි පොලිසීය පවසයි. මෙසේ මිය ගොස් ඇත්තේ වයස අවුරුදු 42 ක් වු මානෙල් රුවන් සංජීව චින්තක සිල්වා වන සඳුන් උයන, කොටුගොඩ, ජා ඇල ප්‍රදේශයේ පදිංචිකරුවෙක් හා රූසදී දිලංසා සිල්වා නැමති වයස අවුරුදු 11 ක් වු එම ලිපිනයේ පදිංචි ඔහුගේ දියණියයි. මියගොස් ඇති පුද්ගලයා ඥාතියෙකුගේ නිවසේ පැවති දානමය කටයුත්තක් සඳහා සහභාගී වී නැවත දරුවා පාසලට රැගෙන යන අවස්ථාවේ දී මෙම අනතුර සිදුව ඇත. මෘත ශරීරයන් වතුපිටිවල රෝහලේ මෘත ශරීරාගාරයේ තැන් පත් කර තිබේ. වේයන්ගොඩ පොලීසිය සිදුවීම පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114149", "Category": null, "Parent URL": null}