{"Source": "Adaderana", "Timestamp": "March 26, 2018 01:50 pm", "Headline": "සුජාතා විද්‍යාලය පිටුපස මළ සිරුරක් -සැකකටයුතු මරණයක් සේ සලකා විමර්ශන", "News Content": "බදුල්ල සුජාතා විද්‍යාලයට පිටුපසින් බදුලුඔයට පිවිසිය හැකි අඩි පාරේ තිබි මැදිවියේ පුද්ගලයෙකුගේ මළ සිරුරක් අද(26) දහවල් හමුවූ බව බදුල්ල පොලිසිය පවසයි. එම ස්ථානයේ සිට මිටර් 50 ක් පමණ දුරින් යාම්පානම් වත්ත පළමු පටුමගේ තිබී මරණකරුගේ යැයි සැකකරන රබර් සෙරෙප්පු දෙකක්ක හා හිස්වැසුමක්ද සොයාගත් බව පොලිසිය සඳහන් කරයි. සැකකටයුතු මරණයක් සේ සලකා විමර්ශන සිදුකරන බවද පොලිසිය පවසයි. බදුල්ල පොලිස් අධිකාරි ධම්මික වීරසේකර මහතාගේ උපදෙස් මත බදුල්ල මූලස්ථාන ප්‍රධාන පොලිස් පරීක්ෂක විපුල තෙන්නකෝන් මහතාගේ මෙහෙයවීමෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86370", "Category": null, "Parent URL": null}