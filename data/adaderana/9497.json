{"Source": "Adaderana", "Timestamp": "July 9, 2010 11:37 am", "Headline": "අගමැති හෙට වන්නියට ", "News Content": "අග්‍රාමාත්‍ය දි.මු. ජයරත්න මහතා හෙට වන්නි ප්‍රදේශයේ සංචාරය කිරීමට නියමිතය. අග්‍රාමාත්‍යවරයාගේ වන්නි සංචාරයට සමගාමීව යුද ගැටුම් හේතුවෙන් විනාශයට පත්වූ එම ප්‍රදේශවල සර්ව ආගමික මධ්‍යස්ථාන සංවර්ධනය කිරීමේ ජාතික වැඩසටහන ද ආරම්භ කෙරෙන බව අග‍්‍රාමාත්‍ය කාර්යාලය පැවසුවේය. දැහැමි සමාජයක් ගොඩනැගීමේ ජාතික වැඩසටහන ද මීට සමගාමීව ක්‍රියාත්මක කිරීමට නියමිත බව අග්‍රාම‍ාත්‍ය කාර්යාලය සඳහන් කරයි. උතුරු නැගෙනහිර ප්‍රදේශයන්හි දියත් කිරීමට නියමිත තවත් වැඩසටහන් රැසක් ද අග්‍රාමාත්‍ය දි. මු ජයරත්න මහතාගේ මෙම සංචාරයේ දී ආරම්භ කෙරෙනු ඇත.", "URL": "https://sinhala.adaderana.lk/news.php?nid=9497", "Category": null, "Parent URL": null}