{"Source": "Adaderana", "Timestamp": "June 13, 2017 09:03 am", "Headline": "අනතුරින් 1ක් මරු දකියි", "News Content": "මුත්තෙට්ටුගල - හිරිපිටිය මාර්ගයේ වැල්ලව, වල්පාලුව ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.ත්‍රීරෝද රථයක් හා කැබ් රථයක් එකිනෙක ගැටී මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතල තුවාල ලැබු ත්‍රීරෝද රථ රියදුරු සහ පිටුපස ගමන් ගත් පුද්ගලයා හිරිපිටිය රෝහලට ඇතුළත් කර පසුව ඔවුන් කුරුණෑගල රෝහල වෙත මාරුකර යවා ඇති අතර එහිදි රියදුරු මියගොස් තිබේ.මියගොස් ඇත්තේ මකුල්වැව ප්‍රදේශයේ පදිංචිව සිටි 58 හැවිරිදි අයෙකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර වැල්ලව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74171", "Category": null, "Parent URL": null}