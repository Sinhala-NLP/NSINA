{"Source": "Adaderana", "Timestamp": "October 30, 2016 08:57 am", "Headline": "  අද පැය 16ක් ජල සැපයුම අත්හිටුවයි", "News Content": "කොළඹ අවට ප්‍රදේශ කිහිපයක අද(30) පැය 16ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.මහරගම, බොරලැස්ගමුව, කොට්ටාව, පන්නිපිටිය, රුක්මල්ගම, පැලන්වත්ත, මත්තේගොඩ, හෝමාගම, ගොඩගම, මීපේ, පාදුක්ක, හංවැල්ල සහ කළුඅග්ගල යන ප්‍රදේශවලට ජල සැපයුම අත්හිටුවීමට නියමිතය.ඒ අනුව අද උදෑසන 08.00 සිට මධ්‍යම රාත්‍රී 12.00 දක්වා අදාළ ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.කලටුවාව ජල පවිත්‍රාගාරයේ අත්‍යවශ්‍ය නවීකරණ කටයුත්තක් හේතුවෙන් ජල සැපයුම අත්හිටුවීමට සිදුවන බව එම මණ්ඩලය ප්‍රකාශ කරයි.", "URL": "https://sinhala.adaderana.lk/news.php?nid=65535", "Category": null, "Parent URL": null}