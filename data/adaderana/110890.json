{"Source": "Adaderana", "Timestamp": "May 29, 2019 10:36 am", "Headline": "අමාත්‍යවරු දෙදෙනෙක් සහ රාජ්‍ය අමාත්‍යවරයෙක් දිවුරුම් දෙයි-වසන්තට රාජ්‍ය අමාත්‍ය ධුරයක්", "News Content": "එක්සත් ජාතික පක්ෂ පාර්ලිමේන්තු මන්ත්‍රී වසන්ත සේනානායක මහතා විදේශ කටයුතු රාජ්‍ය අමාත්‍යවරයා ලෙස දිවුරුම් දී තිබේ. අද(29) පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ මන්ත්‍රීවරයා දිවුරුම් දුන් බව ජනාධිපති මාධ්‍ය අංශය සඳහන් කළේය. මේ අතර නව අමාත්‍යවරු දෙදෙනෙක්ද අද පෙරවරුවේ දිවුරුම් දුන්නේය. මීට පෙර සංචාරක හා වනජීවි කැබිනට් අමාත්‍ය ධුරයේ කටයුතු කළ වසන්ත සේනානායක මහතා පසුගිය නොවැම්බර් මාසයේදී එම අමාත්‍ය ධුරයෙන් ඉල්ලා අස්වුණි. කෙසේ වෙතත් වසන්ත සේනානායක මහතා විදේශ කටයුතු රාජ්‍ය අමාත්‍යවරයා ලෙස ජනාධිපති මෛත්‍රීපාල සිරිසේන මහතා ඉදිරියේ අද පෙරවරුවේ දිවුරුම් දුන්නේය. රාජ්‍ය පරිපාලන, ආපදා කළමනාකරණ අමාත්‍යධුරය දැරූ රංජිත් මද්දුම බණ්ඩාර මහතා එම අමාත්‍ය ධූරයට අමතරව ග්‍රාමීය ආර්ථික කටයුතු අමාත්‍යවරයා ලෙස ජනාධිපතිවරයා ඉදිරියේ දිවුරුම් දෙනු ලැබුවේය. පී හැරිසන් අමාත්‍යවරයා මීට පෙර දැරූ ග්‍රාමීය ආර්ථික කටයුතු අමාත්‍යධුරය ඒ අනුව රංජිත් මද්දුම බණ්ඩාර මහතාට ලබා දී තිබේ. ඒ අනූව පී හැරිසන් මහතා කෘෂිකර්ම, පශු සම්පත් සංවර්ධන, වාර්මාර්ග සහ ධීවර හා ජලජ සම්පත් සංවර්ධන අමාත්‍යවරයා ලෙස දිවුරුම් දුන්නේය.", "URL": "https://sinhala.adaderana.lk/news.php?nid=110890", "Category": null, "Parent URL": null}