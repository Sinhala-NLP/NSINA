{"Source": "Adaderana", "Timestamp": "June 5, 2013 02:58 pm", "Headline": "පොසොන් උත්සවය උත්කර්ෂවත් ලෙස සැමරීමට සුදානම්", "News Content": "ඓතිහාසික සිතුල්පව්ව රජමහා විහාරයේ වාර්ෂික පොසොන් උත්සවය මෙවරත් උත්කර්ෂවත් අන්දමින් පැවැත්විමට කටයුතු සූදානම් කර ඇති බව ජනාධිපති මාධ්‍ය අංශය පවසයි. ඒ සදහා විශේෂ සාකච්ඡාවක් ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ පස්වරුවේ අරලියගහ මන්දිරයේ දී පවත්වා තිබේ. එහිදී සිතුල්පව්ව විහාරස්ථාන පරිශ්‍රය වෙත පැමිණෙන බැතිමතුන්ගේ ආරක්ෂාව , ඔවුන්ට අවශ්‍ය පානීය ජලය, සනිපාරක්ෂක , සෞඛ්‍ය මෙන්ම ගමන් පහසුකම් සැපයීම පිළිබඳව ජනාධිපතිවරයා නිලධාරීන්ට උපදෙස් ලබා දුන් බව ජනාධිපති මාධ්‍ය අංශය පවසයි. එමෙන්ම පොසොන් උත්සවයට සමගාමීව සිතුල්පව්ව රජමහා විහාරස්ථානයේ පූජා භූමියේ සිදුකෙරෙන සංවර්ධන කටයුතු පිළිබඳවද මෙහි දී සාකච්ඡා කර ඇත.", "URL": "https://sinhala.adaderana.lk/news.php?nid=34659", "Category": null, "Parent URL": null}