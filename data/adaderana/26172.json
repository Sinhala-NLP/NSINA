{"Source": "Adaderana", "Timestamp": "July 30, 2012 07:58 am", "Headline": "මැතිවරණය පිළිබඳ කතිකාවට මැතිවරණ බලධාරීන් කැඳවයි", "News Content": "විසුරුවා ඇති පළාත් සභා තුනේ මැතිවරණය පිළිබඳ සාකච්ඡා කිරීම සඳහා මැතිවරණ කොමසාරිස්වරයා විසින් මැතිවරණ බලධාරීන් කොළඹට කැඳවා තිබේ. ඒ අනුව හෙට (31) දිනයේ දී අදාළ සාකච්ඡාව පැවැත්වීමට නියමිතය. මෙම සාකච්ඡාව සඳහා ජ්‍යේෂ්ඨ මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන් සහභාගීවීමට නියමිත බව මැතිවරණ කාර්යාල ප්‍රකාශකයෙකු සඳහන් කළේය. හෙට දිනයේ දී පැවැත්වෙන මෙම සාකච්ඡාවේ දී ‍2012 ඡන්ද හිමි නාමලේඛන සම්බන්ධයෙන් සහ පළාත් සභා ඡන්ද විමසීමට අදාළව දැනට පැන නැඟී ඇති ගැටලු පිළිබඳව ද ප්‍රධාන වශයෙන් සාකච්ඡා කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=26172", "Category": null, "Parent URL": null}