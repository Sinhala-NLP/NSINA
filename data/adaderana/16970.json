{"Source": "Adaderana", "Timestamp": "June 24, 2011 09:03 am", "Headline": "මදුරුවන්ට නවාතැන් දුන් 1811 දෙනෙකුට නඩු", "News Content": "ජාතික මදුරු මර්දන සතියේ සිව්වන දිනයේදී මදුරුවන් බෝවිය හැකි ස්ථාන පවත්වාගෙන ගිය පුද්ගලයින් 48,841 දෙනෙකුට දැඩි ලෙස අවවාද කර තිබේ. ඊයේ(23) දිනය තුළ පරිශ්‍ර 84,509 ක් පරීක්ෂාවට ලක් කළ බව සෞඛ්‍ය අමාත්‍යාංශය පවසයි. ඉන් පරිශ්‍ර 24,982 ක්ම මදුරුවන් බෝවීමේ අවදානම් සහිත ස්ථාන ලෙස හඳුනාගෙන ඇත. මදුරුවන් බෝවිය හැකි ස්ථාන පවත්වාගෙන ගිය 48,841 දෙනෙකුට සති දෙකක කාලයක් තුළ අදාළ පරිශ්‍ර පිරිසිදු කර ගන්නා ලෙස දැනුම් දුන් බව සෞඛ්‍ය අමාත්‍යාංශය සඳහන් කරයි. මදුරුවන් බෝවන පරිශ්‍ර පවත්වාගෙන ගිය පරිශ්‍ර හිමියන් 1811 දෙනෙකුට එරෙහිව නඩු පැවරීමට ද පියවර ගෙන තිබේ.", "URL": "https://sinhala.adaderana.lk/news.php?nid=16970", "Category": null, "Parent URL": null}