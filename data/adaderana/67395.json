{"Source": "Adaderana", "Timestamp": "December 26, 2016 05:08 pm", "Headline": "පුරාවස්තු සෙවූ 7ක් දැලේ", "News Content": "නොච්චියාගම, ළිඳවැව ප්‍රදේශයේ ඉඩමක පුරාවස්තු ලබා ගැනීමේ අරමුණින් කැණීම් සිදු කළ පුද්ගලයින් 07 දෙනෙකු අත්අඩංගුවට ගෙන තිබේ.නොච්චියාගම පොලිසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබූ කැණිම් සිදු කිරීම සඳහා යොදාගත් උපරණ කිහිපයක් ද පොලිසිය භාරයට ගෙන තිබේ.සැකකරුවන් කළුතර, වස්කඩුව, නුගේගොඩ, නොච්චියාගම, වාද්දූව සහ අම්බලන්ගොඩ යන ප්‍රදේශවල පදිංචිකරුවන් බව පොලිසිය සඳහන් කළේය.ඔවුන් අද තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිත අතර නොච්චියාගම පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=67395", "Category": null, "Parent URL": null}