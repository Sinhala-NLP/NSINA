{"Source": "Adaderana", "Timestamp": "October 16, 2017 01:22 pm", "Headline": " බැකෝ යන්ත්‍රයක ගැටී අවසන් ගමන් යයි", "News Content": "වැල්ලව - සීරන්ගොඩ ප්‍රදේශයේදී බැකෝ යන්ත්‍රයක ගැටීමෙන් පුද්ගලයෙකු මියගොස් තිබේ.ගල්වැඩපොළක සේවය කරමින් සිටි පුද්ගලයෙකු එම වැඩපොළේ බැකෝ යන්ත්‍රයක ගැටීමෙන් අනතුරට ලක්ව ඇති බව පොලීසිය පැවසුවේය.අනතුරින් බරපතළ තුවාල ලැබූ එම පුද්ගලයා හිරිපිටිය රෝහලට ඇතුළත් කිරීමේදී මියගොස් තිබේ.මියගොස් ඇත්තේ සීරන්ගොඩ, තඹගල්ල, ප්‍රදේශයේ පදිංචිව සිටි 25 හැවිරිදි පුද්ගලයෙකි.මෘත ශරීරය හිරිපිටිය රෝහලේ මෘත ශරීරාගාරයේ තබා ඇති අතර වැල්ලව පොලීසිය අනතුර පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78775", "Category": null, "Parent URL": null}