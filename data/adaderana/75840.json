{"Source": "Adaderana", "Timestamp": "August 1, 2017 09:23 am", "Headline": "රජයේ ප්‍රමුඛත්වය ප්‍රතිලාභ ලැබෙන සංවර්ධන ව්‍යාපෘතිවලටයි", "News Content": "වත්මන් රජය ප්‍රමුඛත්වය ලබා දී ඇත්තේ පොදු ජනතාවට සැබෑ ප්‍රතිලාභ ලැබෙන සංවර්ධන ව්‍යාපෘති සඳහා බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වාදෙන්නේ පොදු ජනතාවට සේවා සපයන ආයතනවල පහසුකම් වැඩි දියුණු කිරීමට රජය කටයුතු කරමින් සිටින බවයි. කිසිසේත් දේශපාලනය අරමුණු කරගත් සංවර්ධන වැඩපිළිවෙළක් ක්‍රියාත්මක නොකරන බව ද ජනාධිපතිවරයා පවසයි. වැලිකන්ද ප්‍රාදේශීය සභාවේ නව දෙමහල් ගොඩනැගිල්ල විවෘත කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=75840", "Category": null, "Parent URL": null}