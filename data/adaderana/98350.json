{"Source": "Adaderana", "Timestamp": "October 28, 2018 11:56 am", "Headline": "පොළොන්නරුවේ රිය අනතුරක්-21 ක් රෝහලට", "News Content": "පොළොන්නරුව-මඩකලපුව ප්‍රධාන මාර්ගයේ අද(28) උදෑසන 10.15 ට පමණ සිදු වු රිය අනතුරකින් පුද්ගලයින් 21 ක් තුවාල ලබා තිබේ. මොනරතැන්න ප්‍රදේශයේ දී කටුවන්විල සිට පොළොන්නරුව දෙසට ධාවනය වු පෞද්ගලික බස් රථයක් හා පොළොන්නරුව දෙස සිට මඩකලපුව දෙසට ධාවනය වු කන්ටේනර් රථයක් මුහුණට මුහුණ ගැටී මෙම අනතුර සිදුව ඇත. අනතුරින් බස් රථයේ සහ ලොරියේ රියදුරන් ඇතුළු 21 දෙනෙකු තුවාල ලබා වැලිකන්ද හා පොළොන්නරුව රෝහල් වෙත ඇතුළත් කර ඇත. ලොරි රථයේ රියදුරු සහ බස් රථයේ රියදුරු වැඩිදුර ප්‍රතිකාර සඳහා පොළොන්නරුව රෝහලට මාරු කර යවා ඇත. වැලිකන්ද පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=98350", "Category": null, "Parent URL": null}