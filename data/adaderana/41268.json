{"Source": "Adaderana", "Timestamp": "February 21, 2014 11:20 am", "Headline": "හොල්සිම් තරු 2014 ‘සුපිරි සම්මාන’ රාති‍්‍රයේ දී දිදුළයි", "News Content": "ශී‍්‍ර ලංකාවේ එකම දේශිය සිමෙන්ති නිෂ්පාදකයා ලෙසින් හොල්සිම් ලංකා සමාගම (HLL)සිය කාර්ය මණ්ඩලයේ හැකියාවන් අගයමින් ‘සුපිරි සම්මාන උළෙල’ (Supiri Awards) උත්කර්ෂවත් අන්දමින් මීගමුව ජෙට්වින්ග් බ්ලූ (Jetwing Blue)හෝටලයේ දී පැවැත්විණ. 2013 වසරේ දී ව්‍යාපාරයේ සංවර්ධනය වෙනුවෙන් කැපවීමෙන් කි‍්‍රයාකරමින් දායකත්වය සැපයූ කාර්ය මණ්ඩල සාමාජිකයින් වෙනුවෙන් උපහාර පිදීම මෙහි ප‍්‍රධාන අරමුණ වී තිබේ. කාණ්ඩ 9ක් යටතේ සම්මාන පිරිනැමුණු අතර ඒවා සුපිරි සම්මාන (රන්, රිදී හා ලෝකඩ) උත්සව රාති‍්‍රයේ තරුව, වැඩිම විකිණුම් වාර්තා කළ, විශිෂ්ටතම ප‍්‍රාදේශිය විකිණුම් කළමනාකරු, විශිෂ්ටතම ප‍්‍රාදේශිය අලෙවි නිලධාරී, විශිෂ්ටතම නව්‍ය අදහස් (කේවල හා කණ්ඩායම්), ක්ෂේත‍්‍රයේ තරුව (කේවල හා කණ්ඩායම්), සුරක්ෂිත සම්මානය (රන්, රිදී හා ලෝකඩ), හරිත සම්මානය (කේවල හා කණ්ඩායම්) සහ විශේෂ කුසලතා සම්මානය (කේවල හා කණ්ඩායම්) යනුවෙන් වර්ග කර තිබිණ. සෑම කාණ්ඩයක් යටතේම සම්මාන පළිහක්, සහතිකයක් හා මුදල් ත්‍යාග ද පිරිනමන ලදී. හොල්සිම් ලංකා සමාගම, සිය කාර්ය මණ්ඩලයේ සාමාජිකයින් අතුරින් අයදුම්පත් කැඳවමින් ඒ ඔස්සේ කි‍්‍රයාත්මක වූ පටිපාටියක් යටතේ සම්මාන සඳහා නිරේදේශිත නාම තෝරා ගත් අතර එහිදී ඔවුන් නව්‍ය අදහස්, නායකත්වය, දැනුම හුවමාරු කර ගැනීම වැනි අංශ ඔස්සේ ව්‍යාපාරය වෙනුවෙන් දැක්වූ දායකත්වය සලකා බලමින් ඔවුන්ගේ සේවය පිළිබඳ අවධානය යොමු කරනු ලැබීය. මෙම සම්මාන රාති‍්‍රය පිළිබඳ අදහස් දක්වමින් හොල්සිම් ලංකා සමාගමේ උප සභාපති ප‍්‍රසාද් පියදිගම මහතා කියා සිටියේ “නැවුම් අදහස් වලින් පිරි, ලෙන්ගතු මෙන්ම තෘප්තිමත් ශ‍්‍රම බලකායක් ආයතනයක සාර්ථක ඉදිරි ගමනක් ස`දහා ඉවහල් වන අතර ඒ තුළින් අපෙක්ෂිත ප‍්‍රතිඵල උපරිමයෙන් නෙලා ගැනීමට හැකියාව ලැබේ. මේ හේතුවෙන් හොල්සිම් ලංකා සමාගම වගකීම් සහගත ආයතනයක් ලෙසින් සිය සේවක මණ්ඩලයේ හැකියාවන් හා කැපවීම වඩාත් දිරි ගැන්වීම සඳහා මෙවැනි සම්මාන උළෙල සංවිධානය කරනු ලබනවා.“යනුවෙනි. සම්මාන වෙනුවෙන් ඉදිරිපත් වූ අයදුම්පත් තාක්ෂණික කමිටුවක් විසින් විනිශ්චයට ලක් කරමින් ජයග‍්‍රාහකයින් තෝරා ගන්නා ලදී. මේ වසරේ දී එම කමිටුවේ සභාපතිවරයා ලෙස ජ්‍යෙෂ්ඨ අධ්‍යාපන පීඨ සාමාජිකයකු හා ශී‍්‍ර ජයවර්ධනපුර විශ්ව විද්‍යාලයේ කළමනාකරණ පිළිබඳ පශ්චාත් උපාධි ආයතනයේ උපදේශකයකු ලෙසින් කටයුතු කරන ආචාර්ය අජන්ත ධර්මසිරි මහතා කටයුතු කළ අතර ආයතනික හා ආයෝජන බැංකු කොට්ඨාසය නියෝජනය කරමින් උප සභාපති කාවින්ග ද සොයිසා(Citibank N.A. Sri Lanka) උප සභාපතිවරයා ලෙසද, නවීන වෙළෙඳ ප‍්‍රධානී මහේෂ් පෙරේරා ( Maliban Biscuit Manufactories (Pvt) Ltd)අධ්‍යයන සහ සංවර්ධන මෙන්ම විශේෂ ව්‍යාපෘති සහකාර සාමාන්‍යාධිකාරී සුරංජිත් ගොඩගම (Union Assurance PLC) සමූහ මූල්‍ය කළමණාකරු මලික් ද සිල්වා (Richard Peiris and Company) සහ හොල්සිම් ලංකා සමාගමේ මානව සම්පත් අංශයේ උප සභාපති ප‍්‍රසාද් පියදිගම යන මහත්වරුන්ද ඊට ඇතුළත් වූහ. හොල්සිම් ලංකා සමාගමේ කාර්ය මණ්ඩල සාමාජිකයින් 400කට වැඩි පිරිසකගේ සහභාගිත්වයෙන් පැවති සම්මාන රාති‍්‍රය සඳහා විශේෂ ආරාධිතයින්, ව්‍යාපාරික සහකරුවන් ඇතුළු විශාල පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=41268", "Category": null, "Parent URL": null}