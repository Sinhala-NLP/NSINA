{"Source": "Adaderana", "Timestamp": "January 8, 2019 05:13 pm", "Headline": "නිධන් හොරකමේ ගිය 6ක් පොලිස් දැලේ", "News Content": "නාරම්මල මොරගනේ ප්‍රදේශයේ නිවසක් අසල පුරා වස්තු සෙවීමේ අරමුණින් කැණීම් කටයුතු සිදුකරමින් සිටි පුද්ගලයින් 06 දෙනෙකු අත්අඩංගුවට ගෙන තිබේ. නාරම්මල පොලීසියට ලද තොරතුරක් මත සැකකරුවන් අත්අඩංගුවට ගෙන ඇති බව වාර්තා වෙයි. එහිදී කැණීම් කටයුතු සඳහා යොදා ගත් භාණ්ඩද පොලිස් බාරයට ගෙන තිබේ. අත්අඩංගුවට ගත් සැකකරුවන් වයස අවුරුදු 25 ත් 73ත් අතර ගම්පහ කඩහැර හා කටුපොත යන ප්‍රදේශවල පදිංචිකරුවන් බව සඳහන්ය. ඔවුන් අද කුළියාපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර නාරම්මල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102010", "Category": null, "Parent URL": null}