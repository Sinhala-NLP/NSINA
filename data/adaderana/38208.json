{"Source": "Adaderana", "Timestamp": "October 18, 2013 10:29 am", "Headline": " මාතර - හම්බන්තොට දක්ෂිණ අධිවේගී මාර්යට කැබිනට් අනුමැතිය ලැබෙයි ", "News Content": "මාතර සිට හම්බන්තොට දක්වා දක්ෂිණ අධිවේගී මාර්ගය දීර්ඝ කිරීමේ ව්‍යාපෘතියට අදාළ කොන්ත්‍රාත් පැවරීම සඳහා කැබිනට් අනුමැතිය හිමිව තිබේ. අදාළ යෝජනාව ඉදිරිපත් කර තිබුණේ වරාය හා මහාමාර්ග අමාත්‍යවරයා වශයෙන් ජනාධිපති මහින්ද රාජපක්ෂ මහතා විසින්ය. ඒ අනුව මාතර සිට බෙලිඅත්ත - බෙලිඅත්ත සිට වැටිය සහ මත්තල සිට අන්දරවැව හරහා හම්බන්තොට දක්වා අදියර තුනක් යටතේ කොන්ත්‍රාත්කරුවන්ට කොන්ත්‍රාත් පැවරීමට නියමිතයි. දක්ෂිණ අධිවේගී මාර්ගය ගාල්ලේ සිට මාතර දක්වා ඉදිවෙමින් පවතියි. මේ අතර දක්ෂිණ අධිවේගී මාර්ගයට සම්බන්ධ වැලිගම - කනංකේ මාර්ගය දොරපේ - හියාරේ මාර්ගය සහ වැලිගම - තෙලිජ්ජවිල මාර්ගය ප්‍රතිසංස්කරණය සඳහා ද කොන්ත්‍රාත් පැවරීමට කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=38208", "Category": null, "Parent URL": null}