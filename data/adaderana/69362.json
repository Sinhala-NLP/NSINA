{"Source": "Adaderana", "Timestamp": "February 9, 2017 10:15 am", "Headline": "ශ‍්‍රී ලංකා කන්තා ක‍්‍රිකට් කණ්ඩායමට ලකුණු 146ක ජයක් ", "News Content": "අයි.සී.සී ලෝක කුසලාන කාන්තා ක‍්‍රිකට් තරඟාවලියේ අයර්ලන්තය සමඟ පැවති තරඟයෙන් ලකුණු 146ක ජයක් හිමි කරගැනීමට ශ‍්‍රී ලංකා කන්තා ක‍්‍රිකට් කණ්ඩායම සමත්ව තිබෙනවා. තරඟයේ කාසියේ වාසිය දිනූ ශ‍්‍රී ලංකා කන්තා කණ්ඩායම ප‍්‍රථමයෙන් පන්දුවට පහරදීමට තීරණය කළේය. ඒ අනුව ඔවුන් නියමිත පන්දුවාර 50 අවසානයේ කඩුලු 08ක් දැවී ලකුණු 239ක් රැස් කෙරිණි. ප‍්‍රසාදිනී වීරක්කොඩි ලකුණු 61යි. ඩිලානි මනෝදාරා නොදැවී ලකුණු 53යි. නිපුනි හංසිකා ලකුණු 30යි. පන්දු යැවීමේදී අයර්ලන්ත කණ්ඩායම වෙනුවෙන් ඉසොබෙල් ජොයිස් කඩුලු 04ක් දවා ගැනුණි. පිළිතුරු ඉනිම සඳහා පන්දුවට පහරදුන් අයර්ලන්ත කාන්තා කණ්ඩායමට පන්දුවාර 36 යි පන්දුවක් තුළදී සියලු දෙනා දැවී ලබාගත හැකි වූයේ ලකුණු 93ක් පමණයි. පන්දු යැවීමේදී ඉනොෂි ප‍්‍රයදර්ශනී කලුඩු 03ක් දවා ගැනුණි.", "URL": "https://sinhala.adaderana.lk/news.php?nid=69362", "Category": null, "Parent URL": null}