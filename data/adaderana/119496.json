{"Source": "Adaderana", "Timestamp": "September 19, 2019 01:54 pm", "Headline": "ඇෆ්ගනිස්ථානයේ රෝහලක් අසල පිපිරිමක්-10ක් මරුට", "News Content": "දකුණු දින ඇෆ්ගනිස්ථානයේ රෝහලක් ඉදිරිපිට සිදු වූ බෝම්බ ප්‍රහාරයකින් පුද්ගලයින් 10 දෙනෙකු ජිවිතක්ෂයට පත්ව තිබේ. තලෙයිබාන් සංවිධානය විසින් සිදු කර ඇති මෙම ප්‍රහාරයෙන් මියගිය පිරිස අතරින් බහුතරය රෝගීන් සහ වෛද්‍යවරුන් බව විදෙස් මාධ්‍ය වාර්තා කළේය. පුපුරණද්‍රව්‍ය පිරවූ ට්‍රක් රථයක් යොදා ගනිමින් මෙම ප්‍රහාරය සිදු කර තිබේ. ඇෆ්ගනිස්ථාන ජනාධිපතිවරණය ඉලක්ක කර ගනිමින් තලෙයිබාන් සංවිධානය ප්‍රහාර රැසක් සිදු කර ඇති අතර පසුගිය අඟහරුවාදා දිනයේ ඇෆ්ගනිස්ථාන ජනාධිපති අෂ්රෆ් ගානි සහභාගී වූ රැලියක් ආසන්නයේ සිදු ප්‍රහාරයකින් පුද්ගලයින් 26 දෙනෙකු ජිවිතක්ෂයට පත් විය.", "URL": "https://sinhala.adaderana.lk/news.php?nid=119496", "Category": null, "Parent URL": null}