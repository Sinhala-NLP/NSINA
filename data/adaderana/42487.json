{"Source": "Adaderana", "Timestamp": "April 12, 2014 12:05 pm", "Headline": "රන් ගෙනයාමේ උත්සාහය වතුරේ!", "News Content": "නීති විරෝධි ලෙස රත්‍රං තොගයක් මෙරටින් පිට කිරීමට උත්සහ කළ කාන්තාවක් කටුනායක ගුවන් තොටුපළේදී අත්අඩංගුවට ගෙන තිබේ. මෙම කාන්තාව ඇයගේ ගමන් බෑගයේ පටිවල සහ ඉන්ජෙක්ෂන් සිලින්ඩරයක් තුළ මෙම රත්‍රං සඟවාගෙන මෙරටින් පිටවීට උත්සහ දරා ඇති බව රේගුව සඳහන් කළේය. රත්‍රං කැබලි 07ක් මෙලෙස අත්අඩංගුවට ගෙන ඇත. අදාළ රත්‍රං කැබලි තොගයේ වටිනාකම ග්‍රෑම් 245ක් වන අතර එහි වටිනාකම රුපියල් දහතුන් ලක්ෂ 47,500 ක් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. මෙම කාන්තාව ඉන්දියානු ගුවන් සේවයට අයත් ඒ. අයි 274 දරන ගුවන් යානයෙන් චෙන්නායි බලා යාමට පැමිණ ඇති බව සඳහන්ය. අත්අඩංගුවට ගත් සැකකාරියට රුපියල් 75,000ක දඩයක් නියම කර ඇති අතර රත්‍රං තොගය රාජසන්තක කර තිබේ.", "URL": "https://sinhala.adaderana.lk/news.php?nid=42487", "Category": null, "Parent URL": null}