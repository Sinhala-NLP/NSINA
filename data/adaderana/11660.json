{"Source": "Adaderana", "Timestamp": "October 22, 2010 09:56 am", "Headline": "රනිල් නො‍ර්වේ යයි", "News Content": "යුරෝපා සංචාරයක නිරතව සිටින විපක්ෂ නායක රනිල් වික්‍රමසිංහ මහතා අද(22) නො‍ර්වේ රාජ්‍යය බලා පිටත්ව යාමට නියමිතව ඇත. රනිල් වික්‍රමසිංහ මහතා ඔස්ලෝ නුවර දී ජාත්‍යන්තර ප්‍රජාතාන්ත්‍රිකයන්ගේ සංගම් කාර්යාල‍යේ කා‍ර්යයන් කිහිපයකට සහභාගී වනු ඇති බව විපක්ෂ නායක කාර්යාලය සඳහන් කරනු ලැබීය. විපක්ෂ නායකවරයා නෝර්වේ පාරිසරික හා ජාත්‍යන්තර සංවර්ධන අමාත්‍ය එරික් සොල්හයිම් මහතා සහ එරට කොන්සවේටිව් පක්ෂ සාමාජිකයන් හමුවී සාකච්ඡා කිරීමට ද නියමිතය. පසුගිය 18 වැනිදා යුරෝපා සංචාරය ආරම්භ කළ රනිල් වික්‍රමසිංහ මහතා බ්‍රිතාන්‍යයේ විදේශ ලේකම් විලියම් හේග් සහ ආරක්ෂක ලේකම් ලියන් ෆොක්ස් යන මහත්වරුන් හමුවී ඊයේ(21) සාකච්ඡා පවත්වා තිබේ. ශ්‍රී ලංකාවේ වත්මන් දේශපාලන තත්ත්වය හා තවත් ක්ෂේත්‍ර රැසක් සම්බන්ධයෙන් මෙම සාකච්ඡාවලදී අවධානය යොමු වූ බව විපක්ෂ නායක කාර්යාලය සඳහන් කරනු ලැබීය.", "URL": "https://sinhala.adaderana.lk/news.php?nid=11660", "Category": null, "Parent URL": null}