{"Source": "Adaderana", "Timestamp": "April 8, 2019 04:13 pm", "Headline": "වසන්තයේ උදාව", "News Content": "වසන්තය පිළිගනිමින් චීනයේ ප්‍රදේශ රැසකට මේ දිනවල විසිතුරු මල් සමය උදාවී තිබේ. එය කාගේත් නෙත් සිත් පැහැරගන්නා අපූරු සුන්දර දසුනක් බව විදෙස් මාධ්‍ය වාර්තා කළේය. වයඹ දිග චීනයේ ෂින්ජියාංග් (Xinjiang) පළාතේ කෝලා (Korla) නගරය ප්‍රනීත රසයෙන් යුතු පෙයාර් පළතුරු සඳහා ප්‍රසිද්ධයි. පෙයාර් මලින් පිරුණු එහි උද්‍යාන ඉතාමත් සුන්දර දසුන් මවයි. දේශීය මෙන්ම විදේශීය සංචාරකයන්ද අලංකාර පුෂ්පෝද්‍යාන දැක ගැනීමට කෝලා නගරයට එක්රොක්ව සිටියි. සුන්දර දර්ශනයෙන් ප්‍රසිද්ධ වන නැගෙනහිර චීනයේ ජියැන්ෂු පළාතේ ජින්හු ප්‍රදේශයේ රේප්සීඩ් මල් සහ ක්‍රෙස් මල් මේ දිනවල සරුවට පිපෙන සමයට පිවිස තිබේ. එහි දසුන්ද චීනයේ විවිධ ප්‍රදේශවල සංචාරකයන් ආකර්ෂණය කරගෙන ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=107641", "Category": null, "Parent URL": null}