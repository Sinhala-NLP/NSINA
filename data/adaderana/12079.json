{"Source": "Adaderana", "Timestamp": "November 11, 2010 04:14 pm", "Headline": "විපතට පත්වූවන්ට සහන සැලසීමට ගුවන් හමුදාව ද එක්වෙයි", "News Content": "ජල ගැලීම් වලින් විපතට පත්වූවන්ට සහන සැලසීම සඳහා ගුවන් හමුදාව ද එක්ව සිටින බව ගුවන් හමුදා මාධ්‍ය ප්‍රකාශක වින්ග් කමාන්ඩර් ජනක නානායක්කාර මහතා පවසයි. ගුවන් හමුදා බෙල් 212 වර්ගයේ හෙලිකොප්ටර් යානා ඒ සඳහා යොදාගෙන ඇති බව ජනක නානායක්කාර මහතා සඳහන් කරයි. කොළඹ නුවර මාර්ගය, පානදුර, කළුතර ආදී ප්‍රදේශවල ජල ගැලීම් වලින් පීඩාවට පත්ව සිටින පිරිස් මුදාගැනීමටත්, මෙසේ ජල ගැලීම් තත්ත්වය බලපා ඇති ප්‍රදේශ හඳුනාගැනීම සඳහාත් ‍ගුවන් හමුදා හෙලිකොප්ටර් යානා යොදවා ඇති බව හෙතෙම කියා සිටියි.", "URL": "https://sinhala.adaderana.lk/news.php?nid=12079", "Category": null, "Parent URL": null}