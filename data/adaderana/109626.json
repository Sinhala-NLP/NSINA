{"Source": "Adaderana", "Timestamp": "May 9, 2019 05:32 pm", "Headline": "මලින් පිරී ගිය ජලාශය", "News Content": "මස්කෙලිය මවුසාකැලේ ජලාශයේ මල් විශේෂයක් පිපීම හේතුවෙන් එම ප්‍රදේශය වඩාත් සුන්දර දසුනක් බවට පත්ව තිබේ. පසුගිය මාස කිපය තුළදී ජලාශයේ ජල මට්ටම සිඝ්‍රයෙන් පහළ බැසිම නිසා ජලයෙන් යටව තිබූ බොහෝ ප්‍රාදේශ ගොඩබිම් බවට පත්ව තිබේ. එම ප්‍රදේශය පුරා දම්,සුදු හා නිල් වර්ණවලින් මල් විශේෂයක් පිපි තිබෙන අතර එම ශාඛයේ නටුවල කටු ස්වභාවයක් පවති. ප්‍රදේශවාසීන් පවසන්නේ මෙසේ හටගන්නා මල් සති කීපයක් පිපී තිබී වියලි යන බවයි. දැඩි නියඟය පැවතීම නිසා ජලාශයේ ජලය සිදීගොස් කාලයක් පැවති අවස්ථාවල මෙසේ මල් හටගෙන තිබෙන අයුරු දක්නට ලැබිණ.", "URL": "https://sinhala.adaderana.lk/news.php?nid=109626", "Category": null, "Parent URL": null}