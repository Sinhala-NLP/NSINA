{"Source": "Adaderana", "Timestamp": "March 10, 2013 04:20 pm", "Headline": "ක්‍රීඩා විෂය අනිවාර්ය කිරීමේ චක්‍රලේඛය ළඟදීම ගේනවා", "News Content": "පාසල් විෂය නිර්දේශයට ක්‍රීඩා විෂය අනිවාර්ය කිරීම සඳහා වන චක්‍රලේඛය කඩිනමින් ගෙන එන බව අධ්‍යාපන අමාත්‍ය බන්දුල ගුණවර්ධන මහතා පවසයි. ක්‍රීඩා අමාත්‍යංශය සහ උසස් අධ්‍යාපන අමාත්‍යංශය එක්ව මෙම වැඩපිළිවෙළ හදුන්වා දෙන බව අමාත්‍යවරයා කියයි. කොළඹ අද (10) පෙරවරුවේ පැවති උත්සවයකට එක්වෙමින් බන්දුල ගුණවර්ධන අමාත්‍යවරයා මේ බව පැවසීය. එහිදී අමාත්‍යවරයා වැඩිදුරටත් සඳහන් කළේ ඉදිරියේදී විශ්ව විද්‍යාල ප්‍රවේශයදී ක්‍රීඩාවන්ට දක්වන දක්ෂතාවයන් සඳහා ද ලකුණු ලබාදීමේ වැඩපිළිවෙලක් ක්‍රියාත්මක කරන බවයි.", "URL": "https://sinhala.adaderana.lk/news.php?nid=32286", "Category": null, "Parent URL": null}