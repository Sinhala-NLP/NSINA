{"Source": "Adaderana", "Timestamp": "December 21, 2018 11:39 am", "Headline": "පාරක් කැඩී ප්‍රදේශවාසින් දැඩි දුෂ්කරතාවකට", "News Content": "ඇල්ල බල්ලකොටුව නගරයේ සිට දොඩම්ගොල්ල නගරය දක්වා වැටී ඇති ප්‍රධාන මාර්ගය අබලන් වීම හේතුවෙන් ප්‍රදේශවාසින් දැඩි දුෂ්කරතාවකට පත්ව සිටියි. ඇල්ල බල්ලකොටුව - දොඩම්ගොල්ල මාර්ගය ප්‍රදේශයේ ගම්මාන රැසකට නගරය කරා පිවිසීමට ඇති එකම මාර්ගයයි. මාර්ගය අබලන් වීමත් සමඟ බල්ලකෙටුව නගරයේ සිට දොඩම්ගොල්ල දක්වා ධාවනය වූ බස් රථයද ධාවනයෙන් ඉවත් කර තිබේ. අප වාර්තාකරු සඳහන් කළේ මෙම මාර්ගයේ කිලෝමීටර් 4ක පමණ ප්‍රදේශයක් මීට වසර කිහිපයකට ඉහතදී කාපට් අතුරා සකසා ඇති අතර එය අතරමග නවතාදමා තිබෙන බවයි. මාර්ගය පිලිසකර කිරීමට බලධාරීන් වහා මැදිහත්විය යුතුය යන්න ප්‍රදේශවාසීන්ගේ ඉල්ලීමයි.", "URL": "https://sinhala.adaderana.lk/news.php?nid=101093", "Category": null, "Parent URL": null}