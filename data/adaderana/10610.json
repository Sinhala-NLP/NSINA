{"Source": "Adaderana", "Timestamp": "September 3, 2010 10:31 am", "Headline": "ලංකා රාජ්‍ය ජාල ව්‍යාපෘතිය නැගෙනහිරටත්", "News Content": "රාජ්‍ය ආයතන තොරතුරු හා සන්නිවේදන තාක්ෂණයෙන් සවිබල ගැන්වීම සදහා ක්‍රියාත්මක ලංකා රාජ්‍ය ජාල ව්‍යාපාතිය( LGN) නැගෙනහිර පළාතේ මේ වන විට නිම වෙමින් පවතින බව ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) පවසයි. ඒ අනුව කුරුණැගල පුත්තලම අනුරාධපුරය පොළොන්නරුව අම්පාර යන දිස්ත්‍රික්ක වලට අයත් දිසා ලේකම් කාර්යාල ප්‍රාදේශිය ලේකම් කාර්යාල උතුරු මැද පළාත් ප්‍රධාන ලේකම් කාර්යාලය සහ නැගෙනහිර පළාත් ප්‍රධාන ලේකම් කාර්යාලය එක් පරිගණක ගත ජාලයකට සම්බන්ධ මෙමගින් සිදු කෙරෙනු ඇත. රාජ්‍ය අංශය ප්‍රතිනිර්මාණය කිරීමේ සහ තොරතුරු තාක්ෂණ යටිතල පහසුකම් සංවර්ධනය කිරීමේ වැඩසටහන් යටතේ මෙය ක්‍රියාත්මක කෙරේ. ඉහත සදහන් රාජ්‍ය ආයතන වල නිලධාරීන්ට විධිමත් පරිගණක පුහුණුවක් ලබා දීම එම ආයතන සදහා නවීන තොරතුරු සන්නිවේදන තාක්ෂණ උපකරණ ලබා දීම අන්තර්ජාල පහසුකම් ලබා දීම ඉ- මේල් පහසුකම් ලබාදීම ඇතුළු තවත් පහසුකම් රැසක් ලබා දීම මෙම ව්‍යාපෘතිය යටතේ සිදු කරනු ලබන බව නියෝජිතායතනය වැඩිදුරටත් සදහන් කරයි", "URL": "https://sinhala.adaderana.lk/news.php?nid=10610", "Category": null, "Parent URL": null}