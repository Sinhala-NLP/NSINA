{"Source": "Adaderana", "Timestamp": "November 25, 2011 08:17 am", "Headline": "අනුරුද්ධ රත්වත්තේ දේහය පිළිබඳ අවසන් කටයුතු ලබන ඉරිදා", "News Content": "අභාවප්‍රාප්ත ජෙනරාල් අනුරුද්ධ රත්වත්තේ මහතාගේ දේහය පිළිබඳ අවසන් කටයුතු ලබන ඉරිදා(27) සිදුකිරිමට තීරණය කර තිබේ. රත්වත්තේ මහතාගේ දේහය ඊයේ(24) පස්වරුවේ මහනුවර, මහයියාව ප්‍රදේශ‍යේ පිහිටි එතුමාගේ නිවසට රැගෙන ආ බව අද දෙරණ වාර්තාකරු සඳහන් කළේය. 73 හැවිරිදි වියේ පසුවූ අනුරුද්ධ රත්වත්තේ මහතා නිවසේ දී සිදුවූ හදිසි අනතුරක් හේතුවෙන් මහනුවර මහ රෝහලට ඇතුළත් කර සිටියදි ඊයේ දහවල් අභාවප්‍රාප්ත විය. හිටපු නියෝජ්‍ය ආරක්ෂක අමාත්‍යවරයෙකු ද වූ ඒ මහතා සිදුකළ සේවාව හේතුවෙන් මහත් ජනාදරයට පත්වූ අයෙක් ලෙස සැලකෙයි.", "URL": "https://sinhala.adaderana.lk/news.php?nid=20246", "Category": null, "Parent URL": null}