{"Source": "Adaderana", "Timestamp": "April 10, 2018 04:45 pm", "Headline": "FB නිර්මාතෘ අද අමෙරිකානු සෙනෙට් මණ්ඩලය හමුවේ පෙනී සිටියි", "News Content": "ලොව විශාලතම සමාජ ජාල වෙබ් අඩවියේ නිර්මාතෘ මාර්ක් සකර්බර්ග් අද(10) අමෙරිකානු සෙනෙට් මණ්ඩලය හමුවේ පෙනී සිටීමට නියමිතව සිටියි. ඒ පසු ගියදා කේම්බ්‍රිජ් ඇනලිටිකා ආයතනය විසින් අනවසරයෙන් ෆේස්බුක් දත්ත ලබා ගත් සිද්ධිය සම්බන්ධයෙනි. සකර්බර්ග් ඊයේ(09) දිනයේදී ඇමෙරිකානු නීති සම්පාදකයින් පිරිසක්ද හමුවී ඇති අතර එහිදී ඔහු කොංග්‍රස් වාණිජ කමිටුව වෙත ලිඛිත ප්‍රකාශයක්ද නිකුත් කරනු ලැබීය. එහිදී සකර්බර්ග් ප්‍රකාශ කර තිබුනේ ෆේස්බුක් වෙබ් අඩවිය මිනිස් සම්බන්ධතා පිළිබඳ යහපත අපේක්ෂා කලද එහි අවභාවිත වීම පිළිබඳව තමන් පෞද්ගලිකව සමාව අයැද සිටින බවයි.", "URL": "https://sinhala.adaderana.lk/news.php?nid=87251", "Category": null, "Parent URL": null}