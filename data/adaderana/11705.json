{"Source": "Adaderana", "Timestamp": "October 24, 2010 03:06 pm", "Headline": "ඉදිරි මාස කිහිපයේදී ඉන්ධන මිල අඩු කළ හැකියි", "News Content": "ඉදිරි මාස කිහිපය තුළදී ඉන්ධන මිල අඩු කළ හැකි වනු ඇති බව ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා පවසයි. තෙල් නිෂ්පාදනය කරන රටවලින් සෘජු ලෙස ඉන්ධන මිලදී ගැනීමට රජය තීරණය කර තිබීම ඊට හේතුව බව අමාත්‍යවරයා සඳහන් කරයි.. එමගින් දැනට‍ වෙළඳපළේ පවතින මිලට වඩා අඩුමිලට ඛනිජ තෙල් සංස්ථාව වෙත ඉන්ධන මිලදී ගත හැකි බව අමාත්‍ය සුසිල් ප්‍රේම්ජයන්ත මහතා පෙන්වාදෙයි. ඛනිජ තෙල් සංස්ථාවේ ලිහිසි තෙල් ප්‍රවර්ධනය සඳහා බත්තරමුල්ල පැලවත්ත ප්‍රදේශයේදී පැවති වැඩමුළුවකට එක්වෙමින් අමාත්‍යවරයා මෙම කරුණු අනාවරණය කළේය. රජය මාස 11කින් පමණ ඉන්ධන මිලෙහි කිසිදු වෙනසක් සිදුකර නොමැති බව ද සුසිල් ප්‍රේම්ජයන්ත් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11705", "Category": null, "Parent URL": null}