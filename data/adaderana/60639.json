{"Source": "Adaderana", "Timestamp": "May 31, 2016 10:10 am", "Headline": "   යුරෝපා සංගමයේ සංවර්ධන උපායමාර්ග  වෙනස්වෙයි", "News Content": "ශ්‍රී ලංකාව සම්බන්ධයෙන් වන තම සංවර්ධන උපායමාර්ග යළි ඇගයීම කෙරෙහි යුරෝපා සංගම‍යේ අවධානය යොමුව තිබේ.මේ සම්බන්ධයෙන් වන සාකච්ඡාවක් ඊයේ කොළඹදී පවත්වා ඇතැයි Xinhua පුවත් සේවය වාර්තා කරයි.මේ යටතේ ශ්‍රී ලංකාව විසින් එක්සත් ජාතීන්ගේ මානව හිමිකම් කොමිසමේ යෝජනා ක්‍රියාවට නැංවීම, වගකීම, යුක්තිය ඉටු කරලීම, නැවත පදිංචි කිරීම් මෙන්ම යහපාලනය සහ සංහිඳියාව වෙනුවෙන් දිගුකාලීන විසඳුම් ලබාගත හැකි පරිදි ඒ සඳහා සහය පළකිරීමට යුරෝපා සංගමයේ අවධාන‍ය යොමුව ඇත.යුරෝපා සංගමයේ දකුණු සහ අග්නිදිග ආසියානු කලාපීය ප්‍රධානී ජෝග් කබලේරියා විසින් මේ බව අනාවරණය කර තිබේ.වසර 2020 දක්වා යුරෝපා සංගමයේ ශ්‍රී ලංකාව සඳහා වන සංවර්ධන ක්‍රමෝපාය පුළුල් කිරීමට ද මෙහිදී තීරණය වී ඇතැයි වාර්තා වේ.", "URL": "https://sinhala.adaderana.lk/news.php?nid=60639", "Category": null, "Parent URL": null}