{"Source": "Adaderana", "Timestamp": "September 11, 2016 09:23 am", "Headline": "පළාත් පාලන මැතිවරණයේදී ආණ්ඩුව පරාද වෙනවා", "News Content": "ඉදිරියේ දී පැවැත්වීමට නියමිත පළාත් පාලන මැතිවරණයේ දී ආණ්ඩුව පරාජයට පත්වන බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ ශ්‍රී ලංකා නිදහස් පක්ෂය සහ එක්සත් ජාතික පක්ෂය අතර මේ වන විට කිසිදු වෙනසක් නොමැති බවයි.අම්බලන්ගොඩ ප්‍රදේශයේදී මාධ්‍යවේදීන් නැගු ප්‍රශ්නවලට පිළිතුරු ලබාදෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කර තිබේ.මේ අතර වත්මන් ආණ්ඩුව රට ඒකාධිපති පාලනයක් කරා රැගෙන යමින් සිටින බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ අසත්‍ය ප්‍රචාර පතුරවමින් වත්මන් ආණ්ඩුව බලයට පැමිණි බවයි.හෝමාගම පැවති ජනහමුවකට එක්වෙමින් මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=63981", "Category": null, "Parent URL": null}