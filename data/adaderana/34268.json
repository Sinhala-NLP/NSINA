{"Source": "Adaderana", "Timestamp": "May 21, 2013 02:05 pm", "Headline": "ගුරු වැටුප් ගෙවීමේ ප්‍රශ්නයක් වෙලා නෑ", "News Content": "ගුරු වැටුප් ගෙවීමේ දිනය වෙනසක් වීම සම්බන්ධයෙන් තමන්ගෙන් කිසිවෙකුත් විමසීමක් කර නැති බවත් එම කටයුතු අවශ්‍ය පරිදි නිසි වේලාවට සිදුවී ඇති බවත් අධ්‍යාපන අමාත්‍ය බන්දුල ගුණවර්ධන මහතා පවසයි. ගුරු වැටුප් ගෙවීමේ දිනය වෙනස්වීම ගැන අද (21) පාර්ලිමේන්තුවේදී එක්සත් ජාතික පක්ෂ නායක රනිල් වික්‍රමසිංහ මහතා අගමැතිවරයාගෙන් විමසීමක් කළේය. එම අවස්ථාවේදී එජාප මන්ත්‍රී අකිල විරාජ් කාරියවසම් මහතා ද ඒ ගැන විමසූ විට ඊට පිළිතුරු ලබාදුන්නේ අධ්‍යාපන අමාත්‍ය බන්දුල ගුණවර්ධන මහතාය. ඇමති බන්දුල එහිදී කීවේ වැටුප් ලබාදීමේ ‍දිනය වෙනස්වීම ගැන කවුරුත් කිසිවක් පවසා නැති බැවින් එම කටයුතු වේලාවට සිදුව ඇති බවයි. ගුරුවරුන්ගේ මාසික වැටුප සාමාන්‍යයෙන් සෑම මසකම 20 වැනිදා ලබාදෙන බවත් ‍අද (21) වර්ජනය කඩා කප්පල් කිරීම සඳහා බලධාරීන් වැටුප් ලබාදීමේ දිනය අදට කල් දැමූ බවට ගුරු සංගම් ඊයේ චෝදනා කරන ලදී.", "URL": "https://sinhala.adaderana.lk/news.php?nid=34268", "Category": null, "Parent URL": null}