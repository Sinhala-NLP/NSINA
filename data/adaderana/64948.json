{"Source": "Adaderana", "Timestamp": "October 11, 2016 04:22 pm", "Headline": " ඉහළ මහලෙන් ඇද වැටී 16 හැවිරිදි තරුණයා මරුට", "News Content": "නිට්ටඹුව නගරයේ ඉදිකෙරෙමින් පවතින ගොඩනැගිල්ලකින් ඇද වැටීමෙන් පුද්ගලයෙකු මියයාමේ සිද්ධියක් සම්බන්ධයෙන් නිට්ටඹුව පොලීසිය විමර්ශන ආරම්භ කර තිබේ.ඊයේ(10) රාත්‍රී 9ත් අද අළුයම 5ත් අතර කාලයේ අදාළ ගොඩනැගිල්ලේ ඉහළ මහලෙන් ඇද වැටීමෙන් මොහු මියගොස් ඇති බව සඳහන්ය.මෙලෙස මියගොස් ඇත්තේ 16 හැවිරිදි විල්ගමුව, නාමිනිඔය ප්‍රදේශයේ පදිංචිව සිටි අයෙකු බව පොලීසිය සඳහන් කළේය. මළ සිරුර ගම්පහ රෝහලේ මෘත ශරීරාගාරයේ තබා ඇති අතර නිට්ටඹුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64948", "Category": null, "Parent URL": null}