{"Source": "Adaderana", "Timestamp": "August 13, 2013 11:23 am", "Headline": "අවන්හලේ තහනම් මස්", "News Content": "ඇඹිලිපිටිය, චන්ද්‍රිකාවැව ආශ්‍රිත ප්‍රදේශයේ අවන්හලක තිබී මුව මස් සහ වල්ඌරු මස් තොගයක් හම්බන්තොට වන ජීවි කාර්යාලයේ නිලධාරීන් සිය භාරයට ගෙන තිබේ. එහිදි එක් සැකකරුවෙකු අත්අඩංගුවට ගත් බව එම කාර්යාලය සඳහන් කළේය. අදාළ අවන්හලේ තිබී මුව මස් කිලෝග්‍රෑම් 25ක් සහ වල් ඌරු මස් කිලෝග්‍රෑම් 10ක් වනජීවි නිලධාරීන් භාරයට ගෙන ඇත. සැකකරු ඇඹිලිපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36595", "Category": null, "Parent URL": null}