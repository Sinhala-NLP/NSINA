{"Source": "Adaderana", "Timestamp": "November 8, 2013 02:16 pm", "Headline": "සයුරුපාය ජනපති අතින් ජනතා අයිතියට", "News Content": "මාගම් රුහුණුපුර මහින්ද රාජපක්ෂ වරාය පරිශ්‍රයේ ඉදි කළ නව පරිපාලන සංකීර්ණය අද (08) පෙරවරුවේ ජනාධිපති මහින්ද රාජපක්ෂ මහතා අතින් විවෘත කර තිබේ. සයුරුපාය නමින් නම් කර ඇති මෙම පරිපාලන සංකීර්ණය ශ්‍රී ලංකාව නාවික කේන්ද්‍රස්ථානයක් ලෙස සංවර්ධනය කිරීමේ අරමුණින් ඉදිකර ඇත. වර්ග අඩි ලක්ෂයකින් සමන්විත නව පරිපාලන සංකීර්ණය මහල් 14කින් යුතු වන අතර ඒ සඳහා වැය කර ඇති මුදල රුපියල් බිලියනයක් පමණ වන බව ජනාධිපති මාධ්‍ය අංශය සඳහන් කළේය. නාවික කර්මාන්තයට අදාළ සියලු සේවාවන් මෙහිදී ලබාගත හැකි අතර එමගින් පාරිභෝගික ජනතාවට සිය කටයුතු පහසුවෙන් ඉටුකර ගැනීමට හැකියාව ලැබෙනු ඇති බව සඳහන්ය.", "URL": "https://sinhala.adaderana.lk/news.php?nid=38689", "Category": null, "Parent URL": null}