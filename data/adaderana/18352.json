{"Source": "Adaderana", "Timestamp": "August 28, 2011 09:09 am", "Headline": "අයරින් නිසා මිලියන 2 ක් නිවෙස් හැරයයි", "News Content": "අමෙරිකාවට නැගෙනහිර වෙරළ තීරයට බලපෑ අයරින් චණ්ඩ මාරුතය හේතුවෙන් මිලියන දෙකකට අධික පිරිසක් සිය නිවෙස් අතහැර ගොස් සිටියි. අමෙරිකාවේ උතුරු කැරොලිනා ප්‍රදේශයට මෙම චණ්ඩ මාරුතයෙන් දැඩි බලපෑම් එල්ල වී ඇති අතර වර්ජීනියා සහ ෆ්ලොරිඩා ප්‍රාන්තවලට ද යම් බලපෑමක් එල්ල වී ඇති බව වාර්තා වේ. පැයට කිලෝමීටර් 130 ට අධික වේගයකින් යුත් සුළඟත් සමඟ අදාළ ප්‍රදේශවලට අධික වාර්ෂාවක් ද පතිත වී තිබේ. ඊයේ(27) දිනයේ දී අදාළ ප්‍රදේශවල සිටින පිරිස් වලට එම ස්ථාන වලින් කඩිනමින් ඉවත් වන ලෙස පළාත් බලධාරීන් දැනුම් දී ඇති බව විදෙස් මාධ්‍ය වාර්තා කරයි. එහිදී සිදුවු අනතුරුවලින් පුද්ගලයින් පස් දෙනෙකු මියගොස් ඇති බව විදෙස් මාධ්‍ය වාර්තා කරයි. අමෙරිකාවට බලපා ඇති මෙම තත්ත්වය සම්බන්ධයෙන් ජනාධිපති බැරැක් ඔබාමා සිය රජයේ නිලධාරීන් සමඟ හදිසි සාකච්ඡාවක් ද පවත්වා ඇති බව සඳහන්ය.", "URL": "https://sinhala.adaderana.lk/news.php?nid=18352", "Category": null, "Parent URL": null}