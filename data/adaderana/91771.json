{"Source": "Adaderana", "Timestamp": "July 1, 2018 09:32 am", "Headline": "හිමිකම් නොමැති රාජ්‍ය ආයතන රැසක් තියෙනවා", "News Content": "නිසි හිමිකම් පත්‍රයක් නොමැති රාජ්‍ය ආයතන රැසක් ඇති බව ඉඩම් හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා පවසයි. ගාල්ල , බද්දේගම ප්‍රදේශයේදි මාධ්‍ය වෙත අදහස් පල කරමින් අමාත්‍යවරයා වැඩිදුරටත් ප්‍රකාශ කලේ හිමිකම් පත්‍ර නොමැති රාජ්‍ය ආයතන දෙලොස් දහසකට පමණ කඩිනමින් හිමිකම් පත්‍ර ලබාදීමට පියවර ගන්නා බවයි. කඩිනමින් ඔප්පු ලබාදීමේ වැඩසටහනක් ක්‍රියාත්මක කර ඇති බවද ගයන්ත කරුණාතිලක මහතා පවසයි. හිමිකම්පත් නොමැති රාජ්‍ය ආයතන රැසක් තිබෙන බවත් මේ වන විට රාජ්‍ය ආයතන 12,000 ක් පමණ හිමිකම් පත් ලබා ගැනීම සඳහා ඉල්ලුම් කර ඇති බවද ඒ මහතා පැවසීය. එක්සත් ජාතික පක්ෂය මැතිවරණ බලාගෙන වැඩ කරන පක්ෂයක් නොවන බවත් අනාගතය ගැන සිතා කටයුතු කරන නිසා ජනතාව නිවැරදි තීන්දුවක් ගනු ඇති බවද ඉඩම් අමාත්‍ය ගයන්ත කරුණාතිලක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91771", "Category": null, "Parent URL": null}