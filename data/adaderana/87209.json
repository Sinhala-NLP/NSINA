{"Source": "Adaderana", "Timestamp": "April 10, 2018 07:02 am", "Headline": "ත්‍රීරෝද රථවල මීටරය අප්‍රේල් අවසානයේ සිට අනිවාර්යයි-තීරණයට ත්‍රීරෝද රථ සම්මේලනයේ විරෝධය", "News Content": "ත්‍රීරෝද රථ සඳහා ගාස්තු මීටරය අනිවාර්ය කිරීම මෙම මස අවසානයේ සිට ක්‍රියාත්මක කරන බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා ප්‍රකාශ කළේ මගී ආරක්ෂාව සහ ත්‍රීරෝද රථ සේවයේ ගුණාත්මක තත්ත්වය වර්ධනය කිරීමේ අරමුණින් මෙම පියවර ගත් බවයි. ගාස්තු මීටරය පසුගිය පළමු වැනි දින සිට අනිවාර්ය කර තිබුණ ද ඉදිරිපත් වූ ඉල්ලිම් සැලකිල්ලට ගනිමින් ඒ සඳහා තවත් සති දෙකක කාලයක් ලබා දී ඇති බව සිසිර කෝදාගොඩ මහතා සඳහන් කළේය. කෙසේ වෙතත් ත්‍රීරෝද රථ සම්මේලනයේ සභාපති සුනිල් ජයවර්ධන මහතා සඳහන් කළේ අදාළ තීරණය ක්‍රියාත්මක කිරිමට තම සංගමය විරෝධය පල කරන බවයි.", "URL": "https://sinhala.adaderana.lk/news.php?nid=87209", "Category": null, "Parent URL": null}