{"Source": "Adaderana", "Timestamp": "July 14, 2012 12:58 pm", "Headline": "උදරයේ සඟවා හෙරොයින් ගුලි ගෙන ආ විදේශිකයකු කොටුවෙයි", "News Content": "හෙරොයින් ගුලි තොගයක් ශරීර අභ්‍යන්තරයේ සඟවා ගෙන මෙරටට පැමිණි විදේශිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ. ගුවන්තොටුපළ මත්ද්‍රව්‍ය නාශක කාර්යාංශයට ලැබුණු තොරතුරකට අනුව කරච්චි නුවර සිට මෙරටට පැමිණි පකිස්ථානු ජාතිකයෙකු මෙලෙස අත්අඩංගුවට ගෙන ඇති බව සඳහන්ය. සැකකරු සම්බන්ධයෙන් සිදුකළ වැඩිදුර පරීක්ෂණවල දී මොහු හෙරොයින් ගුලි ගිල මෙරටට පැමිණ ඇති බවට අනාවරණය වී තිබුණි. ඒ අනුව සැකකරු මීගමුව රෝහලට ඇතුළත් කිරීමෙන් අනතුරුව ඔහුගේ උදරය තුළ තිබී හෙරොයින් ගුලි 42 ක් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකරු සම්බන්ධයෙන් කටුනායක ගුවන්තොටුපළ මත්ද්‍රව්‍ය නාශක කාර්යාංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25776", "Category": null, "Parent URL": null}