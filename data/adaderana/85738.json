{"Source": "Adaderana", "Timestamp": "March 15, 2018 12:36 pm", "Headline": "රිය අනතුරකින් තරුණයන් 2ක් මරුට", "News Content": "ගාල්ල - මාතර ප්‍රධාන මාර්ගයේ වැලිගම, කප්පරතොට ප්‍රදේශයේ සිදුවූ රිය අනතුරකින් තරුණයින් දෙදෙනෙකු මියගොස් තිබේ. අද(15) අළුයම 3.45ට පමන මාතර දෙස සිට ගාල්ල දෙසට ධාවනය වූ ටිපර් රථයක ප්‍රතිවිරුද්ධ දෙසින් පැමිණි මෝටර් රථයක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතල තුවාල ලැබූ මෝටර් රථයේ ගමන් කළ තරුණයින් දෙදෙනා වැලිගම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 29 හැවිරිදි තරුණයින් දෙදෙනෙක්ය. අනතුර සම්බන්ධයෙන් ටිපර් රථ රියදුරු අත්අඩංගුවට ගෙන ඇති අතර වැලිගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85738", "Category": null, "Parent URL": null}