{"Source": "Adaderana", "Timestamp": "December 27, 2013 01:32 pm", "Headline": " ටිංටස් ඇණයක් උගුරේ සිරවී කුඩා දරුවෙක් මරුදකියි", "News Content": "කුඩා ටිංටස් ඇණයක් උගුරේ සිරවීමෙන් වයස අවුරුදු 4ක දරුවෙකු ජීවිතක්ෂයට පත්ව තිබේ. අම්පාර,මිහිඳුපුර ප්‍රදේශයේ පදිංචි කෙමින් දිල්සර නමැති දරුවා මෙම අවාසනාවන්ත ඉරණමට ගොදුරුවී ඇති බව අද දෙරණ වාර්තාකරු පවසයි. අද (27) පෙරවරුවේ මෙම දරුවා ටිංටස් ඇණයක් කටේදමාගෙන සිටියදී එය උගුරේ සිරවීමෙන් පසු අසාධ්‍යවීම නිසා අම්පාර මහ රෝහලට ඇතුළත් කර තිබේ. එහිදී වෛද්‍යවරුන් විසින් දරුවාගේ ජීවිතය බේරාගැනීමට උත්සාහයක නිරත වුවද, එකී උත්සාහය ව්‍යර්ථ කරමින් දරුවා ජීවිතක්ෂයට පත්ව ඇති බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=39893", "Category": null, "Parent URL": null}