{"Source": "Adaderana", "Timestamp": "April 11, 2019 11:08 am", "Headline": "සියලූම අර්ධ ස්වයංක්‍රීය ගිනි අවි තහනම් කිරීමේ කෙටුම්පත පාර්ලිමේන්තුවට", "News Content": "සියලුම වර්ගයේ අර්ධ ස්වයංක්‍රීය ගිනි අවි තහනම් කිරීමේ කෙටුම්පතක් නවසීලන්ත පාර්ලිමේන්තුව හමුවට ඉදිරිපත් කෙරුණි. අගමැතිනී ජසින්ඩා ආර්ඩේන්ගේ මූලිකත්වයෙන් ඉදිරිපත් කෙරුණු අදාළ කෙටුම්පත වැඩි ඡන්දයෙන් සම්මත වූ බවයි විදෙස් මාධ්‍ය වාර්තා කරයි. නව ගිනිඅවි නීතියක් ගෙන ඒම සඳහා පැවැති ඡන්ද විමසීමේදී ඊට පක්ෂව ඡන්ද 119ක් පළවූ අතර ඊට එරෙහිව ඡන්දය භාවිත කළේ එක් අයෙක් පමණයි. ඉදිරියේදී රාජකීයන්ගේ නියෝජිතයා වන ආණ්ඩුකාරවරයාගේ අනුමැතිය ඊට හිමිවීමෙන් පසු එම පනත රටේ නීතියක් බවට පත්වනු ඇති. නවසීලන්තයේ ක්‍රයිස්ට්චර්ච් නගරයේදී ඉස්ලාමීයයන් ඉලක්ක කර එල්ල වූ වෙඩි ප්‍රහාරයකින් පුද්ගලයින් 50දෙනෙක් මියගියේය. අදාළ සිදුවීමෙන් පසුව රටේ මෙතෙක් පැවැති සැහැල්ලු ගිනි අවි නීති වෙනස් කරන බවට අගමැතිනී ජසින්ඩා මේ සපථ කළේය. මෙසේ නව ගිනි අවි නීති හඳුන්වා දුන්නේ ඒ අනුවයි. අදාල පනතට සිය අත්සන් තැබීමෙන් පසු පාර්ලිමේන්තුව ඇමතූ අගමැතිනිය කදුළු සඟවාගත් අතිශය සංවේදී කතාවක්ද පැවැත්විය. ප්‍රහාරයෙන් තුවාල ලබා රෝහල්ගතව ප්‍රතිකාර ලබන පිරිස් හමුවීමට තමන් ගිය බවත් තුවාල ලැබූවන්ගෙන් සියලූම දෙනා වෙඩි ප්‍රහාර එකකට වඩා වැඩි ප්‍රමාණයකින් තුවාල ලබා සිටි බවත් අගමැතිනිය සඳහන් කළේය. ගිනි අවි නිපදවා ඇත්තේ ඝාතනය සදහාම පමණක් බව පසුගිය මාර්තු 15 ප්‍රහාරයෙන් මනාව පෙනී යන බවත් ඇය අවධාරණය කර සිටියේය.", "URL": "https://sinhala.adaderana.lk/news.php?nid=107813", "Category": null, "Parent URL": null}