{"Source": "Adaderana", "Timestamp": "May 19, 2018 08:58 am", "Headline": "මහ වැස්සෙන් රාවණා,දියලුම සැඩ පහර වැඩිවෙයි", "News Content": "ඌව පළාතේ ප්‍රදේශ රැසකට ඊයේ පස්වරුවේ සිට ඇද හැලෙන ධාරානිපාත වර්ෂාපතනය නිසා රාවණාඇල්ල,දියලුම ඇල්ල සහ දුන්හිඳ දිය ඇල්ල යන දිය ඇලිවල සැඩපහර වැඩි වී තිබේ. රාවණාඇල්ල සහ දියඇල්ල යන දිය ඇලි වල ජල පහර මෙලෙස වැඩි වීමත් සමඟ එම දියඇලි අසලට ගමන් කිරීමෙන් වලකින ලෙස ආපදා කලමණාකරන ඒකකය සහ පොලීසිය මහජනතාවගේන් ඉල්ලීමක් කර සිටියි. එමෙන්ම රාවණා ඇල්ලේන් පෝෂණය වන කිරිදි ඔයේ ජල පහරද මේ වන විට වැඩි වී ඇති අතර එම නිසා එම ගංගා දෙපස ජනතාව ද අවධානයෙන් පසු විය යුතු බව දිස්ත්‍රික් ආපදා කලමණාකරන ඒකකය දැනුම් දෙයි. මීට අමතරව ඇල්ල වැල්ලවාය සහ කොස්ලන්ද වැල්ලවාය යන මාර්ගවලට ස්ථාන කිහිපයකින් පස් කඳු සහ ගල් පෙරලීම් කිහිපයක් වාර්තා වන අතර ගමනාගමනයට මේ වන විට බධා එල්ල වී නොමැති අතර සවස් කාලයේ ද වර්ෂාපතනය වැඩි වුවහොත් මෙම මාර්ග භාවිතයට ගැනිමේ දී සැලකිලිමත් වන ලෙස ආපදා කලමණාකරන ඒකකය වැඩි දුරටත් ජනතාවට දැනුම් දෙනු ලබයි.", "URL": "https://sinhala.adaderana.lk/news.php?nid=89372", "Category": null, "Parent URL": null}