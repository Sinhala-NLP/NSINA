{"Source": "Adaderana", "Timestamp": "January 9, 2019 11:25 am", "Headline": "සීගිරියේ රඟ දක්වන ගිණි සිසිල", "News Content": "සීගිරියට පැමිණෙන විදේශීය සංචාරකයන් සීගිරිය ප්‍රදේශයේ වැඩි කාලයක් රඳවාගෙන ප්‍රදේශවාසීන්ගේ ජන ජීවිතය ආර්ථිකය වැඩි දියුණු කිරීම සඳහා ජාතික ශිල්ප සභාව සමග එක්ව සංචාරක අමාත්‍යංශය මගින් සීගිරිය හස්ත කර්මාන්ත ගම්මානයේ දී රාත්‍රී කාලයේ විශේෂ සංස්කෘතික අංග හා ගිණි සිසිල සංදර්ශන ප්‍රදර්ශනය කිරීමේ වැඩසටහනක් ආරම්භ කොට තිබේ. ජාතිකසිල්ප සභාවට අයත් සිගිරිය හස්ත කර්මාන්ත ගම්මානයේදී රාත්‍රී 7 සිට රාත්‍රී 9 දක්වා මෙම සංස්කෘතික අංග ඇතුළත් ගිනිසිසිල වෙස් නැටුම් කුරහන් කවි ආදී සංස්කෘතික අංග රැසක් ප්‍රදර්ශනය කිරීම මෙහිදී සිදු කෙරේ. ජනාධිපති සම්මානලාභී කලා ශිල්පී චන්දන කේ . ජයරත්න මහතා ඇතුළු ජනාධිපති සම්මානලාභී ශිල්පීහු මෙන්ම ඔවුන්ගේ සිසු සිසුවියන් විසින් මෙය ක්‍රියාත්මක කරයි. සංචාරක රාජ්‍ය අමාත්‍ය රංජිත් අළුවිහාරේ මහතාගේ සංකල්පයක් මත මෙය ක්‍රියාත්මක කළ බව ජනාධිපති සම්මානලාභී කලා ශිල්පී චන්දන ජයරත්න මහතා සඳහන් කළේය. විදේශීය සංචාරකයන් හට රාත්‍රී කාලයේ හෝටල්වල රැඳී සිටීම වෙනුවට දේශීය ශිල්පීන් විසින් රඟදක්වනු ලබන අති බිහිසුණු ගිනි සිසිල මෙහිදී චන්දන ජයරත්න මහතා විසින් දිනපතා රඟදැක්වීම විශේෂත්වයකි. ගිනිපන්දම් සිය සිරුර මත ඇද ගෙන යෑම සිය මුඛයේ ගිනිපන්දම් හොවා ගැනීම කම්මුල් ආශ්‍රිතව ගිනි පන්දම් දල්වා ගැනීම ගිනිපන්දම් මත ඇවිද යෑම ආදී විශ්මිත ක්‍රියා කීපයක් දෙස් විදෙස් සංචාරකයන් හමුවේ චන්දන කේ ජයරත්න මහතා ප්‍රදර්ශනය ප්‍රරදර්ශනය කරනු ලබයි. එමෙන්ම නර්තන ශිල්පීන්ගේ මෙන්ම ඉපැරණි කුරහන් කවි පැල් කවි ආදී නර්තන රැසක් අලංකාර මණ්ඩපයකදී දෙස් විදෙස් සංචාරකයන්ට සීගිරිය හස්ත කර්මාන්තයේ දී ප්‍රදර්ශනය වීම විශේෂත්වයකි. ජාතික ශිල්ප සභාව සහ චන්දන ජයරත්න මහතා කියා සිටියේ දෙස් විදෙස් සංචාරකයන්ට මෙම නර්තන දැකබලා ගැනීම සඳහා අවශ්‍ය පහසුකම් සීගිරිය හස්ත කර්මාන්ත ගම්මාන සැලසුම් කොට තිබෙන බවයි. සීගිරියට පැමිණෙන විදේශීය සංචාරකයන් බොහෝ දෙනෙක් සීගිරිය නැරඹීමෙන් පසු වෙනත් ප්‍රදේශවලට ගමන් කිරීම නිසා සීගිරිය ප්‍රදේශයේ ජීවත්වන ජනතාවට සෙතක් සැලැස්වීම සඳහා විදේශීය සංචාරකයන් වැඩි කාලයක් සිගිරිය ප්‍රදේශයේ රඳවා ගැනීමෙන් ප්‍රදේශයේ පිහිටි වෙළඳසැල් සංචාරක හෝටල් ගෘහස්ථ සංචාරක කර්මාන්තය වැඩිදියුණු වීම සඳහා මෙම සන්දර්ශන විවිධ ක්‍රියාකාරකම් රාත්‍රී කාලයේ සීගිරියේ ක්‍රියාත්මක කිරීම සංචාරක අමාත්‍යාංශය ක්‍රිරියාත්මක කරන බව සංචාරක කර්මාන්ත රාජ්‍ය අමාත්‍ය රංජිත් අලුවිහාරේ මහතා සඳහන් කළේය.", "URL": "https://sinhala.adaderana.lk/news.php?nid=102050", "Category": null, "Parent URL": null}