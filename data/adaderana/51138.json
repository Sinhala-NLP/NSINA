{"Source": "Adaderana", "Timestamp": "May 6, 2015 03:53 pm", "Headline": "මෛත්‍රී -  මහින්ද හමුවේදී අගමැති අපේක්ෂකත්වය ගැනත් අවධානය!", "News Content": "ජනාධිපති ‍මෛත්‍රීපාල සිරිසේන මහතා හා හිටපු ජනාධිපති ‍මහින්ද රාජපක්ෂ මහතා අතර අද පැවැති සාකච්ඡාව සාර්ථක වූ බව වාරිමාර්ග අමාත්‍ය දුමින්ද දිසානායක මහතා පවසයි.ශ්‍රී ලංකා නිදහස් පක්ෂයේ ඉදිරි කටයුතු ගැන මෙහිදී සාකච්ඡාවට ලක්වූ බව ඒ මහතා කියයි.ඉදිරියේදී මෙවැනිම හමුවක් පැවැත්වීමට නියමිතදැයි මාධ්‍යවේදියෙකු ඇසූ ප්‍රශ්නයකට පිළිතුරු දෙමින් අමාත්‍යවරයා කියා සිටියේ ඇතැම්විට එසේ සිදුවිය හැකි බවයි.ජනාධිපති ‍මෛත්‍රීපාල සිරිසේන මහතා හා හිටපු ජනාධිපති ‍මහින්ද රාජපක්ෂ මහතා අතර සාකච්ඡාවක් අද පාර්ලිමේන්තු සංකීර්ණයේදී පැවැත්විණ.මෙම සාකච්ඡාවට දෙපාර්ශවයේම නියෝජිතයින් පිරිසක් එක්ව සිටියහ.මේ අතර එකී සාකච්ඡාව ගැන මාධ්‍ය ‍නිවේදනයක් නිකුත් කරන ශ්‍රීලනිප මහලේකම් අනුර ප්‍රියදර්ශන යාපා මහතා පවසන්නේ එහිදී විශේෂ කරුණු 5ක් ගැන අවධානය යොමු වූ බවයි.ඒ අනූව 1 ඉදිරි මහ මැතිවරණයේදී අගමැති අපේක්ෂකත්වය2 පළාත් පාලන ආයතන විසුරුවා හැරීම3 ඉදිරි මහ මැතිවරණයට එක්සත් ජනතා නිදහස් සන්ධානය ලෙස තරඟ කිරීම4 අපේක්ෂකයින් සඳහා නාමයෝජනා ලබාදීම5 විශේෂ අපරාධ විමර්ශන කොට්ඨාසය දේශපාලනීකරණය වීමඅද සාකච්ඡා‍වේදී අවධානය යොමු කළ කරුණු ශ්‍රීලනිප මධ්‍යම කාරක සභාවේදී වැඩිදුරටත් සාකච්ඡා කිරීමට නියමිත බව අනුර ප්‍රියදර්ශන යාපා මහතා නිකුත් කළ නිවේදනයේ දැක්වෙයි.අනුර ප්‍රියදර්ශන යාපා, විපක්ෂනායක නිමල් සිරිපාල ද සිල්වා, රාජිත සේනාරත්න, එම්.කේ.ඩී.එස් ගුණවර්ධන, දුමින්ද දිසානායක, ඩලස් අලහප්පෙරුම, බන්දුල ගුණවර්ධන, කුමාර වෙල්ගම, මහින්දානන්ද අලුත්ගමගේ හා මහචාර්ය ජී.ඇල් පීරිස් යන අය අද සාකච්ඡාවට සහභාගි වී සිටි බව එහි වැඩිදුරටත් සඳහන්ය.", "URL": "https://sinhala.adaderana.lk/news.php?nid=51138", "Category": null, "Parent URL": null}