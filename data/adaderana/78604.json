{"Source": "Adaderana", "Timestamp": "October 11, 2017 01:24 pm", "Headline": " සංවර්ධන සැළසුම්වලදී විද්වතුන්ගේ දායකත්වය ඉතා වැදගත්", "News Content": "මෙරට ඉදිරි ආර්ථික මෙන්ම සංවර්ධන සැළසුම්වලදී විද්වතුන්ගේ දායකත්වය ඉතා වැදගත් බව ජනාධිපති මෛත්‍රීපාල සිරිසේන මහතා පවසයි.ඉදිරි ගමන සුබදායී කර ගැනීම වෙනුවෙන් තම හඩ අවදි කිරීමට රටේ සියලු විද්වතුන්ට කාලය එළඹ ඇති බව ජනාධිපතිවරයා සඳහන් කළේය.විද්‍යාව, තාක්ෂණ හා පර්යේෂණ අමාත්‍යංශයේ ප්‍රතිපත්ති හා සැළසුම් පිළිබඳ විශේෂ විද්වත් කතිකාවතට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළ බව ජනාධිපති මාධ්‍ය අංශය සඳහන් කළේය.මේ අතර ශ්‍රී ලංකා ගණාකාධිකරණ ශිල්පීය ආයතනයේ 2017 වාර්ෂික සමුළුවේ සමාරම්භක උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.“ වෙනස් වීම් හමුවේ - අභියෝගාත්මකව ජයග්‍රහණය සඳහා කැපවීම “ යන තේමාව යටතේ මෙම වාර්ෂික සමුළුව ඊයේ ආරම්භ කෙරුණු අතර එය අද දිනෙන් අවසන් වීමට නියමිතය.කාලීන මාතෘකා ඔස්සේ තෝරාගත් ක්ෂේත්‍රවල ප්‍රවීණයන්ගේ විශේෂඥ දැනුම හුවමාරු කර ගැනීමට මෙම සමුළුව මඟින් අවස්ථාව හිමි වෙයි.ප්‍රධාන ක්ෂේත්‍රමය වන ගිණුම්කරණය ආශ්‍රිතව මාතෘකාවන්ට අමතරව නූතන තාක්ෂණයේ බලපෑම පිළිබඳව ද මෙහිදී අවධානය යොමු කෙරෙන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=78604", "Category": null, "Parent URL": null}