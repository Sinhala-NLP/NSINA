{"Source": "Adaderana", "Timestamp": "February 12, 2011 12:20 pm", "Headline": "ශී‍්‍ර පාලියේ සිසුන් 08 දෙනෙකුට පන්ති තහනමක්", "News Content": "කොළඹ විශ්ව විද්‍යාලයේ ශී‍්‍ර පාලි මණ්ඩපයේ නවක වද සිද්ධියට සම්බන්ධ ශිෂ්‍යයින්ට සඳුදා(14) සිට පන්ති තහනම් කිරීමට තීරණය කර තිබේ. ශිෂ්‍යයින් 08 දෙනෙකුට මෙම පන්ති තහනම සිදු කරන බව කොළඹ විශ්ව විද්‍යාලයේ උපකුලපතිනි ක්ෂණිකා හිරිඹුරේගම මහත්මිය සඳහන් කළාය. මේ අතර සිද්ධියට අදාළ අනෙකුත් ශිෂ්‍යයින්ට අවවාදාත්මක ලිපි යවා ඇති බව උපකුලපතිනිය ප්‍රකාශ කළාය. පන්ති තහනමට ලක් වන ශිෂ්‍යයින්ට පෙබරවාරි මස 21 වැනි දිනට ප‍්‍රථම තමන් නිර්දෝෂී යැයි ඔප්පු කිරීමට අවස්ථාවක් ලබා දී ඇති බව උපකුලපතිනිය වැඩිදුරටත් අවධාරණය කළාය.", "URL": "https://sinhala.adaderana.lk/news.php?nid=14166", "Category": null, "Parent URL": null}