{"Source": "Adaderana", "Timestamp": "June 30, 2019 10:53 pm", "Headline": "තවත් සත්‍යග්‍රහයක්", "News Content": "නොර්වුඩ් ප්‍රාදේශිය සභාවේ ප්‍රධාන කාර්යයාලය බගවන්තලාව ටින්සින් නගරයේ පිහිටි සංස්කෘතික ශාලාවක පවත්වාගෙය යාමට කටයුතු කිරිමට එරෙහිව එම සංස්කෘතික ශාලාවේ භාරකාර මණ්ඩලය සහ ප්‍රදේශවාසින් පිරිසක් අද (30) උදැසන සිට සත්‍යග්‍රහයක් ආරම්භ කර ඇත. 2010 වසරේ ඉදි කරන ලද එම සංස්කෘතික ශාලාව මධ්‍යම පලාත් හින්දු සංස්කෘතික අමාත්‍යංශය යටතේ පාලනය වන අතර ටින්සින් ප්‍රදේශයේ වතු කම්කරුවන්ගේ උත්සව පවත්වනු ලබන්නේ මෙම සංස්කෘතික ශාලාවේ බවයි පැවසෙන්නේ. නොර්වුඩ් ප්‍රාදේශිය සභාවේ ප්‍රධාන කාර්යයාලය දැනට හැටන් දික්ඔය පුලියාවත්ත නගරයේ නොර්වුඩ් ප්‍රාදේශිය සභාවට අයත් පුස්තකාලයේ ඉහල මහලේ පවත්වාගෙන යන අතර එහි ප්‍රධාන කාර්යයාලය පවත්වාගෙන යාමට ඉඩ පහසුකම් නොමැති නිසා එම සභාවේ සභාපතිවරයාගේ සහ ප්‍රාදේශිය සභාවේ ප්‍රාදේශිය සභා මන්ත්‍රිවරුන්ගේ එකගතාවයක් මත ප්‍රධාන කාර්යයාලය ටින්සින් සංස්කෘතික ශාලාව වෙත රැගෙන යාමට කටයුතු කර ඇත. සත්‍යග්‍රහයේ නියැලි සිටින එම සංස්කෘතික ශාලාවේ භාරකාර මණ්ඩලය සහ ප්‍රදේශවාසින් කියා සිටින්නේ ප්‍රාදේශිය සභා ප්‍රධාන කාර්යයාලය එම ගොඩනැගිල්ලේ ස්ථාපිත කිරිමට තමන්ගේ විරෝධයක් නොමැති බවත්, එ සදහා තම භාරකාර මණ්ඩලයේ අවසර ලබාගෙන එය සිදු කල යුතුව තිබු බවයි. නොර්වුඩ් ප්‍රාදේශිය සභාවේ දැනට තිබෙන ප්‍රධාන කාර්යයාලයේ බඩු බාහිරාදිය මේ වන විටත්, ටින්සින් සංස්කෘතික ශාලාව වෙත රැගෙන විත් ඇති බවත්, ඉදිරි දින කිහිපය තුල ප්‍රාදේශිය සභාවේ ප්‍රධාන කාර්යයාලය එම ගොඩනැගිල්ලේ ස්ථාපනය කිරිමට කටයුතු කර ඇති බවයි සත්‍යග්‍රහයේ නියැලි පිරිස් කියා සිටින්නේ. ටින්සින් සංස්කෘතික ශාලාවව ඉදිරිපට ආරම්භ කර ඇති සත්‍යග්‍රහයට සහයෝගය දක්වමින් ටින්සින් නගරයේ සියළුම වෙළදසැල් අද දින වසා දමා තිබුණා. නොර්වුඩ් ප්‍රදේශිය සභාවේ නිලධාරින් පිරිසක් සංස්කෘතික ශාලාව සුද්ද පවිත්‍ර කිරිමට පැමිණි අවස්තාවේ සත්‍යග්‍රහයේ නියැලි සිටි පිරිස් සහ ප්‍රදේශවාසින් විසින් ඔවුන්ට විරෝධය දක්වා පලවා හැරියහ. ටින්සින් සංස්කෘතික ශාලාවේ භාරකාර මණ්ඩලයේ අවසර ලබා නොගෙන නොර්වුඩ් ප්‍රාදේශිය සභාවේ ප්‍රධාන කාර්යයාලය එහි ස්ථාපනය කිරිමට කටයුතු කිරිම සම්බන්ධයෙන් නොර්වුඩ් ප්‍රාදේශිය සභාවේ සභාපති කුලන්දවේල් රවි සහ එම සභාවේ ලේකම් එ.ප්‍රියදර්ශනි මහත්මියගෙන් කරුණු විමසිමට ඔහුන්ගේ දුරකථනයට අවස්තා කිහිපයකදි ඇමතුම් ලබා ගත්තත් ඔවුන් දුරකථනයට ප්‍රතිචාර නොදැක්විය.", "URL": "https://sinhala.adaderana.lk/news.php?nid=113091", "Category": null, "Parent URL": null}