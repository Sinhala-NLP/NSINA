{"Source": "Adaderana", "Timestamp": "September 18, 2012 06:19 pm", "Headline": "නීති විරෝධි ගිනි අවි භාවිතය වැඩියි", "News Content": "ගිනි අවි භාවිතයෙන් සිදුවන මනුෂ්‍ය ඝාතනවල මේ වන විට වැඩි ප්‍රවණතාවක් පවතින බව පොලිසිය පවසයි. මෙයට හේතු‍ව වී ඇත්තේ යුද සමයේ විවිධ පාර්ශව විසින් භාවිතා කළ ගිනි අවි තවදුරටත් රට තුළ සංසරණය වීම බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසුවේය. එම ගිනි අවි අත්අඩංගුවට ගැනීමේ කටයුතු සිදුකිරීමට මේ වන විට විශේෂ කණ්ඩායම් යොදවා ඇති බව ඔහු සඳහන් කළේය. කෙසේ වෙතත් ඇතැම් කණ්ඩායම් මෙම ගිනි අවි සඟවා තබා ගැනීම පිළිබඳව තොරතුරු වාර්තා වී ඇති බව ද පොලිසිය පැවසුවේය.", "URL": "https://sinhala.adaderana.lk/news.php?nid=27529", "Category": null, "Parent URL": null}