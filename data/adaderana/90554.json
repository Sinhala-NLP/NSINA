{"Source": "Adaderana", "Timestamp": "June 8, 2018 08:44 am", "Headline": "මධ්‍යම කඳුකරයේ ජල පෝෂක ප්‍රදේශවලට තව දුරටත් වැසි", "News Content": "මධ්‍යම කඳුකරයේ බටහිර බැවුම් ප්‍රදේශවල පිහිටි ජල පෝෂක ප්‍රදේශවලට තව දුරටත් කඩින් කඩ ඇද හැලෙන අධික වර්ෂාව හේතුවෙන් ජලාශ රැසක වාන් දොරටු ඊයේ (07) පස්වරුවේ සිට විවෘත කර තිබේ. ඉහළ කොත්මලේ ජලාශයේ එක් වාන් දොරටුවක්ද , ලක්ෂපාන ජලාශයේ වාන් දොරටු තුනක්ද , කැනියොන් ජලාශයේ එක් වාන් දොරටුවක්ද විවෘත කර ඇති අතර,නෝටන්බ්‍රිජ් විමලසුරේන්ද්‍ර ජලාශය ඊයේ සිට තවදුරටත් වාන් දමමින් පවති. කාසල්රි සහ මවුස්සාකැලේ ජලාශවල ජල මට්ටම පිටාර මට්ටමට ඉතා ආසන්න වි ඇත. පැවති අධික වර්ෂාවත් සමඟ හැටන් කොළඹ ප්‍රධාන මාර්ගයේ ගිනිගත්හේන දියගල සහ ගිනිගත්හේන කෝවිල අසල ප්‍රධාන මාර්ගයට පස් කන්දක් කඩාගෙන වැටිමෙන් ඊයේ පස්වරුවේ සිට අද (08) අලුයම තෙක් එම මාර්ගයේ ගමනා ගමන කටයුතු සම්පුර්ණයෙන්ම ඇණ හිට තිබිණි. මේ වන විට එම මාර්ගයට කඩා වැටි තිබු පස් කදු සහ ගල් ඉවත් කර එම මාර්ගයේ රථ වාහන ගමනා ගමනයට එක් මං තිරුනවක් විවෘත කර ඇත. ගිනිගත්හේන ප්‍රදේශයට තව දුරටත් වැසි ලැබුන හොත් එම මාර්ගය තාවකාලිකව වසා දමන බව ගිනිගත්හේන පොලිසිය කියා සිටියේය. පැවැති අධික වර්ෂාව හේතුවෙන් හැටන් වටවල අග්‍රඔය ප්‍රදේශයේ පහත් බිම් රැසක පිහිටි නිවාස රැසක් ජලයෙන් යට වි තිබිණි. මේ අතර හැටන් ඩන්බාර් ප්‍රදේශයේ නිවසක් මතට ඊයේ පස්වරුවේ පස් කන්දක් කඩා වැටිමෙන් එම නිවසේ මුළුතැන්ගෙට දැඩි අලාභ හානි සිදු වි තිබිණි. ජලාශවල කිහිපයකම වාන් දොරටු විවෘත කිරිම නිසා කැළණි ගගේ ජල මට්ටම ඉහල යා හැකි බව විදුලි බල මණ්ඩලය කියා සිටියේය.", "URL": "https://sinhala.adaderana.lk/news.php?nid=90554", "Category": null, "Parent URL": null}