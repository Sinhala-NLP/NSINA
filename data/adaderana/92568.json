{"Source": "Adaderana", "Timestamp": "July 14, 2018 04:00 pm", "Headline": "බදු අඩු කළොත් ඉන්ධන මිල අඩු කරන්න පුළුවන්", "News Content": "ඉන්ධන මිල ඉහළ දැමීමෙදී ජනතාව නොසලකා හැරීම නොකල යුතු යැයි ඛනිජ තෙල් සම්පත් සංවර්ධන අමාත්‍ය අර්ජුන රණතුංග මහතා පවසයි. ඉන්ධන මිල වැනි සංවේදී විෂයක් ගැන තීරණ ගැනිමේදි සෑම විටම ජනතාව පළිබඳ සිතිය යුතු බව ද අමාත්‍යවරයා ප්‍රකාශ කළේය. ලාභ ලබන ආයතනයක් ලෙස නොසිතා මහජන සේවා සපයන ආයතනයක් ලෙස ලංකා ඛනිජ තෙල් නීතිගත සංස්ථෘව පවත්වාගත යුතු බවද අමාත්‍යවරයා අවධාරණය කළේය. ගණේමුල්ල හොරගොල්ල ප්‍රදේශයේ අද (14) පැවති උත්සයවකදි අමාත්‍යවරයා මේ බව ප්‍රකාශ කළේය. තෙල් ව්‍යාපාරයෙන් ලංකා ඛනිජ තෙල් නීතිගත සංස්ථාවට පාඩුවක් නොවන බවත් යම් කිසි ලාභයක් පවතින බවත් ඉන්ධන මත පනවා ඇති බදු ප්‍රතිශතය යම් ප්‍රමාණයකින් හො අඩු වුවහොත් තෙල් අඩු මිලකට ලබා දිය හැකි බවට ද අමාත්‍යවරයා මෙහිදි කරුණු දැක්විය. කෙසේ වෙතත් රටේ සංවර්ධන කටයුතු හේතුවෙන් බදු අය කිරිම අත්‍යවශ බවත්, බදු අය නොකර සිටිමට හැකියාවක් නොමැති බවත් එහිදි අමාත්‍යවරයා පැවසීය.", "URL": "https://sinhala.adaderana.lk/news.php?nid=92568", "Category": null, "Parent URL": null}