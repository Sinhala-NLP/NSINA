{"Source": "Adaderana", "Timestamp": "July 17, 2018 06:35 am", "Headline": "යාපනයේ තවත් සැණකෙළියක්", "News Content": "යාපනය,අරියාලෙයි ප්‍රදේශයේ තරුණයින් පිරිසක් සරුංගල් සැණකෙළියක් පැවැත්වු බව යාපනය ප්‍රදේශවාසීන් පවසති. යාපනය ප්‍රදේශවාසීන් පැවසූවේ යාපනය අරියාලෙයි ප්‍රදේශයේ තරුණයින් විසින් ඊයේ (16) අදාළ සංරුංගල් සැණකෙළිය සංවිධානය කොට තිබූ බවයි. යාපනය අරියාලෙයි කලපු සීමාවේ සරුංගල් සැණකෙළිය පැවැත්වු බවද ප්‍රදේශවාසීන් සඳහන් කළේය. යාපනය වැල්වැටිතුරෙයි ප්‍රදේශයේ තරුණයින්ද ජාත්‍යන්තර මට්ටමේ සරුංගල් සැණකෙළියක් පැවැත්වීම සෑම වර්ෂයකම සිදුකරනු ලබති. ඉතා විශාල ප්‍රමාණයේ සත්ව ආකෘති, ස්ථානීය ආකෘති හා අලංකාරවත් වෙනත් ආකෘති රැසකින් සමන්විතය සරුංගල් සකස් කොට තිබිණ. ගොවිතැනින් හා ධීවර රැකියාවෙන් විඩාවට පත් ප්‍රදේශවාසීන්ගේ විඩාව සංසිඳුවීම උදෙසා සරුංගල් සැණකෙළිය සංවිධානය ‍කළ බවද ප්‍රදේශවාසීන් පැවසූහ. විශාල පිරිසක් සරුංගල් සැණකෙළිය නැරඹීම වෙනුවෙන් එක්ව සිටියහ.", "URL": "https://sinhala.adaderana.lk/news.php?nid=92674", "Category": null, "Parent URL": null}