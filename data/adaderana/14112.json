{"Source": "Adaderana", "Timestamp": "February 10, 2011 09:12 am", "Headline": "මිල ඉහළ නැංවීමට හේතුව අයහපත් කාලගුණයයි", "News Content": "පාලන මිල ඉක්මවා සහල් අලෙවි කිරීමට සිදුව ඇත්තේ පවතින අයහපත් කාලගුණ තත්ත්වය හේතුවෙන් යැයි වෙළෙඳුන් පවසයි. පවතින වර්ෂාව හේතුවෙන් වී වේලාගැනීමට නොහැකි වීම මේ තත්ත්වයට හේතුව බව කොළඹ පරණයෝන් වීදියේ වෙළෙඳ සංගමයේ සභාපති කේ. පලනියණ්ඩි මහතා කියා සිටියේය. කෙසේ වෙතත් අනෙකුත් අත්‍යවශ්‍ය ආහාර ද්‍රව්‍යයන්හි කිසිඳු හිඟයක් වෙළෙඳපළ තුළ දක්නට ‍නොලැබෙන බව ඔහු සඳහන් කළේය. මේ අතර පාලන මිල ඉක්මවා සහල් අලෙවිකරන වෙළෙඳුන්ට එරෙහිව නීති මඟින් කටයුතු කරන ලෙසට අදාළ නිලධාරීන්ට උපදෙස් ලබාදී ඇති බව සමූපකාර හා අභ්‍යන්තර වෙළෙඳ කටයුතු අමාත්‍ය ජෝන්ස්ටන් ප්‍රනාන්දු මහතා කියා සිටියේය.", "URL": "https://sinhala.adaderana.lk/news.php?nid=14112", "Category": null, "Parent URL": null}