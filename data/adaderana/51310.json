{"Source": "Adaderana", "Timestamp": "May 13, 2015 01:37 pm", "Headline": "මේවා පිටුපස ඉන්නේ එජාපය - ජනපති එහෙම කියලා නෑ", "News Content": "චෝදනා ලබා සිටින පුද්ගලයින් සම්බන්ධයෙන් පරීක්ෂණ සිදුකිරීමේ වරදක් නැතැයි විපක්ෂනායක නිමල් සිරිපාල ද සිල්වා මහතා පවසයි.එහෙත් ඔවුන් පොදු දේපළ පනත යටතේ අත්අඩංගුවට ගෙන ඇප ලබාදීමට නොහැකි ලෙස රිමාන්ඩ් කිරීම අනුමත නොකරන බව ඒ මහතා පෙන්වාදෙයි.ශ්‍රීලනිප මන්ත්‍රීන් බිය ගන්වා මෙලෙස ඔවුන්ට එරෙහිව නීතිමය පියවර ගැනීම පිටුපස සිටින්නේ එජාපය බව ඔහු කියයි.ශ්‍රීලනිප පක්ෂ කාර්යාලයේදී අද පැවැති මාධ්‍ය හමුවකදී ඒ මහතා මේ බව පැවසීය.20 වැනි සංශෝධනය සම්මත කර මහමැතිවරණයකට යා යුතු බවට වන ස්ථාවරයේ වෙනසක් නැති බවද ඒ මහතා එහිදී කීවේය.මහ මැතිවරණය පවතින මැතිවරණ ක්‍රමයටම පවත්වන බවට ජනපති මෛත්‍රිපාල සිරිසේන මහතා පවසා නැතැයිද ඔහු පැවසීය.එසේ වුවද පසුගියදා ජවිපෙ නායක අනුර කුමාර දිසානායක මහතා කියා සිටියේ පවත්නා ක්‍රමයටම මැතිවරණය පැවැත්වීමට ජනාධිපතිවරයා එකඟ වූ බවයි.කෙසේ වුවද අද පැවැති මාධ්‍ය හමුවේදී මාධ්‍යවේදීන් මේ ගැන විමසූ කළ විපක්ෂනායකවරයා කියා සිටියේ ජනාධිපතිවරයා එවැන්නක් ප්‍රකාශ කර නැති බවකි.", "URL": "https://sinhala.adaderana.lk/news.php?nid=51310", "Category": null, "Parent URL": null}