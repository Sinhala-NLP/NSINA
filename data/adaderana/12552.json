{"Source": "Adaderana", "Timestamp": "December 2, 2010 03:25 pm", "Headline": "ජාතික පාසල් 87 ට විදුහල්පතිවරුන් නෑ", "News Content": "ජාතික පාසල් 87 ක විදුහල්පති පුරප්පාඩු පවතින බව ලංකා ගුරු සංගමය පවසයි. මීට මාස කිහිපයකට පෙර එම පුරප්පාඩු පිරවීම සඳහා පුවත්පත් මඟින් අයඳුම්පත් කැඳවා ඇති බව එම සංගමයේ ප්‍රධාන ලේකම් ජෝසප් ස්ටාලින් මහතා සඳහන් කරයි. ඊට අදාළ සම්මුඛ පරීක්ෂණ ද අවසන් කර ඇතත් මෙතෙක් එම විදුහල්පති පුරප්පාඩු පුරවා නොමැති බව ලංකා ගුරු සංගමය පවසයි. මීට අමතරව ජාතික පාසල් 340න් 100කට ආසන්න ප්‍රමාණයක විදුහල්පතිවරුන් ලෙස කටයුතු කරන්නේ විධිමත් ලෙස පත්කරනු නොලැබු නිලධාරීන් බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා වැඩිදුරටත් චෝදනා කරයි.", "URL": "https://sinhala.adaderana.lk/news.php?nid=12552", "Category": null, "Parent URL": null}