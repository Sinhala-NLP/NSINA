{"Source": "Adaderana", "Timestamp": "January 26, 2012 11:30 am", "Headline": "පරිභෝජනයට නුසුදුසු කසළ තේ තොගයක් අල්ලයි", "News Content": "මිනිස් පරිභෝජනයට නුසුදුසු කසළ තේ තොගයක් සොයා ගැනීමට අපරාධ පරීක්ෂණ දෙපාර්තමේන්තුව සමත් වී තිබේ. පොලිස් විශේෂ කාර්යය බලකාය සමඟ එක්ව සිදු කළ වැටලීමක දී මෙම කසල තේ තොගය සොයා ගෙන ඇති බව සඳහන්ය. බියගම, පෙතියාගොඩ ප්‍රදේශයේ ස්ථානයක ගබඩා කර තිබූ මෙම කසළ තේ තොගය කිලෝග්‍රෑම් ලක්ෂ 2 ක් පමණ බරින් යුක්ත බව පොලිසිය ප්‍රකාශ කරයි. මෙම කසළ තේ තොගය විදෙස් රටකට යැවීමට සහ වෙළඳපොළට නිකුත් කිරීමට සූදානම් කර තිබූ බව වාර්තා වේ.", "URL": "https://sinhala.adaderana.lk/news.php?nid=21660", "Category": null, "Parent URL": null}