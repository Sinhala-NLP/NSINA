{"Source": "Adaderana", "Timestamp": "March 17, 2011 12:03 pm", "Headline": "වව්නියාවට විශේෂිත ඡන්ද මධ්‍යස්ථාන නෑ", "News Content": "යුද්ධය හේතුවෙන් විපතට පත් ව සිටින පිරිස වෙනුවෙන් වව්නියාවේ කිසිදු ස්ථානයක විශේෂිත ඡන්ද මධ්‍යස්ථාන පිහිටුවා නැතැයි එම දිස්ත්‍රික් සහකාර මැතිවරණ කොමසාරිස් ඒ.සී කරුණානිධි මහතා පවසයි. යුද්ධයෙන් පීඩාවට පත්ව මන්නාරම දිස්ත්‍රික්කයෙන් පුත්තලම ප්‍රදේශ‍යට ගොස් සිටින පිරිසට ද මෙවර ඡන්දය ප්‍රකාශ කිරීම සඳහා මන්නාරමට පැමිණීමට සිදු වී ඇතැයි ඔහු පෙන්වාදෙයි. පළාත් පාලන මැතිවරණ‍ පනතේ සදහන් නීතී රීතී වලට අනුව මෙවැනි තත්ත්වයක් උද්ගතව ඇති බව කරුණානිධි මහතා සඳහන් කළේය. මේ හේතුවෙන් වව්නියාව , සෙට්ටිකුලම හා මැණික්ෆාම් අනාථ කඳවුරු වල ඡන්ද දායකයින් 3500ක් පමණ වන පුද්ගලයින්ට ඡන්දය ප්‍රකාශ කිරිම සඳහා මුලතිව් සහ තමන්ට අයත් වෙනත් ඡන්ද මධ්‍යස්ථාන වෙත යාමට සිදු ව තිබේ.", "URL": "https://sinhala.adaderana.lk/news.php?nid=14899", "Category": null, "Parent URL": null}