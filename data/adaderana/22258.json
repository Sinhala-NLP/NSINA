{"Source": "Adaderana", "Timestamp": "February 20, 2012 06:10 pm", "Headline": " දානය විෂවී විහාරාධිපති හිමියන් ඇතුළු 7 ක් රෝහලේ", "News Content": "ආහාර විෂවීමක් හේතුවෙන් අනුරාධපුර සිංහ කණුව අසල ප්‍රදේශයේ විහාරස්ථානයක විහාරාධිපති හිමිනමක් සහ තවත් පුද්ගලයන් 07 දෙනෙකු රෝහල්ගත කර තිබේ. අද දහවල් පිරිනැමූ දානය වැළඳීම හේතුවෙන් හිමිනම රෝගාතුර වී ඇති බව අද දෙරණ වාර්තාකරු සඳහන් කරයි. එම හිමිනමගේ උපන්දිනය නිමිත්තෙන් අද දිනයේ විහාරස්ථානය තුළ ශ්‍රමදානයක් පැවති අතර ඒ සඳහා පැමිණි පිරිසක් ද දානයේ ඉතිරි කොටස් ආහාරයට ගැනීම හේතුවෙන් රෝගාතුර වී තිබේ. මේ පිළිබඳ කළ විමසීමක දී අනුරාධපුර රෝහලේ ප්‍රකාශකයෙකු කියා සිටියේ විහාරාධිපති හිමිනම සහ තවත් අයෙකු හදිසි ප්‍රතිකාර ඒකකයට ඇතුළත් කර ඇති බවයි.", "URL": "https://sinhala.adaderana.lk/news.php?nid=22258", "Category": null, "Parent URL": null}