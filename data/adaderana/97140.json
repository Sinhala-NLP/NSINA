{"Source": "Adaderana", "Timestamp": "October 3, 2018 09:36 pm", "Headline": "තෙබුවන උණුසුම් කළ පොලිස් සැරයන්ගේ වැඩ තහනම්", "News Content": "කළුතර, තෙබුවන නගරයේදී ගිනි අවියක් අතැතිව නොසන්සුන්කාරී ලෙස හැසිරුණු පොලිස් සැරයන්වරයාගේ සේවය තාවකාලිකව අත්හිටුවීමට පියවර ගෙන තිබේ. නීතිය හා සාමය පිළිබඳ අමාත්‍ය රංජිත් මද්දුමබණ්ඩාර මහතා සඳහන් කළේ වහාම ක්‍රියාත්මක වන පරිදි එම පොලිස් සැරවයන්වරයාගේ සේවය අත්හිටුවීමට පියවර ගෙන ඇති බවයි. තෙබුවන පොලීසියට අනුයුක්තව සේවය කළ අදාළ පොලිස් සැරයන්වරයා තමන්ට සාධාරණය ඉෂ්ඨ නොකරන්නේ නම් වෙඩි තබාගන්නා බවට ප්‍රකාශ කරමින් තෙබුවන නගරයේදී නොසන්සුන්කාරී ලෙස හැසිරුණි. සිය බාරයට ගත් වැලි ප්‍රවාහනය කළ ලොරි රථයක් තෙබුවන පොලිස් ස්ථානයේ ස්ථානාධිපතිවරයා විසින් මුදා හැරීමට ගත් තීරණයට විරෝධය පළ කරමින් අදාළ පොලිස් සැරයන්වරයා එලෙස නොසන්සුකාරී ලෙස හැසිරී ඇති බවයි වාර්තා වෙයි.", "URL": "https://sinhala.adaderana.lk/news.php?nid=97140", "Category": null, "Parent URL": null}