{"Source": "Adaderana", "Timestamp": "April 27, 2019 07:55 pm", "Headline": "දිවයිනේ ස්ථාන 8ක සිදුවු මරාගෙන මැරෙන ප්‍රහාරවලට සම්බන්ධ ත්‍රස්ථවාදීන් සියල්ල හඳුනා ගනී", "News Content": "පාස්කු ඉරු දින දිවයිනේ ස්ථාන 8ක සිදු වු මරාගෙන මැරෙන ප්‍රහාර වලට සම්බන්ධ පුද්ගලයින් 7 දෙනකු ඊයේ වනවිට හඳුනාගෙන තිබූ අතර අනෙක් පුද්ගලයාද අද(27) හඳුනා ගැනුණි. මෙතෙක් හඳුනා නොගැනුණු කොච්චිකඩේ ශාන්ත අන්තෝනි දේවස්ථානයට මරාගෙන පළමු ප්‍රහාරය මැරෙන ප්‍රහාරය පෙරවරු 8.45 ට එල්ල කර ඇත්තේ අලව්දීම් අහමඩ් මුආත් නැමැත්තෙකු වන අතර ඔහුව ISIS සංවිධානය තුළ හඳුන්වා ඇත්තේ අබු හම්සා අස්සයිලානි නමින්. පෙරවරු 8.45ට සිදු වු කටුවාපිටිය ශාන්ත සෙබස්තියන් දේවස්ථානයට ප්‍රහාරය එල්ල කර ඇත්තේ අච්චි මොහොම්මදු මොහොම්මදු හස්තු නැමැති අයෙක් වන අතර අබු කලිල් නමින් ඔහුව ISIS සංවිධානය තුළ හඳුන්වා තිබේ. එමෙන්ම කොළඹ කිංග්ස්බරි හෝටලයේදි පෙරවරු 8.47 ට සිදු වු මරාගෙන මැරෙන ප්‍රහාරය සිදු කර ඇත්තේ ISIS සංවිධානය තුළ අබු මුක්තාර් අසයිලානි නමින් හැදින්වු මොහොමඩ් මුබාරක් මොහොමඩ් අසාම් නමැත්තෙක් විසින්. මොහොමඩ් ඊබ්‍රිහිම් ඉල්හාම් මොහොමඩ් හා මොහොමඩ් කාසිම් මොහොමඩ් සහරාන් යන පෙරවරු 8.54 ට කොළඹ ෂැංග්‍රිලා හෝටලයේ සිදුවු මරාගෙන මැරෙන ප්‍රහාරය එල්ල කළ අය වෙනවා. පෙරවරු 9.10ට මඩකලපුව සියෝන් කතෝලික දේවස්ථානයට මරාගෙන මැරෙන බෝම්බ ප්‍රහාය එල්ල කර ඇත්තේ ISIS සංවිධානය තුළ අබු මුහම්මද් ලෙස හැඳින්වු මොහොමඩ් නසාර් මොහොමඩ් අසාත් යන අයෙක් විසින්. ISIS සංවිධානය තුළ අබු අල් බරා අසයිලානි නමින් හැඳින්වු මොහොමඩ් ඊබ්‍රහීම් ඉන්ෂාෆ් අහමඩ් විසින් පෙරවරු 9.12 ට සිනමන් ග්‍රෑන්ඩ් හෝටලයේ සිදු වු මරාගෙන මැරෙන ප්‍රහාරය එලල් කර තිබේ. පස්වරු 1.30 ට දෙහිවල ට්‍රොපිකල් ඉන් ලැගුම්හලේදි මරාගෙන මැරෙන ප්‍රහාරය එල්ල කර තිබුණේ අබ්දුල් ලතීෆ් ජමීල් මොහොමඩ් නමැත්තෙකු විසින්. එමෙන්ම පස්වරු 2.25 ට දෙමටගොඩ මහවිල නිවාස සංකිර්ණයේදි මරාගන මැරෙන ප්‍රහාරය සිදු කර තිබුණේ ෆාතිමා ජිෆ්රි යන මොහොමඩ් ඊබ්‍රිහිම් ඉල්හාම් මොහොමඩ් යන අයගේ බිරිඳයි.", "URL": "https://sinhala.adaderana.lk/news.php?nid=108814", "Category": null, "Parent URL": null}