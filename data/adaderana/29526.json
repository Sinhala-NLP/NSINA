{"Source": "Adaderana", "Timestamp": "November 27, 2012 02:05 pm", "Headline": " කච්චේරී ගින්න ගැන පුළුල් පරීක්ෂණ", "News Content": "කොළඹ දිස්ත්‍රික් ලේකම් කාර්යාලයේ ඇති වු ගින්න සම්බන්ධයෙන් මේවන විට අංශ කිහිපයක් ඔස්සේ පරීක්ෂණ ආරම්භ කර තිබේ. ඊ‍යේ (26) රාත්‍රී කොළඹ දිස්ත්‍රික් ලේකම් කාර්යාලයේ හදිසි ගින්නක් හටගත් අතර එමගින් කාර්යාලයට දැඩි අලාභ හානී සිදුවිය. විශේෂයෙන්ම කාර්යාලයේ තිබු වැදගත් ලිපිලේඛන රැසක් ගින්නෙන් විනාශ වී ඇති බව දිස්ත්‍රික් ලේකම්වරයා සඳහන් කළේය. මෙම ගින්න විදුලි කාන්දුවක් හේතුවෙන් හටගත් බවට මේවන විට සැක පළ කෙරෙන අතර කෙසේ වෙතත් ඒ පිළිබඳව නිශ්චිත තොරතුරු මේවන තෙක් වාර්තා වී නොමැති බව පොලීසිය පැවසුවේය. මේ අතර ගින්න සම්බන්ධයෙන් රස පරීක්ෂක වාර්තාව අද දිනයේදී කැඳවීමට නියමිත බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජ‍යකොඩි මහතා සඳහන් කළේය.", "URL": "https://sinhala.adaderana.lk/news.php?nid=29526", "Category": null, "Parent URL": null}