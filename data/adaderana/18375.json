{"Source": "Adaderana", "Timestamp": "August 29, 2011 09:15 am", "Headline": "නිව්යෝර්ක් නගරයේ අත්‍යවශ්‍ය භාණ්ඩ හිඟයි", "News Content": "නිව්යෝර්ක් නගරයේ මේ වන විට අත්‍යවශ්‍ය භාණ්ඩ හිඟයක් පවතින බව මේට්ලන්ඩ් විහාරස්ථානයේ විහාරාධිපති උපරතන හිමියන් පවසයි. විදුලිය විසන්ධි වීම මෙතෙක් යථා තත්ත්වයට පත් නොකිරීම හේතුවෙන් ද ගැටලු රැසක් මතු වී ඇති බව උන්වහන්සේ පෙන්වා දෙයි. කුණාටු තත්ත්වය පහව ගිය ද නගරයේ දෛනික කටයුතු තවදුරටත් අඩපණ වී තිබෙන බව උපරතන හිමියන් අද දෙරණට කියා සිටියේය. ඉන්ධන පිරිපහදු කිහිපයක් වසා දැමීම හේතුවෙන් ඉන්ධන හිඟයක් ද පවතින බව උන්වහන්සේ සඳහන් කළේය. කෙසේ වුව ද හරිකේන් අයරින් කුණාටුවෙන් නිව්යෝර්ක් නගරයට අපේක්ෂා කළ ‍තරම් හානියක් සිදු නොවූ අතර ශ්‍රී ලාංකිකයන් කිසිවෙකුටත් හානි සිදු වූ බවට වාර්තා වී නැත.", "URL": "https://sinhala.adaderana.lk/news.php?nid=18375", "Category": null, "Parent URL": null}