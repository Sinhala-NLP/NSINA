{"Source": "Adaderana", "Timestamp": "November 18, 2010 08:04 am", "Headline": "අල්ලස් ලබාගත් කොස්තාපල් වසර 5 ක් හිරගෙට ", "News Content": "අල්ලස් ලබා ගැනීමේ චෝදනාවට වරදකරු කළ පොලිස් කොස්තාපල්වරයෙකුට කොළඹ මහේස්ත්‍රාත් අධිකරණය වසර පහක බරපතල වැඩසහිත සිරදඩුවම් නියම කර තිබේ. 2006 ව‍සරේ බොරැල්ල පොලිසියේ සේවය කළ පොලිස් කොස්තාපල්වරයෙක් මෙසේ වරදකරු කෙරුණි. රථ වාහන නීති උල්ලංඝණය කළ පුද්ගලයෙකුට එරෙහිව නඩු පැවරීමෙන් වැළකී සිටීම සඳහා රුපියල් දෙදහසක අල්ලසක් ලබාගන්නා අවස්ථාවේ සැකකරු අත්අඩංගුවට පත්ව තිබේ. අල්ලස් හෝ දූෂණ චෝදනා විමර්ශන කොමිසන් සභා නිලධාරීන් විසින් පැවරූ නඩුව, විභාගයේදී සාධාරණ සැකයකින් තොරව ඔප්පු වීම හේතුවෙන් සැකකරුට එරෙහිව මෙම දඩුවම නියම කෙරුණි.", "URL": "https://sinhala.adaderana.lk/news.php?nid=12222", "Category": null, "Parent URL": null}