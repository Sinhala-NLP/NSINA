{"Source": "Adaderana", "Timestamp": "September 9, 2010 01:19 pm", "Headline": "පාන් මිල ඉහළ යන ලකුණු ", "News Content": "පාන් මිල අනිවාර්යයෙන්ම ඉහළ දැමීමට සිදුවන තත්ත්වයක් උදාවී ඇති බව සමස්ත ලංකා බේකරි හිමියන්ගේ සංගමයේ සභාපති එන්. කේ. ජයවර්ධන මහතා පවසයි. සමස්ත ලංකා බේකරි හිමියන්ගේ සංගමයේ විධායක සභාව ඇතුළු සියලු නිලධාරීන් සමග දීර්ඝ වශයෙන් සාකච්ඡා පවත්වන බවත්, එම සාකච්ඡා වලින් පසු ඒ පිළිබඳව තීරණයකට එළඹෙන බවත් ඔහු සඳහන් කරයි. පිටි මිල දෙවරක් වැඩි වී ඇති බවත්, පාන් නියමිත බර නොමැති බව පවසමින් රට පුරා වැටලීම් සිදුකරන බවත් මේ වනවිට බේකරි කර්මාන්තය පවත්වාගෙන යා නොහැකි තත්ත්වයක් උදා වී ඇති බවත් ජයවර්ධන මහතා අවධාරණය කරයි. මෙවැනි තත්ත්වයක් මත අනිවාර්යයෙන්ම පාන් මිල වැඩි කිරීමට සිදුව ඇති බවත් සභාපතිවරයා පෙන්වාදෙයි.", "URL": "https://sinhala.adaderana.lk/news.php?nid=10744", "Category": null, "Parent URL": null}