{"Source": "Adaderana", "Timestamp": "May 2, 2013 09:05 am", "Headline": "හොර විදෙස් ගමන් බලපතින් ශ්‍රී ලාංකිකයින් යවන්න ගිය දෙදෙනෙක් දැලේ", "News Content": "ව්‍යාජ විදෙස් ගමන් බලපත්‍ර යොදා ගනිමින් ශ්‍රී ලාංකික දෙමළ සරණාගතයින් පිරිසක් ජර්මනියට යැවීමට උත්සහ කළ පුද්ගලයින් දෙදෙනෙකු ඉන්දියාවේ රාමනාදපුරම්, නරිපයූර් ප්‍රදේශයේදී අත්අඩංගුවට ගෙන තිබේ. අත්අඩංගුවට ගත් සැකකරුවන් සතුව තිබී ව්‍යාජ ලෙස සකස් කරන ලද විදේශ ගමන් බලපත්‍ර 71 ක් සොයගෙන ඇති බව ඉන්දීය මාධ්‍ය වාර්තා කරයි. සැකකරුවන් සතුව තිබී ඉන්දියානු රුපියල් එකළොස් ලක්ෂ පනස් දහසක මුදලක් ද සොයාගත් බව ඉන්දියාවේ කියු බ්රාපන්ච් පොලිසිය පවසයි. අදාළ මුදල් ශ්‍රී ලාංකික දෙමළ සරණාගතයින්ගෙන් ජර්මනියට පිටත්කර හරින බව පවසා ලබා ගෙන ඇති බව ඉන්දීය මාධ්‍ය වාර්තා කරයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=33742", "Category": null, "Parent URL": null}