{"Source": "Adaderana", "Timestamp": "January 17, 2013 10:06 am", "Headline": "යකඩ යකාට බිලි දෙකක්", "News Content": "වැල්ලව, මුත්තෙට්ටුගල ප්‍රදේශයේ දී දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. කොළඹ සිට මහව බලා ගමන් ගත් දුම්රියක ගැටීමෙන් මෙලෙස ජීවිතක්ෂයට පත් ව ඇත්තේ 49 හැවිරිදි පුද්ගලයෙකු බව පොලීසිය සඳහන් කළේය. ඔහු බලල්ල, කුඹුක්වැව ප්‍රදේශයේ පදිංචිකරුවෙකු බව සඳහන්ය. මේ අතර අම්බලන්ගොඩ, කන්දෙගොඩ දුම්රිය ස්ථානයේ දී කාන්තාවක් කොළඹ සිට මාතර බලා ධාවනය වූ දුම්රියට පැන සියදිවි හානි කරගෙන තිබේ. 27 හැවිරිදි කරන්දෙනිය ප්‍රදේශයේ පදිංචි කාන්තාවක් මෙලෙස ජිවිතක්ෂයට පත්ව ඇති බව පොලීසිය සඳහන් කළේය. සිද්ධිය සම්බන්ධයෙන් අම්බලන්ගොඩ පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=30826", "Category": null, "Parent URL": null}