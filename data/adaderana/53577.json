{"Source": "Adaderana", "Timestamp": "September 1, 2015 11:04 am", "Headline": "ෆුල් ෆේස් තහනමට එරෙහි අතුරු තහනම ඔක්තෝම්බර් 13 තෙක් දීර්ඝයි", "News Content": "යතුරුපැදිකරුවන් විසින් භාවිතා කෙරෙන සම්පූර්ණයෙන් මුහුණු ආවරණය කෙරෙන ආරක්ෂිත හිස්වැසුම් තහනම් කරමින් පොලීසිය විසින් නිකුත් කළ නියෝගයට එරෙහිව නිකුත් කළ අතුරු තහනම් නියෝගය ඔක්තෝම්බර් මස 13 වන දින දක්වා යළි දීර්ඝ කර තිබේ.අදාළ නඩුව අද (01) කැඳවූ අවස්ථාවේදී අභියාචනාධිකරණය විසින් මෙම නියෝගය ලබාදුන් බව අද දෙරණ වාර්තාකරු පවසයි.අද දිනයේදී වගඋත්තරකාර පොලිස්පතිවරයා වෙනුවෙන් පෙනී සිටි නීතිඥවරයා අධිකරණයේදී පවසා ඇත්තේ මෙම නඩුව සමථයකට පත්කර ගැනීම සඳහා කාලය ලබාදෙන ලෙසයි.ඒ අනුව මෝටර් රථ නීතියට පටහැණි යයි ෆුල් ෆේස් හෙල්මට් තහනමට එරෙහිව ගොනුකර තිබුණු පෙත්සම විභාග කිරීම ලබන මාසය දක්වා කල්තැබිණි.", "URL": "https://sinhala.adaderana.lk/news.php?nid=53577", "Category": null, "Parent URL": null}