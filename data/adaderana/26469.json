{"Source": "Adaderana", "Timestamp": "August 10, 2012 03:04 pm", "Headline": "යකඩ යකා සුදු කාන්තාවක් බිලිගනී ", "News Content": "කොල්ලුපිටිය සහ බම්බලපිටිය දුම්රිය ස්ථාන අතර මාර්ගයේ දී දුම්රියක ගැටුණු චීන ජාතික කාන්තාවක් ජීවිතක්ෂයට පත්ව තිබේ. අද (10) උදෑසන 8.00 ට පමණ පොල්ගහවෙල සිට රත්මලාන දක්වා ධාවනය වූ දුම්රියක ගැටී‍ මෙම අනතුර සිදුව ඇති බව පොලිසිය සඳහන් කළේය. මියගිය චීන ජාතික කාන්තාව‍ගේ සිරුර කොළඹ ජාතික රෝ‍හලේ මෘත ශරීරාගාරයට භාරදී ඇත. මෙලෙස මියගොස් ඇත්තේ 45 හැවිරිදි කාන්තාවකි. කොල්ලුපිටිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26469", "Category": null, "Parent URL": null}