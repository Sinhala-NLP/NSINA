{"Source": "Adaderana", "Timestamp": "October 27, 2011 10:26 am", "Headline": "ආහාර විෂවීමකින් අක්කරෙයිපත්තුවේ 31 ක් රෝහලේ", "News Content": "ආහාර විෂවීමක් හේතුවෙන් අක්කරෙයිපත්තු ප්‍රදේශයේ පුද්ගලයින් තිස්එක්දෙනෙකු රෝහල්ගත කර තිබේ. ඊයේ(26) පස්වරුවේ අක්කරෙයිපත්තුව අලෙයඩ්ඩිවෙම්බු ප්‍රදේශයේ දීපවාලි උත්සව සැමරුමකට සහභාගි වූ පිරිසක් මෙලෙස රෝගාතුර වී ඇති බව අක්කරෙයිපත්තුව පොලිසිය ප්‍රකාශ කරයි. රෝගාතුර වු පුද්ගලයින් 18 දෙනෙකු එලවටුවන රෝහලට සහ පුද්ගලයින් 13 දෙනෙකු අක්කරෙයිපත්තුව රෝහලට ඇතුළත් කර ඇත. ඔවුන් මේ වන විටත් නේවාසිකව ප්‍රතිකාර ලබන බව අක්‍කරෙයිපත්තුව පොලිසිය සඳහන් කරයි. මේ සම්බන්ධයෙන් අක්කරෙයිපත්තුව පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=19615", "Category": null, "Parent URL": null}