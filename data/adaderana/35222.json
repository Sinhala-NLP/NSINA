{"Source": "Adaderana", "Timestamp": "June 25, 2013 07:11 am", "Headline": "  දුම්රිය පාපුවරුවේ ගිහින් දෙදෙනෙක් නොඑන ගමන් ගිහින්", "News Content": "දුම්රියක පාපුවරුවේ ගමන්ගත් පිරිසක් අඟුලාන ප්‍රදේශයේ දී දුම්රිය මාර්ගය ආසන්නයේ නවතා තිබු කුඩා ලොරි රථයක ගැටීමෙන් සිදුවු අනතුරකින් පුද්ගලයින් දෙදෙනෙකු ජීවිතක්ෂයට පත්වී තිබේ. මරදාන සිට කළුතර බලා ධාවනය වු ශීඝ්‍රගාමී දුම්රියේ පාපුවරුවේ ගමන්ගත් පුද්ගලයින් පස් දෙනෙකු මෙලෙස අනතුරට පත්ව ඇති බව පොලිසිය සඳහන් කරයි. තුවාල ලැබු පුද්ගලයින්ගෙන් දෙදෙනෙකු මියගොස් ඇති අතර අනෙක් තිදෙනා කළුබෝවිල සහ ලුනාව රෝහල්වල ප්‍රතිකාර ලබමින් සිටින බව අඟුලාන පොලිසිය ප්‍රකාශ කරයි. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර අද ඔහු මොරටුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35222", "Category": null, "Parent URL": null}