{"Source": "Adaderana", "Timestamp": "November 19, 2017 05:49 am", "Headline": "එජාප පෙරමුණෙන් වෙන්වී පුංචි ඡන්දෙට මුස්ලිම් කොංග්‍රසය තනියම සටනට", "News Content": "ඉදිරි පළාත් පාලන මැතිවරණයේදී උතුර හා නැගෙනහිර පළාත් දෙකට තනි පක්‌ෂයක්‌ ලෙස තරඟ කිරීමට ශ්‍රී ලංකා මුස්‌ලිම් කොංග්‍රසය තීරණය කර තිබේ. එහි මහ ලේකම් නිසාම් කාරියප්පර් මහතා මේ බව පැවසීය. අනෙක් දිස්‌ත්‍රික්‌ක සඳහා එක්‌සත් ජාතික පක්‌ෂයත් සමඟ එක්‌ව තරග කිරීමට මීට පෙර තීරණය කර තිබුණි. මේ වන විට පක්‌ෂයේ නාම යෝජනා සකස්‌ කිරීම සිදු වෙමින් පවතින බවත් උත්තරීතර මණ්‌ඩලය රැස්‌ වී ඉදිරියේදී මේ පිළිබඳ අවසන් තීරණයක්‌ ගන්නා බවත් ඔහු ප්‍රකාශ කළේය.", "URL": "https://sinhala.adaderana.lk/news.php?nid=80147", "Category": null, "Parent URL": null}