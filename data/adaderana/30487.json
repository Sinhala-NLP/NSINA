{"Source": "Adaderana", "Timestamp": "January 4, 2013 12:59 pm", "Headline": "බිළිඳු මරා වැළලූ මව රිමාන්ඩ්", "News Content": "දරුවෙකු ප්‍රසූත කර එම අවස්ථාවේදීම ඝාතනය කර වළ දැමූ බව කියන කාන්තාවක යක්කලමුල්ල පොලීසිය විසින් අත්අඩංගුවට ගෙන තිබේ. ‍ ඇඟලුම් කම්හල් සේවිකාවක මෙලෙස අත්අඩංගුවට පත්ව ඇතැයි සඳහන්ය. සැකකාරිය ගාල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 15 වැනි දින දක්වා රක්ෂිත බන්ධනාගාර ගතකිරීමට නි‍යෝග කර තිබේ. අදාළ සැකකාර තරුණිය මේ වනවිට ගාල්ල මහමෝදර රෝහලට ඇතුළත් කර ඇතැයි ද වාර්තා වේ.", "URL": "https://sinhala.adaderana.lk/news.php?nid=30487", "Category": null, "Parent URL": null}