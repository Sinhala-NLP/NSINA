{"Source": "Adaderana", "Timestamp": "February 27, 2018 12:09 pm", "Headline": " වියානා ඇළට වැටී අතුරුදන් වු ගුරුවරයා දියබානා ඇළෙන් මතු වෙයි", "News Content": "බදුල්ල මහියංගනය මාර්ගයේ ධාවනය වෙමින් තිබු මෝටර් රථයක් ඊයේ(26) උදෑසන 6.20 ට පමණ මාපාකඩ වැව 17 කනුව හන්දියට නුදුරු ස්ථානයකදී වියානා ඇළට වැටි එහි ගමන් කල පුද්ගලයෙක් අතුරුදන් වු අතර ඔහුගේ මළ සිරුර අද(27) උදෑසන සොයා ගෙන තිබේ. අනතුර සිදුවු ස්ථානයේ සිට කිලෝමීටර 8ක් පමණ පහළින් පිහිටි වියානා ඇළ කෙලවර දියබානා වැවේ ඔරුබැදි වැව ප්‍රදේශයේ පාවෙමින් තිබියදී අද උදෑසන 7ට පමණ මෙම මළ සිරුර සොයා ගෙන ඇත. හමු වු මළ සිරුර අද දින මහියංගන මහේස්ත්‍රාත්වරයා වෙත ඉදිරිපත් කිරීමට නියමිතයි. ගුරුවරුන් දෙදෙනෙකු හා බැංකු නිලධාරියෙක් මෙම මෝටර් රථයෙන් බදුල්ල සිට මහියංගනය බලා ගමන් කරමින් සිටියදි ඊයේ මෙම අනතුර සිදුව ඇති අතර තිදෙනෙක් බේරි ගොඩට පැමිණ නමුත් එක් අයෙක් අතුරුදන්ව සිටියේය. මෝටර් රථයේ සිටි රියදුරු ඇතුළු පුද්ගලයින් දෙදෙනෙකු හා කාන්තාවක් අනතුරින් මෙලෙස දිවි බේරා ගැණිනි. මිය ගොස් ඇත්තේ නලින් කාරියවසම් නම් වු 29 හැවිරිදි තිස්සපුර විද්‍යාලයේ ගුරුවරයෙකි.", "URL": "https://sinhala.adaderana.lk/news.php?nid=84909", "Category": null, "Parent URL": null}