{"Source": "Adaderana", "Timestamp": "April 5, 2016 10:51 am", "Headline": "තිරසාර සංවර්ධනයට ආසියානු කලාප සභාපතිත්වය වනජීවි ඇමතිට ලැබෙයි", "News Content": "එක්සත් ජාතීන්ගේ සංවිධානයේ සියලුම රටවල් නියෝජනය කරමින් තායිලන්තයේ බැංකොක් නුවර පැවැත්වෙන එක්සත් ජාතීන්ගේ තිරසාර සංවර්ධන සම්මේලනයේ ආසියානු කලාපයේ සභාපතිත්වය ශ්‍රී ලංකාවට හිමිවී තිබේ.ඒ අනුව අද(04)උදෑසන තිරසර සංවර්ධන හා වනජීවි අමාත්‍ය ගාමිණී ජයවික්‍රම පෙරේරා ආසියානු කලාපයේ රටවල් නියෝජනය කරමින් මෙම තනතුරට තෝරා පත්කරගෙන ඇති බව සඳහන්ය.2030 වර්ෂය වන විට සම්පූර්ණ කළ යුතු එක්සත් ජාතීන්ගේ සම්මුතීන් 17 ක්‍රියාත්මක කිරීමට ලබන වසර තෙක් ආසියානු කලාපයේ රටවල් සඳහා වගකීම දැරීමට අමාත්‍යවරයා කටයුතු කරන බවත්,එහෙව් තනතුරක් ශ්‍රී ලංකාවට හිමිවූ පළමු අවස්ථාව මෙය බවත් තිරසර සංවර්ධනය හා වනජීවි අමාත්‍යංශය නිවේදනය කරයි.", "URL": "https://sinhala.adaderana.lk/news.php?nid=58956", "Category": null, "Parent URL": null}