{"Source": "Adaderana", "Timestamp": "June 21, 2010 08:06 pm", "Headline": "නව ආසන සංවිධායකවරු පස්දෙනෙක්", "News Content": "ශ්‍රී ලංකා නිදහස් පක්ෂය සඳහා නව ආසන සංවිධායකවරුන් පස්දෙනෙකු පත්කර තිබේ. අද පස්වරුවේ අරලියගහ මන්දිරයේ දී ජනාධිපති මහින්ද රාජපක්ෂ මහතා විසින් මෙම පත්කිරීම් සිදුකර ඇති බව ජනාධිපති මාධ්‍ය අංශය නිකුත් කළ නිවේදනයක දැක්වෙයි. ඒ අනුව වසන්ත සේනානායක මහතා මීරිගම ආසන සංවිධායක ලෙසත්, සරත් වීරසේකර මහතා දෙහිඅත්තකණ්ඩිය, පදියතලාව, නාමල්ඔය, මහඔය යන ප්‍රාදේශීය ‍බලප්‍රදේශ සඳහාත් පත් කර තිබේ. සමන්තුරේ ආසන සංවිධායක ලෙස පත්කර ඇත්තේ අබ්දුල් මජීඩ් මොහොමඩ් නවුෂාඩ් මහතායි. සජින් වාස් ගුණවර්ධන මහතා බලපිටිය ආසන සංවිධායක ලෙසත් ගීතා කුමාරසිංහ මහත්මිය බෙන්තර ඇල්පිටිය ආසනය සඳහාත් පත්කර ඇති බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=9143", "Category": null, "Parent URL": null}