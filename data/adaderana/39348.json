{"Source": "Adaderana", "Timestamp": "December 5, 2013 01:56 pm", "Headline": "විසිහය ලක්ෂයක රන් සමග කතුන් 3ක් රේගු දැලේ", "News Content": "නීති විරෝධී ලෙස රත්‍රං තොගයක් රැගෙන යාමට උත්සහ දැරු කාන්තාවන් තිදෙනෙකු ගුවන් තොටුපළ රේගුව විසින් අත්අඩංගුවට ගෙන තිබේ. සාදා නිම නොකළ රන් මාල 6ක් වළලු 13 ක් ඔවුන් සතුව තිබී සොයගෙන ඇති බව සඳහන්ය. මෙම රන් භාණ්ඩ ග්‍රෑම් 525 ක බරකින් යුතු වන අතර ඒවායේ වටිනාකම රුපියල් විසිහය ලක්ෂ විසිපන්දහසක් වන බව රේගු මාධ්‍ය ප්‍රකාශක, රේගු අධ්‍යක්ෂ ලෙස්ලි ගාමිණී මහතා පැවසුවේය. මෙම කාන්තාවන් අද අලුයම 03.30 ට ඉන්දියාවේ මුම්බායි බලා ගමන් කිරීමට නියමිතව සිටිය දී අත්අඩංගුවට ගත් බව හෙතෙම කීවේය.", "URL": "https://sinhala.adaderana.lk/news.php?nid=39348", "Category": null, "Parent URL": null}