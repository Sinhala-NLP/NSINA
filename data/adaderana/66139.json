{"Source": "Adaderana", "Timestamp": "November 18, 2016 09:17 am", "Headline": " ෆෆ් ඩු ප්ලෙසිස්ට එරෙහිව චෝදනා", "News Content": "ඔස්ට්‍රේලියා- දකුණු අප්‍රිකා දෙවන ටෙස්ට් ක්‍රිකට් තරගයේදී දකුණු අප්‍රිකානු ක්‍රීඩක ෆෆ් ඩු ප්ලෙසිස්ට එරෙහිව පන්දුව පළුදු කිරීමේ චෝදනා එල්ල වී තිබේ.අන්තර් ජාතික ක්‍රිකට් කවුසිල ප්‍රධාන විධායක නිලධාරී ඩේව්ඩ් රිචට්සන් ප්‍රකාශ කර ඇත්තේ කැමරා දර්ශන මගින් අදාළ වරද අනාවරණය වී ඇති බවයි.එහෙත් තරගය නිමවී පැය 18ක් තුළ තරග නිලධාරීන් ඩු ප්ලෙසිස් සම්බන්ධයෙන් පැමිණිල්ලක් ඉදිරිපත් කර නොතිබූ බව වාර්තා වෙයි.මේ සම්බන්ධයෙන් ඔස්ට්‍රේලියා හෝ දකුණු අප්‍රිකා ක්‍රිකට් ආයතන මෙතෙක් ප්‍රකාශයක් නිකුත් කර නැත.ඩූ ප්ලෙසිස්ට එරෙහිව අදාළ චෝදනා ඔප්පු වූවහොත් ඔහුට තරග මුදලින් සියයට 50 සිට සියයට සියය දක්වා දඩ මුදලක් අය කිරීම සහ ඔහුගේ ශ්‍රේණි ගතකිරීම් ලකුණු 02ක් අඩු කරනු ඇත.2013 වසරේදී ද ඩූ ප්ලෙසිස් පාකිස්ථානය සමග පැවැති ටෙස්ට් තරගයකදී පන්දුව පළුදු කිරීමේ වරදට දඩුවම් ලබා තිබේ.මේ අතර පකිස්ථානය සහ නවසීලන්තය අතර පළමු ටෙස්ට් තරගයට වර්ෂවෙන් බාධා එල්ල වී තිබේ.ක්‍රයිස්ට්චර්ච් හිදී පැවැත්වෙන එම තරගයේ පළමු දිනය වූ ඊයේ(17) කිසිඳු පන්දුවාරයක් යොමු කිරීමට හැකියාව ලැබී නැත.ඒ අනුව ඉදිරි දින 04දී එක්දිනක අවම පන්දුවාර 98ක් යොමු කළ යුතු වන අතර පැයක පමණ පෙරාතුව එම දිනවල තරගය ආරම්භ කිරීමට නියමිතය.මේ අතර ඉන්දියාව සහ එංගලන්තය අතර දෙවන ටෙස්ට් ක්‍රිකට් තරගයේ දෙවන දිනය අදයි.ඊයේ දිනය නිමාවන විට ඉන්දීය කණ්ඩායම කඩුලු 04ක් දැවී ලකුණු 317ක් රැස්කරගෙන සිටියි.", "URL": "https://sinhala.adaderana.lk/news.php?nid=66139", "Category": null, "Parent URL": null}