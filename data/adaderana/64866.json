{"Source": "Adaderana", "Timestamp": "October 9, 2016 04:49 pm", "Headline": "විද්‍යාපීඨ ගුරුවරුන්ගේ පත්වීම් ලිපිවල දෝෂයක්", "News Content": "විද්‍යාපීඨ ගුරුවරුන් 3500 දෙනෙකුට අදාළව ලබාදුන් පත්වීම් ලිපිවල දෝෂයක් පවතින බවට ලංකා ගුරු සංගමය අධ්‍යාපන ලේකම්වරයාට පැමිණිල්ලක් කර තිබේ. මේ පිළිබඳව අදහස් දක්වමින් එහි ලේකම් ජෝෂප් ස්ටාලින් මහතා සඳහන් කළේ අදාළ ගුරුවරුන්ට හිමි වැටුප එම පත්වීම් ලිපිවල වැරදි ආකාරයෙන් සටහන් කර ඇති බවයි.එසේම පසුගිය වසරේදීද විද්‍යාපීඨ ගුරුවන් සඳහා පත්වීම් ලබාදීමේ දී අධ්‍යාපන අමාත්‍යංශ නිලධාරීන් මෙසේ නොසැලකිලිමත් අයුරින් කටයුතු කර ඇති බව ඔහු සඳහන් කරයි.අදාළ පත්වීම් ලිපිවල සඳහන් වැටුප් නිවැරදි කිරීමට වහාම පියවර ගන්නා ලෙස අධ්‍යාපන ලේකම්වරයාගෙන් ඉල්ලා සිටි බව ජෝෂප් ස්ටාලින් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=64866", "Category": null, "Parent URL": null}