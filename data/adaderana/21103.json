{"Source": "Adaderana", "Timestamp": "January 2, 2012 11:05 am", "Headline": "සරසවි සිසු සංගම් තහනම් නෑ", "News Content": "පේරාදෙණිය විශ්ව විද්‍යාලයේ ශිෂ්‍ය සංගම් වෙත තාවකාලිකව පනවා තිබූ තහනම ඉවත් කර තිබේ. විශ්ව විද්‍යාලයීය උපකුලපතිවරයා ඇතුළු කමිටුවක් මගින් ඊයේ(01) දහවල් 12 සිට ක්‍රියාත්මක වන පරිදි මෙම තීරණය ගෙන ඇති බව වාර්තා වේ. කොන්දේසි දෙකකට‍ යටත්ව තහනම ඉවත් කළ යුතු බවට කමිටුවේ දී තීරණය වී ඇත. ඒ අනුව සිසුන්ගේ ජීවිත අනාරක්ෂිත භාවයට පත්වන ආකාරයෙන් කටයුතු නොකිරීම සහ විශ්ව විද්‍යාලයේ ගෞරවයට හානි නොවන අයුරින් කටයුතු කිරීම එම කොන්දේසි දෙක වේ. පසුගිය මස 21 වැනිදා පේරාදෙණිය විශ්ව විද්‍යාලයේ සිට කොළඹ දක්වා පාගමනක් සංවිධාන කර තිබූ අතර පොලිසියේ කරුණු දැක්වීම මත අධිකරණය මගින් එය වළක්වනු ලැබීය. පසුව සිසුන් විරෝධතා ව්‍යාපාරයක නිරත වූ අතර එහිදී මතුවූ තත්ත්වයන් හේතුවෙන් ශිෂ්‍ය සංගම් තාවකාලිකව තහනම් කිරීමට උපකුලපතිවරයා තීරණය කළේය.", "URL": "https://sinhala.adaderana.lk/news.php?nid=21103", "Category": null, "Parent URL": null}