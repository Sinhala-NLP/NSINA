{"Source": "Adaderana", "Timestamp": "December 3, 2016 06:49 am", "Headline": "රාජ්‍ය දේපලට හානි කළොත් වැඩ වරදියි", "News Content": "ලංගම බස් රථ ඇතුළු පොදු දේපළවලට හානි කරන පුද්ගලයින්ට එරෙහිව නීතිය දැඩිව ක්‍රියාත්මක කරන බව රජය පවසයි.රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් පවසන්නේ සාමාන්‍ය ප්‍රවාහන පද්ධතියට බාධා කරමින් ක්‍රියා කරන පුද්ගයින්ට එරෙහිව නීතිය දැඩිව ක්‍රියාත්මක කිරීමට පොලීසියට උපදෙස් දී ඇති බවයි.පෞද්ගලික බස් රථ වර්ජනය ආරම්භ වූ ඊයේ(02) දිනයේ ලංගම බස් රථ කිහිපයකට සහ රාජ්‍ය දේපල වලට හානි කිරිමේ සිදුවීම් කිහිපයක් වාර්තා වී ඇති බව රජයේ ප්‍රවෘත්ති දෙපාර්තමේන්තුව පෙන්වා දෙයි.ඒ සම්බන්ධයෙන් මේ වන විටත් පොලිස් පරීක්ෂණ ආරම්භ කර ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ සඳහන්ය.සාමාන්‍ය ජන ජීවිතය අඩාල කරමින් කඩාකප්පල්කාරී ලෙස හැසුරුණු පුද්ගලයින් හදුනාගෙන ඔවුන් අත්අඩංගුවට ගැනීම සඳහා පොලීසිය කටයුතු කරමින් සිටින බව එම නිවේදනයෙන් පවසයි.", "URL": "https://sinhala.adaderana.lk/news.php?nid=66663", "Category": null, "Parent URL": null}