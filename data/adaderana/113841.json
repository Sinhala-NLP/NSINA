{"Source": "Adaderana", "Timestamp": "July 10, 2019 08:00 pm", "Headline": "ෆේස් බුක් පිටුව අත්හිටුවීම දේශපාලන වුවමනාවක්-ඉරාජ්", "News Content": "මිලියන 1.1ක රසිකයින්ගෙන් සමන්විත වූ සිය ෆේස්බුක් ගිණුම අත්හිටුවීම දේශපාලන වුවමනාවක් මත සිදුවූවක් බව ගායන ශිල්පී ඉරාජ් වීරරත්න චෝදනා කරයි. 'රජයේ සමාජ මාධ්‍ය ජාලා වාරණයට එරෙහි වෙමු' යන මැයෙන් අද(10) කැඳවූ මාධ්‍ය හමුවකදී මේ බව අනාවරණ කෙරුණි. එමිදී වැඩිදුරටත් අදහස් දැක්වූ ගායන ශිල්පී ඉරාජ් වීරරත්න මේ බව පැවසීය පොඩි අයට හඬක් නගන්න බැහැ. මගේ ෆේස්බුක් පිටුවේ ලක්ෂ 11ක් හිටියා. සංගීතයට අමතරව හොඳ දේවල් කළා ෆෙස්බුක් එකේ මම රැල්ලක් හැදුවා. ජනාධිපතිගේ පිටුවට කමෙන්ට් කරන්න පෝස්ටර් ගලවන්න කියලා කැම්පේන් කළා. සිකුරාදා මගේ පේජ් එක ගැලවුණාම. ඇමති පාඨලීගේ මාධ්‍ය ලේකම්ගෙ සංවාදයක්. චැට් එකේ තියෙන දේවල්. වයි-ෆයි, පුංචි කාර් දෙනවා කියලා. රැවටුණ පිරිසක් ඉන්නවා. මේක ෆේස්බුක් මූලස්ථානයට ගෙනියන්න ඕන මේ අතර ගායක ඉරාජ් වීරරත්නගේ ෆේස්බුක් පිටුව අක්‍රීය කිරීමට තමා උපදෙස් දුන් බව පවසමින් ෆේස්බුක් සමාජ ජාලය තුළ ව්‍යාජ සංවාදයක් නිර්මාණය කිරීම සම්බන්ධයෙන් අමාත්‍ය පාඨලී චම්පික රණවක මහතාගේ මාධ්‍ය ලේකම් ධනුෂ්ක රාමනායක මහතා ඊයේ අපරාධ පරික්ෂණ දෙපාර්තමේන්තුවට ඊයේ පැමිණිලි කළේය.", "URL": "https://sinhala.adaderana.lk/news.php?nid=113841", "Category": null, "Parent URL": null}