{"Source": "Adaderana", "Timestamp": "July 3, 2012 02:22 pm", "Headline": "රක්ෂිතයක වැලි ගොඩ දැමූ සහ දැව කැපූ 5 දෙනෙකු අත්අඩංගුවට", "News Content": "කනගරායන්ආරු‍, පේරාරු ප්‍රදේශයේ රක්ෂිතයක් තුළ අනවසරයෙන් වැලි ගොඩ දමමින් සහ දැව කැපීමේ ජාවාරමක නිරත වී සිටි පුද්ගලයින් 5 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ මාන්කුලම් කඳවුරේ නිලධාරීන් කණ්ඩායමක් සිදුකළ වැටලීමක දී මෙම සැකකරුවන් අත්අඩංගුවට ගත් බව සඳහන්ය. මෙහි දී වැලි ගොඩදැමීමට ගන්නා උපකරණ ද එම බලකාය භාරයට ගෙන ඇත. සැකකරුවන් කිලිනොච්චිය සහ යාපනය ප්‍රදේශවල පදිංචිකරුවන් බව පොලිස් විශේෂ කාර්යය බලකාය සඳහන් කරයි. මේ සම්බන්ධයෙන් වැඩිදුර පරීක්ෂණ කටයුතු මාන්කුලම් පොලිසිය විසින් සිදුකරයි.", "URL": "https://sinhala.adaderana.lk/news.php?nid=25495", "Category": null, "Parent URL": null}