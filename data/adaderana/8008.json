{"Source": "Adaderana", "Timestamp": "April 26, 2010 09:40 am", "Headline": "ඉලක්ක ජය ගන්න ලේකම්වරුන්ගේ සේවය අත්‍යවශ්‍යයි", "News Content": "රජයේ අපේක්ෂිත සංවර්ධන ඉලක්ක ජය ගැනීමට අමාත්‍යාංශ ලේකම්වරුන්ගේ සහය අත්‍යවශ්‍ය වන බව ජනාධිපති මහින්ද රාජපක්ෂ මහතා පවසයි. අමාත්‍යවරුන්ට මෙන්ම අමාත්‍යාංශ ලේකම්වරුන්ට ද පුළුල් වගකීමක් පැවරෙන බව ජනාධිපතිවරයා පෙන්වා දෙයි. ඊයේ පස්වරුවේ අරලියගහ මන්දිරයේදී නව අමාත්‍යාංශ ලේකම්වරුන්ට පත්වීම් ලිපි ප්‍රදානය කිරීමේ අවස්ථාවට එක්වෙමින් ජනාධිපතිවරයා මේ අදහස් පළ කරන ලදී. විශේෂයෙන්ම නොදියුණු පළාත් සහ දිස්ත්‍රික්ක පිළිබඳ වැඩි අවාධානයක් යොමු කරමින් ඒවා නඟා සිටුවීමට පියවර ගන්නා බව ජනාධිපතිවරයා මෙහිදී අමාත්‍යාංශ ලේකම්වරුන්ගෙන් ඉල්ලා සිටියේය. වැඩිදුරටත් අදහස් දැක්වු මහින්ද රාජපක්ෂ මහතා සඳහන් කළේ අති විශාල ජනතා විශ්වාසයක් සමග රජය ලැබු ජනවරමට අනුව රට ගොඩනැඟීමේ පැහැදිලි වැඩපිළිවෙළක් ක්‍රියාත්මක කිරීමේ හැකියාව ඇති බවයි.", "URL": "https://sinhala.adaderana.lk/news.php?nid=8008", "Category": null, "Parent URL": null}