{"Source": "Adaderana", "Timestamp": "April 29, 2018 02:18 pm", "Headline": "එජාප නව මහ ලේකම්ගේ මාමන්ඩිය අභාවප්‍රප්ත වෙයි", "News Content": "වයඹ පළාත් හිටපු ආහාර හා සමූපකාර අමාත්‍යවරයෙකු මෙන්ම එක්සත් ජාතික පක්ෂ මහලේකම් අමාත්‍ය අකිල විරාජ් කාරියවසම් මහතාගේ මාමන්ඩිය වන බි.එම්.විජේනායක මහතා අභාවප්‍රප්ත වී තිබේ. අද (29) උදෑසන ඒ මහතා අභාවප්‍රාප්ත වී ඇති බව පවුලේ ඥාතීන් සඳහන් කළේය. මියයන විට 79 වනවියේ පසු වූ විජේනායක මහතා ඉබ්බාගමුව ගම් සභාවේ සභාපතිවරයා ලෙසත් හිරියාල විවිධ සේවා සමූපකාර සමිතියේ සභාපතිවරයා ලෙසත් කටයුතු කර තිබේ. ඒ මහතාගේ දේහය කුරුණෑගල නොයෙල් සෙනෙවිරත්න මාවතේ පිහිටි නිවසේ තැන්පත් කර ඇති අතර දේහය පිළිබඳ අවසන් කටයුතු හෙට (01) පස්වරු 6.00 කුරුණෑගල ආදාහනාගාරයේ දී සිදුකිරීමට නියමිතය.", "URL": "https://sinhala.adaderana.lk/news.php?nid=88253", "Category": null, "Parent URL": null}