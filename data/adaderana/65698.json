{"Source": "Adaderana", "Timestamp": "November 4, 2016 09:56 am", "Headline": "  ඔස්ට්‍රේලියා-දකුණු අප්‍රිකා  පළමු ටෙස්ට් තරගය  පර්ත්හිදී", "News Content": "ඔස්ට්‍රේලියාව සහ දකුණු අප්‍රිකාව අතර පළමු ටෙස්ට් ක්‍රිකට් තරගය දකුණු අප්‍රිකාවේ පර්ත් හිදී පැවැත්වෙයි.තරගයේ ප්‍රථමයෙන් පන්දුවට පහර දුන් දකුණු අප්‍රිකාණු කණ්ඩායම පළමු ඉනිම සඳහා සියලු දෙනා දැවී ලකුණු 242ක් ලබා ගත්තේය.එම කණ්ඩායම වෙනුවෙන් ක්වින්ටන් ඩී කොක් ලකුණු 84ක් සහ ටෙම්බා බවුමා ලකුණු 51ක් ලබා ගැනීමට සමත් වුණි.පන්දු යැවීමේදී මිචෙල් ස්ටාර්ක් කඩුලු 04ක් දවා ගත්තේය.පිළිතුරු වශයෙන් ඔස්ට්‍රේලියානු කණ්ඩායම පළමු දිනය අවසන් වන විට කිසිවෙකු නොදැවී වේගවත් ලකුණූ 105ක් ලබා ගැනිමට සමත් වුණි.ඩේවිඩ් වෝනර් ලකුණු 73ක් සහ ෂොන් මාර්ෂ් ලකුණු 29ක් ලබා නොදැවී ක්‍රීඩා කරයි.", "URL": "https://sinhala.adaderana.lk/news.php?nid=65698", "Category": null, "Parent URL": null}