{"Source": "Adaderana", "Timestamp": "March 7, 2019 08:16 am", "Headline": "කොට්ටාව ආලෝක සංඥා පුවරුව අසල අනතුරක්-පුද්ගලයෙක් මරුට", "News Content": "ජාලියගොඩ-කැස්බෑව විකල්ප මාර්ගයේ කොට්ටාව ආලෝක සංඥා පුවරුව අසලදි සිදු රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ. අද(07) අළුයම වෑන් රථයක් සහ මෝටර් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ මෝටර් රථයේ රියදුරු ඇතුළු එහි ගමන් ගත් පුද්ගලයින් සිව් දෙනෙකු ප්‍රතිකාර සඳහා කළුබෝවිල රෝහලට ඇතුළත් කිරීමෙන් පසු එක් අයෙකු මියගොස් තිබේ. මියගොස් ඇත්තේ 47 හැවිරිදි ගල්කිස්ස ප්‍රදේශයේ පදිංචිව සිටි මෝටර් රථ රියදුරුගේ පියා බව සඳහන්ය. අනතුර සම්බන්ධයෙන් මෝටර් රථයේ සහ වෑන් රථයේ රියදුරන් දෙදෙනා අත්අඩංගුවට ගෙන ඇති අතර පිලියන්ද පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105621", "Category": null, "Parent URL": null}