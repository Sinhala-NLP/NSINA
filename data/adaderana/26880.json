{"Source": "Adaderana", "Timestamp": "August 25, 2012 04:23 pm", "Headline": "අධිවේගී පිවිසුම් මගේ යතුරු පැදියක් හා මොටර් රථයක් ගැටෙයි", "News Content": "ගාල්ල පින්නදූව අධිවේගී පිවිසුම් මාර්ගයේ දී සිදුවු රිය අනතුරකින් පුද්ගලයින් දෙදෙනෙකු තුවාල ලබා තිබේ. මෝටර් රථයක් හා යතුරු පැදියක් එකිනෙක ගැටීමෙන් මෙම අනතුර සිදුවී ඇති බව පොලීසිය සදහන් කලේය. කොළඹ සිට ගාල්ල බලා ධාවනය වු මෝටර් රථයක් පින්නදූව ප‍්‍රදේශයේ දී අතුරු මාර්ගයකින් පැමිණි යතුරු පැදියක් හා ගැටීමෙන් යතුරු පැදියේ ගමන් ගත් පුද්ගලයින් දෙදෙනා මෙලෙස තුවාල ලබා තිබේ. තුවාල ලැබූ පුද්ගලයින් දෙදෙනා කරාපිටිය රෝහලට ඇතුළත් කර ඇති අතර ඔවුන්ගේ තත්වය බරපතළ නොවන බව රෝහල් ප‍්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=26880", "Category": null, "Parent URL": null}