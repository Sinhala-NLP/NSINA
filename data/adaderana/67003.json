{"Source": "Adaderana", "Timestamp": "December 13, 2016 04:44 pm", "Headline": "  තජිකිස්ථානයට ශ්‍රී ලංකාවෙන් උගත හැකි පාඩම් බොහෝමයි", "News Content": "ව්‍යාපාරික ක්ෂේත්‍රය සංවර්ධනය කරගැනීමට තජිකිස්ථානයට ශ්‍රී ලංකාවෙන් උගත හැකි පාඩම් බොහෝමයක් පවතින බව තජිකිස්ථාන ජනාධිපති ඉමෝමාලි රාමෝන් මහතා පවසයි.දිවයිනට පැමිණ සිටින තජිකිස්ථාන ජනාධිපතිවරයා සහ ජනාධිපති මෛත්‍රීපාල සිරිසේන මහතා අතර පැවති ද්වීපාර්ශවික සාකච්ඡාවලදී ඉමෝමාලි රාමෝන් මහතා මෙම අදහස් පළ කළ බව ජනාධිපති මාධ්‍ය අංශය සඳහන් කළේය.දෙරට අතර පවතින සබඳතා වර්ධනය කරගැනීමේ දී තාක්ෂණික හුවමාරුව, තරුණ සංවර්ධනය ආදී ක්ෂේත්‍ර පිළිබදව වැඩි අවධානයක් යොමුකළ යුතු බව මෙහිදී වැඩිදුරටත් අදහස් දක්වා ඇති තජිකිස්ථාන ජනාධිපතිවරයා පවසා ඇත.දෙරට අතර පවත්නා සබදතා සංවර්ධනය කරගැනීමේ මුල් පියවර ලෙස දේශපාලන, සංචාරක, කායික අභ්‍යාස හා ක්‍රීඩා යන ක්ෂේත්‍රයන්හි සහයෝගීතාව වර්ධනයට අදාළ ගිවිසුම්වලට මෙන්ම සංචාරක ක්‍රමෝපායන් හා ජාත්‍යන්තර වෙළෙදාම් පිළිබඳ ගිවිසුමක් සඳහා වූ කෙටුම්පතකට ද දෙරටේ රාජ්‍ය නායකයින් මෙහිදී අත්සන් තබා තිබේ.", "URL": "https://sinhala.adaderana.lk/news.php?nid=67003", "Category": null, "Parent URL": null}