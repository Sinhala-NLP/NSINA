{"Source": "Adaderana", "Timestamp": "January 28, 2019 07:27 pm", "Headline": "කූඨ සැලැස්මක් ගැන විමල් ගෙන් හෙළිදරව්වක්", "News Content": "ත්‍රිකුණාමලයේ සිට කොළඹ දක්වා ආර්ථික තීරුවක් ස්ථාපිත කිරීම සඳහා මිලේනියම් කෝපරේෂන් නැමැති අමෙරිකානු ආයතනයකට මෙරට ඉඩම් අක්කර තිස්දහසක් ලබාදීමට ආණ්ඩුව එකඟ වී ඇතැයි ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි. කඩුවෙල පැවති ජනහමුවකදී මන්ත්‍රීවරයා වැඩිදුරටත් මේ බව සඳහන් කළේය. මේ අතර ගොවීන්ගේ කෘෂිකාර්මික ඉඩම් ආර්ථික තීරුවක් ස්ථාපීත කිරීම සඳහා පවරාගැනීමට කූඨ සැලැස්මක් ක්‍රියාත්මක වෙමින් පවතින බව විමල් වීරවංශ මහතා පැවසීය. මේ අතර අමෙරිකාවට අක්කර 30,000ක ගුවන් හමුදා සේවා කඳවුරක් ඇතුළුව ඉඩම් ලබාදීමට එකඟ වුයේ නිකන් නොවන බව පාර්ලිමේන්තු මන්ත්‍රී විමල් වීරවංශ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=103243", "Category": null, "Parent URL": null}