{"Source": "Adaderana", "Timestamp": "March 19, 2019 04:36 pm", "Headline": "බඹරු ඇවිස්සී පාසල් ළමුන් 50ක් රෝහලට", "News Content": "මොණරාගල අධ්‍යාපන කලාපයට අයත් මදුරුකැටිය විද්‍යාලයේ බඹර කුඩුවක් ඇවිස්සීමෙන් බඹර ප්‍රහාරයකට ලක්වී එම පාසලේ පාසල් සිසුන් 50 දෙනෙකු පමණ රෝහල් ගත කර ඇති බව අද දෙරණ වාර්තාකරු පවසයි. එම සිසුන් අතර පිරිමි සිසුන් විසිදෙදෙනෙකු, ගැහැණු සිසුන් දහඅටදෙනෙකු සහ එක් ගුරුවරියක්ද ඒ අතර සිටින බව වාර්තා වෙයි. එමෙන්ම බඹර ප්‍රහාරය හේතුවෙන් සිසුන් කිහිපදෙනකුම බරපතළ තත්වයෙන් සිටින බව මොණරාගල රෝහලේ ප්‍රකාශකයකු පැවසීය. අද(19) දින විවේක කාලය තුළද මෙම ප්‍රහාරය එල්ල වී ඇති අතර බඹර වදයට උකුස්සකුගේ ප්‍රහාරයක් එල්ල වීම බඹරුන් ඇවිස්සී ඇති බව සිද්ධිය දුටුවන් ප්‍රකාශ සඳහන් කළේය. මොනරාගල ප්‍රාදේශීය සභාවේ නිලධාරීන් සහ මොනරාගල වනජීවි කාර්යාලයේ නිලධාරීන් එක්ව බඹරු වද මේ වා විට ඉවත් කර දමා ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=106366", "Category": null, "Parent URL": null}