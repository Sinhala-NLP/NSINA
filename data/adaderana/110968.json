{"Source": "Adaderana", "Timestamp": "May 30, 2019 10:13 am", "Headline": "මෙක්සිකෝවේ බස් රථ අනතුරකින් පුද්ගලයින් 23ක් මරුට", "News Content": "මෙක්සිකෝවේ සිදුවූ බස් රථ අනතුරකින් පුද්ගලයන් විසි තුන්දෙනෙකු පමණ ජීවිතක්ෂයට පත්ව තිබේ. අනතුරින් 30කට අධික පිරිසක් තුවාල ලබා ඇතැයිද සඳහන් වෙයි. කතෝලික බැතිමතුන් පිරිසක් රැගෙන මෙක්සිකෝ සිටි අගනුවර සිට ටුක්ස්ලා නගරය බලා ධාවනය කෙරෙමින් තිබූ බස් රථයක් අනතුරට පත්ව තිබේ. අදාළ බස් රථය කන්ටේනර් රථයක ගැටීමෙන් අනතුරුව ගිනිගෙන ඇති බවයි විදෙස් වාර්තා සඳහන් කළේය. අනතුරින් තුවාල ලැබූවන් පිරිස ප්‍රතිකාර සඳහා රෝහල්ගත කිරීමටත් බලධාරීන් පියවර ගෙන තිබුණි. සිදුවීමෙන් බස් රථය සහ කන්ටේනර් රථය මුළුමණින්ම විනාශ වී තිබේ. අනතුර සම්බන්ධයෙන් එරට පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110968", "Category": null, "Parent URL": null}