{"Source": "Adaderana", "Timestamp": "August 1, 2017 10:03 am", "Headline": "කතරගම පෙරහැරේ නව වන දිනය අදයි", "News Content": "ඓතිහාසික රුහුණු කතරගම මහා දේවාලයේ වාර්ෂික පෙරහැර මංගල්‍යයේ නව වන දිනය අදයි. ඊයේ(31) රාත්‍රී උත්කර්ෂවත් අයුරින් පෙරහැර පැවති බව අද දෙරණ වාර්තාකරු සඳහන් කළේය. අද රාත්‍රී 7.45ට වාසනා හස්තියා පිට දෙවියන් වැඩම කිරීමෙන් අනතුරුව පෙරහැර වීදි සංචාරය කරන බව කතරගම දේවාලයේ බස්නායක නිලමේ ඩි.පි.කුමාරගේ මහතා පවසයි. ඊයේ රාත්‍රී පෙරහැර නැරඹීම සඳහා දෙස් විදෙස් සංචාරකයින් විශාල පිරිසක් කතරගම පුදබිම වෙත පැමිණ සිටියේය. මේ වන විට පාද වන්දනාවෙන් ද බැතිමතුන් විශාල පිරිසක් කතරගම පුදබිම වෙත පැමිණ ඇති බවයි අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=75848", "Category": null, "Parent URL": null}