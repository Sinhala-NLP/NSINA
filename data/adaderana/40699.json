{"Source": "Adaderana", "Timestamp": "January 28, 2014 09:18 am", "Headline": "තාප්පයක් සිසුවෙක් මරයි", "News Content": "තංගල්ල ප්‍රදේශයේ උපකාරක පංතියක දී තාප්පයක් සිරුර මතට පෙරළීම හේතුවෙන් සිසුවෙකු මියයාම සම්බන්ධයෙන් තංගල්ල පොලීසිය විමර්ශන ආරම්භ කර තිබේ. ඊයේ(27) පස්වරුවේ උපකාරක පංතියකට සහභාගී වී සිටියදී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු සිසුවා රෝහල් ගත කිරීමේ දී මියගොස් තිබේ. මියගොස් ඇත්තේ 19 හැවිරිදි තංගල්ල ප්‍රදේශයේ තාවකාලිකව පදිංචිව සිටි අයෙකු බව සඳහන් වෙයි. මළ සිරුර තංගල්ල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(28) සිදුකිරීමට නියමිතය.", "URL": "https://sinhala.adaderana.lk/news.php?nid=40699", "Category": null, "Parent URL": null}