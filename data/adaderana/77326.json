{"Source": "Adaderana", "Timestamp": "September 9, 2017 10:55 am", "Headline": "  අර්ජුන් ඇලෝසියස් බැඳුම්කර කොමිසම හමුවට", "News Content": "පර්පෙචුවල් ට්‍රෙෂරීස් සමාගමේ අධ්‍යක්ෂ අර්ජුන් ඇලෝසියස් මහතා බැඳුම්කර වංචාව පිළිබඳ විමර්ශන සිදු කරන කොමිසමේ අපරාධ පරීක්ෂණ දෙපාර්තමේන්තු කාර්යාලයට අද(09) උදෑසන පැමිණ තිබේ.අදාළ ගනුදෙනුව පිළිබඳ අපරාධ පරීක්ෂණ දෙපාර්තමේන්තුවේ නිලධාරීන් ඔහුගෙන් පසුගිය දෙදින තුළදී ද ප්‍රශ්න කර තිබුණි.හෙට දිනයේ ද අර්ජුන් ඇලෝසියස් මහතාට කොමිසමේ කාර්යාලය හමුවට පැමිණෙන ලෙස දැනුම්දී ඇති බව වාර්තා වෙයි.ලබන සඳුදා ජනාධිපති කොමිසම හමුවට දිවුරුම් ප්‍රකාශයක් ඉදිරිපත් කරන ලෙස කොමිසමේ විනිසුරුවරුන් අර්ජුන් ඇලෝසියස් මහතාට දැනුම්දී තිබේ.මේ අතර හිටපු ජනාධිපති ආර්යා ශිරන්ති රාජපක්ෂ මහත්මිය අද පෙරවරුවේ අල්ලස් හෝ දුෂණ චෝදනා විමර්ශන කොමිසම වෙත පැමිණි බව කොමිසමේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=77326", "Category": null, "Parent URL": null}