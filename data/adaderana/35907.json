{"Source": "Adaderana", "Timestamp": "July 19, 2013 08:05 am", "Headline": "රට යන අයගේ පවුල් පසුබිම විමසනවා", "News Content": "විදේශ රැකියා සඳහා පිටත්ව යාමට සූදානම් වන කාන්තාවන්ගේ පවුල් පසුබිම පිළිබඳ වාර්තාවක් කැඳවීමට විදේශ සේවා නියුක්ති කාර්යාංශය පියවර ගෙන තිබේ. ප්‍රාදේශීය ලේකම් කාර්යාල හරහා අදාළ රැකියා නියෝජිත ආයතනය විසින් එම වාර්තාව ඉදිරිපත් කළ යුතු වෙයි. වයස අවුරුදු පහට අඩු දරුවන් සිටින කාන්තාවන් විදේශගත වීම වැළැක්වීම මෙහි අරමුණ බව විෂය භාර අමාත්‍ය ඩිලාන් පෙරේරා මහතා ප්‍රකාශ කරයි. අමතරව රැකියා නියෝජිත ආයතනයක් සම්බන්ධයෙන් පැමිණිල්ලක් ලැබුණු වහාම ඒ පිළිබඳ කෙටි පණිවිඩ මාර්ගයෙන් අද සිට අදාළ ආයතනය දැනුවත් කිරීමට නියමිතයි.", "URL": "https://sinhala.adaderana.lk/news.php?nid=35907", "Category": null, "Parent URL": null}