{"Source": "Adaderana", "Timestamp": "January 2, 2019 07:23 pm", "Headline": "පාර්ලිමේන්තුව දැන් කැඳහැලියක්", "News Content": "මහ බැංකු බැදුම්කර වංචාව සම්බන්ධයෙන් අග්‍රාමාත්‍ය රනිල් වික්‍රමසිංහ මහතාට සහ මහබැංකු හිටපු අධිපති අර්ජුන මහෙන්ද්‍රන් මහතාට එරෙහිව නීතිය ක්‍රියාත්මක කිරිමට ජනාධිපතිවරයා මැදිහත් විය යුතු බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. අද (02) එම පක්ෂ මුලස්ථානයේ පැවති මාධ්‍ය හමුවක් අමතමින් මන්ත්‍රීවරයා මේ බව පැවසීය. පෙබරවාරි හතරවෙනිදාට පෙර පාර්ලිමේන්තුවට ව්‍යවස්ථාවක් ගේන එන බව පවසන බවත් සිතුවිලි වලට රටේ ව්‍යවස්ථා සෑදිමට අවස්ථාව ලබා දිය නොහැකි බවත් මන්ත්‍රීවරයා එහිදි පැවසීය. ව්‍යවස්ථාවක් සම්මත කිරිමේ ක්‍රියාදාමයක් තියා ආණ්ඩුක්‍රම ව්‍යවස්ථාවක්වත් නෑ මේ වන විට නොමැති බවත් වත්මන් පාර්ලිමේන්තුවට ව්‍යවස්ථාවක් සම්මත කිරීමට හැකියාවක් නොමැති බවත් මන්ත්‍රීවරයා එහිදි ප්‍රකාශ කළේය. වර්ථමානයේ පාර්ලිමේන්තුව කැඳහැලියක් බවට පත් වි ඇති බවද මන්ත්‍රීවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=101705", "Category": null, "Parent URL": null}