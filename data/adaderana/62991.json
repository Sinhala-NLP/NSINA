{"Source": "Adaderana", "Timestamp": "August 12, 2016 11:23 am", "Headline": "බරවාට පසු මැලේරියා - WHO සහතිකය සුදානම්", "News Content": "ශ්‍රී ලංකාව සහමුලින්ම මැලේරියාව තුරන් කළ රටක් ලෙස ලෝක සෞඛ්‍ය සංවිධානය නම් කර තිබේ.ඒ අනුව ඊට අදාළ සහතිකය ලෝක සෞඛ්‍ය සංවිධානය විසින් ලබන සැප්තැම්බර් මාසයේදී සෞඛ්‍ය අමාත්‍යවරයා වෙත ලබාදීමට නියමිතය.සැප්තැම්බර් මස 05 සහ 06 යන දෙදින තුළ කොළඹ පැවැත්වෙන සම්මන්ත්‍රණයකදී මෙම සහතිකය පිරිනැමීමට නියමිත බව සෞඛ්‍ය අමාත්‍යාංශය පැවසුවේය.වසර කිහිපයක් ලෝක සෞඛ්‍ය සංවිධානය ශ්‍රී ලංකාව තුළ සිදු කළ පර්යේෂණවලින් අනතුරුවයි මෙම සහතිකය ලබාදීමට තීරණය කර ඇත.මේ අතර ශ්‍රී ලංකාව බරවා රෝගය තුරන් කළ රටක් ලෙසද ලෝක සෞඛ්‍ය සංවිධානය විසින් පසුගියදා ප්‍රකාශයට පත් කර තිබුණි.", "URL": "https://sinhala.adaderana.lk/news.php?nid=62991", "Category": null, "Parent URL": null}