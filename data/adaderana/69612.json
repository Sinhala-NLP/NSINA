{"Source": "Adaderana", "Timestamp": "February 14, 2017 01:02 pm", "Headline": "ෆොන්සේකාගේ මන්ත්‍රී ධුරය අහෝසි කිරීමේ පෙත්සම කල් දමයි", "News Content": "අමාත්‍ය සරත් ෆොන්සේකා මහතාගේ පාර්ලිමේන්තු මන්ත්‍රී ධුරය අහෝසි කිරීමේ නියෝගයක් නිකුත් කරන ලෙස ඉල්ලා ගොනුකර ඇති පෙත්සම සලකා බැලීම ශ්‍රේෂ්ඨාධිකරණය කල්දමා තිබේ.දකුණු පළාත් හිටපු මන්ත්‍රීවරයෙකු සහ නීතීඥවරයෙකු වන මේජර් අජිත් ප්‍රසන්න විසින් පෙත්සම ගොනුකර තිබේ.අදාළ පෙත්සම අද(14) දිනයේ ශ්‍රේෂ්ඨාධිකරණ විනිසුරු ප්‍රියසාද් ඩෙප් මහතා ප්‍රමුඛ ත්‍රිපුද්ගල විනිසුරු මඩුල්ලක් විසින් සලකා බැලුණු බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.", "URL": "https://sinhala.adaderana.lk/news.php?nid=69612", "Category": null, "Parent URL": null}