{"Source": "Adaderana", "Timestamp": "May 3, 2016 08:06 pm", "Headline": " නියඳගල නායයාමක් - ආරණ්‍යයක් යටවෙයි", "News Content": "බලංගොඩ, පඹහින්න, නියදගල ප්‍රදේශයේ නායයාමක් සිදුව තිබේ.අප වාර්තාකරු පැවසුවේ මේ හේතුවෙන් පඹහින්න, නියඳගල ආරණ්‍ය සේනාසනය ද පස්වලින් යටවී ඇති බවයි.මේ අතර එහි වැඩ සිටි හිමිනමක් සම්බන්ධයෙන් තොරතුරු නැති බවත්, බලංගොඩ පොලීසිය හා සමනලවැව පොලිස් මුරපොලේ නිලධාරින් මේ ගැන සොයාබලමින් සිටින බවත්, අප වාර්තාකරු කීවේය.පසුගිය දින කිහිපයේ සිට එම ප්‍රදේශයට ඇද‍හැළෙන ධාරාණිපාත වර්ෂාව හේතුවෙන් මෙම නායයාම සිදුව ඇත.මීට පෙර ‍එම ප්‍රදේශය නාය යා හැකි බවට ආපදා කළමනාකරණ මධ්‍යස්ථානය අනතුරු ඇඟවීමක් ද කර තිබූ බව වාර්තා වේ.", "URL": "https://sinhala.adaderana.lk/news.php?nid=59783", "Category": null, "Parent URL": null}