{"Source": "Adaderana", "Timestamp": "November 17, 2018 06:24 am", "Headline": "සුන්දරත්වයක් දුෂණය වෙයි", "News Content": "ඉකුත් දිපාවලි සමයේ දි වෙළෙන්දන් විසින් පරිසරයට මුදා හරින ලද පොලිත්න් ,ප්ලාස්ටික් හා නොදිරන ඝන අපද්‍රව්‍ය නගර මධ්‍යයේ ගොඩගසා ගිනි තැබිම හැටන් දික්ඔය නගර සභාව විසින් සිදු කරන බවට ප්‍ර දේශවාසින් චෝදනා කරයි. අද දෙරණ වාර්තාකරු පැවසුවේ එම ස්ථානයේ දිනකට ටොන් දෙක ඉක්මවු පොලිතින්,ප්ලාස්ටික් හා වෙනත් නොදිරන ඝන අපද්‍රව්‍ය ගිනිතබා පුළුස්සන ස්ථානයක් බවට පත්ව තිබෙන බවයි. දිවා රාත්‍රියේ දැල්වෙන මෙම පොලිතින්,ප්ලාස්ටික් වලින් පිටවන දුමාරය නිසා ප්‍රදේශවාසින්ට ඇස් දැවිල්ල.ස්වසන අපහසුතා ඇති බව බවසති. හැටන් තරු චතුරශ්‍ර පරිශ්‍රය යනු නගරය මැද පිහිටි වෙලද සැල් වලින් වටවු ඉරුදින පොල පවත්වන අනෙකුත් දිනයන් වලදි රථගාලක් ලෙස පවත්වාගෙන යන ස්ථානයකි. හැටන් නගරය යනු දෛනිකව අති විශාල ජනතාවක් ගැවසෙන නගරයක් වන අතර ප්‍රධාන බස් නැවතුම් පොල ආසන්නයේම දැල්වෙන මෙම කසල වල විෂ දුමාරය ඒ සැමටම පිඩාගෙන දෙන්නක් බවට පත්ව තිබේ.එමෙන්ම පහත් බිමක් වු තරු චතුරශ්‍ර භූමියට දෙපසින් පිහිටි කඳුවැටි දෙක වනුයේ ගාමිණිපුර හා සමනළ ගම ගම්මාන වල කොටස්ය. එම නිවාස වල වෙසෙන ළදරු.තරුණ,මහළු සියළු ජනතානට කැමැත්තෙන් හෝ අකමැත්තෙන් මෙම විෂ දුමාරය සහිත වායුව ආග්‍රානය කිරිමට සිදුව තිබේ.එහි අතුරු ඵලය නුදුරු දිනයක ඔවුන් රෝගීන් බවට පත්වීමය. පොලිතින් ,ප්ලාස්ටික් හා විෂ වායුව නිපදවන කිසිදු ද්‍රව්‍යක් ගිනි තබා විනාශ කිරිම තහනම්ය. ඒ බව ශබ්ධ විකාශන මගින් ප්‍රසිද්ධ කල හැටන් දික්ඔය නගර සභාව එසේ කරන ලද ඕනෑම කෙනෙකුට තරාතිරම නොබලා නිතිමය පියවර ගන්නා බව ප්‍රචාරය කල මුත් ඔවුන් විසින්ම මෙම කටයුත්ත සිදු කරන බව නගර වැසියෝ පවසති.හැටන් නගරයේ ඉවතලක කසල අතරින් තොරාබෙරා ගන්නා ලද නොදිරන කසල මහජන සෞඛ්‍ය පරික්ෂක වරයාගේ අධික්ෂණය මත මෙම ස්ථානයට ගොඩ ගසන බව පවසන ජනතාන එම සේවකයන් විසින්ම ගිනි තබන බවද පවසති. මේ නිති විරෝධි පරිසර විනාශය හා තමන්ට අත් විදින්නට සිදුව ඇති අපහසුතාවය පිළිබදව හැටන් දික්ඔය නගර සභාවේ සභාපති සඩයන් බාලචන්ද්‍රන්,ලේකම් එස්.සරවනන් යන මහත්වරුන් දැනුවත් කලද නිසි පියවරන් නොගන්නා බව බවසන ජවතාව හැටන් මුලස්ථාන පොලිසියේ පරිසර අංශයෙන් වත් ඒ සම්බන්ධයෙන් කටයුතු නොකරන නිසා තම දරුවන්ට හා තමන්ට නිකරුනේ රෝගින් විය නොහැකි බැවින් පරිසර සංවිධාන හෝ මධ්‍යම පරිසර අධිකාරියේ මැදිහත් වීමෙන් වත් පියවරක් ගන්නා ලෙස ඉල්ලා සිටිති. (ඡයාරූප-චන්දන ජයවීර)", "URL": "https://sinhala.adaderana.lk/news.php?nid=99343", "Category": null, "Parent URL": null}