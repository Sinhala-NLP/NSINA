{"Source": "Adaderana", "Timestamp": "April 30, 2015 04:31 pm", "Headline": "පොදු දේපළවලට හානි කළැයි චෝදනා මත සිසුන් දෙන්නෙක් රිමාන්ඩ්", "News Content": "විශ්වවිද්‍යාල ප්‍රතිපාදන කොමිසම ඉදිරිපිට පැවැති විරෝධතාවයේදී පොදු දේපළ වලට සිදුවූ හානිය සම්බන්ධයෙන් සැකපිට අත්අඩංගුවට ගත් සරසවි සිසුන් දෙදෙනෙකු උසාවියට ඉදිරිපත් කිරීමෙන් පසු ලබන 11 දක්වා රිමාන්ඩ් කර තිබේ.ඔවුන් දෙදෙනා අලුත්කඩේ අංක 1ක මහේස්ත්‍රාත් අධිකරණයට ඉදිරිපත් කිරීමෙන් පසු ‍මෙම නියෝගය ලබාදී ඇති බව පොලිස් මාධ්‍ය ඒකකය කියයි.අන්තර් විශ්වවිද්‍යාල භික්ෂු බලමණ්ඩලය විසින් ඊයේ මෙම විරෝධතාවය සංවිධානය කර තිබිණ.එහිදී ඔවුන් බලහත්කාරයෙන් ඊට ඇතුළුවීමට යාමේදී ඇති වූ උණුසුම් වාතාවරණයත් සමග කඳුළු ගෑස් ප්‍රහාරයක් එල්ල කර එය ව්‍යර්ථ කළ අතර උප පොලිස් පරීක්ෂකවරයෙකු, ශිෂ්‍ය භික්ෂූණ් වහන්සේ ඇතුළු සිසුන් කිහිප දෙනෙකු තුවාල ලැබූහ.", "URL": "https://sinhala.adaderana.lk/news.php?nid=51020", "Category": null, "Parent URL": null}