{"Source": "Adaderana", "Timestamp": "April 22, 2011 08:36 am", "Headline": "මැයි 30 ට පෙර ඡන්දය නොතිබුණොත් නාමලේඛන ගැන ගැටලු මතුවෙයි", "News Content": "මැයි මස 30 වැනි දිනට පෙර සෙසු පළාත් පාලන ආයතනවල මැතිවරණය පැවැත්විය නොහැකි වුවහොත් ඡන්ද නාමලේඛන සම්බන්ධයෙන් ගැටලුකාරී තත්ත්වයකට මුහුණ දීමට සිදුවන බව පැෆ්රල් සංවිධානය පවසයි. නාමයෝජනා කැඳවීම 2009 ඡන්ද හිමි නාමලේඛනයට අනුව සිදුකර ඇති බව එහි නියෝජ්‍ය විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. මැයි 30 න් පසුව මැතිවරණය පැවැත්වුවහොත් අනිවාර්යයෙන්ම 2010 ලේඛනයෙන් ඡන්ද දායකයින්ට ඡන්දය භාවිත කිරීමට සිදුවන බව ඔහු පෙන්වාදුන්නේය. එමනිසා යම් හෙයකින් නීතිමය ගැටලුවක් පැනනැගීමේ අවස්ථාවක් පවතින බව හෙට්ටිආරච්චි මහතා කියා සිටියේය. මැතිවරණය මැයි 30 වන දිනට පැවැත්විය නොහැකි වුවහොත් පාර්ලිමේන්තුව මගින් නව නීති සම්පාදනය කිරීමට සිදුවනු ඇතැයි රෝහණ හෙට්ටිආරච්චි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15624", "Category": null, "Parent URL": null}