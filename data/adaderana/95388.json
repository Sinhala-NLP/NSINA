{"Source": "Adaderana", "Timestamp": "September 1, 2018 09:35 pm", "Headline": "පානීය ජල ගැටළුවක් ඇත්නම් 117 ට දැනුම් දෙන්න ", "News Content": "වියළි කාලගුණයක් පවතින ප්‍රදේශ සඳහා පානීය ජල ගැටළු විසඳීම සහ අනෙකුත් සහන සැලසීම සඳහා වාරිමාර්ග හා අපදා කළමාණකරන අමාත්‍යංශය කටයුතු කර ඇති බව එම අමාත්‍යංශය පවසයි. නියඟය අවම කිරීමේ ව්‍යාපෘති රැසක්ද එම ස්ථානවල ක්‍රියාත්මක කර ඇති බව ප්‍රආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසයි. පානීය ජල ගැටළු සහිත ප්‍රදේශ සොයා බලා එම ප්‍රදේශ සඳහා පානීය ජලය අඛණ්ඩව ලබාදී ඇති බවත් එය මේ වන විට ක්‍රියාත්මක වෙමින් පවතින බවද ඒ මහතා පැවසීය. එමෙන්ම ගැටළු පවතින ප්‍රදේශ පිළිබඳ දැනුම් දීම සඳහා සහ සහන සැලසීම සඳහා 117 දුරකථන අංකය ක්‍රියාත්මක බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95388", "Category": null, "Parent URL": null}