{"Source": "Adaderana", "Timestamp": "March 23, 2013 08:28 am", "Headline": "සා.පෙළ ප්‍රතිඵල අවුරුද්දට කලින්", "News Content": "2012 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල එළඹෙන සිංහල අවුරුද්දට පෙර නිකුත් කිරීමට අපේක්ෂා කරන බව විභාග කොමසාරිස් ඩබ්ලිව්. එම්. එන්.ජේ. පුෂ්පකුමාර මහතා පවසයි. අදාළ ප්‍රතිඵල නිකුත් කරන දිනය පිළිබද මෙතෙක් නිෂ්චිත තීරණයක් ගෙන නොමැති බව ඔහු කියයි. කෙසේ වෙතත් ප්‍රතිඵල නිකුත් කිරීමේ කටයුතු අවසාන භාගයේ පවතින බව විභාග කොමසාරිස්වරයා පවසයි. ජල ගැලීම් හේතුවෙන් ඇතැම් විභාග මධ්‍යස්ථානවල විභාග පැවැත්වීමේ කටයුතු පසු දිනක සිදු කිරීම ද , ප්‍රතිඵල නිකුත් කිරීම තරමක ප්‍රමාද වීමකට හේතු වූ බව පුෂ්පකුමාර මහතා කියයි.", "URL": "https://sinhala.adaderana.lk/news.php?nid=32652", "Category": null, "Parent URL": null}