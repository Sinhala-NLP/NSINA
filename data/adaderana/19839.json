{"Source": "Adaderana", "Timestamp": "November 7, 2011 01:07 pm", "Headline": "යුද්ධයෙන් පසු රටට සැලසුමක් ඕනෑ", "News Content": "යුද්ධයෙන් පසුව නැඟී සි‍ටින්නට විධිමත් සැලසුමක් අවශ්‍යය බව ඉදිකිරීම්.ඉංජිනේරු සේවා,නිවාස හා පොදු පහසුකම් අමාත්‍ය විමල් වීරවංශ මහතා පවසයි. මේ හේතුවෙන් ජාතික භෞතික සැලසුම් දෙපාර්තමේන්තුව මගින්\"ජාතික භෞතික සැලසුම\"ක්‍රියාවට නංවන්නට තීරණය කර ඇති බව අමාත්‍යවරයා අද පැවති මාධ්‍ය හමුවකදී කියා සිටියේය. ඒ අනුව 2030 දක්වා රටේ අභිවෘද්ධිය වෙනුවෙන් ක්‍රියාවට නංවන සැලසුම් පිළිබඳ රාජ්‍ය හා පුද්ගලික අංශය දැනුවත් කරන බවත් ,එකී සැලසුම නිල වශයෙන් ජනාධිපතිවරයා විසින් එළඹෙන 15 වන දින ජනතාවට හමුවට ඉදිරිපත් කරන බවත් අමාත්‍යවරයා සඳහන් කළේය. 14 වන දින කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී රටේ අභිවෘද්ධිය වෙනුවෙන් ක්‍රියාවට නංවන සැලසුම් පිළිබඳ මහජනයා දැනුවත් කරන ප්‍රදර්ශනයක් පවත්වන බවද වීරවංශ මහතා සිහිපත් කළේය.", "URL": "https://sinhala.adaderana.lk/news.php?nid=19839", "Category": null, "Parent URL": null}