{"Source": "Adaderana", "Timestamp": "January 5, 2016 08:03 pm", "Headline": "උතුරුමැද පාසල් දරුවන්ගෙන් මුදල් කොල්ලකෑමට සැරසෙන බවට චෝදනා", "News Content": "උතුරුමැද පාසල් දරුවන්ගෙන් පළාත් අමාත්‍යංශය මුදල් කොල්ලකෑමට සැරසෙන බව ලංකා ගුරු සේවා සංගමය පවසයි.එම සංගමයේ ප්‍රධාන ලේකම් මහින්ද ජයසිංහ මහතාගේ අත්සනින් යුතුව නිකුත් කළ නිවේදනයක මේ බව දැක්වෙයි.එහි මෙසේද දැක්වෙයි.උතුරු මැද පළාත් අධ්‍යාපන අමාත්‍යාංශය හුදු ටිකට් පතකට මුවාවෙමින් පළාතේ සියලූම පාසල්දරුවන්ගෙන් මහා පරිමාණයේ මුදල් කොල්ලයකට සැරසෙමින් සිටිති. උතුරු මැද පළාත් අධ්‍යාපන සංවර්ධනපදනමින් පළාත් අමාත්‍යාංශය විසින් මුද්‍රණය කරන ලද ටිකට් පතක් පළාතේ සියලූම දරුවන් වෙත ලබාදී ඔවුන්හරහා එකී ටිකට්පත් විකුණා මුදල් කර ගැනීමේ ව්‍යාපෘතියක් අරඹා තිබේ.මේ දිනවල උතුරු මැද අධ්‍යාපන බලධාරීන් විසින් විශේෂ කලාප රැස්වීම් සඳහා විදුහල්පතිවරුන්කැඳවමින් ඔවුන්ට තම පාසලේ ශිෂ්‍ය සංඛ්‍යාවට සරිලන ප‍්‍රමාණයේ ටිකට් පොත් තොග ලබාදී තිබේ. විදුහල්පතිවරුන් විසින් මෙම ටිකට් පොත් තම පාසලේ සැම ශිෂ්‍යයෙකුටම ලබාදිය යුතුය.ටිකට් පතක මිල රු. 20/- ක් වන අතර එක් ටිකට් පොතක ටිකට් පත් 05 ක් තිබේ. සෑම දරුවෙක්මටිකට් පොතක් බැගින් අලෙවි කළ යුතුය. ඒ අනුව උතුරු මැද පළාත් පාසල් වල ඉගෙනුම ලබන ලක්‍ෂ 03 කටආසන්න සෑම දරුවෙක්ම ටිකට් පත් විකුණා හෝ වෙනත් අයුරකින් හෝ රු 100/-ක් උපයා දිය යුතුව තිබේ.මෙය පාසල් දරුවන්ටත් ඔවුන්ගේ දෙමව්පියන්ටත් මහත් වූ පීඩාවකි.මීට පෙරදී ද මෙම ටිකට් පත් මගඩිය එවකට උතුරු මැද අධ්‍යාපන ඇමතිවරයාව සිටි පේශල ජයරත්නමහතා විසින් රැගෙන ආ අතර දෙමව්පියන්ගේත්, පාසල් දරුවන්ගේත්, ගුරුවරුන්ගේත්, විදුහල්පතිවරුන්ගේත්විරෝධය හේතුවෙන් එය හකුලා ගන්නට සිදුවිය. මෙවරද මෙම ව්‍යාපෘතියට පෙරකී සියලූ පාර්ශවයන්ගේවිරෝධය පලවෙමින් තිබෙන බැවින් මෙය වහාම හකුලා ගන්නා ලෙස අප සංගමය උතුරු මැද අධ්‍යාපනඅමාත්‍යවරයාටත්, අදාළ පළාත් අධ්‍යාපන බලධාරීන්ටත් බල කර සිටිමු.පළාත් අධ්‍යාපන සංවර්ධනයට මුවාවෙමින් අහිංසක දෙමව්පියන් හා දරුවන් පීඩාවට පත්කරමින්ඔවුන්ගේ මුදල් අනියම් ආකාරයෙන් කොල්ලකෑමට උතුරුමැද පළාත් අධ්‍යාපන බලධාරීන් විසින් ගෙන ඇතිමෙම අත්තනෝමතික තීරණයට අප සංගමයේ දැඩි විරෝධය පලකර සිටිමු.", "URL": "https://sinhala.adaderana.lk/news.php?nid=56170", "Category": null, "Parent URL": null}