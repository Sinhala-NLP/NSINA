{"Source": "Adaderana", "Timestamp": "August 4, 2019 07:12 pm", "Headline": "දකුණු අප්‍රිකානු කණ්ඩායමේ නායකයාට සම්මානයක්", "News Content": "දකුණු අප්‍රිකානු කණ්ඩායමේ නායක ෆෆ් ඩු ප්ලෙසිස් එරට ක්‍රිකට් සම්මාන උළෙලේ දී වසරේ ක්‍රීඩකයා ලෙස සම්මාන හිමිකරගැනීමට සමත්ව තිබේ. දකුණු අප්‍රිකානු වාර්ෂික ක්‍රිකට් සම්මාන උළෙල ඊයේ (03) ප්‍රිටෝරියාහිදී පැවැත් වුණේය. ඒ අනුව මෙවර සම්මාන උළෙලේ දී ප්ලෙසිස් වසරේ ක්‍රීඩකයාට අමතරව වසරේ එක්දින ක්‍රීඩකයාට හිමි සම්මානයෙන්ද පිදුම් ලබා තිබේ. ක්වින්ටන් ඩි කොක් වසරේ ටෙස්ට් ක්‍රීඩකයා ලෙස සම්මානයට පාත්‍ර වී ඇති අතර ඩේවිඩ් මිලර් වසරේ 20/20 ක්‍රීඩකයා ලෙස සම්මාන හිමිකරගෙන ඇති බව වාර්තා වන්නේය. කගිසෝ රබාඩා වසරේ ප්‍රේක්ෂක මනාපය වැඩිම ක්‍රීඩකයා ලෙස සම්මාන හිමිකරගෙන තිබේ.", "URL": "https://sinhala.adaderana.lk/news.php?nid=115723", "Category": null, "Parent URL": null}