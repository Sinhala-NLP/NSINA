{"Source": "Adaderana", "Timestamp": "September 5, 2019 06:22 pm", "Headline": "විනය පරීක්ෂණ තිබ්බා කියලා සජිත්ගේ ගමන නවතිනවාද?-අජිත් පී පෙරේරා", "News Content": "විනය පරීක්ෂණවලින් සජිත් ප්‍රේමදාස මහතාගේ ගමන නැවැත්විය නොහැකි බව කැබිනට් නොවන අමාත්‍ය අජිත් පී.පෙරේරා මහතා පවසයි. අද (05) කුරුණෑගල පැවති සජිත් ප්‍රේමදාස මහතා වෙනුවෙන් සංවිධානය කළ රැළිය අමතමින් ඒ මහතා මේ බව පැවසීය. මටයි සුජීවටයි විනය පරීක්ෂණ තිබ්බා කියලා සජිත් මැතිතුමාගේ ගමන නවතිනවාද? තාමත් මේ හඬ ඇහෙන්නේ නැති කෙනෙක් ඉන්නවානම් දෙයියන්ගේ නාමෙට මේ වැඩේ ඉවරයක් කරමු. තව දවස් දෙක තුනක් ඇතුළත මේක ඉවර කරලා දාමු. මේ විධායක ජනාධිපතිකමට බලතල නැතිලු. මේ රටේ වර්තමාන ව්‍යවස්ථාව අනුව තාමත් විධායක ජනාධිපති ධුරය තියෙනවා. එහෙමනම් 19 වන සංශෝධනයෙන් පස්සෙත් වත්මන් විධායක ජනාධිපති ධුරයට අති මහත් බලතල ප්‍රමාණයක් තියෙනවා\"", "URL": "https://sinhala.adaderana.lk/news.php?nid=118383", "Category": null, "Parent URL": null}