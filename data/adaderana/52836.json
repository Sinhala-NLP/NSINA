{"Source": "Adaderana", "Timestamp": "July 24, 2015 08:32 pm", "Headline": "මැතිවරණ නීතී කැඩූ 115ක් අත්අඩංගුවේ", "News Content": "ඉදිරි මහ මැතිවරණයට අදාළව මේ වන විට මැතිවරණ නීතී උල්ලංඝණය කිරීමේ සිදුවීම් සම්බන්ධයෙන් පුද්ගලයින් 115 දෙනෙකු අත්අඩංගුවට ගෙන ඇති බව පොලිස් මුලස්ථානය පවසයි.පොලිස් මුලස්ථානයේ මැතිවරණ පැමිණි ඒකකය සඳහන් කළේ මේ වන විට මැතිවරණ නීති උල්ලංඝණය කිරිම් සම්බන්ධයෙන් පැමිණිලි 92 ක් ලැබී ඇති බවයි.මේ අතර මැතිවරණ නීති උල්ලඝණය කිරීම සම්බන්ධයෙන් පැමිණිලි 506 ක් ලැබී ඇති බව මැතිවරණ දෙපාර්තමේන්තුවේ මැතිවරණ පැමිණිලි ඒකකය පවසයි.එම ඒකකය සඳහන් කළේ ඉන් වැඩිම පැමිණිලි සංඛ්‍යාවක් පත්වීම් සහ උසස්වීම් සම්බන්ධයෙන් වන බවයි. ඊට අමතරව මැතිවරණ නීති උල්ලඝණය කරමින් පෝස්ටර් ඇලවීම, ප්‍රතිලාභ ලබාදීම සහ දේපළ අයතා පරිහණය කිරීම සම්බන්ධයෙන් පැමිණිලි වැඩි සංඛ්‍යාවක් ලැබී ඇති අතර ප්‍රචන්ඩ ක්‍රියා සම්බන්ධයෙන් ලැබී ඇත්තේ පැමිණිලි 03 ක් පමණයි.මාතර, හම්බන්තොට සහ රත්නපුර යන දිස්ත්‍රික්ක තුනෙන් මෙම පැමිණිලි ලැබී ඇති බව මැතිවරණ දෙපාර්තමේන්තුවේ මැතිවරණ පැමිණිලි ඒකකය සඳහන් කළේය.මැතිවරණ නීති උල්ලංඝණයට අදාළව වැඩිම පැමිණිලි සංඛ්‍යාවක් වාර්තා වන්නේ කොළඹ දිස්ත්‍රික්කයෙන් බව එම ඒකකය පැවසුවේය.එම පැමිණිලි සංඛ්‍යාව 78 ක් බව සඳහන්ය.බදුල්ල දිස්ත්‍රික්කයෙන් පැමිණිලි 36 ක් ද කුරුණෑගල, හම්බන්තොට යන දිස්ත්‍රික්ක වලින් පැමිණි 28 බැගින් ද වාර්තා වී ඇත.", "URL": "https://sinhala.adaderana.lk/news.php?nid=52836", "Category": null, "Parent URL": null}