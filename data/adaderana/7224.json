{"Source": "Adaderana", "Timestamp": "March 12, 2010 02:12 pm", "Headline": "එල්.ටී.ටී.ඊ සැකකරුවෙක් රක්ෂිත බන්ධනාගාරයට", "News Content": "යාපනය ජ්‍යෙෂ්ඨ පොලිස් අධිකාරී චාල්ස් විජයවර්ධන මහතා ඝාතනයට සම්බන්ධ එල්.ටී.ටී.ඊ සැකකරුවෙකු රක්ෂිත බන්ධනාගාර ගතකර තිබේ. අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන අද අධිකරණයට ඉදිරිපත් කළ මෙම සැකකරු බාලසිංහම් සුගරාජා හෙවත් පවනිදරන් නැමැත්තෙකි. ඔහු එලුවිල් එල්.ටී.ටී.ඊ දේශපාලන කාර්යාලයේ නායකයා ලෙස කටයුතු කර තිබූ බව රහස්‍ පොලිසිය අධිකරණයට දැනුම් දුන්නේය. සරණාගත කඳවුරක සැඟව සිටියදී අත්අඩංගුවට ගත් මෙම සැකකරුට අමතරව අදාළ ඝාතනය සම්බන්ධයෙන් තවත් සැකකරුවෙකු අත්අඩංගුවට ගැනීමට පරීක්ෂණ පවත්වන බව රහස් පොලිසිය අධිකරණය වැඩිදුරටත් දන්වා සිටියේය. ඒ අනුව ‍ෙකාළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය විසින් සැකකරු ලබන 25 වැනි දින දක්වා රක්ෂිත බන්ධනාගාර ගතකරන ලෙස නියෝග කළේය.", "URL": "https://sinhala.adaderana.lk/news.php?nid=7224", "Category": null, "Parent URL": null}