{"Source": "Adaderana", "Timestamp": "April 19, 2018 09:19 pm", "Headline": "යතුරුපැදි අනතුරකින් 2ක් මරුට", "News Content": "යතුරුපැදි දෙකක් එකිනෙක ගැටීමෙන් සිදු වූ අනතුරකින් යුධ හමුදා සැරයන්වරයෙකු සහ පොලිස් සැරයන්වරයෙකු මිය ගොස් ඇති බව කොස්වත්ත පොලීසිය පවසයි. අද(19) සවස කොස්වත්ත පොලිස් වසමේ බෝතලේගම - මීගහවෙල මංසන්ධියේදී මෙම අනතුර සිදුවී ඇත. අනතුරින් මිය ගොස් ඇත්තේ මීගහකිවුල පන්සල අසල පදිංචිකරුවෙකු වන පොලිස් සැරයන් ජේ.ඒ.සෝමරත්න සහ කොස්වත්ත, යක්දෙස්සාව පදිංචි යුධ හමුදා සැරයන්වරයෙකු වන ප්‍රදීප් අරුණ ශාන්ත යන පුද්ගලයින් දෙදෙනෙක්ය. අනතුරින් තුවාල ලබා සිටි දෙදෙනා එම අවස්ථාවේදීම මාරවිල දිසා රෝහලට ඇතුළත් කළ ඇති නමුත් ඒ වන විටත් ඔවුන් මිය ගොස් සිට බව පොලීසිය සඳහන් කරයි. කොස්වත්ත පොලීසියේ රථ වාහන අංශය සිද්ධිය සම්බන්ධයෙන් වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=87709", "Category": null, "Parent URL": null}