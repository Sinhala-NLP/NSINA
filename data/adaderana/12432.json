{"Source": "Adaderana", "Timestamp": "November 27, 2010 12:03 pm", "Headline": "අධික වැස්සෙන් මොණරාගල පවුල් 100 ක් අවතැන් ", "News Content": "මොණරාගල දිස්ත්‍රික්කයට ඊයේ(26) ඇදහැලුණු අධික වර්ෂාපතනයත් සමග ප්‍රදේශ කිහිපයක පවුල් 100 ට අධික පිරිසක් අවතැන් ව සිටියි. ලියන්ගොල්ල පාලම සහ සිරිගල අත්වැල් පාලම කඩා වැටීම හේතුවෙන් ප්‍රදේශයේ ජන ජීවිතයට ද බාධා එල්ල වී ඇති බව අද දෙරණ වාර්තාකරු සඳහන් කළේය. අධික වර්ෂාපතනය හේතුවෙන් මොණරාගල දිස්ත්‍රික්කයේ මොණරාගල, මැදගම, සියඹලාණ්ඩුව, මඩුල්ල, බුත්තල යන ප්‍රාදේශීය ලේකම් කොට්ඨාශවලට දැඩි බලපෑම් එල්ල වී තිබේ. තව ද මොණරාගල ප්‍රාදේශීය ලේකම් කොට්ඨාශයේ නිවාස 22 ක් ද, පැවති අධික වර්ෂාපතනයත් සමග සම්පූර්ණයෙන් විනාශ වී ඇති බව ද දිස්ත්‍රික් ආපදා කළමනාකරණ මධ්‍යස්ථානය සඳහන් කරනු ලැබීය.", "URL": "https://sinhala.adaderana.lk/news.php?nid=12432", "Category": null, "Parent URL": null}