{"Source": "Adaderana", "Timestamp": "May 13, 2018 01:09 pm", "Headline": "හෙරොයින් සමඟ පුද්ගලයින් තිදෙනෙකු අත්අඩංගුවට", "News Content": "බදුල්ල දිස්ත්‍රික්කයේ ප්‍රදේශ කිහිපයක සිදු කළ වැටලීම්වලදී හෙරොයින් සමඟ පුද්ගලයින් තිදෙනෙකු අත්අඩංගුවට ගෙන තිබේ. පොලීසියට ලද තොරතුරක් මත බදුල්ල, පහලගම ප්‍රදේශයේ සිදු කළ වැටලීමකදී හෙරොයින් ග්‍රෑම් 02 යි මිලිග්‍රෑම් 520ක් සමඟ 60 හැවිරිදි පුද්ගලයෙකු අත්අඩංගුවට ගත් බව පොලීසිය පැවසුවේය. මේ අතර බදුල්ල වෙලේකඩේ හන්දිය ප්‍රදේශයේදී ද හෙරොයින් ග්‍රෑම් 02යි මිලිග්‍රෑම් 500ක් සමඟ පුද්ගලයෙකු අත්අඩංගුවට ගෙන තිබේ. සැකකරු 28 හැවිරිදි බදුල්ල ප්‍රදේශයේම පදිංචිකරුවෙකි. බදුල්ල, බදුලුපිටිය ක්‍රීඩාපිටිය අසලදී හෙරොයින් ග්‍රෑම් 02 මිලිග්‍රෑම් 850ක් සමඟ 62 හැවිරිදි තවත් පුද්ගලයෙකු අත්අඩංගුවට ගෙන තිබේ. සැකකරුවන් තිදෙනා බදුල්ල මහේස්ත්‍රාත් අධිකරණයට ඉදිරිපත් කරන බව බදුල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=89025", "Category": null, "Parent URL": null}