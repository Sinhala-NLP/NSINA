{"Source": "Adaderana", "Timestamp": "October 18, 2010 02:31 pm", "Headline": "මෙරට සෞඛ්‍යය සේවයට එක්සත් රාජධානියේ ඇස යොමුවෙයි", "News Content": "ශ්‍රි ලංකාවේ නිදහස් සෞඛ්‍යය සේවාව ක්‍රියාත්මක වන ආකාරය පිළිබඳ එක්සත් රාජධානියේ විශේෂ පාර්ලිමේන්තු කණ්ඩායමක ඇගයීමට ලක්ව තිබේ. මෙරට නිදහස් සෞඛ්‍යය සේවාව සහ බෝවන රෝග මර්දනය කිරීම තුළින් සෞඛ්‍ය ‍ක්ෂේත්‍රය දක්වා ඇති වි‍ශිෂ්ඨත්වය පිළිබඳ අධ්‍යයනය කිරීම සඳහා එක්සත් රාජධානියේ විශේෂ පාර්ලිමේන්තු කණ්ඩායමක් අද(18) දිවයිනට පැමිණ ඇති බව සඳහන්ය. එක්සත් රාජධානියේ කොන්සවෙටිව් පක්ෂයේ නියෝජ්‍ය නායක ස්ටීවන් හැමන්ඩ් සහ ඩේවිඩ් ඇමේස් ඇතුළු නියෝජිත පිරිසකින් එම කණ්ඩායම සමන්විතය. අදාළ නියෝජිත පිරිස සෞඛ්‍ය අමාත්‍යාංශ නිලධාරීන් සමග කළ සාකච්ඡාවකදී මෙරට සෞඛ්‍ය ක්ෂේත්‍රය ලබා ඇති ප්‍රගතිය සම්බන්ධයෙන් ප්‍රසාදය පල කළ බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=11580", "Category": null, "Parent URL": null}