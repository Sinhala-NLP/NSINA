{"Source": "Adaderana", "Timestamp": "May 30, 2012 09:14 am", "Headline": "බැකෝවකින් නිධන් හෑරූ සිව් දෙනෙක් අත්අඩංගුවේ", "News Content": "පදියතලාව ප්‍රදේශයේ නිධන් හැරීමේ යෙදී සිටි පුද්ගලයින් සිව් දෙනෙකු පොලිසිය විසින් අත්අඩංගුවට ගෙන තිබේ. ප්‍රදේශයේ පෞද්ගලික ඉඩමක නිධන් වස්තු හැරීමේ අරමුණින් මොවුන් කැණීම් කටයුතු වල නිරතව සිටි බව පොලිසිය පවසයි. නිධන් හැරීම සඳහා උපයෝගී කර ගන්නා ලද බැකෝ යන්ත්‍රයක් ද පොලිස් භාරයට ගෙන තිබේ. මොවුන් අද දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24618", "Category": null, "Parent URL": null}