{"Source": "Adaderana", "Timestamp": "August 11, 2017 10:38 am", "Headline": "  ඕල්කට් මාවතේ එක් මංතීරුවක් වැසෙයි!", "News Content": "ආබාධිත රණවිරුවන් විසින් ආරම්භ කර ඇති විරෝධතා ව්‍යාපාරයක් හේතුවෙන් කොළඹ කොටුව - ඕල්කට් මාර්ගයේ එක් මංතීරුවක් තාවකාලිකව වසා දමා ඇති බව අද දෙරණ වාර්තාකරු පවසයි.ඒ හේතුවෙන් විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලා සිටියි.මේ අතර විරෝධතා ව්‍යාපාරයක් හේතුවෙන් කොටුව දුම්රිය ස්ථානය ඉදිරිපිට කොළඹින් රථ වාහන පිටත්වන මංතීරුව අවහිර වී තිබේ.අද දෙරණ වාර්තාකරු පැවසුවේ අදාළ රණවිරුවන් මාර්ගය අවහිර කරමින් විරෝධතාවයේ නිරත වන බවයි.තම ඉල්ලීම් සම්බන්ධයෙන් රජයේ ප්‍රතිචාරයක් නොමැති නම් අද පස්වරුවේ සිට උපවාසයක් ක්‍රියාත්මක කරන බව රණවිරු අයිතිවාසිකම් සුරැකීමේ ජාතික බලවේගයේ සභාපති යු.ඩී වසන්ත මහතා ප්‍රකාශ කළේය.", "URL": "https://sinhala.adaderana.lk/news.php?nid=76186", "Category": null, "Parent URL": null}