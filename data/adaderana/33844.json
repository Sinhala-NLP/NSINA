{"Source": "Adaderana", "Timestamp": "May 6, 2013 09:37 am", "Headline": "මලයාසියානු මැතිවරණයෙන් පාලක පක්ෂය දිනයි", "News Content": "මලයාසියානු මහ මැතිවරණයේ ජයග්‍රහණය පාලක පක්ෂයට හිමිවි තිබේ. මැලේසියාවේ 56 වසරක පාලනය හෙබවූ ජාතික පෙරමුණට මෙවර මැතිවරණයේ ජයග්‍රහණය හිමිවීම විශේෂත්වයකි. ආසන 222 න් 112 ක ජයග්‍රහණය හිමිවී ඇත්තේ ජාතික පෙරමුණට බව එරට මැතිවරණ දෙපාර්තමේන්තුව නිවේදනය කරයි. කෙසේ වෙතත් මෙවර මැතිවරණයෙන් විපක්ෂය ජයග්‍රහණය කරනු ඇති බව බොහෝ විචාරකයින් ප්‍රකාශ කර තිබුණි. මලයාසියාවේ ජන්ද දායකයන්ගෙන් සියයට 80ක් ජන්දය ප්‍රකාශ කර ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=33844", "Category": null, "Parent URL": null}