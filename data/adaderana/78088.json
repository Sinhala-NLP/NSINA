{"Source": "Adaderana", "Timestamp": "September 28, 2017 06:06 am", "Headline": "ස්විස් කුමාර්  වරද පිළිනොගනියි - තීන්දුවට එරෙහි අභියාචනයක්", "News Content": "ශිවලෝගනාදන් විද්‍යා දැරිය ඝාතනය කිරීම සම්බන්ධ නඩු තීන්දුවට එරෙහිව දින 14ක් අතුළත අභියාචනයක් ඉදිරිපත් කරන බව විත්තිකරුවන් වෙනුවෙන් පෙනී සිටි නීතිඥ මහින්ද ජයවර්ධන පැවැසීය.ත්‍රිපුද්ගල විනිසුරු මඩුල්ල ලබාදුන් නඩු තීන්දුවෙන් අනතුරුව අධිකරණ සංකීර්ණය ඉදිරිපිටදී අදහස් දක්වමින් ඔහු ඊයේ(27) සවස එලෙස පැවසුවේය.අපරාධය සිදු කර ඇත්තේ වෙනත් පුද්ගලයකු බවත්, දඬුවම් නියම වූ විත්තිකරුවන් ඊට සම්බන්ධ නැති බවත්විද්‍යා ඝාතනය සිදුවීම පිළිබඳ ජනමාධ්‍යද නිසියාකාරව කටයුතු නොකළ බව ද හෙතෙම සදහන් කළේය.නඩු තීන්දුව ප්‍රකාශයට පත් කර දඬුවම් නියම කිරීමට පෙර පෙර ස්විස් කුමාර් ඇතුළු විත්තිකරුවන් පැවසූවේ තමන් වරද සිදුනොකළ අතර, තමන් වරදට නිවැරදිකරුවන් වන අතර නියම වැරදීකරුවන් ඔප්පුවනු ඇති බවයි.මේ අතර විද්‍යා දැරිය අපයෝජනය කර ඝාතනය කිරීම සුවිස් කුමාර් අපරාධ කල්ලි සමග සැලසුම් කළ ඝාතනයක් බව යාපනය මහාධිකරණ විනිසුරු මනික්කවාසගර් ඉලන්චෙලියන් මහතා පවසනවා.විද්‍යා ඝාතන නඩුවේ තීන්දුව ප්‍රකාශයට පත් කිරීමෙන් අනතුරුව විනිසුරුවරයා සදහන් කළේ සුවිස් කුමාර් නැමති විත්තිකරු අන්තර්ජාතික මාෆියා කල්ලියක් සමග ඇති කරගත් ගිවිසුමක් අනුව දැරියක අපයෝජනය කර වීඩියෝවක් සකසා ඝාතනය සිදුකොට ඇති බවයි.", "URL": "https://sinhala.adaderana.lk/news.php?nid=78088", "Category": null, "Parent URL": null}