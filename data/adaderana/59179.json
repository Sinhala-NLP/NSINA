{"Source": "Adaderana", "Timestamp": "April 15, 2016 10:12 am", "Headline": "යතුරුපැදිය ගැටී 2ක් මරුට", "News Content": "ඒ - 9 මාර්ගයේ කිලිනොච්චිය, ක්‍රිෂ්ණපුරම් ප්‍රදේශයේ දී සිදුවූ යතුරුපැදි අනතුරකින් තරුණයින් දෙදෙනෙකු ජීවිතක්ෂයට පත්ව තිබේ.අදාළ යතුරුපැදිය මාර්ගයෙන් ඉවතට පැන විදුලි කණුවක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු කිලිනොච්චිය රෝහලට ඇතුළත් කිරීමෙන් අනතුරුව මියගොස් තිබේ.මෙලෙස මියගොස් ඇත්තේ 17 හැවිරිදි කිලිනොච්චිය ප්‍රදේශයේ පදිංචිව සිටි තරුණයින් දෙදෙනෙකු බව පොලීසිය සඳහන් කළේය.පශ්චාත් මරණ පරීක්ෂණ කටයුතු අද(15) දිනයේ සිදුකිරීමට නියමිත අතර කිලිනොච්චිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59179", "Category": null, "Parent URL": null}