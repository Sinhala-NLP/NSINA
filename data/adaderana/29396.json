{"Source": "Adaderana", "Timestamp": "November 22, 2012 10:07 am", "Headline": "විදෙස් මුදල් තොගයක් සමග තිදෙනෙක් දැලේ", "News Content": "විදෙස් මුදල් තොගයක් සමග ඉන්දීය ජාතිකයින් තිදෙනෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. අද (22) අලුයම සිදුකළ වැටලීමක දී මොවුන් තිදෙනා අත්අඩංගුවට ගත් බව ගුවන්තොටුපළ රේගුව සඳහන් කළේය. මොවුන් ඉන්දියාවේ සිට සිංප්පූරුව බලා යාමට කටුනායක ගුවන්තොටුපළ වෙත පැමිණ සිටිය දී මෙලෙස අත්අඩංගුවට ගෙන ඇත. අත්අඩංගුවට ගත් ඉන්දීය ජාතිකයින් තිදෙනා සතුව තිබී රුපියල් ලක්ෂ 150 ක් පමණ වටිනා විදෙස් මුදල් තොගයක් මෙලෙස සොයා ගත් බව ගුවන්තොටුපළ රේගුව පැවසීය. එම මුදල් අතර යුරෝ සහ ස්වීස් ෆ්‍රෑන්ක් තිබී ඇති අතර ඉන්දීය ජාතිකයන්ගේ සිරුරේ සූක්ෂමව එම මුදල් රඳවා තිබූ බව රේගුව සඳහන් කළේය.", "URL": "https://sinhala.adaderana.lk/news.php?nid=29396", "Category": null, "Parent URL": null}