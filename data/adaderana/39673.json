{"Source": "Adaderana", "Timestamp": "December 18, 2013 11:00 am", "Headline": "වෙන්නප්පුවේ ධීවර උද්ඝෝෂණයක් ", "News Content": "වෙන්නප්පුව - තෝප්පුව හංන්දිය අසළ ධීවරයින් පිරිසක් මාර්ගය හරස් කරමින් උද්ඝෝෂණයක නිරත වෙයි. මේ වන විට ධීවරයින් 2000ට ආසන්න සංඛ්‍යාවක් වෙන්නප්පුව - තෝප්පුව හංන්දිය අසළ මාර්ගය හරස් කරමින් උද්ඝෝෂණයේ නිරත වන බව අද දෙරණ වාර්තාකරු සඳහන් කරයි. ඉන්දීය අත්අඩංගුවේ සිටින ශ්‍රී ලංකීය ධීවරයින් වහා නිදහස් කරන ලෙස සහ විදේශ ධීවර යාත්‍රා මෙරට මුහුදු සීමාවේ මසුන් ඇල්ලීමට විරෝධය පළ කරමින් මෙලෙස විරෝධයේ නිරත වන බව වාර්තා වෙයි. උද්ඝෝෂණය හේතුවෙන් මේ වන විට තෝප්පුව ප්‍රදේශයේ දැඩි වාහන තදබදයක් ඇති වී තිබෙන බවද අද දෙරණ වාර්තාකරු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=39673", "Category": null, "Parent URL": null}