{"Source": "Adaderana", "Timestamp": "March 27, 2010 08:08 am", "Headline": "දකුණු කොරියානු නෞකාවක් මුහුදුබත් වෙයි", "News Content": "දකුණු කොරියානු නාවික හමුදා නෞකාවක් මුහුදුබත් වී ති‍බේ. උතුරු කොරියානු මුහුදු තීරයට ආසන්නයේ දී මෙම නෞකාව ගිලී ගොස් ඇති බව සදහන්ය. දකුණු කොරියා‍වේ වෙරළාරක්ෂක කටයුතුවල නියැලී ‍සිටි මෙම නාවික හමුදා නෞකාව ගිලී යන අවස්ථාවේ එහි 104 ක පිරිසක් රැඳී සිට ඇති බව විදෙස් මාධ්‍ය වාර්තා කරයි. අනතුරට මුහුණ දීමට පෙර නෞකාවේ කිසියම් පිපිරීමක් සිදුවූ බව වාර්තා වී ඇත. එහි සිටි නාවික සෙබළුන් 40 දෙනෙකු මේ වන විටත් අතුරුදන්ව ඇති බව විදෙස් මාධ්‍ය වාර්තා කරයි. තවත් පිරිසක් මියගොස් ඇති බවට තහවුරු වී ඇති බව ද විදෙස් මාධ්‍ය සඳහන් කරයි. උතුරු කොරියානු ප්‍රහාරයකින් මෙම නෞකාව ගිලීයන්නට ඇති බව ඇතැම් දකුණු කොරියානු බලධාරීන් පවසයි. නෞකාවේ සිටි නාවික සෙබළුන් 58 දෙනෙකු තවත් වෙරළාරක්ෂක නෞකාවක් මගින් මුදාගෙන ඇති බව දකුණු කොරියානු වාර්තා පෙන්වා දෙයි.", "URL": "https://sinhala.adaderana.lk/news.php?nid=7521", "Category": null, "Parent URL": null}