{"Source": "Adaderana", "Timestamp": "January 29, 2014 09:19 am", "Headline": "ගෝන මස් තොගයක් සමඟ අයෙක් මාට්ටු", "News Content": "නිවිතිගල, කිරිගස්වත්ත, පෑබොටුව ප්‍රදේශයේ දී ගෝන මස් තොගයක් ළඟ තබාගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. නිවිතිගල පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී ගෝනමස් කිලෝ ග්‍රෑම් 06 ක් සහ මෙරට නිෂ්පාදිත ගිනි අවියක් පොලීසියට භාරයට ගෙන තිබේ. සැකකරු 28 හැවිරිදි කිරිගස්වත්ත ප්‍රදේශයේ පදිංචිකරුවෙකු වන අතර ඔහු අද(29) රත්නපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40727", "Category": null, "Parent URL": null}