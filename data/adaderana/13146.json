{"Source": "Adaderana", "Timestamp": "December 29, 2010 09:01 pm", "Headline": "ගැටුමක් නිසා වව්නියාව බන්ධනාගාරයේ සිරකරුවෙකුට මාරුවක්", "News Content": "වව්නියාව බන්ධනාගාරයේ සිටි රැඳවුම්කරුවෙකු අනුරාධපුර බන්ධනාගාරය වෙත මාරු කර යවා ති‍බේ. ඊයේ(28) පස්වරුවේ වව්නියාව බන්ධනාගාරයේ දෙපිරිසක් අතර ඇති වූ ගැටුමක් මීට හේතු වූ බව බන්ධනාගාර දෙපාර්තමේන්තුවේ ප්‍රකාශකයෙකු සඳහන් කළේය. ළමා අපචාරයකට සම්බන්ධ බවට චෝදනා මත මන්නාරම මහේස්ත්‍රාත්වරයාගේ නියමය පරිදි වව්නියාව බන්ධනාගාරයට ඇතුළත් කෙ‍රුණු පූජකවරයෙක් සම්බන්ධයෙන් බන්ධනාගාර රැඳවියන් දෙපිරිසක් අතර මෙම ගැටුමේ මූලාරම්භය පසුගියදා ඇතිවිය. බන්ධනාගාර නිලධාරීන් මැදිහත් වීමෙන් එම ගැටුම සමථයකට පත්කිරීමට හැකිවී තිබේ.", "URL": "https://sinhala.adaderana.lk/news.php?nid=13146", "Category": null, "Parent URL": null}