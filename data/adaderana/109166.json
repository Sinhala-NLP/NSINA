{"Source": "Adaderana", "Timestamp": "May 3, 2019 12:10 pm", "Headline": "සැමියාගේ අලවංගු පහරින් අවසන් වූ බිරිඳගේ ජීවිතය", "News Content": "හිනිදුම පොලිස් වසමේ ඇළඉහළ ප්‍රදේශයේදී සැමියකු විසින් අලවංගුවකින් පහරදී සිය බිරිඳ ඝාතනය කර තිබේ. ඊයේ(02) රාත්‍රී මෙම ඝාතනය සිදුව ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ 26 හැවිරිදි හේවාවිතානගේ සුරංගි ලක්මාලි නැමති කාන්තාවකි. අදාළ සැකකාර සැමියා නිතර නිතර මත්පැන් පානය කරන බවටත් කලක සිටම මෙම සැකකරු බීමතින් පැමිණ බිරිඳ සමග ආරවුල් ඇතිකරගන්නා බවටත් පොලීසියට තොරතුරු ලැබී ඇත. සැකකාර සැමියා විසින් අදාළ ඝාතනය සිදුකර 06 හැවිරිදි දියණිය තම මවගේ නිවසට ගොස් බාරදී පළා ගොස් ඇති බව වාර්තා වෙයි. ඝාතනය සම්බන්ධයෙන් සැකකාර සැමියා අත්අඩංගුවට ගත් බව පොලිසිය සඳහන් කළේය. හිනිදුම පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109166", "Category": null, "Parent URL": null}