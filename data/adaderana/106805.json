{"Source": "Adaderana", "Timestamp": "March 27, 2019 09:52 am", "Headline": "තුර්කියේ සිදුවූ යාත්‍රා අනතුරකින් 4ක් මරුට", "News Content": "තුර්කියේ සිදුවූ යාත්‍රා අනතුරකින් පුද්ගලයින් සිවුදෙනෙකු මියගොස් තිබේ. මෙසේ අනතුරට පත්ව ඇත්තේ සංක්‍රමණිකයන් පිරිසක් රැගත් ඩිංගි බෝට්ටුවකි. තුර්කියේ අයිවාසික් වෙරළ තීරය සමීපයේදී එය අනතුරට ලක්ව තිබුණි. යාත්‍රාව ගිලීයාමත් සමගඟ මුදාගැනීමේ මෙහෙයුම් ආරම්භ කෙරුණු අතර එහිදී අනතුරට පත් සංක්‍රමණිකයන් 11දෙනෙකු මුදාගැනීමට ඔවුන්ට හැකිවුණි. ඒ අතර කුඩා දරුවන්ද සිටින බවට සදහන්ය. යාත්‍රා අනතුර සිදුවන අවස්ථාවේදී එහි ඉරාන සහ ඇෆ්ගනිස්තාන සංක්‍රමණිකයන් සිට තිබේ. තුර්කිය යනු යුරෝපය වෙත පැමිණීමට උත්සාහ දරන සංක්‍රමණිකයන් අතර අතිශය ජනප්‍රිය නවාතැන්පොළකි. මැදපෙරදිග සහ අප්‍රිකානු කලාපයේ පවතින යුදමය තත්ත්වය සහ ආර්ථික අහේනියෙන් පීඩාවිදින පිරිස් බොහොමයක් සාගරය හරහා යුරෝපය වෙත ඇතුළුවීමට උත්සාහ දරයි. මේ හේතුවෙන් එම කලාපයේ නිරන්තරයෙන් මෙවැනි අනතුරු වාර්තා වෙයි.", "URL": "https://sinhala.adaderana.lk/news.php?nid=106805", "Category": null, "Parent URL": null}