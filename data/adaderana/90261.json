{"Source": "Adaderana", "Timestamp": "June 3, 2018 12:26 pm", "Headline": "බලපත්‍ර නැතුව ඝාතනය කරන්න හිටපු ගවයින් 9 ක් බේරගෙන", "News Content": "බදුල්ල බදුලුපිටියේ ඝවඝාතකාගාරයේදි මස් පිණිස ඝාතනය කිරිමට සුදානම් කර තිබු බලපත්‍ර නොමැති ගවයන් 9 දෙනෙක් බදුල්ල (3) දා උදෑසන කල වැටලීමකදී අත්අඩංගුවට ගත් බව බදුල්ල පොලීසිය පවසයි. මුදවාගත් ගවයන් ගෙන් 7 දෙනෙක්ම වහුපැටියන් බවද පොලිසිය සදහන් කරයි. මරා මස් කිරීම සඳහා ගව ඝාතකයා ගාරය තුළ හා ඒ අවට මෙම ගවයන් බැද තිබු බවද ලැබුණ තොරතුරක් මත කළ හදිසි වැටලීමේදී ගවයන් මුදගැනිමට හැකිවු අතර සැකකරුවන් තිදෙනෙක් අත්අඩංගුවට ගත් බවද පොලිසිය සඳහන් කරයි. බදුල්ල පොලිස් අධිකාරී ධම්මික වීරසේකර මහතාගේ උපදෙස් මත බදුල්ල වැඩබලන මූලස්ථාන ප්‍රධාන පොලිස් පරීක්ෂක එස් .කේ. පී ගාල්ලගේ මහතා විසින් මෙම වැටලීම මෙහයවා තිබේ .", "URL": "https://sinhala.adaderana.lk/news.php?nid=90261", "Category": null, "Parent URL": null}