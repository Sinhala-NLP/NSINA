{"Source": "Adaderana", "Timestamp": "June 12, 2014 05:07 pm", "Headline": "කංසා පැළ ලක්ෂ හතරහමාරක් විනාශ කරලා", "News Content": "මෙම වර්ෂය ආරම්භයේ සිට මේ දක්වා සිදුකරන ලද මෙහෙයුම් වල දී කංසා හේන් අක්කර 41ට අධික ප්‍රමාණයක් සොයාගෙන විනාශ කර ඇති බව පොලිස් විශේෂ කාර්ය බලකාය පවසයි. එහිදී කංසා පැළ හාරලක්ෂ 50,000කට අධික සංඛ්‍යාවක් ගිනි තබා විනාශ කර ඇති බව සඳහන්ය. කංසා වගාව සඳහා ප්‍රසිද්ධියට පත්ව ඇති මොණරාගල දිස්ත්‍රික්කයේ තවදුරටත් මෙහෙයුම් දියත් කරන බව පොලිස් විශේෂ කාර්යය බලකාය සඳහන් කළේය. තණමල්විල, හම්බෙගමුව, බලහරුව යන ප්‍රදේශ වල කංසා හේන් වගා කර ඇත්ද යන්න සම්බන්ධයෙන් පොලිස් විශේෂ කාර්යය බලකායේ අම්පාර, මඩකලපුව, මොණරාගල, පොළොන්නරුව සහ බදුල්ල කලාපයේ කඳවුරු මගින් මේ වන විටත් විශේෂ මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=43926", "Category": null, "Parent URL": null}