{"Source": "Adaderana", "Timestamp": "August 29, 2019 07:38 pm", "Headline": "ගෝඨාගේ-මහින්දගේ ආරක්ෂාව තර කරන්න-කනක හේරත්", "News Content": "ජනාධිපති අපේක්ෂකයා සම්බන්ධයෙන් මේ වන විට එජාපයේ බරපතළ ගැටලු උද්ගත වී ඇති බව පාර්ලිමේන්තු මන්ත්‍රී කනක හේරත් මහතා පවසයි. අද පැවති මාධ්‍ය හමුවකදී සිය අදහස් දක්වමින් ඒ මහතා මේ බව පැවසීය. එසේම ඉදිරි ජනාධිපති අපේක්ෂක ගෝඨාභය රාජපක්ෂ මහතාගේ හා මහින්ද රාජපක්ෂ මහතාගේ ආරක්ෂාව තහවුරු කිරීමට කටයුතු සැළසිය යුතු බවද ඒ මහතා පවසයි. වැඩිදුරටත් අදහස් දක්වමින් ඒ මහතා මෙසේද පැවසීය. \"සජිත් ප්‍රේමදාස මහතා ජනතාව ඉදිරියේ කියන බොළඳ කතා බලාගෙන ඉඳලා කරු හිතනවා එයාට වඩා මම හොඳ අපේක්ෂකයෙක් කියලා. කරූ ජයසූරියගේ දුර්වලතා දැකලා මට කට තියෙනවා මම උගත් කියලා රාජිත ජනාධිපති අපේක්ෂකත්වය ඉල්ලනවා. රාජිතගේ කට වහලා චම්පික රණවක හිතනවා මම උසයි මට මීට වඩා හොඳට ජනාධිපතිකම කරන්න පුළුවන් කියලා. ජාතික ආරක්ෂාවට මම තමයි හොදම කියලා සරත් ෆොන්සේකා ජනාධිපති අපේක්ෂක කම ඉල්ලනවා. මේ වෙනකොට දයා ගමගේ මහතා කිව්වා මටත් සල්ලි කියනවා මටත් ජනාධිපති වෙන්න පුළුවන් කියලා. ශ්‍රී ලංකා පොදුජන පෙරමුණ කිසි කෙනකුට සමකළ නොහැකි දක්ෂ ජනාධිපති අපේක්ෂකයෙකු ඉදිරිපත් කරලා තියෙනවා. ඊයෙ මංගල සමරවීර මහතාගේ නිවසේ දීසජිත් ප්‍රේමදාස මහතාට සහාය දෙන මන්ත්‍රීවරුන්ගේ සාකච්ඡාවක් පැවැත්වුණා. මේ පවතින විදිහට එක්සත් ජාතික පක්ෂයේ අපේක්ෂක ගැටලූව ඉතාම බරපතළයි. මේ වෙනකොට මන්ත්‍රීවරුන් දෙදෙනකුට විනය පරීක්ෂණ තිබියදීතැන් තැන් වල රැස්වීම් තියෙනවා. 2015 වසරේ අපව පරාජය කරන්න එකතු වුනු කණ්ඩායම් මේ වෙනකොට ආණ්ඩුවෙන් දුරස් වෙනවා. මනෝ ගනේෂන් තමන්ගේ අමාත්‍යංශයේ වැඩ කරන්න බෑ කියනවා චන්ද්‍රිකා බණ්ඩාරනායක ඇඟිලි ගහනවා කියලා. ඊයේ රවුෆ් හකීම් කිව්වා තමන් ආණ්ඩු පක්ෂයේ අපේක්ෂක අර්බුදය පිලිබඳ කලකිරී සිටින බව. කොහොම වුණත් අපි කියනවා එජාපයේ අ්පේක්ෂක ඉතා කඩිනමින් ඉදිරිපත් කරන්න කියලා. දැන් වෙනකොට 2015 ආණ්ඩුව හදන්න එකතුවුණු බලවේගය වෙන්වෙලා ඉවරයි. මේ වෙනකොට එක්සත් ජාතික පක්ෂය දියවෙමින් පවතිනවා. රනිල් වික්‍රමසිංහ විධායක ජනාධිපති ධුරය අහෝසි කරන්න ජනාධිපතිවරයා සමග ඊයේ පෙරේදා සාකච්ඡා කරලා තියෙනවා.ජනාධිපති අපේක්ෂකයෙක් වෙන්න බැරි නිසා රනිල් එකම විසඳුම හැටියට දකින්නේ විධායක ජනාධිපති ධූරය අහෝසි කිරීමයි. අවුරුදු හතරහමාරක් බලයේ ඉඳලා තමන්ට පත්වෙන්න බැරිවෙන කොට තමයි ආණ්ඩුක්‍රම ව්‍යවස්ථාව වෙනස් කරලා විධායක ජනාධිපති ධුරය අහෝසි කරන්න රනිල් වික්‍රමසිංහ තීරණය කරලා තිඛෙන්නේ. විධායක ජනාධිපති ධූරය අහෝසි කිරීම සඳහා අපි ඉඩ දෙන්නේ නැහැ. අද ආණ්ඩුවට තුනෙන් දෙකක බහුතරයක් නැහැ. ජනමත විචාරණයක් මේ ඉදිරි මාස තුනක දී තියන්න හැකියාවකුත් නැහැ. ඉදිරි ජනාධිපතිවරණය සාර්ථකව පැවැත්වීම සඳහා ප්‍රජාතන්ත්‍රවාදී සියලූ දෙනා දැනටම කටයුතු කරනවා. අජිත් පී පෙරේරා මහතා ප්‍රකාශයක් කළා.ඔහු කිව්වේ බැඳුම්කර සිද්ධියේ දී අප වරදක් කළා නම් ඊට අදාළ චෝදනාව කරුවන්ට දඩුවම් දෙන්න කියලයි. මේ තියෙන තත්වය අනුව අද බැඳුම්කර හොරකම එජාපයම පිළිඅරගෙන තිඛෙනවා. එජාපය අද කඳවුරු දෙකකට ඛෙදිලා දෙගොල්ලන්ටම චෝදනා කර ගන්නවා. බැදුම්කර චෝදනා සම්බන්ධයෙන් ඍජුවම චෝදනා ලැබූ මන්ත්‍රිවරුන් ඒ කාලේ ඇමතිධූරය අතහැරලා නැවත ඇමැතිකම් ගත්තා. හොරකමට සම්බන්ධ අය දෙපැත්තෙම ඉන්නවා. ජනාධිපතිවරයා බැදුම්කර සිද්ධිය සම්බන්ධයෙන් පරීක්ෂණ කඩිනම් කරන්න කියලා නියෝග කළා. ඒ වගේම අපිත් ඉල්ලනවා බැඳුම්කර වංචාව සම්බන්ධයෙන් වහාම ඊට අදාළ පුද්ගලයින්ට දඩුවම් දෙන්න කියලා. එක්සත් ජාතික පක්ෂයේ දෙපක්ෂයේම සාක්ෂි ලබා ගැනීමට හොඳම අවස්ථාව මෙයයි. ඒ වගේම අර්ජුන් මහේන්ද්‍රන්ව වහාම මේ රටට ගෙන්නන්න කියලා අපි ජනාධිපතිවරයාගෙන් ඉල්ලා සිටිනවා. තනතුරේ රාජකාරී කරන ගමන්ම ජනාධිපතිවරණයට තමන් සුදුසුයි කියල කෙනෙක් කියනවා නම් එයා ස්වාධීන වෙන්නේ නැහැ. කතානායක වරයා ජනාධිපති අපේක්ෂක තනතුර ඉල්ලා සිටිනවා නම් කතානායක තනතුරෙන් ඉල්ලා අස්විය යුතුයි.\"", "URL": "https://sinhala.adaderana.lk/news.php?nid=117804", "Category": null, "Parent URL": null}