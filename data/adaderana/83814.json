{"Source": "Adaderana", "Timestamp": "January 31, 2018 09:19 am", "Headline": "ට්‍රැක්ටර් එකේ පාපැදිය හැපිලා දැරිය අවසන් ගමන් යයි", "News Content": "සිලාවතුර, මුරුන්කන් ප්‍රදේශයේදී සිදුවූ රිය අනතුරකින් කුඩා දැරියක් මියගොස් තිබේ. සිලාවතුර දෙසට ධාවනය වූ ට්‍රැක්ටර් රථයක් පාපැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් පාපැදියේ ගමන් කළ දැරිය බරපතළ තුවාල ලබා සිලාවතුර රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ පොට්කේනි, අහත්තිමුරුත්තු ප්‍රදේහයේ පදිංචිව සිටි දස හැරිදි දැරියක් බව සඳහන්ය. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර සිලාවතුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83814", "Category": null, "Parent URL": null}