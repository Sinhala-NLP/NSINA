{"Source": "Adaderana", "Timestamp": "August 17, 2011 04:29 pm", "Headline": "ජවිපෙ කොළඹ මහ පුටුව නම්කරයි-නාම යෝජනා 24-25", "News Content": "ආයතන 23ක් සඳහා වන ඉදිරි පළාත් පාලන මැතිවරණයේ නාම යෝජනා බාර දීම අගෝස්තු මස 24 සහ 25 යන දින දෙකෙහි සිදු කිරීමට ජනතා විමුක්ති පෙරමුණ තීරණය කර ඇති බව එම පක්ෂය සඳහන් කරයි. මේ වන විට නාම යෝජනා සකස් කිරීමේ කටයුතු අවසන් අදියරේ පවතින බවත්, කොළඹ මහ නගර සභාවේ අපේක්ෂක කණ්ඩායමේ නායකයා ලෙස හිටපු පළාත් සභා මන්ත‍්‍රී, නීතිඥ සුනිල් වටගල මහතා නම් කර ඇති බවත් ජනතා විමුක්ති පෙරමුණ නිකුත් කළ නිවේදනයක දැක්වේ. ජ.වි.පෙ ප‍්‍රචාරක ලේකම් විජිත හේරත්, දේශපාලන මණ්ඩල සභික කේ. ඞී. ලාල් කාන්ත, හිටපු පාර්ලිමේන්තු මන්ත‍්‍රීවරුන් වන බිමල් රත්නායක හා සමන්ත විද්‍යාරත්න යන සහෝදරවරුන්ගෙන් සමන්විත නාම යෝජනා මණ්ඩලයක් විසින් නාම යෝජනා සකස් කරනු ලබයි.", "URL": "https://sinhala.adaderana.lk/news.php?nid=18138", "Category": null, "Parent URL": null}