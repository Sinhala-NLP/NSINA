{"Source": "Adaderana", "Timestamp": "September 21, 2018 11:09 am", "Headline": "තවත් දිවියෙක් මරුට", "News Content": "හෝටන්තැන්න ජාතික උද්‍යානයට ආසන්නයේ පට්ටිපොළ ප්‍රදේශයේදී මීට දින කිහිපයකට ඉහතදී මිය ගිය දිවියෙකුගේ මළ සිරුරක් හමුව තිබේ. මෙම මළ සිරුර හෝර්ටන්තැන්න වන ජීවි කාර්යාලයේ නිලධාරීන් විසින් සොයා ගෙන තිබේ. මෙලෙස මිය ගොස් ඇත්තේ හෝර්ටන්තැන්න ජාතික උද්‍යානයට සැරිසැරූ දිගින් අඩි 7ක් පමණ විශාල දිවියෙකු බව වාර්තා වෙයි. මිය ගිය දිවියාගේ මළ සිරුර පිළිබඳ පශ්චාත් මරණ පරීක්ෂණය සිදු කිරීම සඳහා ඊයේ(20) ගිරිතලේ වන ජීවි පශු වෛද්‍ය කාර්යාලය වෙත රැගෙවිත් තිබුණි. ගිරිතලේ වන ජීවි පශු වෛද්‍ය කාර්යාලය පවසන්නේ පශ්චාත් මරණ පරීක්ෂණය සිදු කරන තුරු මරණය හේතුව පැවසිය නොහැකි බවයි. මිය ගිය දිවියාගේ මළ සිරුර පිළිබඳ පශ්චාත් මරණ පරීක්ෂණය හෙට(22) සිදු කිරීමට නියමිතයි.", "URL": "https://sinhala.adaderana.lk/news.php?nid=96461", "Category": null, "Parent URL": null}