{"Source": "Adaderana", "Timestamp": "December 29, 2015 04:02 pm", "Headline": "යතුරු පැදි නොදුන් ක්ෂේත්‍ර නිලධාරීන්ට සහනයක්! ", "News Content": "යතුරුපැදි ලබා දී නොමැති ක්ෂේත්‍ර නිලධාරීන් සඳහා ප්‍රවාහන පහසුකම් කඩිනමින් ලබාදීමට කටයුතු කරන බව සෞඛ්‍ය අමාත්‍ය රාජිත සේනාරත්න මහතා පවසයි.ග්‍රාමීය ප්‍රදේශවල සෞඛ්‍ය සේවාව නැංවීම ඉතා වැදගත් බව පෙන්වා දෙන සෞඛ්‍ය අමාත්‍යවරයා ක්ෂේත්‍ර නිලධාරීන්ට සායනවලට මව්වරුන් ගෙන්වා ගැනීමට දැඩි වෙහෙසක් දැරීමට සිදුවන බව පෙන්වා දෙයි.ඒ සඳහා ප්‍රවාහන පහසුකම් දෙස බැලීමේ දී ක්ෂේත්‍ර නිලධාරීන්ට ප්‍රවාහන පහසුකම් ලබාදීම වඩා වැදගත් බව සෞඛ්‍ය අමාත්‍යවරයා සඳහන් කළේය.මෙම තත්ත්වය තුළ ඔවුන්ට ඉතා කඩිනමින් ප්‍රවාහන පහසුකම් ලබාදීමට අවශ්‍ය පියවර ගන්නා බව සෞඛ්‍ය අමාත්‍ය රාජිත සේනාරත්න මහතා සඳහන් කළේය.සුවනාරි සෞඛ්‍ය සායන විශිෂ්ටයන් ඇගයීමේ උත්සවයකට එක්වෙමින් සෞඛ්‍ය අමාත්‍යවරයා මෙම අදහස් පළ කර සිටියේය.", "URL": "https://sinhala.adaderana.lk/news.php?nid=56015", "Category": null, "Parent URL": null}