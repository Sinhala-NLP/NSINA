{"Source": "Adaderana", "Timestamp": "September 29, 2012 09:49 am", "Headline": "දියේ ගිලී යළි ගොඩ නොඑයි", "News Content": "චීන වරාය පොලිස් බලප්‍ර‍දේශයේ මාබල් බීච් වෙරළ තීරයේ දිය නාමින් සිටි පුද්ගලයෙකු දියේ ගිලී ජීවිතක්ෂයට පත්ව තිබේ. 32 හැවිරිදි වැලිගම ප‍්‍රදේශයේ පදිංචි අයෙකු මෙලෙස මිය ගොස් ඇති බව චීන වරාය පොලිසිය සඳහන් කළේය. මළ සිරුර ත‍්‍රිකුණාමලය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදු කිරීමට නියමිතය. චීන වරාය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27847", "Category": null, "Parent URL": null}