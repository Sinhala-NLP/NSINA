{"Source": "Adaderana", "Timestamp": "July 16, 2012 04:59 pm", "Headline": "වැසිකිළි යන්න එළියට ඇවිත් පොලීසියට කොකා පෙන්නා පළාගිහින්", "News Content": "වෙන්නප්පුව පොලිස් භාරයේ සිටි සැකකරුවකු අද සවස පොලිස් භාරයෙන් මිදී පළාගොස් තිබේ. පුද්ගලයෙකුට පිහියෙන් ඇන තුවාල සිදුකළ බවට චෝදනා එල්ලවූ මෙම සැකකරු ඊයේ දිනයේ පොලිස් අත්අඩංගුවට ගත් බවත්,හෙතෙම අද දිනයේ ‍අධිකරණයට ඉදිරිපත් කිරීමට නියමිතව සිටි බවත් අද දෙරණ වාර්තාකරු කියා සිටියි. කෙසේ වෙතත් අද සවස තමාට වැසිකිළි යාමට අවශ්‍ය බව පවසා පොලිස් කූඩුවෙන් ඉවතට ගන්නා ලෙස ඇවිටිලි කළ මොහු පොලිස් නිලධාරීන් විසින් ඉවතට ගත් අවස්ථාවේදී පැන‍ගොස් තිබේ.‍ සැකකරු පසු පස පොලිස් කණ්ඩායමක් හඹා ගියද ඔහු අල්ලා ගැනීමට හැකිවී නැතැයිද,ඊයේ දිනයේ මොහු අත්අඩංගුවට ගනු ලැබුවේ වෙන්නප්පුව,කිඹුල්ගාල ප්‍රදේශයේදී බවත් පොලීසිය පවසයි.", "URL": "https://sinhala.adaderana.lk/news.php?nid=25825", "Category": null, "Parent URL": null}