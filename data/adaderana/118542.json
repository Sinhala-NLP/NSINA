{"Source": "Adaderana", "Timestamp": "September 7, 2019 08:42 pm", "Headline": "ට්‍රැක්ටරයේ ටේලරය මහ මඟදී ගැළවෙයි-අයෙකුට බරපතළයි", "News Content": "තේ දළු ප්‍රවාහනය කරමින් තිබු ට්‍රැක්ටර් රථයක ටේලරය පෙරළී යාමෙන් ටේලරයේ ගමන්ගත් වතු කම්කරුවෙකු තුවාල ලබා බගවන්තලාව ප්‍රාදේශිය රෝහල වෙත ඇතුළත් කර ඇති බව බගවන්තලාව පොලීසිය පැවසිය. බගවන්තලාව පොලිස් වසමට අයත් කිලානි වත්තේ සිට තෙරේසියා වත්තේ තේ කර්මාන්ත ශාලාවට තේ දළු ප්‍රවාහනය කරමින් සිටියදි එම වතු මාර්ගයේදි අද(07) පස්වරු 3.00ට පමණ ධාවනය වෙමින් තිබු ට්‍රැක්ටරයේ ටේලරය ගැලවි මාර්ගය හරහා පෙරළී මෙම අනතුර සිදු වි ඇති බව අනතුර පිළබදව පරික්ෂණ පවත්වන බගවන්තලාව පොලීසිය සඳහන් කළේය. ට්‍රැක්ටර් රථයේ ටේලරයේ පසුපස ගමන් ගත් වතු කම්කරුවෙකු ටේලරයට යට වි තුවාල ලබා ඇති බවත්, ටේලරය පෙරළීමෙන් ප්‍රවාහනය කරමින් තිබු තේ දළුද වතු මාර්ගය හරහා විසිරි තිබු බව අනතුර පිලිබදව පරික්ෂණ පවත්වන බගවන්තලාව පොලීසිය සඳහන් කළේය. ට්‍රැක්ටර් රථයේ ටේලරය කොටස ගැල වී යාමෙන් මෙම අනතුර සිදු වි ඇති බවද පොලිසිය පවසයි.", "URL": "https://sinhala.adaderana.lk/news.php?nid=118542", "Category": null, "Parent URL": null}