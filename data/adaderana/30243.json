{"Source": "Adaderana", "Timestamp": "December 25, 2012 04:22 pm", "Headline": "ලක්ෂ 7 අපතේ යයි කියා දුක හිතිලා!", "News Content": "පරිභෝජනයට නුසුදුසු ගම්මිරිස් කිලෝග්‍රෑම් 1000ක් පිටකොටුව, වේල්ලවීදිය ප්‍රදේශයේ ව්‍යාපාරික ස්ථානයක තිබී සොයා ගත් බව පාරිභෝගික සේවා අධිකාරිය පවසයි. පාරිභෝගික අධිකාරීයේ නිලධාරීන් විසින් ඊයේ සිදුකළ වැටලීමකදී රුපියල් ලක්ෂ 7කට අධික වටිනාකමින් යුත් මෙම ගම්මිරිස් තොගය සොයාගෙන ඇති බව සඳහන්ය. පුස්බැඳි, අවර්ණ වී තිබු එම ගම්මිරිස්වලට කාර්මික කටයුතු සඳහා යොදා ගන්නා සෞඛ්‍යයට අහිතකර තෙල් වර්ගයක් යොදා වර්ණ ගන්වා අලෙවියට සුදානම් කර තිබු බව පාරිභෝගික සේවා අධිකාරිය පවසයි. සිද්ධියට සම්බන්ධ ව්‍යාපාරිකයාට එරෙහිව නීතිමය පියවර ගැනීමට කටයුතු කරන බව එම අධිකාරිය කියයි.", "URL": "https://sinhala.adaderana.lk/news.php?nid=30243", "Category": null, "Parent URL": null}