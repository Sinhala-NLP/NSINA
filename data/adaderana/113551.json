{"Source": "Adaderana", "Timestamp": "July 7, 2019 09:28 am", "Headline": "එජාපයෙන් දිනන්න පුළුවන් කාටද කියලා රට පුරා සමීක්ෂණයක් කරගෙන යනවා", "News Content": "එක්සත් ජාතික පක්ෂයේ ජනාධිපති අපේකෂකයා පක්ෂයේ කෘත්‍යාධිකාරී මණ්ඩලය තීරණය කරනු ඇතැයි සංචාරක සංවර්ධන, වනජීවී සහ ක්‍රිස්තියානි ආගමික කටයුතු අමාත්‍ය ජෝන් අමරතුංග මහතා පවසයි. ඉදිරියේ දී කෘත්‍යාධිකාරී මණ්ඩලය රැස්වී ඒ පිළිබඳ තීරණයක් ගැනීමට සූසානම්ව සිටින බවයි ඒ මහතා ප්‍රකාශ කළේ. එසේම එජාපයෙන් දිනවිය හැකි අපේක්ෂකයා පිළිබඳ ජනතා මතය දැනගැනීමට රට පුරා සමීක්ෂණයක් සිදු කරමින් ඇති බවත් ඒ මහතා පවසයි. නුවරඑළියේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. කවුරු රජය පාලනය කළද රටේ ජනතාවට ජීවත් වීමට සුදුසු පරිසරයක් ඇති කළ යුතු බවත් ඒ මහතා පවසා සිටියි.", "URL": "https://sinhala.adaderana.lk/news.php?nid=113551", "Category": null, "Parent URL": null}