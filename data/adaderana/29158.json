{"Source": "Adaderana", "Timestamp": "November 13, 2012 04:36 pm", "Headline": "ටියුෂන් පන්ති ගිය සිසුවා ලොරියට බිලි", "News Content": "ආනමඩුව, ලබුගල ප්‍රදේශයේදී පාර හරහා මාරුවීමට ගිය 13 හැවිරිදි ළමයෙක් ලොරියකට යටවීමෙන් මියගොස් තිබේ. අමතර පංතියකට සහභාගි වීම සඳහා සිය පියා සමග ත්‍රීරෝද රථයකින් පැමිණ ඇති එම ළමයා ඉන් බැස පාර හරහා මාරුවීමට යාමේදී මෙම අනතුර සිදුව ඇත. පියා විසින් එම ළමයාට පාර හරහා මාරුවීමට එපා යැයි පවසද්දිත් ඔහු පාර හරහා මාරුවීමට තැත්කර ඇතැයි පොලීසිය පවසයි. මෙලෙස මියගොස් ඇත්තේ ආණමඩුව විමලරත්න කුමාරගම විද්‍යාලයේ 7 වසර ඉගෙනුම ලැබු ඩී.එම්. නි‍රෝෂ් සංජය දිසානායක නැමැති සිසුවෙකි. අද (13) පෙරවරුවේ මෙම අනතුර සිදුව ඇති අතර සිද්ධිය සම්බන්ධයෙන් ලොරියේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=29158", "Category": null, "Parent URL": null}