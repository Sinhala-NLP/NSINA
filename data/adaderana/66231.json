{"Source": "Adaderana", "Timestamp": "November 21, 2016 08:33 am", "Headline": "අංකුඹුර වෙඩි තැබීම-සැකකරු අධිකරණයට ඉදිරිපත් කිරීමට නියමිතයි", "News Content": "අංකුඹුර, බැබිලගොල්ල ප්‍රදේශයේදී සිදු වූ වෙඩි තැබීම සම්බන්ධයෙන් විමර්ශන කණ්ඩායම් 06ක් යොදවා පරීක්ෂණ ආරම්භ කර තිබේ.මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ මෙහෙයවීම මත මෙම විමර්ශන සිදු කෙරෙයි.අංකුඹුර, බැබිලගොල්ල ප්‍රදේශයේදී ඊයේ(20) උදෑසන මාර්ගය ආසන්නයේ රැදී සිටි පුද්ගලයින් දෙදෙනෙකුට මෝටර් රථයකින් පැමිණි සන්ධන්ද පිරිසක් විසින් වෙඩි තබා පළාගොස් තිබූ අතර එහිදී එක් පුද්ගලයෙකු මිය ගියේය.මෙම සිද්ධිය සම්බන්ධයෙන් අංකුඹුර පොලීසිය මූලික විමර්ශන කටයුතු ආරම්භ කරනු ලැබීය.ඒ අනුව සැකකරුවන් පැමිණි මෝටර් රථය පූජාපිටිය ප්‍රදේශයේ දමා ගොස් තිබියදී සොයා ගත්තේය.සිද්ධියට අදාළව පූජාපිටිය ප්‍රදේශයේදී එක් සැකකරුවෙකු අත්අඩංගුවට ගත් අතර ඔහු අද(21) අධිකරණයට ඉදිරිපත් කිරිමට නියමිතය.මෙලෙස අත්අඩංගුවට ගෙන ඇත්තේ 23 හැවිරිදි කඩුවෙල, රනාල ප්‍රදේශයේ පදිංචි පුද්ගලයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=66231", "Category": null, "Parent URL": null}