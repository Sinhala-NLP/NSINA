{"Source": "Adaderana", "Timestamp": "January 7, 2014 02:08 pm", "Headline": "වත්තලින් කෑමට අගුණ බාස්මති කිලෝ 21,000ක්", "News Content": "මිනිස් පරිභෝජනයට නුසුදුසු බාස්මති සහල් තොගයක් වත්තල ප්‍රදේශයේ කන්ටේනර් අංගනයක තිබී පාරිභෝගික අධිකාරිය විසින් සොයාගෙන තිබේ. පාරිභෝගික අධිකාරියේ ගම්පහ දිස්ත්‍රීක් ඒකකය මගින් සිදුකළ වැටලීමකදී මෙම සහල් තොගය සොයාගෙන ඇති බව සඳහන්ය. බාස්මති සහල් කිලෝග්‍රෑම් 21,000ක් එම ස්ථානයේ තිබී සොයාගෙන ඇති අතර එහි වටිනාකම රුපියල් ලක්ෂ 40ක් පමණ වන බව වාර්තා වේ. පාකිස්ථානයෙන් ආනයනය කරන ලද කල් ඉකුත් වු මෙම බාස්මති සහල් අදාළ ස්ථානයේ නැවත ඇසුරුම්කර බෙදාහැරීමට සූදානම් කර තිබු බව පාරිභෝගික අධිකාරිය පවසයි. මේ සම්බන්ධයෙන් පුද්ගලයින් තිදෙනෙකු අත්අඩංගුවට ගෙන ඇති අතර ඔවුන් වත්තල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40163", "Category": null, "Parent URL": null}