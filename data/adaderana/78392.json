{"Source": "Adaderana", "Timestamp": "October 6, 2017 09:19 am", "Headline": "හොරොයින් සමඟ 2ක් අත්අඩංගුවට", "News Content": "හොරොයින් සමඟ පුද්ගලයින් දෙදෙනෙකු දෙහිවල ප්‍රදේශයේදී අත්අඩංගුවට ගෙන තිබේ. දූෂණ මර්දන අංශයේ නිළධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී එක් සැකකරුවෙකු සතුව තිබී හෙරොයින් ග්‍රෑම් 05ක් ද අනෙක් සැකකරු සතුව තිබී හෙරොයින් ග්‍රෑම් 02 ක් ද පොලීසිය විසින් සොයාගෙන තිබේ. සැකකරුවන් 20 හැවිරිදි සහ 28 හැවිරිදි වියේ පසුවන දෙහිවල ප්‍රදේශයේම පදිංචිකරුවන් බව පොලීසිය සඳහන් කළේය.", "URL": "https://sinhala.adaderana.lk/news.php?nid=78392", "Category": null, "Parent URL": null}