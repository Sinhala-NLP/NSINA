{"Source": "Adaderana", "Timestamp": "May 22, 2011 01:33 pm", "Headline": "රථයෙන් ඇදවැටී නාවික සෙබළා මරුට", "News Content": "මඩකළපුව,වාකරෙයි ප්‍රදේශයේ ශ්‍රී ලංකා නාවික හමුදාවේ වාහනයකින් ඇදවැටී නාවික හමුදා සෙබළෙකු ජීවිතක්ෂයට පත්ව තිබේ. අද(22) උදෑසන මඩකළපුව වාකරෙයි හි ගජවත්ත පාරේ දී මෙම අනතුර සිදුව ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වරිණකුලසූරිය මහතා සඳහන් කරයි. මරණයට පත්වූ සෙබළාගේ පශ්චාත් මරණ පරීක්ෂණය වාලච්චේන රෝහලේදී සිදුකොට මේවන විට මළ සිරුර නාවික හමුදාවට භාරදී ඇතැයි ‍පොලීසිය පවසයි. මරණයට පත්ව ඇත්තේ ඩී.එම් දිවාහරන් නමැති 23 හැවිරිදි තරුණයෙකි. වාලච්චේන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16255", "Category": null, "Parent URL": null}