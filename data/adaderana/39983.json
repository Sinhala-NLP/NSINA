{"Source": "Adaderana", "Timestamp": "December 31, 2013 10:14 am", "Headline": "දුරකථන රැහැන් කපන ජාවාරමක් මාට්ටු ", "News Content": "දුරකථන රැහැන් කපා එහි ඇති පිත්තල අලෙවි කිරීමේ ජාවාරමක නිරත වු පුද්ගලයෙකු හැටන් පොලීසිය විසින් අත්අඩංගුවට ගෙන තිබේ. හැටන් පොලිසියේ විශේෂ අපරාධ ඒකකයට ලැබුණු තොරතුරකට අනුව සිදුකළ සෝදිසියකදී සැකකරු අත්අඩංගුවට ගෙන ඇති බව වාර්තා වෙයි. එහිදි ප්‍රදේශයේ නිවසක රහසිගතව සඟවා තිබු කපන ලද දුරකථන රැහැන් තොගයක් ද පොලීසිය භාරයට ගෙන තිබේ. සැකකරු හැටන් - කොටගල තලවකැලේ හා ආගරපතන යන ප්‍රදේශවල දීර්ඝ කාලයක සිට මෙම ජාවාරම සිදුකර ඇති බවට අනාවරණය වෙයි. ජාවාරමට සම්බන්ධ තවත් සැකකරුවන් කිහිපදෙනෙකු අත්අඩංගුවට ගැනීමට හැටන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39983", "Category": null, "Parent URL": null}