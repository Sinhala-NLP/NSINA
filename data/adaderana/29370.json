{"Source": "Adaderana", "Timestamp": "November 21, 2012 10:41 am", "Headline": "මෙරට සරණාගතයින් 100 ක් පිටුවහල් කෙරෙයි", "News Content": "ශ්‍රී ලාංකික සරණාගතයින් 100 ක් යළි දිවයිනට පිටුවහල් කර ඇත. මෙම මස තුළදී ශ්‍රී ලාංකික සරණාගතයින් පිටුවහල් කළ නව වන වතාව වන්නේ ද මෙයයි. මෙලෙස යළි ශ්‍රී ලංකාවට එවා ඇත්තේ නීති විරෝධී අන්දමින් මෑත කාලීනව පැමිණි පිරිසක් බව ඔස්ට්‍රේලියානු ආගමන විගමන හා පුරවැසි කටයුතු භාර අමාත්‍ය ක්‍රිස් බොවන් පවසයි. මේ අනුව නැවත ශ්‍රී ලංකාවට පිටුවහල් කළ සරණාගතයින් ප්‍රමාණය 426 කි. මෙය සරණාගතයින් ලෙස පැමිණෙන පුද්ගලයින්ගෙන් මුදල් ලබාගෙන කිසිදු ආරක්ෂාවකින් හෝ වගකීමකින් තොරව සිදුකරනු ලබන ජාවාරමක් බව ක්‍රිස් බොවන් මහතා අවධාරණය කරයි.", "URL": "https://sinhala.adaderana.lk/news.php?nid=29370", "Category": null, "Parent URL": null}