{"Source": "Adaderana", "Timestamp": "December 25, 2016 05:23 pm", "Headline": " වව්නියාවෙන් යුද උපකරණ තොගයක් හමුවෙයි", "News Content": "වව්නියාව - නීලියාමොට්ටෙයි ප්‍රදේශයේ වළදමා තිබූ බිම් බෝම්බ ඇතුළු යුද උපකරණ තොගයක් සොයාගෙන තිබේ. ගුවන් හමුදාව සහ පොලිස් විශේෂ කාර්යය බලකාය විසින් සිදුකළ සෝදිසි කිරීමකදී මෙම යුද උපකරණ සොයාගෙන ඇති බව සඳහන්ය. වන්නි ගුවන් හමුදා කදවුරේ නිලධාරීන්ට ලද තොරතුරකට අනුව මෙම සෝදිසි මෙහෙයුම් සිදුකර තිබේ. එහිදී පුද්ගල නාශක බිම් බෝම්බ 41ක්, අත්බෝම්බයක් සහ මිලිමීටර් 60 වර්ගයේ මෝටාර් බෝම්බයක් හමු වු බව පොලීසිය සඳහන් කළේය.එම යුද උපකරණ තොගය පොලිස් විශේෂ කාර්යය බලකාය විසින් නිශ්ක්‍රීය කර තිබේ.", "URL": "https://sinhala.adaderana.lk/news.php?nid=67364", "Category": null, "Parent URL": null}