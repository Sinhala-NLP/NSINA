{"Source": "Adaderana", "Timestamp": "March 16, 2019 02:05 pm", "Headline": "ඔක්තෝබර් 26 ඇති වූ එකඟතාව කිසිදු බලවේගයකට දෙකඩ කළ නොහැකියි", "News Content": "අයවැය දෙවනවර කියවිමේ ඡන්ද විමසීමේදී ශ්‍රී ලංකා නිදහස් පක්ෂ මන්ත්‍රීවරුන් ඡන්දය භාවිත කිරීමෙන් වැළකී සිටිම හරහා ඉදිරියේ බිහිවන නව සන්ධානයට කිසිඳු බලපෑමක් ඇති නොවන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. කඩුවෙල ප්‍රදේශයේ පැවැති උත්සවයකට එක්වෙමින් ප්‍රධාන අමාත්‍යවරයා මේ බව කියා සිටියේය. අයවැය දෙවනවර කියවිමේ ඡන්ද විමසීමේදී ශ්‍රී ලංකා නිදහස් පක්ෂ මන්ත්‍රීවරුන් ඡන්දය භාවිත කිරීමෙන් වැළකී සිටියේ දේශපාල කුමන්ත්‍රනයක් නිසාවෙන් නොවන බව ඒ මහතා පෙන්වා දුන්නේය. ඔහු පවසන්නේ හිටපු ජනාධිපතිවරයා සහ වත්මන් ජනාධිපතිවරයා අතර පසුගිය වසරේ ඔක්තෝබර් 26 වනදා ඇති වූ එකඟතාව කිසිදු බලවේගයකට දෙකඩ කළ නොහැකි බවයි.", "URL": "https://sinhala.adaderana.lk/news.php?nid=106168", "Category": null, "Parent URL": null}