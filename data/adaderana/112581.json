{"Source": "Adaderana", "Timestamp": "June 23, 2019 10:19 am", "Headline": "රිය අනතුරු 2කින් කාන්තාවන් දෙදෙනෙක් මිය යයි", "News Content": "මීගමුව මාර්ගයේ කඳාන වැලිගම්පිටිය ප්‍රදේශයේ දී සිදුවු රිය අනතුරකින් කාන්තාවක් මියගොස් තිබේ. කන්ටේනර් රථයක් යතුරුපැදියක් පසුකර යාමට උත්සාහ කිරීමේ දී එම රථය යතුරුපැදියේ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු යතුරුපැදිකාරිය රාගම රෝහලට ඇතුළත් කිරීමේ දී මියගොස් තිබේ. මියගොස් ඇත්තේ කඳාන ප්‍රදේශයේ පදිංචිව සිටි 53 හැවිරිදි කාන්තාවක්. මේ අතර ගල්කිස්ස ප්‍රදේශයේ දී යතුරුපැදි දෙකක් එකිනෙක ගැටීමෙන් එක් යතුරුපැදියක ගමන්ගත් කාන්තාවක් ඇද වැටී බස් රථයක ද ගැටීමෙන් මියගොස් තිබේ. මියගොස් ඇත්තේ මොරටුව ප්‍රදේශයේ පදිංචිව සිටි 58 හැවිරිදි කාන්තාවක්.", "URL": "https://sinhala.adaderana.lk/news.php?nid=112581", "Category": null, "Parent URL": null}