{"Source": "Adaderana", "Timestamp": "April 5, 2019 11:07 am", "Headline": "බණ්ඩාරගම ප්‍රාදේශිය සභාව රත්වෙයි", "News Content": "බණ්ඩාරගම ප්‍රාදේශීය සභාවේ අද පැවති විශේෂ සභා රැස්වීමක් අතරතුර නොසන්සුන් තත්ත්වයක් ඇති වුණි. එහිදී ආණ්ඩු පක්ෂ හා විපක්ෂ මන්ත්‍රීවරුන් අතර ගුටිබැට හුවමාරුවක්ද ඇතිව තිබේ. බණ්ඩාරගම ප්‍රාදේශීය සභාවේ තලපිටබද්ධ උප කාර්යාලයේදී විශේෂ සභා රැස්වීමක් අද(05) පැවැත්වුණේ නගරයේ ඉදිකෙරුණු නව පොදු වෙළඳ සංකීර්ණයේ කඩකාමර බෙදාදීම සඳහා වූ යෝජනාව සම්බන්ධයෙන් තීරණයක් ගැනීම සඳහාය. ඒ අනුව අද පෙරවරුවේ පැවැති එම රැස්වීමේදී එහි බලය හිමි ශ්‍රී ලංකා පොදුජන පෙරමුණෙහි සභාපති දේවින්ද පෙරේරා මහතා අදාළ යෝජනාව සභාව වෙත ඉදිරිපත් කළේය. එම යෝජනාවට එක්සත් ජාතික පක්ෂය ප්‍රමුඛ විපක්ෂ මන්ත්‍රීවරුන් විරෝධය පලකිරිමත් සමග ආණ්ඩු පක්ෂ හා විපක්ෂ මන්ත්‍රීවරුන් අතර උණුසුම් වචන හුවමාරුවක් ඇතිවුණි. අනතුරුව එය ගුටිබැට හුවමාරුවක් දක්වා වර්ධනය වී තිබේ. පැවති නොසන්සුන් තත්ත්වය පහව යාමත් සමඟ අදාළ යෝජනාවයළි ඉදිරිපත් කෙරුණු අතර එහිදී එය වැඩි ඡන්දයෙන් සම්මත වුණි.", "URL": "https://sinhala.adaderana.lk/news.php?nid=107434", "Category": null, "Parent URL": null}