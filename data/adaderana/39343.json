{"Source": "Adaderana", "Timestamp": "December 5, 2013 11:36 am", "Headline": "නයාකාපුවැව නිධන් සෙවිල්ල අගුණවෙයි", "News Content": "කහටගස්දිගිලිය නයාකාපුවැව ප්‍රදේශයේ පුරා වස්තු ලබා ගැනිමේ අරමුණින් කැණීම් කටයුතුවල යෙදී සිටි පුද්ගලයින් 6 දෙනෙකු අත්අඩංගුවට ගෙන තිබේ. කහටගස්දිගිලිය පොලිසියට ලැබුණු තොරතුරකට අනුව සිදු කළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මීරිගම,දෙවල්පොළ, කහටගස්දිගිලිය යන ප්‍රදේශ වල පදිංචි කරුවන් බව පොලිසිය සඳහන් කළේය. සැකකරුවන් කැණීම් කටයුතු සඳහා යොදාගත් උපකරණ සහ පුජා භාණ්ඩ පොලිසිය භාරයට ගෙන ඇත. සැකකරුවන් අද දින අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39343", "Category": null, "Parent URL": null}