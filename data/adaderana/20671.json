{"Source": "Adaderana", "Timestamp": "December 14, 2011 08:06 am", "Headline": " අත යටින් ගාණ ගත් පොලීසියේ පස් ‍දෙනකුට වැඩ වරදියි", "News Content": "අල්ලස් මුදලක් ලබා ගත් බවට චෝදනා එල්ල වූ මිහින්තලේ පොලිසියේ උප පොලිස් පරීක්ෂකවරයෙකු හා කොස්තාපල්වරු සිව් දෙනෙකුගේ වැඩ තහනම් කර තිබේ. පසුගිය පොහොය දින නීතී විරෝධී ලෙස මත්පැන් අළෙවි කළ පුද්ගලයෙකු‍ගෙන් නීතීය ක්‍රියාත්මක නොකර සිටීම සඳහා මෙම අල්ලස් මුදල ලබා ගෙන ඇති බව සඳහන්වේ. අල්ලස් මුදල ලබාගෙන පසුව තමන්ට එරෙහිව අධිකරණය හමුවේ නඩු පවරා ඇති අතර තමා ළඟ තිබී පොලිසිය භාරයට ගත් මත්පැන් ප්‍රමාණයට වඩා අඩු ප්‍රමාණයක් අධිකරණයට ඉදිරිපත් කර තිබූ බව අදාළ පුද්ගලයා පොලිස්පතිවරයාට පැමිණිලි කර තිබේ. මේ පිළිබඳව පරීක්ෂණ සිදු කළ අනුරාධපුර පොලිස් අධිකාරිවරයා ඊයේ සිට ක්‍රියාත්මක වන පරිදි අදාළ නිලධාරීන් පස්දෙනාගේ වැඩ තහනම් කර ඇති බව වාර්තා වේ.", "URL": "https://sinhala.adaderana.lk/news.php?nid=20671", "Category": null, "Parent URL": null}