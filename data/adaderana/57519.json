{"Source": "Adaderana", "Timestamp": "February 23, 2016 03:35 pm", "Headline": "දුටු මරණ සහතිකය වෙනුවට නොදුටු අතුරුදහන් සහතිකයක්", "News Content": "අතුරුදහන් වූවන් වෙනුවෙන් මරණ සහතික ගත නොහැකි අයට ඉදිරියේදී හිමිකම් දැක්වීම සඳහා විශේෂ සහතිකයක් නිකුත් කිරීමට කටයුතු කරන බව ස්වදේශ කටයුතු අමාත්‍ය වජිර අබේවර්ධන මහතා පවසයි.ලෝකයේ වෙනත් රටවල එවන් සහතික නිකුත් කරන බවත්,ඒ අනුව එකී සහතිකය'නොදුටු සහතිකය'ලෙස හඳුන්වන බවත් අමාත්‍යවරයා කියා සිටියේ අද(23)දීප ව්‍යාප්ත උප්පැන්න-මරණ හා විවාහ රෙජිස්ට්‍රාර්වරුන්ගේ සංගමයේ 27 වන සංවත්සරයට එක්වීමෙන් කොළඹ දිස්ත්‍රීක් කාර්යාලයේදීය.අප කැමති වුවද,අකමැති වුවද සිදුවූ අවාසනාවන්ත සිදුවීම් සිදුවී අවසාන බවත්,එවන් අය වෙනුවෙන් මෙකී සහතිකයෙන් යම් අයිතිවාසිකමක් ලැබෙනු ඇති බව තමන් විශ්වාස කරන බව ඔහු සඳහන් කළේය.ජීවිත ආපසු දිය නොහැකි වුවත් යම් සහනයක් ලබාදීමේ හැකියාව පවතින බවද අමාත්‍යවරයා මෙහිදී කියා සිටියේය.එසේම ඉදිරි කාලයේදී රෙජිස්ට්‍රාර් ලෙස ක්ෂේත්‍රයේ නියැළෙන පිරිස් වෙත නිල ඇඳුමක් හඳුන්වාදෙන බව ද අමාත්‍යවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=57519", "Category": null, "Parent URL": null}