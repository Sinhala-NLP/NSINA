{"Source": "Adaderana", "Timestamp": "December 31, 2013 07:29 am", "Headline": "පුංචි ආණ්ඩු 11 ක සභාපතිවරුන්ට පුටුව නෑ", "News Content": "අයවැය පරාජයට පත් වු තවත් පළාත් පාලන ආයතන දෙකක් සඳහා නව සභාපතිවරුන් නම් කිරීමට එක්සත් ජනතා නිදහස් සන්ධානය පියවර ගෙන තිබේ. රාජාංගණය සහ මැදවච්චිය ප්‍රාදේශීය සභා සඳහා අදාළ නම් මැතිවරණ කොමසාරිස්වරයා වෙත යොමුකළ බව එක්සත් ජනතා නිදහස් සන්ධානයේ ජ්‍යෙෂ්ඨ ප්‍රශකයෙක් සඳහන් කළේය. මීට පෙර පෑලියගොඩ නගර සභාව, කැස්බෑව මහ නගර සභාව සහ මීරිගම ප්‍රාදේශීය සභාව සඳහා නව සභාපතිවරු පත් කරනු ලැබුහ. අයවැය දෙවන වරටත් පරාජයට පත්වී ඇති මාතර, අලව්ව, ඇඹිලිපිටිය සහ ඉඹුල්පේ යන ප්‍රාදේශීය සභා සඳහා නව සභාපතිවරුන් නම් කිරීම ඉදිරි දිනවලදී සිදුකරන බව එක්සත් ජනතා නිදහස් සන්ධානය පවසයි. මේ අතර හෝමාගම සහ දමන ප්‍රාදේශීය සභා වල අයවැයත් දෙවන වරට ඊයේ දිනයේ දී පරාජයට පත්විය. ඒ අනුව මේ වන විට සන්ධානයට බලය හිමි පළාත් පාලන ආයතන 11ක අයවැය දෙවන වර පරාජයට පත්වීම හේතුවෙන් සභාපතිවරුන්ට සිය තනතුරු අහිමි වී තිබේ.", "URL": "https://sinhala.adaderana.lk/news.php?nid=39978", "Category": null, "Parent URL": null}