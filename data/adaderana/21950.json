{"Source": "Adaderana", "Timestamp": "February 8, 2012 09:34 am", "Headline": "මාලදිවයින් ජනපතිගේ ඉල්ලා අස්වීම අභ්‍යන්තර ප්‍රශ්නයක් ", "News Content": "මාලදිවයිනේ ජනාධිපති සිය ධූරයෙන් ඉල්ලා අස්වීම එරට අභ්‍යන්තර ප්‍රශ්නයක් බව ශ්‍රී ලංකා රජය නිවේදනය කරයි‍. මාලදිවයිනේ ජනාධිපති වූ මොහොමඩ් නෂීඩ් මහතාගේ ඉල්ලා අස්වීම දෙරට අතර පවත්නා සම්බන්ධතාවයන්ට කිසිදු බාධාවක් නොවන බව රජය විසින් මෙසේ නිවේදනයක් නිකුත් කරමින් සඳහන් කර ඇති බව ඉන්දීය මාධ්‍ය වාර්තා කරයි. මොහොමඩ් නෂීඩ් මහතා ශ්‍රී ලංකා රජය හා ජනාධිපති මහින්ද රාජපක්ෂ මහතා සමඟ සමීපව කටයුතු කළ මිත්‍රයෙකු ලෙස ද එම මාධ්‍ය වාර්තා පෙන්වාදෙයි. පසුගිය වසරේ ජීනිවාහි පැවැති මානව හිමිකම් සැසිවාරයේ දී ශ්‍රී ලංකා රජය සම්බන්ධ මානව හිමිකම් වාර්තාවලදී මෙරට වෙනුවෙන් පෙනි සිටි ජනාධිපතිවරයෙක් ලෙස ද මොහොමඩ් නෂීර් මහතාව හැඳින්විය හැකි බව PTI පුවත් සේවය වාර්තා කරයි.", "URL": "https://sinhala.adaderana.lk/news.php?nid=21950", "Category": null, "Parent URL": null}