{"Source": "Adaderana", "Timestamp": "October 7, 2015 10:24 am", "Headline": "යාපනය අධිකරණයට අලාභහානී කළ 2ට ඇප!", "News Content": "යාපනය අධිකරණ සංකීර්ණයට අලාභහානි කිරීමේ චෝදනාවට අත්අඩංගුඅවට ගෙන රක්ෂීත බන්ධනාගාර ගතකර සිටි සැකකරුවන් 18 දෙනාගෙන් දෙදෙනෙකුට ඇප ලබාදීමට යාපනය මහේස්ත්‍රාත් අධිකරණය නියෝග කර තිබේ.යාපනය මහේස්ත්‍රාත් පී. ෂිවකුමාර් මහතා විසින් අදාළ නියෝගය ලබාදී ඇති බව අද දෙරණ අධිකරණ වාර්තාකරු සඳහන් කළේය.එම පුද්ගලයින් 18දෙනා ඊයේ(06) අධීකරණයට ඉදිරිපත් කිරීමෙන් අනතුරුව එක් අයෙකුට රුපියල් ලක්ෂ 05 බැගින් ශරීර ඇප දෙකක් මත අදාළ සැකකරුවන් දෙදෙනාට ඇප ලබාදීමට මහේස්ත්‍රාත්වරයා නියෝග කර ඇත.අනෙක් පුද්ගලයින් 16 දෙනා ලබන 20 වනදා දක්වා යළි රක්ෂිත බන්ධනාගර ගත කිරීමටද මහේස්ත්‍රාත්වරයා නියෝග කර තිබේ.", "URL": "https://sinhala.adaderana.lk/news.php?nid=54293", "Category": null, "Parent URL": null}