{"Source": "Adaderana", "Timestamp": "March 27, 2019 12:52 pm", "Headline": "දිනෙන් දින වියැකෙන දකුණු ආසියාවේ ආරුක්කු පාලම", "News Content": "දකුණු ආසියාවේ ඇති විශාලතම ආරුක්කු පාලම වන මොරවක අතු ඇළ ආරුක්කු පාලම නිසි අයුරින් නඩත්තු නොකිරීම හේතුවෙන් පාලමේ ඇතැම් ස්ථාන ඉරිතැලීමට ලක්ව අවධානම් තත්ත්වයකට පත්ව ඇති බව ප්‍රදේශවාසීන් පවසයි. දෙනියාය අකුරැස්ස මාර්ගයේ මොරවක-අතු ඇළ ප්‍රදේශයේ පිහිටා ඇකි මෙම ආරුක්කු පාලම බ්‍රිතාන්‍ය පාලන සමයේ ඉදිකළ මොරවක් කෝරලේ ගල් බඩුවන්ගේ විශ්මිත නිර්මාණයකි. බ්‍රිතාන්‍ය සමයෙදී ආර්ථික බෝග ප්‍රවහාන පහසුව සඳහා ඉදිකළ අතු ඇළ දිගිල් අඩි 120 පමණ වන උසින් අඩි 60ක් පමණ වන බෝක්කුව දකුනු ආසියාවේ විශාලතම ආරක්කු පාලම ලෙසින් හැඳින් වෙයි. පෙර දවසක කිරිවැල් කාලය ලෙසින් හැඳින් වූ ඝන වනාන්තර ප්‍රදේශය හරහා ගලා බසින අතු ඇළ හරහා ඉදිකළ අතු ඇළ ආරුක්කු පාලම 1871 නොවැම්බර් මස හය වන දින මුදල් තබා ඉදිකර ඇත. මෙම පාලම විස්මිත නිමැයුම් කරු වන්නේ මොරවක් කෝරලයේ විසු විස්මිත ගල් වඩුවෙකු වූ කොස්නිල්ගොඩ පන්සේගම ප්‍රදේශයේ එවකට පදිංචිව සිටි කරෝලිස් බාස් නැමති ගල් වඩුවෙකි. ආරුක්කු පාලමේ ඇති ගල් කුඤ්ඤය තුනක් ඉවත් කළහොත් පාලම සම්පුර්ණයෙන්ම විනාශ වන ලෙස සකසා ඇත. එලෙස දක්ෂ නිමවුම් කරුවකුගේ සහ ප්‍රදේශවාසීන්ගේ සහයෝගයෙන් ඉදිළ මොරවක අතු ඇළ ආරුක්කු පාලම වර්තමානය වන විය බලධාරීන් විසින් නිසි ලෙස නඩත්තු නොකිරීම හේතුවෙන් විනාශ වන තත්ත්වයකට පත්ව ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=106829", "Category": null, "Parent URL": null}