{"Source": "Adaderana", "Timestamp": "December 2, 2011 11:19 am", "Headline": "මහකොළඹට හෙට පැය 8 ක් වතුර නෑ", "News Content": "මහකොළඹ ප්‍රදේශ කිහිපයකට හෙට(03) දිනයේ පැය 8 ක කාලයක් ජල සැපයුම අත්හිටුවීමට නියමිත බව ජලසම්පාදන හා ජලාපවහන මණ්ඩලය පවසයි. ඒ අනුව හෙට රාත්‍රී 9 සිට පසුදින අලුයම 5 දක්වා ජලසැපයුම අත්හිටුවීම ක්‍රියාත්මක වනු ඇත. මාදම්පිටිය, බ්ලූමැන්ඩල් පාර,‍ හේනමුල්ල ජනපදය, පඤ්ඤානන්ද මාවත සහ එම අතුරු මාර්ගවලට මෙම ජල සැපයුම අත්හිටුවීම බලපාන බව ජලසම්පාදන මණ්ඩලය සඳහන් කරයි. අවශ්‍ය ජලය කල් තබා රැස්කරගන්නා ලෙස එම මණ්ඩලය අදාළ ප්‍රදේශවල ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=20414", "Category": null, "Parent URL": null}