{"Source": "Adaderana", "Timestamp": "September 18, 2018 06:57 am", "Headline": "පාරට පැන්න ගවයා නිසා 5ක් රෝහලට", "News Content": "කිලිනොච්චිය,කරඩිපෝක්කු මංසන්ධිය ප්‍රදේශයේදී සිදුවු රිය අනතුරකින් පුද්ගලයින් පස් දෙනෙකු තුවාල ලබා ඇති බව කිලිනොච්චිය පොලීසිය පවසයි. කිලිනොච්චිය පොලීසිය පැවසූවේ ඊයේ(17) සවස කිලිනොච්චිය මුරුකණ්ඩි ප්‍රදේශයේ සිට කිලි‍නොච්චිය දක්වා ගමන්කළ ලොරි රථයක්, මාර්ගයට පැමිණි ගවයෙකුගේ ගැටීමෙන් අනතුරුව, ඉදිරියෙන් පැමිණි කුඩා බස් රථයක හා යතුරුපැදියක ගැටී අනතුර සිදුව ඇති බවයි. අනතුරින් යතුරුපැදියේ ගමන්කළ හා ලොරි රථයේ ගමන්ගත් පුද්ගලයින් පස් දෙනෙකු තුවාල ලබා කිලිනොච්චිය රෝහලට ඇතුළත් කොට ඇති බවද පොලීසිය පැවසීය. පොලිසිය පැවසූවේ ලොරි රථයේ ගැටුණ ගවයා අදාළ ස්ථානයේදීම ජිවිතක්ෂයට පත්ව සිටි බවයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=96251", "Category": null, "Parent URL": null}