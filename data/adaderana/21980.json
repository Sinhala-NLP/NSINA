{"Source": "Adaderana", "Timestamp": "February 9, 2012 10:03 am", "Headline": " රිය අනතුරු දෙකෙන් යතුරුපැදිකරුවන් දෙදෙනෙක් මරුට", "News Content": "කොළඹ - කුරුණෑගල ප්‍රධාන මාර්ගයේ කොහොලාන ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. බස් රථයක් යතුරු පැදියක ගැටීමෙන් මෙම අනතුර සිදුවී ඇති බව අලව්ව පොලිසිය ප්‍රකාශ කරයි. අනතුරින් තුවාල ලැබූ යතුරුපැදිකරු සහ එහි පිටුපස ගමන් ගත් පුද්ගලයා ප්‍රතිකාර සඳහා අලව්ව රෝහලට ඇතුළත් කර ඇති අතර එහි දී යතුරුපැදිකරු මිය ගොස් තිබේ. බස් රථයේ රියදුරු අත්අඩංගුවට ගෙන ඇති අතර ඔහු අද පොල්ගහවෙල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර වැලිගම - මාතර ප්‍රධාන මාර්ගයේ වෑන් රථයක් යතුරු පැදියක ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. අනතුරින් මිය ගොස් ඇත්තේ 21 හැවිරිදි මිරිස්ස ප්‍රදේශයේ පදිංචි පුද්ගලයෙකි. වැලිගම පොලිස් ස්ථානය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21980", "Category": null, "Parent URL": null}