{"Source": "Adaderana", "Timestamp": "February 22, 2010 09:00 am", "Headline": "ඉන්දියාවට තියුණු ජයක්", "News Content": "ඉන්දු දකුණු අප්‍රිකා පළමු එක්දින තරගයෙන් එක් ලකුණක තියුණු ජයක් ලැබීමට ඉන්දීය කණ්ඩායම සමත් විය. කාසියේ වාසිය දිනාගත් දකුණු අප්‍රිකානු කණ්ඩායම ප්‍රථමයෙන් පන්දුවට පහරදීමේ අවස්ථාව ඉන්දීය කණ්ඩායමට ලබා දුන්නේය. ඒ අනුව නියමිත පන්දුවාර 50 අවසානයේදී කඩුලු 9 ක් දැවී ලකුණු 298 ක් ලබා ගැනීමට ඉන්දීය කණ්ඩායමට හැකිවිය. සුරේෂ් රයිනා ලකුණු 58ක් ලබා ගත්තේය. ඊට අමතරව වීරේන්ද්‍ර ෂෙවාග් ලකුණු 46 ක් සහ දිනේෂ් කාර්තික් ලකුණු 44 ක් හිමිකරගත්තේය. පිළිතුරු වශයෙන් දකුණු අප්‍රිකානු කණ්ඩායම පන්දුවාර 50 අවසානයේ දී සියලු දෙනා දැවී ලබාගත හැකිවූයේ ලකුණු 297 ක් පමණි. ජැක් ක්ලිස් ලබාගත් ලකුණු සංඛ්‍යාව 89 කි. ඒ අනුව ඉන්දීය කණ්ඩායම තරග තුනකින් සමන්විත එක්දින තරගාවලිය එකට බින්දුවක් ලෙස පෙරමුණ ගෙන සි‍ටියි.", "URL": "https://sinhala.adaderana.lk/news.php?nid=6863", "Category": null, "Parent URL": null}