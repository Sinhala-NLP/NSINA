{"Source": "Adaderana", "Timestamp": "January 3, 2019 05:34 pm", "Headline": "රජරට සරසවි සිසුන්ගේ පන්ති තහනමට එරෙහිව විරෝධතාවක්", "News Content": "රජරට විශ්ව විද්‍යාලයේ සිසුන් 13 කගේ පන්ති තහනම් කිරීමට විරෝධය පළ කරමින් අන්තර් විශ්ව විද්‍යාල ශිෂ්‍ය බල මණ්ඩලය කොළඹ කොටුව ඉදිරිපිට අද(03) විරෝධතාවක නිරත විය. ඔවුන් පවසන්නේ පරිපාලනය විසින් වසා දමා ඇති විශ්ව විද්‍යාලය වහාම විවෘත කරන ලෙසයි. රජරට විශ්ව විද්‍යාලයේ පසුගියදා සිසුන් 13 කුගේ පන්ති තහනම් කළ අතර පසුව සිසුන් විශ්ව විද්‍යාලයේ පරිපාලන ගොඩනැගිල්ලේ සිට සිය විරෝධය පළ කළේය. ඒ හේතුවෙන් පසුව විශ්ව විද්‍යාලයේ පරිපාලන විසින් රජරට විශ්ව විද්‍යාලය තාවකාලිකව වසා දමනු ලැබීය. කෙසේවෙතත් මෙම පන්ති තහනම් ශිෂ්‍ය ක්‍රියාකාරීන් මර්දනය කිරීමක් බව පවසමින් අන්තර් විශ්ව විද්‍යාල ශිෂ්‍ය බල මණ්ඩලය අද කොළඹ කොටුව ඉදිරිපිටදී විරෝධතාවක නිරත විය.", "URL": "https://sinhala.adaderana.lk/news.php?nid=101758", "Category": null, "Parent URL": null}