{"Source": "Adaderana", "Timestamp": "July 7, 2018 01:03 pm", "Headline": "සංහිදියා ක්‍රියාදාමයට බාධා වන අයුරින් කටයුතු කිරිම මුළුමණින්ම හෙළා දකිනවා", "News Content": "සංහිදියා ක්‍රියාදාමයට බාධා වන අයුරින් කටයුතු කිරිම මුළුමණින්ම හෙළා දකින බව ශ්‍රී ලංකා යුද්ධ හමුදාව පවසයි. වසර 30කට ආසන්න කාලයක් පැවැති යුද්ධය නිමා කරමින් මෙරටට පූර්ණ නිදහස උදාකරදිමට යුද්ධ හමුදාව මහත් පරිශ්‍රමයක් දැරූ අතර එහිදී විශාල ජිවිත සංඛ්‍යාවක් අහිමි විය. එමෙන්ම තවත් විශාල පිරිසක් යුධ භූමියේදී තුවාල ලබා පූර්ණ කාලීනව ආබාධ තත්තවයට පත්ව ඇති බව යුද්ධ හමුදාව සඳහන් කළේය. යුද්ධය නිමාවීමෙන් පසු රජයේ මූලික කාර්යභාරය වන සංහිදියා යාත්‍රනය ක්‍රියාත්මක කිරිම සඳහා යුධ හමුදාව විශාල දායකත්වයක් ලබා දෙමින් කටයුතු කරනු ලබයි. ඒ තුළින් උතුරු නැගෙනහිර සාමන්‍ය ජනතාවගේ හොඳ හිත දිනා ගනිමින් ඔවුනගේ දැවෙන ප්‍රශ්න රාශියකට විසදුම් ලබාදීමට යුධ හමුදාවට හැකියාව ලැබී ඇති බව යුධ හමුදා මූලාස්ථානය සඳහන් කළේය. එහෙත් ඇතැම් අවස්ථාවන් වලදී දේශපාලනඥයින්, සිවිල් ක්‍රියාකාරකියින් ඇතුළු පාර්ශව රජය හා යුද්ධ හමුදාව ගෙන යන මෙම සංහිදියා වැඩපිළිවෙල විවේචනය කරමින් ත්‍රස්තවාදීන්ගේ ක්‍රියාකාරකම් අගය කරමින් සිටින බව ද එම මූලස්ථානය වැඩිදුරටත් සඳහන් කළේය. පවතින තත්ත්වය හමුවේ මීට විරෝධය පල කිරිමක් ලෙස සංහිදි ක්‍රියාදාමයට බාධා වන අයුරින් කටයුතු කරන පුද්ගලයින්ට කදවුරු තුලට ඇතුළුවිමට අවසර ලබා නොදීමට යුද්ධ හමුදාව තීරණය කර තිබේ එමෙන්ම ඔවුන් සහභාගී වන කිසිඳු උත්සවයකට සහභාගීවිමට හෝ කිසිඳු ආකාරයක අනුබලයක් මෙන්ම අනුග්‍රහය දැක්වීමක් සිදු නොකිරිමට ද ඔවුන් තීරණය කර ඇති බව සඳහන්ය.", "URL": "https://sinhala.adaderana.lk/news.php?nid=92140", "Category": null, "Parent URL": null}