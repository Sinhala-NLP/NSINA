{"Source": "Adaderana", "Timestamp": "August 16, 2013 08:04 am", "Headline": "ශ්‍රී දළදා මාලිගාවේ රන්දෝලි පෙරහැර අද වීදි සංචාරය කරයි ", "News Content": "මහනුවර ඓතිහාසික ශ්‍රී දළදා මාලිගයේ පළමු රන්දෝලි පෙරහැර අද(16) වීදි සංචාරය කරයි. අද දිනයේ සංවිධානය කරන විචිත්‍රවත් පෙරහැර සඳහා දළදා මාලිගයේ දියවඩන නිලමේවරයා සහ සතර මහා දේවාලවල බස්නායක නිලමේවරුන් එක්වීම විශේෂත්වයක් වෙයි. ඊයේ දිනයේ අවසන් කුඹල් පෙරහැර පැවති අතර එය නැරඹීම සඳහා විශාල පිරිසක් එක්ව සිටි බව අද දෙරණ වාර්තාකරු සඳහන් කරයි. මේ අතර කතරගම මහ දේවාලයේ වාර්ෂික ඇසළ මංගල්‍යයේ දස වන දිනය අදයි. දින 9 ක් පුරා පැවති මඩු දේවස්ථාන මංගල්‍ය සඳහා තුන් ලක්ෂයකට අධික බැතිමතුන් පිරිසක් සහභාගී වී ඇති අතර ඊයේ උදෑසන පැවති දේව මෙහෙයෙන් මංගල්‍යයේ කටයුතු අවසන් වුණි.", "URL": "https://sinhala.adaderana.lk/news.php?nid=36661", "Category": null, "Parent URL": null}