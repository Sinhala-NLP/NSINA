{"Source": "Adaderana", "Timestamp": "December 2, 2017 12:34 pm", "Headline": " ලොවම කළඹමින්  ප්‍රබල භූ කම්පන පෙළක්-ගම්මාන කිහිපයකට හානි", "News Content": "ප්‍රබල භූ කම්පන තුනක් ඇති වී ඇති බව වාර්තා වෙයි. නැගෙනහිර ඉරානයේ ඊයේ(01) අළුයම් කාලයේ මෙම භූ කම්පන ඇතිව තිබේ. රික්ටර් පරිමාණයේ 6 ක භූ කම්පනයක් මුලින් ඇති වී ඇත බව සඳහන්ය. ඉන් පසු රික්ටර් පරිමාණයේ 5 ක සහ 5.1 ක අතුරු කම්පන එම ප්‍රදේශයේම සිදුවූ බව විදෙස් වාර්තා සඳහන් කළේය. භූ කම්පනයෙන් ගම්මාන කිහිපයකට හානි සිදුව ඇති අතර, ජීවිත හානි පිළිබඳව මෙතෙක් වාර්තා වී නැත. මෙම භූ කම්පන වාර්තා වන්නේ ඉරාක දේශ සීමාවේ පිහිටි කෙර්මෙන්ෂා ප්‍රාන්තයේ රික්ටර් පරිමාණ 7 . 3 ක ප්‍රබල භූ කම්පනයක් සිදුවූ සති දෙකකින් අනතුරුවයි. එම භූ කම්පනයෙන් පුද්ගලයන් 500 කට අධික පිරිසක් ජීවිතක්ෂයට පත්වුණි. මෙම භූ කම්පන සිදුව ඇත්තේ ඓතිහාසික බාම් නගරයට කිලෝමීටර් 200 ක් පමණ වයඹ දෙසින් පිහිටි ප්‍රදේශයක බව සඳහන්ය. 2003 වසරේ බාම් නගරයේ ඇති වූ මහා භූ කම්පනයෙන් පුද්ගලයන් 31,000 ක් මියගියේය.", "URL": "https://sinhala.adaderana.lk/news.php?nid=80910", "Category": null, "Parent URL": null}