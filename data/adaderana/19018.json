{"Source": "Adaderana", "Timestamp": "September 28, 2011 01:20 pm", "Headline": "මෙරට ලිබියාව වැනි තත්ත්වයකට පත්කරන්න බෑ", "News Content": "කොළඹ නගරයේ සංවර්ධනය වෙනුවෙන් රජය සතුව නිසි වැඩපිළිවෙළක් නොමැති බව එක්සත් ජාතික පක්ෂය පවසයි. හැකි නම් පසුගිය වසර 05 ක කාලය තුළ කොළඹ නගරයේ සංවර්ධනය වෙනුවෙන් රජය ඉටුකළ කාර්යයභාරය පිළිබඳව ප්‍රකාශ කරන ලෙසට අභියෝග කරන බව ද එම පක්ෂ පාර්ලිමේන්තු මන්ත්‍රී මංගල සමරවීර මහතා සඳහන් කරයි. අද(28) කොළඹ පැවති මාධ්‍ය හමුවකදී අදහස් දක්වමින් සමරවීර මහතා මෙම අදහස් පළ කළේය. කොළඹ නගර සභා බල ප්‍රදේශය සහ තවත් නාගරික බල ප්‍රදේශ 05 ක් ආවරණය වන පරිදි නාගරික සංවර්ධනය වෙනුවෙන් විශේෂ අධිකාරියක් ස්ථාපිත කිරීම සම්බන්ධව ද මන්ත්‍රීවරයා මෙහිදී අදහස් දැක්වීය. එසේ අධිකාරියක් පිහිටුවීම සිදුකළ නොහැකි බවත්, රට තුළ ඒකාධිපතිත්වයක් ක්‍රියාත්මක වුව ද ලිබියාව වැනි තත්ත්වයකට ශ්‍රී ලංකාව පත්කළ නොහැකි බවත් ඒ පිළිබඳව අදහස් දැක්වූ සමරවීර මහතා අවධාරණය කළේය.", "URL": "https://sinhala.adaderana.lk/news.php?nid=19018", "Category": null, "Parent URL": null}