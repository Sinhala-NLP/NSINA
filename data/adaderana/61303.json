{"Source": "Adaderana", "Timestamp": "June 21, 2016 11:41 am", "Headline": " තිළිණ ග‍ම‍ගේට මහාධිකරණයෙනුත් ඇප!", "News Content": "කොළඹ හිටපු අතිරේක මහේස්ත්‍රාත් තිළිණ ගමගේ මහතාට කොළඹ මහාධිකරණයද ඇප නියම කර තිබේ.වලංගු බලපත්‍රයක් නැතිව අලි පැටවෙකු ළඟතබාගත්තැයි කියන චෝදනාව සම්බන්ධයෙන් නුගේගොඩ මහේස්ත්‍රාත් කණිෂ්ක විජේරත්න ලබාදුන් ඇපය කොළඹ මහාධිකරණ විනිසුරු මනිලාල් වෛද්‍යතිලක මහතා විසින් පසුගිය (13) වැනිදා අත්හිටුවන ලදී.එසේ එම තීන්දුව අත්හිටුවමින් විනිසුරුවරයා ප්‍රකාශ කර තිබුණේ ඔහු අද (21) කොළඹ මහාධිකරණය හමුවේ පෙනී සිටිය යුතු බවයි.ඒ අනුව නුගේගොඩ මහේස්ත්‍රාත් අධිකරණය විසින් ලබාදුන් ඇපය අවලංගු කරමින් තිළිණ ගමගේ මහතා රුපියල් ලක්ෂ 10ක මුදල් ඇප සහ රුපියල් ලක්ෂ 25 බැගින් වු ශරීර ඇප දෙකක් මත මුදාහැරීමට කොළඹ මහාධිකරණ විනිසුරු මනිලාල් වෛද්‍යතිලක මහතා නියෝග කර ඇති බව සඳහන්ය.ඇපකරුවන් රජයේ විධායක නිලධාරීන් විය යුතු බවට කොන්දේසියක්ද පැනවූ අතර ඔහුගේ විදෙස් ගමන් තහනම් කිරීමටත්, සෑම සතියකම ඉරිදා රහස් පොලිසියේ පෙනී සිටින ලෙසත් නියෝග කෙරිණ.නුගේගොඩ මහේස්ත්‍රාත්වරයාගේ නියෝගය නීති විරෝධී බව පවසමින් නීතිපතිවරයා විසින් කොළඹ මහාධිකරණය වෙත ඉදිරිපත් කළ ප්‍රතිශෝධන පෙත්සමක් සලකා බැලීමෙන් අදාළ නියෝගය දුන් අතර ඒ අනූව හිටපු මහේස්ත්‍රාත්වරයා කොළඹ මහාධිකරණය හමුවට අද ඉදිරිපත් කිරීමෙන් පසු මෙලෙස නව ඇප කොන්දේසි මත ඔහු මුදාහැර ඇත.එසේම එම නඩුවට අදාළ මුල් ලිපිගොනුව මහාධිකරණයට ඉදිරිපත් කරන ලෙස ද නියෝග කර තිබුණි.", "URL": "https://sinhala.adaderana.lk/news.php?nid=61303", "Category": null, "Parent URL": null}