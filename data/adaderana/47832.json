{"Source": "Adaderana", "Timestamp": "December 6, 2014 11:59 pm", "Headline": "යාපනය පොලිස් ලොක්කා මාරු", "News Content": "යාපනය, දිස්ති‍්‍රක්කය බාර නියෝජ්‍ය පොලිස්පති ලෙස සේවය කළ රොහාන් ඩයස් මහතා රත්නපුර හා කෑගල්ල දිසාවන් බාර නියෝජ්‍ය පොලිස්පතිවරා ලෙස ස්ථාන මාරුකොට ඇති බැව් යාපනය පොලිසිය පවසයි. ඊයේ(05) සිට මෙම මාරු කිරීම බලපැවැත්වෙන බව සඳහන්ය. යාපනය දිස්ති‍්‍රක්කය බාර නව නියෝජ්‍ය පොලිස්පති ලෙස කොළඹ පොලිස් මූලස්ථානයේ කටයුතු කළ රවී වෛද්‍යලංකාර මහතා අද(06) සිට පත්කොට ඇත. යාපනය ආරක්ෂක සේනා අඥාපති ලෙස කටයුතු කළ උදය පෙරේරා මහතාටද පසුගිය 26 වැනිදා කොළඹ යුධ හමුදා මූලස්ථානය වෙත ස්ථාන මාරුවීමක් ලැබිණ.", "URL": "https://sinhala.adaderana.lk/news.php?nid=47832", "Category": null, "Parent URL": null}