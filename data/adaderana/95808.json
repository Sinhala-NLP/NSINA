{"Source": "Adaderana", "Timestamp": "September 9, 2018 12:29 pm", "Headline": "විදුලි පාරිභෝගිකයින්ගේ ගැටළුවලට විසඳුම් දෙන්න වැඩපිළිවෙලක්", "News Content": "විදුලි පාරිභෝගිකයින් මුහුණදෙන ගැටළුවලට විසදුම් ලබාදීම සඳහා මහජන උපයෝගීතා කොමිසම මඟින් විශේෂ වැඩපිළිවෙලක් ආරම්භ කර තිබේ. එම කොමිසමේ අධ්‍යක්ෂ ජයනාත් හේරත් මහතා සඳහන් කළේ එම වැඩපිළිවෙල යටතේ විදුලි රැහැන් ඉවත් කිරීම සහ විදුලි කණු ස්ථාපිත කිරීම කෙරෙහි වැඩි අවධානයක් යොමුකර ඇති බවයි. මේ සදහා නව මාර්ගෝපදේශන සංග්‍රහයක් කෙටුම්පත් කිරීමට ද සැලසුම් කර තිබේ. එම මාර්ගෝපදේශන සංග්‍රහය සඳහා ප්‍රාදේශීය ලේකම්වරුන්ගෙන් මෙන්ම විදුලි පාරිභෝගිකයින්ගෙන් ද අදහස් හා යෝජනා ලබාගැනීමට නියමිතය. නව මාර්ගෝපදේශන සංග්රිහය කෙටුම්පත් කිරීමෙන් අනතුරුව ලබන වසරේ සිට විදුලි පාරිභෝගිකයින් මුහුණදෙන ගැටළුවලට කඩිනමින් විසදුම් ලබාදීමට හැකිවනු ඇති බව මහජන උපයෝගීතා කොමිසමේ අධ්‍යක්ෂ ජයනාත් හේරත් මහතා සඳහන් කළේය.", "URL": "https://sinhala.adaderana.lk/news.php?nid=95808", "Category": null, "Parent URL": null}