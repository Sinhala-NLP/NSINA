{"Source": "Adaderana", "Timestamp": "January 29, 2011 08:21 am", "Headline": "ජනපතිගෙන් මිලියන 30 ක් ඉල්ලා ඇමරිකානු අධිකරණයකට නඩුවක්", "News Content": "ජනාධිපති මහින්ද රාජපක්ෂ මහතාට එරෙහිව ඇමරිකාවේ අධිකරණයක නඩුවක් ගොනු කර ඇති බව විදෙස් මාධ්‍ය උපුටා දක්වයි. අත්තනෝමතික ලෙස ද්‍රවිඩ ජනයා ඝාතනය කළේ යයි චෝදනා කරමින් ජනාධිපතිවරයාට එරෙහිව මිලියන 30 ක වන්දියක් ඉල්ලා ද්‍රවිඩ ජාතිකයින් විසින් මෙම නඩුව පවරා තිබේ. ජනාධිපතිවරයා පුද්ගලික සංචාරයක් සඳහා හදිසියේ ඇමරිකාවට පැමිණීමත් සමග ‍ද්‍රවිඩ ඩයස්පෝරාවේ ක්‍රියාකාරීන් විසින් මෙම නඩුව පවරා ඇතැයි සඳහන් වේ. අත්අඩංගුවට ගත් සැකකරුවන්ගෙන් අමානුෂික ලෙස පහරදීම් හා වධහිංසා පමුණුවීම් මගින් පාපොච්චාරණය කිරීම් වැළැක්වීම සඳහා 1991 වසරේදී සම්මත කර ගනු ලැබූ නීතියකට අනුව මෙම නඩුව ගොනු කළ බව වොෂිංටනයේ නීතිඥවරයෙකු වන බෲස් ෆේන් නැමැත්තා සඳහන් කර තිබේ.", "URL": "https://sinhala.adaderana.lk/news.php?nid=13822", "Category": null, "Parent URL": null}