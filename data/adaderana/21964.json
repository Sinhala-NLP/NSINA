{"Source": "Adaderana", "Timestamp": "February 8, 2012 03:38 pm", "Headline": "වැල්ලවත්ත ගින්න ගැන විශේෂ විමර්ශනයක්", "News Content": "වැල්ලවත්ත නිවාස සංකීර්ණයේ නිවාසයක අද(08) අලුයම හටගත් ගින්න සම්බන්ධයෙන් වැල්ලවත්ත පොලිසිය විශේෂ විමර්ශනයක් ආරම්භ කර තිබේ. අදාළ ගින්නෙන් පුද්ගලයින් දෙදෙනෙකු මියගොස් තිබුණි. මියගොස් සිටි එක් අයෙකුගේ සිරුර නිවසේ විදුලි පංකාවක එල්ලෙමින් තිබූ බව පොලිසිය පැවසීය. ගින්නෙන් තුවාල ලබා සිටි අනෙක් කාන්තාව ජාතික රෝහ‍ල වෙත ඇතුළත් කි‍රීමෙන් අනතුරුව මියගොස් තිබුණි. සිද්ධිය සැක සහිත බැවින් ගින්න ඇතිවීම සහ මරණ සම්බන්ධයෙන් විශේෂ පරීක්ෂණයක් සිදුකෙරෙන බව පොලිසිය සඳහන් කරයි.", "URL": "https://sinhala.adaderana.lk/news.php?nid=21964", "Category": null, "Parent URL": null}