{"Source": "Adaderana", "Timestamp": "December 10, 2012 10:50 am", "Headline": "18 සුනාමි පෙරහුරුවක්", "News Content": "ලබන 18 වන දින සුනාම් පෙරහුරුවක් සිදු කිරීමට කටයුතු යොදා ඇතැයි ආපදා කළමනාකරණ මධ්‍යස්ථානය පවසයි. දිවයිනේ දිස්‍ත්‍රික්ක 14 ක් ආවරණය වන පරිදි මෙම පෙර‍හුරුව සිදු කිරීමට බලාපොරොත්තු වන බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. සුනාමි අවස්ථාවකදී වෙරළබඩ ප්‍රදේශ ආශ්‍රිත ජනතාව කෙසේ ක්‍රියා කළ යුතු ද යන්න පිළිබඳ අවබෝධයක් ලබාදීම සුනාමි පෙරහුරුවක් පැවැත්වීමේ අරමුණ වේ. මීට පෙර ද අවස්ථා කිහිපයකදී සුනාමි පෙරහුරු පවත්වා තිබේ.", "URL": "https://sinhala.adaderana.lk/news.php?nid=29841", "Category": null, "Parent URL": null}