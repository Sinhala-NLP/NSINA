{"Source": "Adaderana", "Timestamp": "April 24, 2019 10:19 pm", "Headline": "ප්‍රධාන නගර කිහිපයක ශ්‍රී ලන්කන් ප්‍රාදේශීය සේවා මධ්‍යස්ථාන විවෘත කරයි", "News Content": "වර්තමානයේ රටේ ඇති වී ඇති අපහසුතාව සළකා බලා, ගුවන් මගී සේවා සැපයීම සදහා කොළඹ, කොටුව ලෝක වෙළඳ මධ්‍යස්ථානයේ කාර්යාලයට අමතරව, තවත් රටපුරා පිහිටි ප්‍රධාන නගර කිහිපයකම සිය සේවා මධ්‍යස්ථාන දවසේ පැය 24 පුරා විවෘත කර තැබීමට ශ්‍රී ලන්කන් ගුවන් සේවය පියවර ගෙන තිබේ. ඒ අනුව ගුවන් ටිකට් පත් මිලදී ගැනීම, ගුවන් ගතවීමේ දින වෙනස් කර ගැනීමට, ආසන වෙන් කරවා ගැනීමට මෙන්ම ගුවන් යානා පිටත්වන සහ පැමිණීමේ වේලාවන් පිළිබඳව දැන ගැනීමට ද, මෙම සේවා මධ්‍යස්ථාන ඔස්සේ සිදු කර ගත හැකි බව ඔවුන් පෙන්වා දෙති. මඩකලපුව, ගම්පහ, හම්බන්තොට, යාපනය, කුරුණෑගල, වව්නියාව සහ වෙන්නප්පුව යන නගරවල මෙම ප්‍රාදේශීය සේවා මධ්‍යස්ථාන පිහිටුවා තිබේ . මේ පිළිබඳව වැඩිදුර විස්තර ලබා ගැනීමට 1979 දුරකථන අංකය ඇමතීමෙන් හෝ www.srilankan.com වෙබ් අඩවියට පිවිසීමෙන් සිදු කළ හැකි බව ද ශ්‍රී ලන්කන් ගුවන් සේවය වැඩිදුරටත් දන්වා සිටී.", "URL": "https://sinhala.adaderana.lk/news.php?nid=108638", "Category": null, "Parent URL": null}