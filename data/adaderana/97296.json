{"Source": "Adaderana", "Timestamp": "October 7, 2018 07:40 am", "Headline": "ඡන්ද ක්‍රමය ගැන රිෂාඩ් බදියුදීන්ගෙන් ප්‍රකාශයක්", "News Content": "කිහිපදෙනෙකුට අවශ්‍ය ලෙස ඡන්ද ක්‍රමය වෙනස් කිරීමෙන් අනාගතයේ ගැටලු වලට මුහුණදීමට සිදුවන බව අමාත්‍ය රිෂාඩ් බදියුදීන් මහතා පවසයි. මාධ්‍යවේදීන් කළ විමසීමකදී ඔහු ප්‍රකාශ කළේ ප්‍රමාණවත් පරිදි කාලය ලබාගෙන සියලු ජනකොටස් සතුටුවන ආකාරයේ ඡන්ද ක්‍රමයක් සකස් කළ යුතු බවයි. මේ අතර හෙට මධ්‍යම රාත්‍රියේ දී මධ්‍යම පළාත් සභාවේ නිල කාලය අවසන් වේ. ලබන 10 වැනිදා වයඹ පළාත් සභාවේ නිල කාලය ද අවසන් වන අතර මේ මස 24 වැනිදා උතුරු පළාත් සභාවේ නිල කාලය අවසන් වීමට නියමිතයි. ඒ අනුව මේ මාසය අවසන් වන විට පළාත් සභා 06ක ඡන්ද විමසීමක් සිදුකළ යුතු වේ.", "URL": "https://sinhala.adaderana.lk/news.php?nid=97296", "Category": null, "Parent URL": null}