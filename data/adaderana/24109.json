{"Source": "Adaderana", "Timestamp": "May 9, 2012 09:03 am", "Headline": "සෑම පළාතකටම ස්ථූපයක්-ප්‍රථම ස්ථූපයට මිලියන 25 ක්", "News Content": "දිවයිනේ සෑම පළාතකම ස්ථූපයක් බැගින් ඉදිකිරීමට පියවර ගෙන තිබේ. පළාත් 9හිම එක් පළාතකට එක් ස්ථූපයක් බැගින් ස්ථාපිත කිරීම මේ යටතේ සිදුවන බව ජනාධිපති මාධ්‍ය අංශය පවසයි. තිස් වසරක් පැවති යුද්ධය මානුෂික මෙහෙයුමකින් නිමා කිරීම සඳහා සුවිශාල දායකත්වයක් දැරූ රණවිරුවන්ට උපහාර වශයෙන් මෙම ස්ථූප ඉදිකෙරෙන බව එම මාධ්‍ය අංශය නිවේදනය කරයි. ඒ යටතේ ඉදිකෙරෙන ප්‍රථම ස්ථූපය අනුරාධපුර පූජා නගර පරිශ්‍රයේ ජය ශ්‍රී මහා බෝධියට පිවිසෙන මාර්ගයේ කුරුණෑගල මංසන්ධිය අසළ ඉදිකිරීමට නියමිත බව සඳහන්ය. එය \" සඳහිරු සෑය \" ලෙස නම් කර තිබේ. ඊට වැය කරන මුදල රුපියල් බිලියන 2කි. ඒ සඳහා ජනාධිපති මහින්ද රාජපක්ෂ මහතා රුපියල් මිලියන 25ක මුදලක් ආරක්ෂක ලේකම් ගෝඨාභය රාජපක්ෂ මහතා වෙත පිරිනැමූ බව ජනාධිපති මාධ්‍ය අංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=24109", "Category": null, "Parent URL": null}