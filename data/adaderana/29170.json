{"Source": "Adaderana", "Timestamp": "November 14, 2012 09:20 am", "Headline": "ජනගහණයෙන් 50% ට දියවැඩියාව ව්‍යාප්තවීමේ අවදානමක්", "News Content": "දියවැඩියා රෝගය පාලනය නොකළහොත් 2050 වසර වන විට මෙරට ජනගහනයෙන් 50% ක ප‍්‍රතිශතයක් දියවැඩියා රෝගයට ගොදුරුවීමට අවකාශය ඇති බව සෞඛ්‍ය අමාත්‍යංශය පවසයි. රටේ පාසැල් දරුවන්ගෙන් 10%-15% ත් අතර ප‍්‍රමාණයක් දියවැඩියාවට ගොදුරු වී සිටින බව එම අමාත්‍යංශය පෙන්වාදෙයි. එමෙන්ම පාසැල් දරුවන්ගේ 4% ක පිරිසක් අධි ස්ථූල භාවයෙන් යුතු වන බව සෞඛ්‍ය අමාතංශය පවසයි. දැනටමත් රෝහල්වල පැවැත්වෙන දියවැඩියා සායන සඳහා සෑම දිනකම රෝගීන් 200 ට අධික පිරිසක් පැමිණෙන බව එම අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=29170", "Category": null, "Parent URL": null}