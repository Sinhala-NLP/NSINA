{"Source": "Adaderana", "Timestamp": "December 27, 2017 03:18 pm", "Headline": "මම දන්නෙත් නෑ- ලේකම් දන්නෙත් නෑ", "News Content": "ශ්‍රීලංකන් ගුවන් සේවයට අදාළව එල්ල වී ඇති දූෂණ වංචා චෝදනා සම්බන්ධයෙන් එහි සභාපති සහ අධ්‍යක්ෂ මණ්ඩල සාමාජිකයින් 6 දෙනෙකු ඉල්ලා අස්වීමට සූදානමින් සිටින බව පසුගිය දා ප්‍රකාශ වීම සම්බන්ධයෙන් තමා කිසිවයක් නොදන්නා බව ශ්‍රීලංකන් ගුවන් සේවය භාර අමාත්‍ය රාජ්‍ය ව්‍යවසාය සංවර්ධන අමාත්‍ය කබීර් හෂීම් මහතා පවසයි. අද දෙරණ කළ විමසීමකට ප්‍රතිචාර දක්වමින් අමාත්‍යවරයා කියා සිටියේ අදාළ ඉල්ලා අස්වීම් පිළිබඳව තමා නොදන්නා බවත්, අමාත්‍යාංශ ලේකම්වරයා හෝ නොදන්නා අතර මේ පිළිබඳව මාධ්‍ය තුළින් දැනුවත් වු බවත්ය. එහිදී අදහස් දක්වමින් අමාත්‍යවරයා මෙසේ පැවසීය. “ශ්‍රීලංකන් එයාර්ලයින් එකේ අධ්‍යක්ෂ මණ්ඩලයේ ඉල්ලා අස්වීම ගැන මම නං මුකුත් දන්නේ නැහැ. මට නිල වශයෙන් දැනුවත් කරලා නැහැ. මගේ අමාත්‍යාංශයට දැනුවත් කරලා නැහැ. මගේ අමාත්‍යාංශයේ ලේකම්තුමාටත් දැනුවත් කරලා නැහැ. මමත් ඒ ගැන දැනගත්තේ මාධ්‍ය හරහා. එච්චරයි මට කියන්න පුළුවන්.“", "URL": "https://sinhala.adaderana.lk/news.php?nid=82146", "Category": null, "Parent URL": null}