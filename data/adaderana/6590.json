{"Source": "Adaderana", "Timestamp": "February 10, 2010 09:45 am", "Headline": "රුසියාවෙන් ශ්‍රීලංකාවට ශිෂ්‍යත්ව වැඩිකරයි", "News Content": "ශ්‍රී ලාංකික සිසුන්ට ලබාදෙන ශිෂ්‍යත්ව ප්‍රමාණය වැඩි කිරිමට රුසියාව එකඟත්වය පළ කර තිබේ. මොස්කව් විශ්ව විද්‍යාලයේ උපකුලපති හා ජනාධිපති මහින්ද රාජපක්ෂ මහතා අතර පැවති සාකච්ඡාවකදී ඊට අදාල එකඟතාවයට පැමිණ ඇති බව සඳහන් වේ.. ඒ අනුව වෛද්‍ය ‍, ඉංජිනේරු සහ වෙනත් පාඨමාලා සඳහා ශ්‍රීලංකාවේ ‍සිසුන්ට ඉදිරි‍යේදී වැඩි අවස්ථා හිමිවනු ඇති බවත්,මොස්කව් විශ්ව විද්‍යාලය සමග උසස් අධ්‍යාපන අමාත්‍යාංශය සහ අධ්‍යාපන අමාත්‍යාංශය එක්ව මීට අදාල වැඩපිළිවෙළ සකස් කිරීමට නියමිතව ඇත. එමෙන්ම ශ්‍රී ලංකාවේ අධ්‍යාපන ක්ෂේත්‍රය සඳහා තොරතුරු තාක්ෂණය ව්‍යාප්ත කිරීමට අවශ්‍ය සහයෝගය ලබාදීමට ද රුසියානු රජය එකඟත්වය පළ කර ඇත.", "URL": "https://sinhala.adaderana.lk/news.php?nid=6590", "Category": null, "Parent URL": null}