{"Source": "Adaderana", "Timestamp": "February 14, 2019 06:02 pm", "Headline": "කඩවත වෙඩි තැබීමක්-පොලිස් නිලධාරියෙකුට තුවාල", "News Content": "කඩවත ප්‍රදේශයේදී පොලිස් නිලධාරියෙකුට අද(14) සවස 5.10ට පමණ වෙඩි වැදී තිබේ. කඩවත පොලිස් වසමේ කඩවත නගරයේදී බෝගස අසල ත්‍රීරෝද රථයක පුද්ගලයෙකු හෙරොයින් ළඟ තබාගෙන සිටින බවට කඩවත පොලිස් ස්ථානයට ලද තොරතුරක් මත වැටලීමක් සිදු කර තිබේ. එම වැටලීමේදී සැකකරු ත්‍රීරෝද රථය සමඟ අත්අඩංගුවට ගෙන පොලිස් ස්ථානයට රැගෙන ඒමට සූදානම් වූ අවස්ථාවේ සැකකරු පොලිස් නිලධාරියෙකු සමඟ පොර බැඳීමේදී පොලිස් නිලධාරියා අතැති ගිනි අවිය ක්‍රියාත්මක වී පොලිස් නිලධාරියාගේ අතට වෙඩි වැදී තිබේ. තුවාල ලැබූ පොලිස් නිලධාරියා රාගම රෝහලට ඇතුළත් කර ඇත. වයස අවුරුදු 22ක් වන ඉහලබියන්විල ප්‍රදේශයේ පදිංචි සැකකරු අත්අඩංගුවට ගෙන ඇති අතර සැකකරු සන්තකයේ තිබී හෙරොයින් ග්‍රෑම්10ක් පොලිස් භාරයට ගෙන ඇත. ත්‍රීරෝද රථයේ සිටි සැකකරුගේ මව,බිරිඳ හා දරුවෙකු පොලිස් භාරයට ගෙන ඇත. පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=104331", "Category": null, "Parent URL": null}