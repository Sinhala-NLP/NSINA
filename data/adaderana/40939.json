{"Source": "Adaderana", "Timestamp": "February 7, 2014 11:05 am", "Headline": "තමිල්නාඩු දේශපාලන පක්ෂ මට විරුද්ධව වැඩ කරනවා", "News Content": "තමිල්නාඩුවේ ඇතැම් දේශපාලන පක්ෂ තමාට විරුද්ධව කටයුතු කරන බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. මේ හේතුවෙන් තමිල්නාඩුවේ තමාට විරුද්ධ ක්‍රියාමාර්ග පුළු‍ල් ‍වන බවක් දක්නට ඇති බවද ඔහු කියයි. එම නිසා තමිල්නාඩුවේ සංචාරය කිරීමේදී තමාට දෙවරක් සිතීමට සිදුව ඇතැයි ද විපක්ෂනායකවරයා පවසයි. නිල සංචාරයක් සඳහා ඉන්දියාව බලා පිටත්ව ගිය විපක්ෂනායක රනිල් වික්‍රමසිංහ මහතා චෙන්නායි ගුවන් තොටුපළේදී මාධ්‍යවෙත අදහස් දක්වමින් අද මේ බව පවසා ඇත.", "URL": "https://sinhala.adaderana.lk/news.php?nid=40939", "Category": null, "Parent URL": null}