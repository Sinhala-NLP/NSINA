{"Source": "Adaderana", "Timestamp": "July 2, 2014 11:37 am", "Headline": "වටරැක විජිතහිමි 07 දක්වා යළි රිමාන්ඩ්", "News Content": "ජාතික බලසේනා සභාපති පූජ්‍ය වටරැක විජිත හිමියන් ජූලි 07 වන දින දක්වා යළි රක්ෂිත බන්ධනාගාර ගතකරන ලෙස අධිකරණය විසින් නියෝග කර තිබේ. අදාළ නඩුව අද(02) කැඳවීමෙන් පසු පානදුර මහේස්ත්‍රාත් රුචිර වැලිවත්ත මහතා විසින් මෙම නියෝගය කළ බව අද දෙරණ වාර්තාකරු පවසයි. අසත්‍ය පැමිණිලි සිදුකරමින් පොලීසිය නොමග යැවූ බවට පූජ්‍ය වටරැක විජිත හිමියන්ට චෝදනා එල්ලවී ඇති අතර ඒ පිළිබඳ විමර්ශන තාමත් අවසන්ව නොමැති බව පොලීසිය විසින් අධිකරණයට දන්වා ඇත. එබැවින් තවදුරටත් රඳවා තබාගනිමින් විමර්ශන කිරීමට අවසර ලබාදෙමින් සැකකරු ජූලි 07 දක්වා රක්ෂිත බන්ධනාගාරයේ තැබීමට නියෝග කළ බව සඳහන්ය.", "URL": "https://sinhala.adaderana.lk/news.php?nid=44366", "Category": null, "Parent URL": null}