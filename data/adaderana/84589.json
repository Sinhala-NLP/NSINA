{"Source": "Adaderana", "Timestamp": "February 20, 2018 07:19 pm", "Headline": "බොරැල්ලේ වෙඩි තැබීමක්-පුද්ගලයෙකුට තුවාලයි", "News Content": "බොරැල්ල-කොටා පාර දුම්රිය හරස් මාර්ගය අසළ වෙඩි තැබීමක් සිදුව තිබේ. අද (20) පස්වරු 6.35 ට පමණ බොරැල්ල කොටා පාර දුම්රිය හරස් මාරගය අසලදී යතුරු පැදියකින් පැමිණි නාඳුනන පුද්ගලයින් දෙදෙනෙක් විසින් මෙම වෙඩි තැබීම සිදුකර තිබේ. එහිදී තුවාල ලැබූ පුද්ගලයෙකු මේ වන විට රෝහල් ගත කළ බව පොලිස් මාධ්‍ය ප්‍රකාශකවරයා අද දෙරණට පැවසීය. තුවාල ලබා ඇත්තේ තිස් දෙහැවරිදි කොටහේන ප්‍රදේශයේ පදිංචි පුද්ගලයෙකු බවට මේ වන විට අනාවරණය වී ඇති බව පොලීසිය ප්‍රකාශ කරයි. වෙඩි තැබීමට හේතුව මෙතෙක් අනාවරණය වී නොමැති අතර වෙඩි තැබීම සිදුකළ පුද්ගලයින් සොයා බොරැල්ල පොලීසිය විශේෂ විමර්ශනයක් ආරම්භ කර තිබේ.්", "URL": "https://sinhala.adaderana.lk/news.php?nid=84589", "Category": null, "Parent URL": null}