{"Source": "Adaderana", "Timestamp": "November 27, 2017 11:55 am", "Headline": "බෝතලේ නැන්දා අලවංගුවෙන් ඔළුවට ඇන බේබදු බෑණා මරයි", "News Content": "නැන්දම්මා විසින් සිය බෑණාට අලවංගුවකින් ඔළුවට පහරදී මරා දමා ඇති පුවතක් මීරිගමින් වාර්තා වෙයි. මරණකරු නිතර නිතර බීමත්ව පැමිණ බිරිඳට සහ බිරිඳගේ මවට පහර දෙන අතර මෙම සිද්ධිය වන අවස්ථාවේ දී බීමත්ව කලහකාරී ලෙස හැසිරෙමින් සිටි බව වාර්තා වෙයි. එහිදන ඔහු කලහකාරීව හැසිරෙන අවස්ථාවේ බිරිඳගේ මව විසින් මෙලෙස පහර දී ඝාතනය කර ඇති බව පොලීසිය සිදු කළ මුලික විමර්ශනවලින් අනාවරණ වී තිබේ. මීරිගම පොලිස් වසමේ බෝතලේ ඉහළගම ප්‍රදේශයේ කාන්තාවක විසින් මෙම පිරිමි පුද්ගලයාට යකඩ ඉන්නකින් හිසට පහරදී බරපතළ තත්ත්වයෙන් මීරිගම රෝහලට ඇතුළත් කර තිබේ. ඔහු රෝහලට ඇතුළත් කිරීමේදී මිය ගොස් ඇති බව මීරිගම පොලීසිය පවසයි. මිය ගිය පුද්ගලයා වයස අවුරුදු 32 ක් වූ බෝතලේ - ඉහළගම - අඹේපුස්ස ලිපිනයේ පදිංචි සිරිවර්ධන ආරච්චිගේ චමින්ද ප්‍රදීප් කුමාර යන පුද්ගලයා බව අනාවරණ වී තිබේ. මිය ගිය පුද්ගලයා දෙදරු පියෙක් වන අතර ගැහැණු දරුවෙකු හා පිරිමි දරුවෙකු ඔහුට සිටියි. මෘත ශරීරය මීරිගම රෝහලේ මෘත ශරීරාගාරයේ තබා ඇත. මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද(27) දින සිදු කිරීමට නියමිතය. සිද්ධිය සම්බන්ධයෙන් සැකකාරිය අත්අඩංගුවට ගෙන ඇති අතර මීරිගම පොලීසිය විසින් විමර්ශන සිදු කරනු ලබයි.", "URL": "https://sinhala.adaderana.lk/news.php?nid=80612", "Category": null, "Parent URL": null}