{"Source": "Adaderana", "Timestamp": "October 20, 2016 12:16 pm", "Headline": "උතුරු පළාතේ නීතිඥවරු වර්ජනයක් අරඹති", "News Content": "උතුරු පළාතේ සියළු අධිකරණවල නීතීඥවරුන් විසින් වැඩවර්ජනයක් ආරම්භ කර තිබේ.කිලිනොච්චිය මහේස්ත්‍රාත්වරයා සම්බන්ධයෙන් අපහාසාත්මක අසත්‍ය ප්‍රචාරයක් වෙබ් අඩවි ඔස්සේ පළ කිරීමට විරෝධය පළ කරමින් මෙම වැඩ වර්ජනය ක්‍රියාත්මක කරන බව උතුරු පළාත් නීතීඥ සංගමය පවසයි.යාපනය, කිලිනොච්චිය, වව්නියාව යන දිස්ත්‍රික්ක ඇතුළු උතුරු පළාතේ සේවයේ නිරත සියළු නීතීඥවරුන් මෙම විරෝධතාව සඳහා එක්ව සිටින බව සඳහන්ය.කිලිනොච්චි මහේස්ත්‍රාත්වරයා සම්බන්ධයෙන් අසත්‍ය පුවත් පළ කළ පුද්ගලයින්ට එරෙහිව නීතිමය ක්‍රියාමාර්ග ගන්නා තුරු මෙම වැඩවර්ජනය ක්‍රියාත්මක කරන බව උතුරු පළාත් නීතීඥ සංගමයේ වව්නියාව ශාඛාවේ ලේකම් නීතීඥ ඇන්ටන් පුනිදනායගම් මහතා පැවසුවේය.", "URL": "https://sinhala.adaderana.lk/news.php?nid=65210", "Category": null, "Parent URL": null}