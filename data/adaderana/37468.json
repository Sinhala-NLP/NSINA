{"Source": "Adaderana", "Timestamp": "September 17, 2013 09:37 am", "Headline": "එංගලන්තයට එරෙහි එක්දින තරගාවලියේ ජය ඔස්ට්‍රේලියාවට", "News Content": "ඔස්ට්‍රේලියාව සහ එංගලන්තය අතර පැවති එක්දින තරගාවලිය දෙකට එකක් ලෙස ජය ගැනීමට ඔස්ට්‍රේලියානු කණ්ඩායම සමත් විය. ඒ ඊයේ පැවති පස්වන එක්දින ක්‍රිකට් තරගයෙන් ඔස්ට්‍රේලියානු කණ්ඩායම ලකුණු 49ක ජයක් ලබා ගැනීමත් සමගය. තරගයේ කාසිය වාසිය දිනූ ඔස්ට්‍රේලියානු කණ්ඩායම පළමුව පන්දුවට පහරදීමට තීරණය කළේය. ඒ අනුව ඔවුන් සිය පන්දුවාර 50 තුළ සියලු ක්‍රීඩකයින් දැවී ලකුණු 298ක් ලබා ගැනීමට සමත් විය. ඔස්ට්‍රේලියානු ඉනිම වෙනුවෙන් ෂේන් වොට්සන් ලකුණු 143යි. පිළිතුරු ඉනිම සඳහා පිටියට පිවිසි එංගලන්ත කණ්ඩායමට පන්දුවාර 48කදී සියලු ක්‍රීඩකයින් දැවී ලබාගත හැකි වුයේ ලකුණු 249ක් පමණි. තරගාවලියේ තරග දෙකක් වර්ෂාව හේතුවෙන් නතර කර දැමීමට සිදුවුණි.", "URL": "https://sinhala.adaderana.lk/news.php?nid=37468", "Category": null, "Parent URL": null}