{"Source": "Adaderana", "Timestamp": "October 2, 2010 03:41 pm", "Headline": "රස්සාවෙන් මිනිසුන් ඇන්දූ 10 ට පොලිස් දැල", "News Content": "මුද්‍රිත සහ විද්‍යුත් මාධ්‍ය යොදාගනිමින් වෘත්තීයමය වංචා සිදුකළ පුද්ගලයින් දසදෙනෙකුට වැඩි පිරිසක් අත්අඩංගුවට ගෙන ඇති බව පොලිස් වංචා විමර්ශන කාර්යංශය පවසයි. මොවුන් මාධ්‍ය භාවිතා කරමින් මහජනතාව නොමග යවා ඇති බව එම කාර්යාංශයේ අධ්‍යක්ෂ ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා ප්‍රකාශ කළේය. මෙවැනි පුද්ගලයින් සම්බන්ධයෙන් පරීක්ෂණ පැවැත්වීම සඳහා විශේෂ ඒකකයක් ද මේ වන විට ආරම්භ කර තිබේ. එමගින් මෙවැනි වෘත්තීයමය වංචාකරුවන් පිළිබඳ තොරතුරු ලබාගෙන ඔවුන් අත්අඩංගුවට ගැනීමේ කටයුතු අඛණ්ඩව සිදුකරන බව මැක්සි ‍ ප්‍රොක්ටර් මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=11245", "Category": null, "Parent URL": null}