{"Source": "Adaderana", "Timestamp": "June 14, 2013 05:11 pm", "Headline": "අපි සතුරාටත් ලේ දන්දුන් ජාතියක්", "News Content": "සතුරාටත් \"ලේ\" දන්දුන් රටක ජාතියක් ලෙස ලෝකයේ සෙසු ජාතීන්ට වඩා ශ්‍රී ලාංකේය ජාතිය වැදගත් ස්ථානයක් උසුලන බව ජනාධිපති මහින්ද රාජපක්ෂ මහතා පවසයි. ඔහු පවසන්නේ ලේ දන්දීමේ දිනය වැනි මානව හිතවාදී දින වෙනත් රටවලට වඩා අභිමානයෙන් සැමරීමට ශ්‍රී ලාංකිකයින්ට හැකියාව පවතින බවයි. අදට (14) යෙදී ඇති ලෝක රුධිර පරිත්‍යාගශීලීන්ගේ දිනය වෙනුවෙන් අරලියගහ මන්දිරයේ පැවති සැමරුම් උත්සවයට සහභාගී වෙමින් ජනාධිපති මහින්ද රාජපක්ෂ මහතා මේ අදහස් පල කළේය. එහිදි තවදුරටත් අදහස් දැක්වු ජනාධිපතිවරයා පැවසුවේ අතීතයේ මෙන් නොව වර්තමානයේ ජනතාව ලේ පරිත්‍යාග කිරීම කෙරෙහි වැඩි අවධානයකින් පසුවන බවය.", "URL": "https://sinhala.adaderana.lk/news.php?nid=34920", "Category": null, "Parent URL": null}