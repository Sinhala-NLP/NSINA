{"Source": "Adaderana", "Timestamp": "December 23, 2010 02:40 pm", "Headline": "ප්‍රමිතියෙන් යුත් පාසල් බෑග් ලබාදීමට නිසි ක්‍රම‍වේදයක් නෑ", "News Content": "ප්‍රමිතියෙන් යුත් පාසල් බෑග් ලබාදීම සඳහා අධ්‍යාපන අමාත්‍යාංශය මගින් නිසි ක්‍රම‍වේදයක් අනුගමනය කර නොමැති බව ලංකා ගුරු සංගමය පවසයි. අදාළ බෑගය නිෂ්පාදනය කිරීම සඳහා ලියාපදිංචි අංකයක් සහිතව සංයුක්ත තැටියක් ව්‍යාපාරිකයින්ට ලබාදී ඇති බව එම සංගමයේ ලේකම් ජෝශප් ස්ටාලින් මහතා සඳහන් කරයි. එහෙත් අදාළ බෑගය සඳහා නියමිත මිලක් නියම කර නොමැති බව ද ජෝශප් ස්ටාලින් මහතා පෙන්වාදෙයි. මේ හේතුවෙන් පාසල් බෑග් අධික මිල ගණන්වලට අලෙවි කිරීමට ව්‍යාපාරිකයින් පෙළඹී ඇති බව ඔහු ප්‍රකාශ කරයි.", "URL": "https://sinhala.adaderana.lk/news.php?nid=13046", "Category": null, "Parent URL": null}