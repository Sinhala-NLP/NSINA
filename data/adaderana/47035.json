{"Source": "Adaderana", "Timestamp": "October 29, 2014 06:30 am", "Headline": "ශර්මා මහකොමසාරිස්වරුන් හමුවෙන්න නියමිතයි", "News Content": "පොදුරාජ්‍ය මණ්ඩලයීය සංවිධානයේ මහලේකම් කමලේෂ් ශර්මා මහතා මෙරට මණ්ඩලයීය රටවල මෙරට මහකොමසාරිස්වරුන් හමුවීමට නියමිතව තිබේ. අද (29) පෙරවරුවේ මෙම හමුව සිදුවීමට නියමිත බව සඳහන්ය. ඔහු ඊයේ පස්වරුවේ සිවිල් සංවිධාන නියෝජිතයින් හමුවි සාකච්ජාවක නිරතවිය. ශ්‍රී ලංකාවේ පැවති පොදුරාජ්‍ය මණ්ඩලයීය සමුළුවේ ප්‍රගති සමාලෝචනය කිරීම කමලේෂ් ශර්මා මහතාගේ මෙරට සංචාරයේ අරමුණ බව කියැවෙයි. ඔහු ජනාධිපති මහින්ද රාජපක්ෂ මහතාද හමුවී සාකච්ජාවකද නිරත විය. පසුගිය සෙනසුරාදා දිවයිනට පැමිණි කමලේෂ් ශර්මා මහතා අද පස්වරුවේ දිවයිනෙන් පිටත්වයාමට නියමිතය.", "URL": "https://sinhala.adaderana.lk/news.php?nid=47035", "Category": null, "Parent URL": null}