{"Source": "Adaderana", "Timestamp": "May 11, 2019 07:28 pm", "Headline": "ඇතැම් පුද්ගලයින්ට මුදල්ගෙවා අන්තවාදී කණ්ඩායම්වල තොරතුරු ලබාගත්තා", "News Content": "තම පාලන සමයේ බුද්ධි අංශ ලවා ඇතැම් පුද්ගලයින්ට මුදල්ගෙවා අන්තවාදී කණ්ඩායම්වල තොරතුරු ලබාගත් බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ බව සඳහන් කළේ අද (11) ගැටඹේ ශ්‍රී රාජෝපවනාරාමය වෙත පැමිණි අවස්ථාවේදියි. විපක්ෂ නායක මහින්ද රාජපක්ෂ මහතා අද පෙරවරුවේ දළදා මාලිගාවට පැමිණ දළදා සමිඳුන් වැඳපුදාගෙන ආශිර්වාද ලබාගත්තේය. අනතුරුව මල්වතු මහවිහාරයට පැමිණි විපක්ෂ නායකවරයා මල්වතු මහානායක අතිපූජ්‍ය තිබ්බටුවාවේ ශ්‍රී සුමංගල මහා නාහිමියන් බැහැ දැක ආශිර්වාද ලබාගත්තේය. ඉන්පසුව මල්වතු අනුනායක පූජ්‍ය දිඹුල් කුඹුරේ විමලදම්ම හිමියන් බැහැදක උන්වහන්සේගන්ද ආශිර්වාද ලබාගත්තේය. විපක්ෂ නායකවරයා අනතුරුව ආශිර්වාද ලබාගත්තේ මල්වතු පාර්ශ්වයේ අනුනායක පූජ්‍ය නියංගොඩ විජිතසිරි හිමියන්ගෙන්. ඉන්පසු අස්ගිරි මහානායක අතිපූජ්‍ය වරකාගොඩ ශ්‍රී ඥානරතන මහානායක හිමියන් බැහැ දැක උන්වහන්සේගෙන්ද ආශිර්වාද ලබගනු ලැබුවේය. විපක්ෂ නායකවරයා අනතුරුව ආශිර්වාද ලබාගනු ලැබුවේ පූජ්‍වේඩරුවේ උපාලි අනුනාහිමියන්ගෙන්. අනතුරුව රාමඤ්ඤ නිකායේ මහානායක අතිපූජ්‍ය නාපානේ පේමසිරි හිමියන්ගෙන්ද විපක්ෂ නායක මහින්ද රාජපක්ෂ මහතා ආශිර්වාද ලබාගත්තේය. ඉන්පසු ගැටඹේ ශ්‍රී රාජෝපවනාරාමය වෙත පැමිණි විපක්ෂ නායකවරයා විහාරාධිපති පූජ්‍ය කැප්පැටියාගෙඩ සිරිවිමල හිමියන් බැහැදැක උන්වහන්සේගෙන්ද ආශිර්වාද ලබාගත්තේය.", "URL": "https://sinhala.adaderana.lk/news.php?nid=109768", "Category": null, "Parent URL": null}