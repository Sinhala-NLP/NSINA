{"Source": "Adaderana", "Timestamp": "April 5, 2013 06:19 pm", "Headline": "පොරොන්දු ඉටුනොකිරීම හේතුවයි!", "News Content": "13 වන ව්‍යවස්ථා සංශෝධනය ක්‍රියාත්මක කරන බවට ආණ්ඩුව ලබාදුන් පොරොන්දුව ඉටුනොකිරීම හේතුවෙන් ඉන්දීය බලපෑම් ඉහළ ගොස් ඇති බව එජාප මන්ත්‍රී ලක්ෂ්මන් කිරිඇල්ල මහතා පවසයි. 13 වන ව්‍යවස්ථා සංශෝධනය ක්‍රියාත්මක කරන බවට ජනාධිපතිවරයා හා ඉන්දීය අග්‍රාමාත්‍යවරයා ඒකාබද්ධ ප්‍රකාශයක් සිදුකළ බව හෙතෙම කියයි. කෙසේ වෙතත් එම ප්‍රකාශයට අනුව කටයුතු කිරීමට මෙරට ආණ්ඩුව අපොහොසත් වී ඇති බව ඉන්දීය බලපෑම් ඉහළ යාමෙන් සනාථ වන බව ඔහු සඳහන් කරයි. අද (05) පෙරවරුවේ පැවති මාධ්‍ය හමුවකට සහභාගි වෙමින් ලක්ෂ්මන් කිරිඇල්ල මහතා මේ බව පැවසීය. උතුරේ පක්ෂ රැස්වීම්වලට සහ පුවත්පත් කාර්යාලයකට පහරදීමේ සිද්ධිය වැනි සිදුවීම් හරහා උතුරේ මැතිවරණය සාධාරණව පැවැත්වෙන බවට සැක මතුවන බව එහිදී තවදුරටත් අදහස් දැක්වු ලක්ෂ්මන් කිරිඇල්ල මන්ත්‍රීවරයා පැවසුවේය.", "URL": "https://sinhala.adaderana.lk/news.php?nid=33040", "Category": null, "Parent URL": null}