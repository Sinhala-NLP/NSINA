{"Source": "Adaderana", "Timestamp": "August 24, 2017 01:05 pm", "Headline": "2015 ජනාධිපතිවරය සමයේ සිල්රෙදි බෙදීම-තීන්දුව සැප්තැම්බර් 7", "News Content": "පසුගිය ජනාධිපතිවරණ සමයේ දිවයින පුරා විහාරස්ථානවලට සිල් රෙදි බෙදාහැරීම තුළින් රජයට රුපියල් මිලියන 650ක පාඩුවක් සිදුකළ බවට චෝදනා කරමින් ගොනුකර ඇති නඩුවේ තීන්දුව සැප්තැම්බර් මස 07 වැනිදා ප්‍රකාශයට පත් කරන බව කොළඹ මහාධිකරණය දැනුම් දී තිබේ. හිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිසමේ හිටපු අධ්‍යක්ෂ ජනරාල් අනූෂ පැල්පිට යන මහත්වරුන්ට එරෙහිව නීතිපතිවරයා විසින් මෙම නඩුව ගොනුකර ඇත. අදාළ නඩුව අද(24) කැදවු අවස්ථාවේ එහි තීන්දුව ප්‍රකාශයට පත් කිරීම පිළිබඳ මහාධිකරණ විනිසුරු ගිහාන් කුලතුංග මහතා දැනුම්දුන් බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.", "URL": "https://sinhala.adaderana.lk/news.php?nid=76633", "Category": null, "Parent URL": null}