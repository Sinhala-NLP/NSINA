{"Source": "Adaderana", "Timestamp": "October 13, 2015 10:11 am", "Headline": " කුඩාවැල්ලේ ධීවර යාත්‍රා කිහිපයක් ගිනි ගනියි", "News Content": "තංගල්ල, කුඩාවැල්ල ධීවර වරාය ආසන්න මුහුදේ නවතා තිබු බහුදින ධීවර යාත්‍රා 06ක ගින්නක් හටගෙන තිබේ.එක් බහුදින ධීවර යාත්‍රාවක හදිසියේ ඇති වු ගින්නක් හේතුවෙන් ඒ අසළ වු තවත් ධීවර යාත්‍රා පහක මෙලෙස ගින්න පැතිර ගොස් ඇති බව පොලීසිය පැවසුවේය.තංගල්ල නගර සභාවේ ගිනි නිවන ඒකකය, පොලීසිය සහ ප්‍රදේශවාසීන්ගේ සහය ඇතිව ගින්න මැඩපවත්වා තිබේ. ගින්නෙන් කිසිදු ජීවිත හානියක් සිදුව නොමැති අතර ගින්නට හේතුව මෙතෙක් අනාවරණය වී නොමැති බවයි පොලීසිය සඳහන් කළේය. සිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54407", "Category": null, "Parent URL": null}