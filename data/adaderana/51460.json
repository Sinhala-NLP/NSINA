{"Source": "Adaderana", "Timestamp": "May 20, 2015 03:20 pm", "Headline": "සජින්ටත් අද ඇප නැතිවෙයි", "News Content": "ජනාධිපති ලේකම් කාර්යාලය සතු වාහන 23ක් අයථා ලෙස භාවිතා කළැයි චෝදනා ලැබ රිමාන්ඩ් කර සිටින පාර්ලිමේන්තු මන්ත්‍රී සජින් ද වාස් ගුණවර්ධන මහතා ලබන මස 03 තෙක් තවදුරටත් රිමාන්ඩ් කිරීමට කොටුව අතිරේක මහේස්ත්‍රාත් ප්‍රියන්ත ලියනගේ මහතා අද නියෝග කර තිබේ.රහස් පොලීසිය අද උසාවියේදී කරුණු දක්වමින් කියා ඇත්තේ එම වාහනවලින් 2ක් මන්ත්‍රීවරයා විසින් සිය පෞද්ගලික ආයතනයක භාවිතයට දී ඇති බවයි.තවත් වාහන 2ක වර්ණ ගන්වා ඇති බවද සෙසු වාහන සොයාගැනීමට ඇති බවද මේ නිසා ඔහුට ඇප ලබාදුනහොත් එම කටයුතුවලට බාධා විය හැකි බැවින් ඊට විරෝධය පළ කරන බවද රහස් පොලීසිය පවසා තිබේ.කරුණු සැලකිල්ලට ගත් මහේස්ත්‍රාත්වරයා ලබන මස 3 තෙක් සජින්ද වාස් ගුණවර්ධන මහතා රිමාන්ඩ් කිරීමට නියෝග කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=51460", "Category": null, "Parent URL": null}