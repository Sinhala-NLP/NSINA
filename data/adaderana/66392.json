{"Source": "Adaderana", "Timestamp": "November 25, 2016 08:23 am", "Headline": "වර්ජනයෙන් අ.පො.ස(සා/පෙ) සිසුන්ට බලපෑම් ? ", "News Content": "වෘත්තිය සමිති කිහිපයක් විසින් ආරම්භ කිරිමට සුදානම් වන පුද්ගලික බස් රථ ඇතුළු පොදු ප්‍රවාහන සේවා වැඩවර්ජනය හේතුවෙන් මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින දරුවන්ට බලපෑමක එල්ල විය හැකි බව ලංකා විදුහල්පති සංගමය පවසයි.එහි ලේකම් පියසිරි ප්‍රනාන්දු මහතා පෙන්වා දෙන්නේ මෙවර අධ්‍යයන පොදු සහතික පත්‍ර සාමාන්‍ය පෙළ විභාගය ලබන මස 06 වනදා ආරම්භ වන බැවින් එම සිසුන් සඳහා එල්ල විය හැකි බලපෑම සම්බන්ධයෙන් අවධානය යොමු කරන ලෙයි.යෝජිත නව දඩ මුදල් සංශෝධනයට එරෙහිව දිවයින පුරා පුද්ගලික බස් රථ, ත්‍රීරෝද රථ ඇතුළු සියළු පොදු ප්‍රවාහන සේවා කටයුතු ලබන 01 වනදා සිට වැඩ වර්ජනයක් සිදු කරන බවට නිවේදනය කර තිබේ.විභාගයට පෙනී සිටින දරුවන් මෙන්ම විභාග ශාලාවල රාජකාරි කරන කාර්යය මණ්ඩලයෙන් බහුතරයක් භාවිතා කරන්නේ පොදු ප්‍රවාහන පහසුකම් බැවින් මෙය බරපතළ ගැටළුවක් විය හැකි බව පියසිරි ප්‍රනාන්දු පවසයි.ඇතැම් ප්‍රදේශවල පුද්ගලික බස් රථ පමණක් ධාවනයේ යෙදෙන බැවින් එම ප්‍රදේශවල දරුවන්ට මෙම වර්ජනය මගින් සෘජු බලපෑම්ක් එල්ල වන බව හෙතෙම අවධාරණය කරයි.", "URL": "https://sinhala.adaderana.lk/news.php?nid=66392", "Category": null, "Parent URL": null}