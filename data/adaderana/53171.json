{"Source": "Adaderana", "Timestamp": "August 11, 2015 09:12 am", "Headline": "මැති ඇමතිවරු ළඟ ඇති රජයේ වාහන වහාම බාරදෙන්න ", "News Content": "රජයේ වාහන ළඟ තබාගෙන සිටින මැති ඇමතිවරුන්ට ඒවා බාරදීමට අද දහවල් 12.00 දක්වා අවස්ථාව ලබාදෙන බව මැතිවරණ කොමසාරිස් මහින්ද දේශප්‍රිය මහතා පවසයි.අද දහවල් 12න් පසු නීති විරෝධී ලෙස මැති ඇමතිවරුන් ළඟ තබාගෙන සිටින රජයේ වාහන පොලීසිය බාරයට ගන්නා ලෙස මැතිවරණ කොමසාරිස්වරයා උපදෙස් ලබාදී ඇත.දේශපාලන පක්ෂ නියෝජිතයින් හා පක්ෂ ලේකම්වරුන් අතර පැවති සාකච්ඡාවේ දී මැතිවරණ කොමසාරිස් මහින්ද දේශප්‍රිය මහතා මේ බව සඳහන් කර තිබේ.", "URL": "https://sinhala.adaderana.lk/news.php?nid=53171", "Category": null, "Parent URL": null}