{"Source": "Adaderana", "Timestamp": "May 11, 2012 03:30 pm", "Headline": "වෙද වැඩ වර්ජනය අත්හිටුවයි", "News Content": "වෘත්තීය සමිති ක්‍රියාමාර්ගය වහාම අත්හිටුවීමට තීරණය කළ බව රජයේ වෛද්‍ය නිලධාරීන්ගේ සංගමය පවසයි. ඒ අනුව අද උදෑසන අටේ සිට ක්‍රියාත්මක කළ වෛද්‍ය වැඩ වර්ජනය නතර කරන බව එම සංගමයේ මධ්‍යම කාරක සභික වෛද්‍ය නලීන් ද සොයිසා මහතා සඳහන් කළේය. රජයේ වෛද්‍ය නිලධාරීන්ගේ සංගමය සෞඛ්‍ය අමාත්‍යාංශය සමඟ සහ මුදල් අමාත්‍යාංශය සමඟ අද දිනයේ විශේෂ සාකච්ඡාවක් පවත්වනු ලැබීය. එම සාකච්ඡාවෙන් අනතුරුව වෘත්තීය සමිති ක්‍රියාමාර්ගය නතර කිරීමට තීරණය කළ බව වෛද්‍ය නලීන් ද සොයිසා මහතා ප්‍රකාශ කළේය. වෛද්‍යවරුන්ගේ ඉල්ලීම්වලට බලධාරීන් කඩිනමින් විසඳුම් ලබාදෙන බවට ලබාදුන් එකඟතාවය මත මෙම වැඩ වර්ජනය නතර කර තිබේ.", "URL": "https://sinhala.adaderana.lk/news.php?nid=24177", "Category": null, "Parent URL": null}