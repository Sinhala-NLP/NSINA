{"Source": "Adaderana", "Timestamp": "November 7, 2017 04:59 pm", "Headline": "බලධාරීන්ට ඇත්තටම බැරි වුණාද? නැත්නම් කඩාකප්පල් කරාද?", "News Content": "මේ වන විට උද්ගත වී ඇති තෙල් ගැටළුව බලධාරීන්ට කළමනාකරණය කිරීමට නොහැකි වුවාද නැති නම් එය කඩාකප්පල්කාරී ක්‍රියාවක් ද යන්න පිළිබඳ බරපතළ සැකයක් මතුව ඇති බව එක්සත් ජාතික පක්ෂ පාර්ලිමේන්තු මන්ත්‍රී නලීන් බණ්ඩාර මහතා පවසයි. අද(07) පැවති මාධ්‍ය හමුවකට එක්වෙමින් මන්ත්‍රීවරයා මෙම අදහස් පළ කළේය. එක් නැවත ප්‍රමිතියෙන් තොර තෙල් ඇති බව පැවසු විගස මෙවැනි තත්ත්වයක් ඇති වීම තුළ අවසන් තෙල් බිංදුවත් හිදෙන කල් බලධාරීන් කුමක් සිදු කළේ යන්න පිළිබඳ විශාල ගැටළුවක් ඇති වන බව ද මන්ත්‍රීවරයා මෙහිදී පැවසීය. කෙසේ වෙතත් පසුගිය පැවති ආණ්ඩුවේ ඇතැම් අය ළඟ කොමිස් වශයෙන් ලබා ගත් විශාල මුදලක් ඇති බවත් එම නිසා බලධාරී මුදලට ලබා ගැනීමේ හැකියාවක් පවතින බැවින් මෙම ක්‍රියාවලිය පිටුපස එවැනි කඩාකප්පල්කාරී සිදුවීමක් ඇත්දැයි සැකයක් පවතින බව ද නලීන් බණ්ඩාර මහතා කියා සිටියේය. ආණ්ඩුව අපහසුතාවයට පත් කිරීමට පසුගිය ආණ්ඩුවේ ඇතැම් අය නොකරන දෙයක් නොමැති බව ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79615", "Category": null, "Parent URL": null}