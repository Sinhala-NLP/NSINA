{"Source": "Adaderana", "Timestamp": "April 19, 2013 08:49 am", "Headline": "රට පනින්න හැදූ තවත් 44ක් දැලේ", "News Content": "ඔස්ට්‍රේලියාවට පලායාමට සැලසුම් කළ බවට සැකපිට ද්‍රවිඩ ජාතිකයින් 44 දෙනෙකු අලුත්ගම කළුවාමෝදර පාලම අසලදී අද (19) අලුයම 2.00ට පමණ අත්අඩංගුවට ගෙන තිබේ. ඔවුන්ගෙන් 35 දෙනෙකුම පිරිමි අය වන අතර කාන්තාවන් 5 දෙනෙකු ද කුඩා ළමුන් සිව්දෙනෙකු ද වන බව පොලීසිය කියයි. මොවුන් කිලිනොච්චිය, යාපනය, වව්නියාව හා මාතලේ ප්‍රදේශවල පදිංචිකරුවන් වන අතර වාහන 3ක සිටියදී අත්අඩංගුවට ගත් බව පොලීසිය පවසයි. මේ අතර ඔස්ට්‍රේලියාවට පලායාමට තැත් කළ තවත් පුද්ගලයින් 61 දෙනෙකු ද වාකරේ ප්‍රදේශයේදී ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=33379", "Category": null, "Parent URL": null}