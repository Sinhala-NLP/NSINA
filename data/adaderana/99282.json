{"Source": "Adaderana", "Timestamp": "November 16, 2018 06:20 am", "Headline": "ගජ නිසා යාපනයේ ජන ජීවිතයට බාධා", "News Content": "ගජ සුළි කුණාටුව හේතුවෙන් යාපනය දිස්ත්‍රික්කයේ ඇතැම් ප්‍රදේශ වෙත දැඩි සුළං තත්ත්වයක් සමඟ වර්ෂාපතනයක් හටගත් බව යාපනය ප්‍රදේශවාසීන් පවසයි. ඊයේ(15) රාත්‍රීයේ යාපනය ‍ඩෙල්ෆ් දූපත ඇතුළු දූපත් ප්‍රදේශ හා යාපනය අර්ධද්වීපයේ මුහුදුබඩ ප්‍රදේශ වෙත සුළං තත්ත්වයේ වැඩීවීමක් හටගෙන තිබු බවයි. යාපනය නගරයටද වර්ෂාපතනය සමඟ සුළං තත්වය හටගත් බවද යාපනය ප්‍රදේශවාසීන් පැවසූහ. යාපනය දිස්ත්‍රික් ලේකම් නාගලිංගම් වේදනායගම් මහතා හා දිස්ත්‍රික් ආපදා කළමණාකරණ මධ්‍යස්ථානය ප්‍රදේශයේ ධිවර ජනතාවට ධීවර කටයුතු වෙනුවෙන් නොයන ලෙසටද නිවේදනයක් නිකුත් කොට තිබිණ. ඉන්දීය මාධ්‍ය සදහන් කරනු ලැබුවේ සුළි කුණාටුවේ බලපෑම ඉන්දියාව වෙත දැඩිව බලපා ඇති බවයි.", "URL": "https://sinhala.adaderana.lk/news.php?nid=99282", "Category": null, "Parent URL": null}