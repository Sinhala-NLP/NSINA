{"Source": "Adaderana", "Timestamp": "November 14, 2012 02:23 pm", "Headline": "සත්වෝද්‍යාන සතියක්", "News Content": "සත්වෝද්‍යාන සතියක් ප‍්‍රකාශයට පත් කර තිබේ. ඒ අනුව දෙසැම්බර් මස 10 වන දින සිට මෙම සතිය තුළ සත්වෝද්‍යාන සතියක් ක‍්‍රියාත්මක වන බව ශ‍්‍රී ලංකා සත්වෝද්‍යාන දෙපාර්තමේන්තුව සඳහන් කළේය. සතුන්ට වඩාත් ගුණාත්මක සේවාවක් ලබාදෙමින් සත්වෝද්‍යානයේ අභිවෘද්ධිය සඳහා මෙම සතිය ප‍්‍රකාශයට පත් කොට ඇති බව එම දෙපාර්තමේන්තුව පැවසීය. සත්වෝද්‍යාන සතිය තුළ එක් එක් දිනයන් සඳහා විශේෂිත තේමාවන් ඔස්සේ විශේෂාංග රැසක් ක‍්‍රියාත්මක කිරීමට සත්වෝද්‍යාන දෙපාර්තමේන්තුව පියවර ගෙන තිබේ. දෙහිවල සත්වෝද්‍යානය නැරඹීමට වාර්ෂිකව පුද්ගලයින් ලක්ෂ 20 ක් පමණ පැමිණෙන බව සඳහන්ය.", "URL": "https://sinhala.adaderana.lk/news.php?nid=29181", "Category": null, "Parent URL": null}