{"Source": "Adaderana", "Timestamp": "March 6, 2017 09:47 am", "Headline": " සතොස හොරා කාලා-1ක් අල්ලයි ", "News Content": "කොටදෙණියාව ලංකා සතොස ආයතන බිද දේපල සොරාගත් පුද්ගලයෙකු අත්අඩංගුවට ගෙන තිබේ. කොටදෙණියාව පොලීසියේ ජංගම සංචාරයේ යෙදී සිටි පොලිස් නිලධාරීන් පිරිසක් විසින් අදාළ සැකකරු අත්අඩංගුවට ගෙන ඇති බව පොලීසිය පැවසුවේය. සතොස ආයතන අසල ත්‍රීරෝද රථයකට භාණ්ඩ පටවමින් සිටි අදාළ සැකකරු පිළිබඳ සැකසිතූ පොලිස් නිලධාරීන් එහිදී සොරාගත් දේපල සමඟ ඔහු අත්අඩංගුවට ගෙන තිබේ. අත්අඩංගුවට ගත් 31 හැවිරිදි අදාළ සැකකරු ඊයේ මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමෙන් පසු අද(06) දිනය දක්වා රක්ෂිත බන්ධනාගාර ගත කළ බව පොලීසිය සඳහන් කළේය. කොටදෙණියාව පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70484", "Category": null, "Parent URL": null}