{"Source": "Adaderana", "Timestamp": "February 10, 2013 05:22 pm", "Headline": "ඒකාබද්ධ විපක්ෂය දැන් ශක්තිමත් ගමනක් යනවා", "News Content": "ජනතා හිතවාදී ආණ්ඩුවක් බිහි කිරීම හෙට (11)එළිදැක්වීමට නියමිත ඒකාබද්ධ විපක්ෂයේ පොදු වැඩපිළිවෙළේ අරමුණ බව හිටපු අමාත්‍ය හේමකුමාර නානායක්කාර මහතා පවසයි. ඒකාබද්ධ විපක්ෂයක් ලෙස මේවන විට ශක්තිමත් වැඩපිළිවෙළක් ආරම්භ කර ඇති බව කොළඹ අද (10) පැවති මාධ්‍ය හමුවකට එක්වෙමින් ඔහු පෙන්වාදුන්නේය. විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් කොළඹ නව නගර ශාලාවේදී හෙට පස්වරු 2.00 මෙම නව වැඩපිළිවෙළ එළි දැක්විමට නියමිතය. එහිදී පොදු විපක්‍ෂ සන්ධානයක්‌ පිහිටුවීමේ එකඟතා ගිවිසුමකට අත්සන් තැබීමට නියමිතව ඇත. එජාපය, දෙමළ ජාතික සංධානය, ප්‍රජාතන්ත්‍රවාදී ජනතා පක්‍ෂය, එක්‌සත් සමාජවාදී පක්‍ෂය, මව්බිම ජාතික පෙරමුණ, හා නිදහසේ වේදිකාව යන සංවිධානය ද ඇතුළුව එම විපක්‍ෂ සන්ධානය ගොඩනැගීමට නියමිතව තිබේ.", "URL": "https://sinhala.adaderana.lk/news.php?nid=31515", "Category": null, "Parent URL": null}