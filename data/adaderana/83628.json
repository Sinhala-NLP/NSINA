{"Source": "Adaderana", "Timestamp": "January 27, 2018 03:31 pm", "Headline": "තුන්කොන් සටනේ බංග්ලාදේශයට ලැබුණු ඉලක්කය මෙන්න", "News Content": "බංග්ලාදේශයේ පැවැත්වෙන තුන්කොන් එක්දින තරඟාවලියේ ශ්‍රී ලංකා කණ්ඩායම හා බංග්ලාදේශ කණ්ඩායම අතර පැවැත්වෙන අවසන් මහා තරඟයේ පළමුවෙන් පන්දුවට පහර දුන් ශ්‍රී ලංකා කණ්ඩායම පන්දුවාර 50 අවසානයේ සියල්ලන් දැවී ලකුණු 221ක් රැස් කිරීමට සමත් විය. එහිදී ශ්‍රී ලංකා කණ්ඩායම වෙනුවෙන් උපුල් තරංග ලකුණු 56ක් රැස් කළ අතර දිනේෂ් චන්දිමාල් ලකුණු 45ක් රැස් කිරීමට සමත් විය. පන්දු යැවීමේදී රුබෙල් හුසේන් කඩුලු 04ක් බිඳ හෙලීමට සමත් විය. ඒ අනුව තරඟය ජය ගැනීමට බංග්ලාදේශ කණ්ඩායමට ලකුණු 222 ක ඉලක්කයක් හිමිවි තිබේ.", "URL": "https://sinhala.adaderana.lk/news.php?nid=83628", "Category": null, "Parent URL": null}