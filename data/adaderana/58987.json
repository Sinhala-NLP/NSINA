{"Source": "Adaderana", "Timestamp": "April 6, 2016 12:09 pm", "Headline": "අවුරුදු නැකත් සීට්ටුව ජනපති අතට", "News Content": "අලුත් අවුරුදු නැකත් සීට්ටුව සාම්ප්‍රදායික චාරිත්‍රානුකූලව ජනාධිපතිවරයා වෙත පිළිගැන්වීම අද පෙරවරුවේ සිදුවිය.නැකැත් මොහොට්ටාල සංඛේතවත් කළ අයෙකු විසින් ජනාධිපති නිල නිවසේ දී ජනාධිපති මෛත්‍රීපාල සිරිසේන මහතාට අලුත් අවුරුදු නැකත් සීට්ටුව පිළිගැන්වු බව ජනාධිපති මාධ්‍ය අංශය සදහන් කළේය.අලුත් අවුරුදු උදාව පුන්‍යකාලය, ලිප ගිනි දැල්වීම, ආහාර අනුභවය, ගනුදෙනු කිරීම හා වැඩ ඇල්ලීම, හිසතෙල් ගෑම, නව වසරේ රැකි රක්ෂා සඳහා පිටත්ව යාම ඇතුළු අවුරුදු චාරිත්‍ර මෙම නැකැත් සීට්ටුවට ඇතුළත්ය.නැකැත් සීට්ටුව චාරිත්‍රානුකූලව ජනාධිපතිවරයා වෙත පිළිගැන්වීමේ අවස්ථාවට වයඹ සංවර්ධන හා සංස්කෘතික අමාත්‍ය එස්.බී.නාවින්න මහතා ඇතුළු පිරිසක් එක්ව සිටි බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=58987", "Category": null, "Parent URL": null}