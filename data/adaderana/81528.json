{"Source": "Adaderana", "Timestamp": "December 14, 2017 05:16 pm", "Headline": "ගෙම්බන් අල්ලන්න ගිය පුංචි මල් කැකුල වැසිකිළි වලට වැටී මියයයි", "News Content": "කුලියාපිටිය මගුලාගම ප්‍රදේශයේ වයස අවුරුදු 4 ක කුඩා දරුවෙකු වැසිකිළි වලකට වැටීමෙන් මිය ගොස් තිබේ. මෙලෙස මියගොස් ඇත්තේ ශතිස් ගිෂාන් විජේසිංහ නැමති දරුවෙකි. මිය ගිය දරුවාගේ පියා රැකියාවට ගොස් ඇති අතර මව රෙදි සේදීම් සඳහා ගොස් ඇති විට මෙම දරුවා මෙලෙස වැසිකිළි වලට වැටී ඇත. පියා රැකියාවට ගොස් නැවත නිවසට පැමිණ දරුවා සොයන අවස්ථාවේදී දරුවා නිවසේ නොසිට ඇති අතර ඒ අනුව වැසිකිලි වලට බැස බැලීමේදී දරුවාගේ සිරුර හමු වී ඇත. ගෙම්බන් ඇල්ලීම් සඳහා තමන් වැසිකිලිවලට යන බව මේ දරුවා අසල්වැසි දරුවෙකුට පවසා තිබේ. මේ වැසිකිලි වල වසා නොතිබීම මේ මරණයට ප්‍රධාන හේතුවයි බව අනාවරණය වී තිබේ. මේ මරණය පිළිබද පශ්චාත් මරණ පරීක්ෂණය කුලියාපිටිය රෝහලේදී අද(14) පැවැත්වීමට නියමිතව තිබිණි. කුලියාපිටිය පොලීසිය මේ පිළිබද වැඩිදුර පරීක්ෂණයක් සිදු කරනු ලබයි.", "URL": "https://sinhala.adaderana.lk/news.php?nid=81528", "Category": null, "Parent URL": null}