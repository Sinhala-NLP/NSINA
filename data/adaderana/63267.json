{"Source": "Adaderana", "Timestamp": "August 20, 2016 02:24 pm", "Headline": "ආරක්ෂක සමුළුව ලබන මස 1-2 දා", "News Content": "කොළඹ, ආරක්ෂක සමුළුව ලබන මස 01 වනදා සහ 02 වනදා කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වීමට නියමිතව තිබේ.මෙය සංවිධානය කරනු ලබන්නේ ශ්‍රී ලංකා යුධ හමුදාව විසින් වන අතර මෙවර එහි තේමාව වී ඇත්තේ \"මෘදු බලය හා ගෝලීය ගැටළු කෙරෙහි බලපෑම\" යන්නයි.දේශීය හා ජාත්‍යන්තර මට්ටමේ ආරක්ෂක විද්වතුන් රැසක් එම සමුළුවට සහභාගිවීමට නියමිතව තිබේ.මෙහිදී ආරක්ෂාව පිළිබඳ හා විශේෂඥ උපදේශනාත්මක දැනුම හුවමාරු කර ගැනීමට නියමිත බව ශ්‍රී ලංකා යුධ හමුදාව සඳහන් කළේය.එමෙන්ම කලාපීය හා ගෝලීය කරුණු ආශ්‍රයෙන් ස්ථාවර වටපිටාවක් ගොඩනැගීමට අදාළ ජාතික හා ජාත්‍යන්තර තලයේ විසඳුම් පිළිබඳ සාකච්ඡා කිරීමට නියමිතව තිබේ.", "URL": "https://sinhala.adaderana.lk/news.php?nid=63267", "Category": null, "Parent URL": null}