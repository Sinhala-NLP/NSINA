{"Source": "Adaderana", "Timestamp": "August 4, 2011 11:01 am", "Headline": "මඩකළපුව ශික්ෂණ රෝහලේ හෙදියන් සද්දෙ දමයි", "News Content": "මඩකළපුව ශික්ෂණ රෝහලේ හෙදියන් පිරිසක් උද්ඝෝෂණයක නිරත වී තිබේ. අද උදෑසන මොවුන් එසේ උද්ඝෝෂණයේ නිරත වී ඇති බව සඳහන්වේ. උසස් පෙළ කලා හා වාණිජ අංශයෙන් සමත් වන පිරිස් හෙද සේවයට බඳවා ගැනීමට ‍එරෙහිව මොවුහු මෙසේ උද්ඝෝෂණයේ නිරත වූහ. උද්ඝෝෂණය හේතුවෙන් රෝහලේ කටයුතු වලට ද බාධා වූ බව වාර්තා වේ. පළාතේ සෙසු රෝහල් වල හෙදියන් ද ඉදිරියේ දී මීට එරෙහිව දැඩි වෘත්තීය ක්‍රියාමාර්ගයකට එළඹෙන බව හෙදියන් පවසයි.", "URL": "https://sinhala.adaderana.lk/news.php?nid=17838", "Category": null, "Parent URL": null}