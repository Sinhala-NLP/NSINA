{"Source": "Adaderana", "Timestamp": "June 27, 2010 02:29 pm", "Headline": "පළාත් පාලනයට තනිවම තරඟ වදිනවා -මනෝ ගනේෂන්", "News Content": "ඉදිරි පළාත් පාලන මැතිවරණය සඳහා සිය පක්ෂය තනිවම ඉදිරිපත් වීමේ පොදු එකඟතාවයකට පැමිණ ඇතැයි ප්‍රජාතන්ත්‍රවාදී ජනතා පෙරමුණ පවසයි. ඒ අනුව ඉදිරි පළාත් පාලන මැතිවරණ සඳහා\"ඉනිමග\"සලකුණ යටතේ ඉදිරිපත් වීමට කටයුතු කරන බව එම පක්ෂයේ නායක මනෝ ගනේෂන් මහතා සඳහන් කළේය. ඒ සම්බන්ධයෙන් තව දුරටත් පක්ෂය තුළ සාකච්ඡා සිදු වන බව ද ඔහු ප්‍රකාශ කළේය. එක්සත් ජාතික පක්ෂය යටතේ තව දුරටත් මැතිවරණ සඳහා ඉදිරිපත් වීම නිෂ්ඵල ක්‍රියාවක් බව මනෝගනේෂන් මහතා අවධාරණය කළේය. ඒ හේතුවෙන් මෙවැනි පොදු එකඟතාවයකට පැමිණීමට කටයුතු කළ බව ඔහු වැඩිදුරටත් කියාසිටියේය.", "URL": "https://sinhala.adaderana.lk/news.php?nid=9247", "Category": null, "Parent URL": null}