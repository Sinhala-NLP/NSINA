{"Source": "Adaderana", "Timestamp": "December 11, 2013 10:13 am", "Headline": "සුදු කොට කලිසම් නියෝගය ඉවත් කරයි", "News Content": "උතුරුමැද පාළාතේ පාසල්වල බාලාංශ ශ්‍රේණිවල ඉගෙනුම ලබන සිසුන් සඳහා ලබන වසරේ සිට සුදු කොට කලිසම් පමණක් ඇඳීමට කර තිබු නියෝගය ඉවත් කර තිබේ. මේ නිසා උතුරුමැද පළාතේ පාසල්වල බාලාංශ ශ්‍රේණිවල ඉගෙනුම ලබන සිසුන්ට තවදුරටත් නිල් පැහැති කොට කලිසම් ඇඳ පාසල් පැමිණීමේ හැකියාව පවතින බව උතුරුමැද පළාත් අධ්‍යාපන අමාත්‍ය කේ.ඩබ්ලිව්.නන්දසේන මහතා සඳහන් කළේය. බාලාංශ ශ්‍රේණිවල ඉගෙනුම ලබන සිසුන්ට සුදු කොට කලිසමක් එක් දිනකට වඩා ඇඳීමේ හැකියාවක් නොමැතිවීම හේතුවෙන් මෙම තීරණය ගෙන ඇති බව සඳහන් වෙයි. එමෙන්ම බාලාංශ ශ්‍රේණිවල ඉගෙනුම ලබන සිසුන් සඳහා ලබන වසරේ සිට සුදු කැන්වස් සපත්තු පමණක් පැළඳිය යුතු ලෙස පවනවා තිබු නියෝගය ද ඉවත් කර ඇති බව උතුරුමැද පළාත් අධ්‍යාපන අමාත්‍ය කේ.ඩබ්ලිව්.නන්දසේන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=39493", "Category": null, "Parent URL": null}