{"Source": "Adaderana", "Timestamp": "February 17, 2018 07:10 pm", "Headline": " කොළඹ වරාය බහළු මෙහෙයුම් ධාරිතාවය වර්ධනයක් වාර්තා කරයි", "News Content": "2017 වසරේ ජනවාරි සිට සැප්තැම්බර් දක්වා වූ මාස 09ක කාලය තුළ කොළඹ වරායේ බහළු මෙහෙයුම් ධාරිතාවය 6.8%ක වර්ධනයක් පවත්වාගෙන ගොස් ඇතැයි ශ්‍රී ලංකා වරාය අධිකාරිය සඳහන් කරයි. එය 2016 වසර හා සංසන්දනය කිරීමේ දී ප්‍රතිනැව්පත බහළු ධාරිතාවය විස්සේ සම ඒකක 3,245,389 සිට 3,464,719 දක්වා 6.8%කින් වර්ධනය වී ඇත. එමෙන් ම 2017 වසරේ මාස 9ක කාල සීමාව තුළ කොළඹ වරායේ දේශීය බහළු ධාරිතාවය 7.5%කින් වර්ධනය වී ඇත. එය 2016 වසර හා සන්සන්දනය කිරීමේ දී 2017 වසරේ සැප්තැම්බර් දක්වා කාලය තුළ කොළඹ වරායේ නැව්බඩු ටොන් ප්‍රමාණය ටොන් මිලියන 61,103 සිට 65,705දක්වා 7.5%කින් වර්ධනය වී ඇත.", "URL": "https://sinhala.adaderana.lk/news.php?nid=84463", "Category": null, "Parent URL": null}