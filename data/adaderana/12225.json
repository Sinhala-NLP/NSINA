{"Source": "Adaderana", "Timestamp": "November 18, 2010 08:31 am", "Headline": "සුදු කොඩි නඩුව අද යළි විභාගයට ", "News Content": "සුදු කොඩි ප්‍රකාශය සම්බන්ධයෙන් හිටපු යුධ හමුදාපති සරත් ෆොන්සේකා මහතාට එරෙහිව පවරා ඇති නඩුව අද(18) යළි විභාගයට ගැනීමට නියමිතය. කොළඹ මහාධිකරණ විනිසුරු දිපාලී විජේසුන්දර මහත්මිය ප්‍රමුඛ ත්‍රිපුද්ගල විනිසුරුමඩුල්ල හමුවේ නඩුව විභාගයට ගැනෙනු ඇත. එක්සත් ජාතීන්ගේ ශ්‍රි ලංකා නිත්‍ය නියෝජිත ෂෙනුකා සෙනවිරත්න මහත්මිය අද(18) දින අධිකරණය හමුවේ සාක්ෂි ලබාදීම සඳහා කැඳවා ඇත. පසුගිය අඟහරුවාදා රජයේ නියෝජ්‍ය සොලිසිටර් ජනරාල් වසන්ත නවරත්න බණ්ඩාර මහතා කළ ඉල්ලීමක් පිළිගත් ත්‍රිපුද්ගල විනිසුරුමඩුල්ල අදාළ සාක්ෂිකාරියට අධිකරණය හමුවේ පෙනී සිටින ලෙස නොතීසි නිකුත් කරනු ලැබීය.", "URL": "https://sinhala.adaderana.lk/news.php?nid=12225", "Category": null, "Parent URL": null}