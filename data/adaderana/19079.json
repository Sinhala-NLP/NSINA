{"Source": "Adaderana", "Timestamp": "October 1, 2011 04:10 pm", "Headline": "ඇබිලිම්පික්ස් තරගාවලියේ දී ශ්‍රී ලාංකිකයෙකුට ජයක්", "News Content": "ආබාධිත ප්‍රජාව වෙනුවෙන් දකුණු කොරියාවේ සෝල් අගනුවර පැවති ඇබිලිම්පික්ස් තරගාවලියේ දී ජයග්‍රහණයක් වාර්තා කිරීමට ශ්‍රී ලාංකිකයෙකු සමත්ව තිබේ. රෝහණ ගොඩවිතාන නම් තරුණයා අදාළ තරගාවලියේ ඉලෙක්ට්‍රොනික් නිර්මාණ අංශයෙන් තෙවන ස්ථානය හිමිකරගෙන ඇති බව බස්නාහිර පළාත් සමාජ සේවා දෙපාර්තමේන්තුව පවසයි. රෝහණ ගොඩවිතාන ඇබිලිම්පික්ස් තරගයක දී ජයග්‍රහණයක් ලැබූ ප්‍රථම ශ්‍රී ලාංකිකයා වේ. ඔහු අද(01) මධ්‍යම රාත්‍රියේ යළි දිවයිනට පැමිණීමට නියමිත බව සඳහන්ය.", "URL": "https://sinhala.adaderana.lk/news.php?nid=19079", "Category": null, "Parent URL": null}