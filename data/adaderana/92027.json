{"Source": "Adaderana", "Timestamp": "July 5, 2018 11:22 am", "Headline": "අත්අඩංගුවට ගත් හිටපු අගමැතිට ඇප", "News Content": "අත්අඩංගුවට ගත් මලයාසියානු හිටපු අග්‍රාමාත්‍ය නජීබ් රසාක් ඇප මත මුදාහැර තිබේ. හිටපු අග්‍රාමාත්‍යවරයා ඊයේ (04) දිනයේ එරට ක්වාලාලම්පූර් මහාධිකරණයට ඉදිරිපත් කෙරුණු අතර එහිදී චෝදනා 03ක් යටතේ නඩු පවරා තිබූ බව විදෙස් මාධ්‍ය සඳහන් කළේය. කෙසේවෙතත් අදාළ චෝදනා සඳහා නජීබ් රසාක් නිවැරදිකරු බවට ඔහුගේ නීතීඥවරුන් අධිකරණයට පවසා තිබේ. එහිදී නජීබ් රසාක් හට මහාධිකරණය විසින් ඇප ලබාදී ඇති අතර ඔහු සම්බන්ධයෙන් විමර්ශන කටයුතු ඉදිරියට සිදුකරන බව වාර්තා වේ. මලයාසියානු දූෂණ විරෝධී කොමිසම විසින් පෙරේදා දින නජීබ් රසාක් අත්අඩංගුවට ගත් අතර මූල්‍ය වංචා සිදුකිරීම, බලය අයුතු ලෙස භාවිත කිරීම හා අල්ලස් ලබාගැනීම් ආදී කරුණුවලට අදාලව හිටපු අග්‍රාමාත්‍යවරයාට චෝදනා ගොනු කර ඇති බව විදෙස් මාධ්‍ය සඳහන් කළේය. කෙසේවෙතත් ඇප ලගබාගැනමෙන් අනතුරුව මාධ්‍ය වෙත අදහස් දක්වමින් නජීබ් රසාක් පවසා ඇත්තේ තමන් වරදක් කර නොමැති බව හා මෙය දේශපාලන කුමන්ත්‍රණයක් බවයි.", "URL": "https://sinhala.adaderana.lk/news.php?nid=92027", "Category": null, "Parent URL": null}