{"Source": "Adaderana", "Timestamp": "November 19, 2018 11:35 am", "Headline": "වෛද්‍ය සායනයක් නොමැතිව දුක්විඳින ලෙඩ්ඩු", "News Content": "වැලිමඩ, සිල්මියාපුර පිහිටි ප‍්‍රාථමික වෛද්‍ය සත්කාරක ඒකකය මාස ගණනක් තිස්සේ වසා දැමීම හේතුවෙන් එම ස්ථානයෙන් සේවාවන් ලබා ගත් ගම්මාන රැසක පවුල් පන්දහසක් පමණ දැඩි දුෂ්කරතාවයකටපත්ව ඇති බව අද දෙරණ වාර්තාකරු පවසයි. මෙම සිල්මියාපුර ප‍්‍රාථමික වෛද්‍ය සත්කාරක සේවා මධ්‍යස්ථානය දැනට වසර තිහකට පමණ ප‍්‍රථම ආරම්භ කර ඇති අතර එම ස්ථානයේ එක් වෛද්‍යවරයෙක් ඇතළු සෞඛ්‍ය කාර්ය මණ්ඩලයේ කිහිප දෙනෙකු දෛනිකව රැදී සිටිමින් ප‍්‍රදේශයේ ජනතාවට සේවාවන් සපයා ඇති බව වාර්තා වෙයි. මෙම මධ්‍යස්ථානයෙන් සිල්මියාපුර, පාදිනාවෙ, කොලකපුඇල්ල, හග්ගල, හුලංකපොල්ල, බොරගස් ආදී ප‍්‍රදේශ රැසක ජනතාව මෙම ස්ථානයෙන් සේවාවන් සපයා ගෙන තිබේ. ගැබිණි මව්වරුන්ගේ සායන කටයුතු ඇතුළු රෝගින්ගේ සායන කටයුතුද මෙම ස්ථානයේ ඉතා සාර්ථකව සිදු කර ඇති බව වාර්තා වෙයි. කිහිප අවස්තාවක මෙම ස්ථානයේ සිටි වෛද්‍යවරුන් මාරු වු අතර සමහර අවස්තාවල වෛද්‍ය වරු මාස ගනනක් නොමැත වසා දැමු අවස්ථාද ඇති බවට ප‍්‍රදේශවාසින් චොදනා කරයි. එම අවස්තාවල ජනතාවගේ දැඩි ඉල්ලිම මත නැවත වෛද්‍ය සත්කාරක ඒකකය විවෘත්ත කිරීමට සෞඛ්‍ය බලධාරීන් පියවර ගත් බවද ජනතාව සඳහන් කළේය. කෙසේ වෙතත් මෙම මධ්‍යස්ථානය දැනට මාස ගනනක තිස්සේ වසා දමා ඇති අතර ටික දිනකින් නැවත විවෘත්ත කර දෙන බවට බලධාරින් පැවසුවද එය මෙතෙක් ඉටු නොවු බව ජනතාව පවසයි. මෙසේ වසා දමා තිබෙන විට මධ්‍යස්ථානයේ පිටුපස වේල්ල නාය ගිය අතර එයද ප‍්‍රදේශවාසින් විසින් සිය ශ‍්‍රමය හා ධනය වැය කර යතා තත්වයට පත් කරන ලද්දේ ඔවුන්හට මෙම ස්ථානයේ ඇති අවශ්‍යතාවය මත බවද ප‍්‍රදේශවාසින් පවසති. එසේ එම නාය ගිය පස් ඉවත් කරන ලද්දේද පස් ඉවත්කල පසු නැවත මෙය විවෘත්ත කරන දෙන බවට බලධාරින් පැවසු නිසා බවත් ප‍්‍රදේශවාසින් පවසති. මේ වන විට ගැබිණි මව්වරුන්ගේ සායන කටයුතු මාර්ගය ආසන්නයේ වු කඩ පිල්වල සිදු කරන නිසා ඔවුන් දැඩි ලෙස අසරණ වි ඇත. මෙම මධ්‍යස්ථානය වසා දැමිම නිසා තමන්ට කැප්පෙටිපොල හෝ වැලිමඩ රෝහල් වෙත යෑමට සිදුව ඇති බවත් ජනතාව පවසති. තමන් පත්ව ඇති අසරණ තත්වය ගැන සලකා බලා මෙම ප‍්‍රාථමික වෛද්‍ය සත්කාරක ඒකකය විනාශ විමට ඉඩ නොදී නැවත ආරම්භ කර දෙන ලෙස ප‍්‍රදේශවාසින් බලධාරින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=99432", "Category": null, "Parent URL": null}