{"Source": "Adaderana", "Timestamp": "September 9, 2014 02:47 pm", "Headline": "අවුරුදු 10කින් මරණ දඬුවම ලැබෙයි", "News Content": "උදැල්ලකින් පහරදී පුද්ගලයෙකු ඝාතනය කිරීමේ චෝදනාවට වරදකරු වු පුද්ගලයෙකුට අනුරාධපුර මහාධිකරණය මරණ දඬුවම් නියම කර තිබේ. 2004 වසරේ අගෝස්තු මස 04 වන දින උදැල්ලකින් පහර දී අදාළ ඝාතනය සිදු කළ බවට විත්තිකරුට චෝදනා එල්ල විය. සිද්ධිය සම්බන්ධයෙන් විත්තිකරුට එරෙහිව අනුරාධපුර මහාධිකරණය හමුවේ අධිචෝදනා ගොණු කර තිබු අතර එම චෝදනාවට ඔහු වරදකරු බව ප්‍රකාශ කළ මහාධිකරණ විනිසුරු ධම්මික ගනේපොල මහතා විත්තිකරුට මරණ දඬුවම නියම කර ඇත. මෙලෙස මරණ දඩුවම් නියම වී ඇත්තේ එප්පාවල, කට්ටියාව යාය 08 ප්‍රදේශයේ පදිංචිකරුයෙකුටය.", "URL": "https://sinhala.adaderana.lk/news.php?nid=45943", "Category": null, "Parent URL": null}