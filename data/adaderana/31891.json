{"Source": "Adaderana", "Timestamp": "February 24, 2013 04:37 pm", "Headline": "හම්බන්තොටින් කොළඹට ඉබ්බන් ගේන්න බැරිවෙයි", "News Content": "ඉබ්බන් 6 දෙනෙකු ප්‍රවාහනය කරමින් සිටි චීන ජාතිකයෙකු සහ ඔහුගේ රියදුරා වැලිගම පොලීසිය විසින් අත්අඩංගුවට ගෙන තිබේ. මොවුන් හම්බන්තොට ප්‍රදේශයේ සිට කොළඹට ඉබ්බන් ප්‍රවාහනය කරමින් සිටි බව පොලීසිය සඳහන් කළේය. අත්අඩංගුවට ගත් චීන ජාතිකයා කොළඹ වරායට අනුබද්ධිත නැව් සමාගමක කළමනාකාරවරයෙකු වශයෙන් කටයුතු කරන පුද්ගලයෙකු බව පොලීසිය පැවසුවේය. අත්අඩංගුවට ගත් සැකකාර චීන ජාතිකයා සහ ඔහුගේ රියදුරා මාතර මහේස්ත්‍රාත් අධිකරණයට ඉදිරිපත් කිරීමට නියමිතය. වැලිගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31891", "Category": null, "Parent URL": null}