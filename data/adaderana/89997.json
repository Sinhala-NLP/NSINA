{"Source": "Adaderana", "Timestamp": "May 29, 2018 08:24 am", "Headline": "මත්ද්‍රව්‍ය ළඟ තබාගෙන සිටි කතක් අත්අඩංගුවට", "News Content": "මත්ද්‍රව්‍ය ජාවාරමේ නිරත වූ කාන්තාවක් මරදාන ප්‍රදේශයේ දී අත්අඩංගුවට ගෙන තිබේ.‍ කොළඹ මධ්‍යම කොට්ඨාශ නීතිය බලගැන්වීමේ ඒකකයේ නිලධාරීන්ට ලද තොරතුරක් මත සිදුකළ වැටලීමකදී සැකකාරිය අත්අඩංගුවට ගෙන ඇති බව සඳහන්ය. එහිදි ඇය සතුව තිබී කෘතිම මත් පෙති බවට හඳුනාගත හැකි පෙති 89ක්, කොකේන් ග්‍රැම් 09ක් හා අයිස් නමැති මත්ද්‍රව්‍ය ග්‍රෑම් 6යි මිලිග්‍රෑම් 100ක් පොලීසිය විසින් සොයාගෙන තිබේ. සැකකාරිය 38 හැවිරිදි මරදාන ප්‍රදේශයේ පදිංචිකාරියක වන අතර ඇය මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මරදාන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89997", "Category": null, "Parent URL": null}