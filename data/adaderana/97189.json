{"Source": "Adaderana", "Timestamp": "October 4, 2018 08:04 pm", "Headline": "සිංගප්පූරු ගිවිසුම ගැන අධ්‍යයනය සඳහා කමිටුවක්", "News Content": "සිංගප්පුරු ගිවිසුම පිළිබඳ වැඩිදුර අධ්‍යයනය සඳහා \"රට සුරකින ජන පවුර සංවිධානය\" සහ \"ශ්‍රී ලංකා පොදු ජන පෙරමුණ\" යන දෙපාර්ශ්වයෙන්ම කමිටුවක් පත් කරන බව ශ්‍රී ලංකා පොදු ජන පෙරමුණේ ජාතික සංවිධායක බැසිල් රාජපක්ෂ මහතා පවසයි. ඔහු මේ අදහස් පළ කළේ \"රට සුරකින ජන පවුර සංවිධානය\" සමඟ පැවති සාකච්ඡාවකින් අනතුරුව මාධ්‍ය වෙත අදහස් පළ කරමින්ය. සිංගප්පුරු ගිවිසුම පිළිබඳ සාකච්ඡා කිරීම සඳහා \"රට සුරකින ජන පවුර සංවිධානය\" අද පෙරවරුවේ ශ්‍රී ලංකා පොදු ජන පෙරමුණේ ජාතික සංවිධායක බැසිල් රාජපක්ෂ මහතා හමුවී තිබේ. එහිදී \"රට සුරකින ජන පවුර \"සංවිධානයට අයති වෘත්තිය සමිති 15ක් මෙම සාකච්ඡාව සඳහා සහභාගී වී තිබේ.", "URL": "https://sinhala.adaderana.lk/news.php?nid=97189", "Category": null, "Parent URL": null}