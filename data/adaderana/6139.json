{"Source": "Adaderana", "Timestamp": "January 20, 2010 08:59 am", "Headline": "හෙරොයින් එක්ක දෙදෙනෙක් දැලේ", "News Content": "කිලෝ ග්‍රෑම් 9කට අධික හෙරොයින් සමග මාලදිවයින් ජාතිකයෙකු සහ තවත් පුද්ගලයෙකු දෙහිවල ප්‍රදේශයේදී අත්අඩංගුවට ගෙන තිබේ. පොලිස් මත් ද්‍රව්‍ය කාර්යාංශයේ නිලධාරීන් පිරිසක් විසින් කළ වැටලීමකදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ‍ පොලිස් අධිකාරි අයි.එම්.කරුණාරත්න මහතා සදහන් කළේය. දෙහිවල , කරගම්පිටිය , එස්.ද.එස්.ජයසිංහ ක්‍රීඩා පිටිය ඉදිරිපිටදි ‍ඊයේ රාත්‍රීයේ මොවුන් අත්අඩංගුවට ‍ගෙන තිබේ. අත්අඩංගුවට ගත් සැකකරුවන් ලඟ තිබී හොරොයින් කිලෝ ග්‍රෑම් 9 යි 474 සොයාගෙන ඇති බව පොලිසිය පවසයි..", "URL": "https://sinhala.adaderana.lk/news.php?nid=6139", "Category": null, "Parent URL": null}