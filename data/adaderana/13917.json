{"Source": "Adaderana", "Timestamp": "February 1, 2011 04:53 pm", "Headline": "ශ්‍රී ලාංකික ධීවරයින් 300ට වැඩිය ඉන්දීය අත්අඩංගුවේ ඉඳලා", "News Content": "පසුගිය වසරේ ශ්‍රී ලාංකික ධීවරයින් 300 ට අධික ප්‍රමාණයක් ඉන්දීය අත්අඩංගුවට පත්ව ඇති බව විදෙස් මාධ්‍ය සඳහන් කරයි. එසේම 60 ට වැඩි ධීවර යාත්‍රා ප්‍රමාණයක් ඉන්දියානු භාරයට පමුණුවා ඇතැයි ඉන්දීය වෙරළ ආරක්ෂක(ICG)දෙපාර්තමේන්තුව අද(01)නිකුත් කළ වාර්තාවක සඳහන් වන්නේ යැයි ඉන්දීය මාධ්‍ය උපුටා දක්වයි. විදේශීය ධීවර යාත්‍රා නීති විරෝධී ලෙස ඉන්දීය මුහුදු සීමාවේ ධීවර කටයුතු සිදුකිරීම වැළැක්වීමට හැකි උපරිමයෙන් ක්‍රියා කළ බව ද මෙම වාර්තාවේ දැක්වේ. එසේ වුවද පසුගිය වසර තුළ ශ්‍රී ලාංකික ධීවර යාත්‍රා 65 ක් සමග ධීවරයින් 337 ක පිරිසක් ඉන්දීය වෙරළ ආරක්ෂකයින්ගේ අත්අඩංගුවට පත්ව ඇති බව සඳහන් වේ. එහෙත් මෙම පිරිසට අමතරව ශ්‍රී ලාංකික ධීවරයින් 455 ක් රැගත් ධීවර යාත්‍රා 88 ක් පසුගිය වසර තුළදීම ආපසු හරවා යැවීමට කටයුතු කළ බවද ඉන්දීය වෙරළ ආරක්ෂකයින් නිකුත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=13917", "Category": null, "Parent URL": null}