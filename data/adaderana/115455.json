{"Source": "Adaderana", "Timestamp": "July 31, 2019 06:15 pm", "Headline": "ඒකාබද්ධ විපක්ෂයෙන් නව සන්ධානයක්", "News Content": "ඒකාබද්ධ විපක්ෂය නියෝජනය කරන දේශපාලන පක්ෂ සමඟ ඉදිරියේදී ඇති කරන්නාවූ සන්ධානය 'ශ්‍රී ලංකා පොදුජන ඒකාබද්ධ පෙරමුණ'නමින් ඉදිරියේදී සන්ධාන ගත වන බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. විපක්ෂනායක කාර්යාලයේ පැවති මාධ්‍යහමුවකට එක්වෙමින් මන්ත්‍රීවරයා මේ බව සඳහන් කළේය. පාර්ලිමේන්තු මන්ත්‍රී ඩලස් අලහප්පෙරුම මහතා වැඩිදුරටත් සඳහන් කළේ ශ්‍රී ලංකා නිදහස් පක්ෂය සමඟ පැවැත්වෙන සාකච්ඡාවේ ඉදිරි පියවර ලෙස ජනාධිපතිවරයා සහ විපක්ෂනායකවරයා අතර සාකච්ඡාවක් සිදු කිරීමට නියමිත බවයි. මේ අතර පාර්ලිමෙන්තු මන්ත්‍රීවරයා වැඩිදුරටත් පවසා සිටයේ ශ්‍රී ලංකා නිදහස් පක්ෂය සමඟ සාකච්ඡා බිඳ වැටී නොමැති බවයි. ඉදිරි ජනාධිපතිවරණය සඳහා ඇත්තේ දින තව 113ක් පමණක් බව පාර්ලිමේන්තු මන්ත්‍රී ඩලස් අලහප්පෙරුම මහතා සඳහන් කළේය. වැඩිදුරටත් අදහස් දක්වමින් පාර්ලිමේන්තු මන්ත්‍රී ඩලස් අලහප්පෙරුම මහතා පවසා සිටියේ රටට අවශ්‍ය ජනාධිපති අපේක්ෂකයින් නොව බවත් රටට අවශ්‍ය නායකයෙක් බවයි.", "URL": "https://sinhala.adaderana.lk/news.php?nid=115455", "Category": null, "Parent URL": null}