{"Source": "Adaderana", "Timestamp": "May 16, 2013 10:22 am", "Headline": "හොර ලියවිලි හැදූ ග්‍රාම නිලධාරිනිය දැලේ", "News Content": "ව්‍යාජ ලේඛන සකස් කළ බවට සැකපිට හැටන්, දික්ඔය ග්‍රාම නිලධාරීනිය අත්අඩංගුවට ගෙන තිබේ. හැටන් විශේෂ අපරාධ විමර්ශන අංශයේ නිලධාරීන් කණ්ඩායමක් විසින් සැකකාරිය අත්අඩංගුවට ගෙන ඇති බව සඳහන්ය. 2010 වසරේ ජූලි මස 10 වැනි දින ළමුන් දෙදෙනෙකු අදාළ ග්‍රාම නිලධාරී වසමේ උපත ලද බව සඳහන් කරමින් ග්‍රාම නිලධාරීනිය විසින් ව්‍යාජ ලිපි ලේඛන සකස් කර ඇති බවට කරුණු අනාවරණය වී තිබේ. ඒ අනුව සැකකාරිය අත්අඩංගුවට ගෙන ඇති අතර ඇය හැටන් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදා හැර ඇති බව හැටන් පොලීසිය සඳහන් කළේය.", "URL": "https://sinhala.adaderana.lk/news.php?nid=34130", "Category": null, "Parent URL": null}