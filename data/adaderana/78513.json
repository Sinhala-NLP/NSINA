{"Source": "Adaderana", "Timestamp": "October 9, 2017 01:34 pm", "Headline": " කත බිය ගන්වා දූෂණය කරන්න හැදූ අයෙක් දැලේ ", "News Content": "කාන්තාවක බියගන්වා ඇයව දූෂණය කිරීමට උත්සහ කළ පුද්ගලයෙකු මාතර කොට්ඨාස ළමා හා කාන්තා කාර්යාංශය මඟින් අත්අඩංගුවට ගෙන තිබේ. කාන්තාවකගේ නිරුවත් ඡායාරූප තමා සතුව පවතින බවත්, තමා සමඟ ලිංගිකව හැසිරීමට නොපැමිණෙන්නේ නම් එම ඡායාරූප ප්‍රසිද්ධ කරන බවට තර්ජනය කරන බවට පවසමින් අදාළ කාන්තාව විසින් මාතර කොට්ඨාස ළමා හා කාන්තා කාර්යාංශයට පැමිණිලක් ඉදිරිපත් කර ඇති බව පොලීසිය පැවසුවේය. ඒ අනුව මාතර කොට්ඨාස ළමා හා කාන්තා කාර්යාංශය අදාළ පුද්ගලයා උපක්‍රමශීලිව මාතර වෙරළ තීරයට ගෙන්වාගෙන ඇති අතර එහිදී ඔහු අත්අඩංගුවට ගෙන තිබේ. අත්අඩංගුවට ගත් සැකකරුගෙන් වෙනත් ස්ත්‍රී දුෂණ සම්බන්ධයෙන් අවශ්‍ය සිටි පුද්ගලයෙකු බවට සිදු කළ විමර්ශනවලදී අනාවරණය වී ඇති බව සඳහන්ය. සැකකරු 37 හැවිරිදි වලස්මුල්ල ප්‍රදේශයේ පදිංචිකරුවෙකි. ඔහු අද (09) මාතර මහේස්ත්‍රාත් අධිකරණයට ඉදිරිපත් කිරීමට නියමිත අතර මාතර කොට්ඨාස ළමා හා කාන්තා කාර්යාංශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78513", "Category": null, "Parent URL": null}