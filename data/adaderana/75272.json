{"Source": "Adaderana", "Timestamp": "July 15, 2017 12:10 pm", "Headline": " ව්‍යාපෘතියට ලේකම් දියණිය සම්බන්ධ කරගෙන-විමර්ශනයක් අරඹයි", "News Content": "ළමා හා කාන්තා කටයුතු අමාත්‍යංශයේ ව්‍යාපෘතියක් සඳහා අමාත්‍යංශ ලේකම්වරියගේ දියණිය සම්බන්ධ කර ගැනීම සම්බන්ධයෙන් විශේෂ විමර්ශනයක් ආරම්භ කිරීමට රජය තීරණය කර තිබේ. මෙරට මුල් ළමා විය සංවර්ධන මධ්‍යස්ථාන දියුණු කිරීම සඳහා අමෙරිකානු මූල්‍යමය ආධාර ලැබී ඇති අතර එම මුදල් අදාළ මධ්‍යස්ථාන වෙත බෙදාදීමේ ව්‍යාපෘතියක් ළමා හා කාන්තා කටයුතු අමාත්‍යංශය විසින් ආරම්භ කර ඇති බව සඳහන්ය.එම ව්‍යාපෘතියේ රාජකාරී කටයුතු සඳහා එම අමාත්‍යංශයේ ලේකම්වරියගේ දියණිය යොදවාගෙන ඇති බව වාර්තා වන්නේ. මේ සම්බන්ධයෙන් ලැබී ඇති පැමිණිලි මත රජය විශේෂ විමර්ශනයක් ආරම්භ කිරීමට තීරණය කර ඇති බව ජ්‍යේෂ්ඨ නිලධාරියෙකු අද දෙරණ සමඟ සඳහන් කළේය.", "URL": "https://sinhala.adaderana.lk/news.php?nid=75272", "Category": null, "Parent URL": null}