{"Source": "Adaderana", "Timestamp": "April 19, 2012 01:17 pm", "Headline": "ලිඳුල පාචන රෝග තත්ත්වය පාලනය කෙරෙයි", "News Content": "තලවකැලේ ලිඳුල ප්‍රදේශයේ පසුගිය දිනවල පැතිර ගිය පාචන රෝග තත්ත්වය මේ වන විට පාලනය කොට ඇති බව තලවකැලේ, ලිඳුල නගර සභාවේ සභාපති අශෝක සේපාල මහතා සඳහන් කළේය. පසුගිය දිනවල මධ්‍යම කඳුකරයට ඇද හැලුණු ධාරානිපාත වර්ෂාවත් සමග පානීය ජලයට වෛරසයක් එක්වීමෙන් ප්‍රදේශයේ වතු කම්කරුවන් ඇතුළු 500 ට ආසන්න සංඛ්‍යාවක් ප්‍රතිකාර සඳහා ලිඳුල රෝහලට ඇතුළත් කරලු ලැබීය. රෝගී වූ පුද්ගලයින් දෙදෙනෙක් ද මෙහි දී ජීවිතක්ෂයට පත්විය. කෙසේවෙතත් මේ වන විට පැතිරගිය මෙම පාචන රෝග තත්වය පාලනය කොට ඇති බව තලවකැලේ, ලිඳුල නගර සභාවේ සභාපති අශෝක සේපාල මහතා සඳහන් කළේය.", "URL": "https://sinhala.adaderana.lk/news.php?nid=23635", "Category": null, "Parent URL": null}