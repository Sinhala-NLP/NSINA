{"Source": "Adaderana", "Timestamp": "September 1, 2018 07:19 pm", "Headline": "මරණින් අවසන් වූ සද්ධන්තයින්ගේ පිපාසය", "News Content": "මහවැලි ගඟේ අතු ගංඟාවක් වන පෙරියාරුව ඇලේ තුම්මොදර අමුණ ප්‍රදේශයේ දී වතුර බීමට පැමිණි අලි රංචුවක් එම අතු ගංඟාවේ ගිලී මිය ගොස් ඇති බව වාර්තා වෙයි. එම අතු ගංඟාවේ අලි රංචුව වතුර බිමට ගොස් ඇති ස්ථානයේ දැඩි ලෙස ජපන් ජබර ජලජ ශාකය ව්‍යාප්ත වි ඇති බැවින් වතුර පානය කිරිම සඳහා පැමිනි අලි රංචුව එහි එරි ගොඩට එමට නොහැකි වි ජිවිතක්ෂයට පත් වි ඇති බවට සැක පල කරයි. මෙම අලි රංචුව සොමාවතීය ජාතික වන උද්‍යානයේ වල් අලි රංචුවක් බව අද දෙරණ වාර්තාකරු පැවසීය. අදාල සිදු වීම සම්බන්ධයෙන් සෝමාවතිව වන ජීවි කාර්යාලයේ නිලධාරින් විසින් පරික්ෂණ පවත්වයි. අලි පස් දෙනෙකු මෙලෙස මිය ගොස් ඇත. දින කිහිපයකට පෙර මෙම අලි රංචුව මිය ගොස් ඇති බවද වාර්තා වේ. පළමුවෙන්ම ධිවරයෙකු මෙලෙස අලි මිය ගොස් ඇති බව දැක ඇති අතර ඉන් පසුව වන ජීවි නිලධාරින් දැනුවත් කර ඇත. ඡායාරූප - ප්‍රසාත් සමන්", "URL": "https://sinhala.adaderana.lk/news.php?nid=95380", "Category": null, "Parent URL": null}