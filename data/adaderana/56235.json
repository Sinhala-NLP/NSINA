{"Source": "Adaderana", "Timestamp": "January 8, 2016 12:54 pm", "Headline": "නිට්ටඹුව ලොක්කෙක් කබීර් ළඟට!", "News Content": "සේවා අවශ්‍යතා මත වහාම ක්‍රියාත්මක වන පරිදි පොලිස් ස්ථානාධිපතිවරුන් 13 දෙනෙකු ස්ථාන මාරු කර තිබේ.නිට්ටඹුව මුලස්ථාන පොලිස් පරික්ෂක ඒ.ඒ.ඩබ්ලිව්.ජේ.එස් අබේකෝන් මහතා අමාත්‍ය කබීර් හෂීම් මහතාගේ පුද්ගලික ආරක්ෂක නිලධාරියා ලෙස මාරු කර යවා ඇති බව වාර්තා වෙයි.පාදුක්ක පොලිස් ස්ථානාධිපති කේ.බී.කේ පෙරේරා මහතා කොළඹ සාමාන්‍ය රාජකාරි කටයුතු සඳහා යොදවා ඇත.මනිපායි පොලිස් ස්ථානාධිපතිවරයා ලෙස කටයුතු කළ ආර්.ඒ.ඩී.ආර් මහේෂ් මහතා පාදුක්ක පොලිස් ස්ථානාධිපතිවරයා ලෙස පත් කර ඇති බව වාර්තා වේ.එච්.ජී.එන් දේවප්‍රිය මහතා ඇල්පිටිය ස්ථානාධිපතිවරයා ලෙස කටයුතු කළ අතර ඔහු මනිපායි පොලිස් ස්ථානාධිපතිවරයා ලෙස මාරුකර යවා ඇත.ගිරිබාව නව පොලිස් ස්ථානාධිපතිවරයා ලෙස තණමල්විල හිටපු ස්ථානාධිපති කේ.වි.සී දිපාල් මහතා පත් කර ඇති අතර ගිරිබාව පොලිස් ස්ථානාධිපතිවරයා ලෙස කටයුතු කළ යු.කේ.එන් ජයවීර මහතා කොළඹ සාමාන්‍ය රාජකාරි සඳහා යොදවා ඇති බව වාර්තා වෙයි.තණමල්විල පොලිස් ස්ථානාධිපතිවරයා වශයෙන් පොලිස් පතිවරයාගේ අණදෙන සහ තොරතුරු කෙට්ඨාසයේ කටයුතු කළ සී.එස් පනාවල මහතා පත් කර ඇත.කේ.එම්.ඒ.කේ කෝනාර මහතා පුත්තලම කොට්ඨාසයේ සාමාන්‍ය රාජකාරි සඳහා යොදවා ඇති අතර ඔහුගෙන් හිස් වූ හම්බේගමුව පොලිස් ස්ථානාධිපති ධුරයට කළුතර කොට්ඨාසයේ කටයුතු කළ කේ.ජි.පී සිල්වා මහතා පත්කර ඇති බව සඳහන්ය.එල්.ඒ.ඩී රත්නවීර මහතා හොරොව්පතාන සිට පස්සර පොලිස් ස්ථානාධිපතිවරයා ලෙස පත් කර ඇත.එමගින් හිස් වූ හෙරොව්පතාන ස්ථානාධිපති ධුරයට සපුගස්කන්ද පොලිස් ස්ථානාධිපතිවරයා ලෙස කටයුතු කළ පී.එස්.ආර් සංජීව මහතා පත් කර තිබේ.සපුගස්කන්ද පොලිස් ස්ථානාධිපතිවරයා ලෙස පත් කර ඇත්තේ හසලක පොලිස් ස්ථානාධිපතිවරයා ලෙස කටයුතු කළ කේ.එම්.ආර්.එස්.බී කුමාරසේකර මහතායි.පී.එම් රත්නායක මහතා පස්සර පොලිස් ස්ථානයේ සිට හසලක පොලිස් ස්ථානාධිපතිවරයා ලෙස ස්ථාන මාරු කර ඇත.", "URL": "https://sinhala.adaderana.lk/news.php?nid=56235", "Category": null, "Parent URL": null}