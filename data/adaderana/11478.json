{"Source": "Adaderana", "Timestamp": "October 14, 2010 08:06 am", "Headline": "චිලී පතලේ සිරවූ කම්කරුවන් පොළව මතුපිට පය තබයි", "News Content": "පැය 22 ක ගලවා ගැනීමේ මෙහෙයුමකින් පසු දින 69 ක් චිලී රාජ්‍යයේ පතලක සිරවී සිටි කම්කරුවන් 33 දෙනා මුදා ගැනීමට සමත්ව තිබේ. පසුගිය අගෝස්තු 05 වැනිදා සිට පතල තුළ සිරවී සිටි මෙම කම්කරුවන් පිරිස මුදා ගැනීමේ කටයුතු එරට වේලාවෙන් පසුගිය අඟහරුවාදා රාත්‍රී 11.15ට ආරම්භ කෙරුණි. මීටර් 624ක් ගැඹුරෙහි මෙම කම්කරුවන් පිරිස සිරවී සිටියහ. මුදා ගැණුනු ප්‍රථම කම්කරුවා එරට වේලාවෙන් අළුයම 12.10 ට විශේෂිත කැප්සියුලය මඟින් ගොඩට ගැනීම සිදුවිය. ප්‍රථමයෙන්ම ලොරැන්සියෝ අවාලොස් නමැති කම්කරුවා පොළොව මතුපිටට පැමිණියේය.", "URL": "https://sinhala.adaderana.lk/news.php?nid=11478", "Category": null, "Parent URL": null}