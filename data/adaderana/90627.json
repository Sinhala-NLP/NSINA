{"Source": "Adaderana", "Timestamp": "June 9, 2018 05:40 pm", "Headline": "පසුගිය මාස පහේ කරපු මෙහෙයුම්වලින් සොයාගත් ගිනි අවි ගණන මෙන්න", "News Content": "මේ වසරේ පසුගිය මාස 05 තුළ සිදුකළ මෙහෙයුම් වලින් ටි 56 ගිනි අවි 14ක් ඇතුළු විවිධ වර්ගයේ ගිනිඅවි සොයා ගෙන ඇති බව පොලීසිය පවසයි. පොලිස් විශේෂ කාර්යය බලකාය සහ සංවිධානාත්මක අපරාධ නිවාරණ කොට්ඨාසය මගින් අදාළ මෙහෙයුම් සිදු කර තිබේ. ටී 56 ගිනි අවි 14ක්, පිස්තෝල 11ක්, රිවෝල්වර 10ක්, ගල්කටස් වර්ගයේ ගිනි අවි 16ක්, වෙනත් විවිධ වර්ගයේ ගිනි අවි 84 සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සදහන් කළේය.", "URL": "https://sinhala.adaderana.lk/news.php?nid=90627", "Category": null, "Parent URL": null}