{"Source": "Adaderana", "Timestamp": "January 29, 2018 01:27 pm", "Headline": " බැඳුම්කර වාර්තාවේ නිර්දේශ ක්‍රියාත්මක කරන්න නීතිමය සංශෝධන පාර්ලිමේන්තුවට ", "News Content": "මහ බැංකු බැඳුම්කර ජනාධිපති විමර්ශන කොමිසම් සභා වාර්තාවේ නිර්දේශ ක්‍රියාත්මක කිරීම සඳහා අවශ්‍ය නීතිමය සංශෝධන ඉදිරි සති කිහිපය තුළ පාර්ලිමේන්තුවට ඉදිරිපත් කිරීමට අද (29) පැවැති පක්ෂ නායක රැස්වීමේදී එකඟතාවය පල වී තිබේ. විශේෂ පක්ෂ නායක රැස්වීමක් අද පෙරවරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති කාර්යාලයේදී පැවැත්වුණි. මෙම රැස්වීම සඳහා පක්ෂ නායකයින් සහ පක්ෂ නියෝජිතයින් රැසක් එක්ව සිටි අතර ඒකාබද්ධ විපක්ෂයේ සහ ජනතා විමුක්ති පෙරමුණේ පක්ෂ නායකයින් හෝ නියෝජිතයින් එක්ව නොසිටි බව වාර්තා වෙයි.", "URL": "https://sinhala.adaderana.lk/news.php?nid=83744", "Category": null, "Parent URL": null}