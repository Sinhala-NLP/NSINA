{"Source": "Adaderana", "Timestamp": "June 6, 2019 12:55 pm", "Headline": "අතහැර ගිය කේරල ගංජා කිලෝ 140ක්", "News Content": "මන්නාරම, පේසාලේ ප්‍රදේශයට ඔබ්බේන් වූ මුහුදු ප්‍ර‍දේශයේ නාවික හමුදාව සිදු කළ මුර සංචාරයක් අතරතුරදී අතහැර දමා ගොස් තිබූ කේරළ ගංජා කිලෝග්‍රෑම් 140.760 ක් සමඟ ට්‍රෝලර් යාත්‍රාවක් සොයා ගෙන ඇත. උතුරු මැද නාවික විධානයට අනුයුක්ත නාවිකයින් පිරිසක් විසින් සිදු කරන ලද මුර සංචාරයක් අතරතුරදි නැංගුරම් ලා තිබූ සැක කටයුතු ට්‍රෝලර් යාත්‍රාවක් නිරීක්‍ෂණය කර ඇති අතර, එහි තිබි මෙම කේරළ ගංජා තොගය සොයා ගෙන ඇත. තවද, නාවික හමුදා මෙහෙයුම් හේතුවෙන් මෙම කේරළ ගංජා තොගය අතහැර දමා පුද්ගලයින් පලා ගොස් ඇති බවට සැක පල කෙරේ. සොයා ගන්නා ලද කේරල ගංජා තොගය සහ ට්‍රෝලර් යාත්‍රාව ඉදිරි නීතිමය කටයුතු සඳහා තලෙයිමන්නාරම, පොලීසිය වෙත භාරදීමට කටයුතු කර ඇත.", "URL": "https://sinhala.adaderana.lk/news.php?nid=111448", "Category": null, "Parent URL": null}