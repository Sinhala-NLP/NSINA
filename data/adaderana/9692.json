{"Source": "Adaderana", "Timestamp": "July 19, 2010 08:39 am", "Headline": "කමිටුවේ සහයට තවත් අට දෙනෙක් ", "News Content": "යුද සමයේදී මෙරට මානව හිමිකම් කඩවීම් හා යුද අපරාධ සිදුවුයේ දැයි එක්සත් ජාතීන්ගේ මහලේකම්වරයාට උපදෙස් දීම සඳහා පත් කළ ත්‍රිපුද්ගල කමිටුවේ සහයට අට දෙනෙකුගෙන් සමන්විත ලේකම් කාර්යාලයක් පිහිටුවීමට තීරණය කර තිබේ. මෙම කාර්යාලයේ ප්‍රධානීයා ලෙස ජෙසිකා නිව්වර්ත් නැමැත්තිය පත් කර ඇති බව වාර්තා වේ. එම කාර්යාලය ද නිව්යෝර්ක්හි පිහිටි එක්සත් ජාතීන්ගේ කාර්යාලයේ මූලස්ථානයේ ස්ථාපිත කිරීමට නියමිතය. ත්‍රිපුද්ගල කමිටුවේ ක්‍රියාකාරීත්වය පහසු කිරීම පිණිස අවශ්‍ය තොරතුරු සහ පහසුකම් ලබාදීම ඔවුන්ගේ කාර්යය වී ඇත. එහි ප්‍රධානීයා වශයෙන් පත් කර ඇති ජෙසිකා නිව්වර්ත් නැමැත්තිය එක්සත් ජාතීන්ගේ සංවිධානයේ මානව හිමිකම් කවුන්සිලයේ සේවය කරන අයෙකු බව වාර්තා වේ.", "URL": "https://sinhala.adaderana.lk/news.php?nid=9692", "Category": null, "Parent URL": null}