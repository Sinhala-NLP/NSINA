{"Source": "Adaderana", "Timestamp": "March 13, 2014 08:12 pm", "Headline": "ආසියානු කුසලානය දිනුවාට ශ්‍රී ලංකා ක්‍රීඩකයින්ට බෝනස්", "News Content": "ආසියානු කුසලාන ක්‍රිකට් තරඟාවලිය ජය ගැනීම නිමිත්තෙන් ශ්‍රී ලංකා ක්‍රිකට් කණ්ඩායමට අමෙරිකානු ඩොලර් ලක්ෂයක් විශේෂ ප්‍රසාද දීමනාවක් ලබාදීමට තීරණය කර තිබේ. අද රැස්වූ ශ්‍රී ලංකා ක්‍රිකට් ආයතනයේ විධායක කමිටු රැස්වීමේදී මෙම තීරණයට එළඹ ඇත. බංග්ලාදේශයේදී පැවැති ආසියානු කුසලාන එක්දින තරඟාවලියේ පසුගිය 8 වැනිදා පැවැති අවසන් මහ තරඟයේදී පකිස්ථානය පරදවා ආසියානු කුසලානය දිනා ගැනීමට ශ්‍රී ලංකා කණ්ඩායම සමත්විය. එසේම 2014 පන්දුවාර 20-20 ලෝක කුසලාන තරඟාවලියට සහභාගිවීම නිමිත්තෙන් අමෙරිකානු ඩොලර් පන්ලක්ෂයක් ද, අවසන් මහ තරඟයට සුදුසුකම් ලබාගතහොත් අමෙරිකානු ඩොලර් දෙලක්ෂ පනස්දහසක මුදලක් හා අවසන් මහ තරඟය ජයගතහොත් තවත් ඩොලර් දෙලක්ෂ පනස්දහසක මුදලක් ද ලබාදීමට ශ්‍රී ලංකා ක්‍රිකට් බලධාරීන් තීරණය කර ඇත.", "URL": "https://sinhala.adaderana.lk/news.php?nid=41781", "Category": null, "Parent URL": null}