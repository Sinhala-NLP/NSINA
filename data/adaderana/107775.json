{"Source": "Adaderana", "Timestamp": "April 10, 2019 01:45 pm", "Headline": "ක්‍රීඩා පනත සංශෝදනයට පනත් කෙටුම්පතක් ඉදිරිපත් කිරීමට කැබිනට් අනුමැතිය", "News Content": "දැනට පවතින 1973 අංක 25 දරන ක්‍රීඩා පනත යාවත්කාලීන කිරීම සඳහා අවශ්‍ය සංශෝධන ඇතුලත් පනත් කෙටුම්පත් ඉදිරිපත් කිරිමට කැබිනට් අනුමැතිය හිමි වි ඇත. මීට ක්‍රීඩා ක්ෂේත්‍රයේ දියුණුව වෙනුවෙන් මාර්ගෝපදේශ සපයනු ලබන 1973 අංක 25 දරන එම ක්‍රීඩා පනත 1993, 1998 සහ 2005 වසරවලදී කාලීන අවශ්‍යතාවයන් මත සංශෝදනය කර තිබේ. නැවතත් මෙම පනත සංශෝධනය කිරිම සඳහා විදුලි සංදේශ , විදේශ රැකියා සහ ක්‍රීඩා අමාත්‍ය හරීන් ප්‍රනාන්දු මහතා විසින් යෝජනා කිහිපයක් ඉදිරිපත් කර ඇති අතර ඒ සඳහා කැබිනට් අනුමැතිය හිමි වී ඇත. එම යෝජනා වන්නේ , ජාතික ක්‍රීඩා සංගම්වල වාර්ෂික ගිණුම් වාර්තා විගණකාධිපතිවරයා විසින් නිර්දේශ කරනු ලබන පිළිගත් ක්‍රමවේදයක් යටතේ විගණනය කීරිම සඳහා අනුමැතිය ලබා දීම. ක්‍රීඩා පනත යටතේ නියෝග සෑදීමට අමාත්‍යවරයාට හැකියාව ඇති කරුණු සවිස්තරව නිර්වදනය කිරීම. ක්‍රීඩා පනත යටතේ අය කරනු ලබන දඩ මුදල් ඉහළ නැංවීම. ජවන හා පිටිය ක්‍රීඩා සම්බන්ධ ජාත්‍යාන්තර කීර්තියක් දිනා ඇති හා ඔලිම්පික් හෝ ඒ සමාන තරඟාවලි සඳහා නියෝජනය කර ඇති ක්‍රිඩකයින් දෙදෙනෙකුවත් ජාතික ක්‍රීඩා සභාවට ඇතුළත් වන ලෙස අවශ්‍ය විධිවිධාන සැලසීම. ක්‍රීඩා පනත යටතේ වරදකරුවන් සම්බන්ධයෙන් අවශ්‍ය නීතිමය ක්‍රියාමාර්ග ගැනීමේ බලය තවදුරටත් ශක්තිමත් කීරිම, ඇතුළු කරුණු මෙයට අයත් වේ.", "URL": "https://sinhala.adaderana.lk/news.php?nid=107775", "Category": null, "Parent URL": null}