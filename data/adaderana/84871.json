{"Source": "Adaderana", "Timestamp": "February 26, 2018 06:02 pm", "Headline": "රුපියල් කෝටිය ඉක්මවූ ටයර්, ලිහිසි තෙල්, වාහන බැටරි තොගයක් හොරකම් කර 03කට වැඩ වරදී ", "News Content": "රුපියල් කෝටිය ඉක්මවූ වටිනාකමකින් යුතු ටයර් තොගයක් ලිහිසි තෙල් කෑන් තොගයක් හා වාහන බැටරි තොගයක් සමඟ සැකකරුවන් තිදෙනෙකු නාරම්මල ප‍්‍රදේශයේදී අත්අඩංගුවට ගෙන ඇත. ඊයේ(25) පස්වරුවේ අත්අඩංගුවට ගෙන ඇත්තේ ගාල්ල හබරාදූව, පෝද්දල, බද්දේගම හා නාරම්මල රුක්මලේවත්ත ප‍්‍රදේශ වල පදින්චි සැකකරුවන් සිවු දෙනෙකි. කුලියාපිටිය කණදුල්ල කුරුදැල්පත පසුගිය 20 වැනිදා ටයර් සැලක් බිඳ ටයර් ලිහිසි තෙල් ආදිය සොරාගෙන ගොස් ඇති බවට ලද පැමිණිල්ලක් මත විමර්ශනය කළ පොලිසියට සී සී ටී වී දසුන් මගින් අනාවරණය වූ කරුණු කිහිපයක් ඔස්සේ පරික්‍ෂණ පවත්වා සැකකරුවන් පැමිණ තිබූ වෑන් රථය නාරම්මල ප‍්‍රදේශයට පැමිණ ඇති බව ජී පී එස් තාක්‍ෂණය මගින් අනාවරණය වීමෙන් අනතුරුව අදාළ සැකකරුවන් කුලීපදනම මතින් ලබාගත් වෑන් රථයද සමඟ අත්අඩංගුවට ගෙන ඇත. අනතුරුව සැකකරුවන්ගේ ප‍්‍රකාශ අනුව ගාල්ල හබරාදූව ප‍්‍රදේශයේ පළමු සැකකරුට අයත් ටයර් අලවිසැලක කාමරයක ගබඩාකොට තිබු රුපියල් කොටියක් පමණ ඉක්මවූ විවිධ වෙළඳ නාමයන්ගෙන් යුතු විවිධ ප‍්‍රමාණයේ නවතම ටයර්, ලිහිසි තෙල් වර්ග අඩංගු විවෘත නොකළ කෑන්, හා බැටර් තොගය පොලිස් බාරයට ගැනීමට හැකිව තිබේ. කුලියාපිටිය කොට්ඨාසයේ පන්නල මාකඳුර ඇතුලූ ඇතුලූව දිවයිනේ බොහෝ ප‍්‍රදේශවල එලෙසින් ටයර් සැල් බිඳීම් වාර්තාවී ඇතැයි පොලීසිය කියයි. එම සොරකම්වලටද මෙම සැකකරුවන් සම්බන්ධදැයි පරීක්‍ෂණ පවත්වන බවඳ පොලීසිය වැඩිදුරටත් පැවසීය. සැකකරුවන් හා අදාළ ටයර්, ලිහිසිතෙල්, බැටරි ආදී සොරාගත් බාණ්ඩ මෙන්ම කුලී පදනම යටතේ ලබාගෙන තිබූ වෑන් රථයක් හා කාර් රථය සමගින් අධිකරණයට ඉදිරිපත්කිරීමට නියමිතව ඇත.", "URL": "https://sinhala.adaderana.lk/news.php?nid=84871", "Category": null, "Parent URL": null}