{"Source": "Adaderana", "Timestamp": "June 29, 2018 06:32 pm", "Headline": "නිව්යෝර්ක් ටයිම්ස් ආනාවරණය ප්‍රතික්ෂේප කරනවා", "News Content": "නිව්යෝර්ක් ටයිම්ස් පුවත්පතේ පලවී ඇති වාර්තාව ප්‍රතික්ෂේප කරන බව චීන රජය පවසයි. ශ්‍රී ලංකාවේ චීන තානාපති කාර්යාලයේ දේශපාලන කටයුතු පිළිබඳ ප්‍රධානියා පවසන්නේ මහින්ද රාජපක්ෂ මහතාට මුදල් දුන් බවට නිව්යෝර්ක් ටයිම්ස් පුවත්පතේ පල වී ඇති වාර්තාව පදනම් විරහිත බවයි. එම වාර්තාවෙහි තොරතුරු පක්ෂපාති මෙන්ම නිවැරැදි නොවන බවද මෙරට චීන තානාපති කාර්යාලයේ දේශපාලන ප්‍රධානීයා පෙන්වා දෙයි. පෞද්ගලික ආයතනයක වාණිජමය කටයුත්තක් පදනම්ව එම වාර්තාව පලවී ඇති බැවින් රාජතාන්ත්‍රික ලෙස මේ සම්බන්ධයෙන් මෙම අවස්ථාවේ කරුණූ දැක්වීමක් සිදු නොකරන බව හෙතෙම පවසයි. මේ අතර අද පැවැති මාධ්‍ය හමුවකදී පුරවැසි බලය සංවිධානයේ දඹර අමිල හිමි පැවසුවේ නිව්යෝර්ක් ටයිම්ස් පුවත්පතේ පල වූ වාර්තාව සම්බන්ධයෙන් සෙවීම සඳහා ජනාධිපති කොමිසමක් පත් කළ යුතු බවයි.", "URL": "https://sinhala.adaderana.lk/news.php?nid=91707", "Category": null, "Parent URL": null}