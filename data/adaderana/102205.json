{"Source": "Adaderana", "Timestamp": "January 12, 2019 07:22 am", "Headline": "යෝජිත නව ව්‍යවස්ථාව විදේශ බලවේගවලට අවශ්‍ය පරදි සිදුවන්නක්", "News Content": "යෝජිත නව ව්‍යවස්ථාව විදෙස් රටවල බලවේගවලට අවශ්‍ය පරදි සිදුවන්නක් බවට සනාථ වී ඇති බව විජේදාස රාජපක්ෂ මන්ත්‍රීවරයා පවසයි. ඔහු පවසන්නේ රට පවතින තත්ත්වය තුළ නව ආණ්ඩුක්‍රම ව්‍යවස්ථාවක් ගෙන ඒමට කටයුතු කිරිම විහිළුසහගත බවයි. කරන්දෙණිය මධ්‍යම මහ විද්‍යාලයේ පැවැති උත්සවයකින් අනතුරුව මාධ්‍යවෙත අදහස් දක්වමින් විජේදාස රාජපක්ෂ මන්ත්‍රීවරයා මේ බව පැවසීය. කෙසේ වෙතත් ,එක්සත් ජාතික පක්ෂ පාර්ලිමේන්තු මන්ත්‍රී හර්ෂණ රාජකරුණා මහතා පවසන්නේ නව ව්‍යවස්ථාව සම්බන්ධයෙන් විරුද්ධ පාක්ෂිකයින් සමාජය තුළ අනවශ්‍ය බීතියක් ඇති කරමින් සිටින බවයි. මේ අතර , දෙමළ ජාතික සන්ධානය සතුටු කිරිමේ අරමුණින් එක්සත් ජාතික පක්ෂය නව ව්‍යවස්ථාවක් ගෙන එන බව දිලුම් අමුණුගම මන්ත්‍රීවරයා පවසයි.", "URL": "https://sinhala.adaderana.lk/news.php?nid=102205", "Category": null, "Parent URL": null}