{"Source": "Adaderana", "Timestamp": "May 8, 2018 09:33 pm", "Headline": "අයහපත් කාලගුණයෙන් පුද්ගලයින් 18 ක් මරුට", "News Content": "රුවන්ඩාවට බලපා ඇති අයහපත් කාලගුණ තත්ත්වය හේතුවෙන් මරණ 18 ක් වාර්තා වී ඇති බව එරට බලධාරීන් පවසයි. අධික වර්ෂාවත් සමග ඇතිවූ නාය යෑම් සහ ජල ගැලීම් හේතුවෙන් මෙම මරණ සිදුව ඇති බවයි එරට ආපදා කලමනාකරණ හා සරණාගතයින් පිළිබඳ අමාත්‍යාංශය සඳහන් කර ඇත. බටහිර රුවන්ඩාවේ කැරොන්ගි ප්‍රදේශයේ සිදුවූ නාය යෑමකින් පුද්ගලයින් 15 දෙනෙකු මියගොස් තිබේ. ආපදා තත්ත්වය හේතුවෙන් තවත් පුද්ගලයින් කිහිපදෙනෙකු අතුරුදන්ව ඇති බව රුවන්ඩා බලධාරීන් පවසයි. නිවාස සහ ගොඩනැගිලි රැසක්ද මේ හේතුවෙන් විනාශයට පත්ව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=88750", "Category": null, "Parent URL": null}