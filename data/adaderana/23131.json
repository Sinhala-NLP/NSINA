{"Source": "Adaderana", "Timestamp": "March 28, 2012 04:12 pm", "Headline": "ත්‍රස්තවාදී න්‍යාය පත්‍රයන්ට උදව්දෙන අයගේ උත්සාහය අසාර්ථකයි", "News Content": "ත්‍රස්තවාදීන්ගේ න්‍යාය පත්‍රයට උදව් දෙන පුද්ගලයින්ගේ උත්සහයන් අසාර්ථක වී ඇති බව ජනාධිපති මහින්ද රාජපක්ෂ මහතා පවසයි. 2012 ශ්‍රී ලංකා එක්ස්පෝ ජාත්‍යන්තර වෙළඳ ප්‍රදර්ශනයට සහභාගී වූ විදෙස් ව්‍යාපාරිකයින්ගෙන් ඒ බව පෙන්නුම් කරන බව හෙතෙම සඳහන් කරයි. දශක තුනකට අධික කාලයක් ලංකාවේ සංවර්ධනය අඩාල කළ ත්‍රස්තවාදීන්ගේ න්‍යාය පත්‍රය ක්‍රියාත්මක කිරීමට තවදුරටත් විදෙස් රටවල සහයෝගය නොලැබෙන බව ජනාධිපති මහින්ද රාජපක්ෂ මහතා පෙන්වාදෙයි. බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ 2012 ශ්‍රී ලංකා එක්ස්පෝ ජාත්‍යන්තර වෙළඳප්‍රදර්ශනය ආරම්භ කිරීමේ අවස්ථාවට එක්වෙමින් ජනාධිපතිවරයා මෙම අදහස් පළ කළේය. මෙම ප්‍රදර්ශනය ලබන 31 වැනි දින දක්වා පැවැත්වෙයි.", "URL": "https://sinhala.adaderana.lk/news.php?nid=23131", "Category": null, "Parent URL": null}