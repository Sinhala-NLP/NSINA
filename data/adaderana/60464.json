{"Source": "Adaderana", "Timestamp": "May 24, 2016 07:33 pm", "Headline": "බිල් ගෙවන්න පීඩිත ජනයාට සහනයක්", "News Content": "ගංවතුර හා නායයාම් හේතුවෙන් පීඩාවට පත් ජනතාවට සිය විදුලි හා ජල බිල්පත් ගෙවීම සඳහා සහන කාලයක් ලබාදී ඇති බව මුදල් අමාත්‍ය රවී කරුණානායක මහතා පවසයි.ඒ අනුව එම පවුල්වලට ඉදිරි මාසයක කාලයක් ලබාදීමට අද(24)පැවති කැබිනට් මණ්ඩල හමුවේදී තීරණය කෙරුණු බව අමාත්‍යවරයා කියා සිටියි.පීඩාවට පත් ජනයාගේ දෛනික කටයුතු අඩාලවී ඇති බවත්,එම තත්ත්වය සැලකිල්ලට ගනිමින් මෙම තීරණය ගත් බවත් අමාත්‍යවරයා පෙන්වාදෙයි.මේ අතර විපතට පත් ජනතාවගේ සහන කටයුතු වෙනුවෙන් විවිධ පාර්ශවයන්ගෙන් ලැබෙන භාණ්ඩ කූඨ පුද්ගලයින් විසින් මුදලට අලෙවි කිරීමේ සිද්ධින් වාර්තාවී ඇති බවත්,මෙම භාණ්ඩ අලෙවිකරන පුද්ගලයින් සහ ඊට අනුබල දෙන පිරිස් වලට එරෙහිව දැඩි නීතිමය ක්‍රියාමාර්ග අනුගමනය කරන බවත් මුදල් අමාත්‍යවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=60464", "Category": null, "Parent URL": null}