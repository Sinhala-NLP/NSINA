{"Source": "Adaderana", "Timestamp": "December 10, 2012 03:34 pm", "Headline": "ඉන්දීය ධීවරයින් ඇප නැතිව නිදහස්", "News Content": "ශ්‍රී ලාංකීය මුහුදු සීමාව උල්ලංඝණය කර මසුන් මරමින් සිටියදී අත්අඩංගුවට ගත් ඉන්දීය ධීවරයින් 40 දෙනෙකු අද (10) ත්‍රීකුණාමල මහේස්ත්‍රාත් ඒ.එච්.එම්. අස්හර් මහතා හමුවට ඉදිරිපත් කිරීමෙන් පසු කිසිදු ඇප කොන්දේසීයක් නොමැතිවම නිදහස් කර තිබේ. එකී ධීවරයින් 40 දෙනාට මහේස්ත්‍රාත්වරයා විසින් මින් ඉදිරියට මෙවැනි ක්‍රියාවන් නොකරන ලෙස අද තරයේ අවවාද කළ බව අප වාර්තාකරු පවසයි. පසුගිය 04 වැනිදා අත්අඩංගුවට ගත් එම ධීවරයින් පිරිසට අයත් බෝට්ටු ඇතුළු උපකරණ ලබාදී ඔවුන් ශ්‍රී ලංකා මුහුදු සීමාවෙන් එපිටට යැවීමට පියවර ගන්නා ලෙස මහේස්ත්‍රාත්වරයා පොලීසියට නියෝග කර තිබේ.", "URL": "https://sinhala.adaderana.lk/news.php?nid=29851", "Category": null, "Parent URL": null}