{"Source": "Adaderana", "Timestamp": "August 9, 2011 01:35 pm", "Headline": "එක්දින සංචිතයට මාලිංග හා තරංග ඇතුළත් ", "News Content": "ඕස්ට්‍රේලියාව සමග හෙට(10) ආරම්භ වීමට නියමිත එක්දින ක්‍රිකට් තරගාවලිය සදහා උපුල් තරංග හා ලසිත් මාලිංග නම් කර තිබේ. තහනම් උත්තේජක ලබා ගැනීමේ චෝදනාව මත උපුල් තරංගට පසුගිය එංගලන්ත සංචාරය සදහා සහභාගී වීමට හැකි වූයේ නැත. තරග 5 න් සමන්විත එක්දින තරගාවලිය සදහා ක්‍රීඩකයින් 16 දෙනෙකුගෙන් යුත් කණ්ඩායමක් මේ වන විට නම් කර තිබේ. ටී.එම් ඩිල්ෂාන්ගේ නායකත්වයෙන් යුත් මෙම කණ්ඩායමට උපනායක ඇන්ජලෝ මැතිව්ස්, මහේල ජයවර්ධන, කුමාර් සංගක්කාර, දිනේෂ් චන්දිමාල්, ජීවන් මෙන්ඩිස්, තිසර පෙරේරා, සුරංග ලක්මාල්, අජන්ත මෙන්ඩිස් සහ නුවන් කුලසේකර ද ඇතුළත්ය. මීට අමතරව සුරාජ් රන්දීව්, රංගන හේරත්, චාමර සිල්වා සහ චමින්ද එරංග කණ්ඩායමට නම් කර ඇති සෙසු ක්‍රීඩකයින් වේ.", "URL": "https://sinhala.adaderana.lk/news.php?nid=17953", "Category": null, "Parent URL": null}