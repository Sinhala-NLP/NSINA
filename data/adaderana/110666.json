{"Source": "Adaderana", "Timestamp": "May 25, 2019 05:16 pm", "Headline": "ඩොනල්ඩ් ට්‍රම්ප් රාජ්‍ය සංචාරයක් සඳහා ජපානයට", "News Content": "අමෙරිකානු ජනාධිපති ඩොනල්ඩ් ට්‍රම්ප් සිව් දින රාජ්‍ය සංචාරයක් සඳහා ජපානය වෙත ගොස් තිබේ. ටෝකියෝ නුවර වෙත පැමිණි අමෙරිකානු ජනාධිපතිවරයා සමඟ ඔහුගේ බිරිඳ ද සහභාගි වී ඇති බව විදෙස් මාධ්‍ය වාර්තා කළේය. අමෙරිකානු ජනාධිපතිවරයාගේ මෙම සංචාරය තුළදී දෙරටටම වැදගත් වන කරුණු කිහිපයක් සම්බන්ධයෙන් සාකච්ඡා කිරීමට නියමිතයි. එහිදී ජපාන අග්‍රාමාත්‍ය ෂින්සෝ අබේ සහ අමෙරිකානු ජනාධිපතිවරයා අතර ද්විපාර්ශවික සාකච්ඡා ද පැවැත්වෙන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=110666", "Category": null, "Parent URL": null}