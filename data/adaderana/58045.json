{"Source": "Adaderana", "Timestamp": "March 10, 2016 12:33 pm", "Headline": "මාධ‍්‍යවේදීන්ට සාධාරණය ඉටුකරන්න විශේෂ කමිටුවක් ", "News Content": "විවිධ හිරිහැරයන්ට හා පීඩාවන්ට පත් මාධ‍්‍යවේදීන් පිළිබඳ සොයාබලා ඔවුන්ට සාධාරණය ඉටු කිරීමේ අරමුණෙන් ජනාධිපති මෛත්‍රීපාල සිරිසේන මහතාගේ උපදෙස් පරිදි විශේෂ කමිටුවක් පත් කර තිබේ.2005 වසරේ ජනවාරි මස සිට 2015 වසරේ ජනවාරි මාසය දක්වා වූ කාලපරිච්ඡේදය තුළ වෘත්තීය මාධ්‍ය වේදියෙකු ලෙස සේවයේ නිරතව සිටියදී හිරිහැරයන්ට ලක්වූ මාධ්‍යවේදීන් පිළීබඳව මෙහිදී සොයාබැලීමට නියමිත බව ජනාධිපති මාධ්‍ය අංශය සඳහන් කළේය.අසාධාරණයකන්ට, හිරිහැරයන්ට සහ දේපළ හානිවීම් වලට ලක්වූ සියළුම මාධ්‍යවේදීන්ට මෙම විශේෂ කමිටුව යටතේ සහන සැළසෙන බව සඳහන්ය.ඒ අනුව අසාධාරණයට ලක්වූ සියළුම මාධ්‍යවේදීන්ට සිය වෘත්තීය අනන්‍යතාවය සමඟ තමන් අසාධාරණයට පත්වීම පිළිබඳ සනාථ කළ හැකි සියළුම දත්ත හා තොරතුරු ජනාධිපති කාර්යාලය වෙත භාරදීය හැකිය.එම සියළු තොරතුරු ලබන ජුනි මස 15 වන දිනට පෙර එස්.ටී. කොඩිකාර මහතා, ජනාධිපති අතිරේක ලේකම්, ජනාධිපති කාර්යාලය, කොළඹ යන ලිපිනයට යොමු කළ යුතු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=58045", "Category": null, "Parent URL": null}