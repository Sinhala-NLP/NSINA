{"Source": "Adaderana", "Timestamp": "August 5, 2013 02:05 pm", "Headline": "සන්ධාන මන්ත්‍රීට ඇප!", "News Content": "රැකියා දෙන බව පවසා රුපියල් ලක්ෂ 7ක් වංචා කළැයි පසුගිය මස 15 වැනිදින අත්අඩංගුවට ගෙන රක්ෂිත බන්ධනාගාර ගතකර සිටි ගලිගමුව ප්‍රාදේශිය සභාවේ එක්සත් ජනතා නිදහස් සන්ධාන මන්ත්‍රී නිශාන්ත හේරත් මහතා ඇප මත මුදාහැර තිබේ. කෑගල්ල මහෙස්ත්‍රාත් විරාජ් රණතුංග මහතා වෙත ඉදිරිපත් කිරීමෙන් පසු සැකකරු රුපියල් 10,000 බැගින් වූ මුදල් ඇප දෙකක් මත මුදා හරින ලෙස නියෝග කළේය. පුද්ගලයෙකුගෙන් ලබාගත් මුදලක් ආපසු නොගෙවීම සම්බන්ධ චෝදනාව මත සැකකරු පසුගිය 29 වැනිදා රක්ෂිත බන්ධනාගාර ගතකර තිබුණි.", "URL": "https://sinhala.adaderana.lk/news.php?nid=36397", "Category": null, "Parent URL": null}