{"Source": "Adaderana", "Timestamp": "February 20, 2017 08:51 am", "Headline": "සෝමාලියාවේ කාර් බෝම්බ පිපිරීමෙන් මිය ගිය ගණන 34 දක්වා ඉහළට ", "News Content": "සෝමාලියාවේ මොගඩිෂු අගනුවර සිදු වු කාර් බෝම්බ පිපිරිමකින් පුද්ගලයින් 34 දෙනෙකු ජිවිතක්ෂයට පත්ව ඇති බව විදෙස් මාධ්‍ය වාර්තා කරයි. අදාළ පිපිරිමෙන් තවත් පුද්ගලයින් 50 දෙනෙකු පමණ තුවාල ලබා ඇති බව ද වාර්තා වෙයි. කෙසේ වෙතත් මේ දක්වාත් අදාළ ප්‍රහාරයේ වගකීම කිසිදු පාර්ශවයක් විසින් භාරගෙන නොමැති අතර අල්ෂබාබ් කැරලිකරුවන් මෙම ප්‍රදේශයේ සිටින බව විදෙස් වාර්තා සඳහන් කරයි. මෙම පිපිරිම ජනාධිපති මොහොමඩ් අබ්දුල්ලායිගේ මැතිවරණ ව්‍යාපාරය තුළ සිදු වූ පළමු පිපිරිම බව විදෙස් මාධ්‍ය වැඩි දුරටත් වාර්තා කර ඇත.", "URL": "https://sinhala.adaderana.lk/news.php?nid=69859", "Category": null, "Parent URL": null}