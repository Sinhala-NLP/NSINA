{"Source": "Adaderana", "Timestamp": "April 13, 2014 09:15 am", "Headline": "මෙරට විශාලතම  කොරල්පරය රැකීමට කඩිනම් පියවර", "News Content": "මෙරට විශාලතම කොරල්පරය ලෙස සැලකෙන කල්පිටිය කොරල්පරය සංරක්ෂණය කිරීම සඳහා වන ජීවි සංරක්ෂණ දෙපාර්තමේන්තුව ඇතුළු ආයතන කිහිපයක් පියවර ගෙන තිබේ. කිලෝමීටර් 306ක් පමණ ප්‍රදේශයක පැතිරී ඇති එම කොරල්පරය කොරල් විශේෂ 122කින් සමන්විත වන අතර මත්ස්‍ය විශේෂ 400ක් පමණ ඒ ආශ්‍රිතව ජීවත් වන බවට හඳුනාගෙන ඇත. ධීවරයින් දැල් යෙදීම, ඩයිනමයිට් දැමීම වැනී තහනම් ධීවර උපක්‍රම භාවිත කිරීම හේතුවෙන් කොරල්පර වැඩි වශයෙන් විනාශ වෙමින් තිබේ. 1992 වර්ෂයේ එම කොරල්පරය පිහිටි මුහුදු ප්‍රදේශය අභය භූමියක් ලෙස ද නම් කෙරුණි.", "URL": "https://sinhala.adaderana.lk/news.php?nid=42496", "Category": null, "Parent URL": null}