{"Source": "Adaderana", "Timestamp": "January 23, 2014 03:54 pm", "Headline": " නොරොච්චෝලෙන් විදුලිය නැති මුළු දින ගණන 271 යි", "News Content": "නොරොච්චෝලේ තාප විදුලි බලාගාරය ස්ථාපිත කළ දින සිට මේවන විට විටෙන් විට යාන්ත්‍රික දෝෂ හේතුවෙන් දින 271ක් විදුලිය ලබාදීමට නොහැකිවී ඇති බව විදුලිබල හා බලශක්ති ඇමතිනී පවිත්‍රා වන්නිආරච්චි මහත්මිය පවසයි. මෙම බලාගාරයේ විදුලි උත්පාදනය ආරම්භ කෙරුණේ 2011 වසරේ පෙබරවාරි මස 13 වන දින බවද ඇය අද (23) පාර්ලිමේන්තුවේදී කියා සිටියාය. ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා විසින් අසන ලද ප්‍රශ්නයකට පිළිතුරු දෙමින් අමාත්‍යවරිය වැඩිදුරටත් කියා සිටයේ බලාගාරය ආරම්භ කොට මේවන විට දින 1086ක් ගතවී ඇති බවත්, එයින් විදුලිය ලබාදීමට නොහැකිවී ඇත්තේ දින 271 ක් පමණක් බවත්ය.", "URL": "https://sinhala.adaderana.lk/news.php?nid=40590", "Category": null, "Parent URL": null}