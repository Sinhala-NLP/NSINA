{"Source": "Adaderana", "Timestamp": "January 27, 2011 05:05 pm", "Headline": " එල්.ටී.ටී.ඊ සැකකරුවන් පිරිසක් අත්අඩංගුවට ගැනීමට විවෘත වරෙන්තු   ", "News Content": "විදේශගතව සිටින ප්‍රබල එල්. ටී. ටී. ඊ සැකකරුවන් 06 දෙනෙකු අත්අඩංගුවට ගැනීම සඳහා ජාත්‍යන්තර පොලිසිය මාර්ගයෙන් ක්‍රියාකිරීමට දන්වා කොළඹ මහේස්ත්‍රාත් අධිකරණය විවෘත වරෙන්තු නිකුත් කර තිබේ. ත්‍රස්ත මර්දන කාර්යාංශයෙන් කළ ඉල්ලීමක් සලකා බැලූ අධිකරණය මෙම විවෘත වරෙන්තු නිකුත් කර ඇති බව සඳහන්ය. මෙම නඩුවට අදාළ එල්. ටී. ටී. ඊ සැකකරුවන් 6 දෙනෙකු විදේශයට පලාගොස් ඇති බවට තොරතුරු ලැබී ඇති බව අදාළ නඩුව කැඳවූ අවස්ථාවේ පොලිසිය අධිකරණයට දැනුම් දී ඇත. මොවුන් ත්‍රස්තවාදී ක්‍රියාකාරකම්වලට සම්බන්ධ ප්‍රබල පුද්ගලයින් බව පැවසූ පොලිසිය අදාළ පිරිස අත්අඩංගුවට ගැනීම සඳහා ජාත්‍යන්තර පොලිසිය මාර්ගයෙන් අවශ්‍ය කටයුතු සිදුකරමින් සිටින බව ද පැවසීය. ඉදිරිපත් වූ කරුණු සලකා බැලූ අධිකරණය, සැකකරුවන් අත්අඩංගුවට ගැනීම සඳහා විවෘත වරෙන්තු නිකුත් කළ අතර පරීක්ෂණවල ප්‍රගතිය දැක්වෙන වාර්තාව අප්‍රේල් මස 22 වැනිදා ඉදිරිපත් කරන ලෙස ද ත්‍රස්ත මර්දන ඒකකයට නියෝග කරනු ලැබීය.", "URL": "https://sinhala.adaderana.lk/news.php?nid=13797", "Category": null, "Parent URL": null}