{"Source": "Adaderana", "Timestamp": "July 15, 2018 09:20 am", "Headline": "ප්‍රදේශ කීපයක සොරකම් රැසක් කළ තරුණයෙක් පොලිස් බාරයට-CCTV දර්ශන සහිතයි", "News Content": "හල්දුම්මුල්ල හා ජා ඇල සහ හික්කඩුව යන ප්‍රදේශවල වෙළෙඳ සැල් හා ගෙවල් බිඳුම් සොරකම් 8 කට සම්බන්ධ 25 හැවිරිදි සැකකරුවෙක් හල්දුම්මුල්ල පොලීසිය විසින් අත්අඩංගුවට ‍ගෙන තිබේ. සොකරම් සිදුකරන අයුරු සී.සී.ටීවී දර්ශනවල අපූරවට සටන්ව ඇති අතර සැකකරු මේ සොකරම් පිළිබඳව සැකකරු පසුව වරද පිළිගෙන ඇත. සැකකරු සොරකම් කරන ලද ලැප්ටොප්, දුරකථ පෙරගෙවුම් පත් ඇතුළු භාණ්ඩ තොගයක්ද සැකකරුගේ ප්‍රකාශය මත සොයාගත් බව ද හොරකම් කල රන් භාණ්ඩ උකස් මධ්‍යස්ථානයටක තබා මුදල් ලබා ගත් බවඅනාවරණය කර ඇතැයි ද පොලීසිය සඳහන් කරයි. ඉස්කුරුප්පුවක් හා නියනක් පමණක් උපයෝගි කරගනිමින් මේ සියලු සොරකම් සිදුකර ඇති බව අනාවරණය වී තිබේ. හල්දුම්මුල්ල පොලීසිය මෙම සැකකරු ඊයේ(14) අත්අඩංගුවට ගෙන ඇති අතර මේ වන විට වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92593", "Category": null, "Parent URL": null}