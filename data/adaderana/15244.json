{"Source": "Adaderana", "Timestamp": "April 3, 2011 12:35 pm", "Headline": " සබරගමුව හෙට පළමු වසරට විවෘතයි", "News Content": "සබරගමු විශ්ව විද්‍යාලයේ පළමු වසරේ අධ්‍යයන කටයුතු හෙට දිනයේ ආරම්භ කරන බව උපකුලපති මහාචාර්ය මහින්ද එස් රූපසිංහ මහතා පවසයි. උපකුලපතිවරයා ප්‍රකාශ කර සිටියේ අද පස්වරුවේ අදාළ සිසුන්ට නේවාසිකාගාර සඳහා පැමිණිය හැකි බවයි. සඳුදා දිනයෙන් පසු සිව්වන වසරේ සහ තෙවන වසරේ අධ්‍යයන කටයුතු ද ආරම්භ කිරීමට බලාපොරොත්තු වන බව ද මහාචාර්ය මහින්ද එස් රූපසිංහ මහතා ප්‍රකාශ කළේය. එසේ වුවද දෙවන වසරේ සිසුන්ගේ අධ්‍යයන කටයුතු ආරම්භ කිරීම පමා විය හැකි බව ඔහු සදහන් ක‍ළේය. සිසුන් සහ පරිපාලනය අතර ඇති වූ ගැටලුකාරී තත්ත්වයක් හේතුවෙන් පසුගිය දා විශ්ව විද්‍යාලයේ අධ්‍යයන කටයුතු තාවකාලිකව අත්හිටුවනු ලැබිණි.", "URL": "https://sinhala.adaderana.lk/news.php?nid=15244", "Category": null, "Parent URL": null}