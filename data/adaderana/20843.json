{"Source": "Adaderana", "Timestamp": "December 21, 2011 11:10 am", "Headline": "විෂ මත්පෙති ලක්ෂයක් සමග සැකකරුවෙක් කොටුවෙයි", "News Content": "විදෙස් රටකට අලෙවි කිරීම සඳහා සූදානම් කර තිබූ විෂ මත්පෙති ලක්ෂයකට ආසන්න සංඛ්‍යාවක් සිය භාරයට ගත් බව මහනුවර දිසා අපරාධ මෙහෙයුම් ඒකකය පවසයි. මහනුවර, දවුලගල හෙන්දෙණිය ප්‍රදේශයේ දී එම මත්පෙති රැගෙන යමින් සිටි සැකකරුවෙකු අත්අඩංගුවට ගෙන ඇති බව සඳහන්ය. අදාළ මත්පෙති තොගය සූක්ෂම ලෙස අසුරා ප්‍රවාහනය කරමින් තිබූ බව පොලිසිය සඳහන් කරයි. සෞඛ්‍ය නිලධාරීන් එම මත්පෙති පරීක්ෂා කිරීමෙන් පසුව හඳුනාගැනීම සඳහා රජයේ රස පරීක්ෂක වෙත යොමු කිරීමට පොලිසිය තීරණය කර තිබේ. සැකකරු වැල්ලම්පිටිය ප්‍රදේශයේ පදිංචිකරුවෙකු වන අතර ඔහු අද(21) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20843", "Category": null, "Parent URL": null}