{"Source": "Adaderana", "Timestamp": "January 24, 2014 01:02 pm", "Headline": "රේගු නිලධාරීන්ට හමුදා පුහුණුවක් ", "News Content": "ශ්‍රී ලංකා රේගු දෙපාර්තමේන්තුවේ නිලධාරීන් කණ්ඩායමක් සඳහා හමුදා පුහුණුව ලබාදීමට පියවර ගෙන තිබේ. රේගු අධ්‍යක්ෂ ජෙනරාල්වරයාගේ උපදෙස් මත රේගු නිලධාරීන් 50 දෙනෙකු සඳහා හමුදා පුහුණුව ලබා දුන් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කරයි. කිලිනොච්චියේ පිහිටි රේගු පුහුණු මධ්‍යස්ථානයේදී සතියක කාලයක් මෙලෙස මෙම පිරිස සඳහා හමුදා පුහුණුවක් ලබාදුන් බව ඔහු අද දෙරණ සමඟ සඳහන් කර සිටියේය. එම පිරිස සඳහා අවි අයුධ පුහුණුව මෙන්ම හමුදා ගිනි අවි සම්බන්ධයෙද ඔවුන්ට පුහුණුව ලබාදුන් බව වාර්තා වෙයි. එසේම ඉදිරියේදීත් රේගු නිලධාරීන් සඳහා විධිමත් අයුරින් හමුදා පුහුණුවක් ලබාදීමට කටයුතු කරන බව රේගු ප්‍රකාශකවරයා සඳහන් කර සිටියේය.", "URL": "https://sinhala.adaderana.lk/news.php?nid=40607", "Category": null, "Parent URL": null}