{"Source": "Adaderana", "Timestamp": "April 12, 2010 09:18 am", "Headline": "බස් රථ තිබුණත් මගීන්ගේ අඩුවක්", "News Content": "සිංහල සහ දෙමළ අලුත් අවුරුද්ද වෙනුවෙන් ගම් බිම් බලා යන ජනතාවට ප්‍රමාණවත් බස් රථ සපයා තිබුණද මගීන්ගේ අඩුවක් දක්නට ඇති බව ලංකා පෞද්ගලික බස් හිමියන්ගේ සංගමය පවසයි. සාමාන්‍ය දෛනික සේවා පවත්වාගෙන යාමට නොහැකි තත්ත්වයක් ද මේ‍ හේතුවෙන් උද්ගත වී ඇති බව එහි සභාපති ගැමුණු විජේරත්න මහතා සඳහන් කරයි. මැතිවරණය සඳහා විශාල පිරිසක් ගම්බිම් බලා පිටත්වීම සහ දීර්ඝ නි‍වාඩුවක් පැවතීම මේ තත්ත්වයට හේතුව බව වැඩිදුරටත් ඔහු ප්‍රකාශ කළේය. අප්‍රේල් 13 දිනයට යෙදෙන පුණ්‍ය කාලය තුළදී සහ අප්‍රේල් 14 වන දින හැර සෙසු දින වලදී සාමාන්‍ය පරිදි දුර ගමන්‍ සේවා බස් රථ ධාවනයට එක්කරන බව ද ගැමුණු විජේරත්න මහතා පැවසීය.", "URL": "https://sinhala.adaderana.lk/news.php?nid=7783", "Category": null, "Parent URL": null}