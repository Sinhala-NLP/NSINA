{"Source": "Adaderana", "Timestamp": "July 11, 2019 09:59 am", "Headline": "හෙරොයින් සමඟ පස්දෙනෙක් අත්අඩංගුවට", "News Content": "හෙරොයින් ළඟ තබාගෙන සිටි පුද්ගලයින් 5 දෙනෙකු වැල්ලම්පිටිය, බදුල්ල සහ අක්කරෙයිපත්තුව යන ප්‍රදේශවලදී අත්අඩංගුවට ගෙන තිබේ. වැල්ලම්පිටිය, මීතොටවත්ත ප්‍රදේශයේදී කොළඹ අපරාධ කොට්ඨාශයේ නිලධාරීන් විසින් හෙරොයින් ග්‍රෑම් 2 යි මිලිග්‍රෑම් 100 ක් සමඟ 20 හැවිරිදි තරුණයෙකු අත්අඩංගුවට ගෙන ඇති අතර බදුල්ල ප්‍රාදේශීය සභාව අසලදී හෙරොයින් ග්‍රෑම් 2 යි මිලිග්‍රෑම් 460 ක් සමඟ 22 හැවිරිදි තරුණයෙකු අත්අඩංගුවට ගෙන ඇති බව සදහන්. හෙරොයින් ග්‍රෑම් 2 යි මිලිග්‍රෑම් 940 ක් ලඟ තබාගෙන සිටි 27 හැවිරිදි තරුණයෙකු බදුල්ල, තෙල්බැද්දවත්ත හන්දිය අසලදී අත්අඩංගුවට ගෙන තිබේ. පොලිස් විශේෂ කාර්ය බලකාය සහ අක්කරෙයිපත්තුව පොලිසිය එක්ව සිදුකළ වැටලීමකදී හෙරොයින් ග්‍රෑම් 5 යි මිලිග්‍රෑම් 310 ක් යතුරුපැදියකින් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන ඇති බවයි පොලිසිය පැවසුවේය. සැකකරුවන් කොටුව, බදුල්ල සහ අක්කරෙයිපත්තුව මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=113872", "Category": null, "Parent URL": null}