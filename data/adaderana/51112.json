{"Source": "Adaderana", "Timestamp": "May 5, 2015 11:54 am", "Headline": "දංකොටුවට ජල සැපයුම අත්හිටුවයි ", "News Content": "දංකොටුව සහ ඒ ආශ්‍රිත ප්‍රදේශ කිහිපයකට පැය 12ක කාලයක් ජල සැපයුම අත්හිටුවන බව ජල සම්පාදන හා ජලාපවහන මණ්ඩලය දැනුම් දෙයි.ඒ අනුව හෙට(06) දිනයේ පෙරවරු 8.00 සිට පස්වරු 8.00 දක්වා කාලය තුළ මෙලෙස ජල සැපයුම අත්හිටුවන බව සඳහන්ය.දංකොටුව, බුජ්ජම්පොළ, කිරිමැටියාන, බොරලැස්ස, බෝලවත්ත, කම්මල, සින්දාන්ත්‍රිය, තෝප්පුව, තඹරවිල, ඇටියාවල යන ප්‍රදේශවලට අදාළ ජල සැපයුම අත්හිටුවන බව වාර්තාවෙයි.එමෙන්ම ඇටියාවල, දුම්මලකොටුව, පංසිරිප්පුව, ගෝනවිල, කීරාගාර මිරිස්සන්කොටුව, මාවතගම, හාල්දඬුවන, ගොඩැල්ල යන ප්‍රදේශ වලටත් හෙට දිනයේ ජල සැපයුම අත්හිටුවන බව එම මණ්ඩලය පවසයි.දංකොටුව ජලසම්පාදන ක්‍රමය වැඩිදියුණු කිරීම වෙනුවෙන් මෙලෙස ජල සැපයුම අත්හිටුවන බව ජල සම්පාදන හා ජලාපවහන මණ්ඩලය වැඩිදුරටත් සඳහන් ක‍රයි.", "URL": "https://sinhala.adaderana.lk/news.php?nid=51112", "Category": null, "Parent URL": null}