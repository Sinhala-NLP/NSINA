{"Source": "Adaderana", "Timestamp": "February 8, 2019 01:48 pm", "Headline": "පවුල් 2000කගේ ඇහිරුණු මඟ", "News Content": "වසර ගණනාවක සිට වගකිව යුතු පුද්ගලයින්ගේ අවධානය යොමු නොවූ මාර්ගයක් පිළිබඳව හසලක - මිනිපේ ප්‍රදේශයෙන් අද දෙරණට වාර්තා විය. ඒ හසලක - මිනිපේ ප්‍රාදේශීය ලේකම් කොට්ටාශයට අයත් උඩුවෙල 25 ඇල මාර්ගයයි. හසලක හා වස්ගමුව යනාදී ප්‍රධාන නගර කරා ගමන් කළ හැකි පහසුම සහ කෙටිම මාර්ගය වන මෙම මාර්ගය ඉහළ මීගොල්ල , පහළ මීගොල්ල, කිඳිගොඩ, කිඹුලාඇල ආදී ගම්මානවලට අයත් පවුල් 2000ක පමණ පිරිසක් තම දෛනික කටයුතු සඳහා එදිනෙදා භාවිත කරනු ලබන මාර්ගයක් වෙයි. ජනතාව පවසන්නේ වසර ගණනාවක් තිස්තේ මාර්ගයේ පවතින අඩුපාඩු සම්බන්ධයෙන් හා එයින් සිදුවන පීඩා පිළිබඳව බලධාරීන් දැනුවත් කළද මෙතෙක් නිසි විසඳුමක් නොලැබුනු බවයි. ගම්මුන් පෙන්වා දෙන්නේ මඩ ගොහුරක් වී ඇති මෙම මෙම මාර්ගය හැකි ඉක්මණින් පිළිසකර නොකළහොත් මාර්ගයේ ඇති අනතුරු දායක තත්ත්වය තව තවත් උග්‍ර අතට පත්වන බවයි.", "URL": "https://sinhala.adaderana.lk/news.php?nid=103912", "Category": null, "Parent URL": null}