{"Source": "Adaderana", "Timestamp": "September 11, 2013 05:57 pm", "Headline": "නුවරඑළියේ තවමත් ප්‍රචණ්ඩත්වය පවතිනවා ", "News Content": "නුවරඑළිය දිස්ත්‍රික්කයේ වතුකර ප්‍රදේශවල තවදුරටත් සැඟවුණු ප්‍රචණ්ඩත්වයක් පවතින බව මැතිවරණ නිරීක්ෂණයේ නිරත කැෆේ සංවිධානය පවසයි. එම සංවිධානයේ විධායක අධ්‍යක්ෂ රංජිත් කීරීති තෙන්නකෝන් මහතා සඳහන් කළේ එකම පක්ෂයේ අපේක්ෂකයන් අතර මෙම ප්‍රචණ්ඩත්වය හටගෙන ඇති බවයි. පොලීසිය ද මෙම ක්‍රියාවන් නැවැත්වීම සඳහා කටයුතු නොකරන බවට එම සංවිධාන චෝදනා කරයි. අද(11) හැටන් ප්‍රදේශයේ පැවති මාධ්‍ය හමුවකට එක්වෙමින් රංජිත් කීරීති තෙන්නකෝන් මහතා මෙම අදහස් පළ කරන ලදී.", "URL": "https://sinhala.adaderana.lk/news.php?nid=37338", "Category": null, "Parent URL": null}