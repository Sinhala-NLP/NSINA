{"Source": "Adaderana", "Timestamp": "November 6, 2017 03:01 pm", "Headline": "අධිකරණයේ වෙනසක් කරන බව ඇමතිවරිය කියයි", "News Content": "ඉදිරියේදී අධිකරණ පද්ධතිය තුළ සාධනීය වෙනසක් සිදු කරන බව අධිකරණ අමාත්‍ය තලතා අතුකෝරාල මහත්මිය පවසයි. යුක්තිය පසිඳලීමේ ක්‍රියාවලිය සඳහා අවශ්‍ය සියලු පහසුකම් ලබාදීමට මේ වන විටත් පියවර ගෙන ඇති බව අමාත්‍යවරිය පෙන්වා දෙයි. රත්නපුර දිස්ත්‍රික් හදිසි මරණ පරීක්ෂකවරුන් සඳහා පත්වීම් ලිපි ලබාදීමේ අවස්ථාවකට එක්වෙමින් අධිකරණ අමාත්‍ය තලතා අතුකෝරාල මහත්මිය මේ බව ප්‍රකාශ කර තිබේ. ජනාධිපතිවරයා සහ අග්‍රාමාත්‍යවරයා ඇතුළු වත්මන් රජය පිළිබඳ ජනතාව තැබූ විශ්වාසය ආරක්ෂා කිරිමට කැපවී කටයුතු කරන බව එහිදී වැඩිදුරටත් අදහස් දැක්වූ අමාත්‍යවරිය ප්‍රකාශ කළේය.", "URL": "https://sinhala.adaderana.lk/news.php?nid=79574", "Category": null, "Parent URL": null}