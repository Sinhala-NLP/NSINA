{"Source": "Adaderana", "Timestamp": "April 8, 2012 03:27 pm", "Headline": " හොර මත්පැන් සොයා විශේෂ කාර්ය බලකායෙන් මෙහෙයුම්", "News Content": "පොලිස් විශේෂ කාර්ය බලකාය දිවයිනේ ප්‍රදේශ කිහිපයක සෝදිසි මෙහෙයුම් ක්‍රියාත්මක කර තිබේ. පිළියන්දල , මඩපාත ප්‍රදේශයේ දී නීති විරෝධී මත්පැන් නිෂ්පාදනාගාරයක් වටලා සැකකරුවන් සිව්දෙනකු අත්අඩංගුවට ගෙන ඇති අතර මත්පැන් බෝතල් 945ක් සහ ස්ප්‍රිතූ බෝතල් 90ක් ඒ අතර වු බව පිළියන්දල පොලිසිය සඳහන් කරයි. පන්නල අක්කර 40යේ වත්ත ප්‍රදේශයේ දී ද නීති විරෝධී මත්පැන් පෙරීමේ ස්ථානයක් පවත්වාගෙන ගිය සැකකරුවන් පස් දෙනෙකු සහ නීති විරෝධී මත්පැන් තොගයක් විශේෂ කාර්යය බලකා නිලධාරීන් භාරයට ගෙන තිබේ. බදුල්ල , දෙමෝදර ප්‍රදේශයේදී ද නීති විරෝධී මත්පැන් පෙරන ස්ථානයක් වටලා සැකකරුවෙකු අත්අඩංගුවට ගත් බව වාර්තා වේ.", "URL": "https://sinhala.adaderana.lk/news.php?nid=23368", "Category": null, "Parent URL": null}