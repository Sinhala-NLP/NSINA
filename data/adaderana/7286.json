{"Source": "Adaderana", "Timestamp": "March 15, 2010 03:45 pm", "Headline": "විනිසුරුවරුන් සඳහා ජාත්‍යන්තර පුහුණුවක්", "News Content": "විනිසුරුවරුන් සඳහා ජාත්‍යන්තර පුහුණු වැඩසටහනක් ක්‍රියාත්මක කිරීමට අධිකරණ හා නීති ප්‍රතිසංස්කරණ අමාත්‍යාංශය තීරණය කර තිබේ. අමෙරිකාව, ඉන්දියාව, නෙදර්ලන්තය වැනි රටවල් සමග ‍ඒකාබද්ධව මෙම වැඩසටහන ක්‍රියාත්මක කිරීමට නියමිතය. පසුගිය වසර කිහිපය තුළ රජයේ වියදමින් චීනය, ඉතාලිය, මලයාසියාව වැනි රටවල විශ්ව විද්‍යාලවල පුහුණුව සඳහා විනිසුරුවරුන් යෙදවූ බව ද අමාත්‍යාංශය සඳහන් කරයි. මීට අමතරව විනිසුරුවරුන්ගේ පුහුණු කටයුතු සඳහා නව පුහුණු මධ්‍යස්ථානයක් ඉදිරි මස තුළ විවෘත කිරීමට ද අධිකරණ හා නීති ප්‍රතිසංස්කරණ අමාත්‍යාංශය තීරණය කර ඇත. මේ වන විට ඉදිවෙමින් පවතින එම මධ්‍යස්ථානය එකවර විනිසුරුවරුන් සිය දෙනෙකුට පුහුණුවීම් පහසුකම් ඇති බව සඳහන්ය.", "URL": "https://sinhala.adaderana.lk/news.php?nid=7286", "Category": null, "Parent URL": null}