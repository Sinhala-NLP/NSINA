{"Source": "Adaderana", "Timestamp": "September 23, 2018 01:39 pm", "Headline": "තංගල්ලේ වෙඩි තැබීමකින් පුද්ගලයෙකු මරුට", "News Content": "තංගල්ල වාඩිගල ප්‍රදේශයේ සිදුවූ වෙඩි තැබීමකින් පුද්ගලයෙකු මියගොස් තිබේ. අද (23) පෙරවරු 11.15 ට පමණ මෙම වෙඩි තැබීම සිදුව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. සම්පුර්ණයෙන් මුහුණු ආවරණය කරගත් හිස්වැසුම් පැළඳ යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර පළාගොස් ඇති බව මාධ්‍ය ප්‍රකාශකවරයා සඳහන් කළේය. තංගල්ල කතරගම ප්‍රධාන මාර්ගයේ වාඩිගල ප්‍රදේශයේ පිහිටි රථ වාහන සේවා ස්ථානයක් අසල දී මෙම වෙඩි තැබීම සිදුව ඇති අතර සිද්ධියෙන් මියගොස් ඇත්තේ එහි හිමිකරු වන 42 හැවිරිදි පුද්ගලයෙකු බව සඳහන්ය. සිද්ධියට අදාළ සැකකරුවන් අත්අඩංගුවට ගැනීම සඳහා තංගල්ල පොලිසිය විමර්ශන සිදුකරයි.", "URL": "https://sinhala.adaderana.lk/news.php?nid=96584", "Category": null, "Parent URL": null}