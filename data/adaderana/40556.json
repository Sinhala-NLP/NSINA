{"Source": "Adaderana", "Timestamp": "January 22, 2014 01:25 pm", "Headline": "එ.ජා.ප. හිටපු මන්ත්‍රී ශිරන්ත අමරසේකර අත්අඩංගුවට ", "News Content": "පොලිස් සැයන්වරයෙකුට පහරදීමේ සිද්ධියක් සම්බන්ධයෙන් බස්නාහිර පළාත් සභා එක්සත් ජාතික පක්ෂ හිටපු මන්ත්‍රී ශිරන්ත අමරසේකර මහතා සහ ඔහුගේ රියදුරු අත්අඩංගුවට ගෙන තිබේ. අද(22) උදෑසන මෙම පහරදීම සිදුව ඇති බව සඳහන් වෙයි. කදාන පොලිස් ස්ථානයේ පාරිසරික ඒකකයට අනුයුත්ත පොලිස් සැරයන්වරයෙකු සහ තවත් නිලධාරීන් කිහිපදෙනෙකු වැලිගම්පිටිය ප්‍රදේශයේ රාජකාරී කටයුතු සිදුකරන අවස්ථාවේ දී මන්ත්‍රීවරයා විසින් සැරයන්වරයාට පහර දී ඇති බව පොලීසිය පවසයි පහර කෑමට ලක්වු පොලිස් සැරයන්වරයා ප්‍රතිකාර සඳහා රාගම රෝහලට ඇතුළත් කර තිබේ. සිද්ධිය සම්බන්ධයෙන් අත්අඩංගුවට ගත් හිටපු මන්ත්‍රී ශිරන්ත අමරසේකර මහතා සහ ඔහුගේ රියදුරු අද(22) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40556", "Category": null, "Parent URL": null}