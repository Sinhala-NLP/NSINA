{"Source": "Adaderana", "Timestamp": "September 12, 2013 02:05 pm", "Headline": "මිනිස් ජාවාරම්කරුවෙක් පොලිස් දැලේ", "News Content": "නීති විරෝධීව ඕස්ට්‍රේලියාව බලා යෑම සඳහා පිරිස් කළමනාකරණය කරන කණ්ඩායමක ප්‍රධානියෙකු මාතර පොලිසියේ නිලධාරීන් කණ්ඩායමක් විසින් අත්අඩංගුවට ගෙන තිබේ. අද(12) අළුයම කිරිබත්ගොඩ ප්‍රදේශයේදී මෙලෙස මෙම පුද්ගලයා අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි. අදාළ සැකකරු විවිධ පුද්ගලයින්ගෙන් රුපියල් ලක්ෂ ගණනින් මුදල් ලබාගෙන ඔවුන් නීති විරෝධී අයුරින් ඔස්ට්‍රේලියාවට යවා ඇති බව සඳහන් වෙයි. සැකකරු සම්බන්ධයෙන් මාතර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37355", "Category": null, "Parent URL": null}