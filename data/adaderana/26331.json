{"Source": "Adaderana", "Timestamp": "August 5, 2012 11:00 am", "Headline": "උන්නච්චියේ ගිළි දෙකක් නසි", "News Content": "මඩකලපුව අයිතමලේ, උන්නච්චිය වැවේ දියනෑමට ගිය පුද්ගලයන් දෙදෙනෙකු දියේ ගිළී ජීවිතක්ෂයට පත්ව තිබේ. මඩකලපුව ප්‍රදේශයේ තරුණයන් දෙදෙනෙකු මෙසේ ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙලෙස මියගොස් ඇත්තේ 24 හැවිරිදි සහ 27 හැවිරිදි වයස්වල පසුවන තරුණයන් දෙදෙනෙකු බව පොලීසිය පැවසුවේය. මියගිය පුද්ගලයින්ගේ සිරුරු මේ වන විට මඩකලපුව රෝහලේ මෘත ශරීරාගාරයේ තබා ඇත. අයිතමලේ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26331", "Category": null, "Parent URL": null}