{"Source": "Adaderana", "Timestamp": "July 15, 2010 08:58 am", "Headline": "ෆොන්සේකාට එරෙහි සංදේශය බාරදෙයි", "News Content": "සුදු කොඩි රැගෙන රජයට භාරවු එල්.ටි.ටි.ඊ. නායකයින් ආරක්ෂක ලේකම්වරයාගේ නියමයෙන් ඝාතනය කළ බවට ජෙනරාල් සරත් ෆොන්සේකා විසින් සිදුකර ඇති ප්‍රකාශයට එරෙහි නඩුව විභාග කිරීම සඳහා ත්‍රිපුද්ගල විනිසුරු මඩුල්ලක් පත් කරන්නැයි ඉල්ලා සිටීමේ නීතිපතිවරයාගේ ලිඛිත සංදේශය අග්‍ර විනිශ්චකාරවරයා වෙත ඉදිරිපත් කර තිබේ.. මේ බව නීතිපතිවරයා විසින් කොළඹ මහාධිකරණය වෙත දැනුම් ඇති අතර අපරාධ නඩු විධාන සංග්‍රහය යටතේ පැවරී ඇති බලතල වලට අනුව එම නඩුව විශේෂ වැදගත් කාර්යයක් සේ සලකා ජූරී සභාවක් නොමැති ත්‍රිපුද්ගල විශේෂ මහාධිකරණ විනිසුරු මඩුල්ලක් හමුවේ විභාග කිරීමට නීතිපතිවරයා තීරණය කර ඇත. එම තීරණය මේ වන විට ලිඛිතව අග්‍ර විනිශ්චකාරවරයා වෙත ද දැනුම් දී ඇතැයි පවසන නීතිපති දෙපාර්තමේන්තු ප්‍රකාශකයෙකු පවසන්නේ අග්‍රවිනිශ්චකාරවරයා විසින් අදාළ විනිසුරු මඩුල්ල පත් කිරීමෙන් පසුව සැකකාර ජෙනරාල් සරත් ෆොන්සේකා මහතාට එරෙහි නඩු විභාගය ආරම්භ කරනු ඇති බවයි.", "URL": "https://sinhala.adaderana.lk/news.php?nid=9613", "Category": null, "Parent URL": null}