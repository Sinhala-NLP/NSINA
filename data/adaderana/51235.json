{"Source": "Adaderana", "Timestamp": "May 10, 2015 10:27 pm", "Headline": "මාස 4ට ඩෙංගු රෝගීන් 13,423ක්", "News Content": "2015 වර්ෂයේ ගත වූ මාස 4 තුළදී, ඩෙංගු බවට සැක කෙරෙන රෝගීන් 13,423ක් ගැන වසංගත රෝග විද්‍යා ඒකකයට වාර්තා වී තිබේ.ඩෙංගු රෝගීන්ගෙන් ආසන්න වශයෙන් 46.71% ක් පමණ වාර්තා වූයේ බස්නාහිර පළාතෙනි.වැඩිම ඩෙංගු රෝගීන් සංඛ්‍යාව වාර්තා වූයේ 4 වන සතිය තුළ බව වසංගත රෝග විද්‍යා අංශය පවසයි.මදුරුවන් බෝවීමට ඉඩ ඇති ස්ථාන පරිසරයෙන් අඛණ්ඩව ඉවත් කිරීමේ අවශ්‍යතාව මෙම තත්ත්වය මගින් පෙන්නුම් කරන බවත්, එමෙන්ම උණ රෝගය වැළඳීමෙන් දින තුනක් ඉකුත් වූ පසුත් රෝගය පවතී නම් වෛද්‍ය ප්‍රතිකාර ලබා ගැනීම වැදගත් බවත් වසංගත රෝග විද්‍යා අංශය කියයි.", "URL": "https://sinhala.adaderana.lk/news.php?nid=51235", "Category": null, "Parent URL": null}