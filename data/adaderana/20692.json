{"Source": "Adaderana", "Timestamp": "December 15, 2011 08:35 am", "Headline": "රජය හා ටී.එන්.ඒ අතර 19 දා තවත් සාකච්ඡාවක් ", "News Content": "රජය සහ දෙමළ ජාතික සන්ධානය අතර තවත් සාකච්ඡාවක් ලබන 19 වැනි සඳුදා දින පැවැත්වීමට තීරණය කර තිබේ. ඊයේ(14) දිනයේ දී දෙපාර්ශවය අතර පැවැත්වූ සාකච්ඡාවෙන් අනතුරුව මෙම තීරණය ගත් බව පාර්ලිමේන්තු මන්ත්‍රී මහාචාර්ය රජිව් විජේසිංහ මහතා ප්‍රකාශ කළේය. ජාතික ගැටලුව සම්බන්ධයෙන් රජය සහ දෙමළ ජාතික සන්ධානය අතර ඊයේ පස්වරුවේ සාකච්ඡාවක් පැවැත්වුණි. එහි දී දෙපාර්ශවයම ජාතික ගැටලුවට විසඳුම් සෙවීම සඳහා ක්‍රියාත්මක කළ යුතු ඉදිරි ක්‍රියාමාර්ග පිළිබඳව දීර්ඝ ව‍ශයෙන් සාකච්ඡා කර තිබේ. සාකච්ඡා සාර්ථකව අවසන් වූ බව රජිව් විජේසිංහ මන්ත්‍රීවරයා සඳහන් කළේය. ඒ අනුව මේ සම්බන්ධයෙන් තවදුරටත් සාකච්ඡා කිරීමට ලබන 19 වැනි දින දෙපාර්ශවය යළි හමුවීමට තීරණය කළ බව රජිව් විජේසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20692", "Category": null, "Parent URL": null}