{"Source": "Adaderana", "Timestamp": "January 15, 2013 11:40 am", "Headline": " හිටපු අගවිනිසුරුවරිය නිල නිවස අතහරියි", "News Content": "හිටපු අගවිනිසුරු, ආචාර්ය ශිරාණි බණ්ඩාරනායක මහත්මිය කොළඹ, විජේරාම මාවතේ පිහිටි අගවිනිසුරු නිල නිවසින් ඉවත්වීමට තීරණය කර තිබේ. ඒ අනුව ඇය මීට ස්වල්ප මොහොතකට පෙර අගවිනිසුරු නිල නිවසේ වූ සියලුම පුද්ගලික බඩු බාහිරාදිය කොළඹ, රෝයල් පාර්ක්හි පිහිටි ස්වකීය පෞද්ගලික නිවස කරා රැගෙන ගිය බව අප වාර්තාකරු කියා සිටියි. නව අගවිනිසුරු ලෙස හිටපු නීතිපති මොහාන් පීරිස් මහතා අද (15) දිනයේ දිවුරුම් දීමට නියමිත වන අතර මේවන විට ඔහුගේ නමට පාර්ලිමේන්තු කවුන්සිලයේ අනුමැතිය ලැබුණු බව නිල වශයෙන් නිවේදනය කර තිබේ. කෙසේ වෙතත් නව අගවිනිසුරුගේ පත්වීම වළක්වන ලෙස අතුරු තහනම් නියෝගයක් නිකුත් කරන ලෙස ඉල්ලා විකල්ප ප්‍රතිපත්ති කේන්ද්‍රයේ අධ්‍යක්ෂ, ආචාර්ය පක්‍යසෝති සර්වනමුත්තු මහතා විසින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ‍ගොනු කර ඇත.", "URL": "https://sinhala.adaderana.lk/news.php?nid=30781", "Category": null, "Parent URL": null}