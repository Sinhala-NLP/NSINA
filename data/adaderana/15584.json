{"Source": "Adaderana", "Timestamp": "April 20, 2011 10:18 am", "Headline": "වල් අලි ප්‍රහාරයකින් ගෙහිමියා මරුට", "News Content": "මඩකළපුව , කොක්කඩිචෝලෙයි ප්‍රදේශයේ කුලුමිණා ගම්මානයේ නිවසකට අද(20) අලුයම වල් අලි ප්‍රහාරයක් එල්ල වී තිබේ. මෙම සිද්ධියෙන් එම නිවසේ හිමිකරු ජීවිතක්ෂයට පත්ව ඇති බව අද දෙරණ වාර්තාකරු සඳහන් කළේය. වල් අලි ප්‍රහාරය හේතුවෙන් නිවස සම්පූර්ණයෙන් විනාශ වී ඇති බව ද අප වාර්තාකරු කියා සිටියි. වල් අලි තර්ජන හේතුවෙන් වෙනත් නිවසක රැඳී සිට ඇති මෙම තරුණයා තමාගේ නිවස පිහිටි වත්තට අලියෙකු ඇතුළු වනු දැක එම ස්ථානය වෙත ගොස් ඇති අතර එහි දී ප්‍රහාරයට ලක්ව මිය ගොස් ඇති බව සඳහන්ය.", "URL": "https://sinhala.adaderana.lk/news.php?nid=15584", "Category": null, "Parent URL": null}