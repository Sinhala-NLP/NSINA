{"Source": "Adaderana", "Timestamp": "February 3, 2018 02:06 pm", "Headline": " මිලියන 6ක රත්‍රං රේගුවේ හිර වෙයි", "News Content": "රුපියල් මිලියන 06ක පමණ වටිනාකමින් යුත් රත්‍රං තොඟයක් නීති විරෝධී ලෙස මෙරටට රැගෙන ආ ඉන්දීය ජාතිකයෙකු කටුනායක ගුවන්තොටුපල පරිශ්‍රයේදී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලද තොරතුරක් මත ඩුබායි සිට පැමිණි ඉන්දීය ජාතිකයෙකු මෙලෙස අත්අඩංගුවට ගත් බව වාර්තා වෙයි. එහිදී ඔහු සතුව තිබී කිලෝග්‍රෑමයක බරින් යුත් රත්‍රං තහඩු සොයාගෙන තිබේ. මේ අතර නීති විරෝධී දුම්වැටි තොඟයක් සමග පුද්ගලයින් දෙදෙනෙකු රේගු නිලධාරීන් විසින් අත්අඩංගුවට ගෙන තිබේ. අද(03) උදෑසන මොවුන් අත්අඩංගුවට ගෙන ඇති බව සඳහන්ය. එම දුම්වැටි තොඟයේ වටිනාකම රුපියල් 24 ලක්ෂ 20,000ක් වෙයි.", "URL": "https://sinhala.adaderana.lk/news.php?nid=83934", "Category": null, "Parent URL": null}