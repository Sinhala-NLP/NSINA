{"Source": "Adaderana", "Timestamp": "November 8, 2015 07:07 pm", "Headline": "මීගමු කළපු සංවර්ධන ව්‍යාපෘතියේ විමර්ශන අවසන්වෙයි ", "News Content": "මීගමුව කළපුව සංවර්ධන ව්‍යාපෘතියේ මුදල් අවභාවිතය සම්බන්ධයෙන් වන විමර්ශන මේ වන විට සම්පූර්ණයෙන් අවසන් කර ඇති බව බරපතළ වංචා දූෂණ විමර්ශන ජනාධිපති කොමිසම පවසයි.එහි ලේකම් ලැසිල් ද සිල්වා මහතා සඳහන් කළේ එම විමර්ශනයට අදාළ වාර්තාව මෙම සතිය තුළ ජනාධිපතිවරයා වෙත බාරදෙන බවයි. මීගමුව කළපුව සංවර්ධන ව්‍යාපෘතියේ රුපියල් ලක්ෂ 132ක මුදලක් නීතියට පටහැනිව පසුගිය ජනාධිපතිවරණයේ ප්‍රචාරක කටයුතු සඳහා යෙදවු බවට කොමිසම වෙත ලද පැමිණිල්ලක් මත ඊට අදාළ විමර්ශන ආරම්භ කර තිබුණි. ඒ අනුව එවකට වැඩබලන ධීවර අමාත්‍යවරයාව සිටි සරත් කුමාර ගුණරත්න ධීවර වරාය නීතිගත සංස්ථාවේ සභාපතිවරයා ඇතුළු නිලධාරීන් 20කගෙන් පමණ ජනාධිපති කොමිසම ප්‍රකාශ හා සාක්ෂි ලබාගත් බව ලැසිල් ද සිල්වා මහතා පැවසුවේය.", "URL": "https://sinhala.adaderana.lk/news.php?nid=54962", "Category": null, "Parent URL": null}