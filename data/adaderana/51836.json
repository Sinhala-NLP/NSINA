{"Source": "Adaderana", "Timestamp": "June 7, 2015 05:16 pm", "Headline": "2009දී එල්.ටී.ටී.ඊ. නායකයින් හමුදාවට බාරවුණේ කරුණානිධීගේ ස්ථාවරය නිසයි ", "News Content": "ශ්‍රී ලංකාවේ යුද්ධයේ අවසන් කාලයේ දී ඉන්දීය ඩී.එම්.කේ.පක්ෂ නායක එම්.කරුණානිධි දැරූ ස්ථාවරය සම්බන්ධයෙන් ප්‍රසිද්ධ ප්‍රකාශයක් සිදුකළ යුතු බව උතුරු පළාත් සභා මන්ත්‍රී ආනන්දි ශෂිදරන් මහත්මිය පවසයි. ඉන්දියාවේ ද හින්දු පුවත්පත සමග පැවති සම්මුඛ සාකච්ඡාවකට එක්වෙමින් ඇය පවසා ඇත්තේ කරුණානිධි සහ ඇයගේ දියණිය කණිමෝෂි මේ සම්බන්ධයෙන් සිය නිහඬතාව බිඳ හෙළිය යුතු බවයි.යුද්ධයේ අවසන් කාලවකවානුවේ දී එල්.ටි.ටි.ඊ. සාමාජිකයින් ශ්‍රී ලංකා ආරක්ෂක අංශ වෙත බාරවිය යුතු බවට වු ස්ථාවරයක ඩි.එම්.කේ.පක්ෂ නායක කරුණානිධි සහ ඇයගේ දියණිය සිටි බව ඇය පවසා තිබේ. මේ හේතුවෙන් 2009 වසරේ මැයි මස 16 වන දින එල්.ටි.ටි.ඊ. හිටපු ජ්‍යෙෂ්ඨ සාමාජිකයෙකු වන තම ස්වාමිපුරුෂයා ඇතුළු එල්.ටි.ටි.ඊ. සාමාජිකයින් විශාල පිරිසක් ශ්‍රී ලංකා ආරක්ෂක අංශ වෙත බාර වු බව ආනන්දි ශෂිදරන් මහත්මිය පවසයි.ඔවුන් පිළිබඳව මේ වන තෙක් කිසිදු තොරතුරක් වාර්තා වී නොමැති බව ඇය සඳහන් කරයි.කෙසේවෙතත් කරුණානිධි ඇතුළු ඩී.එම්.කේ.පක්ෂය එම අවස්ථාවේ එවැනි ස්ථාවරයක් දැරීමට හේතු වූ කරුණු පිළිබඳ මේ වනතෙක් ඔවුන් කිසිදු ප්‍රකාශයක් සිදුකර නොමැති බව ඇය පෙන්වා දෙයි.මේ හේතුවෙන් ඉන්දීය ඩී.එම්.කේ.පක්ෂය වහා ඒ සම්බන්ධයෙන් ලොවට හෙළි කළ යුතු බව ආනන්දි ශෂිදරන් මහත්මිය වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=51836", "Category": null, "Parent URL": null}