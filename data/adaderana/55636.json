{"Source": "Adaderana", "Timestamp": "December 10, 2015 09:08 am", "Headline": "හම්බන්තොට සම්බන්ධීකරණ කමිටුවේ සම සභාපති වෙදආරච්චි", "News Content": "ජනාධිපති මෛත්‍රීපාල සිරිසේන මහතා විසින් හම්බන්තොට දිස්ත්‍රික් සම්බන්ධීකරණ කමිටුවේ සම සභාපති ධූරයට ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පත් කර තිබේ.දිස්ත්‍රික්කයේ සියලු සංවර්ධන කටයුතු දිස්ත්‍රික් සංවර්ධන කමිටුව හරහා සිදු කෙරේ.ජාතික සංවර්ධන සැලසුම් වලට අනුකුලව දිස්ත්‍රික් මට්ටමේ රාජ්‍ය ආයතන හා රාජ්‍ය නොවන ආයතන මඟින් ක්‍රියාත්මක කරනු ලබන සියලුම සංවර්ධන කටයුතු සම්බන්ධීකරණය කිරීම මෙම දිස්ත්‍රික් සම්බන්ධිකරණ කමිටුවට පැවරෙන අතර එම සංවර්ධන සැලසුම් ක්‍රියාත්මක කිරීම සහ පසු විපරම් කිරීමද දිස්ත්‍රික් සම්බන්ධිකරණ කමිටුව සතු වගකීමකි.", "URL": "https://sinhala.adaderana.lk/news.php?nid=55636", "Category": null, "Parent URL": null}