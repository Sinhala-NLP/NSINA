{"Source": "Adaderana", "Timestamp": "August 12, 2018 06:48 am", "Headline": "දළදා මාලිගයේ ඇසළ පෙරහැර මංගල්‍යයේ කප් සිටුවීම අද", "News Content": "ඓතිහාසික මහනුවර ශ්‍රී දළදා මාලිගයේ ඇසළ පෙරහැර මංගල්‍යයේ සිව්මහා දේවාලයන්හි කප්සිටුවීම අද(12) පෙරවරුවේ යෙදුණු සුබ මොහොතින් සිදුකෙරුණි. ඒ අනුව ඇසළ මංගල්‍ය ආරම්භ කරමින් සතර මහාදේවාලයන්හි අභ්‍යන්තර පෙරහැර දින 04ක් පුරා පැවැත්වීමට නියමිතයි. ලබන 16 වැනිදා සිට 20 වැනිදා දක්වා දින 05ක් කුඹල් පෙරහැර පැවැත්වෙයි. පළමු රන්දෝලි පෙරහැර අගෝස්තු 21 වැනිදා ආරම්භ වන අතර අවසන් රන්දෝලී මහ පෙරහැර අගෝස්තු 25 වන දින පැවැත්වීමට නියමිතයි.", "URL": "https://sinhala.adaderana.lk/news.php?nid=94272", "Category": null, "Parent URL": null}