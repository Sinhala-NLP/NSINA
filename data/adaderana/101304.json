{"Source": "Adaderana", "Timestamp": "December 26, 2018 11:36 am", "Headline": "කල්මුණේ හැඬ වු මතකය", "News Content": "සුනාමියට වසර 14 ක් පිරුණ අද(26) දිනයේ කල්මුණේ සුනාමි ස්මාරකය අසලදි විශේෂ සැමරැම් උත්සවයක් පවත්වනු ලැබිය. පෙරවරු 9.26 ට පමණ මෙම ස්ථානයට පැමිනි මියගිය අයගේ ඥාතීන් සිහිවටන ස්මාරකය වෙත මල් තබා පහන් පත්තු කර මියගිය ඥාතීන් සිහි කරනු ලැබිය. වසර 14කට පෙර සුනාමි රළ පහරට හසුව මියගිය තම නෑයන් සිහිකරන අතර පැමින සිටි පිරිසගේ මුවින් නැගුන වේදනවේ අදෝනාව කල්මුනේ ප්‍රදේශයම කම්පා විය. මගේ පුතා මගේ පුතා යැයි මහ හඩින් කෑ ගසමින් මවක් නැගු අදෝනාව එම ස්ථානයට පැමිණි සියලු දෙනාගේම නෙතඟට කඳුලක් එක් කරන්නට සමත්විය. එම අදෝනාව දෝංකාරය මිට වසර 14 ක් ඉතිහාසයට අප රැගෙන යෑමට සමත්විය. සුනාමියට හසුව මියගිය පිරිසගේ ඥාතීන් විශාල පිරිසක් මෙම සිහිකිරිමේ උත්සවයට පැමිණ සිටියහ.", "URL": "https://sinhala.adaderana.lk/news.php?nid=101304", "Category": null, "Parent URL": null}