{"Source": "Adaderana", "Timestamp": "January 3, 2018 12:53 pm", "Headline": "40ක් එක්ක යාත්‍රාව පෙරළිලා-8ක් මැරිලා", "News Content": "මඟී යාත්‍රාවක් පෙරළීමෙන් පුද්ගලයින් 08 දෙනෙකු ජීවිතක්ෂයට පත්ව තිබේ. ඉන්දුනිසියාවේ බෝනියෝ දූපත ආශ්‍රිත මුහුදු ප්‍රදේශයේදී මෙය පෙරළී ඇති අතර පුද්ගලයින් 40 දෙනෙකු රැගත් යාත්‍රාවක් මෙලෙස අනතුරට ලක්ව ඇති බව විදෙස් මාධ්‍ය වාර්තා කළේය. අනතුරට ලක්වූවන්ගෙන් පිරිසක් බේරාගෙන ඇති අතර තවත් පිරිසක් අතුරුදන්ව ඇති බව සඳහන්ය. අනතුරට ලක්වූ යාත්‍රාවේ කුඩා ළමුන් කිහිපදෙනෙකු ද සිට ඇති බව විදෙස් මාධ්‍ය වාර්තා කළේය. අනතුරට හේතුව මෙතෙක් අනාවරණය වී නොමැති බ‍ව ඉන්දුනීසියානු බලධාරීන් පවසයි. මගී ප්‍රවාහන යාත්‍රා ඉන්දුනීසියාවේ ප්‍රධාන පෙළේ ප්‍රවාහන සේවයක් වන නමුත් නිසි ආරක්ෂක ක්‍රමවේද අනුගමනය නොකිරීම හේතුවෙන් යාත්‍රාව අනතුරු බහුලව වාර්තා වන බව විදෙස් විචාරකයින් පෙන්වා දෙයි.", "URL": "https://sinhala.adaderana.lk/news.php?nid=82447", "Category": null, "Parent URL": null}