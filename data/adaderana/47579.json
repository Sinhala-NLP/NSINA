{"Source": "Adaderana", "Timestamp": "November 25, 2014 08:21 am", "Headline": "යකඩ යකා යාපනයත් කිලිනොච්චියත් යා කරයි", "News Content": "යාපනය සහ කිලිනොච්චිය අතර අභ්‍යන්තර දුම්රිය ධාවන කටයුතු ආරම්භ කිරීමට දුම්රිය දෙපාර්තමේන්තුව තීරණය කර තිබේ. හෙට දිනයේ සිට මෙම දුම්රිය ධාවන කටයුතු සිදුවන බව දුම්රිය දෙපාර්තමේන්තුව සඳහන් කළේය. දෛනිකව යාපනය සිට කිලිනොච්චිය දක්වා දුම්රිය ගමන්වාර දෙකක් ද කිලිනොච්චියේ සිට යාපනය දක්වා දුම්රිය ගමන් වාර දෙකක් ද ධාවනයට එක් කිරීමට නියමිතය. යාපනය දක්වා දුම්රිය මාර්ගය පිළිසකර කිරීමෙන් අනතුරුව මේ වන විට දෛනිකව කොළඹ සිට යාපනය දක්වා දුම්රිය ගමන්වාර 4ක් සිදුවන බව දුම්රිය දෙපාර්තමේන්තුව සඳහන් කළේය. ඊට අමතරව දින දෙකකට වරක් තවත් දුම්රියක් ධාවනය කිරීමට කටයුතු යොදා ඇත.", "URL": "https://sinhala.adaderana.lk/news.php?nid=47579", "Category": null, "Parent URL": null}