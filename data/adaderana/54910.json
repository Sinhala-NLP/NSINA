{"Source": "Adaderana", "Timestamp": "November 5, 2015 04:43 pm", "Headline": "දරුවා දුම්රියට බිලි‍ දෙන්න හැදූ මව රිමාන්ඩ්", "News Content": "තම හය හැවිරිදි දරුවා දුම්රියට තල්ලු කර ඝාතනය කිරීමට උත්සාහ කළ මව ලබන 09 වනදා දක්වා රක්ෂිත බන්ධානාගාර ගත කිරීමට මහනුවර මහේස්ත්‍රාත් අධිකරණය නියෝග කර තිබේ.එම කාන්තාව මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව එම නියෝගය ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.එමෙන්ම අදාළ කාන්තාව මනෝ වෛද්‍යවරයෙකු වෙත ඉදිරිපත් කර මානසික වෛද්‍ය වාර්තාවක් ලබාගන්නා ලෙසද බන්ධනාගාර නිලධාරීන්ට නියෝග කර ත‍ිබේ.දරුවා තාවකාලිකව පේරාදෙණිය ප්‍රදේශයේ ළමා නිවාසයක් වෙත යොමු කිරීමට ද අධිකරණය නියෝග කළ බව පොලිස් මාධ්‍ය ප්‍රකාශක කාර්යාලය පැවසුවේය.ඊයේ පෙරවරුවේ අදාළ කාන්තාව විසින් දරුවා මහනුවර සිට මාතලේ බලා ධාවනය වෙමින් තිබූ දුම්රියට තල්ලු කළ අවස්ථාවේ එම ස්ථානයේ සිටි පොලිස් කොස්තාපල්වරියක් විසින් දරුවා බේරාගනු ලැබුවේය.", "URL": "https://sinhala.adaderana.lk/news.php?nid=54910", "Category": null, "Parent URL": null}