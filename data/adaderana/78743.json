{"Source": "Adaderana", "Timestamp": "October 15, 2017 02:48 pm", "Headline": "වල්ලාපට්ටා රට පන්නන්න බැරි වෙයි", "News Content": "නීතිවිරෝධී ලෙස වල්ලාපට්ටා තොගයක් මෙරටින් රැගෙන යාමට උත්සහ කළ පුද්ගලයන් දෙදෙනෙකු කටුනායක ගුවන්තොටුපොලේදී අත්අඩංගුවට ගෙන තිබේ.අද(15) උදෑසන 5.15ට පමණ ඩුබායි බලායාමට පැමිණි ශ්‍රී ලාංකිකයන් දෙදෙනෙකු ගුවන්තොටුපොලේ පිටවීමේ පර්යන්තයේදී මෙලෙස අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය.සැකකරුවන් විසින් කාඩ්බෝඩ් ඇසුරුම් වල සූක්ෂම ලෙස සඟවා තිබූ වල්ලපට්ටා කිලෝග්‍රෑම් 15ක් මෙන්ම ජංගම දුරකථන 158ක් ද එහිදී රේගු නිලධාරීන් විසින් සොයාගෙන තිබේ.රේගු භාරයට ගත් වල්ලාපට්ටා තොගයේ සහ ජංගම දුරකථනවල වටිනාකම රුපියල් 27 ලක්ෂ 84,400ක් පමණ වන බවට තක්සේරු කර ඇති බව රේගු මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=78743", "Category": null, "Parent URL": null}