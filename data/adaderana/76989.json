{"Source": "Adaderana", "Timestamp": "September 1, 2017 02:10 pm", "Headline": "ඇමෙරිකානුවන්ට උ. කොරියාවේ සංචාරය තහනම්", "News Content": "ඇමෙරිකානු ජාතිකයින්ට උතුරු කොරියාවේ සංචාරය කිරීම වලක්වාලමින් ඇමෙරිකානු රජය විසින් පැනවූ සංචාරක තහනම අද සිට ක්‍රියාත්මක වෙයි.උතුරු කොරියාවේ සිරගතව සිට පැමිණි ඇමෙරිකානු ජාතික සිසුවෙකු මියයාම සහ උතුරු කොරියාව සමග පවතින අර්බුදකාරි වාතාවරණය හේතුවෙන් ඇමෙරිකානු රජය පසුගියදා මෙම පියවර ගනු ලැබීය.ඒ අනුව අද දිනට පෙර උතුරු කොරියාවේ සිටින ඇමෙරිකානුවන්ට යලි සිය රටට පැමිණිම සදහා අවස්ථාව ලබාදී තිබුණි.අද දිනයෙන් පසුව එම තහනම නොතකා කටයුතු කරන ඇමෙරිකානුවන්ට එරෙහිව නීතිමය පියවර ගැනිමට කටයුතු කරන බව ඇමෙරිකානු රාජ්‍ය දෙපාර්තමේන්තුව නිවේදනය කර තිබුණේය.", "URL": "https://sinhala.adaderana.lk/news.php?nid=76989", "Category": null, "Parent URL": null}