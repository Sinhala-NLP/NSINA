{"Source": "Adaderana", "Timestamp": "February 19, 2016 08:44 am", "Headline": "ජනපතිගේ ඔස්ට්‍රියා සංචාරයේ පළමු දිනය අදයි", "News Content": "ජනාධිපති මෛත්‍රීපාල සිරිසේන මහතාගේ ඔස්ට්‍රියා සංචාරයේ පළමු දිනය අදයි.පසුගියදා ජර්මනියේ සංචාරයක් ආරම්භ කළ ජනාධිපති මෛත්‍රිපාල සිරිසේන මහතා ඊයේ සිය ජර්මන් සංචාරය නිම කරමින් ඔස්ට්‍රියාව බලා පිටත්ව ගොස් තිබේ. එම සංචාරයේදී ජනාධිපතිවරයා, ජර්මන් ජනාධිපතිවරයා, ජර්මන් විදේශ ඇමතිවරයා මෙන්ම ජර්මන් කතානායකවරයා සහ ජර්මන් චාන්සල ඇන්ජෙලා මාර්කල් මුණගැසී සාකච්ඡා සිදු කරන ලදී.මෙම සාකච්ඡාවලදී ශ්‍රී ලංකාවට වැදගත් තීන්දු තීරණ රැසක් ලබා ගැනිමට හැකි වූ අතර අති විශාල මුදලක් මෙරටට ලබා ගැනිමට හැකි වී තිබේ.මේ අතර ඔස්ට්‍රියා සංචාරයේදී ජනාධිපතිවරයා එරට රජයේ ඉහළ පෙළේ නියෝජිතයින් මුණගැසී සාකච්ඡා කිරිමට නියමිතව ඇත.මෙම සාකච්ඡා ද ශ්‍රී ලංකාවට වඩාත් ඵලදායි වනු ඇති බව විදෙස් මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=57359", "Category": null, "Parent URL": null}