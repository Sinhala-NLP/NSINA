{"Source": "Adaderana", "Timestamp": "August 28, 2015 10:54 am", "Headline": "අධ්‍යාපනයට අමෙරිකානු ඩොලර් බිලියනයක ආධාරයක්", "News Content": "මෙරට අධ්‍යාපන ක්ෂේත්‍රය ඉහළ නැංවීම සඳහා අමෙරිකානු ඩොලර් බිලියනයක ණය ආධාරයක් ලබාදීමට ආසියානු සංවර්ධන බැංකුව තීරණය කර තිබේ.ඉදිරි පස් වසරක කාලය සඳහා ලබාදීමට නියමිත අදාළ ආධාර මුදල පසුගිය වසර 03 දී ලබාදුන් ණය ආධාරවලට සාපේක්ෂව තුන් ගුණයක් වන බව වාර්තා වේ.ආසියානු සංවර්ධන බැංකුව පවසන්නේ නව රජයේ අධ්‍යාපන ප්‍රතිපත්තියට සහය දැක්වීමක් වශයෙන් මෙම තීරණය ගෙන ඇති බවයි.කුසලතා සංවර්ධන වැඩසටහන් වෙනුවෙන් ඩොලර් මිලියන 300 ක්, උසස් අධ්‍යපනය සඳහා ඩොලර් මිලියන 300ක් සහ ද්විතික අධ්‍යාපනය සඳහා ඩොලර් මිලියන 400ක් මේ යටතේ ලබාදීමට නියමිතය.", "URL": "https://sinhala.adaderana.lk/news.php?nid=53511", "Category": null, "Parent URL": null}