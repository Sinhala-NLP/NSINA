{"Source": "Adaderana", "Timestamp": "December 10, 2018 11:56 am", "Headline": "තැන් 5ක රිය අනතුරුවලින් ජීවිත 6ක් අහිමි වෙයි", "News Content": "ප්‍රදේශ 05ක සිදුවූ රිය අනතුරුවලින් පුද්ගලයින් 06 දෙනෙකු ජීවිතක්ෂයට පත්ව තිබේ. ගාල්ල - මාතර මාර්ගයේ කාතපැලෑන ප්‍රදේශයේදී බස් රථයක් හා ත්‍රීරෝද රථයක් මුහුණට මුහුණ ගැටීමෙන් පුද්ගලයින් දෙදෙනෙකු ජීවිතක්ෂයට පත් විය. අද(10) අළුයම සිදුවූ මෙම අනතුරින් මියගොස් ඇත්තේ ත්‍රීරෝද රථයේ රියදුරු සහ පිටුපස ගමන් කළ පුද්ගලයෙක්. දෙණියාය පැට්නා ප්‍රදේශයේදී කැබ් රථයක් ‍ප්‍රපාතයකට පෙරලීමෙන් එහි ගමන් කළ කාන්තාවක් ජීවිත්කෂයට පත්ව තිබේ. එම අනතුරින් තවත් පුද්ගලයින් 06 දෙනෙකු තුවාල ලබා දෙණියාය රෝහලට ඇතුළත් කර ඇති බව පොලීසිය සඳහන් කළේය. මේ අතර කල්මුණේ සිට මඩකලපුව දෙසට ධාවනය වූ යතුරුපැදියක් එහි පැදිකරුට පාලනය කර ගැනීමට නොහැකිව මාර්ගයෙන් ඉවතට පැන මාර්ග සංඥා පුවරුවක ගැටීමෙන් පැදිකරු ජීවිතක්ෂයට පත් විය. පසුපැදිකරු තුවාල ලබා කලවංචිකුඩි රෝහලට ඇතුළත් කර තිබේ. මැදවදච්චිය සංගිලි කනදරාව ප්‍රදේශයේදී යාපනයේ සිට කොළඹ බලා ධාවනය වූ බස් රථයක යතුරුපැදියක් ගැටීමෙන් එම යතුරුපැදිකරු ජීවිතක්ෂයට පත් වි ඇත.", "URL": "https://sinhala.adaderana.lk/news.php?nid=100527", "Category": null, "Parent URL": null}