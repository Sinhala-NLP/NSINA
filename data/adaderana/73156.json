{"Source": "Adaderana", "Timestamp": "May 14, 2017 05:31 pm", "Headline": "කුලී රථ රියදුරුට පහර දී මුදල් කොල්ලකෑම ගැන විමර්ශන අරඹයි", "News Content": "කූලී ගමනක් ගොස් ආපසු යමින් තිබූ වෑන් රථයක් අතර මගදී නවතා එහි රියදුරුට පහර දී ඔහු සතුව තිබූ රුපියල් 20,000 ක මුදලක් කොල්ලකෑ බව කියන කණ්ඩායමක් සම්බන්ධයෙන් විමර්ශන කටයුතු ආරම්භ කර ඇති බව වෙන්නප්පුව පොලීසිය පවසයි.අද(14) වෙන්නප්පුව, තඹරවිල සහ බෝලවත්ත අතර ප්‍රදේශයේදී මෙම සිද්ධිය සිදුවී තිබේ.පහර කෑමට ලක්වූ නාත්තන්ඩිය - කොට්ටරාමුල්ල පදිංචිකරුවෙකු වන මොහොමඩ් මන්සූර් මොහොමඩ් ෆස්ලීන් (අවු:32) යන අය ප්‍රතිකාර සදහා මීගමුව මහා රෝහලට ඇතුළත් කර ඇත.කොළඹ ප්‍රදේශයේ පදිංචිකරුවන් පිරිසක් තමන්ට අයත් වෑන් රථයෙන් දින 03 ක සාචංරයක් සදහා නුවරඑළිය ප්‍රදේශයට ගිය බවත්,ඔවුන්ව නිවෙස් වලට ඇරලවා ආපසු කොට්ටරාමුල්ල බලා යමින් සිටින විට අතර මග සිටි පස් (05) දෙනෙකු පමණ වෑන් රථය බලහත්කාරයෙන් නවත්වා තමන්ට පහර දී මුදල් කොල්ලකා පළා ගිය බව සිද්ධියට මුහුණ දී ඇති රෝහල් ගත කර සිටින අය මීගමුව රෝහල් පොලීසියට කර ඇති ප්‍රකාශයේ සඳහන් වේ.කව්රුන් විසින් මෙම ප්‍රහාරය සහ කොල්ලය සිදු කලාද යන්න මෙතෙක් අනාවරණය වී නොමැති බව පොලීසිය පවසයි.වෙන්නප්පුව පොලීසිය සිද්ධිය සම්බන්ධ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73156", "Category": null, "Parent URL": null}