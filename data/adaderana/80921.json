{"Source": "Adaderana", "Timestamp": "December 2, 2017 04:28 pm", "Headline": "විශේෂ නඩු ඇසීමට නව අධිකරණ තුනක් ", "News Content": "විශේෂ නඩු කටයුතු කඩිනම් කිරිම සඳහා ලබන ජනවාරි මාසයේ සිට ත්‍රිපුද්ගල අධිකරණ තුනක් ආරම්භ කිරිමට කටයුතු කරන බව අධිකරණ හා විදේශ රැකියා කටයුතු අමාත්‍ය තලතා අතුකොරළ මහත්මිය පැවසීය. අද (02) වන දින රුපියල් මිලියන 400ක වියදමින් මාතලේ නව අධිකරණ සංකිර්ණය සඳහා මුල්ගල් තැබිමෙන් අනතුරුව පැවති උත්සව සභාව අමතමින් අතුකොරළ මහත්මිය මේ බව ප්‍රකාශ කළේය. කාන්තා හා ළමා හිංසනයන් පිලිබඳ ලිපි ගොනු 19000ක් නිතිපති දෙපාර්තමේන්තුවේ පවතින බවත් එම නඩු ඇසීම සඳහා වෙනම අංශයක් ආරම්භ කරන බවද පැවසීය. මෙම අවස්ථාවට අධිකරණ අමාත්‍යංශ ලේකම් පද්මසිරි ජයමාන්න මහාධිකරණ විනිසිරු සරෝජනී කුසලා වීරවර්ධන මහතමිය පාර්ලිමේන්තු මන්ත්‍රී රංජිත් අලුවිහාරේ කෘෂීකර්ම රාජ්‍ය අමාත්‍ය වසන්ත අලුවිහාරේ ඇතුළු පිරිසක් එක්ව තිබේ.", "URL": "https://sinhala.adaderana.lk/news.php?nid=80921", "Category": null, "Parent URL": null}