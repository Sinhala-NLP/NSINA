{"Source": "Adaderana", "Timestamp": "December 4, 2011 05:21 pm", "Headline": "මේ අය වැය දුප්පතුන්ට විශාල පීඩනයක්", "News Content": "රජය විසින් මෙවර අයවැයෙන් දුප්පත් ජනතාවට විශාල පීඩනයක් ඇතිකර ඇති බව ජනතා විමුක්ති පෙරමුණ පවසයි. ජාත්‍යන්තර මූල්‍ය අරමුදලට අවශ්‍ය පරිදි රජය විසින් මෙවර අයවැය සකස් කර ඇති බව එම පක්ෂයේ පාර්ලිමේන්තු මන්ත්‍රී විජිත හේරත් මහතා සඳහන් කරයි. මන්ත්‍රීවරයා මේ බව කියා සිටියේ අයවැයට එරෙහිව කිරිබත්ගොඩ ප්‍රදේශයේ අද පැවති උද්ඝෝෂණ ව්‍යාපාරයකට සහභාගී වෙමිනි. තරුණයින්ට රැකියා ලබා දීම සඳහා කිසිඳු වැඩපිළිවෙළක් මෙවර අයවැයෙන් යෝජනා වී නොමැති බව එහි දී වැඩිදුරටත් අදහස් දැක් වූ විජිත හේරත් මහතා ප්‍රකාශ කළේය.", "URL": "https://sinhala.adaderana.lk/news.php?nid=20462", "Category": null, "Parent URL": null}