{"Source": "Adaderana", "Timestamp": "July 8, 2017 02:59 pm", "Headline": " අනතුරින් 1ක් මරුට", "News Content": "හෙට්ටිපොල - නිකපිටිය මාර්ගයේ හෙට්ටිපොල ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක මාර්ගයේ ගමන් කරමින් සිටි පුද්ගලයෙකු ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ මාර්ගයේ ගමන් කරමින් සිටි පුද්ගලයා හෙට්ටිපොල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හෙට්ටිපොල, සල්පිල්වත්ත ප්‍රදේශයේ පදිංචිව සිටි 57 හැවිරිදි පුද්ගලයෙකි.අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර හෙට්ටිපොල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75019", "Category": null, "Parent URL": null}