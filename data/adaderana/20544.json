{"Source": "Adaderana", "Timestamp": "December 8, 2011 12:51 pm", "Headline": "වැලිමඩ බස් අනතුර -තුවාල ලැබූ දෙදෙනෙක් මරුට", "News Content": "වැලිමඩ, උඩුපුස්සැල්ලාව ප්‍රදේශයේ දී බස් රථයක් ‍ප්‍රපාතයකට පෙරළීමෙන් සිදුවූ අනතුරින් පුද්ගලයින් දෙදෙනෙකු ජීවිතක්ෂයට පත්ව තිබේ. අනතුරින් තුවාල ලැබූ තවත් 23 දෙනෙකු ‍ප්‍රතිකාර ලබන බව වැලිමඩ, ඌවපරණගම රෝහලේ ප්‍රකාශකයෙකු පැවසුවේය. අද පෙරවරු 6 .50ට පමණ සිදු වූ මෙම අනතුරින් තුවාල ලැබූවන් අතර පාසල් ළමුන් දස දෙනෙකු සිටින බව සඳහන්ය. ඔවුන් අතරින් සිව් දෙනෙකු ගැහැණු ළමුන් බව රෝහල් ප්‍රකාශකයා පැවසුවේය. අනතුරින් බරපතල තුවාල ලැබූ පුද්ගලයින් 6 දෙනෙක් බදුල්ල ‍රෝහලට මාරු කර යවා තිබේ.", "URL": "https://sinhala.adaderana.lk/news.php?nid=20544", "Category": null, "Parent URL": null}