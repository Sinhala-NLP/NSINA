{"Source": "Adaderana", "Timestamp": "April 6, 2017 01:14 pm", "Headline": " කටුනායක ධාවන පථය විවෘතයි ", "News Content": "නවීකරණය කරන ලද කටුනායක බණ්ඩාරනායක ජාත්‍යන්තර ගුවන්තොටුපොළේ ධාවන පථය විවෘත කර තිබේ. ධාවන පථය විවෘත කරමින් ඉන්දියාවේ ත්‍රිවේන්ද්‍රන් සිට පැමිණි ශ්‍රී ලංකන් ගුවන් සේවයට අයත් යූ.එල්.1162 යානය ගොඩබැස්සු බව එහි සිටින අද දෙරණ වාර්තාකරු සඳහන් කළේය. ධාවන පථයේ නවීකරණ කටයුතු සඳහා වැය කර ඇති මුදල රුපියල් කෝටි 750ක් බව සඳහන්ය. චීන සමාගමක් විසින් එහි නවීකරණ කටයුතු සිදුකර ඇති බව වාර්තා වෙයි. ධාවන පථය විවෘත කිරීමේ අවස්ථාවට ප්‍රවාහන අමාත්‍ය නිමල් සිරිපාල ද සිල්වා මහතා, නියෝජ්‍ය අමාත්‍ය අශෝක අබේසිංහ, ශ්‍රී ලංකාවේ චීන තානාපතිවරයා හා කුවේට් තානාපතිවරයා ඇතුළු පිරිසක් සහභාගී වී තිබේ.", "URL": "https://sinhala.adaderana.lk/news.php?nid=71795", "Category": null, "Parent URL": null}