{"Source": "Adaderana", "Timestamp": "November 18, 2015 09:37 am", "Headline": "නවසීලන්තයේ රග්බි වීරයා දිවියට සමුදෙයි", "News Content": "නවසීලන්ත ඕල්ඩ් බ්ලැක් කණ්ඩායමේ සුපිරි තරුවක් වූ ජොනා ලොමු හදිසියේ මියගොස් තිබේ.වසර කිහිපයක සිට රෝගාතුරව සිටි ඔහු සිය පවුලේ සාමාජිකයින් සමග අමෙරිකාවේ සිට නවසීලන්තයට ඊයේ පැමිණ ඇති අතර අද අළුයම ඔහු මියගොස් ඇත.වකුගඩු ආබාධයකින් පෙළුණු ඔහුට සැත්කමක්ද කර තිබුණි.2004 වසරේදී වකුගඩුවක් බද්ධ කර ඇති නමුත් එය 2011 වසරේදී අක්‍රීය වී ඇතැයි පැවසෙනවා.ඉදිරියේදී තවත් සැත්කමක් කිරීමට නියමිතව තිබියදී ලොමු හදිසියේම පවුලේ ඥාතීන් සහ සමස්ත නවසීලන්ත ජනතාවගෙන් සමුගෙන ගොස් තිබේ.මිය යන විට ඔහුගේ වයස අවුරුදු 40කි.1994 වසරේ සිට 2002 වසර දක්වා නවසීලන්ත ජාතික කණ්ඩායම නියෝජනය කරමින් තරග 73කට සහභාගි වී උත්සාහක දිනුම් 43ක් රැස්කර ගත් විශිෂ්ට ක්‍රීඩකයෙකු ලෙසයි ස‍ැ‍ලකෙන්නේ.නවසීලන්ත අග්‍රාමාත්‍ය ජෝන් කී ද මෙම පුවත සැලවී සිං සංවේගය පළ කරමින් පවසා ඇත්තේ සමස්ත නවසීලන්ත ජනතාවගේ හදවත් වල සිතුවිලි ලොමුගේ පවුල සමග බවයි.මේ අතර ශී‍්‍ර ලංකාවේ හිටපු කි‍්‍රකට් නායකයෙකු වන මහේල ජයවර්ධන ට්විටර් සටහනක් තබමින් ප‍්‍රකාශ කරන්නේ මෙම පුවත තමන් කම්පා කර වූ බවයි.", "URL": "https://sinhala.adaderana.lk/news.php?nid=55163", "Category": null, "Parent URL": null}