{"Source": "Adaderana", "Timestamp": "January 20, 2012 04:20 pm", "Headline": "තංගල්ල ඝාතනයේ සැකකරුවන් යළි රිමාන්ඩ්", "News Content": "තංගල්ල ප්‍රදේශයේ සංචාරක හෝටලයකදී බ්‍රිතාන්‍ය ජාතිකයෙකු ඝාතනය කිරීමේ සිද්ධියේ සැකකරුවන් පස්දෙනා යළි රක්ෂිත බන්ධනාගාර ගතකර තිබේ. සැකකරුවන් අද(20) තංගල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මහේස්ත්‍රාත් යුරේෂා ද සිල්වා මෙනවිය විසින් මෙම නියෝගය ලබාදුන් බව සඳහන්ය. ඒ අනුව තංගල්ල ප්‍රාදේශීය සභාවේ සභාපති සම්පත් චන්ද්‍රපුෂ්ප විදානපතිරණ ඇතුළු සැකකරුවන් පස්දෙනා ලබන මස 03 වැනිදා දක්වා රක්ෂිත බන්ධනාගාර ගත කෙරුණි. මේ අතර තංගල්ල ප්‍රාදේශීය සභාවේ සැසිවාරයට සහභාගී වීම සඳහා සභාපතිවරයා විසින් සිදුකර තිබු ඉල්ලීම ප්‍රතික්ෂේප කළ මහේස්ත්‍රාත්වරිය එම අවසරය ඉහළ අධිකරණයෙන් ලබාගන්නා ලෙස නියෝග කර තිබේ.", "URL": "https://sinhala.adaderana.lk/news.php?nid=21528", "Category": null, "Parent URL": null}