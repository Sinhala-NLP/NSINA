{"Source": "Adaderana", "Timestamp": "June 8, 2019 03:13 pm", "Headline": "ප්‍රති ත්‍රස්ත පනත බොර දියේ මාළු බෑමක්", "News Content": "ත්‍රස්තවාදය වැළැක්වීමේ මුවාවෙන් ආණ්ඩුව ප්‍රති-ත්‍රස්ත පනත රැගෙන ඒම හරහා සිදු කිරීමට උත්සහ කරන්නේ ජනතාව තුළින් ගොඩනැඟෙන ආණ්ඩු විරෝධී මතවාද මර්දනය කිරීමක් බව පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ මහතා පවසයි. ගාල්ල ක්‍රීඩා මණ්ඩපයේ ඊයේ (07) පස්වරුවේ පැවති වැඩසටහනකට එක් වෙමින් ඔහු මේ අදහස් පළ කළේය. ප්‍රතිත්‍රස්ත පනතේ ඇති ත්‍රස්තවාදය පිළිබඳ වු නිර්වචනයේ සඳහන් වන්නේ ආණ්ඩුවට යම් දෙයක් ඉටු කිරීමට බල කිරීම ත්‍රස්තවාදය ලෙස බව ඔහු ප්‍රකාශ කරයි. \"ආණ්ඩුවට වැටුප් වැඩි කරන්න කිවුවොත් ඒක ත්‍රස්ථවාදය. අයි එස් ත්‍රස්තවාදීන් ඇවිල්ලා උද්ඝෝෂණ කරන්නේ නෑ. පෙළපාලි යන්නේ නෑ. එතකොට මරාගෙන මැරෙන ප්‍රහාරය පාවිච්චි කරලා මේ මොකක්ද කරලා තියෙන්නේ. මේ බොර දියේ මාළු බෑමක්. 15 (අ) 3 වගන්තියේ තියෙනවා යම් මහජන සාමයට හානි වෙන දෙයක් පල කළ හැකියි කියන උපකල්පනය කරලා බලධාරියාට පුළුවන් පත්තර තහනම් කරන්න. ඉදිරියට දෙයක් කියයි කියලා උපකල්පනය කරලා හිරේ දාන්න පුළුවන්. පත්තරේ නවත්තන්න පුළුවන්.\" ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=111574", "Category": null, "Parent URL": null}