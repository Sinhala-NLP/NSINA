{"Source": "Adaderana", "Timestamp": "October 20, 2012 02:18 pm", "Headline": " හලෝ රැහැනේ පැටලී මරුවා සමග යයි", "News Content": "අකුරැස්ස, හොරගොඩ - නාපෙ මාර්ගයේ දී යතුරු පැදියක ගමන් ගත් පුද්ගලයෙකු දුරකතන රැහැනක පැටලීම නිසා ජීවිතක්ෂයට පත්ව තිබේ. ඊයේ රාත‍්‍රී 9 ට පමණ මෙම අනතුර සිදුව ඇති බව සඳහන්ය. කිරිමැටිමුල්ල ප‍්‍රදේශයේ පදිංචි 50 හැවිරිදි පුද්ගලයෙකු මෙලෙස මියගොස් ඇති බව පොලීසිය සඳහන් කළේය. අනතුරින් අදාළ පුද්ගලයාගේ හිසට බරපතළ තුවාල සිදුවීම හේතුවෙන් ඔහු මියගොස් ඇති බව පොලීසිය පැවසුවේය. අකුරැස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28460", "Category": null, "Parent URL": null}