{"Source": "Adaderana", "Timestamp": "January 16, 2011 04:14 pm", "Headline": "කට්ටි පැනපු ඝාතකයෙක් මාතලේදී මාට්ටු", "News Content": "පුද්ගල ඝාතන කිහිපයකට සම්බන්ධ සැකකරුවෙකු මාතලේ ප්‍රදේශයේදී පොලිසිය විසින් අත් අඩංගුවට ගෙන තිබේ. මිනුවන්ගොඩ හා සීදූව යන ප්‍රදේශවලදී ‍පුද්ගල ඝාතන කිහිපයක් සිදුකිරීම සම්බන්ධයෙන් මොහු අත්‍යවශ්‍යව සිටි අයෙකු බව පොලිසිය සඳහන් කරයි. මීට අමතරව පුද්ගල ඝාතන සිදුකිරීමට තැත්කිරිමේ අපරාධ දෙකකට ද මොහු සම්බන්ධ අයෙකු බවට හඳුනාගෙන තිබේ. අදාළ සැකකරු මැදිරිගිරිය ප්‍රදේශයේ පදිංචිකරුවෙකු වන අතර රැඳවුම් නියෝග මත මොහුගෙන් වැඩිදුර ප්‍රශ්න කිරීම් සිදුකෙරෙන බව මාතලේ පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13543", "Category": null, "Parent URL": null}