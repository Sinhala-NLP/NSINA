{"Source": "Adaderana", "Timestamp": "February 28, 2018 12:33 pm", "Headline": " අර්ජුන ඇලෝෂියස්-කසුන් පලිසේනගේ පෙත්සම් විභාගයට නොතීසි නිකුත් කිරීමේ නියෝගය 9 දා", "News Content": "ඇප ලබාදෙන ලෙස ඉල්ලා පර්පචුවල් ට්‍රෙෂරීස් සමාගමේ හිමිකරු අර්ජුන ඇලෝෂියස් සහ ප්‍රධාන විධායක නිලධාරී කසුන් පලිසේන යන අය විසින් ගොනු කර ඇති ප්‍රතිශෝධන පෙත්සම් කොළඹ මහාධිකරණය හමුවේ අද(28) සලකා බැලුනි. එහිදී අදාළ පෙත්සම් විභාග කිරීම සඳහා නොතීසි නිකුත් කරන්නේ ද නැද්ද යන්න පිළිබඳ නියෝගය ලබන මාර්තු මස 9 වැනිදා ප්‍රකාශ කරන බවට මහාධිකරණය දැනුම් දුන් බව අද දෙරණ අධිකරණ වාර්තාකරු කේ.එස්. උදයකුමාර් පැවසුවේය.", "URL": "https://sinhala.adaderana.lk/news.php?nid=84970", "Category": null, "Parent URL": null}