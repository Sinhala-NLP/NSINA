{"Source": "Adaderana", "Timestamp": "February 18, 2012 09:41 pm", "Headline": "මම යන්නේ වගකීම් ඉටුකරලයි - ජනපති", "News Content": "ඇතැම් විදෙස් බලවේග තමන් තනතුරෙන් ඉවත්කිරීමට කුමන්ත්‍රණය කළ ද තනතුරෙන් ඉවත්වන්නේ වගකීම් ඉටුකිරීමෙන් පසුව පමණක් බව ජනාධිපති මහින්ද රාජපක්ෂ මහතා පවසයි. කඩවත ප්‍රදේශයේ සංවර්ධන ව්‍යාපෘති රැසක් අද(18) ජනතා අයිතියට පත්කිරීමේ අවස්ථාවට එක්වෙමින් ජනාධිපතිවරයා මේ බව සඳහන් කළේය. එමෙන්ම ඉන්ධන මිල ඉහළ නැංවීම පිළිබඳව කලබලයට විය යුතු නොවන බව ද ජනාධිපතිවරයා එහි දී ප්‍රකාශ කළේය. ලෝක වෙළඳපොළේ තත්ත්වය මත මෙසේ තෙල් මිල ඉහළ නැංවීමට සිදුවූ බව මහින්ද රාජපක්ෂ මහතා පෙන්වාදුන්නේය. ඉන්ධන මිල ඉහළ නැංවුව ද සහන ලබාදිය යුතු පිරිස් වෙත ඉන්ධන සහනාධාර ලබාදීමට කටයුතු කරන බවද ජනාධිපතිවරයා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=22217", "Category": null, "Parent URL": null}