{"Source": "Adaderana", "Timestamp": "October 31, 2018 02:04 pm", "Headline": "ඇමති වසන්ත වැඩ අරඹයි", "News Content": "සංචාරක හා වනජීවි අමාත්‍යවරයා ලෙස පත් වූ වසන්ත සේනානායක මහතා එම ධුරයේ වැඩ බාරගෙන තිබේ. වනජීවි අමාත්‍යාංශයේ දී අමාත්‍යවරයා වැඩ බාරගත් අතර සංචාරක හා වනජීවි නියෝජ්‍ය අමාත්‍යවරයා ලෙස පත් වූ ආනන්ද අළුත්ගමගේ මහතා ද එහිදී වැඩ බාරගෙන ඇති බව සඳහන්ය. එක්සත් ජාතික පක්ෂය නියෝජනය කරන පාර්ලිමේන්තු මන්ත්‍රීවරුන් වන ඔවුන් දෙදෙනා වත්මන් ආණ්ඩුවට සහය පළ කිරීම සඳහා එක් වුණි. මේ අතර වැඩ බාරගැනීමෙන් අනතුරුව මාධ්‍ය හමුවේ අදහස් දක්වමින් අමාත්‍ය වසන්ත සේනානායක මහතා සඳහන් කළේ තමන් තවදුරටත් එක්සත් ජාතික පක්ෂ මන්ත්‍රීවරයෙකු ලෙස කටයුතු කරන බවයි. සාර්ථක රජයක් පවත්වාගෙන යමින් රට තුළ වෙනසක් ඇති කළ යුතු බවට වන විශ්වාසයෙන් තමන් වත්මන් රජයට සහය පළ කළ බව වසන්ත සේනානායක අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=98496", "Category": null, "Parent URL": null}