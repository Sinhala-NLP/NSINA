{"Source": "Adaderana", "Timestamp": "March 4, 2018 12:47 pm", "Headline": "පූජ්‍ය දරණාගම කුසලධම්ම නාහිමිගේ අපවත් වීම ශාසනයට සිදුවූ ඉමහත් පාඩුවක්", "News Content": "පුජ්‍ය දරණාගම කුසලධම්ම නාහිමිගේ අපවත් වීම ශාසනයට සිදුවූ ඉමහත් පාඩුවක් බව පැපිලියාන ශ්‍රී සුනේත්‍රාදේවි විහාරස්ථානයේ විහාරාධිපති පුජ්‍ය මැදගොඩ අභයතිස්ස හිමි පැවසීය. කොළඹ ශ්‍රී සම්බෝධී විහාරයේ විහාරාධිපති බෞද්ධයා නාලිකාවේ නිර්මාතෘ අපවත් වී වදාළ පූජ්‍ය දරණාගම කුසලධම්ම නාහිමිගේ ශ්‍රී දේහය මේ වන විට කොළඹ ශ්‍රී සම්බෝධී විහාරස්ථානය වෙත වැඩම කරවා තිබේ. උන්වහන්සේගේ ශ්‍රී දේහය අද (04) අලුයම ශ්‍රී සම්බෝධී විහාරය වෙත වැඩම කරවා ඇත. ඊයේ (03) උදෑසන අපවත් වූ දරණාගම කුසලධම්ම නාහිමිගේ දේහය පිළිබඳ ආදාහන පූජෝත්සවය ලබන 08 වන දින කොළඹ නිදහස් චතුරස්‍රයේ දී රාජ්‍ය අනුග්‍රහය සහිතව සිදුකිරීමට නියමිතයි. පුජ්‍ය දරණාගම කුසලධම්ම නාහිමිගේ දේහයට අවසන් ගෞරව දැක්වීම සඳහා මේ වන විටත් ගිහි පැවිදි විශාල පිරිසක් පැමිණෙමින් සිටියි.", "URL": "https://sinhala.adaderana.lk/news.php?nid=85154", "Category": null, "Parent URL": null}