{"Source": "Adaderana", "Timestamp": "March 14, 2012 08:36 am", "Headline": "  ද්විත්ව පුද්ගල ඝාතකයා වසරකට පසු මාට්ටු", "News Content": "පසුගිය වසරේ මාර්තු මාසයේ දී සිදු වූ ද්විත්ව ඝාතනයක් සම්බන්ධයෙන් සැකකරුවෙකු අත්අඩංගුවට ගෙන තිබේ. යකඩ පොලු වලින් පහර දී පුද්ගලයින් දෙදෙනෙකු ඝාතනය කර ඔවුන් ගමන් ගත් ත්‍රී රෝද රථය ඇළකට පෙරළා දැමීම සම්බන්ධයෙන් පරීක්ෂණ පැවැත්වූ පොලිස් කණ්ඩායමක් විසින් අදාළ සැකකරු අත්අඩංගුවට ගෙන ඇති බව සඳහන්වේ. පුස්සැල්ලාව පොලිසිය විසින් මොහු අත්අඩංගුවට ගෙන ඇති අතර සිදු කළ ප්‍රශ්න කිරීමේ දී අදාළ ඝාතනය සම්බන්ධ තොරතුරු අනාවරණය කර ගැනීමට හැකි වූ බව පොලිසිය පවසයි. සැකකරු වැඩිදුර පරීක්ෂණ සඳහා බුලත්කොහුපිටිය පොලිසියට භාර දී තිබේ.", "URL": "https://sinhala.adaderana.lk/news.php?nid=22786", "Category": null, "Parent URL": null}