{"Source": "Adaderana", "Timestamp": "June 27, 2012 08:35 am", "Headline": "ඩෙංගු මදුරුවන්ට නවාතැන් දුන්නොත් දඩ හෝ සිර දඬුවම්", "News Content": "ඩෙංගු මදුරුවන් බෝවන ස්ථාන පවත්වාගෙන යන පුද්ගලයින්ට එරෙහිව රුපියල් 50,000 ක දඩයක් හෝ මාස 6 ක සිර දඬුවමක් නියම කරන බව රජයේ ප්‍රවෘත්ති දෙපාර්තමේන්තුව පවසයි. ඩෙංගු මදුරුවන් බෝවන ස්ථාන පවත්වාගෙන යන පුද්ගලයින් සම්බන්ධයෙන් නීතීය දැඩිව ක්‍රියාත්මක කරන බව එම දෙපාර්තමේන්තුව සඳහන් කරයි. ඊට අවනත නොවන පුද්ගලයින් සම්බන්ධයෙන් පොලිසිය මාර්ගයෙන් කටයුතු කරන බව සෞඛ්‍ය අංශ පෙන්වාදෙයි. පොලිසියට අමතරව සෞඛ්‍ය අංශවලට ද ඒ සම්බන්ධයෙන් නීතීමය පියවර ගැනීමේ හැකියාව පවතින බව සඳහන්ය. ලබන මස 25 වැනිදා දක්වා දැනට ක්‍රියාත්මක ඩෙංගු මර්දන මාසයේ දී ස්ථාන පරීක්ෂා කිරීම සඳහා පැමිණෙන නිලධාරීන්ට උපරිම සහයෝගය දක්වන්නැයි රජයේ ප්‍රවෘත්ති දෙපාර්තමේන්තු‍ව ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=25343", "Category": null, "Parent URL": null}