{"Source": "Adaderana", "Timestamp": "August 3, 2016 04:47 pm", "Headline": " පාද යාත්‍රාවේ කුඩා ළමයා ගැන වාසු කතා කරයි", "News Content": "විරෝධතා ව්‍යාපාර පැවැත්වෙද්දී ඊට සහභාගිවීමට පවුල්පිටින් යාම ලංකාවේ සම්ප්‍රදායක් වී ඇති බවත්, එවැනි අවස්ථාවල මෙවැනි සිද්ධි ඇති විය හැකි බවත්, පා.ම වාසුදේව නානායක්කාර මහතා පවසයි.මන්ත්‍රීවරයා මේ බව කියා සිටියේ ශ්‍රීලනිප මූලස්ථානය ඉදිරිපිටදී කුඩා ළමයෙකු විසින් ජනපති අපහාසාත්මක අයුරින් බැණවැදීම ගැන අද පස්වරුවේ පැවැති මාධ්‍ය හමුවකදී මාධ්‍යවේදීන් ප්‍රශ්න කළ අවස්ථාවේදීය.මේ නිසා මෙවැනි දෑ සිදුවිය හැකි බවත්, ඒවා එතරම් තැකිය යුතු නැති බවක්, හෙතෙම පෙන්වාදුන්නේය.එසේම නව ව්‍යවස්ථාව මර උගුලක් යනුවෙන් පවසන්නේ එම ව්‍යවස්ථාව සැදීමට ඒකාබද්ධ විපක්ෂයේ මන්ත්‍රීන් භාගයක්ම සිටින නිසාද? එය සදා අවසන් නිසාද? එය ඔබතුමාලා කියවා අවසන් නිසාද? යනාදී වශයෙන් මාධ්‍යවේදීන් ප්‍රශ්න කරන ලදී.ඒකාබද්ධ විපක්ෂයේ භාගයක් හිටියත් අනවශ්‍ය කාරණා අප විසින් ප්‍රතික්ෂේප කර ඇති බවත්, එය තවමත් හදා නැතැයිද මන්ත්‍රීවරයා පිළිතුරු වශයෙන් පැවසු නමුත් එම ප්‍රශ්නවලට පිළිතුරු දීමේදී යම් අපහසුතාවකට ලක්වන අයුරුද දැකගත හැකිවිය.එම මාධ්‍ය හමුවට තිස්ස විතාරණ හිටපු අමාත්‍යවරයා ද එක්ව සිටියේය.", "URL": "https://sinhala.adaderana.lk/news.php?nid=62735", "Category": null, "Parent URL": null}