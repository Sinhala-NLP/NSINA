{"Source": "Adaderana", "Timestamp": "April 15, 2011 08:28 am", "Headline": "මී උණ මරණ සංඛ්‍යාව 24 දක්වා ඉහළට ", "News Content": "වසරේ ගතවූ කාලය තුළ මී උණ රෝගයට ගොදුරු වීමෙන් මියගිය පුද්ගලයින්ගේ සංඛ්‍යාව 24 ක් දක්වා ඉහළ ගොස් තිබේ. පසුගිය මාස තුනේ පමණක් මී උණ රෝගයට පුද්ගලයින් 2,294ක් ගොදුරු වී ඇති බව වසංගත රෝග විද්‍යා අංශය පවසයි. වැඩිම රෝගීන් සංඛ්‍යාවක් මාර්තු මාසයේ වාර්තා වන අතර එම සංඛ්‍යාව 1,491කි. පෙබරවාරි මාසයේ රෝගීන් 572 දෙදෙනෙකු, ජනවාරි මාසයේ රෝගීන් 231 දෙනෙකුත් වාර්තා වී ඇත. මේ අනුව මී උණ රෝගයට ගොදුරු වන පුද්ගලයින් සංඛ්‍යාවේ ප්‍රමුඛ වර්ධනයක් පෙන්නුම් කරන අතර වැ‍ඩිම රෝගීන් සංඛ්‍යාවක් කුරුණෑගල දිස්ත්‍රික්කයෙන් වාර්තා වී ඇත.", "URL": "https://sinhala.adaderana.lk/news.php?nid=15475", "Category": null, "Parent URL": null}