{"Source": "Adaderana", "Timestamp": "May 14, 2019 11:28 am", "Headline": "ළමුන්ගේ පාසල් පැමිණිම වර්ධනය කරන්න නම් ආරක්ෂාව තහවුරු බවට සහතිකයක් අවශ්‍යයි", "News Content": "අද(14) දිනයේ සාමාන්‍ය පරිදි පාසල් පැවැත්වෙන බව අධ්‍යාපන අමාත්‍යංශය දැනුම් දුන්නේය. ඒ අනූව අද උදෑසන කොළඹ හා ප්‍රදේශ කිහිපයක පාසල්වලට සිසුන් සහ ගුරුවරුන් පැමිණෙන ආකාරය දක්නට ලැබුණේ ඉතා අවම මට්ටමකයි. මේ අතර පාසල්වලට දරුවන් පැමිණීමේ සුළු වර්ධනයක් දැකිය හැකි බව ලංකා ගුරු සංගමයේ ලේකම් ජෝසප් ස්ටාර්ලිං මහතා පවසයි. ඔහු වැඩිදුරටත් පෙන්වා දෙන්නේ දරුවන්ගේ පැමිණීම වර්ධනය කර ගැනීමට නම් ආරක්ෂාව පිළිබඳව සහතිකයක් රජයෙන් ලබාදිය යුතු බවයි. තත්ත්වය යහපත් වීමත් සමඟ පාසල් යහපත් විය යුතු බවට තමන් විශ්වාස කරන නමුත් වයඹ පළාත තුළ මේ වන විටත් ඇඳිරි නීතිය සම්පූර්ණයෙන්ම ක්‍රියාත්මක වන බව පැවසු ස්ටාර්ලිං මහතා, එවන් පසුබිමක රට පුරාම ළමුන්ගේ පැමිණීම සියයට 5කට අවම මට්ටමක පවතින බව ද ඔහු සඳහන් කළේය. මෙය වර්ධනය කිරීම වෙනුවෙන් කටයුතු කළ යුතු බවත් එයට ආරක්ෂාව තහවුරු බවට යම් සහතිකයක් අවශ්‍ය බවද පැවසීය.", "URL": "https://sinhala.adaderana.lk/news.php?nid=109895", "Category": null, "Parent URL": null}