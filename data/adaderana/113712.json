{"Source": "Adaderana", "Timestamp": "July 9, 2019 11:52 am", "Headline": "බංග්ලාදේශ ක්‍රිකට් කණ්ඩායමේ ශ්‍රී ලංකා සංචාරය තහවුරුයි", "News Content": "තරග සංචාරයක් සඳහා බංග්ලාදේශ ක්‍රිකට් කණ්ඩායම මේ මස අග දී මෙරටට පැමිණීමට සැලසුම් කර තිබේ. බංග්ලාදේශ ක්‍රිකට් ආයතනයේ අධ්‍යක්ෂ ජලාල් යුනුස් මාධ්‍ය වෙත අදහස් දක්වමින් මේ බව තහවුරු කර ඇති බව වාර්තා වේ. මීට පෙර එම කණ්ඩායම මෙරට තරග සංචාරයක් සිදුකිරීමට නියමිතව තිබුණ ද ශ්‍රී ලංකාවට එල්ල වු ත්‍රස්ත ප්‍රහාරයත් සමග එය කල්දැමුණා. කෙසේවෙතත් මේ වන විට මෙරට ආරක්ෂක තත්ත්වය සම්බන්ධයෙන් ගැටලුවක් නොමැති බව ජලාල් යුනුස් ප්‍රකාශ කර තිබේ. ඒ අනුව දෙරට අතර තරගාවලිය එක්දින තරග තුනකින් සමන්විත වන අතර එම සියලු තරග කොළඹදී පැවැත්වීමට නියමිත බව වාර්තා විය.", "URL": "https://sinhala.adaderana.lk/news.php?nid=113712", "Category": null, "Parent URL": null}