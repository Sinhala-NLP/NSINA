{"Source": "Adaderana", "Timestamp": "October 6, 2011 10:08 am", "Headline": "හමුදා ට්‍රක් රියක් අනතුරට ලක්වෙයි -සෙබළුන් 28 ට තුවාලයි", "News Content": "කන්තලේ සේරු නුවර ප්‍රදේශයේ හමුදා ට්‍රක් රථයක් අනතුරට ලක්වීමෙන් හමුදා සෙබළුන් 28 දෙනෙකු තුවාල ලබා තිබේ. ඊයේ(05) පස්වරුවේ මෙම අනතුර සිදු වී ඇති බව සේරු නුවර පොලිසිය ප්‍රකාශ කරයි. අනතුරින් තුවාල ලැබූ හමුදා සෙබළුන් කන්තලේ සහ සේරු නුවර රෝහල්වලට ඇතුළත් කර ඇත. එහි දී සෙබළුන් 14 දෙනෙකු ප්‍රතිකාර ගෙන රෝහල්වලින් පිටව ගොස් ඇති බව වාර්තා වේ. ට්‍රක් රථයේ ඇති වූ කාර්මික දෝෂයක් හේතුවෙන් මාර්ගයෙන් ඉවතට පැන ‍ගසක ගැටීමෙන් මෙම අනතුර සිදු වී ඇති බව සේරු නුවර පොලිසිය පවසයි.", "URL": "https://sinhala.adaderana.lk/news.php?nid=19175", "Category": null, "Parent URL": null}