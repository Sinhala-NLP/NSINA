{"Source": "Adaderana", "Timestamp": "October 12, 2012 03:47 pm", "Headline": "\"මයිටාවන්\" ඉන්නේ පොල් වගාවේ පමණක් නොවෙයි", "News Content": "පොල් වගාව විනාශ කරන මයිටාවන් වැනි පළිබෝධකයින් මෙන්ම සමාජය විනාශ කිරීමට ද විවිධ බලවේග ක්‍රියාත්මකවෙමින් පවතින බව ජනාධිපති මහින්ද රාජපක්ෂ මහතා පවසයි. ඇතැම් රාජ්‍ය නොවන සංවිධාන ද සමාජය විනාශ කිරීමේ ක්‍රියාවලියට දායකවෙමින් සිටින බව හෙතෙම පවසයි. ජාත්‍යන්තර පොල් දිනය සැමරීම වෙනුවෙන් අරලියගහ මන්දිරයේ දී අද (12) පෙරවරුවේ පැවති උත්සවයකට සහභාගීවෙමින් ජනාධිපතිවරයා මේ අදහස් පළ කළේය. මෙම සියලු අභියෝග ජය ගනිමින් සමාජය ඉදිරියට ගෙන යාම රජය සතු ප්‍රමුඛ අභියෝගයක් බව එහිදී තවදුරටත් අදහස් දැක්වු ජනාධිපතිවරයා පැවසුවේය.", "URL": "https://sinhala.adaderana.lk/news.php?nid=28232", "Category": null, "Parent URL": null}