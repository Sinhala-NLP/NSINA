{"Source": "Adaderana", "Timestamp": "July 18, 2018 07:40 am", "Headline": "දෙමසකට වරක් ඉන්ධන මිල ඉහළ දැමීම වහාම නතර කරණු", "News Content": "දෙමසකට වරක් ඉන්ධන මිල ඉහළ දැමීම වහාම නතර කළ යුතු බව ජනතා විමුක්ති පෙරමුණ පවසයි. එම පෙරමුණේ පලාත් සභා මන්ත්‍රී සමන්ත විද්‍යාරත්න මහතා පවසන්නේ ඉන්ධන මිල ඉහළ යාමත් සමඟ බස් ගාස්තු ඇතුළු අත්‍යවශ්‍ය භාණ්ඩ මිල ඉහළ යාම හේතුවෙන් ජනතාව දැඩි දුෂ්කරතාවට පත් වන බවය. ජනතා විමුක්ති පෙරමුණ විසින් දිවයිනේ ප්‍රදේශ ගණනාවක ඉන්ධන මිල ඉහළ දැමීමට එරෙහිව ඊයේ (17)දිනයේ විරෝධතා සංවිධානය කර තිබූ අතර බදුල්ල ප්‍රදේශයේ පැවති විරෝධතාවය අතරතුර මාධ්‍ය වෙත අදහස් දක්වමින් සමන්ත විද්‍යාරත්න මහතා මේ බව පැවසීය.", "URL": "https://sinhala.adaderana.lk/news.php?nid=92737", "Category": null, "Parent URL": null}