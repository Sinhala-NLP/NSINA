{"Source": "Adaderana", "Timestamp": "January 19, 2019 09:48 am", "Headline": "අනතුරකින් අයෙකුට දිවි අහිමි වෙයි", "News Content": "පොතුහැර පොලිස් වසමේ කොළඹ කුරුණෑගල මාර්ගයේ පරවැවිල ප්‍රදේශයේදී කොළඹ දෙසට ධාවනය වූ ලොරි රථයක් එම දෙසටම ධාවනය වූ ටිපර් රථයකට ඉස්සර කිරීමට යාමේදී ටිපර් රථයේ පිටුපස ලොරි රථය ගැටී අනතුරක් සිදුව තිබේ. ඊයේ(18) රාත්‍රී 11.50ට පමණ සිදු වූ මෙම අනතුරින් බරපතල තුවාල ලැබූ ලොරි රථයේ රිය සහායක කුරුණෑගල රෝහලට ඇතුලත් කිරීමෙන් පසු මියගොස් තිබේ. මරණයට පත් පුද්ගලයා වයස 28ක් වූ, මීරගහවත්ත, වැලිමඩ ප්‍රදේශයේ පදංචි රසික රංගන හේරත් යන අය වෙයි. මෘත ශරීරය කුරුණෑගල රෝහලේ මෘත ශරීරාගාරයේ තැන්පත් කර තිබේ. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ. පොතුහැර පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=102644", "Category": null, "Parent URL": null}