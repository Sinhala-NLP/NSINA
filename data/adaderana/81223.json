{"Source": "Adaderana", "Timestamp": "December 8, 2017 01:49 pm", "Headline": "ශ්‍රි ලංකාවේ බලධාරීන් දිගින් දිගටම කකුලෙන් අදිද්දී ආසියාවේ කලු සිංහයා සටනට සූදානම් ( වීඩියෝව සහිතයි)", "News Content": "ඇමරිකාවේ ටෙක්සාස් හි හෙට (9) පැවැත්වෙන මිස්ටර් ඇන්ඩි මිස් ඇට්ලස් ඇන්ඩ් ෆිට්නස් එක්ස්පෝ - 2017 තරගාවලියට ශ්‍රී ලංකාව නියෝජනය කරමින් තරග වදින ශ්‍රී ලංකේය කායවර්ධන ශූර ලූෂන් පුෂ්පරාජ් අද (8) අවසන් පුහුණු සැසියට සහභාගී විය.8 වතාවක් මිස්ටර් ඔලිම්පියා කිරුල දිනූ කායවර්ධන ශූර රොනි කෝල්මන් ගේ උපදෙස් හා ගුරු හරුකම් යටතේ ටෙක්සාස්හි ආලින්ටන් නුවර ලොකප්‍රකට මෙට්‍රෝප්ලෙක්ස් කායවර්ධන ආයතනයේ දී රොනි කෝල්මන් සමග මේ ශ්‍රී ලංකේය ක්‍රීඩකයා පුහුණු වීම් කර ඇත.ලූෂන්ගේ ඇමරිකානු ක්‍රීඩා උපදේශකයා‍ ලෙස කටයුතු කරන්නේද ලෝකප්‍රකට කාය වර්ධන ශූර රොනි කෝල්මන්ගේ උපදේශකයා වන බිග් ජේ ය. මේ හේතුව ලූෂන් කෙරෙහි ශ්‍රී ලංකාව තබා ඇති බලාපොරොත්තු තවත තවත් ඉහළ ගොස් ඇත.මේ අතර ක්‍රීඩා අමාත්‍ය දයාසිරි ජයසේකර මහතා ඊයේ (7) ලූෂන්ගේ අනුග්‍රාහකයා වන රියෝකොකෝ ලංකා (පුද්) සමාගමේ කළමනාකාර අධ්‍යක්ෂ ශාන් හලඹ මහතාට කෙටි පණිවිඩයක් යොමු කරමින් ලූෂන්ගේ සුව දුක් විමසා ඇති අතර ඔහුට සුබ පතන ලෙසද පවසා ඇත. ටෙක්සාස්හි ආලින්ටන් නුවර ලෝකප්‍රකට මෙට්‍රෝප්ලෙක්ස් කායවර්ධන ආයතනයේ දී බිග් ජේ ගේ උපදෙස් අනුව ලූෂන් පුෂ්පරාජ් පුහුණුවීම් කරන අයුරු ඉහළින් නරඹන්න.", "URL": "https://sinhala.adaderana.lk/news.php?nid=81223", "Category": null, "Parent URL": null}