{"Source": "Adaderana", "Timestamp": "December 14, 2018 09:11 am", "Headline": "මව යකඩ හැන්දකින් පුළුස්සා සිව් හැවිරිදි දරුවා රෝහලට", "News Content": "තම මව විසින් යකඩ හැන්දකින් පුළුස්සන ලද වයස අවුරුදු 04ක දරුවකු මහනුවර මහරෝහලට ඇතුළත් කර තිබේ. අප වාර්තාකරු සඳහන් කළේ සිද්ධිය සම්බන්ධයෙන් දරුවාගේ මව අත්අඩංගුවට ගෙන ඇති බවයි. මහනුවර අලවතුගොඩ ප්‍රෙද්ශයේ නිවසක සිටි වයස අවුරුදු 04ක දැරියක් පසුගියදා තම ඇඳ සිටි ඇඳුමේ මළපහ කිරීම හේතුවෙන් ඇගේ මව විසින් මෙලෙස රත්කරන ලද හැන්දකින් පුළුස්සා තිබේ. පසුව දැරියගේ පියා මේ සම්බන්ධයෙන් අලවතුගොඩ පොලීසිය වෙත පැමිණිල්ලක් සිදු කිරීමත් සමඟ අදාල කාන්තාව අත්අඩංගුවට ගැණුණි. දැරියගේ ශරීරයේ පිටුපස ප්‍රෙද්ශය පිළිස්සීමට ලක්ව ඇති අතර දැරිය මේවනවිට මහනුවර මහ රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=100726", "Category": null, "Parent URL": null}