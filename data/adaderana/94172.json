{"Source": "Adaderana", "Timestamp": "August 10, 2018 10:08 am", "Headline": "පෙම්වතා පෙම්වතියගේ මව කපා කොටා ඝාතනය කරයි-පහර දීමකින් පෙම්වතියත් රෝහලට", "News Content": "අද(10) අළුයම 3.30-4.00 ත් අතර කාලයේ දී කොට්ටාවේ, නිවසක කාන්තාවක් තියුණු ආයුධවලින් කපා කොටා ඝාතනය කර තිබේ. කොට්ටාව, සුහද පෙදෙස, සිරිමල්වත්ත ප්‍රදේශයේ කුලී පදනම මත නිවසක පදිංචි වී සිට ඇති මෙම කාන්තාව වයස අවුරුදු 55ක් වු ශ්‍රියානි කොඩිකාර නැමත්තියක් බව පොලීසිය පවසයි. මිය ගිය කාන්තාවගේ දියණියගේ පෙම්වතා විසින් මෙම ඝාතනය සිදු කර ඇති බවට අනාවරණය වී තිබේ. මොහු විසින් දියණියට ද පහර දී දියණිය ද තුවාල ලබා හෝමාගම රෝහලේ ප්‍රතිකාර ලබන බව ද පොලීසිය සඳහන් කරයි. මෘත ශරීරය සිද්ධිය වු ස්ථානයේ ඇති අතර, මහේස්ත්‍රාත් පරීක්ෂණ සහ පශ්චාත් මරණ පරීක්ෂණය අද දින සිදු කිරීමට නියමිතයි. ඝාතනය සිදු කළ සැකකරු ප්‍රදේශයෙන් පළා ගොස් ඇති අතර අත්අඩංගුවට ගැනීම සඳහා කොට්ටාව පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=94172", "Category": null, "Parent URL": null}