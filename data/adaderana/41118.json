{"Source": "Adaderana", "Timestamp": "February 14, 2014 01:54 pm", "Headline": "බුරුත ඇද මාට්ටු", "News Content": "නීති විරෝධී අයුරින් බුරුත දැව ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. මාන්කුලම්, මුන්නුමුරිප්පු ප්‍රදේශයේ දී මොහු අත්අඩංගුවට ගත් බව මාන්කුලම් පොලිස් විශේෂ කාර්යය බලකා නිලධාරීන් සඳහන් කළේය. එහිදී ප්‍රවාහනය කරමින් තිබු රුපියල් දෙලක්ෂ 50,000ක් පමණ වටිනා බුරුත දැව තොගයක් පොලිස් විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන කටයුතු සඳහා මාන්කුලම් පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=41118", "Category": null, "Parent URL": null}