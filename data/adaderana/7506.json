{"Source": "Adaderana", "Timestamp": "March 26, 2010 08:49 am", "Headline": "හමුදාවේ ජවය රටේ සංවර්ධනයට යොදා ගන්නවා", "News Content": "ත්‍රිවිධ හමුදාව සතු ජවසම්පන්න සහ විනයගරුක භාවය රටේ සංවර්ධනය වෙනුවෙන් යොදා ගන්නා බව ජනාධිපති මහින්ද රජපක්ෂ මහතා පවසයි. ජනාධිපතිවරයා පෙන්වා දෙන්නේ සංවර්ධන වැඩපිළිවෙළ ක්‍රියාත්මක කිරීමේ දී ශක්ති සම්පන්න ශ්‍රම බලකායක අවශ්‍යතාව මතු ව ඇති බවයි. අරලියගහ මන්දිරයේ පැවති උත්සවයකට එක්වෙමින් ජනාධිපති මහින්ද රාජපක්ෂ මහතා මේ බව ප්‍රකාශ කළේය. ජනාධිපතිවරයා සහභාගී වූ තවත් ජනරැළියක් වැලිමඩ කැප්පෙටිපොළ මහා විද්‍යාලයීය ක්‍රීඩාංගණයේ දී ඊයේ පැවැත්විණි. එහි දී අදහස් දැක් වූ ජනාධිපති මහින්ද රාජපක්ෂ මහතා , කතාවට පමණක් සීමා වූ පාර්ලිමේන්තුවක් වෙනුවට රට පිළිබඳ හැඟීමක් ඇති පිරිසකගෙන් සමන්විත පාර්ලිමේන්තුවක් මෙවර මැතිවරණයේ දී අපේක්ෂා කරන බව ද කියා සිටියේය. මේ අතර බිබිල මූලික රෝහලේ ඉදි කළ නව මාතෘ ළමා හා ශෛල්‍ය වෛද්‍ය ඒකකය ජනාධිපතිවරයා අතින් ඊයේ විවෘත කෙරුණි.", "URL": "https://sinhala.adaderana.lk/news.php?nid=7506", "Category": null, "Parent URL": null}