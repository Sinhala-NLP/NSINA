{"Source": "Adaderana", "Timestamp": "August 28, 2018 08:01 am", "Headline": "ඉදිරියෙදි කෘතිම වැස්සෙන් විදුලිය", "News Content": "ජල විදුලි බලගාර ආශ්‍රිත ප්‍රදේශවලට කෘතිම වැසි ඇති කිරිමේ වැඩපිලිවෙල ලබන මාසයේ සිට ආරම්භ කිරිමට බලාපොරොත්තු වන බව විදුලිබල හා පුනර්ජනනිය බලශක්ති අමාත්‍යංශය පවසයි. අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ කාසල්රී සහ මහඋස්සාකැලේ ජලාශ ආශ්‍රතව මෙම වැඩපිළිවෙල අත්හදා බැලීමට බලාපොරොත්තු වන බවයි. තායිලන්ත රජයේ තාක්ෂණික උපදෙස් මත කෘතිම වැසි ඇති කිරිමේ එම වැඩපිළිවෙල ක්‍රියාත්මක කරන බව සුලක්ෂණ ජවයර්ධන මහතා සදහන් කළේය.", "URL": "https://sinhala.adaderana.lk/news.php?nid=95127", "Category": null, "Parent URL": null}