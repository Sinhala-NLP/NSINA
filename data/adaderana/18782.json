{"Source": "Adaderana", "Timestamp": "September 17, 2011 10:55 am", "Headline": "අලවතුගොඩින් නාඳුනන මළ සිරුරක් හමුවෙයි", "News Content": "බෙන්තොට‍, අලවතුගොඩ ප්‍රදේශයේ තිබී නාඳුනන පුද්ගල මළ සිරුරක් සොයාගෙන තිබේ. දුම්රිය මාර්ගයත් වෙරළ තීරයත් අතර වැටකෙයියා පඳුරු ආශ්‍රිත ප්‍රදේශයක තිබී ඊයේ(16) පස්වරුවේ මෙම මළ සිරුර සොයාගත් බව පොලිසිය පවසයි. මුහුණ හඳුනාගත නොහැකි ආකාරයට විරූප වී ඇති අතර එම මළ සිරුර මී‍ට සතියකට පමණ පෙර මියගොස් ඇති පිරිමි පුද්ගලයෙකුගේ බවට නිරීක්ෂණය කළ හැකි බව පොලිසිය සඳහන් කරයි. ඔහු වයස අවුරුදු 35 ත් 45 ත් පමණ වන පුද්ගලයෙකු විය හැකි බවට පොලිසිය සැක පළකරයි. මෘත ශරීරය මේ වන විට කරාපිටිය රෝහලේ තැන්පත් කර ඇත.", "URL": "https://sinhala.adaderana.lk/news.php?nid=18782", "Category": null, "Parent URL": null}