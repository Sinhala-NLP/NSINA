{"Source": "Adaderana", "Timestamp": "March 7, 2011 09:07 am", "Headline": "ඉල්ලුම් කළ අයගෙන් 80%ක් ලිබියාවේ සිට නැවත ගෙන්වූවා ", "News Content": "ලිබියාවේ පවතින තත්ත්වය හේතුවෙන් මෙරටට පැමිණීමට ඉල්ලුම් කර ඇති පිරිසෙන් 80%ක් පමණ මේ වන විට ගෙන්වාගෙන ඇතැයි විදේශ රැකියා ප්‍රවර්ධන අමාත්‍ය ඩිලාන් පෙරේරා මහතා පවසයි. ඉදිරි ‍දින දෙක තුළ තවත් ශ්‍රී ලාංකිකයන් 300 දෙනෙකු පමණ ලිබියාවේ සිට ගෙන්වා ගැනීමට කටයුතු කරන බව අමාත්‍යවරයා පෙන්වා දෙයි. එරට තුළ සිටින ශ්‍රී ලාංකිකයන්ගේ ආරක්ෂාව සම්බන්ධයෙන් තානාපති අංශ හරහා අවශ්‍ය පියවර ගෙන ඇති බව ද අමාත්‍යවරයා සඳහන් කළේය. මේ අතර ලිබියාවේ සිරවී සිටි ශ්‍රී ලාංකික ශ්‍රමිකයින් 186 දෙනෙකු ඊයේ(06) දිනයේ මෙරටට පැමිණීමට නියමිතව තිබුණි.", "URL": "https://sinhala.adaderana.lk/news.php?nid=14665", "Category": null, "Parent URL": null}