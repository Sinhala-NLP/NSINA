{"Source": "Adaderana", "Timestamp": "July 12, 2014 09:39 am", "Headline": "හොර පාරෙන් දැව ඇද්ද 4ක් අත්අඩංගුවේ ", "News Content": "නීති විරෝධී ලෙස දැව ප්‍රවාහනය කරමින් සිටි පුද්ගලයින් සිව් දෙනෙකු කහටගස්දිගිලිය, රන්පත්විල ප්‍රදේශයේ දී අත්අඩංගුවට ගෙන තිබේ. කහටගස්දිගිලිය පොලීසියට ලද තොරතුරක් මත ලොරි රථයක් පරීක්ෂා කිරීමේ දී අදාළ දැව තොගය සොයාගෙන ඇති බව සඳහන් වෙයි. මී වර්ගයට අයත් දැව කැබලි 91ක් එහිදි පොලීසිය බාරයට ගෙන තිබේ. අත්අඩංගුවට ගත් සැකකරුවන් අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44612", "Category": null, "Parent URL": null}