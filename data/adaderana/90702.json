{"Source": "Adaderana", "Timestamp": "June 11, 2018 10:07 am", "Headline": "යතුරුපැදි අනතුරකින් පොලිස් කොස්තාපල්වරයෙක් මරුට", "News Content": "කුඩාඔය, නයිගල්ආර ප්‍රදේශයේදී සිදු වූ යතුරුපැදි අනතුරකින් පොලිස් කොස්තාපල්වරයෙක් මියගොස් තිබේ. යතුරුපැදියක් මාර්ගය ආසන්නයේ නවතා තිබූ ලොරි රථයක ගැටීමෙන් අනතුර සිදුව ඇති බව පොලිසිය පැවසීය. අනතුරෙන් බරපතළ තුවාල ලැබූ යතුරුපැදිකරු වැල්ලවාය රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ තණමල්විල පොලිස් ස්ථානයට අනුයුක්ත රාජකාරි කළ 41 හැවිරිදි වෙහෙරයාය, ඇතිලිවැව ප්‍රදේශයේ පදිංචිව සිටි පුද්ගලයෙකි. කුඩාඔය පොලිසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90702", "Category": null, "Parent URL": null}