{"Source": "Adaderana", "Timestamp": "March 9, 2014 07:45 am", "Headline": "ඡන්ද පත්‍රිකා මුද්‍රණය කර අවසන් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව සියලු ඡන්ද පත්‍රිකා මේ වන විට මුද්‍රණය කර අවසන් බව මැතිවරණ මහ ලේකම් කාර්යාලය පවසයි. එම ඡන්ද පත්‍රිකා මේ වන විටත් සියලු දිස්ත්‍රික් ලේකම් කාර්යාල වෙත බාරදී ඇති බව වාර්තා වෙයි. ඒ අනුව සියලුම ඡන්ද පත්‍රිකා එකින් එක පරික්ෂා කර ඒවායේ දෝෂ තිබේ ද යන්න පිළිබඳ තහවුරු කරගැනීම ඉදිරි දින කිහිපය තුළ සිදුකිරීමට නියමිතය. එලෙස පරීක්ෂා කිරීමෙන් අනතුරුව ඡන්ද මධ්‍යස්ථානවලට අවශ්‍ය ඡන්ද පත්‍රිකා ප්‍රමාණය සකස් කිරීම සිදුකරන බව මැතිවරණ මහලේකම් කාර්යාලය සඳහන් කළේය. මේ අතර බස්නාහිර සහ දකුණු පළාත් සභා ඡන්ද විමසීමට අදාළව නිලධාරීන් පුහුණු කිරීමේ කටයුතු මේ දිනවල සිදුකරන බව එම කාර්යාලය වැඩිදුරටත් පැවසුවේය.", "URL": "https://sinhala.adaderana.lk/news.php?nid=41649", "Category": null, "Parent URL": null}