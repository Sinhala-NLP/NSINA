{"Source": "Adaderana", "Timestamp": "November 27, 2012 03:26 pm", "Headline": " බම්බලපිටියේදී ලක්ෂ 40ක හෙරොයින් අල්ලයි", "News Content": "රුපියල් ලක්ෂ 40කට ආසන්න වටිනාකමින් යුත් හෙරොයින් ග්‍රෑම් 498ක් ළඟ තබාගෙන සිටි පුද්ගලයෙකු බම්බලපිටිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ නිලධාරීන් පිරිසක් විසින් සැකකරු අත්අඩංගුවට ගෙන ඇති බව සඳහන්ය. වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යාංශයට සැකකරු භාරදුන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=29528", "Category": null, "Parent URL": null}