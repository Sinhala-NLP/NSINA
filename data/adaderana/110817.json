{"Source": "Adaderana", "Timestamp": "May 28, 2019 10:50 am", "Headline": "අභියෝගය ජය ගන්න මහජන නියෝජිතයින් එක්ව කටයුතු කළ යුතුයි", "News Content": "රටේ ජනතාවට අවශ්‍ය වන්නේ මීළඟ ජනපති හෝ අගමැති කවුරුන්ද යන්න නොවන බව ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතා පවසයි. මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. අමාත්‍යවරයා පෙන්වා දෙන්නේ රට මේ මොහොතේ මුහුණදී ඇති අභියෝගය ජයගැනීම සඳහා සියලු මහජන නියෝජිතයින් එක්ව කටයුතු කළ යුතු බවයි. රට තුළ මතුව ඇති ගැටළු විසදා ගැනීම විසදා ගැනීම සඳහා පාර්ලිමේන්තුවේ සිටින මන්ත්‍රීවරුන් 225 දෙනා එකට එකතුවීය යතු බව අමාත්‍යවරයා සඳහන් කළේය. පසුගිය පාස්කු ප්‍රහාරයෙන් පසු අද වන විට රට ආර්ථිකමය වශයෙන් පහලට වැටී ඇති බව අමාත්‍ය අර්ජුන රණතුංග මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110817", "Category": null, "Parent URL": null}