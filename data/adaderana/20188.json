{"Source": "Adaderana", "Timestamp": "November 22, 2011 10:22 pm", "Headline": "පුංචි ආණ්ඩුවල නියෝජිතයින්ට මහ ආණ්ඩුවෙන් රතු එළියක්..!", "News Content": "පළාත් පාලන ආයතනවල අයවැය සම්මත කිරීමට එරෙහිව කටයුතු කරන එක්සත් ජනතා නිදහස් සන්ධානයේ නාගරික මන්ත‍්‍රීවරුන්ට එරෙහිව වහාම ක්‍රියාත්මක වන පරිදි විනය පියවර ගැනීමට එක්සත් ජනතා නිදහස් සන්ධානය තිරණය කර තිබේ. එක්සත් ජනතා නිදහස් සන්ධානය ගත් මෙම තීරණය එහි මහ ලේකම් අමාත්‍ය සුසිල් පේ‍්‍රමජයන්ත මහතා විසින් සන්ධාන බලය හිමි පළාත් පාලන ආයතන ප්‍රධානීන්ට සහ ආසන සංවිධායකවරුන්ට දැනුම් දී ඇතැයි කියැවෙයි. ඒ අනුව වර්ෂ අවසානයේදී පළාත් පාලන ආයතනවල වාර්ෂික අයවැය සම්මත කිරීමේදී එක්සත් ජනතා නිදහස් සන්ධානයේ කවර හෝ මන්ත‍්‍රීවරයකු එම අයවැය සම්මත කිරීමට එරෙහිව කටයුතු කරන්නේ නම් එවැනි නාගරික මන්ත‍්‍රීවරුන්ට එරෙහිව එක්සත් ජනතා නිදහස් සන්ධාන ව්‍යවස්ථාව හා ප‍්‍රතිපත්තීන් මත වහාම විනය පියවර ගැනීමට කටයුතු කරන බව එක්සත් ජනතා නිදහස් සන්ධානයේ මහ ලේකම්වරයා දැනුම් දී තිබේ.", "URL": "https://sinhala.adaderana.lk/news.php?nid=20188", "Category": null, "Parent URL": null}