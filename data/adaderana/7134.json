{"Source": "Adaderana", "Timestamp": "March 8, 2010 10:12 am", "Headline": "කටුපොත මිනිස් ඝාතනයක්", "News Content": "කටුපොත, දුමුබුළුවාව ප්‍රදේශයේ දී උදැල්ලකින් පහර දී පුද්ගලයෙකු ඝාතනය කර තිබේ. ඊයේ පස්වරුවේ මෙම ඝාතනය සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජය‍කොඩි මහතා සඳහන් කළේය. මෙසේ මිය ගොස් ඇත්තේ අවුරුදු 48 වයසැති කටුපොත ප්‍රදේශයේ පදිංචිකරුවෙක් බව සඳහන්ය. ඝාතනයට ලක් වූ පුද්ගලයාගේ බාල සහෝදරයා මෙම ඝාතනය සම්බන්ධයෙන් සැක පිට පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7134", "Category": null, "Parent URL": null}