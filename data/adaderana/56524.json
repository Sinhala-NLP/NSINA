{"Source": "Adaderana", "Timestamp": "January 21, 2016 12:58 pm", "Headline": "ඇඹිලිපිටියේ පොලීසිය මානව හිමිකමට කැඳවයි", "News Content": "ඇඹිලිපිටිය නව නගරය ප්‍රදේශයේදී පොලීසිය සමඟ ඇතිවූ ගැටුමේදී තරුණයෙකු මියයාමේ සිද්ධිය පිළිබඳ ප්‍රකාශ ලබාගැනීම සඳහා සිද්ධියට සම්බන්ධ පොලිස් නිළධාරීන් අද(21) මානව හිමිකම් කොමිසම වෙත කැඳවා තිබේ.රත්නපුර ජ්‍යේෂ්ඨ පොලිස් අධිකාරී පාලිත ප්‍රනාන්දු මහතා මාර්ගයෙන් එම කැඳවීම සිදුකර ඇති බව වාර්තා වෙයි.ඒ අනුව සිද්ධියට අදාළව ඇඹිලිපිටිය පොලිස් ස්ථානයේ රාජකාරී කළ පොලිස් නිළධාරීන් 08 දෙනෙකු මේ වන විට මානව හිමිකම් කොමිසම වෙත ගොස් තිබේ.අද පෙරවරු 9.00 සිට මේ දක්වා මානව හිමිකම් කොමිසම මඟින් අදාළ පොලිස් නිළධාරීන්ගෙන් ප්‍රකාශ සටහන් කරගැනීම සිදුකරන බව සඳහන්ය.මේ අතර අද පැවැත්වෙන පොලිස් කොමිසමේ සාකච්ඡාවක් සඳහා පොලිස්පති එන්.කේ. ඉලංගකෝන් මහතාද සහභාගී වී තිබේ.ඇඹිලිපිටියේ සිද්ධිය සම්බන්ධයෙන් අද දිනයේ පොලිස් කොමිසම සිදුකරන සාකච්ඡාවට මෙලෙස නිල බලයෙන් පොලිස්පතිවරයා සහභාගීවී ඇති බව සඳහන්ය.", "URL": "https://sinhala.adaderana.lk/news.php?nid=56524", "Category": null, "Parent URL": null}