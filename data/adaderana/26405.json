{"Source": "Adaderana", "Timestamp": "August 8, 2012 08:31 am", "Headline": "මාල හොරු 2 ක් අල්ලයි", "News Content": "මීගමුව ප්‍රදේශයේ දී කොල්ලකෑම් රැසකට සම්බන්ධ පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන්ගෙන් දීර්ඝ ලෙස ප්‍රශ්න කිරීමේ දී ඔවුන් විසින් සිදු කළ කොල්ලකෑම් රැසක් පිළිබඳ තොරතුරු අනාවරණය වී ඇතැයි පොලිසිය පවසයි. යතුරු පැදිවලින් ගොස් මොවුන් විසින් සිදු කළ රන්මාල කොල්ලකෑම් සම්බන්ධ අපරාධ 5 ක් අනාවරණය කර ගත් බව පොලිසිය සඳහන් කරයි. ඔවුන් සතුව තිබී සොරාගත් රන් මාලයක් සහ රන් මාල උකස් කළ රිසිට් පත් 4 ක් ද සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=26405", "Category": null, "Parent URL": null}