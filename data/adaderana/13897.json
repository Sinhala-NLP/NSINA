{"Source": "Adaderana", "Timestamp": "February 1, 2011 08:41 am", "Headline": "එක්නැලිගොඩගේ පෙත්සම ගැන එක්සත් ජාතීන් දැනුවත් නෑ", "News Content": "අතුරුදන්ව සිටින මාධ්‍යවේදී ප්‍රගීත් එක්නැලිගොඩ මහතාගේ බිරිඳ වන සන්ධ්‍යා එක්නැලිගොඩ මහත්මිය විසින් එක්සත් ජාතීන්ගේ සංවිධානය වෙත ඉදිරිපත් කරන ලද පෙත්සම පිළිබඳව දැනුවත්ව නොමැති බව එම සංවිධානය අනාවරණය කර තිබේ. සන්ධ්‍යා එක්නැලිගොඩ මහත්මිය විසින් පසුගිය ජනවාරි මස 24 වන දින සිය සැමියාගේ අතුරුදන්වීම සම්බන්ධව අදාළ පෙත්සම කොළඹ පිහිටි එක්සත් ජාතීන්ගේ කාර්යාලය වෙත ඉදිරිපත් කර තිබිණි. නමුත් පෙත්සම එක්සත් ජාතීන්ගේ කාර්යාලය වෙත බාරදී ඇති බවට දැනුවත්ව නොමැති බව එක්සත් ජාතීන්ගේ සංවිධානයේ මහ ලේකම්වරයාගේ මාධ්‍ය ප්‍රකාශක මාර්ටින් නෙසර්කි මහතා සඳහන් කර ඇත. මේ පිළිබඳව නැවත විමසා බලන බවත්, නමුත් මේ වනවිට අදාළ පෙත්සම පිළිබඳ දැනගන්නට ලැබී නොමැති බවත් ඔහු වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=13897", "Category": null, "Parent URL": null}