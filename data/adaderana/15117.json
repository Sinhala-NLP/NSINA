{"Source": "Adaderana", "Timestamp": "March 28, 2011 09:29 am", "Headline": "ජපානයට පුද්ගලයන් යැවීමට සීමා පනවා නෑ", "News Content": "ජපානයට පුද්ගලයන් යැවීම සම්බන්ධයෙන් සීමා පැනවීමක් සිදුකර නොමැති බව ශ්‍රී ලංකා විදේශ සේවා නියුක්ති කාර්යාංශය පවසයි. න්‍යෂ්ටික බලාගාරවල බලපෑමට ලක්වු ප්‍රදේශවලට පුද්ගලයන් යැවීමේ දී පමණක් විශේෂ අවධානය යොමුකරන ලෙස අදාල අංශ වෙත උපදෙස් ලබාදී ඇති බව එහි සභාපති කිංස්ලි රණවක මහතා සඳහන් කළේය. ජපානයේ ෆුකුෂිමා න්‍යෂ්ටික බලාගාරය පුපුරා යෑම හේතුවෙන් පිටවු විකිරණ මගින් ඒ ආශ්‍රිත ප්‍රදේශවල ජනතාවට හානී සිදුවිය හැකි බවට ජපාන බලධාරීන් අනතුරු අඟවා තිබුණි. මේ හේතුවෙන් ජපානයේ සිටි ශ්‍රී ලාංකිකයන් පිරිසක් ද පසුගිය දිනවල යළි මෙරටට පැමිණ ඇත.", "URL": "https://sinhala.adaderana.lk/news.php?nid=15117", "Category": null, "Parent URL": null}