{"Source": "Adaderana", "Timestamp": "December 6, 2016 01:01 am", "Headline": "ජයලලිතා අවසන් හුස්ම හෙළයි!", "News Content": "තමිල්නාඩු ප්‍රධාන අමාත්‍යවරියව සිටි ජයලලිතා ජයරාම් මිය අභාවප්‍රාප්තවී ඇති බව රෝහල් ආරංචි මාර්ග විසින් තහවුරු කරන බව විදෙස් පුවත් අනාවරණය කරයි.හදිසි හෘදයාබාධ තත්ත්වයක් හේතුවෙන් ඊයේ(05)රෝහල් ගතකෙරුණු ඇයගේ සෞඛ්‍ය තත්ත්වය අවදානමක් බවට මූලාරම්භයේදීම වාර්තා විය.කෙසේ වෙතත් දැනට අඩ හෝරාවකට පමණ ඉහතදී ඇය අවසන් හුස්ම හෙළූ බවත්,ඒ වන විට ඇයගේ වයස අවුරුදු 68ක් බවත් සඳහන්ය.දකුණු ඉන්දීය දේශපාලනයේ තීරණාත්මක භූමිකාවක් ඉටු කළ ඇය ඉන්දු-ශ්‍රී ලංකා රාජ්‍ය තාන්ත්‍රික සබඳතා වෙනුවෙන් සෘජුවම මැදිහත්වූ කෙනෙකු විය.", "URL": "https://sinhala.adaderana.lk/news.php?nid=66764", "Category": null, "Parent URL": null}