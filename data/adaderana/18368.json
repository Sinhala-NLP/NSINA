{"Source": "Adaderana", "Timestamp": "August 28, 2011 04:53 pm", "Headline": "නිව්යෝර්ක්හි ලාංකිකයන් ගැන නිත්‍ය ‍නියෝජිත කාර්යාලය හරහා උපදෙස්", "News Content": "හරිකේන් කුණාටුවේ බලපෑමට ලක්ව තිබෙන නිව්යෝර්ක් නුවර වෙසෙන ශ්‍රී ලාංකිකයන් සම්බන්ධයෙන් නිව්යෝර්ක් ශ්‍රී ලංකා නිත්‍ය ‍නියෝජිත කාර්යාලය හරහා අවශ්‍ය උපදෙස් ලබා දීමට පියවර ගෙන ඇති බව විදේශ කටයුතු අමාත්‍යාංශය පවසයි. වොෂින්ටන් බලධාරීන් ලබා දෙන නියෝග වලට අනුව කටයුතු කරන ලෙස ශ්‍රී ලාංකිකයින්ට ද උපදෙස් ලබා දී ඇති බව අමාත්‍යාංශයේ ප්‍රකාශකයෙකු සඳහන් කළේය. හරිකේන් අයරින් කුණාටුව හේතුවෙන් නිව්යෝර් නගරයේ දෛනික කටයුතු අඩාල වී ඇති අතර දැඩි වර්ෂාව සමඟ ගංවතුර තර්ජනයක් ද මතුව තිබේ. උතුරු කැරොලිනා , වර්ජිනියා සහ වොෂින්ටන් ඇතුළු ප්‍රාන්ත කිහිපයකට පසුගිය සෙනසුරාදා සිට හරිකේන් කුණාටුවේ බලපෑම් එල්ල විය.", "URL": "https://sinhala.adaderana.lk/news.php?nid=18368", "Category": null, "Parent URL": null}