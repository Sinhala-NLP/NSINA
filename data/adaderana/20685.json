{"Source": "Adaderana", "Timestamp": "December 14, 2011 04:28 pm", "Headline": "මේ තරම් ක්‍රීඩාව දේශපාලනීකරණය වූ කාලයක් තවත් නෑ", "News Content": "වර්තමානය තරම් ක්‍රිකට් ක්‍රීඩාව දේශපාලනීකරණය වූ තවත් වකවානුවක් ලක් ඉතිහාසයේම නොමැති බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අර්ජුන රණතුංග මහතා පවසයි. අද පාර්ලිමේන්තුවේදී ක්‍රීඩා අමාත්‍යාංශ වැය ශීර්ෂය පිළිබඳ විවාදයට එක්වෙමින් හෙතෙම මේ බව සඳහන් කළේය. නිදසුනක් ලෙස සනත් ජයසූරිය මහතා ජාතික කණ්ඩායමේ සිටියදීම මැතිවරණයට තරග කිරීමෙන්ම මෙරට ක්‍රිකට් ක්‍රීඩාව දේශපාලනීකරණය වීමේ තත්ත්වය මැනවින් පිළිඹිබු වන බව රණතුංග මන්ත්‍රීවරයා පෙන්වා දුන්නේය. එසේම මැතිවරණ කාලසීමාවන් වලදී ක්‍රිකට් ක්‍රීඩකයින් යොදාගෙන මැතිවරණ ප්‍රචාරණ දැන්වීම් සිදුකිරීමද සිදුවූ අයුරු ඔහු සිහිපත් කළේය. එසේ වුවද මීට පෙරාතුව පාර්ලිමේන්තුවේදී අදහස් දක්වමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී සනත් ජයසූරිය මහතා කියා සිටියේ ක්‍රිකට් ක්‍රීඩාව දේශපාලනීකරණය වී නොමැති බවයි.", "URL": "https://sinhala.adaderana.lk/news.php?nid=20685", "Category": null, "Parent URL": null}