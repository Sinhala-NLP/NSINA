{"Source": "Adaderana", "Timestamp": "November 12, 2013 03:04 pm", "Headline": "රාජපක්ෂ රෙජිමයට පාඩමක් ඉගැන්විය යුතුයි ", "News Content": "පොදු රාජ්‍ය මණ්ලයීය රාජ්‍ය නායක සමුළුව හේතුවෙන් මාර්ග පවා ෂැම්පු දමා සෝදන බව එ.ජා.ප නායක රනිල් වික්‍රමසිංහ මහතා පවසයි. රාජපක්ෂ රෙජිමයත් සෝදා දමා පාඩමක් ඉගැන්විය යුතු බව අද(12) කොළඹ පැවති මාධ්‍ය හමුවකදී ඔහු සඳහන් කර සිටියේය. එසේම මේ වන විට අධ්‍යාපනය සඳහා මුදල් නොමැති බවත්, ජනතාවට අසනීපයකට බෙහෙත් ගැනීමට පවා මුදල් නොමැති වී ඇති බවත් නමුත් 2014 සඳහා බොරු අයවැයක් ඉදිරිපත් කිරීමට ආණ්ඩුව විසින් සුදානමින් සිටින බවද ඒ මහතා එහිදී කීවේය. මේ වන විට රටේ ආර්ථිකය බිඳ වැටී ඇති බවත්, මේම පිඳ වැටීම මුදල් ඇමතිවන ජනාධිපති මහින්ද රාජපක්ෂ මහතාට ගොඩ දැමීමට නොහැකි බවත් හෙතෙම කියා සිටියේය‍ තවද එ.ජා.ප නායකත්ව මණ්ලය සාර්ථක කර ගැනීම සඳහා සියලු දෙනාගේම සහයෝගය දෙන මෙන් ඉල්ලා සිටින බවත්, එතජා.ප මෙහෙයවීමේ සියලු බලතල ඇත්තේ කෘත්‍යාධිකාරී මණ්ඩලයට බවත්, වික්‍රමසිංහ මහතා වැඩිදුරටත් සඳහන් අවධාරණ කළේය.", "URL": "https://sinhala.adaderana.lk/news.php?nid=38784", "Category": null, "Parent URL": null}