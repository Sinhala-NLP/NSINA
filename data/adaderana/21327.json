{"Source": "Adaderana", "Timestamp": "January 12, 2012 08:52 am", "Headline": "යතුරුපැදිය පාපැදිකරුට මරු කැඳවයි", "News Content": "මාතර - දික්වැල්ල ප්‍රධාන මාර්ගයේ සුදු වැලි හන්දිය ප්‍රදේශයේ සිදු වූ රිය අනතුරකින් පුද්ගලයෙකු ජීවීතක්ෂයට පත් වී තිබේ. යතුරු පැදියක් පාපැදියක ගැටීමෙන් මෙම අනතුර සිදු වී ඇති බව දික්වැල්ල පොලිසිය ප්‍රකාශ කරයි. අනතුරින් තුවාල ලැබූ යතුරුපැදිකරු සහ පාපැදිකරු රෝහල් ගත කර ඇති අතර එහි දී පාපැදිකරු මිය ගොස් තිබේ. මෙලෙස මිය ගොස් ඇත්තේ 73 හැවිරිදි දෙවිනුවර ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=21327", "Category": null, "Parent URL": null}