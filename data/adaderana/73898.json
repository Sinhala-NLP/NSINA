{"Source": "Adaderana", "Timestamp": "June 4, 2017 02:51 pm", "Headline": " පෞද්ගලික රෝහල් නියාමනය කරනවා", "News Content": "සයිටම් ගැටළුවට හඩ නගන රජයේ වෛද්‍ය නිලධාරීන්ගේ සංගමය, පෞද්ගලික රෝහල් වලින් ජනතාවට සිදුවන අසාධාරණකම් වලට විරුද්ධ නොවන බව සෞඛ්‍ය අමාත්‍ය රාජිත සේනාරත්න මහතා පවසයි.ඉදිරියේදී පෞද්ගලික රෝහල් නියාමනය කිරීමට කටයුතු කරන බව පවසන අමාත්‍යවරයා පෙන්වා දෙන්නේ වෛද්‍ය වෘත්තිය ව්‍යාපාරයක් නොවන බවයි. පෞද්ගලික රෝහල් වලින් විවිධ මිල ගණන් යටතේ රෝගී සත්කාර සේවා සිදුවන අතර එම රෝහල් වල අයකිරීම් ජනතාවට දරාගත නොහැකි බව රාජිත සේනාරත්න අමාත්‍යවරයා සඳහන් කරයි. සයිටම් ගැටළුව සම්බන්ධයෙන් පමණක් අදහස් පළ කරන රජයේ වෛද්‍ය නිලධාරීන්ගේ සංගමය එම අසාධාරණකම් පිළිබඳව අදහස් පළ කිරීමක් සිදු නොකරන බව අමාත්‍යවරයා පැවසුවේය. බේරුවල රාජ්‍ය ඖෂධ නීතිගත සංස්ථාව විවෘත කිරීමේ අවස්ථාවට එක්වෙමින් රාජිත සේනාරත්න අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=73898", "Category": null, "Parent URL": null}