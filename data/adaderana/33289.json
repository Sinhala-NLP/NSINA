{"Source": "Adaderana", "Timestamp": "April 16, 2013 08:09 am", "Headline": "අවුරුදු දින 2 දී අධිවේගයෙන් වාර්තාවක්", "News Content": "අලුත් අවුරුදු දින දෙක තුළ දක්ෂිණ අධිවේගී මාර්ගයෙන් වාර්තාගත ආදායමක් ලබාගෙන තිබේ. අප්‍රේල් මස 14 සහ 15 යන දින දෙක තුළ රුපියල් ලක්ෂ 80 ට අධික ආදායමක් ලබාගැනීමට හැකි වු බව දක්ෂිණ අධිවේගී මාර්ගයේ මෙහෙයුම් අධ්‍යක්ෂ පී.කේ.රණතුංග මහතා සඳහන් කළේය. අප්‍රේල් මස 14 වන දින පමණක් ලක්ෂ 50 ට අධික ආදායමක් ලැබු බව රණතුංග මහතා පැවසීය. එදින රථ වාහන 18,500 ක් පමණ දක්ෂිණ අධිවේගී මාර්ගයේ ධාවනය කර ඇති බව වාර්තා වේ. මීට අමතරව ඊයේ (15) දිනයේ ද වාහන 12,000 ට අධික ප්‍රමාණයක් දක්ෂිණ අධිවේගී මාර්ගයේ ධාවනය කර තිබෙ. කෙසේ වෙතත් පසුගිය වසරවලට සාපේක්ෂව මෙවර දක්ෂිණ අධිවේගී මාර්ගයේ සිදුවු අනතුරු සංඛ්‍යාව අඩුවීම ද විශේෂත්වයකි.", "URL": "https://sinhala.adaderana.lk/news.php?nid=33289", "Category": null, "Parent URL": null}