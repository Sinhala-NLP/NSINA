{"Source": "Adaderana", "Timestamp": "February 22, 2011 08:17 am", "Headline": "අද පක්ෂ මහලේකම්වරු හා මැ. කො හමුවක්", "News Content": "පක්ෂ මහලේකම්වරුන් සහ මැතිවරණ කොමසාරිස්වරයා අතර හමුවක් අද(22) පැවැත්වීමට නියමිතය. ඉදිරි පළාත් පාලන මැතිවරණය සම්බන්ධයෙන් සාකච්ඡා කිරීමට අද පස්වරු 3ට සියලු දේශපාලන පක්ෂ මහලේකම්වරුන්ට මැතිවරණ කොමසාරිස් දයානන්ද දිශානායක මහතා ආරාධනා කොට තිබේ. මෙවර පළාත් පාලන මැතිවරණයට අදාළව කොමසාරිස්වරයා හා දේශපාලන පක්ෂ නියෝජිතයින් හමුවන පළමු අවස්ථාව මෙය වේ. මෙම සාකච්ඡාවේ දී පළාත් පාලන මැතිවරණය කොටස් වශයෙන් පැවැත්වීම සම්බන්ධයෙන් තම පක්ෂයේ විරෝධය මැතිවරණ කොමසාරිස්වරයාට ඉදිරිපත් කිරීමට බලාපොරොත්තු වන බව එක්සත් ජාතික පක්ෂයේ ම‍හලේකම් තිස්ස අත්තනායක මහතා ප්‍රකාශ කළේය.", "URL": "https://sinhala.adaderana.lk/news.php?nid=14393", "Category": null, "Parent URL": null}