{"Source": "Adaderana", "Timestamp": "August 23, 2019 03:36 pm", "Headline": "මළංගමුවේ අමුණකින් තරුණයෙකුගේ සිරුරක් ගොඩ ගනී", "News Content": "බදුල්ල මළංගමුව අමුණක තිබී තරුණයෙකුගේ මළ සිරුරක් සොයා ගෙන ඇත. බදුල්ල මළංගමුව අමුණක තිබී (22) ඊයේ රාත්‍රියේ මළ සිරුරක් සොයාගෙන ඇති අතර මළ සිරුර පස්සර කනවරැල්ල වත්තේ පදිංචි විජයන්තසදරන් (22) නමැත්තාගේ බව පවුලේ ඥාතීන් විසින් අද (23) හඳුනාගෙන ඇත. රඹුක්පොත ඔයෙන් ජලය ගලායන මළංගමුව අමුණේ හිරවී තිබු මෘත දේහය දිය නාන්නට ගිය පුද්ගලයෙකු මුලින්ම දැක ඇති බවත් සිරුර බෙහෙවින් නරක් වී තිබී ඇත. දින කීපයකට පෙර මෙම මරණය සිදුවන්නට ඇතැයි පොලිසිය සැක පළ කරයි. මේ අභිරහස් මරණය පිළිබඳව මහේස්ත්‍රාත් පරීක්ෂණය බදුල්ල වැඩබලන මහේස්ත්‍රාත් ආනන්ද මොරගොඩ මහතා විසින් අද (23) සිදු කළේය. මෘත දේහය බදුල්ල මහරොහ‍ලේ අධිකරණ විශේෂඥ වෛද්‍යවරයා වෙත යොමු කර පශ්චාත් මරණ පරීක්ෂණයකට ලක් කරන ලෙසත් වැඩිදුර විමර්ශන සිදුකරන ලෙසත් වැඩබලන මහේස්ත්‍රාත්වරයා බදුල්ල පොලිසියට නියෝග කර ඇත. ඒ අනුව පශ්චාත් මරණ පරීක්ෂණය සඳහා මෘත දේහය බදුල්ල මහ රෝහලේ මෘත ශරීරාගාරයට ගෙන ගොස් ඇත. බදුල්ල පොලිස් අධිකාරී වසන්ත කන්දෙවත්ත හා බදුල්ල මූලස්ථාන ප්‍රධාන පොලිස් පරීක්ෂක රෝහණ වනිගසේකර යන මහත්වරුන්ගේ උපදෙස් මත අපරාධ විමර්ශන අංශයේ ස්ථානාධිපති පොලිස් පරීක්ෂක එරික් රෝහිත උප පොලිස් පරීක්ෂක මංගල ජයතිලක, පො.කො .(25234) සමන්ත අතුලු නිලධාරිහු මේ පිළිබඳ ඉදිරි විමර්ශන සිදු කරති.", "URL": "https://sinhala.adaderana.lk/news.php?nid=117303", "Category": null, "Parent URL": null}