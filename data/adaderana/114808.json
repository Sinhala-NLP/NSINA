{"Source": "Adaderana", "Timestamp": "July 23, 2019 01:29 pm", "Headline": "දෙහිවලින් මුහුදු ගිය බෝට්ටුවක් අතුරුදන්", "News Content": "දෙහිවල එයාර් ලයින් පාරේ මුහුදු තීරයෙන් ධීවර කටයුතු සඳහා පිටත්ව ගිය ධීවරයන් තිදෙනෙකු රැගත් ධීවර බෝට්ටුවක් අතුරුදන්ව තිබේ. එහි සිටි එක් ධීවරයෙක් දිවි බේරාගෙන ඇති අතර අතුරුදන් වූ තවත් ධීවරයෙකුගේ මළසිරුර මේ වනවිට සොයාගෙන ඇති බව වාර්තා වෙයි. ඊයේ(22) අලුයම 5ට පමණ මෙම ධීවර බෝට්ටුව දෙහිවල එයාර් ලයින් පාරේ මුහුදු තීරයෙන් ධීවර කටයුතු සඳහා පිටත්ව තිබුණි. අනතුරට පත්වන අවස්ථාවේ එහි ධීවරයන් තිදෙනෙකු සිට තිබේ. මෙලෙස පිටත්ව වූ බෝට්ටුව දෙහිවල ගල්පරය ආසන්නයේදී අනතුරට පත්වන්නට ඇතැයි ප්‍රදේශවාසීන් සැක පළ කරයි. කෙසේවෙතත් ඊයේ රාත්‍රියේ රත්මලාන දුම්රියපොල ආසන්නයේ මුහුදු තීරයට ගොඩගසා තිබී එක් ධීවරයෙකුගේ මළසිරුරක් සොයාගත් බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=114808", "Category": null, "Parent URL": null}