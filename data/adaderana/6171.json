{"Source": "Adaderana", "Timestamp": "January 21, 2010 05:14 pm", "Headline": "ආණ්ඩුවත් දූෂිතයි-ගම්මන්පිල කියයි", "News Content": "දූෂණයෙන් තොර කිසිදු ආණ්ඩුවක් ලෝක ඉතිහාසයේ බිහි වී නොමැති බව ජාතික හෙළ උරුමයේ නීති උපදේශක, බස්නාහිර පළාත් සභා අමාත්‍ය උදය ගම්මන්පිල මහතා පවසයි.. එහෙයින් වත්මන් ආණ්ඩුව ද දූෂණයෙන් තො‍ර බව කියා සිටන්නට තරම් තමා බොළඳ නොවන බව හෙතෙම අවධාරණය කරයි. වත්මන් ආණ්ඩුවේ දූෂකයින් සිටී නම් ඔවුන්ට ද අනිවාර්යයෙන්ම දඬුවම් ලබාදිය යුතු බව උදය ගම්මන්පිල මහතා පෙන්වා දෙයි. එහෙත් පදනම් විරහිත දූෂණ‍ චෝදනා ඉදිරිපත් කරමින් ආණ්ඩුව ඇතැම් පුද්ගලයින්ට එරෙහිව අසත්‍ය ප්‍රකාශ සිදුකිරීම අනුමත නොකරන බව ද හෙතෙම අද පැවති මාධ්‍ය හමුවකදී මාධ්‍යවේදියකු නැඟූ පැනයකට පිළිතුරු දෙමින් කියා සිටියේය.", "URL": "https://sinhala.adaderana.lk/news.php?nid=6171", "Category": null, "Parent URL": null}