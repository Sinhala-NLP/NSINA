{"Source": "Adaderana", "Timestamp": "June 4, 2010 08:34 am", "Headline": "කපිතාන්ගේ දඩය සමුද්‍ර අධිකාරියට", "News Content": "ශ්‍රි ලංකා සමුද්‍ර තීරය අපවිත්‍ර කිරීමේ චෝදනාවට වරදකරු කළ තුර්කියේ ලියාපදිංචි නෞකාවක කපිතාන්වරයෙකුට නියම කළ රුපියල් කෝටියක දඩ මුදල ශ්‍රි ලංකා සමුද්‍ර ආරක්ෂක අධිකාරිය වෙත පැවරීමට නියම කර තිබේ. පසුගිය වසරේ අප්‍රේල් මාසයේදී ත්‍රිකුණාමලය මුහුදු තීරයේදී අදාළ නෞකාවෙන් සල්ෆියුරික් අම්ලය මුහුදට මුදා හැරීම සම්බන්ධයෙන් එහි කපිතාන්වරයාට එරෙහිව නීතිපතිවරයා විසින් නඩු පවරා තිබුණි. එම චෝදනාවට වරද පිළිගත් අදාළ කපිතාන්වරයාරයාට කොළඹ මහාධිකරණ විනිසුරු දීපාලී විජේසුන්දර මහත්මිය විසින් ‍රුපියල් කෝටියක දඩ මුදලක් නියම කළේය. එය නොගෙවන්නේ නම් කපිතාන්වරයාට වසරක බරපතල සිරදඩුවමක් නියම කරන බව ද විනිසුරුවරිය පැවසීය.", "URL": "https://sinhala.adaderana.lk/news.php?nid=8796", "Category": null, "Parent URL": null}