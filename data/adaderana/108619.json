{"Source": "Adaderana", "Timestamp": "April 24, 2019 04:49 pm", "Headline": "දඹුල්ල‍ෙන් තියුණු ආයුධ සමඟ පුද්ගලයෙකු අත්අඩංගුවට", "News Content": "දඹුල්ල ප්‍රදේශයේ සිදුකළ සෝදිසි මෙහෙයුම්වල දී තියුණු ආයුධ ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. දිවයිනේ ස්ථාන කිහිපයක සිදුවූ පිපිරීම්වලට සම්බන්ධ පුද්ගලයින් දෙදෙනෙකු පසුගියදා දඹුල්ල නගරයේ දී අත්අඩංගුවට ගැනීමත් සමඟ ප්‍රදේශයේ සෝදිසි මෙහෙයුම් ආරම්භ කර තිබුණි. එම සෝදිසි මෙහෙයුම්වලදී ලද තොරතුරු මත දඹුල්ල නිකවටවන ප්‍රදේශයේ දී මෙම සැකකරු අත්අඩංගුවට ගත් බව පොලීසිය සඳහන් කළේය. අත්අඩංගුවට ගන්නා අවස්ථාවේ දී ඔහු සතුව තිබි තියුණු ආයුධ දෙකක් පොලිසිය භාරයට ගෙන තිබේ. සැකකරු අද දඹුල්ල මහේස්ත්‍රාත් අධිකරණය වෙත ඉදිරිපත් කිරිමට නියමිත අතර දඹුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=108619", "Category": null, "Parent URL": null}