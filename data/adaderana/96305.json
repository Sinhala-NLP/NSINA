{"Source": "Adaderana", "Timestamp": "September 19, 2018 07:43 am", "Headline": "ගිනි අවියක් ළඟ තබාගත් අයෙකුට වැඩ වරදියි", "News Content": "සතුන් දඩයම් කිරීම පිණිස භාවිතා කළ බලපත්‍ර රහිත බෝර 12 වර්ගයේ ගල්කටස් ගිනි අවියක් සමඟ පුද්ගලයෙකු නෙළුව, බානාව ප්‍රදේශයේදී අත්අඩංගුවට ගත් බව නෙළුව පොලීසිය පවසයි. ඊයේ(18) සවස මෙම පුද්ගලයා අත්අඩංගුවට ගත් බව පොලීසිය සඳහන් කළේය. පොලිස් නිලධාරීන්ට ලද තොරතුරක් මත බානාව ප්‍රදේශයේ නිවෙසක් පරීක්ෂා කිරීමේදී බෝර 12 ගල්කටස් තුවක්කුවක් සොයා ගෙන ඇති බව වාර්තා වෙයි මෙලෙස අත්අඩංගුවට ගෙන ඇත්තේ ප්‍රදේශයේම පදිංචි 63 හැවිරිදි පුද්ගලයකි ගිනි අවියක් ළඟ තබාගැනීමේ චෝදනාව මත ඔහුට එරෙහිව නඩු පැවරීමට කටයුතු කරන බව නෙළුව පොලිස් ස්ථානාධිපති පොලිස් පරීක්ෂක බුද්ධික පනාවල මහතා පැවසීය. සැකකරු ප්‍රදේශයේ සතුන් දඩයම් කිරීමේ සිදුවීම් වලට සම්බන්ධ බවට පොලීසියට තොරතුරු ලැබී තිබිණි. ඔහු යම් කිසි අපරාධයන් සඳහා මෙම ගිනි අවිය භාවිතා කර ඇතිදැයි පරීක්ෂණ සිදුකරන බව පොලිස් ස්ථාන්ධිපති වැඩිදුරටත් පැවසීය. සැකකරු අද(19) උඩුගම මහේස්ත්‍රාත් අධිකරණයට ඉදිරිපති කිරීමට නියමිතයි. (ඡායාරූප-රනිල් ප්‍රියන්කර ගමගේ)", "URL": "https://sinhala.adaderana.lk/news.php?nid=96305", "Category": null, "Parent URL": null}