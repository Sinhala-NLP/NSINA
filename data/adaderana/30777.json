{"Source": "Adaderana", "Timestamp": "January 15, 2013 10:47 am", "Headline": "හලාවත පොලීසියෙන් ආණ්ඩුවට තල්ලුවක්", "News Content": "හලාවත පොලීසියේ රථවාහන අං‍ශය විසින් 2012 වසර තුළ සිදු කරන ලද වැටලීම්වලින් රුපියල් 1,11,76,200.00 ක මුදලක් රජයට අයකර දී තිබේ. සුළු වැරදි කරන රියදුරන්ට එම අවස්ථාවේදීම ක්ෂණික දඩපත් ලබාදීම තුළින් රුපියල් 91,73.150.00 ක මුදලක් අයකර ගෙන ඇතැයි අප වාර්තාකරු කියයි. බරපතළ ඝනයේ වැරදි කළ රියදුරන් 21,878 දෙනෙකු අධිකරණය වෙත යොමු කිරීමෙන් පසුව දඩ මුදල් ලෙස රුපියල් 20,030,50/- ක මුදලක්ද රජයට අයකර දීමට හලාවත පොලීසියේ නිලධාරීන් සමත්වී ඇත. 2011 වසර තුළ හලාවත පොලිස් බල ප්‍රදේශය තුළ මාරක රිය අනතුරු 37 ක් සිදුවී තිබුණත් 2012 වසර තුළදී සිදුවී ඇත්තේ මාරක රිය අනතුරු 26 ක් පමණක් බව අප වාර්තාකරු කියයි. .", "URL": "https://sinhala.adaderana.lk/news.php?nid=30777", "Category": null, "Parent URL": null}