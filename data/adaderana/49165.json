{"Source": "Adaderana", "Timestamp": "February 5, 2015 04:35 pm", "Headline": "මත්ස්‍ය නිෂ්පාදන තහනම අවලංගු කළේ නෑ ", "News Content": "මෙරටින් මසුන් සහ මත්ස්‍ය නිෂ්පාදන ආනයනය කිරිම සම්බන්ධයෙන් පැන වු තහනම අවලංගු කර නොමැති බව යුරෝපා සංගමය පවසයි.නිවේදනයක් නිකුත් කරමින් මෙරට යුරෝපා සංගම් කාර්යාලය මේ බව ප්‍රකාශ කර තිබේ.පසුගියදා මෙරට විදේශ කටයුතු අමාත්‍ය මංගල සමරවීර මහතා සහ යුරෝපා කොමිසමේ නිලධාරීන් අතර බ්‍රසල්ස්හිදි මේ පිළිබඳව සාකච්ඡා වී ඇති බව සඳහන්ය.එහිදි අමාත්‍යවරයා විසින් මෙරට ධීවර අංශයේ ප්‍රගතිය උදෙසා ක්‍රියාකිරිමට නව රජය වැඩි අවධානයක් යොමු කර ඇති බව ප්‍රකාශ කළ බව යුරෝපා කොමිසම පවසයි.ඒ අනුව ශ්‍රී ලංකාව විසින් මත්ස්‍ය නිෂ්පාදන සම්බන්ධයෙන් සැලකිය යුතු ප්‍රගතියක් පෙන්නුම් කළ පසු අදාළ තහනම ඉවත් කිරිමට කටයුත කරන බව ද යුරෝපා කොමිසම වැඩිදුරටත් ප්‍රකාශ කර තිබේ.කෙසේ වෙතත් පසුගිය දින මෙරටින් මසුන් සහ මත් නිෂ්පාදන ආනයනය කිරිම සම්බන්ධයෙන් පැනවු තහනම තවදුරටත් ක්‍රියාත්මක වන බව එම කොමිසම පෙන්වා දුන්නේය.", "URL": "https://sinhala.adaderana.lk/news.php?nid=49165", "Category": null, "Parent URL": null}