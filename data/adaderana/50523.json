{"Source": "Adaderana", "Timestamp": "April 8, 2015 05:21 pm", "Headline": "රැකියා ඉල්ලා උපාධිධාරීන් පාරට බසියි", "News Content": "රැකියා විරහිත උපාධිධාරීන්ට කඩිනමින් රැකියා ලබාදෙන ලෙස රජයට බලකරමින් ඒකාබද්ධ රැකියා විරහිත උපාධිධාරී සංගමය අද විරෝධතා ව්‍යාපාරයක නිරතවී තිබේ.මහනුවර නගර මධ්‍යයේ දී මෙම විරෝධතාව පැවති බව අද දෙරණ වාර්තාකරු සඳහන් කළේය.පසුගිය රජය මෙන්ම වර්තමාන රජය ද රජයේ රැකියා ලබාදෙන බව පවසා තමන් රැවටීමට ලක් කළ බව ඒකාබද්ධ රැකියා විරහිත සංගමයේ සභාපති චාමර විමුක්ති එහිදී පැවසීය.පොරොන්දු වු ආකාරයෙන් රැකියා ලබාදෙන තුරු මෙලෙස උද්ඝෝෂණ සිදුකරන බව ඔහු එහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=50523", "Category": null, "Parent URL": null}