{"Source": "Adaderana", "Timestamp": "September 18, 2013 02:52 pm", "Headline": "පාරිභෝගික භාණ්ඩ අංශයේ වැඩිම සම්මාන සී.බී.එල් විකුණුම් බලකායට ", "News Content": "2013 ස්ලිම් නැස්කෝ සම්මාන උළෙලේදී (SLIM NASCO 2013) පාරිභෝගික භාණ්ඩ අංශයේ වැඩිම සම්මාන ගණනක් දිනා ගැනීමට සී.බී.එල් විකුණුම් බලකාය සමත් වී ඇත. ශ්‍රී ලංකා අලෙවිකරණ ආයතනය විසින් විකුණුම්කරුවන් වාර්ෂිකව ඇගයීමට ලක් කිරීම සඳහා මෙම සම්මාන උළෙල සංවිධානය කරයි. මෙහිදී රන් සම්මාන දෙකක් ඇතුළුව සම්මාන පහක් හිමිකර ගැනීමට සිලෝන් බිස්කට් ආයතනය සමත්වී තිබේ. පාරිභෝගික භාණ්ඩ අංශයේ (FMCG) කාණ්ඩ තුනක් යටතේ සම්මාන පිරිනැමුනු අතර එම අංශ ත්‍රිත්වයෙන්ම සම්මාන දිනා ගැනීමට සී.බී.එල් විකුණුම් බලකාය සමත් වී තිබේ. සිලෝන් බිස්කට් ආයතනය හිමි කරගත් සම්මාන මෙසේය. * පාරිභෝගික භාණ්ඩ අංශය යටතේ විශිෂ්ඨතම විකුණුම් නියෝජිත රන් සම්මානය - රිට්ස්බරි සහ ටියාරා නිෂ්පාදන අයත් A කාණ්ඩය නියෝජනය කරන මොහොමඩ් රමීස් මහතා * පාරිභෝගික භාණ්ඩ අංශය යටතේ වසරේ විශිෂ්ඨතම ප්‍රාදේශීය විකුණුම් කළමනාකරු රන් සම්මානය - සමපෝෂ සහ ලංකා සෝයි නිෂ්පාදන අයත් C කාණ්ඩය නියෝජනය කරන ධම්මික පෙරේරා මහතා * පාරිභෝගික භාණ්ඩ අංශය යටතේ වසරේ විශිෂ්ඨතම ප්‍රාදේශීය විකුණුම් කළමනාකරු ලෝකඩ සම්මානය - මන්චි නිෂ්පාදන අයත් B කාණ්ඩය නියෝජනය කරන ජානක ගොඩගෙදර මහතා * වසරේ හොඳම විකුණුම් සුපරීක්ෂක රිදී සම්මානය - සමපෝෂ සහ ලංකා සෝයි නිෂ්පාදන අයත් C කාණ්ඩය නියෝජනය කරන අසංක හලංගොඩ මහතා * පාරිභෝගික භාණ්ඩ අංශය යටතේ වසරේ විශිෂ්ඨතම විකුණුම් සුපරීක්ෂක ලෝකඩ සම්මානය - සමපෝෂ සහ ලංකා සෝයි නිෂ්පාදන අයත් C කාණ්ඩය නියෝජනය කරන ලංකා රජීව මහතා 2013 ස්ලිම් නැස්කෝ සම්මාන උළෙලේදී සිලෝන් බිස්කට් ආයතනය හිමි කර ගත් සියලු ජයග්‍රහන සඳහා ආයතනය මෙහෙයවීමේදී සී.බී.එල් විකුණුම් බලකාය ලබා දුන් සහය අමතක කළ නොහැකි බව එම ආයතනයේ අධ්‍යක්ෂ/සමූහ සාමාන්‍යාධිකාරී අයි.එම්. කාන් මහතා පැවසීය. දිවයිනේ ඉහළම අලෙවි කොටස් ප්‍රමාණයක් හිමි කර ගැනීම පිටුපස සිටින ජීවනාලිය වන්නේ ද සී.බී.එල් විකුණුම් බලකාය බව හෙතෙම පැවසීය.", "URL": "https://sinhala.adaderana.lk/news.php?nid=37506", "Category": null, "Parent URL": null}