{"Source": "Adaderana", "Timestamp": "January 7, 2017 11:10 am", "Headline": "  හම්බන්තොට උත්සව පරිශ්‍රය උණුසුම්-විරෝධතාකරුවන්ට කඳුළු ගෑස් ප්‍රහාර", "News Content": "දක්ෂිණ සංවර්ධන වැඩසටහන එළිදැක්වීමට නියමිත හම්බන්තොට උත්සව භූමියේ මුල්ගල තැබීමේ උත්සවය ආරම්භ කිරීමට ප්‍රථම උණුසුම් තත්ත්වයක් හටගෙන තිබේ.ඒකාබද්ධ විපක්ෂයේ පාර්ලිමේන්තු මන්ත්‍රීවරුන් ඇතුළු විරෝධතාකරුවන් පිරිසක් අතුරු මාර්ග ඔස්සේ අදාළ භූමියට පැමිණ විරෝධතාවයේ නිරතව තිබේ.අනතුරුව විරෝධතාකරුවන් උත්සව භූමිය දෙසට ගල් ප්‍රහාර කිහිපයක් එල්ල කර ඇති අතර අනතුරුව උත්සව භූමියේ සිටි ජනතාවද විරෝධතාකරුවන් දෙසට ගල් ප්‍රහාර එල්ල කර තිබේ.කෙසේ වෙතත් පොලීසිය කඳුළු ගෑස් සහ අධි පීඩන ජල ප්‍රහාර භාවිතා කරමින් විරෝධතාකරුවන් විසුරුවාහැරීමට කටයුතු කර තිබේ.මේ අතර ශ්‍රී ලංකාවේ දකුණු කලාපයේ ක්‍රියාත්මකවන සුවිශාල සංවර්ධන ව්‍යාපෘතිය වන ශ්‍රී ලංකා- චීන කර්මාන්ත කලාපය විවෘත කිරීම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිදු කර තිබේ.එහිදී අගමැතිවරයා විසින් සමරු ඵලකය විවෘත කිරීම සිදුවිය.මේ අවස්ථාවට මහා සංඝරත්නය, ශ්‍රී ලංකාවේ චීන මහජන සමූහාණ්ඩුවේ තානාපති ඉෂියැංලියැන් මහතා ඇතුළු මැති ඇමැතිවරු රැසක් මෙන්ම අමාත්‍යාංශ ලේකම්වරු ඇතුළු අතිවිශාල මහජනතාවක් සහභාගී වී සිටියේය.", "URL": "https://sinhala.adaderana.lk/news.php?nid=67810", "Category": null, "Parent URL": null}