{"Source": "Adaderana", "Timestamp": "November 24, 2013 05:06 pm", "Headline": "අළුබදුන පළමු තරඟයේ ජය ඔස්ට්‍රේලියාවටයි", "News Content": "අළුබදුන කුසලාන ටෙස්ට් ක්‍රිකට් තරගාවලියේ පළමු තරඟය ලකුණු 381කින් ජය ගැනීමට ඔස්ට්‍රේලියානු කණ්ඩායම අද සමත් විය. තරඟයේ කාසියේ වාසිය දිනු ඔස්ට්‍රේලියානු කණ්ඩායම පළමුව පන්දුවට පහර දීමට තීරණය කළ අතර ඔවුන් පළමු ඉනිම සඳහා ලකුණු 295ක් ලබා ගත්තේය. ඊට පිළිතුරු වශයෙන් එංගලන්ත කණ්ඩායමට ලබා ගත හැකි වුයේ ලකුණු 136ක් පමණි. දෙවන ඉනිම සඳහා ඔස්ට්‍රේලියානු කණ්ඩායම කඩුලු 07ක් දැවී ලකුණු 401ක් ලබා සිටිය දී පන්දුවට පහරදීමේ අවස්ථාව එංගලන්ත කණ්ඩායමට ලබා දුන්නේය. ඒ අනුව එංගලන්ත කණ්ඩායමට දෙවන ඉනිම සඳහා ලබාගත හැකි වුයේ සියලු ක්‍රීඩකයින් දැවී ලකුණු179ක් පමණි. අළුබදුන ටෙස්ට් ක්‍රිකට් තරගාවලියක දී එංගලන්ත කණ්ඩායම වැඩිම ලකුණු සංඛ්‍යාවකින් පරාජය වු තරගය ලෙස මෙය ඉතිහාසයට එක්වෙයි.", "URL": "https://sinhala.adaderana.lk/news.php?nid=39087", "Category": null, "Parent URL": null}