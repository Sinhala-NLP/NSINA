{"Source": "Adaderana", "Timestamp": "June 21, 2013 10:47 am", "Headline": "ප්‍රතිචක්‍රීකරණ මධ්‍යස්ථානයේ ගින්න ගැන පරීක්ෂණ", "News Content": "දොම්පේ පහළ දොම්පේ ප්‍රදේශයේ පොලිතීන් ප්‍රතිචක්‍රීකරණ මධ්‍යස්ථාන ගොඩනැගිල්ලක ගින්නක් හටගැනීම සම්බන්ධයෙන් පොලිස් පරීක්ෂණ ආරම්භ කර තිබේ. ඊයේ(20) පස්වරුවේ අදාළ ගොඩනැගිල්ලේ හටගත් ගින්නකින් එහි ගබඩා කර තිබූ පොලිතීන් විනාශ වී ඇති බව පොලීසිය පැවසුවේය. ගම්පහ සහ බියගම ගිනි නිවීමේ ඒකකවල මැදිහත්වීමෙන් ගින්න මැඩපවත්වා තිබේ. ජීවීත හානි කිසිවක් සිදුවී නොමැති අතර දොම්පේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35114", "Category": null, "Parent URL": null}