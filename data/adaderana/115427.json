{"Source": "Adaderana", "Timestamp": "July 31, 2019 01:26 pm", "Headline": "මගී බස් රථයක බොම්බයක් පිපිරීමෙන් 28ක් මිය යයි", "News Content": "බටහිර ඇෆ්ගනිස්ථානයේ මගී බස් රථයකට එල්ල වූ බෝම්බ ප්‍රහාරයකින් පුද්ගලයින් 28 දෙනෙකු මියගොස් තවත් දස දෙනෙකු තුවාල ලබා තිබේ. අද (31) උදෑසන කන්දහාර් සිට හේරට් දක්වා ගමන් කරමින් තිබූ බස් රථයකට මෙම බෝම්බ ප්‍රහාරය එල්ල වී ඇති බවයි විදෙස් මාධ්‍ය වාර්තා කළේය. මියගිය පුද්ගලයින් අතර වැඩි දෙනෙකු කාන්තාවන් සහ ළමුන් ද වන බව වාර්තා වේ. අදාල ප්‍රහාරය තලෙයිබාන් සංවිධානය විසින් සිදුකරන ලද්දක් බවට එරට ආරක්ෂක අංශ සැක පල කරයි.", "URL": "https://sinhala.adaderana.lk/news.php?nid=115427", "Category": null, "Parent URL": null}