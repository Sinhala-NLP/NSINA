{"Source": "Adaderana", "Timestamp": "December 4, 2010 04:39 pm", "Headline": "මහ වැස්සෙන් කොළඹ මාර්ග කිහිපයක් ජලයෙන් යටවෙයි ", "News Content": "පවතින අධික වර්ෂාපතනයත් සමග කොළඹ නගරයේ ස්ථාන කිහිපයක් ජලයෙන් යටවී තිබේ. තුම්මුල්ල, ආමර් වීදිය, කිරුළපන පොලිස් ස්ථානය ඉදිරිපිට මාර්ගය, බේස්ලයින් මාර්ගයේ ස්ථාන කිහිපයක් මෙසේ ජලයෙන් යටවී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. ජලයෙන් යටවී තිබෙන තුම්මුල්ල මංසන්ධිය ආශ්‍රිතව රථවාහන ධාවන කටයුතු බරවාහනවලට පමණක් සීමා වී ඇති බව පොලිස් මාධ්‍ය ප්‍රකාශකවරයා සඳහන් කළේය. සෙසු මාර්ගවල ජලය රැදී තිබුණ ද සුපුරුදු පරිදි ධාවන කටයුතු සිදුකෙරෙන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12602", "Category": null, "Parent URL": null}