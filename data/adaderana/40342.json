{"Source": "Adaderana", "Timestamp": "January 14, 2014 10:54 am", "Headline": "හොල්සිම් ලංකා සමාගමේ සංස්ථා සිමෙන්ති නව ජවයකින් පෙරට", "News Content": "මෙරට ඉදිකිරීම් ක්ෂේත‍්‍රයේ ප‍්‍රමුඛතම තේරීම බවට පත්වීමේ ගෞරවය සංස්ථා සිමෙන්ති වෙත හිමි වී ඇතැයි යන්න රහසක් නොවේ. “සංස්ථා සිමෙන්ති“නාමයේ සුවිශේෂත්වය සහ එහි ගුණාංග එම ක්ෂේත‍්‍රයේ විවිධ පාර්ශ්ව වෙත තවත් හොඳින් සන්නිවේදනය කරනු පිණිස නවතම බහුමාධ්‍ය ප‍්‍රචාරණ වැඩසටහනක් දියත් කරන්නට හොල්සිම් ලංකා සමාගම තීරණය කර ඇත. මුළු දේශයේම පිබිදීමක් ඇතිකරමින් දිවයින පුරාම සංවර්ධන කටයුතු පෙර නොවූවිරූ ලෙස සිදුවන මෙවන් කලෙක, දේශය ගොඩනැංවීම සඳහා තම දායකත්වය ලබාදෙන්නට හොල්සිම් ලංකා සූදානමින් සිටී. ඒ අනුව නව ප‍්‍රචාරණ ව්‍යාපෘතිය 2014 ජනවාරි 9 වනදා දියත් කිරීමට නියමිත වේ. “මේ ප‍්‍රචාරණ ව්‍යාපෘතිය සැලසුම් කිරීමේදී අපි පාරිභෝගිකයන්ගේ වැදගත් අදහස් හඳුනාගැනීමට ඉතාමත් විද්‍යානුකූල ප‍්‍රවේශයක් භාවිතා කළා. ඊට අමතරව වැඩසටහන දියත් කිරීමට පෙර, එමගින් ලබාදීමට අවශ්‍ය පණිවිඩය අදාළ පාර්ශ්ව වෙත සන්නිවේදනය වනවාදැයි තහවුරු කරගැනීමට මුළු වැඩසටහනම පෙර පරීක්ෂාවකට ලක්කිරීමටත් අපි පියවර ගත්තා.” උප සභාපති- (අලෙවිකරණ සහ විකුණුම්)නලින් කරුණාරත්න මහතා පැවසී ය. සිමෙන්ති කර්මාන්තයේ ප‍්‍රමුඛතම නාමය වන සංස්ථා සිමෙන්ති, කොන්කී‍්‍රට් දැමීම, ගඩොල් බැඳීම සහ කපරාරු කිරීම සඳහා හොඳම සිමෙන්ති ලෙස සැලකේ. ඕනෑම ඉදිකිරීම් කටයුත්තකට මැනවින් ගැළපෙන ගුණයෙන් යුක්ත නිසා එය ක්ෂේත‍්‍රයේ වෘත්තිකයන්ගේ පළමු තේරීම බවට පත්වී ඇත. එමෙන්ම සංස්ථා සිමෙන්ති භාවිතා කිරීමේදී වඩාත් ඉහළ ප‍්‍රතිඵල ලබාගැනීම සඳහා අතිරේක තාක්ෂණික සේවාවන් රැසක් ලබාගැනීමේ අවස්ථාවද හොල්සිම් පාරිභෝගිකයන්ට හිමි වේ. ඒ සඳහා අවශ්‍ය උපදෙස් සැපයීමට ‘හොල්සිම් නව නිර්මාණ සහ භාවිතාකරණ මධ්‍යස්ථානය’ (Holcim Innovation and Application Centre)සූදානමින් සිටියි. මෙම අවස්ථාවෙන් ප‍්‍රයෝජන ගැනීම සඳහා මධ්‍යස්ථානය වෙත පැමිණෙන ලෙසට හොල්සිම් ලංකා සමාගම ප‍්‍රධාන කොන්ත‍්‍රාත්කරුවන්ටත් ස්වාධීන ඉදිකිරීම්කරුවන්ටත් ආරාධනා කරයි. “දියුණු යටිතල පහසුකම් සහ වෙනත් වාණිජ හා පෞද්ගලික පහසුකම් සමගින් මෙරට ඉදිකිරීම් ක්ෂේත‍්‍රය මේ වනවිට නව ශ‍්‍රී ලංකාවක් ගොඩනැගීමේ මෙහෙවරෙහි නිරත වී සිටිනවා. එවන් මොහොතක, එම උත්සාහයේ පෙරමුණ ගැනීමට හොල්සිම් සමාගමට හැකියාව ලැබීම අපට ඉමහත් සතුටක්.” හොල්සිම් (ලංකා) සමාගමේ ප‍්‍රධාන විධායක නිලධාරී ෆිලිප් රිචර්ට් මහතා පවසයි. රටේ විශ්වාසය දිනාගනිමින් මත්තල ගුවන් තොටුපළ සහ කින්නියා පාලම වැනි ව්‍යාපෘති සාර්ථකව නිම කිරීමට හොල්සිම් සමත් විය. පසුගිය දශක දෙකක කාලය පුරාවට විශ්වාසනීය සිමෙන්ති සපයන්නෙකු ලෙස ජනතාවගේ හදවත් දිනාගැනීමට හොල්සිම් සමාගමට හැකියාව ලැබී තිබේ. මෙරට සෑම නිවාස තුනක් අතරින් එකක් හොල්සිම් සිමෙන්ති භාවිතා කිරීමම සමාගමේ සාර්ථකත්වයට මහඟු සාක්ෂියකි. පසුගිය වසර 100 ක කාලය තුළ අන්තර්ජාතික තලයේදී පෙරමුණේ සිටිමින් හොඳම සිමෙන්ති නිෂ්පාදන වෙළඳපොළට හඳුන්වා දෙන්නට හොල්සිම් සමත් වී සිටී. නිෂ්පාදන ක‍්‍රියාවලියේ සෑම අදියරකදීම පරීක්ෂාවන්ට ලක්වන නිසා හොල්සිම් සමාගමේ සිමෙන්ති පැමිණෙන්නේ උසස් තත්ත්වය පිළිබඳ විශ්වාසනීය සහතිකයකින් යුතුව වීම විශේෂත්වයකි. ඒ නිසාම එයට ශ‍්‍රී ලංකා ප‍්‍රමිති ආයතනය මගින් පිරිනමන SLS සහතිකයද හිමිවී තිබේ. එමෙන්ම ශ‍්‍රී ලංකාවේ නිපදවෙන එකම සිමෙන්ති වර්ගය වන්නේද හොල්සිම් ‘සංස්ථා සිමෙන්ති’ වේ.", "URL": "https://sinhala.adaderana.lk/news.php?nid=40342", "Category": null, "Parent URL": null}