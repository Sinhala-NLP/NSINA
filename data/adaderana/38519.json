{"Source": "Adaderana", "Timestamp": "November 1, 2013 09:20 am", "Headline": "කඩා වැටුණු පස් කණ්ඩියකින් පෞරාණික කාසි මතුවෙයි ", "News Content": "වත්තේගම ප්‍රදේශයේ පාසලක ශාලාවක් පිටුපස කඩා වැටුණු පස් කණ්ඩියක් තුළ තිබි පෞරාණික කාසි තොගයක් හමු ව තිබේ. වර්ෂාව හේතුවෙන් කැඩිගිය එම පස් කණ්ඩියේ පස් ඉවත් කිරිමට පාසලේ නියෝජ්‍ය විදුහල්පතිවරයා විසින් පාසල් ළමුන් යොදවා තිබුණි. එහිදි මෙම කාසි හමුවි ඇති බව පොලිසිය සඳහන් කරයි. මෙහිදි 1870 වර්ෂයේ පැරණි ඝනයේ කාසි 23ක්, 1893 වර්ෂයේ පැරණි සත 10 කාසි 11ක් සහ 1892 වර්ෂයේ පැරණි සත 5 කාසි 52ක් හමුව තිබේ. එම කාසි වැඩිදුර පරීක්ෂණ කටයුතු සඳහා මහනුවර පුරා විද්‍යා දෙපාර්තමේන්තුවට බාර දි ඇති බව සඳහන් වෙයි.", "URL": "https://sinhala.adaderana.lk/news.php?nid=38519", "Category": null, "Parent URL": null}