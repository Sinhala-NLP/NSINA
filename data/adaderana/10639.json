{"Source": "Adaderana", "Timestamp": "September 4, 2010 05:11 pm", "Headline": "ශ්‍රී ලාංකිකයින් ඕස්ට්‍රේලියාවට පැටවීමේ ජාවාරමක් හෙළිවෙයි", "News Content": "ඉන්දීය සරණාගත කඳවුරක රැඳී සිටි ශ්‍රී ලාංකිකයින් පිරිසක් නීති විරෝධී ලෙස වෙනත් රටවලට රැගෙන යාමට සැලසුම් කළ තවත් ශ්‍රී ලාංකිකයෙකු ඉන්දීය පොලිසිය විසින් අත්අඩංගුවට ගෙන ති‍බේ. චෙන්නායි හි පිහිටි සරණාගත කඳවුරක රැඳී සිටිය දී අදාළ ශ්‍රී ලාංකිකයා කියුබ්‍රාන්ච් පොලිසිය විසින් අත්අඩංගුවට ගත් බව ඉන්දීය වාර්තා පවසයි. 38 හැවිරිදි අදාළ සැකකරු විසින් එම කඳවුරේ රැඳී සිටි තවත් ශ්‍රී ලාංකිකයින් පිරිසක් ඔස්ට්‍රේලියාවට රැගෙන යාමට සැලසුම් කර තිබුණු බව සඳහන් වේ. මෙලෙස ඕස්ට්‍රේලියාව බලා යාමට සිටි ශ්‍රී ලාංකිකයින් අතර කාන්තාවන් 9 දෙනෙකු සහ කුඩා දරුවන් පස් දෙනෙකු සිටි බව කියුබ්‍රාන්ච් පොලිසිය පවසයි. ඕස්ට්‍රේලියාව බලා යාම සඳහා එක් පුද්ගලයෙකුගෙන් ඉන්දීය රුපියල් ලක්ෂ 3 බැගින් අය කෙරෙන අතර අදාළ පිරිස එම ගමන සඳහා ඉන්දීය රුපියල් දස දහසක අත්තිකාරමක් ගෙවා තිබූ බව ද පරීක්ෂණවලදී අනාවරණය වී තිබේ.. මෙලෙස ඕස්ට්‍රේලියාව බලා පිටත්ව යාමට සිටි පිරිසෙන් 23 දෙනෙකුම සංචාරක වීසා ලබාගෙන ඉතා මෑත දී ඉන්දියාවට පැමිණ ඇති බව වාර්තා වේ.", "URL": "https://sinhala.adaderana.lk/news.php?nid=10639", "Category": null, "Parent URL": null}