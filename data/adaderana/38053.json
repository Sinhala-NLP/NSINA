{"Source": "Adaderana", "Timestamp": "October 10, 2013 05:31 pm", "Headline": "පාපන්දු තහනම අසාධාරණයි - අභියාචනයක් ඉදිරිපත් කරනවා ", "News Content": "තමාට එරෙහි ජීවිතාන්තය දක්වා පාපන්දු තහනම කිරීම අසාධාරණ තීරණයක් බව ශ්‍රී ලංකා පාපන්දු සම්මේලනයේ හිටපු සභාපති මනිලාල් ප්‍රනාන්දු මහතා පවසයි. ඒ මහතාගේ නීතිඥ කණ්ඩායම නිවේදනයක් නිකුත් කරමින් පවසන්නේ ජාත්‍යන්තර පාපන්දු සම්මේලනය ගනු ලැබු අදාළ තීරණය සම්බන්ධයෙන් මනිලාල් ප්‍රනාන්දු මහතා කණගාටුව පළ කරන බවයි. අදාළ තීරණයට එරෙහිව ජාත්‍යන්තර පාපන්දු සම්මේලනයෙන් පරිභාහිර මණ්ඩලයක් වන ක්‍රීඩා විනිශ්චය සභාව වෙත අභියාචනයක් ඉදිරිපත් කිරීමට බලාපොරොත්තු වන බව එම නීතීඥ කණ්ඩායම සඳහන් කරයි. එහි දී මේ සම්බන්ධයෙන් තමාට යුක්තිය ඉටුවනු ඇති බව මනිලාල් ප්‍රනාන්දු මහතාගේ විශ්වාසය බව ඔවුන් පෙන්වා දෙයි.", "URL": "https://sinhala.adaderana.lk/news.php?nid=38053", "Category": null, "Parent URL": null}