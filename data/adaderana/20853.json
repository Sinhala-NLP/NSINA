{"Source": "Adaderana", "Timestamp": "December 21, 2011 04:30 pm", "Headline": "අධිකරණය මගහැර සිටි විත්තිකරුවෙක් කොටුවෙයි", "News Content": "ව්‍යාජ සංචාරක චෙක්පත් සැකසීමේ චෝදනා මත සිර දඩුවම් නියමවීමෙන් පසුව අධිකරණය මගහැර සිටි විත්තිකරුවෙකු අත්අඩංගුවට ගෙන තිබේ. කැනඩාවේ සිට මෙරටට පැමිණෙමින් සිටියදී අපරාධ පරීක්ෂණ දෙපාර්තමේන්තුව විසින් සැකකරු ඊයේ(20) අත්අඩංගුවට ගැනුණි. කොළඹ මහාධිකරණය මගින් 1997 වසරේ දී විත්තිකරුට එරෙහිව බරපතල වැඩ සහිත වසර 05ක සිර දඬුවමක් සහ රුපියල් 5,000 ක දඩයක් නියම කර තිබුණි. එහෙත් විත්තිකරු අධිකරණය මගහැර සිටීම හේතුවෙන් අදාළ දඩුවම ක්‍රියාත්මක කිරීමට හැකිවූයේ නැත. ඒ අනුව අද(21) සැකකරු කොළඹ මහාධිකරණය වෙත ඉදිරිපත් කිරීමෙන් පසු ලබන 29 වැනි දින දක්වා රිමාන්ඩ් භාරයේ තැබීමට නියෝග කෙරුණි. එදිනට අදාළ දඩුවම ක්‍රියාත්මක කිරීම සම්බන්ධයෙන් තීන්දුව ලබාදීමට නියමිතය.", "URL": "https://sinhala.adaderana.lk/news.php?nid=20853", "Category": null, "Parent URL": null}