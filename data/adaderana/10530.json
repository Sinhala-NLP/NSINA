{"Source": "Adaderana", "Timestamp": "August 30, 2010 04:55 pm", "Headline": "ගමනාගමනයේ ගැටලු වලට දුරකථන අංකයක් ", "News Content": "ශ්‍රී ලංකා ගමනාගමන මණ්ඩලය සම්බන්ධයෙන් වන යෝජනා හා පැමිණිලි ඉදිරිපත් කිරීම සඳහා ක්ෂණික දුරකථන අංකයක් හඳුන්වා දී තිබේ. අදාළ පැමිණිලි හා යෝජනා 011 -7 55 55 55 යන දුරකථන අංකය ඔස්සේ ලබා දිය හැකි බව ශ්‍රී ලංකා ගමනාගමන මණ්ඩලයේ සභාපති එම්.ඩී බන්දුසේන මහතා සඳහන් කළේය. මෙම අංකය හරහා ඉදිරිපත් කරනු ලබන සියලු පැමිණිලි හා යෝජනාවන්ට පැය භාගයක් ඇතුළත විසඳුම් හා පිළිතුරු ලබා දීමට පියවර ගන්නා බව ඔහු පැවසීය. පැය 24 පුරා අදාළ පැමිණිලි ඉදිරිපත් කළ හැකි බව බන්දුසේන මහතා ප්‍රකාශ කළේය. කෙසේ වෙතත් පෙරවරු 7 සිට පස්වරු 7 දක්වා ඉදිරිපත් කරන ලද පැමිණිලි සඳහා පමණක් එදිනම පිළිතුරු ලබා දෙන බව ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=10530", "Category": null, "Parent URL": null}