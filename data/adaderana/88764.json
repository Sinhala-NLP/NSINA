{"Source": "Adaderana", "Timestamp": "May 9, 2018 08:29 am", "Headline": "කොළඹ සිට පුත්තලමට ගියපු කාර්යාල දුම්රියට ගෙල තබා අයෙක් සියදිවි හානි කරගෙන", "News Content": "කොළඹ සිට පුත්තලම බලා ධාවනය වෙමින් තිබූ කාර්යාල දුම්රියට ගෙල තබා සිය දිවි හානි කර ගෙන ඇති බව හලාවත පොලීසිය පවසයි. ඊයේ (08) දින රාත්‍රී 8.21 ට පමණ හලාවත - අළුත්වත්ත ප්‍රදේශයේදී මෙම අනතුර සිදුවී ඇත. මිය ගොස් ඇති අය තරුණයෙකු බවත්,ඔහුගේ හිස කදෙන් වෙන්වී තිබුණු බවත් පොලීසිය පවසයි. මිය ගොස් ඇති අය හලාවත ප්‍රදේශයේ පදිංචි අයෙකු නොවන බවත්,ඔහුව නොහදුනන බවත් ප්‍රදේශවාසීන් පොලීසිය හමුවේ පවසා ඇත. දුම්රිය සේවකයින් විසින් මළ සිරුර හලාවත මහා රෝහලට බාර දී තබේ. මිය ගොස් ඇති අය කව්රුන්ද යන්න හදුනා ගැනීම සඳහා විමර්ශණ කටයුතු කරන බව පොලීසිය ප්‍රකාශ කළේය.", "URL": "https://sinhala.adaderana.lk/news.php?nid=88764", "Category": null, "Parent URL": null}