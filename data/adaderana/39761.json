{"Source": "Adaderana", "Timestamp": "December 21, 2013 04:09 pm", "Headline": "කෝවිලට යන පාරේ මිනිස් අස්ථි කොටස් - පරීක්ෂණ ඇරඹේ", "News Content": "මන්නාරම, තිරුකේතීෂ්වරම් කෝවිලට පිවිසෙන මාර්ගයේ තිබී සොයාගත් මිනිස් අස්ථි කොටස් සම්බන්ධයෙන් පුළුල් විමර්ශන ආරම්භ කර තිබේ. මාර්ගය ප්‍රතිසංස්කරණය කරමින් සිටි සේවකයින් පිරිසකට අදාළ අස්ථි කොටස් හමුවී ඇති අතර පසුව ඔවුන් මේ සම්බන්ධයෙන් මන්නාරම පොලිසියට දැනුම් දී ඇත. අදාළ ස්ථානයේ තිබී මිනිස් හිස්කබල් 03ක් ඇතුළු තවත් අස්ථි කොටස් සොයාගෙන තිබේ. ඒ අනුව ‍ මේ සම්බන්ධයෙන් මහේස්ත්‍රාත් පරීක්ෂණ සිදුකිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය. මන්නාරම පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39761", "Category": null, "Parent URL": null}