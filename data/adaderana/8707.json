{"Source": "Adaderana", "Timestamp": "May 30, 2010 02:26 pm", "Headline": "පත්කරන්නත් බෑ-ඉවත්කරන්නත් බෑ ", "News Content": "එක්සත් ජාතික පක්ෂයේ ප්‍රතිසංවිධාන යෝජනා නිර්දේශ කිරීම සඳහා පත්කළ කමිටුවට නායකයන් පත්කිරීමට හෝ ඉවත් කිරිමට බලයක් නැතැයි එහි සභාපති පාර්ලිමේන්තු මන්ත්‍රී ජෝශප් මයිකල් පෙරේරා මහතා පවසයි. තම වගකීම වන්නේ සුදුසු ‍අයෙකුට නායකත්වයට පැමිණිය හැකි පරිදි ඉඩ ප්‍රස්ථාව සැලසෙන අයුරින් ප්‍රජාතන්ත්‍රවාදය අනුව වැඩපිළිවෙළක් යෝජනා කිරීම බව හෙතෙම කියා සිටියි. එක්සත් ජාතික පක්ෂ නායකයා රටේම නායකයා විය යුතු බවත් ගමකට පමණක් නායකත්වය දිය හැකි පුද්ගලයෙකු නොවිය යුතු බවත් ජෝශප් මයිකල් පෙරේරා මහතා පවසයි. අද දෙරණ කළ විමසීමක දී මන්ත්‍රීවරයා මේ අදහස් පළ කරන ලදී..", "URL": "https://sinhala.adaderana.lk/news.php?nid=8707", "Category": null, "Parent URL": null}