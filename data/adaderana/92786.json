{"Source": "Adaderana", "Timestamp": "July 18, 2018 03:44 pm", "Headline": "ආණ්ඩුවේ ඇමතිවරුන්ගේ ආරක්ෂකයින් පාතාලේ මැරයින්", "News Content": "බැදුම්කර වංචාව යට ගැසීම සඳහා වත්මන් ආණ්ඩුව විවිධ මාතෘකා දේශපාලන වේදිකාවට ගෙන එමින් සිටින බවට ඒකාබදධ විපක්ෂය චොදනා කරයි. අද (18) කොළඹ පැවති මාධ්‍ය හමුවක් අමතමින් එම විපක්ෂයේ පාර්ලිමේන්තු මන්ත්‍රි මහින්ද යපා අබේවර්ධන මහතා මේ බව පැවසීය පැවසීය. වත්මන් ආණ්ඩුව රුකඩ ආණ්ඩුවක් බවට පත් වි ඇති බවත් එම රුකඩය නටවන්නේ විදේශ බලවේග බවත් එ මහතා ප්‍රකාශ කළේය. එම නිසා එම බලවේගවල මතයට පිටතින් කිසිදු දෙයක් වත්මන් ආණ්ඩුව සිදු නොකරන බැවින් කිසිදු ආකාරයකට මෙම මරණ දඬුවම ක්‍රියාත්මක නොවන බව මන්ත්‍රීවරයා පැවසීය. එමෙන්ම මහ බැංකු බැදුම්කර වංචාවට වගකිව යුතු පුධාන සැකකරුවන අර්ජුණ මහෙන්ද්‍රන්ගේ දරුවෙකුගේ එංගලන්තයේ පැවති විවාහා උත්සවයක පවුලේ සමාජිකයෙකු හැටියට අග්‍රාමාත්‍ය රනිල් වික්‍රමසිංහ මහතා සමභාගි වි ඇති බවට පාර්ලිමේන්තු මන්ත්‍රි එස්.බී දිසානායක මහතා තොරතුරු අනාවරණ කර ඇති බවද ඒ මහතා පැවසිය. මාධ්‍ය හමුවේදි අදහස් දැක්වු පාර්ලිමේන්තු මන්ත්‍රි පද්ම උදයශාන්ත ගුණසේකර මහතා පැවසුවේ වත්මන් ආණ්ඩුවේ අමාත්‍යවරුන්ගේ ආරක්ෂකයන් ලෙස පාතාල නායකයින් සිටින බවය. ඒ සම්බන්ධයෙන් ගන්නා නීතිමය පියවර කුමක්ද යන්න පිළිබඳවද මන්ත්‍රිවරයා විමසීය. එමෙන්ම වත්මන් ආණ්ඩුව මෙතරම් බදු බරක් මහජනතාව පිට පටවන්නේ බැංකු බැදුම්කර වංචාවෙන් සිදු වු පාඩුව ප්‍රතිපුර්ණය කර ගැනිමට බවද මන්ත්‍රිවරයා එහිදි පැවසීය. මෙම මාධ්‍ය හමුවට ඒකාබද්ධ විපක්ෂයේ පාර්ලිමේන්තු මන්ත්‍රි මහාචාර්ය තිස්ස විතාරණ මහතාද අදහස් පල කළා. මරණ දඬුවම ගෙන එම මත්ද්‍රව්‍ය මැඩලිමට නිසි පිළියමක් නොවන බවත් බන්ධනාගාරයේ සිට මත් ද්‍රව්‍ය මෙහෙයුම් සිදු වනවානම් එය නැවැත්වීමට පියවර ගැනීම රජයේ වගකීම බවත් මාහාචාර්යවරයා පැවසීය.", "URL": "https://sinhala.adaderana.lk/news.php?nid=92786", "Category": null, "Parent URL": null}