{"Source": "Adaderana", "Timestamp": "December 27, 2012 01:50 pm", "Headline": "එළුවන් ලොරියක් අල්ලයි", "News Content": "නීති විරෝධීව හිංසාකාරී අයුරින් එළුවන් ප්‍රවාහනය කරමින් සිටි පුද්ගලයින් තිදෙනෙකු කන්තලේ, පේරාරූ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා කන්තලේ කඳවුරේ නිලධාරීන් කණ්ඩායමක් සහ කන්තලේ මූලස්ථාන පොලිස් ස්ථානයේ නිලධාරින් කණ්ඩායමක් එක්ව සිදුකළ මෙහෙයුමකදී මොවුන් අත්අඩංගුවට ගෙන ඇති බව සඳහන්ය. සැකකරුවන් විසින් ලොරි රථයකින් එළුවන් 29 දෙනෙකු ප්‍රවාහනය කරමින් සිටි බව විශේෂ කාර්යය බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන සඳහා කන්තලේ පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=30291", "Category": null, "Parent URL": null}