{"Source": "Adaderana", "Timestamp": "November 8, 2017 10:06 am", "Headline": "මුල්ලිවයික්කාලේ ගෙවත්තක බිම් බෝම්බ වළලලා - ගෙහිමියන් නූලෙන් බේරෙයි", "News Content": "මුලතිව්,මුල්ලිවයික්කාල් නැගෙනහිර ප්‍රදේශයේ ගෙවත්තක තිබී බිම් බෝම්බ 50 ක් ඊයේ(07) සවස සොයාගත් බව මුලතිවි පොලිසිය පවසයි.මුලතිව් පොලිසිය පැවසූවේ ‍ගෙහිමියන් නිවසේ කටයුත්තක් වෙනුවෙන් වළක් හාරන අවස්ථාවේ වළ දමා තිබු පොහොර බෑගයක් හමුවි ඇති අතර ඒ පිළිබඳ පොලිසිය දැනුවත් කොට ඇති බවයි.පොලිසිය පැමිණ නිරීක්ෂණය කිරීමේදී ඒ තුළ බිම් බෝම්බ තිබී ඇති අතර, අනතුරුව මුලතිව් මහේස්ත්‍රාත් අධිකරණ නියෝග යටතේ බිම් බෝම්බ ගොඩගත් බවද පොලිසිය පැවසීය.පොලිසිය පැවසූවේ පොලිස් විශේෂ කාර්ය බලකා බෝම්බ නිශ්ක්‍රීය අංශය විසින් බෝම්බ තොගය ගොඩගත් බවයි.ගොඩගත් බෝම්බ තොගය අධිකරණ නියෝග යටතේ අද(08) නිශ්ක්‍රීය කිරීමට නියමිත බවද පොලිසිය සඳහන් කළේය.පසුගිය යුද සමයේ පළාගිය එල්. ටි. ටි. ඊ. සාමාජිකයින් අදාළ බෝම්බ වළදමා යන්නට ඇති බවට පොලිසිය සැක පළ කරති.සිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79634", "Category": null, "Parent URL": null}