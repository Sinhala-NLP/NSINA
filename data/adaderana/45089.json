{"Source": "Adaderana", "Timestamp": "August 3, 2014 10:51 am", "Headline": "මහරගම පොදු වෙළඳසැල් සංකීර්ණයේ ගින්නක්  ", "News Content": "මහරගම පොදු වෙළඳසැල් සංකීර්ණයේ ගින්නක් හට ගෙන තිබේ. අද(03) පෙරවරු 10.15ට පමණ ගින්න හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. තට්ටු දෙකකින් සමන්විත පොදු වෙළඳසැල් සංකීරණයේ එක් වෙළඳසැලක ගින්න හටගෙන ඇති අතර මේ වන විට ගින්න මැඩ පැවැත්වීම සඳහා ගිනි නිවීමේ ඒකක කටයුතු කරමින් සිටින බවද වාර්තා වෙයි. ගින්නට හේතුව මෙතෙක් අනාවරණය වී නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=45089", "Category": null, "Parent URL": null}