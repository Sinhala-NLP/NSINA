{"Source": "Adaderana", "Timestamp": "September 17, 2018 11:54 am", "Headline": "හක්කපටස් බිලි ගත් තවත් පුංචි ජීවිතයක්", "News Content": "අනුරාධපුරය,කහටගස්දිගිලිය, කිරිමැටියාව ගම්මානයේ යාංඹය අසළ ප්‍රදේශයේ දී හක්කපටස් ආහරයට ගැනීමේන් අලි පැටවෙකු ජීවිතක්ෂයට පත් වී අති බව අද දෙරණ වාර්තාකරු පවසයි. ඊයේ(16) ගලෙන්බිදුනුවැව පොලීසියට ලද තොරතුරක් අනුව අලි පැටවාගේ මළ සිරුර සොයාගෙන ඇති බව අප වාර්තාකරු සඳහන් කළේය. අලි පැටවාගේ මළ සිරුර පිළිබඳ පශ්චාත් මරණ පරීක්ෂණය රිටිගල වනජීවි පශු වෛද්‍යවරයා විසින් සිදු කර ඇති බව වාර්තා වෙයි. මෙම වන අලිය පැටවා වයස අවුරුදු පහක පමණ වයසක පසුවන බවත් දුර්ලභ ගනයේ දල දෙකක් මෙම ඇත් පැටවා සතු බවත් හක්කපටස් යෙදු ආහාරයක් ආහාරයට ගැනීමෙන් මඛයේ සිදුවු තුවාල හේතුවෙන් අලි පැටවා ජීවිතක්ෂයට පත්ව ඇති බවත් රිටිගල වනජීවි නිලධාරීන් පවසයි. සිද්ධිය සම්බන්ද ඉදිරි විමර්ශන ගලෙන්බිනුවැව පොලීසිය සහ රිටිගල වනජීවි නිලධාරීන් විසින් සිදු කරයි. (ඡායාරූප-සිඩ්නි උබේපාල)", "URL": "https://sinhala.adaderana.lk/news.php?nid=96213", "Category": null, "Parent URL": null}