{"Source": "Adaderana", "Timestamp": "September 9, 2017 09:11 am", "Headline": "ඉන්දීය සංචාරකයින් ලක්ෂ 4ක් දිවයිනට", "News Content": "මෙම වසර තුළ දී ඉන්දීය සංචාරකයින් ලක්ෂ 04ක් දිවයිනට ගෙන්වා ගැනීමට සැළසුම් කර ඇති බව සංචාරක සංවර්ධන හා ක්‍රිස්තියානි කටයුතු අමාත්‍යය ජෝන් අමරතුංග මහතා පවසයි. ඔහු කියා සිටියේ මෙරට ගුවන් සේවාවේ පවතින අවම පහසුකම් හේතුවෙන් යුරෝපීය සංචාරකයින් පැමිණීමේ කැපී පෙනෙන අඩුවක් පවතින බවයි. කෙසේවෙතත් ඉදිරියේ දී එම අඩුපාඩු සකස් කර ගැනීමෙන් අනතුරුව යලි යුරෝපීය සංචාරකයින් මෙරටට ගෙන්වා ගැනීමේ වැඩපිළිවෙළක් සකස් කර ඇති බව ජෝන් අමරතුංග මහතා කියා සිටියේය.", "URL": "https://sinhala.adaderana.lk/news.php?nid=77315", "Category": null, "Parent URL": null}