{"Source": "Adaderana", "Timestamp": "May 21, 2018 07:16 pm", "Headline": " ආපදා තත්ත්වය මොරවකින් බැහැර වෙයි", "News Content": "ඊයේ (20) රාත්‍රීයේදී මොරවක ප්‍රදේශයේ පහත්බිම් කිහිපයක් යටවීමෙන් ඇතිවූ ගංවතුර තත්ත්වය මේ වන විට පහව ගොස් ඇතැයි අපද කළමනාකරණ ඒකකය පවසයි. දින දෙකක් පුර ඇදහැළුණු ගංවතුර තත්වයත් සමඟ නිල්වලා ගඟ පිටාර ගැලීමෙන් මොරවක ප්‍රදේශයේ පහත් බිම් රැසක් ජලයෙන් යටවිය. මීට වසරකට පෙර මැයි මස 25 වන දින ඇතිවූ ආපදා තත්ත්වය හේතුවෙන් ප්‍රදේශවාසීන් විශාල ප්‍රමාණයක් අවතැන් විය. එම තත්ත්වය සැලකිල්ලට ගෙන අපදා කළමනාකරණ ඒකකය විසින් අවධානම් සහිත ප්‍රදේශවල ජනතාව ඉවත් කිරීමට කටයුතු කළහ. මේ වන විට ගංවතුර තත්ත්වය ක්‍රමක් ක්‍රමයෙන් පහව යාමට පටන් ගෙන තිබේ. ප්‍රදේශයේ ගමනා ගමන කටයුතු යථා තත්ත්වයට පත්වී ඇති අතර ජලයෙන් යටවූ ග්‍රාමීය මාර්ග වල අවහිරතා ඉවත්වීම හේතුවෙන් ජනතාව ජන ජීවිතය සුපුරුදු ආකාරයට පටන් ගෙන ඇත. ඇතිවූ ගංවතුර තත්ත්වයත් සමග නිලවලා ගඟේ බොහොමයක් ස්ථානවල විශාල ලෙස ප්ලස්තික් සහ වෙනත් අපද්‍රව්‍ය රාශියක් ගොඩ ගැසී ඇත.", "URL": "https://sinhala.adaderana.lk/news.php?nid=89548", "Category": null, "Parent URL": null}