{"Source": "Adaderana", "Timestamp": "April 13, 2018 05:08 pm", "Headline": "සංහිදියාව සංකේතවත් කරන්න ඉඩම් අක්කර 683ක් යාපනය දිස්ත්‍රික් ලේකම්වරයාට බාරදෙයි", "News Content": "යාපනය, වලිකාමම්, තෙලිප්පලෙයි ප්‍රදේශයේ යුධ හමුදාව භාවිතා කළ ඉඩම් අක්කර 683ක් යාපනය දිස්ත්‍රික් ලේකම්වරයා වෙත බාරදී තිබේ. අද (13) පෙරවරුවේ වලිකාමම් ප්‍රදේශයේ පැවැති උත්සවයකදී එම ඉඩම් ප්‍රමාණය යුද හමුදාපති ලුතිතන් ජනරාල් මහේෂ් සේනානායක මහතා විසින් දිස්ත්‍රික් ලේකම්වරයා වෙත නිළ වශයෙන් භාරදුන් බව වාර්තා වේ. සිංහල හා හින්දු අලුත් අවුරුද්ද නිමිත්තෙන් රජයේ සංහිදියාව සංකේතවත් කරමින් මෙම ඉඩම් ලබාදී ඇති බව සඳහන්ය. එම ඉඩම් අක්කර 683 සඳහා ප්‍රදේශිය ලේකම් කොට්ඨාස දෙකක් ග්‍රාම නිළධාරි වසම් හතරකට අයත් ගම්මාන අටක් පමණ ඇතුළත් වේ. එම ඉඩම් ජනතාවට ලබාදීමෙන් අනතුරුව රජයේ වැඩපිළිවෙල යටතේ ඔවුන්ට ස්ථිර නිවාස ලබාදීමට කටයුතු කරන බවයි යාපනය දිස්ත්‍රික් ලේකම්වරයා සදහන් කළේය.", "URL": "https://sinhala.adaderana.lk/news.php?nid=87401", "Category": null, "Parent URL": null}