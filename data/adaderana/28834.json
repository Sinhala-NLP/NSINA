{"Source": "Adaderana", "Timestamp": "November 2, 2012 03:09 pm", "Headline": "ගංවතුරට හසුවූ අයෙක් අතුරුදන්", "News Content": "ගංවතුරට හසුවීමෙන් පුද්ගලයෙකු දියේ ගිලී අතුරුදන් වී තිබේ. බුලත්සිංහල, තැන්නහේන තොටුපල පාර ප්‍රදේශයේ අද (02) පෙරවරුවේ පැවති ගංවතුර තත්ත්වයට හසුවීමෙන් අදාළ පුද්ගලයා අතුරුදන්ව ඇති බව බුලත්සිංහල පොලීසිය සදහන් කළේය. 55 හැවිරිදි ඉහළවෙල්ගම, තැන්නහේන ප්‍රදේශයේ පදිංචි පුද්ගලයෙකු මෙලෙස අතුරුදන්ව තිබේ. නාවික කිමිදුම්කරුවන් හා පොලීසිය එක්ව අදාළ පුද්ගලයා සෙවීමේ කටයුතු මේ වන විට සිදුකරන බව සඳහන්ය.", "URL": "https://sinhala.adaderana.lk/news.php?nid=28834", "Category": null, "Parent URL": null}