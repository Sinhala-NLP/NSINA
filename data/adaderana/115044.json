{"Source": "Adaderana", "Timestamp": "July 26, 2019 09:56 am", "Headline": "ගතවු පැය 24 දී බීමත් රියදුරන් 235ක් අත්අඩංගුවට", "News Content": "දිවයින පුරා සිදුකළ විශේෂ මෙහෙයුමේදී අත්අඩංගුවට ගත් බීමත් රියදුරන් සංඛ්‍යාව 5497ක් බව පොලිසිය පවසයි. අද (25) උදෑසන 06.00 න් අවසන් වූ පැය 24 ක කාලය තුළ බීමත් රියදුරන් 235 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. ඒ අනුව පසුගිය 5 වනදා සිට ක්‍රියාත්මක බීමත් රියදුරන් අත්අඩංගුවට ගැනීමේ විශේෂ මෙහෙයුමේදී අත්අඩංගුවට ගෙන ඇති බීමත් රියදුරන් ගණන 5497 ක් වන බව සඳහන්. මෙම විශේෂ මෙහෙයුම ලබන මස 5 වනදා දක්වා දිවයින පුරා ක්‍රියාත්මක කිරීමට පොලීසිය කටයුතු යොදා තිබේ.", "URL": "https://sinhala.adaderana.lk/news.php?nid=115044", "Category": null, "Parent URL": null}