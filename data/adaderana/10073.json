{"Source": "Adaderana", "Timestamp": "August 6, 2010 02:09 pm", "Headline": "හිරෝෂිමාවට බෝම්බ දමා වසර 65 යි", "News Content": "දෙවන ලෝක යුද සමයේ දී ජපානයේ හිරෝෂිමා නගරයට පරමාණු බෝම්බ හෙළා අදට වසර 65 ක් සපිරෙයි. 1945 වසරේ අගෝස්තු 6 වැනිදා අමෙරිකා එක්සත් ජනපදය විසින් හිරෝෂිමා නගරයට එල්ල කළ පරමාණු බෝම්බ ප්‍රහාරයෙන් පුද්ගලයන් එක් ලක්ෂ 40,000 ක් පමණ මියගියහ. ඊට දින 3 ට පසු එනම් අගෝස්තු මස 9 වැනිදා නාගසාකි නගරයට ද අමෙරිකානුවන් විසින් පරමාණු බෝම්බ ප්‍රහාරයක් එල්ල කරන ලදී. එමගින් ද පුද්ගලයින් දහස් ගණනක් මිය ගිය අතර බෝම්බ ප්‍රහාරයෙන් බලපෑමෙන් මේ වන විටත් ජපානය තුළ විවිධ රෝගාබාධ සහිත දරුවන් බිහිවන බව වාර්තා වේ. බෝම්බ ප්‍රහාරය එල්ල වී 65 වසරක් ගතවීම, අමෙරිකානුවන් ඇතුළු ජාතීන් 75ක සහභාගිත්වයෙන් ජපානයේ හිරෝෂිමා නගරයේ දී අද සමරනු ලැබිණි..", "URL": "https://sinhala.adaderana.lk/news.php?nid=10073", "Category": null, "Parent URL": null}