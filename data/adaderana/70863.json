{"Source": "Adaderana", "Timestamp": "March 14, 2017 09:09 am", "Headline": "විශාලතම යුද නැව යවන්න ජපානය සුදානම්", "News Content": "හිමිකම සම්බන්ධයෙන් මතභේදයකට තුඩු දී ඇති දකුණු චීන මුහුදු කලාපය වෙත සිය විශාලතම යුද නෞකාව යැවීමට ජපානය සැලසුම් කර ඇති බව වාර්තා වෙයි. ඒ අනුව “ජේ.එස්.ඉසුමෝ“ නමැති නෞකාව එළ‍ඹෙන මැයි මස එම මුහුදු කලාපය වෙත යැවීමට සැලසුම් කර ඇති බව ජපානයේ සාගරික ස්වයං ආරක්ෂක බලකාය පවසයි. එම නෞකාව මාස තුනක කාලයක් දකුණු චීන මුහුදු කලාපය තුළ සංචාරය කිරීමට නියමිතයි. දෙවන ලෝක යුද්ධයෙන් පසු ජපානය විසින් දකුණු චීන මුහුද වෙත යුද නෞකාවක් යවන පළමු අවස්ථාව මෙය වන බව වාර්තා වෙයි.", "URL": "https://sinhala.adaderana.lk/news.php?nid=70863", "Category": null, "Parent URL": null}