{"Source": "Adaderana", "Timestamp": "December 8, 2017 01:20 pm", "Headline": "ඇමරිකාවෙන් පලස්තීනයට රතු එළි දල්වයි ", "News Content": "අමෙරිකානු උප ජනාධිති මයික් පෙන්ස් සමඟ පැවැත්වීමට යෝජිත සාකච්ඡා අතහැරීම පිලිබඳ අමෙරිකාව පලස්තීන ජනාධිපති මොහොමඩ් අබ්බාස් වෙත අනතුරු ඇගවීමක් සිදුකර තිබේ. දෙපාර්ශවය අතර මේ මස අගදී සාකච්ඡාවක් පැවැත්වීමට යෝජනා කර තිබිණි. ජෙරුසෙලම ඊශ්‍රායලයේ අගනුවර ලෙස අමරිකාව පිළිගැනීමෙන් පසු පලස්තීන ඉහළ නිළධාරීන් ප්‍රකාශ කර ඇත්තේ අමෙරිකානු උප ජනාධිපතිවරයා පිළිගැනීමට සූදානම් නොමැති බවයි. මේ අතර ගාසා තීරයේ සහ ඉටහිර ඉවුරේ කලහකාරී තත්වයන් ඉහළ ගොස් ඇති අතර ඊශ්‍රායලය අතිරේක හමුදා බට කණ්ඩායම් බටහිර ඉවුරට යොමු කර තිබේ.", "URL": "https://sinhala.adaderana.lk/news.php?nid=81220", "Category": null, "Parent URL": null}