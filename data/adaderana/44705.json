{"Source": "Adaderana", "Timestamp": "July 16, 2014 12:57 pm", "Headline": "කච්චතිව් දුපතේ පරමාධිපත්‍ය  බලය පවතින්නේ ලංකාවට නොව ඉන්දියාවටයි ", "News Content": "කච්චතිව් දුපත පිලිබඳ පරමාධිපත්‍ය බලය ශ්‍රී ලංකාවට නොව ඉන්දියාවට පවතින බව ඉන්දීය ඩි.එම්.කේ.පක්ෂය පවසයි. කච්චතිව් දුපත ශ්‍රී ලංකාවට අයත් බවට ඉන්දීය මධ්‍යම රජය ඉදිරිපත් කළ ස්ථාවරයට විරුද්ධත්වය පළ කරමින් ඩී.එම්.කේ.පක්ෂ නායක එම්.කරුණානිදි ඉන්දීය ශ්‍රේෂ්ඨාධිකරණය හමුවේ මෙය ප්‍රකාශ කර ඇති බව සඳහන් වෙයි. කච්චතිව් දුපත සම්බන්ධයෙන් ප්‍රතියෝජනා ඉදිරිපත් කිරීම සඳහා අධිකරණය මගින් එම්.කරුණානිදිට සති 04ක කාලයක් ලබා දී තිබුණ ද නැවත නඩුව කැඳවන දිනයේදී ඔහු ප්‍රතියෝජනා ඉදිරිපත් කර ඇති බව වාර්තා වෙයි. 1974 වසරේ දි දෙරට අතර ඇති කර ගත් ගිවිසුම හරහා දුපත සම්බන්ධ ගැටලුව නිරාකරණය වී ඇති බවට කිසිසේත් පැවසිය නොහැකි බව ද එම්.කරුණානිදි පවසා තිබේ.", "URL": "https://sinhala.adaderana.lk/news.php?nid=44705", "Category": null, "Parent URL": null}