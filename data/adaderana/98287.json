{"Source": "Adaderana", "Timestamp": "October 26, 2018 10:55 pm", "Headline": "උණුසුම අස්සේ මහින්ද පන්සල් යයි", "News Content": "නව අග්‍රාමාත්‍යවරයා වශයෙන් අද(26) පස්වරුවේ දිවුරුම් දුන් හිටපු ජනාධිපති මහින්ද රාජපක්ෂ මහතා සංඝ රතනයේ ආශිර්වාද ලබා ගෙන තිබේ. ඒ නාරාහේන්පිට පිහිටි අභයාරාමයේ දීය. ජනාධිපති ලේකම් කාර්යාලයෙන් පිටත්ව මහින්ද රාජපක්ෂ මහතා හුණුපිටියේ ගංගාරාම විහාරස්ථානයට ද ‍ගොස් සංඝ රතනයේ ආශිර්වාදය ලබා ගත්තේය. කෙසේ වෙතත් මේ වන විට මහින්ද රාපක්ෂ මහතාගේ පැමිණීම බලාපොරොත්තුව බොහෝ ජනකායක් ඔහුගේ නිල නිවස ඉදිරියේ රැඳී සිටින බව වාර්තා වෙයි.", "URL": "https://sinhala.adaderana.lk/news.php?nid=98287", "Category": null, "Parent URL": null}