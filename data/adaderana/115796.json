{"Source": "Adaderana", "Timestamp": "August 5, 2019 03:07 pm", "Headline": "අලුතින් හදන්න ගිය ක්‍රීඩා භූමියෙන් ශරීර කොටස් මතුවෙයි", "News Content": "දැරණියගල උඩපොළ ප්‍රදේශයේ නව ක්‍රීඩා පිටියක් සකස් කිරීමට අවශ්‍ය පස් පිටතින් ගෙනැවිත් දැමීමේ දී ගම්මුන්ට මිය ගිය පුද්ගලයින්ගේ ශරීර කොටස් හමුවී තිබේ. කෙසේ වෙතත් මේ සම්බන්ධයෙන් දැරණියගල පොලීසිය දැනුවත් කිරීමටත් සමඟ පොලිස් නිලධාරින් අදාළ ස්ථානයට ගොස් ඇත. දැරණියගල ප්‍රාදේශීය සභාව විසින් උඩපොළ ප්‍රදේශයේ මරණාධාර සමිතියේ ඉල්ලීම පරිදි පැරණි සුසාන භූමියක පස් මෙලෙස රැගෙන විත් තිබේ. මෙම පස් රැගෙන නව ක්‍රිඩාපිටිය ඉදි කිරීමට සුදානමින් සිට ඇත. කෙසේ වෙතත් මෙලෙස මියගිය පුද්ගලයින්ගේ ශරීර කොටස් හමුවීමත් සමඟ ප්‍රදේශය පුරා දැඩි දුර්ගන්ධයක් වහනය වන බවට ප්‍රදේශවාසීන් චෝදනා කරයි. ජලය ඇති ස්ථානයන්ට මෙම අපද්‍රව්‍ය එකතු වීම තුළින් අදාළ ප්‍රදේශයේ ජනතාව දැඩි අපහසුතාවකට පත්ව ඇත. මේ පිළිබඳ වැඩිදුර පරීක්ෂණ අවිස්සාවේල්ල වැඩබලන මහේස්ත්‍රාත්වරයාගේ පරික්ෂාවෙන් පසුව ශරීර කොටස් වෙන ස්ථානයකට ගෙන ගොස් වල දමන ලෙසට නියෝග කර ඇත. වැඩිදුර පරීක්ෂණ දැරණියගල පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=115796", "Category": null, "Parent URL": null}