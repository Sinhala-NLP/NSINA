{"Source": "Adaderana", "Timestamp": "December 24, 2018 10:04 am", "Headline": "දෙතැනක රිය අනතුරු දෙකක්-තිදෙනෙක්ට දිවි අහිමි", "News Content": "දිවයිනේ ප්‍රදේශ දෙකකදී සිදු වූ රිය අනතුරු දෙකකින් පුද්ගලයින් තිදෙනෙකු මියගොස් තිබේ. රුවන්වැල්ල සහ කටුනායක යන ප්‍රදේශවලදී අදාළ අනතුරු සිදුව ඇති බව පොලීසිය පැවසීය. රුවන්වැල්ල තුන්දොළ ප්‍රදේශයේදී බස් රථයක් සහ යතුරුපැදියක් එකිනෙක ගැටීමෙන් සිදු වූ අනතුරකින් තරුණයින් දෙදෙනෙතු මියගොස් තිබේ අනතුරුන් බරපතළ තුවාල ලැබූ යතුරුපැදිකරු අමිතිරිගල රෝහලට ඇතුළත් කිරීමෙන් පසු මියගොස් ඇති අතර පසුපැදිකරු වැඩිදුර ප්‍රතිකාර සඳහා අවිස්සාවේල්ල රෝහලට ඇතුළත් කිරීමේදී මියගොස් ඇති බව පොලීසිය සඳහන් කළේය. මෙලෙස මියගොස් ඇත්තේ 25 හැවිරි දැවමොට්ටාව, ආඩිඅම්බලම ප්‍රදේශයේ පදිංචිව සිටි තරුණයින් දෙදෙනෙකි. මේ අතර කටුනායකදී සිදු වූ බස් රථ අනතුරකින් 50 හැවිරිදි පුද්ගලයෙකු මියගොස් තිබේ. පෞද්ගලික බස් රථයක ගමන් කළ මගීයෙකු බස් රථය නැවත්විමට ප්‍රථම බස් රථයෙන් බැසීමට යාමේදී මාර්ගයේ ඇදවැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ පුද්ගලයා මීගමුව රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ කටුනායකප්‍රදේශයේම පදිංචිව සිටි පුද්ගලයෙකි. අනතුර සම්බන්ධයෙන් රුවන් වැල්ල සහ කටුනායක පොලිස් ස්ථාන වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101216", "Category": null, "Parent URL": null}