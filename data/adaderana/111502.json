{"Source": "Adaderana", "Timestamp": "June 7, 2019 11:24 am", "Headline": "මෝටර් රථයක් ඔයට යයි-රියදුරු අනූනවයෙන් බේරෙයි", "News Content": "වැලිමඩ, දිගන්තැන්න ප්‍රදේශයේදී මෝටර් රථයක් ඔයකට පෙරළීමෙන් අනතුරට ලක්ව තිබේ. දැඩි පරිශ්‍රමයකින් පසු දිවි බේරා ගැනීමට එහි රියදුරු සමත්ව තිබුණි. බණ්ඩාරවෙල වැලිමඩ මාර්ගයේ දිගනතැන්න පාලම ආසන්නයේදී ඊයේ(06) පස්වරුවේ මෙම අනතුර සිදුව තිබුණි. මෝටර් රථය අඩි 60ක්පමණ පහළින් ගලා බසිනා මැතැටිල්ල ඔයට ඇද වැටී ඇති අතර රියදුරු දැඩි පරිශ්‍රමයක් යොදා සිය දිවි බේරාගෙන තිබේ. අධික වර්ෂාවත් සමඟ මාර්ගයේ ඇති වූ ලිස්සනසුළුභාවය හේතුවෙන් රථය පාලනය කරගත නොහැකිව ප්‍රපාතයට පෙරලීගිය බවෙ එහි රියදුරු සඳහන් කළේය. පිළියන්දල සිට වැලිමඩ ප්‍රදේශයේ අවමංගල්‍ය උත්සවයකට සහභාගීවීම සඳහා යමින් සිටි මෝටර් රථයක් මෙලෙස අනතුරට ලක්ව ඇති අතර අනතුරින් මෝටර් රථයට දැඩි අලාභහානි සිදුව තිබුණි.", "URL": "https://sinhala.adaderana.lk/news.php?nid=111502", "Category": null, "Parent URL": null}