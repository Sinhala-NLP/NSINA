{"Source": "Adaderana", "Timestamp": "August 6, 2015 02:03 pm", "Headline": " ලක්ෂ්මන් වසන්තට ඇප ලැබෙයි", "News Content": "රක්ෂීත බන්ධනාගාර ගත කර සිටි හිටපු පාර්ලිමේන්තු මන්ත්‍රී ලක්ෂ්මන් වසන්ත පෙරේරා මහතා ඇප මත මුදාහැර තිබේ.අදාළ නඩුව අද කැඳවූ අවස්ථාවේ රුපියල් දෙලක්ෂ 50,000ක ශරීර ඇප මත ලක්ෂ්මන් වසන්ත පෙරේරා මහතා මුදාහැරීමට මාතලේ මහේස්ත්‍රාත් අතිරේක දිසා විනිසුරු සම්පත් ගමගේ මහතා නියෝග කර ඇති බව සඳහන්ය.වසන්ත පෙරේරා මහතාට ලබන 12 වනදා අධිකරණය හමුවේ පෙනී සිටින ලෙසටද මහේස්ත්‍රාත්වරයා නියෝග කළ බව අද දෙරණ වාර්තාකරු කියා සිටියි.දේශපාලන පක්ෂ ආධාරකරුවෙකු පැහැරගෙනගොස් පහරදීමේ සිද්ධියකට ආධාර අනුබල දීමේ චෝදනාව මත ලක්ෂ්මන් වසන්ත පෙරේරා මහතා පසුගිය 03 වනදා අත්අඩංගුවට ගෙන රක්ෂිත බන්ධනාගර ගත කරනු ලැබිණි.සිද්ධිය සම්බන්ධයෙන් අත්අඩංගුවට ගත් තවත් සැකකරුවන් සිව් දෙනෙකු මීට පෙර අධිකරණයට ඉදිරිපත් කිරීමෙන් අනතුරුව ලබන 12 වනදා දක්වා රක්ෂීත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=53079", "Category": null, "Parent URL": null}