{"Source": "Adaderana", "Timestamp": "May 22, 2016 03:21 pm", "Headline": " ලෝක සෞඛ්‍ය සමුළුවේ 69 වන සැසිය හෙට ", "News Content": "ලෝක සෞඛ්‍ය සමුළුවේ 69 වන සැසිවාරය හෙට(23) ස්විට්සර්ලන්තයේ ජීනීවා නුවරදී ආරම්භවීමට නියමිතව තිබේ.තිරසාර සංවර්ධනය සඳහා 2030 සැළැස්මට ලෝකය සුදානම් කිරීම යන්න මෙවර සමුළුවේ තේමාවයි.සමුළුවට හෙට සිට ලබන 28 වනදා දක්වා පැවැත්වීමට නියමිතය.මෙම සමුළුවට සහභාගීවීම සඳහා සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පෙරේදා ස්විට්සර්ලන්තයේ ජීනිවා නුවර බලා පිටත්ව ගියේය.මෙම සංචාරය සඳහා සෞඛ්‍ය අමාත්‍යවරයා සමඟ සෞඛ්‍ය ලේකම් අනුර ජයවික‍්‍රම මහතා, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා, වෛද්‍යවරු ඇතුළු නියෝජිතයින් 14 දෙනෙක් එක්වී සිටියි.එමෙන්ම සෞඛ්‍ය අමාත්‍යවරයා සමුළුවට සහභාගීවන රටවල සෞඛ්‍ය නියෝජිතයින් සමඟ ද්විපාර්ශික සාකච්ඡා කිහිපයකට ද සහභාගීවීමට නියමිත බව රජයේ ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=60390", "Category": null, "Parent URL": null}