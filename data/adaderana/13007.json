{"Source": "Adaderana", "Timestamp": "December 21, 2010 04:31 pm", "Headline": "එක්සත් ජාතීන්ගේ කමිටුව හා සාකච්ඡා කළොත් ඔවුන් නව පණක් ලබනවා", "News Content": "ශ්‍රී ලංකාවේ කඩවී ඇතැයි පැවසෙන මානව හිමිකම් පිළිබඳ සොයාබලා උපදෙස් ලබාදීම සඳහා එක්සත් ජාතීන්ගේ සංවිධානයේ මහ ලේකම් බැංකි මූන් මහතා විසින් පත්කළ විද්වත් කමිටුවට ශ්‍රී ලංකාවට පැමිණීමට ආරාධනා කිරීම තුළින් රජය සිදුකර ඇත්තේ අඥාන ක්‍රියාවක් බව අමාත්‍ය පාඨලී චම්පික රණවක මහතා පවසයි. උගත් පාඩම් හා ප්‍රතිසන්ධානය පිළිබඳ ජනාධිපති කොමිසම සමග අදාළ කමිටුව සාකච්ඡා කිරීම තුළින් සිදුවන්නේ එහි වාර්තාවට ශ්‍රී ලංකාව ද සහයෝගය ලබාදීමක් වන බවත්, එයින් එම කමිටුව නව පණක් ලබනු ඇති බවත් අද(21) කොළඹ පැවති මාධ්‍ය හමුවකදී අදහස් දක්වමින් ඒ මහතා සඳහන් කළේය. එක්සත් ජාතීන්ගේ කමිටුව ශ්‍රී ලංකාවට පැමිණීමට විරෝධය පළ කරන බවත්, ප්‍රඥාගෝචරව කටයුතු කරන ලෙස රජයෙන් ඉල්ලා සිටින බවත් ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=13007", "Category": null, "Parent URL": null}