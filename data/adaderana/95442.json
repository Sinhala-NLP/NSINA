{"Source": "Adaderana", "Timestamp": "September 3, 2018 05:54 am", "Headline": "වෙඩි තැබීමකින් පුද්ගලයෙකු මරුට", "News Content": "පුත්තලම - මංගලඑළිය ප්‍රදේශයේදී සිදු වු වෙඩි තැබීමකින් දෙදරු පියෙකු මිය ගොස් ඇති බව මුන්දලම පොලීසිය පවසයි. ඊයේ(02) රාත්‍රීයේ මංගඑළිය - හේන්යාය ප්‍රදේශයේදී මෙම වෙඩි තැබීම සිදුවී ඇති බව අද දෙරණ වාර්තාකරු සඳහන් කළේය. වෙඩි තැබීමෙන් මිය ගොස් ඇත්තේ මංගඑළිය - සමිඳුගම පදිංචිව සිටි ගීත් මංගල පෙරේරා නැමති 37 හැවිරිදි පුද්ගලයෙකි. වෙඩි තැබීම සිදු කළ බව කියන මංගලඑළිය - හේන්යාය පදිංචි වයස අවුරුදු 50 ක් වන අයෙකුව මුන්දලම පොලීසිය විසින් අත්අඩංගුවට ගෙන ඇත. ඔහු සතුව තිබූ වෙඩි තැබීමට යොදා ගත් බව බව බෝර 12 පතුරම් යෙදිය හැකි ගල්කටස් වර්ගයේ ගිනි අවියක්ද පොලීස් බාරයට ගෙන ඇත. මිය ගිය අය සහ අත්අඩංගුවට ගෙන ඇති අය අතර කාලයක පටන් ආරවුලක් තිබී ඇති බවත්, එහි ප්‍රතිඵලයක් ලෙස මෙම වෙඩි තැබීම සිදු කර ඇති බවත් පොලීසිය සඳහන් කරයි. මහේස්ත්‍රාත් පරීක්ෂණය පැවැත්වීමට නියමිතව ඇති අතර සිද්ධිය සම්බන්ධයෙන් මුන්දලම පොලීසිය වැඩිදුර විමර්ශන සිදුකරයි. (ජූඩ් සමන්ත)", "URL": "https://sinhala.adaderana.lk/news.php?nid=95442", "Category": null, "Parent URL": null}