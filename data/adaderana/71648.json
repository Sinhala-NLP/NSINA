{"Source": "Adaderana", "Timestamp": "April 2, 2017 09:48 pm", "Headline": " දූෂණ හා වංචා සිදුකරන දේශපාලනඥයන් වෙනුවෙන් නිසි තීරණ ගන්නවා", "News Content": "අවංක, කි‍්‍රයාශීලි සහ පිරිසිදු දේශපාලන ව්‍යාපාරයක් අද මේ රටේ තරුණ පරපුරේ මෙන්ම සමස්ත පොදු මහ ජනතාවගේ දේශපාලන පිපාසය බවට පත්ව ඇති බව ජනාධිපති මෛතී‍්‍රපාල සිරිසේන මහතා පවසයි. එමෙන්ම දූෂණ, වංචා සහ හොරකම් සිදු කරමින් රටේ රාජ්‍ය සම්පත් හා මහජනතාවගේ දේපළ අනිසි ලෙස භාවිතා කර සාක්කු පුරවා ගැනීමට යම් දේශපාලනඥයෙක් උත්සාහ කරනවානම් ඔහු කුමන දේශපාලන පක්ෂයකට අයත් වුවද ගත යුතු තීන්දු තීරණ නිසි ලෙස ගැනීමට තමා කිසිසේත් පසුබට නොවන බවද ඔහු අවධාරණය කළේය.ජනාධිපති මෛතී‍්‍රපාල සිරිසේන මැතිතුමා මේ බව අවධාරණය කළේ අද (02) පස්වරුවේ කොළඹ සුගතදාස ගෘහස්ථ කී‍්‍රඩාංගනයේ පැවති ශී‍්‍ර ලංකා නිදහස් පක්ෂ තරුණ පෙරමුණේ ජාතික මහා සමුළුව අමතමිනි.“විසඳුමට ජවයක්” තේමාව යටතේ දිවයිනම ආවරණය වන පරිදි තරුණ තරුණියන් 12,000 ගේ පමණ සහභාගිත්වයෙන් අති උත්කර්ෂවත් අන්දමින් තරුණ සමුළුව පැවැත්විණි. 2004 වසරෙන් පසුව වසර 13 කට පසු මෙම සමුළුව පැවැත්වීම සුවිශේෂී වන අතර මෙතෙක් කාලයක් තම ගැටළු ඉදිරිපත් කළ තරුණ ප‍්‍රජාව මෙවර ගැටළුවලට විසඳුම් හා යෝජනා රැගෙන සමුළුවට එක්වීම ද විශේෂත්වයකි.තරුණ සමුළුව ඇමතූ ජනාධිපතිතුමා වැඩිදුරටත් ප‍්‍රකාශ කළේ අවංක සහ පිරිසිදු දේශපාලන ව්‍යාපාරයක් වෙනුවෙන් ශී‍්‍ර ලංකා නිදහස් පක්ෂය නැවත පෙරට එන බව තරුණ ජවය සමඟ මුසු වූ මෙම සමුළුව තුළින් මනාව පිළිඹිඹු වන බවයි.තමා ශී‍්‍ර ලංකා නිදහස් පක්ෂයේ සභාපතිත්වය බාර ගත්තේ තම පවුලේ කිසිවෙකුට ඔටුනු පැළඳවීමට නොව රටේ සමස්ත තරුණ පරපුර සහ පොදු ජනතාව වෙනුවෙන් සුබදායී අනාගතයක් ගොඩනගාදීමට පක්ෂය ශක්තිමත් කිරීමට බව ද පැවසූ ජනාධිපතිතුමා අද ශී‍්‍ර ලංකා නිදහස් පක්ෂය ප‍්‍රතිසංවිධානය කරමින් නව වැඩපිළිවෙළක් ඔස්සේ ඉදිරියට ගෙන යන බව ද කියා සිටියේය.නමුත් පක්ෂයේ ගමන් මග වෙනුවෙන් විවිධ බාධා එල්ලවන බව ප‍්‍රකාශ කළ ජනාධිපතිතුමා තමාට පක්ෂයේ සභාපතිත්වය බාර ගැනීමට ආරාධනා කළානම් පක්ෂය ඉදිරියට කරගෙන යාමට ඉඩ ලබාදිය යුතු බවද කියා සිටියේය.අද ශී‍්‍ර ලංකා නිදහස් පක්ෂය ගම මෙන්ම නගරය තුළ ද සියලුදෙනාට එක ලෙස විවෘත බව පැවසූ ජනාධිපතිතුමා පළාත් පාලන මැතිවරණය මෙම වර්ෂය තුළ පැවැත්වීමට හැකිවනු ඇති බවත් එම මැතිවරණයේදී අපේක්ෂකයින් ජයග‍්‍රහණය කිරීමට නොව අපේක්ෂකයින් වී පක්ෂය ජයග‍්‍රාහී ලෙස ඉදිරියට ගෙන යාමට ඉදිරියට පැමිණෙන ලෙස තමා තරුණ පරපුරට ආරාධනා කරන බව ද කියා සිටියේය.ශී‍්‍ර ලංකා නිදහස් පක්ෂය විසින් අමතක කර දමා තිබූ තාරුණ්‍යය ශී‍්‍ර ලංකා නිදහස් පක්ෂයේ සභාපති, ජනාධිපති ගරු මෛතී‍්‍රපාල සිරිසේන මැතිතුමාගේ මග පෙන්වීම මත නැවතත් ඔපදමා රටේ අනාගතයට සූදානම් කිරීම වෙනුවෙන් මෙහිදී තරුණ තරුණියන්ගේ කෘතවේදීත්වය ජනාධිපතිතුමා වෙත පිරිනැමිණි.ශී‍්‍ර ලංකා නිදහස් තරුණ පෙරමුණේ ප‍්‍රතිසංවිධාන වාර්තාව ද ජනාධිපතිතුමා වෙත පිළිගැන්වීය.‘විසඳුම’ ග‍්‍රන්ථය සහ ‘නිදහස්’ පුවත්පතේ පළමු පිටපත ද ජනාධිපතිතුමා වෙත පිළිගැන්වූ අතර ශී‍්‍ර ලංකා නිදහස් පක්ෂ තරුණ පෙරමුණේ ජාතික මහා සමුළුව නිමිත්තෙන් නිකුත් කළ සමරු කලාපය ද පිළිගැන්විණි.ශී‍්‍ර ලංකා නිදහස් පක්ෂ තරුණ පෙරමුණේ නිල වෙබ් අඩිවිය විවෘත කෙරුණේ ද ජනාධිපතිතුමා අතිනී. මහා සංඝරත්නය ඇතුළු අන්‍යාගමික පූජකවරුන් ද, ශී‍්‍ර ලංකා නිදහස් පක්ෂයේ මහ ලේකම් අමාත්‍ය දුමින්ද දිසානායක, එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර යන මහත්වරුන් ද ශී‍්‍ර ලංකා නිදහස් පක්ෂයේ ජ්‍යෙෂ්ඨ උපසභාපති හිටපු අග‍්‍රාමාත්‍ය දී.මූ ජයරත්න මහතා ඇතුළු පක්ෂයේ ජ්‍යෙෂ්ඨ මැති ඇමතිවරු රැසක් ද ශී‍්‍ර ලංකා නිදහස් පක්ෂ තරුණ පෙරමුණේ සභාපති හිටපු නියෝජ්‍ය අමාත්‍ය ශාන්ත බණ්ඩාර, ලේකම් එරික් වීරවර්ධන යන මහත්වරුන් ඇතුළු තරුණ තරුණියන් විශාල පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=71648", "Category": null, "Parent URL": null}