{"Source": "Adaderana", "Timestamp": "March 1, 2019 09:39 am", "Headline": "පොළව යට රත්‍රං හොයන යන්ත්‍රයක් දළුව වත්තකින් මතුවෙයි ", "News Content": "පොළව ඇතුළත පරීක්ෂා කිරීමේ යන්ත්‍රයක් දළුව කරඹ ප්‍රදේශයේ වත්තක තිබී සොයා ගත් බව පුත්තලම පොලිස් අධිකාරී කාර්යාලයේ කොට්ඨාශ දූෂණ මර්ධන ඒකකය පවසා සිටියි. එම ඒකකයට ලැබුණු තොරතුරක් මත අද (01) අළුයම 02 පමණ එම ප්‍රදේශයේ මෝල වත්ත පරීක්ෂා කිරීමේදී මෙය සොයා ගැනීමට හැකිවී තිබේ. මෙය යුධ හමුදාව හා විශේෂ කාර්ය බලකා නිළධාරීන් පොළව ඇතුලත බෝම්බ හා ලෝහ වර්ග ඇත්දැයි සොයා බැලීමට භාවිතා කරන බව වැටලීම සිදු කළ පොලිස් නිළධාරීන් සඳහන් කර සිටියි. සොයා ගන්නා ලද මෙම උපකරණය මගින් රං, රීදී පොළව ඇතුළත ඇත්දැයි පරීක්ෂා කිරීමට යම් හඬවල් හා දත්ත පෙන්වන බවත් මෙය කුමන අරමුණකින් කවුරුන් විසින් ගෙන අවේද යන්න පරීක්ෂණ ආරම්භ කර තිබේ. මෙය ජපන් රටේ නිශ්පාදිත අළුත්ම ඩිජිටල් දත්ත ලබා දෙන උපකරණයක් වේ. සිද්ධිය සම්බන්ධව දැනට එම වතු හිමියා හා තවත් පුද්ගලයකුගෙන් ප්‍රශ්ණ කිරීම අරභා ඇත.", "URL": "https://sinhala.adaderana.lk/news.php?nid=105246", "Category": null, "Parent URL": null}