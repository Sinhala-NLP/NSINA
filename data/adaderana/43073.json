{"Source": "Adaderana", "Timestamp": "May 8, 2014 02:08 pm", "Headline": "ජාත්‍යන්තර රතු කුරුස දිනය අදයි ", "News Content": "ජාත්‍යන්තර රතු කුරුස දිනය අදට යෙදී තිබේ. මෙවර ජාත්‍යන්තර රතු කුරුස දිනයේ තේමාව ලෙස ප්‍රකාශයට පත්ව ඇත්තේ ‘‘ මගේ කතාව ‘‘ යන්නයි. ජාත්‍යන්තර රතු කුරුස සංවිධානයෙන්, රතු අඩසඳ ව්‍යාපාරය, ශ්‍රි ලංකා රතු කුරුස සංගමය යන සංවිධාන වලින් සේවය ලැබු ඕනෑම අයෙකුට තම අත්දැකීම අද දිනයේ ප්‍රකාශ කළ හැකිය. ජාත්‍යන්තර රතු කුරුස දිනය වෙනුවෙන් අද පෙරවරුවේ රතු කුරුස මූලස්ථානයේ සිට විහාරමහාදේවි උද්‍යානය දක්වා පාගමනක් සංවිධානය කර තිබුණිි. එමෙන්ම මෙරට ක්‍රියාත්මක රතු කුරුස සංවිධාන වලින් සේවය ලැබු පිරිසකගේ අත්දැකිම් ඇතුළත් ‘‘ මයි ස්ටෝරි‘‘ නැමති කෘතියක් ද ලක්ෂ්මන් කදිරගාමර් මධ්‍යස්ථානයේ දි අද පෙරවරුවේ එළි දක්වල ලදී. ලොව පුරා රටවල් 189ක රතු කුරුස සංවිධාන වල මිලියන 17ක රතු කුරුස ස්වෙච්ඡා සේවකයින් පිරිසක් ක්‍රියාත්මකව සිටින බව සඳහන් වෙයි.", "URL": "https://sinhala.adaderana.lk/news.php?nid=43073", "Category": null, "Parent URL": null}