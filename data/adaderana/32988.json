{"Source": "Adaderana", "Timestamp": "April 4, 2013 09:36 am", "Headline": "දිවිනැගුමෙන් උළු නඟා සිටුවයි", "News Content": "දිවිනැගුම ජාතික වැඩසටහන යටතේ අභාවයට යමින් තිබූ උළු කර්මාත්නය යළි නඟා සිටුවීමේ වැඩසටහනක් ක්‍රියාත්මක කර තිබේ. මේ යටතේ වසා දමා තිබූ උළු කර්මාන්ත ශාලා 150 ට අධික ප්‍රමාණයක නැවත නිෂ්පාදන කටයුතු ආරම්භ කර ඇති බව ආර්ථික සංවර්ධන අමාත්‍යංශය සඳහන් කළේය. අඩු ආදායම්ලාභී පවුල් 30000 ක නිවාසවලට උළු සෙවිලි කිරීම සඳහා දශලක්ෂයකට අධික උළු ප්‍රමාණයක් දිවි නැගුම වැඩසටහන යටතේ මේ වන විටත් මිලදී ගෙන තිබේ. වෙන්නප්පුව, කටාන සහ කටුගම්පොල යන ප්‍රදේශවල උළු කර්මාන්තශාලා 312 ක් පවතින අතර ඉන් 256 ම කුඩා කම්හල් බව ආර්ථික සංවර්ධන අමාත්‍යංශය සඳහන් කළේය. අදාළ කම්හල්වලින් ආර්ථික සංවර්ධන අමාත්‍යංශය උළු මිලදී ගැනීමත් සමග වසා දමා තිබූ කර්මාන්ත ශාලා රැසක කටයුතු යළි ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=32988", "Category": null, "Parent URL": null}