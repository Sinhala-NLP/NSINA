{"Source": "Adaderana", "Timestamp": "April 26, 2016 11:31 am", "Headline": "බසය ලොරියේ ගැටී 15ක් රෝහලේ", "News Content": "මොරටුව, මොරටුවැල්ල ප්‍රදේශයේ සිදුවු රිය අනතුරකින් පුද්ගලයින් 15 දෙනෙකු තුවාල ලබා තිබේ.අද(26) උදෑසන මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පානදුර සිට කොළඹ බලා ධාවනය වු සුඛෝපභෝගී බස් රථයක් මගීන් නංවා ගැනීම සඳහා බස්නැවතුම්පොළක නතර කර ඇති බව සඳහන්ය. එහිදී පිටුපසින් පැමිණි ලොරි රථයක් ද බස් රථයේ පිටුපසින් නතර කර ඇති අතර එම දෙසටම ධාවනය වු ලංකා ගමනාගමන මණ්ඩලයට අයත් බස් රථයක් ලොරි රථයේ ගැටීමෙන් අනතුර සිදුව ඇති බව පොලීසිය පවසයි. අනතුරෙන් ලංගම බස් රථයේ රියදුරු ඇතුළු පුද්ගලයින් 15 දෙනෙකු තුවාල ලබා තිබේ. ඔවුන් ප්‍රතිකාර සඳහා කළුබෝවිල, පානදුර සහ මොරටුව - ලුනාව යන රෝහල්වලට ඇතුළත් කර ඇති බව සඳහන්ය.අනතුර සම්බන්ධයෙන් මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59513", "Category": null, "Parent URL": null}