{"Source": "Adaderana", "Timestamp": "April 13, 2019 05:53 pm", "Headline": "යාපනයෙන් මෝටාර් උණ්ඩ දෙකක් හමුවෙයි", "News Content": "යාපනය නගරයේ පිහිටි ළමා අධිකරණයට පිවිසෙන මාර්ගයේ ගෙවත්ත තිබි මෝටාර් උණ්ඩ දෙකක් සොයාගෙන ඇති බව යාපනය පොලීසිය පවසයි. පොලිසිය පැවසුවේ මිලිමීටර 81 වර්ගයේ මෝටාර් උණ්ඩ දෙකක් ඊයේ(12) සොයාගෙන ඇති අතර, අදාළ මෝටාර් උණ්ඩ පැරණි තත්ත්වයේ පසුවන බවයි. ගෙවත්තක වළක් සකස් කිරීමේදී අදාළ උණ්ඩ දෙක හමුවි ඇති අතර, අනතුරුව පොලීසිය දැනුවත් කිරීමෙන් අනතුරුව පොලීසිය උණ්ඩ ගොඩගත් බවද පොලීසිය පැවසීය. ‍පොලිසිය පැවසුවේ යාපනය මහේස්‍ත්‍රාත් අධිකරණය නියෝග යටතේ පොලිස් විශේෂ කාර්ය බළකා නිලධාරීන් අදාළ බෝම්බ නිශ්ක්‍රීය කිරීමට නියමිත බවයි. සිද්ධිය සම්බන්ධයෙන්යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107929", "Category": null, "Parent URL": null}