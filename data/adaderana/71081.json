{"Source": "Adaderana", "Timestamp": "March 19, 2017 11:34 am", "Headline": " ඇළ මාර්ගයෙන් මළ සිරුරක් මතුවෙයි", "News Content": "අවිස්සාවේල්ල - තල්දූව ප්‍රදේශයේ ඇළ මාර්ගයක තිබී සැකකටයුතු අන්දමින් මියගිය පුද්ගලයෙකුගේ මළ සිරුරක් සොයාගෙන තිබේ. අවිස්සාවේ‍ල්ල පොලීසියට ලැබුණු තොරතුරක් මත අදාළ මළ සිරුර සොයාගෙන ඇති බව සඳහන්ය. අදාළ පුද්ගලයා මීට දින කිහිපයකට පෙර මියගොස් ඇති බවට නිරීක්ෂණය වී ඇති අතර එම පුද්ගලයාගේ අනන්‍යතාව මෙතෙක් තහවුරු වී නොමැති බව පොලීසිය සඳහන් කළේය. මළ සිරුර අවිස්සාවේල්ල රෝහලේ තබා ඇති අතර පශ්චාත් මරණ පරීක්ෂණය අද(19) සිදුකිරීමට නියමිතය. අවිස්සාවේල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71081", "Category": null, "Parent URL": null}