{"Source": "Adaderana", "Timestamp": "June 29, 2014 03:37 pm", "Headline": "වයඹ වන අලි තර්ජනවලට  විශේෂ වැඩපිළිවෙළක් ", "News Content": "වයඹ පළාතේ ජනතාව මුහුණ පා සිටින වන අලි තර්ජනය අවම කරගැනීම සඳහා පළාත් සභාව මගින් විශේෂ වැඩපිළිවෙළක් ආරම්භ කර තිබේ. ඒ අනුව කිලෝමීටර් 156ක දිගින් යුත් අලි වැටක් ඉදිකිරීම අද ආරම්භ කළ බව වයඹ පළාත් ප්‍රධාන අමාත්‍ය දයාසිරි ජයසේකර මහතා පවසයි. මේ සඳහා රුපියල් මිලියන 85ක මුදලක් වැය වන බව ප්‍රධාන අමාත්‍යවරයා කියා සිටියේය. දැඩි ලෙස වන අලි තර්ජනයට මුහුණ පා සිටින ගල්ගමුව, ගිරිබාව, පොල්පිතිගම, මහව සහ නිකවැරටිය ප්‍ර දේශවල ජනතාවට මෙම අලි වැට ඉදිරීම තුළින් ආරක්ෂාව සැලසෙනවා.", "URL": "https://sinhala.adaderana.lk/news.php?nid=44298", "Category": null, "Parent URL": null}