{"Source": "Adaderana", "Timestamp": "November 3, 2011 02:57 pm", "Headline": "සිංහරාජයේ අනවසරයෙන් දඩයම් කළ සිව්දෙනෙකුට මාංචු", "News Content": "සිංහරාජ වනාන්තරයේ අනවසරයෙන් දඩයමේ යෙදුණු පුද්ගලයින් සිව්දෙනෙකු කොළොන්න පොලිසිය විසින් අත්අඩංගුවට ගෙන තිබේ. සිංහරාජ වනාන්තරයේ උල්ඉඳුවාව ප්‍රදේශයේ දී අද(03) පෙරවරුවේ අදාළ ඔවුන් අත්අඩංගුවට ගත් බව පොලිසිය සඳහන් කරයි. අත්අඩංගුවට ගත් සැකකරුවන් ළග තිබී බෝර 12 වර්ගයේ ගිනි අවියක්, බඳින තුවක්කු දෙකක් සහ දඩයම් කරන ලද මස් කිලෝග්‍රෑම් 10 ක් සොයාගෙන ඇත. සැකකරුවන් හෙට(04) අධිකරණය හමුවට ඉදිරිපත් කිරීමට නියමිත බව කොළොන්න පොලිසිය සඳහන් කරයි.", "URL": "https://sinhala.adaderana.lk/news.php?nid=19765", "Category": null, "Parent URL": null}