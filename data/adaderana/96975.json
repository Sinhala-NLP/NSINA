{"Source": "Adaderana", "Timestamp": "October 1, 2018 07:14 am", "Headline": "අයිස් සමඟ ඉන්දීය ජාතිකයෙක් අත්අඩංගුවට", "News Content": "රුපියල් ලක්ෂ 58 ක් වටිනා අයිස් මත්ද්‍රව්‍ය සමඟ ඉන්දීය ජාතිකයෙකු කටුනායක බණ්ඩාරනායක ජාත්‍යන්තර ගුවන්තොටුපල පරිශ්‍රයේදී අත්අඩංගුවට ගෙන තිබේ. අද(01) අලුයම 1.40ට පමණ පොලිස් මත්ද්‍රව්‍ය කාර්යංශ කටුනායක ගුවන්තොටුපල ඒකකයේ නිලධාරීන්ට ලද තොරතුරක් මත සෝදීසි කිරිම සිදු කර තිබේ. එහිදී ඉන්දියාවේ සිට ගුවනින් මෙරටට රැගෙන ආ අයිස් නමැති මත්ද්‍රව්‍ය ග්‍රෑම් 484 සමඟ පුද්ගලයකු අත්අඩංගුවට ගෙන තිබේ. අත්අඩංගුවට ගත් අයිස් මත්ද්‍රව්‍ය තොගයේ වටිනාකම රුපියල් ලක්ෂ 58 ක්. 22 හැවිරිදි ඉන්දීය ජාතිකයෙකු විසින් මෙලෙස ඉතා සූක්ෂම ලෙස තම ගමන් මල්ලේ සගවාගෙන අයිස් මත්ද්‍රව්‍ය තොගය මෙරටට ගෙනවිත් තිබේ. සැකකරු මීගමුව මහේස්ත්‍රාත් අධිකරණයට අද ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=96975", "Category": null, "Parent URL": null}