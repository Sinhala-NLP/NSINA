{"Source": "Adaderana", "Timestamp": "November 13, 2018 06:24 am", "Headline": "බයිසිකලෙන් කසිප්පු ඇද්ද පුද්ගලයෙක් මාට්ටු", "News Content": "යතුරුපැදියකින් නීති විරෝධී මත්පැන් ප්‍රවාහනය කරමින් සිටි පුද්ගලයෙකු අත්අඩංගුවට ගැනීමට පෑලියගොඩ දිසා අපරාධ කොට්ඨාසය සමත්ව තිබේ. ඊයේ(12) සවස 6.15 ට පමණ කොච්චිකඩේ පොලිස් වසමේ කොච්චිකඩේ මඩම්පැල්ල මාර්ගයේ අලුවාපාලම අසලදී මෙම අත්අඩංගුවට ගැනීම සිදු කර තිබේ. නීති විරෝධි මත්පැන් වන කසිප්පු මිලිලීටර් 33750 ක් එනම් බෝතල් 45 ක් යතුරුපැදියකින් ප්‍රවාහනය කරමින් සිටි පුද්ගලයෙකු මෙලෙස අත්අඩංගුවට පත්ව තිබේ. අත්අඩංගුවට පත් සැකකරු වයස අවුරුදු 32 ක් වු උඩංගාව, කොච්චිකඩේ ප්‍රදේශයේ පදිංචිකරුවෙකි. සැකකරු අද(13) දිනයේ දී මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. පෑලියගොඩ දිසා අපරාධ කොට්ඨාසය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=99115", "Category": null, "Parent URL": null}