{"Source": "Adaderana", "Timestamp": "June 5, 2011 11:52 pm", "Headline": "ලංවිම ලොකු පුටු අලුත්වෙයි", "News Content": "ලංකා විදුලි බලමණ්ඩලයට සභාපතිවරයෙකු ඇතුළු නව අධ්‍යක්ෂ මණ්ඩලයක් පත් කිරීමට නියමිත බව විදුලිබල හා බලශක්ති අමාත්‍යංශය සඳහන් කරයි. ඒ අනුව හෙට (06)සිට ලංකා විදුලිබල මණ්ඩලයට නව සභාපතිවරයෙක්, උප සභාපතිවරයෙක් ඇතුළු නව අධ්‍යක්ෂ මණ්ඩලයක් පත්කිරීමට විදුලිබල හා බලශක්ති අමාත්‍යාංශය පියවර ගෙන ඇති බව විදුලිබල හා බලශක්ති අමාත්‍යංශයේ මාධ්‍ය ඒකකය නිකුත් කළ නිවේදනයක දැක්වේ. එමෙන්ම ලංකා විදුලිබල මණ්ඩලයට 2011.06.08 වන දින සිට නව සාමාන්‍යාධිකාරීවරයෙකුද පත්කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=16568", "Category": null, "Parent URL": null}