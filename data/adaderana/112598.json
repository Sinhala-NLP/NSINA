{"Source": "Adaderana", "Timestamp": "June 23, 2019 01:36 pm", "Headline": "ත්‍රිකුණාමලයේ බිම් අඟලක්වත් අමෙරිකාවට දෙනවට තරයේ විරුද්ධයි", "News Content": "ත්‍රිකුණාමලයේ බිම් කොටස් අමෙරිකාවට පවරාදෙන්නේනම් ඊට තමන් තරයේ විරුද්ධ වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසන්ත පුංචිනිළමේ මහතා පවසයි. ත්‍රිකුණාමල දිස්ත්‍රික් මාධ්‍යවේදීන්ගේ සංගමයේ ග්‍රන්ථ නාමාවලිය එළිදැක්වීමේ උත්සවයට ඊයේ (23) පස්වරුවේ එක්වෙමින් ඔහු මේ බව සඳහන් කළේය. ත්‍රිකුණාමලයේ බිම් කොටස් අමෙරිකාවට පවරාදෙන්නේනම් එහි ජීවත්වන ජනතාවගේ ආරක්ෂාව තහවුරු විය යුතු බවත් ඒ සඳහා විසඳුම් සෙවිය යුතු අතර විදෙස් රටකට ඉඩම් ලබා දීමට තමන් එකඟ නැති බවත් ඔහු පවසයි. 51%ක වන ජනගහණයක් ඇති ලංකාවේ එකම දිස්ත්‍රික්කය ලෙස කුමන ආණ්ඩුවකින් වුවද තම ප්‍රදේශය සුරක්ෂිත බවට සහතික කළ යුතු බවත් ඒ මහතා ප්‍රකාශ කළේය. රටේ සංවර්ධනය හා රැකියා අවශ්‍ය වුවද ඊට ප්‍රථම භූමියේ ආරක්ෂාව තහවුරු විය යුතු බව සුසන්ත පුංචිනිළමේ මහතා ප්‍රකාශ කළේය.", "URL": "https://sinhala.adaderana.lk/news.php?nid=112598", "Category": null, "Parent URL": null}