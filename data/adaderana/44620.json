{"Source": "Adaderana", "Timestamp": "July 12, 2014 02:09 pm", "Headline": "සුළඟේ වේගය වැඩියි ", "News Content": "අද(12) දිවයින වටා මුහුදු ප්‍රදේශ විටින් විට රළු විය හැකි බව කාලගුණ විද්‍යා දෙපාර්තමේන්තුව පවසයි. විශේෂයෙන් ගාල්ල සහ මාතර දක්වා මුහුදු ප්‍ර දේශයේ තැනින් තැන වැසි ඇති වන බව එම දෙපාර්තමේන්තුව සඳහන් කරයි. නැගෙනහිර සහ ගිණිකොණ දෙසින් වෙරළට ඔබ්බෙන් වන මුහුදු ප්‍රදේශ වල ද සුළගේ වේගය විටින් විට ඉහළ යා හැකි බව එම දෙපාර්තමේන්තුව පවසයි. නිරිත දිගින් හමන සුළඟේ වේගය පැයට කිලෝමීටර් 30ත් 40ත් පමණ වන අතර සුළඟේ වේගය පැයට කිලෝමීටර් 50ත් 60ත් පමණ දක්වා ඉහළ යා හැකි බව ද සඳහන් වෙයි. බෙංගාල බොක්ක මුහුදු ප්‍ර දේශයේ සුළඟේ වේගය පැයට කිලෝමීටර් 80ක් දක්වා ඉහළ යා හැකි බව ද කාලගුණ විද්‍යා දෙපාර්තමේන්තුව සඳහන් ක‍රයි.", "URL": "https://sinhala.adaderana.lk/news.php?nid=44620", "Category": null, "Parent URL": null}