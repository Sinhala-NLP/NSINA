{"Source": "Adaderana", "Timestamp": "November 4, 2010 11:42 am", "Headline": "ශ්‍රී ලාංකික යුද අපරාධකරුවෙක් කැනඩාවේදී අත්අඩංගුවට", "News Content": "යුද අපරාධ වලට සම්බන්ධ බවට චෝදනා ලැබූ කැනඩාවේ වෙසෙන ශ්‍රී ලාංකික සරණාගතයෙකු එරට පොලීසිය විසින් අත්අඩංගුවට ගෙන තිබේ. ශ්‍රී ලාංකික‍ ද්‍රවිඩ සරණාගතයින් 492 ක පිරිසක් රැගත් නෞකාව ඉකුත් අගෝස්තු මාසයේදී තායිලන්තයේ සිට කැනඩාවට සංක්‍රමණය විය. කැනේඩියානු ආගමන හා විගමන නීතිය අනුව ඕනෑම යුද අපරාධ හෝ ත්‍රස්තවාදි කටයුත්තකම සම්බන්ධ සංක්‍රමණිකයෙකු සිය රටට පිටුවහල් කිරිමට හැකි බව විදෙස් මාධ්‍ය උපුටා දක්වයි. එසේ වුවද මෙම ද්‍රවිඩ ජාතික පුද්ගලයා යළි ශ්‍රී ලංකාවට පිටුවහල් කරන්නේද තවදුරටත් රඳවා තබාගන්නේද නැද්ද යන්න පිළිබඳ කැනේඩියානු දේශසීමා සේවා ඒජන්සිය(CBSA)කිසිවක් ප්‍රකාශ කර නැති අතර ඔවුන් ඒ පිළිබඳ ප්‍රතිචාර දැක්වීම ප්‍රතික්ෂේප කර තිබේ. එහෙත් කැනඩා රජයේ මහජන ආරක්ෂක අමාත්‍ය වික් ටෝව්ස් මහතා ප්‍රකාශ කර ඇත්තේ කැනඩාව අපරාධ කටයුතුවල මූලස්ථානයක් කරන්නට ඉඩදෙන්නේ නැති බවයි. එසේම කැනඩවේ පරාර්ථකාමීත්වයෙන් අයුතු ප්‍රයෝජන ගන්නට ඉඩ නොතබව බවද කැනේඩියානු මහජන ආරක්ෂක අමාත්‍ය වික් ටෝව්ස් මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=11930", "Category": null, "Parent URL": null}