{"Source": "Adaderana", "Timestamp": "April 13, 2013 03:29 am", "Headline": "ඉන්දීය නියෝජිතයින් ආපසු යයි", "News Content": "සිව් දින නිල සංචාරයක් සඳහා මෙරටට පැමිණ සිටි ඉන්දීය පාර්ලිමේන්තු නියෝජිත පිරිස ඊයේ (12) දිවයිනෙන් පිටව ගොස් තිබේ. නව දෙනෙකුගෙන් යුත් මෙම පාර්ලිමේන්තු නියෝජිත පිරිස පසුගිය සඳුදා රාත්‍රියේ දිවයිනට පැමිණියේය. ඔවුන් දී පාර්ලිමේන්තු සංකිර්ණය වෙත ගොස් කථානායක චමල් රාජපක්ෂ මහතා මුණගැසී සාකච්ඡා කළේය. මෙම නියෝජිත කණ්ඩායම විදේශ කටයුතු අමාත්‍ය මහාචාර්ය ජී.එල් පීරිස් මහතා මුණගැසී සාකච්ඡා කළ අතර එහි දී දෙරටට වැදගත් වන කරුණු රැසක් පිළිබඳ සාකච්ඡා කළ බව විදේශ කටයුතු අමත්‍යංශය සඳහන් කළේය. ඉන් අනතුරුව ඔවුන් යාපනය ප්‍රදේශයේ සංචාරයක නිරත වූ අතර එහි දී ඉන්දියානු ආධාර යටතේ උතුරේ ක්‍රියාත්මක වන ව්‍යාපෘති පිළිබඳව ඔවුන් නිරීක්ෂණය කොට තිබේ. මෙම සංචාරයේ දී ඉන්දිය පාර්ලිමේන්තු නියෝජිත පිරිස ආර්ථික සංවර්ධන අමාත්‍ය බැසිල් රාජපක්ෂ මහතා ද මුණගැසී සාකච්ඡා කර තිබේ.", "URL": "https://sinhala.adaderana.lk/news.php?nid=33230", "Category": null, "Parent URL": null}