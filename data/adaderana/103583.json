{"Source": "Adaderana", "Timestamp": "February 2, 2019 02:17 pm", "Headline": "නීති විරෝධීව රත්‍රං තොගයක් ප්‍රවාහනය කරමින් සිටි දෙදෙනෙක් අත්අඩංගුවට", "News Content": "නීති විරෝධී ආකාරයෙන් රත්‍රං තොගයක් ප්‍රවාහනය කරමින් සිටි පුද්ගලයින් දෙදෙනෙකු නාවික හමුදාව විසින් කල්පිටිය කුඩාව ප්‍රදේශයේදී අත්අඩංගුවට ගෙන තිබේ. නාවික හමුදාව සඳහන් කළේ නාවික හමුදාවට ලද තොරතුරක් මත සිදු කළ වැටලීමකදී ඔවුන් අත්අඩංගුවට ගත් බවයි. ඔවුන් සතුව තිබී රත්‍රං කිලෝග්‍රෑම් 11යි දශම 06ක් නාවික හමුදා බාරයට ගෙන තිබේ. සිද්ධිය සම්බන්ධයෙන් නාවික හමුදාව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=103583", "Category": null, "Parent URL": null}