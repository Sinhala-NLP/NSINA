{"Source": "Adaderana", "Timestamp": "October 16, 2015 04:03 pm", "Headline": "සිව්හැවිරිදි දරුවාගේ සාක්ෂිය ප්‍රබලවෙයි - මවත් පුතාත් පෝරකයට", "News Content": "කාන්තා ඝාතනයකට වරදකරු වූ මවකට සහ පුතෙකුට මහනුවර මහාධිකරණය මරණ දඬුවම නියම කර තිබේ.මියගිය කාන්තාවගේ ස්වාමිපුරුෂයාට හා ඔහුගේ මවට මෙලෙස මරණ දඬුවම නියම වී ඇති බව සඳහන්ය.2009 වසරේදී මාතලේ රත්තොට ප්‍රදේශයේදී 30 හැවිරිදි අදාළ කාන්තාවට වෙඩි තබා තියුණු ආයුධයකින් සහ මුගුරකින් පහරදී ඝාතනය කර තිබුණි.මේ සම්බන්ධයෙන් ඇයගේ ස්වාමිපුරුෂයාට සහ ස්වාමිපුරුෂයාගේ මවට එරෙහිව මහනුවර මහාධිකරණය හමුවේ නඩු පවරා තිබූ බව අද දෙරණ වාර්තාකරු පැවසුවේය.නඩු විභාගයේදී මියගිය කාන්තාවගේ එවකට සිව්හැවිරිදි දරුවා විසින් සිදු කරන ලද සාක්ෂිය නඩුවේ ප්‍රබල සාක්ෂියක් බවට පත් වූ බව සඳහන්ය.විත්තිකරුවන්ට එරෙහි චෝදනා සාධාරණ සැකයකින් තොරව ඔප්පුවීම හේතුවෙන් විත්තිකාර 58 හැවිරිදි මවට සහ 38 හැවිරිදි පුත්‍රයාට මරණ දඬුවම නියම කරන බව මහාධිකරණ විනිසුරු මේනකා විජේසුන්දර ප්‍රකාශයට පත් කළාය.", "URL": "https://sinhala.adaderana.lk/news.php?nid=54488", "Category": null, "Parent URL": null}