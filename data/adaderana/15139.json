{"Source": "Adaderana", "Timestamp": "March 29, 2011 10:19 am", "Headline": "ඉන්දීය නිවාස ව්‍යාපෘතිය පමාවන ලකුණු මතුවෙයි", "News Content": "උතුරු පළාතේ අවතැන් වූ ද්‍රවිඩ ජනතාව වෙනුවෙන් නිවාස 50, 000 ක් ගොඩනැංවීමේ ඉන්දීය නිවාස ව්‍යාපෘතිය ප්‍රමාද වන බවක් පෙනීයන බව වාර්තා වේ. මෙම ව්‍යාපෘතියට අදාළ නිවාස 1000 ක් ගොඩනැංවීමේ මූලික අදියර ජූලි මාසය වනවිට ආරම්භ කිරීමේ ඉඩ ප්‍රස්ථා පවතින බව ශ්‍රී ලංකා ජනාධිපති මහින්ද රාජපක්ෂ මහතා සඳහන් කර ඇති බව ඉන්දීය මාධ්‍ය වාර්තා සඳහන් කරයි. 2010 වසරේ ජූනි මාසයේදී මෙම ව්‍යාපෘතිය පිළිබඳව නිවේදනය කළ අතර නොවැම්බර් මාසයේදී ඉන්දීය විදේශ අමාත්‍ය එස්. එම්. ක්‍රිෂ්ණා මහතා විසින් මූලික අදියර සඳහා මුල් ගල තබනු ලැබීය. මෙම මූලික අදියර කිලිනොච්චි දිස්ත්‍රික්කය ඇතුළු උතුරු පළාතේ දිස්ත්‍රික්ක 05 ක ක්‍රියාත්මක කිරීමට නියමිත බවද ජනාධිපතිවරයා ප්‍රකාශ කර ඇති බව සඳහන්ය. ‍කෙසේවෙතත් මූලික අදියරේ වැඩ කටයුතු ජූලි මාසයට පෙර ආරම්භ කළ යුතුව ඇති බව ද ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=15139", "Category": null, "Parent URL": null}