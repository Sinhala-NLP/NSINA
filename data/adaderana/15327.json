{"Source": "Adaderana", "Timestamp": "April 7, 2011 09:39 am", "Headline": "හැටන් ඩිපෝ රියදු‍රාගේ උපවාසය තවදුරටත් ", "News Content": "සේවයෙන් පහ කිරීමට විරෝධය පළකරමින් හැටන් බස් ඩිපෝවට අයත් බස් රථ රියදු‍රෙකු ආරම්භ කර ඇති උපවාසය මේ වන විටත් ක්‍රියාත්මක වේ. තමාට ස්ථීර විසඳුමක් ලැබෙන තෙක් අඛණ්ඩව උපවාසය ක්‍රියාත්මක කරන බවට අදාළ බස් රථ සේවකයා පවසන බව අද දෙරණ වාර්තාකරු සඳහන් කළේය. කෙසේ වුවත් ඔහුගේ ගැටලුව සම්බන්ධයෙන් නිසි බලධාරියෙකු මේ වන තෙක් මැදිහත් වී නොමැති බව ඔහු පෙන්වාදෙයි. හැටන් බස් ඩිපෝවට අයත් අදාළ රියදුරා ඩිපෝවේ ජල ටැංකිය මතට නැඟී ඊයේ(06) සිට මෙම උද්ඝෝෂණයේ නිරතව සිටියි.", "URL": "https://sinhala.adaderana.lk/news.php?nid=15327", "Category": null, "Parent URL": null}