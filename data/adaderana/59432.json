{"Source": "Adaderana", "Timestamp": "April 23, 2016 04:25 pm", "Headline": "බෞද්ධ දර්ශනයට අනුව ජීවිතය හැඩගස්වා ගැනීම වැදගත්", "News Content": "යහපත් සමාජයක පදනම ගොඩනැගෙන්නේ බෞද්ධ දර්ශයන මත බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ ලෝකයේ බොහෝ ක්ෂේත්‍රවල විශේෂඥයින් පවා අද වන විට බුදු දහම සොයා එන තත්ත්වයකට පත්ව ඇති බවයි.මතුගම, ඕවිටිගල, බටමුල්ලකන්ද බෞද්ධ මධ්‍යස්ථානයේ ඉදිකරන ලද අවුකන පිළිම වහන්සේගේ අනුරුව රැගත් දකුණු ආසියාවේ උසම හිටිපිළිම වහන්සේ නිරාවරණය කිරීමේ පු‍ණ්‍යෝත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව පැවසීය.එහිදී ජනාධිපතිවරයා සඳහන් කළේ ධර්මය රකින්නා ධර්මයෙන් ආරක්ෂා කරන බව සඳහන් බුදු වදන නිතර සිහියේ තබා ගනිමින් බෞද්ධ දර්ශනයට අනුව ජිවිතය හැඩගස්වා ගත යුතු බවයි.අඩි 135ක් උසින් යුත් මෙම බුද්ධ ප්‍රතිමා වහන්සේ වෙත පළමු මල් පූජාවද ජනාධිපති මෛත්‍රීපාල සිරිසේන මහතා විසින් සිදු කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=59432", "Category": null, "Parent URL": null}