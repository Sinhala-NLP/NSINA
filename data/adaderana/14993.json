{"Source": "Adaderana", "Timestamp": "March 22, 2011 09:39 am", "Headline": "ඌවෙන් මුඛ පිළිකා විශේෂයක්", "News Content": "ඌව පළාතේ තරුණයින්ට වැළ‍‍ඳෙන මුඛ පිළිකා විශේෂයක් පිළිබඳව අනාවරණය වී ඇති බව බදුල්ල මහරෝහලේ පිළිකා ශෛල්‍ය විශේෂඥ වෛද්‍ය අනුරුද්ධ තෙවරප්පෙරුම මහතා පවසයි. තෙවරප්පෙරුම මහතා ප්‍රකාශ කර සිටියේ මෙම මුඛ පිළිකා විශේෂය ඉතා ඉක්මනින් මුඛයේ සියලු ප්‍රදේශ කරා පැතිර යන බවයි. බාබුල් වැනි පුවක් වලට ඌවේ ඇතැම් තරුණයින් ඇබ්බැහි වීම හා කෘෂිකාර්මික කටයුතු සඳහා යොදන රසායනික ද්‍රව්‍ය නිසා මෙම පිළිකා වැ‍ළදෙන බව වෛද්‍ය අනුරුද්ධ තෙවරප්පෙරුම මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14993", "Category": null, "Parent URL": null}