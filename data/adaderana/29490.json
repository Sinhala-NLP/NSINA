{"Source": "Adaderana", "Timestamp": "November 26, 2012 09:13 am", "Headline": "විදුලිසැර වැදී දැරියක් මරුට", "News Content": "තිහගොඩ, පොල්මණ්ඩිය, උඩඅපරැක්ක ප්‍රදේශයේ දී විදුලිසැර වැදීමෙන් කුඩා දැරියක ජීවිතක්ෂයට පත්ව තිබේ. ඊයේ (25) රාත්‍රී 7.00 ට පමණ මෙම ජීවිත අනතුර සිදුව ඇති බව සඳහන්ය. මෙම කුඩා දැරිය නිවස ඉදිරිපිට ඇති කුඹුරට ගොස් නැවත එමින් සිටිය දී ඌරන්ට‍ ඇද තිබූ අනවසර විදුලි රැහැනක පැටළීමෙන් ජීවිතක්ෂයට පත්ව ඇති බව පොලීසිය සඳහන් කළේය. 11 හැවිරිදි දැරියක් මෙලෙස ජීවිතක්ෂයට පත්ව ඇති බව සඳහන්ය. තිහගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29490", "Category": null, "Parent URL": null}