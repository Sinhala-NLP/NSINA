{"Source": "Adaderana", "Timestamp": "May 10, 2016 04:12 pm", "Headline": "   ලකුණක ජයක් බැංග්ලෝර් කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ කිංග්ස්ලෙවන් පන්ජාබ් කණ්ඩායම සහ රෝයල්ස් චැලෙන්ජර්ස් බැංග්ලෝර් කණ්ඩායම අතර පැවති තරගයෙන් එක් ලකුණක තියුණු ජයක් හිමිකර ගැනීමට බැංග්ලෝර් කණ්ඩායම සමත් වුණි.තරගයේ කාසියේ වාසිය දිනූ පන්ජාබ් කණ්ඩායම ප්‍රථමයෙන් පන්දුවට පහරදීමේ අවස්ථාව බැංග්ලෝර් කණ්ඩායමට ලබාදුන් අතර ඔවුන් නියමිත පන්දුවාර 20 අවසානයේ කඩුලු 6ක් බිද වැටී ලකුණු 175ක් ලබාගත්තේය.එහිදී විශිෂ්ට පිතිහරඹයක නිරත වු ඒ.බි.ඩිවිලියස් පන්දු 35කදී හතරේ පහර 5ක් සහ හයේ පහර 2ක් සමගින් ලකුණු 64ක් ලබාගත්තේය.ජයග්‍රාහී ඉලක්කය හඹාගිය පන්ජාබ් කණ්ඩායමට පන්දුවාර 20 අවසානයේ කඩුලු 4ක් බිඳ වැටී ලබාගත හැකි වුයේ ලකුණු 174ක් පමණි.පන්ජාබ් කණ්ඩායම වෙනුවෙන් මුරලි විජේ පන්දු 57ක් තුළ හතරේ පහර 12ක් සහ එක් හයේ පහරක් සමගින් ලකුණු 89ක් ලබාගත්තේය.", "URL": "https://sinhala.adaderana.lk/news.php?nid=60018", "Category": null, "Parent URL": null}