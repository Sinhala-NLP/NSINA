{"Source": "Adaderana", "Timestamp": "June 23, 2016 11:43 am", "Headline": "සුනඛයා නිසා අවසන් ගමන් යයි", "News Content": "අගුනුකොළපැලැස්ස, ප්‍රදේශයේ සිදුවූ යතුරුපැදි අනතුරකින් තරුණයෙකු මියගොස් තිබේ.හඳුන්කටුව, ගමරාලගම මාර්ගයේ බෙලිගහවත්ත හන්දිය ප්‍රදේශයේදී මාර්ගයේ සිටි සුනඛයෙකු යතුරුපැදියක ගැටීම හේතුවෙන් එම යතුරුපැදිය අනතුරට ලක්ව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පැදිකරු අඟුනුකොළපැලැස්ස රෝහලට ඇතුළත් කිරීමේදී මියගොස් තිබේ. මෙලෙස මියගොස් ඇත්තේ බරවකුඹුර ප්‍රදේශයේ පදිංචිව සිටි 18 හැවිරිදි තරුණයෙකි.අනතුර සම්බන්ධයෙන් අගුනුකොළපැලැස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61383", "Category": null, "Parent URL": null}