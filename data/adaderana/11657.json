{"Source": "Adaderana", "Timestamp": "October 22, 2010 08:48 am", "Headline": "මිනිසුන් මැලේසියාවට ගෙන ගොස් අතරමං කළ සැකකරු රිමාන්ඩ් ", "News Content": "ඉහළ වැටුප් ලබාදෙන බව පවසා ශ්‍රී ලාංකිකයින් මැලේසියාවට රැගෙන ගොස් අතරමං කිරීමේ ජාවාරමක් මෙහෙයවීමේ චෝදනා මත අත්අඩංගුවට ගෙන සිටි සැකකරුවෙකු රක්ෂිත බන්ධනාගාර ගතකර තිබේ. අපරා‍ධ පරීක්ෂණ දෙපාර්තමේන්තුව සැකකරු කොළඹ මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය සිදුකෙරුණි. මෙම ජාවාරමට සම්බන්ධ තවත් පිරිසක් අත්අඩංගුවට ගැනීම සඳහා පරීක්ෂණ පවත්වන බව අපරාධ පරීක්ෂණ දෙපාර්ත‍මේන්තුව අධිකරණයට දන්වා ඇත. පරීක්ෂණවල ප්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙස කොළඹ ප්‍රධාන මහේස්ත්‍රාත් රශ්මි සිංගප්පුලි මහතා අපරාධ පරීක්ෂණ දෙපාර්තමේන්තු නිලධාරීන්ට දන්වා සිටියේය.", "URL": "https://sinhala.adaderana.lk/news.php?nid=11657", "Category": null, "Parent URL": null}