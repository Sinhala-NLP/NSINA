{"Source": "Adaderana", "Timestamp": "February 24, 2017 08:36 am", "Headline": "සරසවි සිසුන්ගේ දේපල සොරාගත් හොරා අල්ලයි ", "News Content": "විශ්වවිද්‍යාල සිසුවෙකු ලෙස පෙනී සිටිමින් විශ්වවිද්‍යාල සිසුන්ගේ නේවාසිකාගාරවලට ඇතුළු වී දේපල සොරාගත් තරුණයෙකු මහරගම, වත්තේගෙදර හන්දිය ප්‍රදේශයේදී අත්අඩංගුවට ගෙන තිබේ.විශ්වවිද්‍යාල නේවාසිකාගාරවලට ඇතුළු වී සිසුන්ගේ පරිගණක යන්ත්‍ර සොරා ගැනීමේ සිද්ධියක් සම්බන්ධයෙන් මිරිහාන විශේෂ අපරාධ ඒකකයේ නිලධාරීන්ට ලද පැමිණිලි මත සිදු කළ විමර්ශනයකදී අදාළ සැකකරු අත්අඩංගුවට ගත් බව පොලීසිය පැවසුවේය.සැකකරු විසින් සොරකම් කරන ලද ශිෂ්‍ය හැදුණුම්පත් භාවිත කරමින් ශ්‍රී ජයවර්ධනපුර, කැලණිය, පේරාදෙණිය, මොරටුව,රුහුණ සහ කොළඹ යන විශ්වවිද්‍යාල ශිෂ්‍ය නේවාසිකාගාරවලට ඇතුළු වී පරිඝණක යන්ත්‍ර සොරකම් කළ බවට අනාවරණ වී තිබේ.සැකකරු සතුව තිබූ සොරා ගන්නා ද ලැප්ටොප් පරිගණක 37ක් ද පොලීසිය විසින් සොයාගෙන ඇති අතර ඔහුට ගල්කිස්ස, කළුතර සහ මහර යන අධිකරණවල පවත්නා නඩු සඳහා වරෙන්තු නිකුත්වී ඇති අයෙකු බව පොලීසිය පැවසුවේය.අත්අඩංගුවට ගත් සැකකරු මිරිහාන ප්‍රදේශයේ පදිංචි 23 හැවිරිදි තරුණයෙකි.ඔහු නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70033", "Category": null, "Parent URL": null}