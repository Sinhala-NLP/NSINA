{"Source": "Adaderana", "Timestamp": "July 12, 2017 11:55 am", "Headline": " සහල් තොග මිල ඉහළ දමන්නේ නෑ", "News Content": "සහල් තොග මිල ඉහළ දැමීමක් සිදු නොකරන බව සහල් ආනයනිකයන්ගේ සංගමය පවසයි.එහි මාධ්‍ය කැඳවුම්කරු හේමක ප්‍රනාන්දු මහතා සඳහන් කළේ හිඟයකින් තොරව සහල් සැපයීමට අවශ්‍යම තොග තමන් සතුව ප්‍රමාණවත්ව පවතින බවයි.ඉදිරි මාස තුනක පමණ කාලයක් දක්වා දැනට පවත්නා සහල් තොග මිල එලෙසම පවත්වාගෙන යා හැකි බව ඔහු කියා සිටියේය.මේ අතර ජීවන වියදම් කමිටුව සමඟ සහල් ආනයනිකයන්ගේ සංගමය ඊයේ(11) සාකච්ඡාවක් පවත්වා තිබුණි.දැනට පවතින සහල් කිලෝග්‍රෑමයක් සඳහා වන රුපියල් 5ක රේගු බද්ද සංශෝධනය නොකරන බවට රජය දැනුම් දුන් බව හේමක ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=75162", "Category": null, "Parent URL": null}