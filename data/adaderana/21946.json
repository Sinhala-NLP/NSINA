{"Source": "Adaderana", "Timestamp": "February 8, 2012 09:05 am", "Headline": "තුන්කොන් ගැටුමේ ශ්‍රී ලංකා පළමු තරගය අදයි", "News Content": "ශ්‍රී ලංකාව, ඕස්ට්‍රේලියාව සහ ඉන්දියාව අතර පැවැත්වෙන තුන්කොන් එක්දින ක්‍රිකට් තරගාවලියේ ශ්‍රී ලංකාව සහභාගී වන ප්‍රථම තරගය අද(08) පැවැත්වෙයි. ඒ ඉන්දියානු කණ්ඩායම සමඟය. ඕස්ට්‍රේලියාවේ පර්ත් ක්‍රීඩාංගණයේ පැවැත්වෙන මෙම තරගය දිවා රාත්‍රී තරගයක් ලෙස පැවැත්වෙන අතර ශ්‍රී ලංකා වේලාවෙන් උදෑසන 9 .30 ට ආරම්භ වීමට නියමිතය. එම තරගාවලියේ ඉන්දියාව සමඟ පැවති ප්‍රථම තරගයේ දී ලකුණු 65 ක ජයක් හිමිකර ගැනීමට ඕස්ට්‍රේලියානු කණ්ඩායම සමත් විය. තරගාවලිය තරග 12 න් සමන්විතය. අද පැවැත්වෙන තරගය ශ්‍රී ලංකාව සහ ඉන්දියානු කණ්ඩායම් ලෝක කුසලාන තරගාවලියට පසුව හමුවන ප්‍රථම අවස්ථාව වේ.", "URL": "https://sinhala.adaderana.lk/news.php?nid=21946", "Category": null, "Parent URL": null}