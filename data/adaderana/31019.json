{"Source": "Adaderana", "Timestamp": "January 24, 2013 09:53 am", "Headline": "ඉන්දියාවට කඩුලු 5 ක ජයක්", "News Content": "ඉන්දීය කණ්ඩායම සහ එංගලන්ත කණ්ඩායම අතර පැවති සිව්වන එක්දින ක්‍රිකට් තරඟය කඩුලු 5 න් ජය ගැනීමට ඉන්දීය කණ්ඩායම ඊයේ (24) සමත් විණි. තරඟයේ කාසියේ වාසිය දිනූ ඉන්දීය කණ්ඩායම පළමුව පන්දුවට පහරදීමේ අවස්ථාව එංගලන්ත කණ්ඩායමට ලබාදුන්නේය. ඒ අනුව ඔවුන් නියමිත පන්දුවාර 50 අවසානයේ කඩුලු 7 ක් දැවී ලකුණු 257 ක් ලබාගත්තේය. පිළිතුරු ඉනිම සඳහා පිටියට පිවිසි ඉන්දීය කණ්ඩායම පන්දුවාර 47 ත් පන්දු 3 ක් තුළ කඩුලු 5 ක් පමණක් දැවී ජයග්‍රහණය වාර්තා කළේය. ඒ අනුව දෙරට අතර පැවැත්වෙන තරඟ 5 න් සමන්විත එක්දින ක්‍රිකට් තරඟාවලිය 3 ට 1 ක් ලෙස ඉන්දීය කණ්ඩායම ජය හිමිකර ගත්තේය.", "URL": "https://sinhala.adaderana.lk/news.php?nid=31019", "Category": null, "Parent URL": null}