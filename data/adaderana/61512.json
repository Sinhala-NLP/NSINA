{"Source": "Adaderana", "Timestamp": "June 26, 2016 04:33 pm", "Headline": " කටුනායක ගුවන් තොටුපොළ ගැන අනුකාරක සභාවේ නිර්දේශය මෙන්න", "News Content": "කටුනායක, බණ්ඩාරනායක ජාත්‍යන්තර ගුවන් තොටුපොළේ බිම් මට්ටමේ මෙහෙයුම් කටයුතු ශ්‍රී ලංකා ගුවන් තොටුපොළ හා ගුවන් සේවා සමාගමට පැවරිය යුතු බවට රජයේ ආර්ථික කටයුතු පිළිබඳ අනුකාරක සභාව නිර්දේශ කර තිබේ.දැනට මෙම කටයුතු සිදු කරනු ලබන්නේ ශ්‍රී ලංකන් ගුවන් සේවා සමාගම මගිනි.එහෙත් ශ්‍රී ලංකන් ගුවන් සේවා සමාගමේ කළමනාකරණය විදේශීය හවුල්කාර සමාගමකට භාර දීමට රජය තීරණය කොට ඇති බැවින් ගුවන් තොටුපොළේ බිම් මට්ටමේ මෙහෙයුම් එම සමාගමෙන් ඉවත් කොට රජය යටතේම තබාගත යුතු බවට කාරක සභාව පෙන්වා දී තිබේ.2010 සිවිල් ගුවන් සේවා පනත යටතේ ගුවන් තොටුපොළවල බිම් මට්ටමේ මෙහෙයුම් කටයුතු සිදු කළ යුතු වන්නේ රජයට 51%කට වැඩි කොටස් හිමි සමාගමක් මගිනි.ඒ අනුව රජය සතු ශ්‍රී ලංකන් ගුවන් තොටුපොළ හා ගුවන් සේවා සමාගමට මෙම කාර්යය පැවරෙයි.ගුවන් තොටුපොළේ බිම් මට්ටමේ මෙහෙයුම් කටයුතු තම සමාගම වෙත පවරා දුන් පසු දැනට එම කටයුතු කර‍ගෙන යන ශ්‍රී ලංකා ගුවන් සමාගමේ කාර්යය මණ්ඩලය ඒ සඳහා යොදවා ගන්නා බව ශ්‍රී ලංකන් ගුවන්තොටුපොළ ගුවන් සේවා සමාගමේ විධායක අධ්‍යක්ෂ ජොහාන් ජයරත්න මහතා පවසයි.මේ නිසා ඔවුන්ගේ රැකියා සුරක්ෂිත වන බවද ඒ මහතා පවසයි.එබැවින් ශ්‍රී ලංකන් ගුවන් තොටුපොළේ බිම් මට්ටමේ මෙහෙයුම් කටයුතු සමාගම යටතට පැවරීම නිසා ශ්‍රී ලංකන් ගුවන් ගුවන් සමාගමේ කාර්යය මණ්ඩලය ඔවුන්ගේ රැකියා පිළිබඳ සැකයක් ඇති කර ගත යුතු නැති බවද ඒ මහතා වැඩි දුරටත් සඳහන් කරයි.", "URL": "https://sinhala.adaderana.lk/news.php?nid=61512", "Category": null, "Parent URL": null}