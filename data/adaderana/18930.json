{"Source": "Adaderana", "Timestamp": "September 24, 2011 09:54 am", "Headline": "ජනපති, ඉන්දීය අගමැති හමුවෙයි", "News Content": "ජනාධිපති මහින්ද රාජපක්ෂ මහතා ඉන්දීය අගමැති ආචාර්ය මන්මෝහන් සිං මහතා හමුවී තිබේ. ජගත් මහ සමුළුව ඇමතීමෙන් අනතුරුව මෙම හමුව සිදුව ඇති බව අද දෙරණ විශේෂ නියෝජිත ෂෙහාන් බරණගේ පැවසුවේය. මෙහිදි ශ්‍රී ලංකාවේ වර්තමාන දේශපාලන වාතාවරණය පිළිබඳවත් ජනවාර්ගික ගැටලුව සම්බන්ධයෙන් ලබාදෙන දේශපාලන විසදුම පිළිබඳවත් සාකච්ඡාවට බඳුන් වී ඇති බව සඳහන්ය. මේ අතර ජනාධිපතිවරයා අද(24) දිනය තුළ නිව්යෝර්ක් බෞද්ධ විහාර‍ස්ථානය වැඳපුදා ගැනීමට ද නියමිත බව ෂෙහාන් බරණගේ කියා සිටියේය.", "URL": "https://sinhala.adaderana.lk/news.php?nid=18930", "Category": null, "Parent URL": null}