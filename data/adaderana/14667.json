{"Source": "Adaderana", "Timestamp": "March 7, 2011 09:30 am", "Headline": "මෙරට සපත්තු කර්මාන්තයට ඉන්දියාව සහයදෙයි", "News Content": "ශ්‍රී ලංකාවේ පාවහන් නිෂ්පාදන කර්මාන්තය සඳහා සහයෝගය දැක්වීමට ඉන්දියාව එකඟත්වය පළ කර ඇති බව කර්මාන්ත හා වාණිජ කටයුතු අමාත්‍ය රිෂාද් බදුයුදීන් මහතා පවසයි. රජය විසින් පසුගිය අයවැයෙන් සිදුකළ බදු අවම කිරීමත් සමග ශ්‍රී ලංකාවේ පාවහන් කර්මාන්ත තුළ යහපත් වර්ධනයක් දැකගත හැකිවූ බව ද ඔහු පෙන්වාදෙයි. මෙරට පාවහන් නිෂ්පාදනය සඳහා අවශ්‍ය අමුද්‍රව්‍ය බොහොමයක් ඉන්දියාවේ චෙන්නායිහි සිට ආනයනය කරන බව ද සඳහන්ය. දේශීය පාවහන් හා සම් කර්මාන්ත ශිල්පීන්ගේ කුසලතා ඉහළ නැංවීම සඳහා සහ අවශ්‍ය පුහුණුව ලබාදීම සඳහා සහයෝගය ලබාදීමට ඉන්දියාවේ එකඟතාවය පළ වී තිබේ.", "URL": "https://sinhala.adaderana.lk/news.php?nid=14667", "Category": null, "Parent URL": null}