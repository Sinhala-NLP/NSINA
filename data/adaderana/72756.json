{"Source": "Adaderana", "Timestamp": "May 3, 2017 09:19 am", "Headline": "හොරකමේ ගිය 1ක් අල්ලයි", "News Content": "රාත්‍රී කාලයේ නිවෙස් වලට ඇතුළු වී මුදල් හා රන් භාණ්ඩ සොරාගැනීමේ චෝදනාව මත හංවැල්ල, වැලිකන්න ප්‍රදේශයේදී පුද්ගලයෙකු අත්අඩංගුවට ගෙන තිබේ. මිරිහාන විශේෂ අපරාධ ඒකකයේ නිලධාරීන්ට ලද තොරතුරක් මත කළ විමර්ශනයක් අනුව සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු විසින් අතුරුගිරිය, මුල්ලේරියාව, තලංගම, මහරගම, බොරලැස්ගමුව හා නවගමුව යන ප්‍රදේශ වල නිවෙස් වලට රාත්‍රී කාලයේ ඇතුළු වී මුදල් හා රන් භාණ්ඩ සොරකම් කිරීමේ නිරතව ඇති බව සඳහන්වේ. ඔහු විසින් සොරාගන්නා ලද රත්තරන් ග්‍රෑම් 60යි මිලි ග්‍රෑම් 410ක් සහ මුදලින් රුපියල් විසි හතර ලක්ෂ 85,000ක මුදලක් පොලීසිය විසින් සොයාගෙන තිබේ. අත්අඩංගුවට ගෙන ඇත්තේ වස්කඩුව ප්‍රදේශයේ පදිංචි 45 හැවිරිදි අයෙක් වන අතර ඔහු කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72756", "Category": null, "Parent URL": null}