{"Source": "Adaderana", "Timestamp": "January 26, 2011 04:07 pm", "Headline": "අපි සමගියි-ආණ්ඩුව අසමගියි", "News Content": "ආණ්ඩුවේ නාමයොජනා මණ්ඩලයේදී මැති ඇමතිවරුන් සහ සංවිධායකවරුන් ගැටුම් ඇති කර ගනිද්දී තම පක්ෂයේ සියලු නායකයින් සමගි සම්පන්නව එකට එක්ව නාමයෝජනා සකස් කිරීමේ කටයුතු සිදුකළ බව එක්සත් ජාතික පක්ෂ පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. එක්සත් ජාතික පක්ෂ නාමයෝජනා මණ්ඩලයේදී විවිධ අදහස් හා යෝජනා මත විවිධ වාද විවාද සහ කරුණු දැක්වීම් පමණක් සිදුවු අතර එසේ වුයේ සියලුදෙනාගේම එකඟතා මත සුදුසුම කණ්ඩායම තෝරා ගැනීම සඳහා පමණක් බව ඔහු පෙන්වා දෙයි. අද(26)කොළඹ දී පැවති මාධ්‍ය හමුවකදී මන්ත්‍රීවරයා මෙම අදහස් පල කළේය. ආණ්ඩුවේ නාමයෝජනා මණ්ඩලයේදී මෙන් පක්ෂයේ විනය සහ සම්ප්‍රදාය උල්ලංඝණය කිරීමට තම පක්ෂයේ කිසිවෙකුත් කටයුතු නොකළ බව හරීන් ප්‍රනාන්දු මන්ත්‍රීවරයා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13771", "Category": null, "Parent URL": null}