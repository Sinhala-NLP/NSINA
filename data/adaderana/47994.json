{"Source": "Adaderana", "Timestamp": "December 14, 2014 09:07 am", "Headline": "මුව මස් සමඟ අයෙක් කොටු ", "News Content": "මුව මස් තොගයක් ප්‍රවාහනය කරමින් සිටි පුද්ගලයෙකු හසළක, රන්දෙණිගල රක්ෂිතය ප්‍රදේශයේ දී අත්අඩංගුවට ගෙන තිබේ. රන්දෙනිගල පොලීසියේ නිලධාරීන්ට ලද තොරතුරක් මත ත්‍රිරෝද රථයක් නවතා සිදුකළ පරීක්ෂාවකදී අදාළ මුවමස් තොගය සොයාගෙන ඇති බව වාර්තා වෙයි. එහිදි සැකකරු සතුව තිබු ගිනි අවියක් ද පොලීසිය බාරයට ගෙන තිබේ. සැකකරු 27 හැවිරිදි දුම්කොලවත්ත, පැල්ලෙවත්ත ප්‍රදේශයේ පදිංචිකරුවෙකු වන අතර ඔහු අද මහියංගනය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47994", "Category": null, "Parent URL": null}