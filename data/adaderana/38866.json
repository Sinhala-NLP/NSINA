{"Source": "Adaderana", "Timestamp": "November 15, 2013 05:36 pm", "Headline": "මියගිය මව හත් දවසේ දානය දා නිවසට පැමිණෙයි", "News Content": "මියගිය කාන්තාවක වෙනුවෙන් හත් දවසේ දාන පිංකමක් පැවැත්වෙන අවස්ථාවේ එම කාන්තාව නිවසට පැමිණීමේ සිදුවීමක් කඩවත ප්‍රදේශයෙන් වාර්තා වෙයි. කඩවත රන්මුතුගල ප්‍රදේශයේ පදිංචිව සිටි වයෝවෘද්ධ කාන්තාවක් හදිසි අනතුරකට ලක්ව පසුගිය 8 වැනි දින ජීවිතක්ෂයට පත්ව තිබු බව සඳහන් වෙයි. ඇයගේ දරුවන් විසින් ද මියගොස් ඇත්තේ තම මව බවට හඳුනාගෙන ඇති අතර ඒ අනුව මෘත ශරීරය රැගෙන ගොස් අවසන් කටයුතු සිදුකර තිබේ. කෙසේ වෙතත් දින හතකට පසු දානමය පිංකම අවස්ථාවේ මියගිය බව සඳහන් කළ මව නිවසට පැමිණ ඇත. අදාළ දරුවන් විසින් තම මවගේ සිරුර බවට වැරදි ලෙස හඳුනාගෙන වෙනත් සිරුරක් නිවසට රැගෙන ගොස් ඇති බව පොලීසිය පවසයි. සිද්ධිය සම්බන්ධයෙන් කඩවත පොලීසිය විමර්ශනයක් ද ආරම්භ කර තිබේ.", "URL": "https://sinhala.adaderana.lk/news.php?nid=38866", "Category": null, "Parent URL": null}