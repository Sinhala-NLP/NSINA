{"Source": "Adaderana", "Timestamp": "February 24, 2012 09:52 am", "Headline": "කංසා තොගයක් සමග සැකකරුවෙකු අත්අඩංගුවට", "News Content": "කතරගම, මයිලගම ප්‍රදේශයේ දී කංසා තොගයක් සමග එම ප්‍රදේශයේ පදිංචි සැකකරුවෙකු අත්අඩංගුවට ගෙන තිබේ. තංගල්ල කොට්ඨාස අපරාධ විමර්ශන අංශයේ නිලධාරීන් කණ්ඩායමක් විසින් අත්අඩංගුවට ගත් එම සැකකරු සම්බන්ධයෙන් විමර්ශන සිදුකරන බව කතරගම පොලිසිය සඳහන් කරයි. මේ අතර තීරුබදු නොගෙවා මෙරටට රැගෙන එන ලද දුම්කුඩු සහ බීඩි තොගයක් සමඟ පුද්ගලයන් දෙදෙනෙකු අත්අඩංගුවට ගෙන ඇත. කොළඹ යොන් වීදියේ දී අත්අඩංගුවට ගත් සැකකරුවන් අතර සිටි 62 හැවිරිදි කාන්තාව ජා - ඇළ ප්‍රදේශයේ පදිංචිකරුවෙකු වන අතර ඊට සම්බන්ධ අනෙක් පුද්ගලයා ඉන්දීය ජාතිකයෙකු වන බව වේල්ල‍වීදිය පොලිසිය පැවසීය. සැකකරුවන් ඉන්දියාවේ සිට පැමිණ ඇති අතර ඔවුන් සම්බන්ධයෙන් නීතිමය පියවර ගැනීම සඳහා රේගුව වෙත භාරදී තිබේ.", "URL": "https://sinhala.adaderana.lk/news.php?nid=22359", "Category": null, "Parent URL": null}