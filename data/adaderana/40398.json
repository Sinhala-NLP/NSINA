{"Source": "Adaderana", "Timestamp": "January 16, 2014 05:09 pm", "Headline": "ප්‍රංශයේදී ඇල්ලූ ත්‍රස්තවාදියා ලංකාවට ගෙන්වා ගන්නවා ", "News Content": "ප්‍රංශයේ දි අත්අඩංගුවට ගත් එල්.ටී.ටී.ඊ. සැකකරුවෙකු වන ධර්මලිංගම් ජයන්තන් ශ්‍රි ලංකාවට ගෙන්වා ගැනීම සඳහා රාජ තාන්ත්‍රික මට්ටමින් කටයුතු කරන බව පොලීසිය පවසයි. ජාත්‍යන්තර පොලිසියේ ද සහය ලබාගනිමින් අදාළ සැකකරු මෙරටට ගෙන්වා ගැනීම සඳහා කටයුතු කරන බව පොලිස් මාධ්‍ය ප්‍රකාශක කාර්යාලය සඳහන් කරයි. ධර්මලිංගම් ජයන්තන් හෙවත් මුහුන්දන් එල්.ටී.ටී.ඊ සංවිධානය විසින් සිදුකළ ත්‍රස්ත ක්‍රියා රැසකට සම්බන්ධ බව පොලීසිය පවසයි. එල්.ටි.ටි.ඊ සංවිධානයේ බුද්ධි අංශ ප්‍රධානියෙකු වු කපිල් අම්මාන් යටතේ ක්‍රියාකර ඇති මොහු 2008 වසරේ දි කොටුව සම්බෝධි විහාරය අසළ පොලිස් බස් රථයකට යතුරුපැදියක් මරාගෙන මැරෙන ප්‍රහාරයක් සැලසුම් කිරිම, එම වසරේ දි කුරුදුවත්ත ප්‍ර දේශයේ දි ලංගම බස් රථයකට බෝම්බ ප්‍රහාරයක් එල්ල කිරීම ඇතුළු කොළඹ අවට ප්‍රදේශ කිහිපයක බස් රථ තුළ බෝම්බ පුපුරුවා හැරීම මොහු විසින් සැලසුම් කර ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40398", "Category": null, "Parent URL": null}