{"Source": "Adaderana", "Timestamp": "November 23, 2017 11:45 am", "Headline": "පස්වෙනි තට්ටුවෙන් වැටුනු මේසන් බාස්  විදුලි රැහැනකත් ගැටිලා වහලයක් උඩින් නතර වෙයි", "News Content": "හැටන් එමි.ආර් නගරයේ අනවසරෙන් ඉදිකරමින් පවතින පස්මහල් ගොඩනැගිල්ලකින් පහළට වැටී එම ගොඩනැගිල්ලේ සේවය කරමින් සිටි පෙදරේරුවෙකු බරපතල ලෙස තුවාල ලබා දික්ඔය මුලික රෝහල වෙත ඇතුලත් කිරිමෙන් පසු ඔහු වැඩිදුර ප‍්‍රතිකාර සඳහා මහනුවර ශික්ෂණ රෝහල වෙත මාරුකර යැවිමට කටයුතු කර තිබේ. අද (23) උදැසන 10.00 ට පමණ පස් වැනි මහලෙන් පහළට වැටුණු එම පෙදරේරුවා එම ගොඩනැගිල්ල අසලින් ඇද තිබෙන අධිබලැති තෙකලා විදුලි සහිත විදුලි රැහැන ගැටී පහළ තිබු නිවසක වහල මතට වැටී තුවාල ලබා ඇති බව හැටන් පොලිසිය පැවසීය. එම අනතුරෙන් තුවාල ලබා ඇත්තේ නාවලපිටිය කැටපුලාව ප‍්‍රදේශයේ පදිංචි එස්.පි‍්‍රයන්ත (38) නැමැති දෙදරු පියෙකි. මෙම පෙදරේරුවා පහළට වැටිමෙන් පහළ තිබු නිවසේ වලටද සුළු අලාභ හානි සිදුවී තිබේ. ඉදිකරමින් පවතින එම ගොඩනැගිල්ල අනවසරෙන් ඉදිකරන ගොඩනැගිල්ලක් බව ප‍්‍රදේශවාසින් පැවසීය.", "URL": "https://sinhala.adaderana.lk/news.php?nid=80410", "Category": null, "Parent URL": null}