{"Source": "Adaderana", "Timestamp": "June 7, 2016 11:04 am", "Headline": " සුව සේවකයින්ගේ හිඟයක්", "News Content": "මධ්‍යම පළාත තුළ සෞඛ්‍ය සේවකයින්ගේ විශාල හිඟයක් පවතින බව පළාත් සෞඛ්‍ය අමාත්‍ය බන්දුල යාලේගම මහතා පවසයි. මේ හේතුවෙන් සෞඛ්‍ය සේවාවන් පවත්වාගෙන යාමේ දී දැඩි අභියෝගයකට මුහුණපෑමට සිදුව ඇති බව අමාත්‍යවරයා පවසයි.මහනුවර ප්‍රදේශයේ පැවති වැඩසටහනකට එක්වෙමින් මධ්‍යම පළාත් සෞඛ්‍ය අමාත්‍ය බන්දුල යාලේගම මහතා මෙම අදහස් පළ කළේය.එහිදී වැඩිදුරටත් අදහස් දක්වමින් පළාත් අමාත්‍යවරයා කියා සිටියේ පළාතේ සෞඛ්‍ය සේවා සඳහා වෛද්‍යවරුන් පමණක් 300කට අධික පිරිසකගේ හිඟයක් පවතින බවයි.එමෙන්ම ඇතැම් ග්‍රාමීය රෝහල්වල කිසිඳු වෛද්‍යවරයෙකු නොමැති බව ද මධ්‍යම පළාත් සෞඛ්‍ය අමාත්‍ය බන්දුල යාලේගම මහතා සඳහන් කළේය.", "URL": "https://sinhala.adaderana.lk/news.php?nid=60858", "Category": null, "Parent URL": null}