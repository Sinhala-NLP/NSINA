{"Source": "Adaderana", "Timestamp": "December 24, 2012 05:01 pm", "Headline": "විද්‍යාව පිටවුණා -හැමෝටම ලකුණු දෙනවා -විශේෂ විභාගය පෙබරවාරි 9-10 තියෙනවා", "News Content": "සාමාන්‍ය පෙළ විභාගයේ විද්‍යා ප්‍රශ්න පත්‍රයේ ප්‍රශ්න 19ක් විභාග දෙපාර්තමේන්තුව තුළින් අදාළ උපකාරක පන්ති ගුරුවරයාට ලබාදී ඇති බව රහස් පොලිස් පරීක්ෂණ මගින් සනාථ වී ඇතැයි අධ්‍යාපන අමාත්‍ය බන්දුල ගුණවර්ධන මහතා පවසයි. කොළඹදී දැන් පැවැත්වෙන ප්‍රවෘත්ති සාකච්ඡාවකදී ඔහු මේ බව පැවසුවේය. ඒ අනුව අදාළ විද්‍යා ප්‍රශ්න පත්‍රයේ බහුවරණ ප්‍රශ්න 19 සඳහා අසාධාරණයක් නොවන පරිදි සියලුම අයදුම්කරුවන්ට ලකුණු 19 බැගින් ලබාදෙන බවද අමාත්‍යවරයා කියයි. එසේම ජල ගැලීම් නිසා ආපදාවට ලක්වු ප්‍රදේශවල පාසල් සිසුන් සඳහා සෞන්දර්යය හා ගණිතය විෂයන්වලට අදාළව ලබන වසරේ පෙබරවාරි මස 9 හා 10 දිනවලදී විශේෂ විභාගයක් පවත්වන බවද අමාත්‍යවරයා පවසයි.", "URL": "https://sinhala.adaderana.lk/news.php?nid=30214", "Category": null, "Parent URL": null}