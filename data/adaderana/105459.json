{"Source": "Adaderana", "Timestamp": "March 4, 2019 01:31 pm", "Headline": "විශාලතම අපනයන සැකසුම් කලාපයේ වැඩ අද ඇරඹේ", "News Content": "මෙරට විශාලතම අපනයන සැකසුම් කලාපයේ ඉදිකිරීම් කටයුතු අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද(04) ආරම්භ වෙයි. බිංගිරිය ප්‍රදේශයේ ඉදිවන මෙම අපනයන සැකසුම් කලාපය අදියර තුනක් යටතේ සංවර්ධනය කිරීමට නියමිත අතර එය අක්කර 1200ක භූමි ප්‍රදේශයක් පුරා ව්‍යාප්ත කිරීමට සැළසුම් කර තිබේ. මෙහි ඉදිකෙරෙන නව කර්මාන්ත ශාලා තුළින් සෘජු රැකියා 75,000ක පමණ සංඛ්‍යාවක් නිර්මාණය වෙයි. වසර 15කට පසු මෙවැනි අපනයන සැකසුම් කලාපයක් මෙරට ඉදිවන පළමු අවස්ථාව මෙය වන බව සංවර්ධන උපාය මාර්ග හා ජාත්‍යන්තර වෙළෙඳ කටයුතු නියෝජ්‍ය අමාත්‍ය නලීන් බණ්ඩාර මහතා ප්‍රකාශ කළේය.", "URL": "https://sinhala.adaderana.lk/news.php?nid=105459", "Category": null, "Parent URL": null}