{"Source": "Adaderana", "Timestamp": "May 11, 2018 10:54 am", "Headline": "මොරගහහේන ප්‍රදේශයේ නිවසකින් හෙරොයින් කිලෝ එක හමාරකට අධික තොගයක් හමුවෙයි", "News Content": "හොරණ, මොරගහහේන ප්‍රදේශයේ නිවසක් තුළ තිබී හෙරොයින් කිලෝග්‍රෑම් එක හමාරකට අධික තොගයක් පොලිස් මත්ද්‍රව්‍ය කාර්යාංශයේ නිලධාරින් විසින් සොයා ගෙන තිබේ. මත්ද්‍රව්‍ය සමඟ අත්අඩංගුවට ගත් සැකකරුවෙකුගෙන් සිදු කරන ලද ප්‍රශ්න කිරිම්වලදී ඔහුගේ නිවසේ තිබී හෙරොයින් කිලෝග්‍රෑම් 01යි ග්‍රෑම් 767යි මිලිග්‍රෑම් 720ක් සොයා ගත් බව පොලිසිය සඳහන් කළේය. පසුගිය 04 වන හොරණ ප්‍රදේශයේදී හෙරොයින් සමඟ අත්අඩංගුවට ගත් සැකකරු හොරණ මහේස්ත්‍රාත් අධිකරණයට ඉදිරිපත් කිරිමේදී දින 07ක් රැදවුම් නියෝග මත විමර්ශන සිදු කිරිමට අධිකරණය අවසර ලබාදී තිබිණි. ඒ අනුව පොලිස් මත්ද්‍රව්‍ය කාර්යාංශයේ නිලධාරි විසින් ඔහුගේ නිවස පරික්ෂා කිරිමේදී යකඩ සේප්පුවක සඟවා තිබූ හෙරොයින් තොඟය සහ රත්‍රං ග්‍රෑම් 493යි මිලිග්‍රෑම් 63ක් සොයාගත් බව පොලිසිය පැවසීය. පොලිස් මත්ද්‍රව්‍ය කාර්යාංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88908", "Category": null, "Parent URL": null}