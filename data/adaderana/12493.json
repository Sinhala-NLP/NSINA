{"Source": "Adaderana", "Timestamp": "November 30, 2010 08:58 am", "Headline": "රට පැටවීමට තැත් කළ කෝටි ගණනක රන් හා මුදල් තොගයක් රේගුවට කොටුවෙයි", "News Content": "ශ්‍රී ලංකාවේ සිට රත්‍රන් සහ විදේශ මුදල් තොගයක් විදේශ රටකට ගෙන යාමට උත්සහ කිරීමේ දී ගුවන් තොටුපළ රේගුව විසින් සොයා ගෙන තිබේ. අද(30) අලුයම 1 .40ට ඩුබායි බලා පියාසර කිරීමට නියමිතව තිබූ ගුවන් යානයකින් මෙම රත්‍රන් සහ විදේශ මුදල් තොගය ගෙන යාමට සැලසුම් කර තිබූ බව ගුවන් තොටුපළ රේගු අධිකාරි පරාක්‍රම බස්නායක මහතා ප්‍රකාශ කළේය. එම රත්‍රන් සහ විදේශ මුදල් තොගය ගුවන් යානයේ සිටි මගියෙකුට ලබා දීම සඳහා ගෙන යමින් සිටි ගුවන් තොටුපළ සේවකයින් දෙදෙනෙකු අත්අඩංගුවට ගෙන තිබේ. ඊට අමතරව එම ගුවන් යානයේ සිටි විදේශිකයෙකු ද ගුවන් තොටුපළ විසින් අත්අඩංගුවට ගෙන ඇති බව වාර්තා වේ. කිලෝ 5ට අධික බරකින් යුත් මෙම රත්‍රන් තොගයේ වටිනාකම රුපියල් මිලියන 27 ක් වන අතර මුදල් තොගයේ වටිනාකම රුපියල් මිලියන 30 ක් වන බව ද ගුවන් තොටුපළ රේගුව පවසයි.", "URL": "https://sinhala.adaderana.lk/news.php?nid=12493", "Category": null, "Parent URL": null}