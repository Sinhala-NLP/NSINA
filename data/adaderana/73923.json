{"Source": "Adaderana", "Timestamp": "June 5, 2017 01:09 pm", "Headline": "මට්ටක්කුලියේ වෙඩි තැබීමක් අයෙක් මරුට", "News Content": "මට්ටක්කුලිය ප්‍ර දේශයේ වෙඩි තැබීමකින් පුද්ගලයෙකු මිය ගොස් ඇති බව වාර්තා වෙයි. අද උදෑසන 11.30 ට පමණ මට්ටක්කුලිය පොලිස් වසමේ ජුබිලි මාවතේ ත්‍රීරෝද රථයකින් ගමන් කරමින් සිටි පුද්ගලයෙකු තවත් යතුරු පැදියකින් පැමිණි නාඳුනන පුද්ගලයින් දෙදෙනෙකු විසින් මෙලෙස ගිනි අවියකින් වෙඩි තබා පලා ගොස් ඇති බව පොලීසිය පවසයි. වෙඩි තැබීමෙන් බරපතළ තුවාල ලැබූ ත්‍රීරෝද රථයේ රියදුරු කොළඹ ජාතික රෝහලට ඇතුළත් කිරීමේ දී මිය ගොස් ඇත. මිය ගිය පුද්ගලයා වසස අවුරුදු 24 ක් වු ගයාන් ජීවන්ත නොහොත් ඉසුරු නැමති සමිත්පුර, මට්ටක්කුලිය ප්‍ර දේශයේ පදිංචිකරුවෙක් බව අනාවරණය වී තිබේ. වෙඩි තැබීමට හේතුව මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීම සඳහා මට්ටක්කුලිය පොලීසිය හා විශේෂ කණ්ඩායමක් වැඩි දුර පරීක්ෂණ පවත්වනු ඇත.", "URL": "https://sinhala.adaderana.lk/news.php?nid=73923", "Category": null, "Parent URL": null}