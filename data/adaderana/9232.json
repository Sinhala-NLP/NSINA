{"Source": "Adaderana", "Timestamp": "June 26, 2010 04:13 pm", "Headline": "අනුරාධපුර බැතිමතුන්ට අද ත් නොමිලේ දුම්රිය සේවා", "News Content": "බැතිමතුන්ට නොමිලේ ප්‍රවාහන පහසුකම් සැලසීමේ අරමුණින් අනුරාධපුරය දුම්රිය ස්ථානයේ සිට මිහින්තලය දුම්රිය ස්ථානය දක්වා ආරම්භ කළ විශේෂ දුම්රිය සේවය අද දිනයේ ද ක්‍රියාත්මක වන බව දුම්රිය දෙපාර්තමේන්තුව පවසයි. මීට අමතරව ‍ෙපාසොන් උත්සවය නිමිත්තෙන් අනුරාධපුර සිට ක්‍රියාත්මක වූ අනෙකුත් විශේෂ දුම්රිය ගමන් වාර ද ලබන 27 වැනිදා දක්වා ක්‍රියාත්මක වන බව දුම්රිය වාණිජ අධිකාරී විජය සමරසිංහ මහතා පවසයි. අනුරාධපුර සහ මිහින්තලය දුම්රිය ස්ථාන අතර පිහිටි විශ්‍රාම ශාලා මගින් මගීන්ට ‍නොමිලේ නවාතැන් පහසුකම් සලසා ඇති බව ද විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=9232", "Category": null, "Parent URL": null}