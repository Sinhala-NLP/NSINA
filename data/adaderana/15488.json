{"Source": "Adaderana", "Timestamp": "April 15, 2011 01:17 pm", "Headline": "අපරාධ පරීක්ෂණ දෙපාර්තමේන්තුවට පරිගණක හදිසි ප්‍රතිචාර සංසද සහය හිමිවෙයි", "News Content": "අපරාධ පරීක්ෂණ දෙපාර්තමේන්තුවේ පරීක්ෂණ කටයුතුවල සහයෝගය සඳහා ශ්‍රී ලංකා පරිගණක හදිසි ප්‍රතිචාර සංසදය ඉදිරිපත් වී ඇති බව වාර්තා වේ. ඒ සඳහා විශේෂ ඒකකයක් පිහිටුවීමට ද නියමිතය. අපරාධ පරීක්ෂණ දෙපාර්තමේන්තුව විසින් සිදුකරන පරීක්ෂණ කටයුතු වලදී අවශ්‍ය නව තාක්ෂණික දැනුම සහ පරිගණක ආශ්‍රයෙන් ලබා දිය හැකි සහයෝගය මෙහිදි ලබාදීමට නියමිත බව සඳහන්ය. ශ්‍රි ලංකා පරිගණක හදිසි ප්‍රතිචාර සංසදය විසින් මෙම විශේෂ ඒකකය පිහිටුවීම සඳහා මේ වන විට සැලසුම් සකස් කර තිබේ. අපරාධ පරීක්ෂණ දෙපාර්තමේන්තුවේ නිලධාරීන් සහ එක්ව ශ්‍රී ලංකා පරිගණක හදිසි ප්‍රතිචාර සංසදයේ නිලධාරීන් විසින් මෙම ඒකකයේ කටයුතු ඉදිරි දිනකදී නිල වශයෙන් ආරම්භ කිරීමට නියමිතය. මෙමගින් අපරාධ පරීක්ෂණ දෙපාර්තමේන්තුවේ කටයුතු සඳහා විශාල සහයක් හිමිවනු ඇත.", "URL": "https://sinhala.adaderana.lk/news.php?nid=15488", "Category": null, "Parent URL": null}