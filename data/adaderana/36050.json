{"Source": "Adaderana", "Timestamp": "July 24, 2013 08:05 am", "Headline": "හෙළ වෙද පියස අසාර්ථකයි ", "News Content": "තම නිවස ආසන්නයේ ඉදිකෙරුණු හෙළ වෙද පියස අසාර්ථක ව්‍යාපෘතියක් බව වැදි නායක ඌරුවරිගේ වන්නිල ඇත්තෝ පවසයි. දේශීය වෛද්‍ය සහ සංස්කෘතික අමාත්‍යංශය විසින් මීට වසරකට පමණ පෙර මෙම හෙළ වෙද පියස ස්ථාපිත කළ බව ඔහු සඳහන් කරයි‍. ආදිවාසීන් විසින් එක්රැස් කරන ඖෂධ වර්ග මිලදීගෙන ආයුර්වේද සංස්ථාවට රැගෙන යාම සඳහා මෙය ඉදි කළ බව සදහන් වෙයි. ආදිවාසීන් විසින් එකතු කළ අරලු , බුලු , නෙල්ලි, රසකිද, වෙනිවැලිගැට වැනි ඖෂධ වර්ග මෙම හෙළ වෙද පියසෙහි ගොඩ ගසා ඇති අතර ඒවා විනාශ වෙමින් පවතින බව වැදි නායක ඌරුවරිගේ වන්නිල ඇත්තෝ පවසයි.", "URL": "https://sinhala.adaderana.lk/news.php?nid=36050", "Category": null, "Parent URL": null}