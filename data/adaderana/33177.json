{"Source": "Adaderana", "Timestamp": "April 11, 2013 08:50 am", "Headline": " හෙරොයින් ඇද්ද අයෙක් මාට්ටු", "News Content": "ග්‍රෑන්පාස්, තොටලඟ, ඔරලෝසු කණුව අසළ දී හෙරොයින් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. ත්‍රිරෝද රථයකින් හෙරොයින් ප්‍රවාහනය කරමින් සිටිය දී පොලිස් මත්ද්‍රව්‍ය නාශක කාර්යංශය විසින් මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරු සතුව තිබී හෙරොයින් ග්‍රෑම් 508 ක් සොයාගෙන තිබේ. සැකකරු අද (11) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර මෝදර කදිරාන පාලම අසල මාර්ග බාධකයේ දී හොරොයින් සමග තවත් පුද්ගලයෙකු අත්අඩංගුවට ගෙන තිබේ. ඔහු සතුව තිබී හොරොයින් ග්‍රෑම් 83 යි මිලිග්‍රෑම් 420 ක් සොයා ගත් බව පොලීසිය සඳහන් කළේය. සැකකරු අද අලුත්කඩේ අංක 04 මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33177", "Category": null, "Parent URL": null}