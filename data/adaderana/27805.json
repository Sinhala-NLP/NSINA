{"Source": "Adaderana", "Timestamp": "September 27, 2012 07:37 pm", "Headline": "ජය ශ්‍රී ලංකාවටයි!", "News Content": "ශ්‍රී ලංකාව සහ නවසීලන්ත අතර පැවැත්වෙන 20/20 තරඟාවලියේ සුපිරි 8 වටයේ පළමු තරඟයේ ජයග්‍රහණය කිරීමට ශ්‍රී ලංකා කණ්ඩායම සමත්විය. මෙම තරගයේ පළමුවෙන් පන්දුවට පහරදුන් නවසීලන්ත කණ්ඩායම කඩුලු 7 ක් දැවී ලකුණු 174 ක් ලබාගත් අතර එයට පිළිතුරු වශයෙන් ශ්‍රී ලංකා කණ්ඩායමද ලකුණු 174 ක් ලබාගැනීම නිසා තරගයේ ලකුණු තත්ත්වය සමවිය. ඒ අනුව යළි සුපිරි පන්දු වාරයක් ලබාදුන් අතර එහිදී ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාරයේදී ලකුණු 13 ක් ලබාගැනීමට සමත්විය. පසුව සුපිරි පන්දුවාරයේ පිළිතුරු ලෙස නවසීලන්ත කණ්ඩායමට ලකුණු 14 ක අදාළ ඉලක්කයට ළඟාවීමට නොහැකිවිය.", "URL": "https://sinhala.adaderana.lk/news.php?nid=27805", "Category": null, "Parent URL": null}