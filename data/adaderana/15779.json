{"Source": "Adaderana", "Timestamp": "April 29, 2011 01:53 pm", "Headline": "මැයි දිනයට විශේෂ ආරක්ෂක වැඩපිළිවෙළක් හා රථවාහන සැලැස්මක්", "News Content": "මැයි දින රැළි වෙනුවෙන් විශේෂ ආරක්ෂක වැඩපිළිවෙළක් සහ රථවාහන සැලැස්මක් ක්‍රියාත්මක කර ඇති බව පොලිස්පති මහින්ද බාලසූරිය මහතා පවසයි. කොළඹ නගරයේ පැවැත්වෙන මැයි රැළි 11 ක් සහ මධ්‍යම පළාත කේන්ද්‍ර කරගනිමින් පැවැත්වෙන මැයි දින පෙළපාලි සහ රැළි වෙනුවෙන් අදාළ පළාත් ආවරණය වන පරිදි වි‍ශේෂ වැඩපිළිවෙළක් ක්‍රියාත්මක කර ඇති බව අද‍(29) පෙරවරුවේ පැවති මාධ්‍ය හමුවකට එක්වෙමින් පොලිස්පතිවරයා සඳහන් කළේය. ඒ සඳහා ආරක්ෂක අංශ සාමාජිකයින් 8,000 ට අධික සංඛ්‍යාවක් යොදාගන්නා බව ද පොලිස්පතිවරයා ප්‍රකාශ කළේය. මෙහිදී අදාළ පළාත්වල පවිත්‍රතාව පිළිබඳ සැලකිලිමත් වන ලෙස ද මැයි දින රැළිවලට සහ පෙළපාලිවලට සහභාගී වන ජනතාවගෙන් පොලිස්පතිවරයා ඉල්ලා සිටියි.", "URL": "https://sinhala.adaderana.lk/news.php?nid=15779", "Category": null, "Parent URL": null}