{"Source": "Adaderana", "Timestamp": "July 28, 2013 09:13 am", "Headline": "දැව ජාවාරම්කරු මාට්ටු", "News Content": "නීති විරෝධී ලෙස ප්‍රවාහනය කළ දැව තොගයක් සමඟ පුද්ගලයෙකු පුත්තලම, පොත්තුවිල්ලුව ප්‍රදේශයේ දී අත්අඩංගුවට ගෙන තිබේ. පුත්තලම කොට්ඨාස දූෂණ මර්දන ඒකකයේ නිලධාරීන්ට ලද තොරතුරක් මත දැව තොගය සමඟ සැකකරු අත්අඩංගුවට ගෙන ඇති බව සඳහන්ය. එහිදී රුපියල් ලක්ෂ දෙකකට අධික වටිනාකමකින් යුත් කොහොඹ සහ තේක්ක දැව තොගයක් පොලිසිය භාරයට ගෙන තිබේ. අත්අඩංගුවට ගත් සැකකරු පුත්තලම දිසා අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=36157", "Category": null, "Parent URL": null}