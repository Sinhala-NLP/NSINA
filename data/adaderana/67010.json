{"Source": "Adaderana", "Timestamp": "December 14, 2016 08:09 am", "Headline": "  පොහෝදා මත්පැන් අලෙවි කරලා මාට්ටු", "News Content": "පොහොය දිනයේ මත්පැන් අලෙවි කිරීමේ නිරත වූ පුද්ගලයෙකු කුරුණෑගල විල්ගොඩ ප්‍රදේශයේදී අත්අඩංගුවට ගෙන තිබේ.රත්ගල්ල පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගත් බව සඳහන්ය.නීති විරෝධී මත්පැන් සන්තකයේ තබාගැනීම සහ පොහොය දිනයේ රජයේ මත්පැන් බලපත්‍ර නොමැතිව අලෙවි කිරීමේ චෝදනාව මත මොහු අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය.ඔහු සතුව තිබී නීති විරෝධී මත්පැන් බෝතල් 30ක් සහ රජයේ අනුමත මත්පැන් බෝතල් දෙකක් පොලිස් විශේෂ කාර්ය බලකාය විසින් සොයාගෙන තිබේ.එහි වටිනාකම රුපියල් 15000ක් පමණ වන අතර සැකකරුවන් වැඩිදුර විමර්ශන සඳහා කුරුණෑගල පොලිස් ස්ථානය වෙත භාරදුන් බවයි පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=67010", "Category": null, "Parent URL": null}