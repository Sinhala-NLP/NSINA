{"Source": "Adaderana", "Timestamp": "June 4, 2019 11:24 am", "Headline": "බදියුදීන්ට ඇති විශ්වාසභංගයට ඡන්දේ දෙන්න වෙලාව එන තුරු බලාගෙන ඉන්නවා", "News Content": "අන්තවාදී ක්‍රියාවන්ට සම්බන්ධ මුස්ලිම් නියෝජිතයින් සිටින්නේ නම් ඔවුන් සිය ධුර වලින් ඉල්ලා අස්වීම පමණක් ප්‍රමාණවත් නොවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී චන්දිම වීරක්කොඩි මහතා පවසයි. බෙන්තොටදී මාධ්‍යට අදහස් දක්වමින් මේ බව සඳහන් කළේය. එමෙන්ම චෝදනා එල්ල වී සිටින රිෂාඩ් බදියුදීන් අමාත්‍යවරයාට ඇති විශ්වාසභංග යෝජනාවට පක්ෂව පාර්ලිමේතුවේදි ඡන්දය ප්‍රකාශ කිරිමට අවස්ථාව එනතුරු තම පාර්ශවය බලා සිටින බවද ඔහු පැවසීය. අන්තවාදී ඉස්ලාම් දහමට පමණක් තම පර්ශවය විරුද්ධ බවත් යම් පුද්ගලයෙක් වැරුද්දක් සිදු කර ඇත්නම් ඔහුට එරෙහිව නීතිය ක්‍රියාත්මක කළ යුතු බවත් ඒ මහතා පවසයි. ශ්‍රී ලංකාව සිංහල බෞද්ධ රටක් වුවත් සෑම ආගමකද ජනතාවට මෙරට තුල ජීවත් විය හැකි බවත් කුමන ආගමක හෝ අන්තවාදී ලෙස ක්‍රියා කරන පුද්ගලයන් සිටි නම් ඔවුන්ට විරුද්ධවද ක්‍රියා කළ යුතු බව මන්ත්‍රීවරයා එහිදි වැඩිදුරටත් පවසයි.", "URL": "https://sinhala.adaderana.lk/news.php?nid=111290", "Category": null, "Parent URL": null}