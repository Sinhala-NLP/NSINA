{"Source": "Adaderana", "Timestamp": "April 9, 2014 05:27 pm", "Headline": "බස්නාහිර පළමු සභා රැස්වීම 22දා", "News Content": "බස්නාහිර පළාත් සභාවේ පළමු සභා රැස්වීම ලබන 22 වන දින පැවැත්වීමට සැලසුම් කර තිබේ. ඒ අනුව බත්තරමුල්ල ප්‍රදේශයේ පිහිටි බස්නාහිර පළාත් සභා රැස්වීම් ශාලාවේ දී මෙම රැස්වීම පැවැත්වෙන බව බස්නාහිර පළාතේ පළාත් සභා ලේකම් කාර්යාලය සඳහන් කළේය. ඒ අනුව එදිනට බස්නාහිර පළාත් සභාවේ නව සභාපති හා නියෝජ්‍ය සභාපති තෝරාපත් කර ගැනීම හා දිවුරුම් දීම සිදුකිරීමට නියමිතය. මීට අමතරව ආණ්ඩුකාරවරයා ඉදිරියේ දිවුරුම් නොදුන් මන්ත්‍රීවරුන් දිවුරුම්දීමද මෙහිදී සිදුවන බව ලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=42421", "Category": null, "Parent URL": null}