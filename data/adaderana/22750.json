{"Source": "Adaderana", "Timestamp": "March 12, 2012 04:24 pm", "Headline": "  ක්‍රිකට් විස්තර දෙන්න ඈපාසිංහ Hutch සමග එක්වෙයි", "News Content": "ඡායාරූපය- ක‍්‍රිකට් ක‍්‍රීඩා විස්තර විචාරයන් Hutch 555 සේවාවෙන් ක‍්‍රීඩා ලෝලීන් වෙත ඉදිරිපත් කිරීම සඳහා ප‍්‍රවීණ ක‍්‍රිකට් ක‍්‍රීඩා විස්තර විචාරක පේ‍්‍රමසර ඈපාසිංහ මහතා Hutch ආයතනය සමග පසුගියදා ගිවිසුමකට එළඹිණි. එම අවස්ථාව සංකේතාත්මකව සනිටුහන් කිරීම සඳහා Hutch ආයතනයේ සාමාන්‍යාධිකාරී වෙළඳ සංජය සෙනරත් හා Hutch විශේෂිත සේවා ප‍්‍රධානී අරූල් වාස් යන මහත්වරු පේ‍්‍රමසර ඈපාසිංහ මහතාට සිහිවටනයක් පිළිගන්වන අයුරු. ක‍්‍රිකට් ක‍්‍රීඩාවේ සෑම අංශු මාත‍්‍රයක්ම හදවත දනවන අන්දමින් හරවත්ව හා විස්තරාත්මකව Hutch ක‍්‍රීඩා ලෝලීන් වෙත ඉදිරිපත් කිරීමට ප‍්‍රවීණ ක‍්‍රිකට් ක‍්‍රීඩා විස්තර විචාරක පේ‍්‍රමසර ඈපාසිංහ මහතා Hutch ආයතනය හා අත්වැල් බැඳ ඇත. මේ සම්බන්ධයෙන් Hutch ආයතනය සහ පේ‍්‍රමසර ඈපාසිංහ මහතා අතර ගිවිසුමකට පසුගියදා අත්සන් තබනු ලැබිණි. ජාත්‍යන්තර එක්දින ක‍්‍රිකට් තරඟ, ටෙස්ට් තරඟ මෙන්ම දිවයින පුරා පාසැල් අතර පැවැත්වෙන සියලුම ක‍්‍රිකටි තරග පිළිබඳවත් දේශීය පළවන පෙළ, දෙවන පෙළ හා තෙවන පෙළ ක‍්‍රිකට් තරඟ විස්තර විචාරයන් ක‍්‍රීඩාලෝලීන් වෙත ප්‍රේමසර ඈපාසිංහගේ හඬින්ම Hutch 555 සේවාවෙන් ලබාගැනීමට කටයුතු යොදා ඇත. මෙම ක‍්‍රිකට් විස්තර විචාරයන් වලට සවන්දීමට පාරිභෝගිකයෙකු කළ යුත්තේ Hutch සම්බන්ධතාවයකින් 555 ඇමතීම පමණි. මෙම ගිවිසුම පිළිබඳ අදහස් දැක්වූ පේ‍්‍රමසර ඈපාසිංහ මහතා කියා සිටියේ\" ක‍්‍රීඩා විස්තර විචාරකයෙකු වශයෙන් විද්‍යුත් මාධ්‍යය ක්ෂේත‍්‍රයේ දීර්ඝ කාලයක් කටයුතු කර ඇති මාහට ජංගම දුරකතන පාරිභෝගිකයින් වෙනුවෙන් ක‍්‍රීඩා විස්තර විචාරයක් ගෙනඒමට ලැබුණු මෙම අවස්ථාව ඉතාමත් සුවිශේෂී අවස්ථාවක්. ඒ වගේම Hutch පාරිභෝගිකයින්ට උණුසුම් ක‍්‍රිකට් තොරතුරු නැවත නැවතත් සවන්දීමේ පහසුකම සලසා තිබීම තවත් විශේෂත්වයක් ලෙස මා දකිනවා.\" Hutch ආයතනයේ සාමාන්‍යාධිකාරී වෙළඳ සංජය සෙනරත් මහතා කියා සිටියේ පේ‍්‍ර්‍මසර ඈපාසිංහ මහතා වැනි ලොව ප‍්‍රකට ක‍්‍රීඩා විස්තර විචාරකයෙකු Hutch 555 තුළින් ක‍්‍රීඩා තොරතුරු විකාශනය කිරීමට සම්බන්ධ කරගැනීමට ලැබීම සතුටට කරුණක් බවයි. Hutch කෙරෙහි නිරන්තර විශ්වාසය තබා ඇති අප පාරිභෝගිකයින්ට හැම විටම ඉස්තරම්ම දේ ලබාදීමට ඇප කැපවී කටයුතු කරන බවත් එනිසා පේ‍්‍රමසර ඈපාසිංහ වැනි ප‍්‍රවීණ ක‍්‍රීඩා විස්තර විචාරකයෙකු මේ සඳහා සම්බන්ධ කරගැනීමට කටයුතු කළ බවද ඔහු වැඩිදුරටත් සඳහන් කළේය. Hutch 555 සේවාවෙන් මෙම ක‍්‍රීඩා විස්තර විචාරයන්ට අමතරව සුපුරුදු පරිදි දේශීය විදේශීය ප‍්‍රවෘත්ති, ලොතරැයි ප‍්‍රතිඵල, සතිපතා ලග්න පලාඵල, තමන් කැමති සිංදු, නාට්‍යය හා විහිළු තහළු ආදී සේවාවන්ද පාරිභෝගිකයින්ට ලබාගත හැක.", "URL": "https://sinhala.adaderana.lk/news.php?nid=22750", "Category": null, "Parent URL": null}