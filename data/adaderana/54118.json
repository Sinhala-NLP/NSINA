{"Source": "Adaderana", "Timestamp": "September 28, 2015 07:41 am", "Headline": "අදත් වැස්ස තදයි-ප්‍රවේශම්වීම නුවණට හුරුයි", "News Content": "අද දිනයේ ද දිවයිනේ බොහෝ ප්‍රදේශවල වැසි සහිත කාලගුණයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි.ඇතැම් ස්ථානවලට මිලිමිටර් 100කට අධික වාර්ෂාපතනයක් අපේෂා කළ හැකි බව කාර්යයේ නියුතු කාලගුණ විද්‍යාඥ දර්ශන ශමිල් ප්‍රේමතිලක මහතා පවසයි.බස්නාහිර, දකුණු හා සබරගමුව පළාත්වල වැසි හෝ ගිගුරුම් සහිත වැසි ඇතිවිය හැකි බවත්, සවස 2.00 න් පසුව දිවයිනේ බොහෝ ප්‍රදේශවල වැසි ඇතිවිය හැකි බවත් හෙතෙම කියා සිටියි.ගිගුරුම් සහිත වැසි සමග තද සුළංද ඇතිවිය හැකි බවත්, ඒ සමගම අකුණු අනතුරුද සිදුවිය හැකි බැවින් ඒ පිළිබඳ අවධානය යොමුවිය යුතු බව ප්‍රේමතිලක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54118", "Category": null, "Parent URL": null}