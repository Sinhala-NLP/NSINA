{"Source": "Adaderana", "Timestamp": "November 10, 2014 09:08 am", "Headline": "වාහනයේ හැපුණු යතුරු පැදිකරු මරුට", "News Content": "කුලියාපිටිය - නාරම්මල මාර්ගයේ කඩහපොල ප්‍රදේශයේ දී වෑන් රථයක් යතුරුපැදියක ගැටීමෙන් සිදුවු අනතුරකින් 20 හැවිරිදි තරුණයෙකු මියගොස් තිබේ. ඊයේ රාත්‍රි 09.30ට පමණ කුලියාපිටිය දෙසට ධාවනය වූ වෑන් රථයක් ප්‍රතිවිරුද්ධ දෙසින් පැමිණි යතුරුපැදියේ ගැටී අනතුර සිදුව ඇත. අනතුරෙන් බරපතළ තුවාල ලැබු යතුරුපැදිකරු සහ වෑන් රථ රියදුරු නාරම්මල රෝහලට ඇතුළත් කිරීමේ දී යතුරුපැදිකරු මියගොස් තිබේ. මියගොස් ඇත්තේ හොරොම්බාව, ඇටම්පල ප්‍රදේශයේ පදිංචිව සිටි තරුණයෙකි. නාරම්මල පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47283", "Category": null, "Parent URL": null}