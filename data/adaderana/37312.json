{"Source": "Adaderana", "Timestamp": "September 10, 2013 04:15 pm", "Headline": "හොර වෙළෙඳුන් 12ට නඩු ", "News Content": "පාරිභෝගික සේවා පනත උල්ලංඝණය කරමින් භාණ්ඩ අලෙවි කළ වෙළඳුන් 12 දෙනෙකුට එරෙහිව නඩු පවරා තිබේ. බදුල්ල දිස්ත්‍රික් කිරුම් මිනුම් ප්‍රමිති හා සේවා දෙපාර්තමේන්තුව විසින් බදුල්ල නගරය තුළ මෙම වැටලීම සිදුකර ඇති බව සඳහන් වෙයි. මෙහි දී අඩුබර පාන් අලෙවි කළ වෙළෙදුන් 04 දෙනෙක් , මුද්‍රා නොකළ තරාදි භාවිතා කළ වෙළෙදුන් 04 දෙනෙක් සහ පළතුරු වෙළෙන්දන් දෙදෙනෙක් අඩුබර පාන් නිපදවූ බේකරි හිමියන් දෙදෙනෙකුට එරෙහිව මෙලෙස නඩු පවරා ඇති බව පැවසෙයි. බදුල්ල දිස්ත්‍රික් ලේකම් රෝහන කීර්ති දිසානායක මහතාගේ උපදෙස් මත බදුල්ල දිස්ත්‍රික් කිරුම් මිනුම් ප්‍රමිති හා සේවා දෙපාර්තමේන්තුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37312", "Category": null, "Parent URL": null}