{"Source": "Adaderana", "Timestamp": "April 15, 2012 08:33 am", "Headline": "ලක්ෂ්මන් සෙනෙවිරත්නගේ නිවසට සහ කාර්යාලයකට ප්‍රහාරයක්", "News Content": "අමාත්‍ය ලක්ෂ්මන් සෙනෙවිරත්න මහතාගේ මහියංගණයේ පිහිටි නිවසට සහ කාර්යාලයකට ප්‍රහාරයක් එල්ල වී තිබේ. ඊයේ(14) පස්වරු 4.35ට පමණ යතුරු පැදියකින් පැමිණි පුද්ගලයන් දෙදෙනෙකු අදාළ ප්‍රහාරය එල්ල කර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. ප්‍රහාරයෙන් නිවස සහ කාර්යාලයේ උපකරණවලට හානී සිදුව ඇත. සිද්ධිය වන අවස්ථාවේ දී අමාත්‍යවරයා හෝ පවුලේ කිසිවෙකු නිවසේ රැඳී නොසිටි බව නිවස සහ කාර්යාලය එක ආසන්නයේ පැවති බව සඳහන් කළ පොලිස් මාධ්‍ය ප්‍රකාශකවරයා කියා සිටියේය. සැකකරුවන් අත්අඩංගුවට ගැනීම සම්බන්ධයෙන් පරීක්ෂණ පවත්වන බව ද පොලිසිය සඳහන් කරයි. ලක්ෂ්මන් සෙනවිරත්න මහතා එක්සත් ජාතික පක්ෂයෙන් සන්ධාන ආණ්ඩුවට එක්ව අමාත්‍ය ධුරයක් ලැබු අයෙකි.", "URL": "https://sinhala.adaderana.lk/news.php?nid=23511", "Category": null, "Parent URL": null}