{"Source": "Adaderana", "Timestamp": "May 9, 2013 07:33 am", "Headline": "ප්‍රාග් ඓතිහාසික යැයි සැලකෙන ඇටසැකිල්ලක් බලංගොඩින්", "News Content": "බලංගොඩ, කූරගල පුරාවිද්‍යා කැණීම්වල දී ප්‍රාග් ඓතිහාසික යුගයට අයත් බවට සැලකෙන මිනිස් ඇට සැකිල්ලක කොටස් හමුවී තිබේ. පුරාවිද්‍යා අධ්‍යක්ෂ ජෙනරාල්වරයාගේ උපදෙස් මත අදාළ ස්ථානයේ කැණීම් කටයුතු පසුගියදා ආරම්භ කළේය. එහිදී ප්‍රාග් ඓතිහාසික යුගයට අයත් බව සැලකෙන ගල් ආයුධ ද මතුව ඇති බව කූරගල අරණ්‍ය සේණාසන භාරකාර මණ්ඩලයේ ප්‍රධාන භාරකාර ජාතික සම්පත් සුරැකීමේ ව්‍යාපාරයේ සභාපති පූජ්‍ය කොලොන්නේ සිරි ශාන්ත විජය හිමියන් පැවසීය.", "URL": "https://sinhala.adaderana.lk/news.php?nid=33932", "Category": null, "Parent URL": null}