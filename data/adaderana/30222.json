{"Source": "Adaderana", "Timestamp": "December 25, 2012 08:32 am", "Headline": "ගැටුම සමථයට ගිය පී.සී. රෝහලේ", "News Content": "යාපනය පොලීසියට අනුයුක්තව සේවය කළ පොලිස් නිලධාරියෙකුගේ හිසට ධීවරයෙකු විසින් මුගුරකින් පහරදී තිබේ. ප්‍රහාරයෙන් තුවාල ලැබු 24 හැවිරිදි වියේ පසුවන පොලිස් කොස්තාපල්වරයෙකු මෙලෙස යාපනය රෝහලේ 24 වැනි ‍වාට්ටුවේ මේවන විට ප්‍රතිකාර ලබයි. යාපනය ගුරුනගර් පොලිස් මුරපොළ ආසන්නයේ පිහිටි කිතුණු දේවස්ථානයක් අසළ දී බීමත්ව හැසිරුණු දෙපිරිසක් ඊයේ රාත්‍රී ගැටුමක් ඇතිකර ගෙන තිබේ. ඒ අනුව එකී මු‍රපොළේ සිටි නිලධාරියා එය නිරාකරණය කිරීමට ගිය අවස්ථාවේදී සැකකාර පුද්ගලයා මුගරකින් හිසට පහරදී ඇතැයි පොලීසිය පවසයි. සිද්ධියට සම්බන්ධ සැකකරු අත්අඩංගුවට ගෙන ඇති අතර ඔහු එම ප්‍රදේශයේ ධීවර රැකියාව කරන 23 හැවිරිදි තරුණයෙකි.", "URL": "https://sinhala.adaderana.lk/news.php?nid=30222", "Category": null, "Parent URL": null}