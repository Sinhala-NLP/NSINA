{"Source": "Adaderana", "Timestamp": "July 3, 2019 11:39 am", "Headline": "ලෝක කුසලාන එක්දින ක්‍රිකට් තරගාවලියේ වැඩිම ලකුණු ලාභියා", "News Content": "මෙවර ලෝක කුසලාන එක්දින ක්‍රිකට් තරගාවලියේ වැඩිම ලකුණු ලාභියා බවට ඉන්දීය කණ්ඩායමේ ආරම්භක පිතිකරු රෝහිත් ශර්මා පත්ව ඇත. ඒ අනුව මේ දක්වා තරග 7 කට සහභාගී වී ඔහු රැස් කරගෙන ඇති ලකුණු සංඛ්‍යාව 544 කි. ඊට ශතක හතරක් සහ අර්ධ ශතකයක් ඇතුළත් වන අතර ඉනිමකදී ඔහු රැස්කළ වැඩිම ලකුණු සංඛ්‍යාව 140 කි. බංග්ලාදේශ කණ්ඩායමේ ශකීබ් අල් හසන් මෙවර තරඟාවලියේ වැඩිම ලකුණුලාභීන් අතර දෙවන ස්ථානයට පත්ව ඇත. ශතක දෙකක් සහ අර්ධ ශතක හතරක් සමඟින් ඔහු රැස් කර ඇති මුළු ලකුණු සංඛ්‍යාව 542 කි. මේ අතර මෙවර තරගාවලියේ හොඳම පන්දු යවන්නා බවට ඔස්ට්‍රේලියානු කණ්ඩායමේ මිචෙල් ස්ටාක් පත්ව ඇති අතර ඉනිම 8 කදී ඔහු ලබාගෙන ඇති කඩුලු සංඛ්‍යාව 24 කි.", "URL": "https://sinhala.adaderana.lk/news.php?nid=113265", "Category": null, "Parent URL": null}