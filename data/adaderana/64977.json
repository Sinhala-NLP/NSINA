{"Source": "Adaderana", "Timestamp": "October 12, 2016 12:42 pm", "Headline": " සිරියාවේ  ප්‍රහාරයකින් 25ක් මරුට", "News Content": "සිරියාවේ ඇලෙප්පෝ නගරයට එල්ල වු ගුවන් ප්‍රහාරයකින් පුද්ගලයින් 25 දෙනෙකු ජීවිතක්ෂයට පත්ව තිබේ.රුසියානු ප්‍රහාරක ගුවන් යානා විසින් මෙම ප්‍රහාර එල්ල කර ඇති බව විදෙස් මාධ්‍ය වාර්තා කළේය.මියගිය පුද්ගලයින් අතර කුඩා දරුවන් ද සිටින බව වාර්තා වෙයි.පැවති සටන් විරාම කාලය තුළ නගරයේ කැරලිකාර ප්‍රදේශවලින් ඉවත් වන ලෙස සිරියානු රජය එම ජනතාවට දැනුම් දී තිබුණි.කෙසේවෙතත් එම සටන් විරාම කඩකරමින් අමෙරිකාව සහ රුසියාව නැවතත් සිය ගුවන් ප්‍රහාර දියත් කර ඇති බව විදෙස් මාධ්‍ය වාර්තා කළේය.මේ අතර රුසියානු ජනාධිපතිවරයාගේ ප්‍රංශ සංචාරය අවලංගු කර තිබේ. සිය සංචාරය තුළ දී රුසියානු ජනාධිපති ව්ලැඩ්මීර් පුටින් ප්‍රංශ ජනාධිපති ෆ්‍රැන්කොයිස් හෝලන්ද් හමුවී සාකච්ඡා පැවැත්වීමට නියමිතව තිබුණ ද එම සාකච්ඡා සිරියානු අර්බුදය සම්බන්ධයෙන් වීම හේතුවෙන් රුසියානු ජනාධිපතිවරයාගේ සංචාරය අවලංගු කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=64977", "Category": null, "Parent URL": null}