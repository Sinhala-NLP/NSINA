{"Source": "Adaderana", "Timestamp": "March 17, 2012 04:32 pm", "Headline": "අනවසරයෙන් දැව ගෙනගිය දෙදෙනෙකු අත්අඩංගුවට", "News Content": "අනවසරයෙන් දැව ප්‍රවාහනය කරමින් සිටි පුද්ගලයින් දෙදෙනෙකු ලාහුගල, පසරච්චේන ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරුවන් කැබ් රථයකින් දැව තොගයක් ප්‍රවාහනය කරමින් සිටි බව පොලිස් විශේෂ කාර්යය බලකාය සඳහන් ක‍රයි. අදාළ කැබ් රථයේ තිබී සිය භාරයට ගත් දැව බුරුත දැව වශයෙන් හඳුනාගෙන ඇති අතර එම දැව කඳන්වල වටිනාකම රුපියල් 71,000 ඉක්මවන බව විශේෂ කාර්යය බලකාය පැවසීය. වැඩිදුර පරීක්ෂණ සඳහා සැකකරුවන් සහ භාණ්ඩ ලාහුගල අඩවි වන කාර්යාලය වෙත භාරදී තිබේ.", "URL": "https://sinhala.adaderana.lk/news.php?nid=22866", "Category": null, "Parent URL": null}