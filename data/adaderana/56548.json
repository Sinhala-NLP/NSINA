{"Source": "Adaderana", "Timestamp": "January 22, 2016 11:31 am", "Headline": "ලංකාවෙන් රන් කිලෝ 8ක් පන්නලා", "News Content": "ශ්‍රී ලංකාවේ සිට ඉන්දියාවට නීති විරෝධි ලෙස රැගෙන ගිය රත්‍රං කිලෝග්‍රෑම් 08කට අධික ප්‍රමාණයක් ඉන්දීය ආදායම් බුද්ධි අංශ නිලධාරින් විසින් සොයාගෙන තිබේ.ඉන්දියාවේ තිරුචි අධිවේගී මාර්ගයේ පිවිසුමකදී පරික්ෂා කළ මෝටර් රථයක තිබී මෙම රත්‍රං තොගය සොයාගෙන ඇති බව ඉන්දීය මාධ්‍ය වාර්තා කළේය.රත්‍රං තොගයේ වටිනාකම ඉන්දිය රුපියල් කෝටි 02 කට අධික බව ඉන්දිය බුද්ධි අංශ නිලධාරින් පවසයි.අදාළ රත්‍රං තොගය ශ්‍රී ලංකාවේ සිට මුහුදු මාර්ගයෙන් ඉන්දියාවේ, නාගපට්නම් ප්‍රදේශයට රැගෙනවිත් ඇති බවට සිදු කළ විමර්ශනවලදී අනාවරණය වී ඇති බව වාර්තා වෙයි.අදාළ මෝටර් රථයේ සිටි පුද්ගලයින් දෙදෙනෙකු ද අත්අඩංගුවට ගෙන ඇති අතර මෙම ජාවාරම සම්බන්ධයෙන් ඉන්දිය බුද්ධි අංශ නිලධාරින් වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=56548", "Category": null, "Parent URL": null}