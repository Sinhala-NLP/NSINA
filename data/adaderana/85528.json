{"Source": "Adaderana", "Timestamp": "March 12, 2018 11:22 am", "Headline": "හදිසියේ මඟ වැරදුන ලොරි රථය ප‍්‍රපාතයට පෙරළිලා", "News Content": "දිඹුල පොලිස් වසමට අයත් කුවින්ස්බරි වතුයායේ සිට නුවරඑළිය දක්වා ධාවනය වු ලොරි රථයක් මාර්ගයෙන් ඉවතට පැන අඩි විස්සක් පමණ ප‍්‍රපාතයට පෙරළීමෙන් එම ලොරි රථයේ ගමන් ගත් රියදුරා සහ රිය සහයකයා සුලූ තුවාල ලබා නාවලපිටිය මූලික රෝහල වෙත ඇතුළත් කර ඇති බව පොලීසිය පවසයි. ඊයේ (11) රාති‍්‍ර 10.00 ට පමණ මෙම අනතුර සිදුව ඇත්තේ නාවලපිටිය තලවාකැලේ ප‍්‍රධාන මාර්ගයේ කුවින්ස්බරි වත්ත ප‍්‍රදේශයේදීය. ධාවනය වෙමින් තිබු ලොරි රථයේ හදිසියේ ඇතිවු කාර්මික දෝෂයක් හේතුවෙන් ලොරි රථය මාර්ගයෙන් ඉවතට පැන මෙම අනතුර සිදුව ඇත. අනතුර පිළිබඳ වැඩිදුර පරික්‍ෂණ දිඹුල පොලීසිය විසින් සිදුකරයි.", "URL": "https://sinhala.adaderana.lk/news.php?nid=85528", "Category": null, "Parent URL": null}