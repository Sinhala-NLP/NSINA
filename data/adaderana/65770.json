{"Source": "Adaderana", "Timestamp": "November 6, 2016 02:51 pm", "Headline": " ආබාධිත විරුවන්ට විශ්‍රාම වැටුප් දෙන්න ක්‍රම‍වේදයක් සකසනවා", "News Content": "වසර 12ට අඩු විශ්‍රාමික ආබාධිත රණවිරුවන්ට විශ්‍රාම වැටුප් ලබාදීම සඳහා ක්‍රමවේදයක් සකස් කිරීම පිළිබඳව අවධානය යොමුකර ඇති බව ආරක්ෂක ලේකම් කරුණාසේන හෙට්ටිආරච්චි මහතා පවසයි.ඒ සඳහා ත්‍රිවිධ හමුදාපතිවරුන්, විශ්‍රාම වැටුප් අධ්‍යක්ෂ ජනරාල්වරයා ඇතුළු නිලධාරීන් සමඟ සාකච්ඡා සිදු කරන බව ආරක්ෂක ලේකම්වරයා සඳහන් කළේය.ඒ අනුව කඩිනමින් ආබාධිත රණවිරුවන්ගේ විශ්‍රාම වැටුප් ගැටළුව විසදීමට අවශ්‍ය පියවර ගන්නා බව ද ආරක්ෂක ලේකම් කරුණාසේන හෙට්ටිආරච්චි මහතා අද දෙරණට පැවසීය.මේ අතර මාරාන්තික උපවාසයක නිරතව සිටින ආබාධිත රණවිරුවන් තිදෙනෙකු හදිසි රෝගාතුර වී රෝහල්ගත කර ති‍බේ.ඔවුන් ප්‍රතිකාර සඳහා කොළඹ ජාතික රෝහලට ඇතුළත් කර ඇති බව ජාතික රෝහලේ ප්‍රකාශකයෙකු අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=65770", "Category": null, "Parent URL": null}