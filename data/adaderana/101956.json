{"Source": "Adaderana", "Timestamp": "January 7, 2019 05:00 pm", "Headline": "පාසල් විෂය නිර්දේශයට නීති විෂය එයි", "News Content": "පාසල් විෂය නිර්දේශය සඳහා නීති විෂය ඇතුළත් කිරීමට ඉදිරිපත් කළ අමාත්‍ය මණ්ඩල පත්‍රිකාවට කැබිනට් අනුමැතිය හිමිව තිබේ. ඒ සම්බන්ධයෙන් වන ඉදිරි කටයුතු අධ්‍යාපන අමාත්‍ය අකිල විරාජ් කාරියවසම් මහතාගේ මූලිකත්වයෙන් සිදු කිරීමට නියමිත බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාල මහත්මිය සඳහන් කළේය. මූලික නීතිය මෙන්ම දණ්ඩ නීති සංග්‍රහය සහ අපරාධ නඩු විධි විධාන සංග්‍රහය වැනි කරුණු පිළිබඳව අවබෝධයක් කුඩා කාලයේ සිටම ලබා ගැනීම රට තුළ සිදුවන අපරාධ අවම වීමට හේතුවනු ඇති බව අමාත්‍යවරිය පවසයි. එය දෛනිකව ඇතිවන ගැටළු සඳහා මුහුණුදීමට දරුවන්ට අත්වැලක් වනු ඇති බව ද තලතා අතුකෝරල අමාත්‍යවරිය පැවසීය.", "URL": "https://sinhala.adaderana.lk/news.php?nid=101956", "Category": null, "Parent URL": null}