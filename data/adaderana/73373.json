{"Source": "Adaderana", "Timestamp": "May 21, 2017 01:22 pm", "Headline": " ලෝක සෞඛ්‍ය සංවිධාන 70 වන සමුළුව හෙට ඇරඹෙයි", "News Content": "ලෝක සෞඛ්‍ය සංවිධානයේ 70 වන සමුළුව හෙට ස්විට්සර්ලන්තයේ ජිනීවා නුවර දී ආරම්භ වීමට නියමිතය.සමුළුව හෙට(22) සිට ලබන 31 වන දින දක්වා පැවැත්වෙන අතර ශ්‍රී ලංකාව නියෝජනය කරමින් සෞඛ්‍ය අමාත්‍ය රාජිත සේනාරත්න මහතා සමුළුවට සහභාගී වෙයි.එහිදී සෞඛ්‍ය අමාත්‍යවරයා විසින් විශේෂ දේශනයක් ද පැවැත්වීමට නියමිත බව සෞඛ්‍ය අමාත්‍යංශය සඳහන් කළේය.එමෙන්ම පොදු රාජ්‍ය මණ්ඩලයීය සෞඛ්‍ය අමාත්‍යවරුන්ගේ රැස්වීම ද රාජිත සේනාරත්න අමාත්‍යවරයා විසින් ඇමතීමට නියමිතය.ලෝක සෞඛ්‍ය සංවිධානයේ 70 වන සමුළුවේ දී නව අධ්‍යක්ෂ ජනරාල්වරයෙකු පත් කිරීමට නියමිත අතර එම ධුරය සඳහා පකිස්ථානය, ඉතියෝපියාව සහ එක්සත් රාජධානිය යන රටවල් වලින් අපේක්ෂකයින් ඉදිරිපත්ව සිටින බව සඳහන්ය.", "URL": "https://sinhala.adaderana.lk/news.php?nid=73373", "Category": null, "Parent URL": null}