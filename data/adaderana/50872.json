{"Source": "Adaderana", "Timestamp": "April 24, 2015 01:46 pm", "Headline": "ට්‍රෝලර් යාත්‍රා තහනම් කරන නව නිතී සංශෝධනයක් ", "News Content": "ශ්‍රී ලංකා මුහුදු සීමාවේ අනවසරයෙන් ට්‍රෝලර් යාත්‍රා යොදාගෙන ධීවර කටයුතු වල නිරතවීම වළක්වන අන්දමින් නිතී සංශෝධන ගෙන ඒමට නියමිත බව දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ.සුමන්දිරන් මහතා පවසයි.මේ පිළිබඳව තනි පුද්ගල පනත් කෙටුම්පතක් තමන් පාර්ලිමේන්තුවට ඉදිරිපත් කළ බව ඔහු කියයි.එම පනත් කෙටුම්පතට අනුව, ශ්‍රී ලංකා මුහුදු සීමාවේ ට්‍රෝලර් යාත්‍රා මාර්ගයෙන් ධීවර කටයුතු වල නිරත වන පුද්ගලයෙකුට වසර 02 ක සිර දඬුවමක් සහ රුපියල් 50,000 ක දඩයක් නියම කිරීමට යෝජනා කර තිබේ.ඉදිරි සතියේදී පමණ මෙම පනත් කෙටුම්පත ගැසට් නිවේදනයක් මගින් ප්‍රසිද්ධ කර පාර්ලිමේන්තු විවාදයට ගනු ඇති බව පාර්ලිමේන්තු මන්ත්‍රී එම්.ඒ.සුමන්දිරන් ප්‍රකාශ කරයි.", "URL": "https://sinhala.adaderana.lk/news.php?nid=50872", "Category": null, "Parent URL": null}