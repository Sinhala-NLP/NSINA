{"Source": "Adaderana", "Timestamp": "August 1, 2019 01:01 pm", "Headline": "සෞඛ්‍ය අමාත්‍යාංශයේ ගණකාධිකාරිවරිය දූෂණ වංචා සොයා බැලීමේ පරික්ෂණ කොමිසමට", "News Content": "මාලඹේ නෙවිල් ප්‍රනාන්දු රෝහවල නීත්‍යානූකූලව රජයට පවරා ගැනිමක් සිදු නොකර ඒ සඳහා රජයේ මුදල් භාවිත කරන බවට ලද පැමිණිල්ලක් සඳහා සාක්ෂි ලබාදීමට සෞඛ්‍ය අමාත්‍යාංශයේ වෛද්‍ය සැපයුම් අංශයේ ගණකාධිකාරි එම්.කේ.අර්.ඒ ෆොන්සේකා මහත්මිය රාජ්‍ය ආයතනයන් හි දූෂණ වංචා සොයා බැලීමේ පරික්ෂණ කොමිසම හමුවට කැඳවා තිබේ. නෙවිල් ප්‍රනාන්දු රෝහල සඳහා ලබා ගෙන ඇති ණය මුදලක ණය වාරිකයන් රජය මගින් පියවන බවට හා එම රෝහල රජයේ මුදලින් නඩතුත් කරන බවට චෝදනා කරමින් මෙම පැමිණිල්ල රජයේ වෛද්‍ය නිළධාරින් සංගමය විසින් ඉදිරිපත් කර තිබුණි. මෙම චෝදනාව සම්බන්ධයෙන් සෞඛ්‍ය අමාත්‍යාංශයේ නිළධාරින් කිහිප දෙනෙකු මීට පෙර සාක්ෂි ලබාගත් බව ජනාධිපති පරික්ෂණ කොමිසම් සභාවේ ප්‍රකාශකයෙකු සදහන් කළේය. ඒ අනුව රාජ්‍ය ආයතනයන් හි දූෂණ වංචා සොයා බැලීමේ පරික්ෂණ කොමිසම් සභාව මේ සම්බන්ධයෙන් මෙතෙක් ලබාගෙන ඇති සාක්ෂි හා කරුණු රැසක් සම්බන්ධයෙන් විමර්ශන ආරම්භ කර ඇති බව සදහන්. ඒ අනුව සෞඛ්‍ය අමාත්‍යාංශයේ වෛද්‍ය සැපයුම් අංශයේ ගණකාධිකාරි එම්.කේ.අර්.ඒ ෆොන්සේකා මහත්මිය සාක්ෂි විමසීම සඳහා කැඳවා ඇති බව කොමිසමේ ප්‍රකාශකයෙකු වැඩිදුරටත් සදහන් කළේය.", "URL": "https://sinhala.adaderana.lk/news.php?nid=115508", "Category": null, "Parent URL": null}