{"Source": "Adaderana", "Timestamp": "September 7, 2017 10:40 am", "Headline": "ඩේවිඩ් වෝනර්ගෙන් ශතකයක්", "News Content": "ඔස්ට්‍රේලියාව සහ බංග්ලාදේශ කණ්ඩායම් අතර දෙවන ටෙස්ට් ක්‍රිකට් තරඟයේ පළමු ඉනිමේ දී ඔස්ට්‍රේලියාව වෙනුවෙන් ශතකයක් වාර්තා කිරිමට ඩේවිඩ් වෝනර් සමත් විය. චිතගොන් හිදී පැවැත්වෙන එම තරඟයේ තුන්වන දිනය නිමාවට පත්වන විට ඔස්ට්‍රේලියානු කණ්ඩායම පළමු ඉනිම සදහා කඩුලු 09ක් දැවී ලකුණු 377ක් ලබා සිටී. ඩේවිඩ් වෝනර් ලකුණු 123ක් සහ පීටර් හාන්ඩ්ස්කොම් ලකුණු 82ක් ලබා ගත්තේය. අවසන් ලකුණු 78 තුළ ඔස්ට්‍රේලියානු කණ්ඩායමේ ක්‍රීඩකයින් 06 දෙනෙකු දවා ගැනිමට බංග්දේශ පන්දු යවන්නන් සමත් විය. තරඟයේ ප්‍රථමයෙන් පන්දුවට පහර දුන් බංග්ලාදේශ කණ්ඩායම සියලු දෙනා දැවී ලකුණු 305ක් ලබා ගත්තේය. ඒ අනුව ඔස්ට්‍රේලියානු කණ්ඩායම බංග්ලාදේශ පළමු ඉනිමට වඩා එක් කඩුල්ලක් අතැතිව ලකුණු 72ක් ඉදිරියෙන් පසුවේ.", "URL": "https://sinhala.adaderana.lk/news.php?nid=77232", "Category": null, "Parent URL": null}