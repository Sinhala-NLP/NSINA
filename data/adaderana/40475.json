{"Source": "Adaderana", "Timestamp": "January 20, 2014 08:19 am", "Headline": "වයිකෝගෙන් ඉන්දීය අගමැතිට ලිපියක් ", "News Content": "දෙමළ ජාතිකයින් පිරිසක් ඕස්ට්‍රේලියාවෙන් පිටුවහල් කිරිම වැළැක්වීම සඳහා අවශ්‍ය ක්‍රියාමාර්ග ගන්නා ලෙස එම්.ඩි.එම්.කේ පක්ෂ නායක වයිකෝ ඉන්දීය මධ්‍යම රජයෙන් ඉල්ලීමක් කර තිබේ. ඉන්දීය අග්‍රාමාත්‍ය මන් මෝහන් සිං මහතා වෙත ලිපියක් යොමු කරමින් ඔහු මෙම ඉල්ලීම සිදුකර ඇති බව ඉන්දීය මාධ්‍ය වාර්තා කළේය. දැනට සරණාගතයින් ලෙස රැඳි සිටින පුද්ගලයින් 46 දෙනෙකු ඕස්ට්‍රේලියවෙන් ශ්‍රි ලංකාවට පිටුවහල් කිරිමට තීරණය කර තිබේ. එය නැවැත්වීමට වහා පියවර ගත යුතු බව වෛකෝ ඉන්දීය අග්‍රාමාත්‍යවරයාගෙන් ඉල්ලා ඇත. මේ සම්බන්ධයෙන් රාජ්‍ය තාන්ත්‍රික මට්ටමින් කටයුතු කළ යුතු බව ද එම්.ඩි.එම් පක්ෂයේ මහ ලේකම් වයිකෝපාලස්වාමි හෙවත් වයිකෝ ඉන්දීය අග්‍රාමාත්‍ය මන් මෝහන් සිං මහතාගෙන් ඉල්ලීමක් කර තිබේ. අදාළ දෙමළ ජාතිකයින් මීට වසර 5කට පමණ පෙර සරණාගතභාවය අපේක්ෂාවෙන් ඕස්ට්‍රේලියාවට ගොස් ඇති අතර එහිදි ඔවුන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=40475", "Category": null, "Parent URL": null}