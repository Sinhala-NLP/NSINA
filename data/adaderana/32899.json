{"Source": "Adaderana", "Timestamp": "April 1, 2013 08:04 am", "Headline": "මහවැලි ගඟේ දිය නෑ අයෙක් අතුරුදන්", "News Content": "මහියංගනය, මහවැලි පාලමට නුදුරින් මහවැලි ගඟේ දිය නෑමට ගිය පුද්ගලයෙකු දියේ ගිලී අතුරුදන්ව තිබේ. මොහු ඊයේ (31) සවස තවත් පිරිසක් සමග මෙම ස්ථානයේ දියනෑමට ගොස් ඇති බව පොලීසිය පවසයි. මෙලෙස අතුරුදන්ව ඇත්තේ වයස අවුරුදු 44 ක් පමණ වූ හණුපිටිය, වත්තල ප්‍රදේශයේ පදිංචිකරුවෙකි. මහියංගනය පොලීසිය කිමිදුන්කරුවන් යොදා අතුදන්වූ පුද්ගලයා සෙවීමේ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=32899", "Category": null, "Parent URL": null}