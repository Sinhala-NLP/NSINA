{"Source": "Adaderana", "Timestamp": "January 3, 2015 08:31 am", "Headline": "අලුත් පරපුරට ගැහුව සැකකාර මන්ත්‍රීට ඇප ", "News Content": "කුරුණෑගල, කුඹුක්ගැටේ ප්‍රදේශයේ දී කලාකරුකරුවන්ට පහරදීමේ සිද්ධියට රක්ෂිත බන්ධනාගාර ගතව සිටි එක්සත් ජනතා නිදහස් සන්ධාන පළාත් සභා මන්ත්‍රී දොන් කමල් ඉන්දික මහතා ඇප මත නිදහස් කර තිබේ. මෝසමක් මගින් කුරුණෑගල මහේස්ත්‍රාත් අධිකරණයට ඉදිරිපත් කළ කමල් ඉන්දික මහතාට ඇප හිමවී ඇති බව පොලිස් මාධ්‍ය ප්‍රකාශක කාර්යාලය පැවසුවේය. රුපියල් ලක්ෂයක ශරීර ඇප මත ඔහු මුදාහැර ඇති බව සඳහන්ය. අදාළ නඩුව ලබන 06 වැනිදා යළි කැඳවීමට නියමිතය. පසුගිය 29 වැනිදා කුඹුක්ගැටේ ප්‍රදේශයේ දී ජනතාව දැනුවත් කිරීමේ වැඩසටහනක නිරතව සිටි කලාකරුකරුවන් පිරිසකට පහරදීම සම්බන්ධයෙන් අදාළ පළාත් සභා මන්ත්‍රීවරයාට චෝදනා එල්ලවී තිබුණි. ප්‍රවීන ගායන ශිල්පී ලක්ෂමන් විජේසේකර මහතා ඇතුළු කලාකරුවන් පිරිසකට අදාළ පළාත් සභා මන්ත්‍රීවරයා ඇතුළු පිරිසක් පහරදුන් බවයි වාර්තා වුණේ.", "URL": "https://sinhala.adaderana.lk/news.php?nid=48430", "Category": null, "Parent URL": null}