{"Source": "Adaderana", "Timestamp": "October 14, 2010 08:32 am", "Headline": "අද ඉන්දු -ලංකා ජනපතිවරුන් හමුවෙයි", "News Content": "ශ්‍රි ලංකා ජනාධිපති මහින්ද රාජපක්ෂ මහතා සහ ඉන්දීය අගමැති ආචාර්ය මන්මෝහන් සිං මහතා අතර සාකච්ඡා අද(14) පැවැත්වීමට නියමිතව තිබේ. එහිදි උතුරේ අවතැන් වූවන් නැවත පදිංචි කිරීම ඇතුළු කරුණු බෝහොමයක් පිළිබඳව අවධානය යොමු වනු ඇති බව වාර්තා වේ. 19 වැනි පොදු රාජ්‍ය මණ්ඩලයීය තරගාවලියේ සමාප්ති උළෙලේ විශේෂ ආරාධිත අමුත්තෙකු ලෙස සහභාගී වීම සඳහා මහින්ද රාජපක්ෂ මහතා ඉන්දියා බලා පිටත්ව යාමට නියමිතය. ඊට සමගාමීව දෙ‍රටේ නායකයින් අතර මෙම හමුව සිදුවේ. මහින්ද රාජපක්ෂ ජනාධිපතිවරයා සමඟ මහාචාර්ය ජි.එල්. පිරිස් විදේශ අමාත්‍යවරයා ද ඉන්දීය සංචාරයේ නිරත වේ. විදේශ අමාත්‍යවරයා එහිදි ඉන්දීය විදේශ අමාත්‍ය, ස්වදේශ අමාත්‍ය, ‍වාණිජ හා කර්මාන්ත අමාත්‍යවරයා ඇතුළු රාජතාන්ත්‍රිකයින් හමුවු බව සඳහන්ය.", "URL": "https://sinhala.adaderana.lk/news.php?nid=11480", "Category": null, "Parent URL": null}