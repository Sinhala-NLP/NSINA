{"Source": "Adaderana", "Timestamp": "August 17, 2019 08:03 pm", "Headline": "ගෝඨාභය මාතර බෝධීන් වහන්සේගේ ආශිර්වාද ලබා ගනී", "News Content": "ගෝඨාභය රාජපක්ෂ මහතා ජනාධිපති අපේක්ෂක ලෙස නම් කිරීමත් සමග ආරම්භකල විජයග‍්‍රහනයේ චාරිකාව අද(17) මාතර බෝධින් වහන්සේ අසලට පැමිණි අතර එහිදී එම ස්ථානයට රැස්ව සිටි අති විශාල ජනතාවකගෙන් එතුමන්ට හිමිවූයේ උණුසුම් පිළිගැනීමකි. එම පිළිගැනීමේ උත්සවයෙන් අනතුරුව මාතර බෝධීන් වහන්සේ අභියස දී ආගමික වතාවත් වල නිරත වූ ගෝඨාභය රාජපක්ෂ මැතිතුමා ෙඵෙතිහාසික මාතර බෝධීන් වහන්සේගේ ආශිර්වාද ලබාගත්තේය. මෙම අවස්ථාවට ප‍්‍රාදේශීය දේශපාලන නායකයින් ,සිවිල් සංවිධාන නියෝජිතයින් ඇතුළු ඒකාබද්ද විපක්ෂයේ චමල් රාජපක්ෂ , ඩලස් අලහප්පෙරුම , ලක්ෂ්මන් යාපා අබේවර්ධන, මහින්ද යාපා අබේවර්ධන , පවිත්‍රා වන්නිආරච්චි , නාමල් රාජපක්ෂ, කාංචන විජේසේකර, නිරෝෂන් පේ‍්‍රමරත්න යන පාර්ලිමේන්තු මන්තී‍්‍රවරු ද එක්ව සිටියහ. ගෝඨාභය රාජපක්ෂ මහතා ශී‍්‍ර ලංකා පොදුජන පෙරමුනේ ජනාධිපතිධූර අපේක්ෂකයා ලෙස නම් කිරීමෙන් පසුව ති‍්‍රවිධ රත්නයේ ආශිර්වාදය ලබා ගැනීමට මුල් තැන දෙමින් අනුරාධපුරයේ ආගමික වතාවත්වල නියැලීමෙන් අනතුරුව මහනුවරට පැමිණ ආගමික වතාවත්වල නියැලිනි. ඊයේ (16) කතරගම පූජාභූමියේ පැවැති ආගමික වතාවත්වලින් අනතුරුව අද(17) උදෑසන තම මුල් ගම වන මැදමුලනට පැමිණියේය.", "URL": "https://sinhala.adaderana.lk/news.php?nid=116793", "Category": null, "Parent URL": null}