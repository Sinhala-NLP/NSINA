{"Source": "Adaderana", "Timestamp": "April 20, 2016 03:37 pm", "Headline": " රටපුරාම වැසි - අකුණු  ගැන අවධානයෙන්", "News Content": "අන්තර් නිවර්තන අභිසාරී කලාපය (උතුරු සහ දකුණු අර්ධගෝලයන්ගෙන් පැමිණෙන සුළං හමුවන කලාපය) දිවයිනට දකුණු දෙසින් පවතින අතර එහි බලපෑමෙන් දිවයින පුරාම පාහේ වැසි තත්ත්වය වැඩි වනු ඇතැයි කාලගුණ විද්‍යා දෙපාර්තමේන්තුව කියයි.ඒ අනූව දිවයිනේ බොහෝ පළාත්වල විශේෂයෙන් සවස 2.00 න් පසුව තැනින් තැන වැසි හෝ ගිගිරුම් සහිත වැසි ඇති වේ.කොළඹ සිට ගාල්ල සහ හම්බන්තොට හරහා පොතුවිල් දක්වා වන වෙරළබඩ ප්‍රදේශවල උදය කාලයේදී ද වැසි ඇති විය හැකි අතර ඇතැම් ස්ථාන වලට තරමක් තද වැසි (මි.මි.‍50 ට වැඩි) ඇතිවිය හැක. ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=59366", "Category": null, "Parent URL": null}