{"Source": "Adaderana", "Timestamp": "July 29, 2016 05:01 pm", "Headline": "  පොලීසියේ ඉල්ලීම උසාවිය ප්‍රතික්ෂේප කරයි", "News Content": "ජනසටන පාද යාත්‍රාව හෙට (30) වරකාපොළ අධිකරණ බලසීමාවට ඇතුළුවීම වළක්වමින් අතුරු තහනම් නියෝගයක් නිකුත් කරන ලෙස පොලීසිය තුල්හිරිය මහේස්ත්‍රාත් අධිකරණයට කළ ඉල්ලීමක් අද ඉවත දමා තිබේ.වරකාපොළ නගරයේ එජාප ප්‍රවර්ධන වැඩසහනක් පැවැත්වීම ඇතුළු කරුණු කිහිපයක් හේතුවෙන් එය වළකන ලෙසට පොලීසිය ඉල්ලීමක් කළ ද ඒකාබද්ධ විපක්ෂයේ නීතිඥවරුන්ගේ කරුණු සලකා බැලූ අධිකරණය එය ප්‍රතික්ෂේප කර ඇත.මේ අතර ජන සටන පාද යාත්‍රාව කඩවත හා කිරිබත්ගොඩ නගරවලට ඇතුළුවීම සහ එම නගරවල රැස්වීම් පැවැත්වීම වළකන නියෝගයක් නිකුත් කරන්නැයි අදාළ පොලිස් ස්ථාන විසින් සිදුකළ ඉල්ලීමක්ද මහර මහේස්ත්‍රාත්වරයා අද ප්‍රතික්ෂේප කර තිබේ.එහිදී මහේස්ත්‍රාත් මහින්ද රණසිංහ මහතා සඳහන් කළේ ගැටුම්කාරී තත්ත්වයන් ඇතිනොවන ආකාරයට මාර්ගයේ එක් මංතීරුවක් භාවිතා කරමින් පෙළ පාලි යාමේ හැකියාවක් ඇති බවයි.", "URL": "https://sinhala.adaderana.lk/news.php?nid=62557", "Category": null, "Parent URL": null}