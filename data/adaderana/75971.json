{"Source": "Adaderana", "Timestamp": "August 4, 2017 04:57 pm", "Headline": "කැලණි පාලම මත පුවරුවක් කඩාවැටීම-ලොරි රථයේ රියදුරු රිමාන්ඩ්", "News Content": "කැලණිය පාලම මත සවිකර තිබූ මාර්ග දිසා පෙන්විමේ පුවරුවක ලොරි රථයක් ගැටීමේ සිද්ධිය සම්බන්ධයෙන් අත්අඩංගුවට ගත් එම රථයේ රියදුරු රක්ෂිත බන්ධනාගාර ගත කර තිබේ. සී.සී.ටී.වී කැමරා දර්ශන මඟින් ලබා ගත් තොරතුරුවලට අනුව එම රථය මාර්ග දිසා පෙන්විමේ පුවරුවේ ගැටීම හේතුවෙන් කඩාවැටි ඇති බවට අනාවරණය වූ බව පොලීසිය පවසයි. අදාළ රථයේ රියදුරු අපරික්ෂාකාරි ලෙස රිය පැදවිමේ චෝදනා මත ග්‍රෑන්ඩ්පාස් පොලීසිය විසින් අත්අඩංගුවට ගනු ලැබීය. අනතුරුව ඔහු අලුත්කඩේ අංක 07 මහේස්ත්‍රාත් අධිකරණයට ඉදිරිපත් කිරිමෙන් පසු ලබන 08 වනදා දක්වා රක්ෂිත බන්ධනාගාර ගත කර තිබේ. අද(04) අළුයම සිදු වූ අදාල සිද්ධිය හේතුවෙන් කොළඹ - නුවර ප්‍රධාන මාර්ගයේ රථ වාහන ගමනා ගමනයට බාධා එල්ල වී තිබුණි.", "URL": "https://sinhala.adaderana.lk/news.php?nid=75971", "Category": null, "Parent URL": null}