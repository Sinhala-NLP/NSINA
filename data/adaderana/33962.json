{"Source": "Adaderana", "Timestamp": "May 10, 2013 09:20 am", "Headline": " කොටුවට - පිටකොටුවට හෙට වතුර නෑ", "News Content": "කොළඹ කොටුව සහ පිටකොටුව යන ප්‍රදේශවලට හෙට දිනයේ ජල සැපයුම අත්හිටුවීමට තීරණය කර තිබේ. ජාතික ජල සම්පාන හා ජලාපවහන මණ්ඩලය පවසන්නේ කළුගඟ ව්‍යාපෘතිය යටතේ නව ජල නල එළීම හේතුවෙන් ජල සැපයුම අත්හිටුවන බවයි. ඒ අනුව හෙට රාත්‍රී 8 සිට ඉරිදා උදෑසන 8 දක්වා පැය 12 ක කාලයක් ජල සැපයුම අත්හිටුවනු ඇත. එබැවින් කොළඹ කොටුව සහ පිටකොටුව ප්‍රදේශවල ජනතාවට ප්‍රමාණවත් ජලය කල් තබා රැස් කරගන්නා ලෙස ජාතික ජල සම්පාදන හා ජලාපවහන මණ්ඩලය ඉල්ලීමක් කරයි.", "URL": "https://sinhala.adaderana.lk/news.php?nid=33962", "Category": null, "Parent URL": null}