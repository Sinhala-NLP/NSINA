{"Source": "Adaderana", "Timestamp": "November 18, 2017 08:02 pm", "Headline": "බියර් මිල අඩු කිරීමත් සමග ඇමැතිණී චන්ද්‍රානිට තරුණයෝ  නහුතෙට හලෝ කියති", "News Content": "බියර් මිල අඩු කිරීමට රජය ගත් පියවරට විරෝධය පා තරුණයින් විශාල පිරිසක් තමන්ට දුරකතන ඇමැතුම් ලබා දුන් බව කාන්තා හා ළමා කටයුතු ඇමැතිණී චන්ද්‍රානි බණ්ඩාර පැවැසීය.බියර් මිල අඩු කිරීමත් සමඟ විශාල තරුණ පිරිසක් මෙයට ඇබ්බැහි වීමට ඉඩ ඇති බැවින් රජය ගත් මේ යෝජනාව ක්‍රියාත්මක නොකිරීමට මැදිහත් වන ලෙස ඉල්ලා මේ දුරකථන ඇමතුම් ලැබුණු බව ඇය කීය. බියර් මිල අඩු කිරීම තුළින් කසිප්පු බොන ප්‍රමාණය අඩු වේ යැයි කවුරු සිතුවත් එවැනි දෙයක් සිදු නොවන බවද ඇය පැවැසීය. දරුවන්ගේ ආරක්ෂාව ගැන දැඩි ලෙස අවධානය යොමු කරමින් බියර් මිල අඩුකිරීමට ගත් තීරණය පිළිබඳ පුළුල් කතිකාවක් සිදු කර මෙයට පිළියමක් යෝජනා කරන ලෙස හෝ මෙයට සංශෝධනයක් ගෙන එන ලෙස ඉල්ලීමක් ඇමති වරයාගෙන් කරන බව ඇය වැඩි දුරටත් පැවැසීය.", "URL": "https://sinhala.adaderana.lk/news.php?nid=80125", "Category": null, "Parent URL": null}