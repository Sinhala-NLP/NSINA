{"Source": "Adaderana", "Timestamp": "September 3, 2019 02:40 pm", "Headline": "ගෑස් සහ ඉන්ධන සැකසුම් මධ්‍යස්ථානයක ගින්නක්-7ක් මරුට", "News Content": "ඉන්දියාවේ මුම්බායි හි ගෑස් සහ ඉන්ධන සැකසුම් මධ්‍යස්ථානයක හටගත් ගින්නකින් පුද්ගලයින් 7 දෙනෙකු මියගොස් තිබේ. සිද්ධියෙන් තවත් පුද්ගලයින් දෙදෙනෙකු තුවාල ලබා ඇති බව විදෙස් මාධ්‍ය වාර්තා කළේය. මියගිය පිරිස අතර කර්මාන්තශාලාවේ සේවකයින් සහ ගිනි නිවන භටයින් දෙදෙනෙකු ද වන බව සදහන්. ඉන්ධන ගෙන යන නලයක හටගත් දෝෂයක් හේතුවෙන් ගින්න හටගෙන ඇති බවට සැක පල කරයි. සැකසුම් මධ්‍යස්ථානයේ ගින්න හටගැනීම හේතුවෙන් ඉන්ධන සහ ගෑස් නිකුත් කිරීමේ කටයුතුවලට බාධා එල්ල වී ඇති අතර එම තත්ත්වය කඩිනමින් යථා තත්ත්වයට පත් කිරීමට කටයුතු කරන බව එහි බලධාරීන් සදහන් කර ඇත. පැය දෙකකට අධික කාලයකට පසු ඉන්ධන හා ගෑස් සැකසුම් මධ්‍යස්ථානයේ හටගත් ගින්න මැඩපැවැත්වීමට හැකියාව ලැබී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=118165", "Category": null, "Parent URL": null}