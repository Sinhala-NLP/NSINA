{"Source": "Adaderana", "Timestamp": "October 1, 2017 01:14 pm", "Headline": "අනතුරු 2යි-මරණ 2යි-1ට තුවාලයි", "News Content": "මොණරාගල - බිබිල ප්‍රධාන මාර්ගයේ - හිදිකිවුල ප්‍රදේශයේ දී ලංගම බස් රථයක් හා යතුරුපැදියක් එකිනෙක ගැටීමෙන් සිදුවු අනතුරකින් යතුරුපැදිකරු මියගොස් තිබේ.මියගොස් ඇත්තේ බඩල්කුඹුර ප්‍රදේශයේ පදිංචිව සිටි 18 හැවිරිදි තරුණයෙකි. අනතුරෙන් යතුරුපැදිය පිටුපස ගමන් ගත් පුද්ගලයා ද තුවාල ලබා මොණරාගල රෝහලේ ප්‍රතිකාර ලබන බව වාර්තා වෙයි.මේ අතර අවිස්සාවේල්ල - කෑගල්ල මාර්ගයේ පිටදෙණිය ප්‍රදේශයේදී ද සිදුවු අනතුරකින් ත්‍රීරෝද රථ රියදුරෙකු මියගොස් තිබේ.දෙහිඕවිට දෙසට ධාවනය වු ත්‍රීරෝද රථයක් ඉදිරියෙන් පැමිණි ලොරි රථයක ගැටී මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු ත්‍රීරෝද රථ රියදුරු අවිස්සාවේල්ල රෝහලට ඇතුළත් කිරීමේ දී මියගොස් තිබේ.මියගොස් ඇත්තේ පිලිමතලාව ප්‍රදේශයේ පදිංචිව සිටි 24 හැවිරිදි තරුණයෙකි.", "URL": "https://sinhala.adaderana.lk/news.php?nid=78211", "Category": null, "Parent URL": null}