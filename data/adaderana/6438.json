{"Source": "Adaderana", "Timestamp": "February 3, 2010 09:45 am", "Headline": "වතුකරයට හාල් ලාබයි", "News Content": "වතුකරයේ ජනතාව සඳහා සහනදායි මිලට සහල් ලබාදීමේ වැඩපිළිවෙළක් ආරම්භ කර තිබේ. සමුපාකාර සමිති හරහා මෙය ක්‍රියාත්මක කෙරෙන බව නුවරඑළිය දිස්ත්‍රික් ලේකම් ඩබ්ලිව්.පී.ජි.කුමාරසිරි මහතා කියා සිටියි. මේ යටතේ නාඩු සහල් කිලෝවක් රුපියල් 60 කට , සුදු කැකුළු සහල් කිලෝවක් රුපියල් 55 කට අළෙවි කිරීමට පියවරගෙන ඇති බව සඳහන් වේ. සමුපකාර තොග වෙළෙඳ සංස්ථාව මගින් මෙම සහල් තොග නුවරඑළිය දිස්ත්‍රික්කයේ සියලුම සමුපකාර සමිති වෙත ලබාදීමට කටයුතු කරන බව නුවරඑළිය දිස්ත්‍රික් ලේකම්වරයා ප්‍රකාශ කළේය. මුදල් අමාත්‍යාංශය විසින් ගන්නා ලද තීරණයට අනුව මෙය ක්‍රියාත්මක වන බව දිස්ත්‍රික් ලේකම්වරයා පවසයි..", "URL": "https://sinhala.adaderana.lk/news.php?nid=6438", "Category": null, "Parent URL": null}