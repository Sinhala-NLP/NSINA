{"Source": "Adaderana", "Timestamp": "April 4, 2013 10:17 pm", "Headline": "අත්බෝම්බයක් පිපිරී 4 ට තුවාල", "News Content": "පොළොන්නරුව, කදුරුවෙල ප්‍රදේශයේ දී අද (04) පස්වරුවේ අත්බෝම්බයක් පිපිරීමෙන් පුද්ගලයින් සිව් දෙනෙකු තුවාල ලබා තිබේ. ප්‍රදේශයේ නිවෙසක ගෙමිදුලේ තිබී මෙම අත්බෝම්බය පුපුරා ඇතැයි සඳහන්ය. අනතුරින් කාන්තාවන් දෙදෙනෙකු සහ පිරිමි දෙදෙනෙකු තුවාල ලබා පොළොන්නරුව මහ රෝහලට ඇතුළත් කර ඇත. කෙසේ වෙතත් ඔවුන් සුළු තුවාල ලබා ඇති බවත් දෙදෙනෙකු මේ වනවිටත් ප්‍රථිකාර ලබා රෝහලෙන් පිටව ගොස් ඇති බවත් රෝහල් ආරංචි මාර්ග පවසයි. පොළොන්නරුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33010", "Category": null, "Parent URL": null}