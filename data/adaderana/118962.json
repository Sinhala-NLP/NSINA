{"Source": "Adaderana", "Timestamp": "September 12, 2019 04:55 pm", "Headline": "ලංකාවේ අවුරුදු 80ට වැඩි ජනගහනයෙන් 3න් 2ක් කාන්තාවන්", "News Content": "‘ශ්‍රී ලංකාවේ වියපත්වීමේ ස්ත්‍රීකරණය සහ දීර්ඝකාලීන සත්කාර සම්බන්ධයෙන් එහි බලපෑම’මැයෙන් පැවැත්වෙන සාකච්ඡා මණ්ඩපයක් වෙනුවෙන් එක්සත් ජාතීන්ගේ ජනගහන අරමුදල (UNFPA) දේශීය සහ ජාත්‍යන්තර විශේෂඥයන් සමග \"රිදීවිය\" (SilverAge)සමුළුව සමඟ එක්වෙයි. මෙම සමළුව අද (12) කොළඹදී පැවැත් විය. වර්තමානයේදී,ශ්‍රී ලංකාවේ වයස අවුරුදු 80ට වැඩි ජනගහනයෙන් තුනෙන් දෙකක් ම කාන්තාවෝ බව එහිද පැවසීය. එම සංසිද්ධිය ‘වියපත් වීමේ ස්ත්‍රීකරණය’ ලෙස හැඳින්වේ. එය සිදුවන්නේ වැඩිහිටි ජනගහනයේ විශාල ප්‍රතිශතයක් කාන්තාවන් බවට පත් වීමත් සමඟ ය. මෙමගින් ප්‍රශ්න රැසක් නිර්මාණය වේ. විශේෂයෙන් ම දිගුකාලීන සත්කාර පිළිබඳ ප්‍රශ්නයක් මතු වේ. එයට හේතුව වන්නේ වියපත් වන විට පවා බොහෝ කාන්තාවන් සත්කාර සපයන්නන් වීමයි. එහෙත්, ඔවුන්ගේ සෞඛ්‍යයේ සිදු වන පරිහාණිය හේතුවෙන් ඔවුන්ට සත්කාර සපයන්නන්ගේ භූමිකාවේ සිට යැපෙන්නන් බවට පරිවර්තනය වීමටසිදු වේ. 2019 වසරේ වෘද්ධවේදය සහ වෘද්ධ සෞඛ්‍යය පිළිබඳ ජාත්‍යන්තර සම්මේලනයේදී ශ්‍රීලංකාවේ එක්සත් ජාතීන්ගේ ජනගහන අරමුදල විසින් ඉහළ පෙළේ සාකච්ඡා මණ්ඩපයක් කැඳවා තිබේ. මෙම සමුළුව ‘රිදීවිය සම්මේලනය’ලෙස ද හැඳින්වේ. ‘ශ්‍රී ලංකාවේ වියපත් වීමේ ස්ත්‍රීකරණය සහ දීර්ඝකාලීන සත්කාර සම්බන්ධයෙන් එහි බලපෑම’එහි තේමාවයි. වියපත් වීමේ ක්‍රියාවලියේදීගැහැනුන් මෙන් ම පිරිමින් ද අභියෝගවලට මුහුණ දෙනමුත්, දිගුකාලීන සෞඛ්‍ය සත්කාරඇතුළු සේවාවන් සම්බන්ධයෙන් කාන්තාවෝ විශේෂයෙන් වෙනස්කම් කිරීම්වලට ලක්වෙති. එයට හේතුව වන්නේ ඔවුන්ගේ යැපුම් ස්වභාවය සහ සත්කාර සපයන්නන් ලෙස ඒකාකෘතික වී ඇති භූමිකාවයි. අවදානම් සහගත අවධියකදී මෙමගින් වැඩිහිටි කාන්තාවන්ගේ හිමිකම් සහ තෝරා ගැනීම් සීමා වේ. එබැවින්, වැඩිහිටියන් සඳහා දිගුකාලීන සත්කාර සම්බන්ධයෙන් ඵලදායී මැදිහත්වීම් සංවර්ධනය කිරීමේදී සහ ක්‍රියාත්මක කිරීමේදී ස්ත්‍රී පුරුෂ සමාජභාවය කෙරෙහි අවධානය යොමු කිරීමේ පුළුල් අවශ්‍යතාවක් නිර්මාණය වී තිබේ. මෙම සම්භාවනීය සාකච්ඡා මණ්ඩපය ජාත්‍යන්තර විශේෂඥයකුගෙන් සහ ප්‍රතිපත්ති නායකයන්ගෙන් සමන්විත වූ අතර, එය මෙහෙයවනු ලැබුවේ එක්සත් ජාතීන්ගේ ජනගහන අරමුදලේ ශ්‍රී ලංකා නියෝජිත රිට්සු නැකෙන් මහත්මිය විසිනි. සාකච්ඡා මණ්ඩපය ආරම්භ කරමින් නැකෙන් මහත්මිය මෙසේ පැවසුවා ය: “වැඩිහිටි කාන්තාවන් සඳහා දිගුකාලීන සත්කාර ශ්‍රීලංකාවට ඉතා අදාළ මාතෘකාවකි. සමාජයේ කාන්තාවන්ගේ ආර්ථික අවදානම් සහගතභාවය නිසා එයසුවිශේෂ වේ. බොහෝ ශ්‍රී ලාංකික කාන්තාවන් විධිමත් රැකියාවල නිරත වන්නේ නැත.එහෙයින් ඔවුන්ට විශ්‍රාම වැටුපක් හෝ වැඩිහිටි වියේදී ජීවිතය පවත්වාගෙන යාමටඉතුරුම් නැත. වැඩිහිටි කාන්තාවන්ගේ හිමිකම් සහ කීර්තිය තහවුරු වන පරිදි ජීවන චක්‍රප්‍රවේශයක් අනුගමනය කරමින් අප මෙම ප්‍රශ්නය සම්බන්ධයෙන් මැදිහත් විය යුතු ය.” සාකච්ඡා සභාවේ ජාත්‍යන්තර විශේෂඥවූයේ ජපානයේ ජනගහන සහ සමාජ ආරක්ෂණ පර්යේෂණ ජාතික ආයතනයේ ජාත්‍යන්තර පර්යේෂණ සහසහයෝගිතා අංශයේ අධ්‍යක්ෂ ආචාර්ය රෙයිකෝ හයාෂි මහත්මියයි. ජපානය වියපත් වන කාන්තා ජනගහනයේ දිගුකාලීන සත්කාර ප්‍රශ්නය සම්බන්ධයෙන් කටයුතු කළ ආකාරය අවධාරණය කරමින් ඇය මෙසේ පැවසුවා ය: “ජපානයේ දිගුකාලීන සත්කාර සේවා වෘත්තිකයන් සහ පවුල්වල සත්කාර සපයන්නන්වැඩිදෙනෙක් කාන්තාවෝ ය. 2000 වසරේ සිට ජපානයේ දිගුකාලීන සත්කාර රක්ෂණයක් තිබේ. එහිඅරමුණ වන්නේ දිගු කාලීන සත්කාරවල පිරිවැය පවුලෙන් සමාජය වෙත භාරගැනීමයි. එයට සත්කාර සපයන්නන් සඳහා ගෙවීම් ඇතුළත් වූයේ නැත. එයට හේතුවඑමගින් කාන්තාවන් ගෙදර නැවතී සත්කාර සපයන්නන් විය යුතු බවට බලපෑමක් ඇති විය හැකිහෙයිනි. එමගින් ඔවුන්ගේ ජීවන විකල්ප සහ තෝරාගැනීම් සීමා විය හැකි බැවිනි.” කොළඹ විශ්වවිද්‍යාලයේ හිටපු උප කුලපති, ජනවිකාස විද්‍යාව පිළිබඳ ජ්‍යේෂ්ඨමහාචාර්ය (සභාපති) මහාචාර්ය ලක්ෂ්මන් දිසානායක මහතා, වියපත්වීමේ ස්ත්‍රීකරණය සම්බන්ධයෙන් කටයුතු කිරීම සඳහා ප්‍රතිපත්ති හැඩ ගැස්වීම අවශ්‍ය වන වත්මන් ජනගහන ප්‍රවණතා පිළිබඳ තම දැනුම බෙදාගනිමින් මෙසේ පැවසුවේ ය: “ශ්‍රී ලංකාවේ කාන්තාවන් පිරිමින්ට වඩා දිගුකලක් ජීවත් වන බවජනගහණ දත්ත විසින් පෙන්වා දෙන අතර, කාන්තාවන් පිරිමින්ට සාපේක්ෂව වැඩි කාලයක්අයහපත් සෞඛ්‍ය තත්වයන් තුළ ජීවත් වන බවට ද සාක්ෂි තිබේ. එයින් අදහස් වන්නේකාන්තාවන් සිය වැඩිහිටි වියෙන් වැඩි කාලයක් ගතකරන්නේ අවදානම් තත්වයක බවයි.” සාකච්ඡා මණ්ඩපයේ සාමාජිකාවක මෙන් ම රිදීවියසම්මේලනයේ සංවිධායිකාවක් ද වන ප්‍රජා වෛද්‍ය විශේෂඥ ශිරෝමි මාදුවගේ මහත්මියසාකච්ඡා සභාවේදී මෙසේ පැවසුවා ය: “ශ්‍රී ලංකාවවැඩිහිටි පුද්ගලයන්ගේ සෞඛ්‍යය සම්බන්ධ ප්‍රශ්නවලට මැදිහත් විය යුතු ය. අප ශ්‍රීලංකාවේ මෙම සම්මේලනය සංවිධානය කරන්නේ එහෙයිනි. එහි අරමුණ වෙනත් රටවලින් ඉගෙනීම හාදැනුම බෙදාහදාගැනීමයි. වැඩිහිටි පුද්ගලයන්ගේ සෞඛ්‍යය ගැන සලකාබැලීමේදී අප ස්ත්‍රීපුරුෂ පර්යායන් ද අවබෝධ කරගත යුතු ය.” සියලු ශ්‍රී ලාංකිකයන්ට වඩා යහපත් ශ්‍රීලංකාවක් නිර්මාණය කිරීම පිණිස ජාතික සහ උප ජාතික මට්ටමේ තීරණ ගැනීමේ දැනුවත්භාවයඇති කිරීම පිණිස, ප්‍රතිපත්ති තලයේදී ජනගහන ප්‍රවණතා සහ ගතිකයන් අවධාරණය කරන බවතහවුරු කිරීමෙන් එක්සත් ජාතීන්ගේ ලිංගික සහ ප්‍රජනන සෞඛ්‍ය නියෝජිතායතනය ලෙසඑක්සත් ජාතීන්ගේ ජනගහන අරමුදල සක්‍රිය භූමිකාවක් ඉටුකරයි.", "URL": "https://sinhala.adaderana.lk/news.php?nid=118962", "Category": null, "Parent URL": null}