{"Source": "Adaderana", "Timestamp": "December 8, 2018 12:33 pm", "Headline": "වතු කම්කරුවන්ගේ වැඩ වර්ජනයට අදට දින 4යි ", "News Content": "වතු කම්කරුවන්ගේ දෛනික වැටුප රුපියල් දහසකින් වැඩි කරන ලෙස බලකරමින් පවත්වනු ලබන අඛන්ඩ වැඩ වර්ජනය අද (08) සිව්වන දිනටත් ක්‍රියාත්මක වේ. මේ අතර ඊයේ (07) පස්වරුවේ හැටන් ස්ටාඩන් තේ වත්තේ සිට තේ කර්මාන්ත ශාලාවට ගෙන යමින් තිබූ තේදළු කිසියම් පිරිසක් විසින් භූමිතෙල් දමා විනාශ කර තිබේ. වතු කම්කරුවන්ගේ දෛනික වැටුප රුපියල් දහසකින් වැඩි කරන දෙන ලෙස ඉල්ලා පවත්වනු ලබන අඛන්ඩ වැඩ වර්ජනය අද සිව්වන දිනටත් හැටන් ඇතුළු වතුකරය පුරා ක්‍රියාත්මකයි. ඒ අනුව දිනකට ගෙවන රුපියල් 530 ක මුලික වැටුප රුපියල් 600 දක්වාත්,පැමිණීමේ දීමනාව වශයෙන් දැනට ගෙවන රුපියල් 75ක මුදල රුපියල් 140 දක්වා වැඩිකර සියලු දීමනා සමග රුපියල් 1012 වැටුපක් ලබා දෙන මෙන් වතු කම්කරුවන් අධිකාරිවරුන්ගෙන් ඉල්ලා සිටියි. මේ අතර නාදුනන පිරිසක් විසින් ඊයේ පස්වරුවේ හැටන් ස්ටාඩන් තේ වත්තේ සිට තේ කර්මාන්ත ශාලාවට ගෙන යමින් තිබූ රුපියල් එක්ලක්ෂ විසිදහස් නවසිය හැටක් වටිනා තේදළු ප්‍රමාණයක් භූමිතෙල් දමා විනාශ කර තිබේ. මේ සම්බන්යෙන් වතුඅධිකාරිවරුන් හැටන් පොලීසියට පැමිණිල්ලක් කර ඇති බව වාර්තා වේ.", "URL": "https://sinhala.adaderana.lk/news.php?nid=100445", "Category": null, "Parent URL": null}