{"Source": "Adaderana", "Timestamp": "September 5, 2016 07:35 am", "Headline": "‍අල්ලස් චෝදනාවේ පොලීසියේ තැන අහිමිවන ලකුණු", "News Content": "අල්ලස් ලබා ගැනීම් පිළිබඳ අධ්‍යාපන ක්ෂේත්‍රයට වැඩි වශයෙන් තවදුරටත් චෝදනා එල්ල වන බව අල්ලස් හෝ දුෂණ විමර්ශන කොමිසම පවසයි.පොලිස් දෙපාර්තමේන්තුවට මේ සම්බන්ධයෙන් වැඩිම චෝදනා එල්ල වූ අතර එය ක්‍රම ක්‍රමයෙන් අඩු වෙමින් පවතින බව එම කොමිසම සඳහන් කරයි.අල්ලස් ලබා ගැනීම් සම්බන්ධයෙන් වැඩිම චෝදනා එල්ල වන ආයතන සහ අල්ලස් හෝ දුෂණ විමර්ශන කොමිසම විසින් දුෂණය නැති කිරීම සදහා විවිධ ක්‍රියාමාර්ග ගනිමින් පවතින අතර එම ක්‍රියාමාර්ගයක් ලෙස මෙම තත්ත්වය ඇතිවී ඇති බව එම කොමිසම සඳහන් කර තිබේ.විශේෂයෙන්ම ශ්‍රී ලංකා රේගුව, ආගමන විගමන දෙපාර්තමේන්තුව, පුද්ගලයින් ලියාපදිංචි කිරිමේ දෙපාර්තමේන්තුව මෙන්ම පොලිස් දෙපාර්තමේන්තුව ද දැනුවත් කිරීමට පියවර ගත් බව ඔවුන් සඳහන් කර සිටියි.අධ්‍යාපන ක්ෂේත්‍රයේ ද දුෂණය නැති කිරිමේ අරමුණින් විවිධ ක්‍රියාමාර්ග ගනිමින් පවතින අතර ඉදිරියේදී පුළුල්ව මෙම වැඩසටහන ක්‍රියාත්මක කිරිමට අල්ලස් කොමිසම තීරණය කර තිබේ.ඒ අනුව අල්ලස හෝ දුෂණය පිටු දැකීම පාසල් විෂය මාලාවට ඇතුළත් කිරිමට ද තීරණය වී ඇති බව සඳහන්ය.එහි මූලික කටයුතු මේ වන විට සිදු කෙරමින් පවතින බව අල්ලස් හෝ දුෂණ කොමිෂන් සභාව වැඩිදුරටත් කියයි.", "URL": "https://sinhala.adaderana.lk/news.php?nid=63797", "Category": null, "Parent URL": null}