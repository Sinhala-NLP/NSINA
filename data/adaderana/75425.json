{"Source": "Adaderana", "Timestamp": "July 19, 2017 05:04 pm", "Headline": "උතුරු මැද ගැටුමට බැසිල් වගකිව යුතුයි", "News Content": "උතුරු මැද පළාත් සභාවේ ඇති වු උණුසුම් තත්ත්වයට වගකිව යුත්තේ වෙන කිසිවෙක් නොව බැසිල් රාජපක්ෂ මහතා බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. අද(19) පැවති මාධ්‍ය හමුවට එක් වෙමින් අමාත්‍යවරයා මෙම අදහස් පළ කළේය. 2012 වසරේ දී බැසිල් රාජපක්ෂ මහතා මෙම ආරවුල නිර්මාණය කළ බවත්, එහි එක් කොටසක් ඊයේ(18) දිනයේ දී රඟදැක්වූ බවත්, අමාත්‍යවරයා වැඩිදුරටත් කියා සිටියේය. එක්සත් ජාතික පක්ෂය පත් කළ සභාපතිවරයා ඉවත් කිරීමට එම පක්ෂයටම සිදූවීම දිට්ඨ ධම්ම වේදනීය කර්ම ඵලදීමක් බවත් ඔහු පැවසීය. අද වන විට සෙංකෝලේ තිබෙන වටිනාකමවත් පළාත් සභා මන්ත්‍රීවරු නොදන්නා අතර සමහර පුද්ගලයින් තමාගේ තරම හෝ නොදන්නා බව ද කියා සිටියේය.", "URL": "https://sinhala.adaderana.lk/news.php?nid=75425", "Category": null, "Parent URL": null}