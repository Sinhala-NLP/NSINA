{"Source": "Adaderana", "Timestamp": "November 24, 2018 06:47 pm", "Headline": "තානාපතිවරුන් දැනුම්වත් කරන්න විශේෂ කණ්ඩායමක්", "News Content": "පවතින දේශපාලනික වාතාවරණය සම්බන්ධයෙන් තානාපතිවරුන් දැනුවත් කිරිම සදහා විශේෂ කණ්ඩායමක් පත් කර ඇති බව මහමාර්ග හා මාර්ග සංවර්ධන අමාත්‍ය එස්.බි.දිසානායක මහතා පවසයි. අමාත්‍යවරයා පවසන්නේ එක්සත් ජාතික පක්ෂය ප්‍රමුඛ විපක්ෂය විසින් සාවද්‍ය තොරතුරු විදෙස් තානාපතිවරුන් හමුවේ ඉදිරිපත් කරමින් සිටින බවයි. මේ සම්බන්ධයෙන් අද දෙරණ සමඟ අදහස් දැක්වු මහමාර්ග හා මාර්ග සංවර්ධන අමාත්‍ය එස්.බි.දිසානායක මහතා පැවසුවේ හිටපු අග්‍රාමාත්‍ය රනිල් වික්‍රමසිංහ මහතා සහ කථානායක කරු ජයසූරිය මහතා විසින් රටේ තිබේන තත්ත්වය විකෘති කරමින් පෙන් වන බවයි. එම වැරදි තොරතුරු සම්බන්ධයෙන් තනාපතිවරු දැනුම්වත් කිරිම සඳහා මෙලෙස විශේෂ කණ්ඩායමක් පත් කර ඇති අමාත්‍යවරයා වැඩි දුරත් පැවසීය.", "URL": "https://sinhala.adaderana.lk/news.php?nid=99729", "Category": null, "Parent URL": null}