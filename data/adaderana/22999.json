{"Source": "Adaderana", "Timestamp": "March 23, 2012 11:44 am", "Headline": "හොර නෝට්ටුවක් සමග දෙදෙනෙකු කොටුවෙයි", "News Content": "ව්‍යාජ මුදල් නෝට්ටුවක් ළඟ තබාගැනීම සහ ගනුදෙනු කිරීම යන චෝදනාව යටතේ පුද්ගලයින් දෙදෙනෙකු අත්අඩංගුවට ගෙන තිබේ. තඹලගමුව සතිපොලේ දී අදාළ සැකකරුවන් රුපියල් දහසේ ව්‍යාජ නෝට්ටුවක් සමග අත්අඩංගුවට ගත් බව පොලිසිය පැවසීය. අත්අඩංගුවට ගත් සැකකරුවන් දෙදෙනාගෙන් එක් අයෙක් කාන්තාවක් බව සඳහන්ය. ඔවුන් කන්තලේ මහේස්ත්‍රාත් අධිකරණය වෙත ඉදිරිපත් කරන බව තඹලගමුව පොලිසිය සඳහන් කරයි.", "URL": "https://sinhala.adaderana.lk/news.php?nid=22999", "Category": null, "Parent URL": null}