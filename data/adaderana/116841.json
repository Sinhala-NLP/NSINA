{"Source": "Adaderana", "Timestamp": "August 18, 2019 03:13 pm", "Headline": "හමුදා සාමාජිකයින් සමඟ පැටලුණු 3ක් අත්අඩංගුවට", "News Content": "යාපනය, වැල්වැටිතුරෙයි, ඌරික්කාඩු ප්‍රදේශයේ යුධ හමුදා කඳවුරක් අසළ ආපන ශාලාවක් වෙත පැමිණ ආරවුලක් ඇති කරගත් පුද්ගලයින් තිදෙනෙකු අත්අඩංගුවට වැල්වැටිතුරෙයි පොලීසිය විසින් අත්අඩංගුවට ගෙන ඇත. ඊයේ(17) යුධ හමුදා කඳවුර අසළ ආපනශාලවක් වෙත පැමිණ එහිදි යුධ හමුදා සාමාජිකයින් සමඟ ආරවුලක් ඇතිකරගත් යාපනය වැල්වැටිතුරෙයි ප්‍රදේශයේම පදිංචි වයස අවුරුදු 20 ත් 30 ත් අතර වන තරුණයින් තිදෙනෙකු මෙසේ අත්අඩංගුවට ගෙන ඇත. අදාළ සැකකරුවන් යුධ හමුදා සාමාජිකයින් සමඟ ආරවුලක් ඇතිකරගෙන ඊට ආසන්න ගම්මානයක තවත් පුද්ගලයින් දෙදෙනෙකු වෙත පහරදී තුවාල සිදුකොට පළාගොස් සිටියදී අත්අඩංගුවට ගැනීම සිදු‍කර ඇත. සැකකරුවන් යාපනය පේදුරුතුඩුව අධිකරණය වෙත ඉදිරිපත්කිරීමට නියමිතය. සිද්ධිය සම්බන්ධයෙන් වැල්වැටිතුරෙයි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116841", "Category": null, "Parent URL": null}