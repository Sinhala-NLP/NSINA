{"Source": "Adaderana", "Timestamp": "October 18, 2016 04:37 pm", "Headline": "වතුකම්කරු වැටුප් වැඩි කිරීමේ අවබෝධතා ගිවිසුමට අත්සන් කෙරේ", "News Content": "වතුකම්කරුවන්ගේ රුපියල් හත්සිය තිහක වැටුප් වැඩි කිරීම සම්බන්ධයෙන් වු අවබෝධතා ගිවිසුමට අද (18) පස්වරුවේ අත්සන් තබා තිබේ.වතුහාම්පුතුන්ගේ සංගමය හා වතු ඒකාබද්ධ වෘත්තිය සමිති අතර වු වසර දෙකට වලංගු අවබෝධතා ගිවිසුමට ඒ අනූව අත්සන් කළ බව ලංකා කම්කරු කොංග‍්‍රසයේ ජ්‍යෙෂ්ඨ උප සභාපති හා මධ්‍යම පළාත් හින්දු අධ්‍යාපන අමාත්‍ය එස්.රෙමිෂ් මහතා පවසයි.මෙම අවබෝධතා ගිවිසුම සංවර්ධන උපාය මාර්ග හා ජාත්‍යන්තර වෙළද අමාත්‍යංශයේදී අත්සන් කර තිබේ.ලංකා කම්කරු කොංග‍්‍රසය මගින් මෙම අවබෝධතා ගිවිසුමට වතුකම්කරුවන්ට වසරකට දින තුන්සියක් වැඩ ලබා දිය යුතු බවත්, දැනට කැලෑ බවට පත්වි ඇති ඇතැමි තේ වතු මාස හයක් වැනි කාලයක් තුල සම්පුර්ණයෙන්ම ශුද්ධ පවිත‍්‍රකර තේ වගාව යළිත් නගා සිටුවිය යුතු බවත්, තේ දළු නෙළමින් සිටින වතුකම්කරුවන්ට ඇතැමි අවස්ථාවල එල්ල වන බඹර ප‍්‍රහාරවලදි එම වැටුප ඔවුන් නැවත සේවයට පැමිණෙන තෙක් වැටුප් ගෙවීම යන යෝජනාවලට වතුහාම්පුතුන්ගේ සංගමය එකඟවීම නිසා එම අවබෝධතා ගිවිසුමට ලංකා කම්කරු කොංග‍්‍රසයේ මහලේකම් නුවරඑළිය දිස්ති‍්‍රක් පාර්ලිමේන්තු මන්ති‍්‍ර ආරුමුගමි තොන්ඩමන් මහතා අත්සන් කළ බව ලංකා කම්කරු කොංග‍්‍රසය පැවසුවේය. මෙම අවබෝධතා ගිවිසුම අත්සන් කිරිමේ අවස්ථාවට මලික් සමරවික‍්‍රම, ජොන් සෙනෙවිරත්න, නවීන් දිසානායක, මහින්ද අමරවිර, රවි සමරවිර යන ඇමතිවරුන් සහභාගි වී ඇත. මේ අනුව වතුකම්කරුවෙකුට දිනකට රුපියල් එකසිය තිහක වැටුප් වැඩි වීමක් සිදුවී තිබේ.", "URL": "https://sinhala.adaderana.lk/news.php?nid=65155", "Category": null, "Parent URL": null}