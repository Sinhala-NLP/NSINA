{"Source": "Adaderana", "Timestamp": "February 2, 2012 09:21 am", "Headline": "නීතිවිරෝධී ලෙස වැලි ප්‍රවාහනය කළ 13 දෙනෙකු අත්අඩංගුවට", "News Content": "මහවැලි ජල ගැලුම් නිම්න ජාතික වනෝද්‍යානයට අයත් මුතුගල ප්‍රදේ‍ශයේ දී නීතීවිරෝධී ලෙස වැලි ප්‍රවාහනය කළ පුද්ගලයින් 13 දෙනෙකු අත්අඩංගුවට ගෙන තිබේ. පොළොන්නරුව වන ජීවී නිලධාරීන්, අඩවි වන නිලධාරීන් හා පොලිස් විශේෂ කාර්යය බලකා නිලධාරීන් පිරිසක් විසින් මොවුන් අත්අඩංගුවට ගනු ලැබ ඇති බව සඳහන්ය. ඊයේ(01) රාත්‍රියේ මොවුන් අත්අඩංගුවට ගෙන ඇති බව වාර්තා වේ. අදාළ පිරිස සමඟ වැලි ප්‍රවාහනයට යොදා ගත් ට්‍රැක්ටර් රථ 13 ක් ද නිලධාරීන් භාරයට ගෙන ඇත. සැකකරුවන් පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21817", "Category": null, "Parent URL": null}