{"Source": "Adaderana", "Timestamp": "October 28, 2016 08:06 am", "Headline": " බලන-කඩුගන්නාව අතරදී දුම්රියක් පීලි පනියි", "News Content": "බලන සහ කඩුගන්නාව අතර දුම්රිය මාර්ගයේ දුම්රියක් පීලි පැනීමකට ලක්ව තිබේ.මහනුවර සිට පැමිණි හිස් භාණ්ඩ ප්‍රවාහන දුම්රියක් ඊයේ(27) රාත්‍රී පිලී පැනීමට ලක්ව ඇති බව දුම්රිය දෙපාර්තමේන්තුව පැවසුවේය.එම මාර්ගය යථා තත්ත්වයට පත් කිරීමේ කටයුතු මේ වන විට සිදු කරමින් පවතින බවද දුම්රිය ගමනාගමන අධිකාරි වියජ සමරසිංහ මහතා සඳහන් කරයි.තවත් පැයක් වැනි කාලයක් තුළ එම මාර්ගයේ යථා තත්ත්වයට පත් කළ හැකි බව විජය සමරසිංහ මහතා ප්‍රකාශ කළේය. කෙසේ වෙතත් කොළඹ සිට මහනුවර බලා ධාවනය වන දුම්රිය සාමාන්‍ය කාලසටහන අනුව කොළඹින් පිටත්ව ගොස් තිබේ.", "URL": "https://sinhala.adaderana.lk/news.php?nid=65457", "Category": null, "Parent URL": null}