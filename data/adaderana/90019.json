{"Source": "Adaderana", "Timestamp": "May 29, 2018 03:12 pm", "Headline": " පල්ලේගම වැසියන්ට අලි තර්ජන ", "News Content": "දිඹුලාගල ප්‍රාදේශීය ලේකම් කොට්ඨාසයට අයත් පල්ලේගම ගම්මානයට දීර්ඝ කාලයක සිට වන අලි තර්ජන පවතින බව එම ජනතාව පවසයි. ඊයේ රාත්‍රියේදීත් ගම්මානයට කඩා වැදුණු වන අලි රංචුවක් නිවාස කිහිපයකට හා වගාවන්ට හානි සිදුකර ඇති බව ප්‍රදේශවාසීන් පෙන්වා දෙයි. 1986 වර්ෂයේ කඩිනම් මහවැලි ව්‍යාපාරය යටතේ ආරම්භ වූ පල්ලේගම ගම්මානයේ මේ වන විට පවුල් 360 කට අයත් පුද්ගලයින් 1500 ක් පමණ ජීවත් වන බව සඳහන්ය. කෙසේවෙතත් දීර්ඝ කාලයක සිට පවතින වන අලි තර්ජන හේතුවෙන් තම ප්‍රධාන ජීවිකාව වන ගොවිතැන පවා සිදු කරගෙන යාමට අපහසු තත්ත්වයක් උදා වී ඇති බව එම ජනතාව පවසයි.", "URL": "https://sinhala.adaderana.lk/news.php?nid=90019", "Category": null, "Parent URL": null}