{"Source": "Adaderana", "Timestamp": "June 7, 2016 11:39 am", "Headline": " විසඳුම් නැති සේවක ගැටළු ගැන යළිත් සාකච්ඡා ", "News Content": "විසඳුම් නොමැති සේවක ගැටළු සම්බන්ධයෙන් යළිත් වරක් අද(07) දිනයේ කම්කරු අමාත්‍යවරයා සමග සාකච්ඡා කරන බව වරාය ඒකාබද්ධ වෘත්තීය සමිති එකමුතුව පවසයි.එහි සමකැඳවුම්කරු ලාල් බංගමුවගේ මහතා පැවසුවේ එම සාකච්ඡාව අද දහවල් 12.00ට කම්කරු අමාත්‍යාංශයේ පැවැත්වීමට නියමිත බවයි.සේවක දීමනා, ස්ථාන මාරුවීම් ඇතුළු සේවක ගැටළු සම්බන්ධයෙන් පොරොන්දු වූ පරිදි විසඳුම් ලබාදීමට විෂය භාර අමාත්‍යවරයා අසමත් වී ඇති බව ඔහු පවසයි. එම ගැටළුකාරී තත්ත්වයන්ට විසඳුම් ලබාගැනීමේ අරමුණින් යළිත් වරක් අද දිනයේ කම්කරු අමාත්‍යවරයා සමග සාකච්ඡා කරන බව ලාල් බංගමුවගේ මහතා සඳහන් කළේය.එම සාකච්ඡාව සඳහා වරාය අධිකාරියේ වෘත්තීය සමිති 18ක නියෝජිතයින් සහභාගී වන බව සඳහන්ය.", "URL": "https://sinhala.adaderana.lk/news.php?nid=60860", "Category": null, "Parent URL": null}