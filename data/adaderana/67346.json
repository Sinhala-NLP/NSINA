{"Source": "Adaderana", "Timestamp": "December 25, 2016 09:38 am", "Headline": "  බර්ලින් ප්‍රහාරයට සම්බන්ධ ප්‍රධාන සැකකරු අත්අඩංගුවට", "News Content": "ජර්මනියේ බර්ලින් නුවරට එල්ල වු ත්‍රස්ත ප්‍රහාරයට සම්බන්ධ ප්‍රධාන සැකකරුගේ ඥාතියෙකු අත්අඩංගුවට ගෙන තිබේ.ටියුනීසියානු ආරක්ෂක අංශ විසින් මොහු අත්අඩංගුවට ගෙන ඇති බව විදෙස් මාධ්‍ය වාර්තා කළේය.අත්අඩංගුවට ගත් සැකකරු ත්‍රස්ත ප්‍රහාරය සිදුකළ පුද්ගලයා සමග විද්‍යුත් පණිවිඩ හුවාමාරු කර ඇති අතර ඔහුට මුදල් ලබා දී ඇති බව ද සඳහන්ය.අත්අඩංගුවට ගත් සැකකරු සමග තවත් දෙදෙනෙකු ද අත්අඩංගුවට ගෙන ඇති බව වාර්තා වෙයි.පසුගියදා ජර්මනියේ බර්ලින්හි නත්තල් වෙළෙඳපොළකට ලොරි රථයක් කඩා වැදීමෙන් එහි සිටි පුද්ගලයින් 12 දෙනෙකු මියගොස් තවත් විශාල පිරිසක් තුවාල ලැබීය.එය අයි.එස්.ත්‍රස්තවාදීන් විසින් එල්ල කළ ප්‍රහාරයක් බවට හඳුනාගත් අතර අදාළ ප්‍රහාරයට සම්බන්ධ ප්‍රධාන සැකකරු පසුගියදා ඉතාලියේ මිලාන්හිදි පොලීසිය සිදුකළ වෙඩි ප්‍රහාරයකින් ජීවිතක්ෂයට පත් වුණි.", "URL": "https://sinhala.adaderana.lk/news.php?nid=67346", "Category": null, "Parent URL": null}