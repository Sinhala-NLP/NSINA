{"Source": "Adaderana", "Timestamp": "February 22, 2012 07:06 am", "Headline": "අධිවේගයට ගල්ගැසූ තිදෙනෙක් මාට්ටු", "News Content": "අධිවේගී මාර්ගයේ ගමන්ගත් මෝටර් රථවලට ගල් ප්‍රහාර එල්ල කරනු ලැබූ තිදෙනකු අත්අඩංගුවට ගෙන තිබේ. පසුගිය 20 වන දින පින්නදූව ප්‍රදේශයේදී අධිවේගී මාර්ගයේ ගමන් කරමින් පැවති මෝටර් රථයකට ගල් ප්‍රහාර එල්ල කරනු ලැබූ බවට මෙම තිදෙනාට එරෙහිව චෝදනා එල්ලවී ඇත. සැකකරුවන්ගෙන් එක් අයෙකු 19 වන වියේ පසුවන අතර සෙස්සවුන් පිළිවෙළින් වයස අවුරුදු 15 හා 16 යන වියේ පසුවන බව පොලීසිය අධිකරණයට දන්වා තිබේ. ඒ අනුව 19 වියේ පසුවන පුද්ගලයා 24 වන දින දක්වා රක්ෂිත බන්ධනාගාර ගත කරන ලෙසත්,සෙසු පුද්ගලයන් දෙදෙනා කිතලංපිටිය ළමා නිවාසයේ පරිවාස භාරයට පත් කරන ලෙසත් ගාල්ල මහේස්ත්‍රාත් අධිකරණය විසින් නියෝග කර ඇත. දක්ෂිණ අධිවේගී පොලිස් කොට්ඨාසය විසින් මෙම සැකකරුවන් අත්අඩංගුවට ගෙන අධිකරණයට ඉදිරිපත් කරන ලදී.", "URL": "https://sinhala.adaderana.lk/news.php?nid=22297", "Category": null, "Parent URL": null}