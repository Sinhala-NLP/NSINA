{"Source": "Adaderana", "Timestamp": "September 20, 2015 09:51 am", "Headline": " ආහාර විෂ වී 25ක් රෝහලේ ", "News Content": "කාත්තන්කුඩි, පාලම්කුඩා විද්‍යා පීඨයේ සිසුන් 25 දෙනෙකු ආහාර විෂවීමකින් රෝහල්ගත කර තිබේ. පොලීසිය පැවසුවේ ඊයේ පස්වරුවේ අදාළ සිසුන් කාත්තන්කුඩි, ආරියම්පති රෝහලට ඇතුළත් කර ඇති බවයි.පෙරවරුවේ ගත් යම් ආහාරයක් විෂ වී ඇති බවට වෛද්‍යවරුන් සැකපල කරන අතර ආහාර සාම්පල වැඩිදුර පරීක්ෂණ සඳහා යොමුකර තිබේ. කාන්තාවන් විසි එක් දෙනෙකු සහ පිරිමි පුද්ගලයන් සිව් දෙනෙකු මෙලෙස ආහාර විෂවුවන් අතර වන බව පොලිසිය පැවසුවේය. මේ සම්බන්ධයෙන් කාත්තන්කුඩි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53961", "Category": null, "Parent URL": null}