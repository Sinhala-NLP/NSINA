{"Source": "Adaderana", "Timestamp": "August 23, 2011 11:55 am", "Headline": "ගම්පහ -කොළඹ පුද්ගලික බස් ධාවනයෙන් ඉවත් වෙයි", "News Content": "ගම්පහ -කොළඹ මාර්ගයේ සියලුම පෞද්ගලික බස් රථ මේ වනවිට ධාවනයෙන් ඉවත්ව සිටින බව පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. බස්නාහිර පළාත් මාර්ගස්ථ මගී ප්‍රවාහන අධිකාරිය මගින් අයථා අන්දමින් මාර්ග බලපත්‍රයක් ලබාදීමේ සිද්ධියකට විරෝධය පළකරමින් මෙසේ ධාවනයෙන් ඉවත්වීමට තීරණය කර ඇති බව ඒ මහතා පෙන්වාදුන්නේය. තවත් මාර්ග ගණනාවක් මෙම ක්‍රියා මාර්ගය සඳහා සහය දැක්වීමට බලාපො‍රොත්තු වන බව ද අද දෙරණ වෙත අදහස් දක්වමින් විජේරත්න මහතා සඳහන් කළේය. මේ සම්බන්ධයෙන් බස්නාහිර පළාත් මාර්ගස්ථ මගී ප්‍රවාහන අධිකාරි‍යෙන් අද දෙරණ විමසීමක් කරනු ලැබීය. අදාළ වර්ජනය සම්බන්ධයෙන් තමන් මේ වන තෙක් දැනුවත්ව නොමැති බව එම අධිකාරියේ සභාපති පියසේන දිසානායක මහතා සඳහන් ‍කළේය.", "URL": "https://sinhala.adaderana.lk/news.php?nid=18257", "Category": null, "Parent URL": null}