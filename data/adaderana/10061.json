{"Source": "Adaderana", "Timestamp": "August 6, 2010 09:18 am", "Headline": "ප්‍රභාගේ පක්ෂ සාමාජිකත්වය අත්හිටුවනවා ", "News Content": "ප්‍රභා ගනේෂන් මහතාගේ පක්ෂ සාමාජිකත්වය අත්හිටුවීමට තමන් තීරණය කර ඇති බව ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා පවසයි. ආණ්ඩු පක්ෂයට එක්වීමේ ඔහුගේ තීරණය සම්බන්ධයෙන් තමන් හෝ පක්ෂය කිසිදු දැනුවත් කිරීමක් කර නොමැති බවත්, එය ප්‍රභා ගනේෂන් මහතාගේ තනි තීරණයක් බවත් මනෝ ගනේෂන් මහතා පෙන්වාදෙයි. මැතිවරණයෙන් පසු එක්සත් ජාතික පක්ෂය සමග යම් යම් මත ගැටුම් පැවතියද දෙමළ ජනතාව වෙනුවෙන් ඔවුන්ගේ අරමුණු ඉටුකිරීමට තම පක්ෂය බැඳී සිටින බව ඒ හතා අවධාරණය කරයි. එමෙන්ම පාර්ලිමේන්තු මන්ත්‍රීවරයෙකු ලෙස ජනාධිපතිවරයා සමග සාකච්ඡා කිරීමේ අවසරය ප්‍රභා ගනේෂන් මහතා වෙත ලබා දී තිබූ බව ද මනෝ ගනේෂන් මහතා සඳහන් කරයි.", "URL": "https://sinhala.adaderana.lk/news.php?nid=10061", "Category": null, "Parent URL": null}