{"Source": "Adaderana", "Timestamp": "September 22, 2018 01:30 pm", "Headline": "අතුරුදන් වු ධීවරයාගේ සිරුර පැලවතු ගඟෙන් සොයා ගනි", "News Content": "පැලවතු ඟගේ මසුන් ඇල්ලීම සඳහා ගිය පුද්ගලයෙකුගේ මළසිරුරක් ගාල්ල නාවික හමුදා කදවුරේ නිලධාරීන් විසින් සොයාගෙන තිබේ. පොලීසිය පැවසුවේ මියගිය පුද්ගලයා උතුරු පිටිගල ප්‍රදේශයේ පදිංචි 53 හැවිරිදි පුද්ගලයෙක් බවයි. බෙන්තර ගඟේ අතු ගංගාවක් වන පැලවතු ගඟේ මසුන් ඇල්ලීම සඳහා ගිය පුද්ගලයෙකු පසුගියදා අතුරුදන්ව ඇති බවට ඔහුගේ ඥාතීන් බෙන්තර පොලීසියට පැමිණිලි කර ඇත. එම පුද්ගලයා දියේ ගිලී ඇති බවට සැකකරමින් පිටිගල පොලීසිය හා ප්‍රදේශවාසීන් එක්ව පැලවතු ගඟ හා ඒ අවට සෝදිසි මොහෙයුමක් දියත් කළද එය අසාර්ථක වී ඇත. පසුව ගාල්ල බූස්ස නාවික හමුදා කදවුරේ කිමිදුම්කරුවන් පැමිණ අතුරුදන්වූ පුද්ගලයා සොයා සෝදිසි කිරීම් ආරම්භ කළ අතර ඊයේ (21) පස්වරුවේ එම පුද්ගලයාගේ මළසිරුර හමු වී ඇත. එලෙස මියගොස් ඇත්තේ උතුරු පිටිගල මන්නගොඩවත්ත ප්‍රදේශයේ පදිංචි 53 හැවිරිදි එක්දරු පියෙක්. ඔහු දියේ ගිලීමෙන් ජීවිතක්ෂයට පත්වන්නට ඇති බවට පොලීසිය සැක පලකරන අතර පශ්චාත් මරණ පරීක්ෂණය අද (22) ඇල්පිටිය මූලික රෝහලේදී පැවැත්වීමට නියමිතයි.", "URL": "https://sinhala.adaderana.lk/news.php?nid=96532", "Category": null, "Parent URL": null}