{"Source": "Adaderana", "Timestamp": "December 29, 2016 12:12 pm", "Headline": "තේ ඉඩම් ලියාපදිංචියට අයදුම්පත්‍ර ලක්ෂ 6ක්", "News Content": "දිවයිනපුරා පිහිටි තේ ඉඩම් ලියාපදිංචි කිරීමේ වැඩසටහන සඳහා ලක්ෂ 06ක පමණ අයදුම්පත්‍ර ප්‍රමාණයක් දැනටමත් ලැබී ඇති බව ශ්‍රී ලංකා තේ මණ්ඩලය පවසයි.තේ කොමසාරිස් ජයන්ත එදිරිසිංහ මහතා සඳහන් කළේ මේ දිනවල දිවයින පුරා පිහිටි තේ ඉඩම් ලියාපදිංචි කිරීමේ වැඩසටහන සාර්ථකව සිදුකරන බවයි.තේ ඉඩම් ලියාපදිංචි කිරීමේ වැඩසටහන ලබන 31 වන දිනෙන් අවසන් වීමට නියමිතව ඇත.තවමත් ලියාපදිංචි නොකළ තේ ඉඩම් හිමියන් සිටී නම් අදාළ අයදුම් පත්‍ර ප්‍රදේශයේ ග්‍රාම නිළධාරීවරයාගෙන් ලබාගැනීමට හැකියාව පවතින බව ජයන්ත එදිරිසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67470", "Category": null, "Parent URL": null}