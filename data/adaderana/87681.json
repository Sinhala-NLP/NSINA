{"Source": "Adaderana", "Timestamp": "April 19, 2018 12:26 pm", "Headline": "පළාත් පාලන ආයතන සංස්ථාපන කටයුතු හෙටින් අවසන්", "News Content": "පළාත් පාලන ආයතන සංස්ථාපන කටයුතු හෙටින් (20) අවසන්විමට නියමිතව තිබේ. මාර්තු මස 20 වනදා එම කටයුතු ආරම්භ කෙරිණි. ඒ අනුව මේ වන විට පළාත් පාලන ආයතන දෙකක හැර සෙසු සියලු පළාත් පාලන ආයතනවල සංස්ථාපන කටයුතු අවසන් වී ඇති බව පළාත් සභා සහ පළාත් පාලන අමාත්‍යංශය සඳහන් කළේය. ඝණ පූර්ණය නොමැතිව කල්තැබූ හම්බන්තොට මහනගර සභාවේ සහ සභිකයින් සංඛ්‍යාව ගැසට් කිරිම ප්‍රමාද වූ පූජාපිටිය ප්‍රදේශීය සභාවේ පමණක් සංස්ථාපන කටයුතු මෙතෙක් සිදු කර නොමැති බව සඳහන්ය. හම්බන්තොට මහ නගර සභාව ඝණ පූර්ණය නොමැතිව කල්තැබීම හේතුවෙන් එම සභාවට බලය පිහිටුවිම සඳහා මසක කාලයක් හිමි වන බව පළාත් සභා හා පළාත් පාලන අමාත්‍යංශය සඳහන් කළේය. එමෙන්ම පූජාපිටිය ප්‍රදේශිය සභාවේ සභිකයින් සංඛ්‍යාව මාර්තු 29 වනදා ගැසට් කිරිම හේතුවෙන් එම ප්‍රාදේශිය සභාවට ද බලය පිහිටුවිම සඳහා මාසයක කාලයක් හිමිව තිබේ.", "URL": "https://sinhala.adaderana.lk/news.php?nid=87681", "Category": null, "Parent URL": null}