{"Source": "Adaderana", "Timestamp": "November 10, 2016 07:41 pm", "Headline": "සිසුන් 2ක් මහවැලි ගඟට බිලි", "News Content": "පොල්ගොල්ල ජලාශයට අසල මහවැලි ගඟේ දියනෑමට ගිය සිසුන් දෙදෙනෙකු අද (10) දියේ ගිළී මියගොස් තිබේ.මෙසේ මිය ගොස් ඇත්තේ කටුගස්තොට, පොල්‍ගොල්ල, මහවැලි විදුහලේ 11 වැනි ශ්‍රේණියේ සිසුන් දෙදෙනෙකු බව අද දෙරණ වාර්තාකරු පවසයි.මෙම සිසුන් දෙදෙනා දහවල් ආහාරය ගැනීම සඳහා පල්ලේ, ගුන්නෑපාන ප්‍රදේශයේ මිතුරකුගේ නිවසට ගොස් එම මිතුරාද සමග දිය නෑමට මහවැලි ගඟට ගොස් ඇති බව වාර්තා වෙයි.එම අවස්ථාවේදී එක් මිතුරෙකු සබන් ගාමින් සිටියදී අනෙක් දෙදෙනා දියේ ගිළී ඇති බව වාර්තා වෙයි.පල්ලේ තපවින්නේ පදිංචි නිපුන් මධුසංඛ හා දොරගමුව ලියන්වල පදිංචි නිවන්ත නයනජිත් යන සිසුන් මෙලෙස මියගොස් ඇති බව සඳහන්ය.", "URL": "https://sinhala.adaderana.lk/news.php?nid=65921", "Category": null, "Parent URL": null}