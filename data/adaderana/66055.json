{"Source": "Adaderana", "Timestamp": "November 15, 2016 03:36 pm", "Headline": " දෙසැ 01දා සිට ජල ගාස්තු වැඩිවීම අත්හිටුවයි", "News Content": "ලබන මස 1 වැනිදා සිට ක්‍රියාත්මක කිරීමට නියමිතව තිබූ ජල ගාස්තු වැඩිවීම අත්හිටුවා ඇතැයි ඛනිජ තෙල් කර්මාන්ත අමාත්‍ය චන්දිම වීරක්කොඩි මහතා කියයි.ඔහු ඒ බව සඳහන් කළේ, පාර්ලිමේන්තු සංකීර්ණයේදී දැන් පැවැත්වෙන මාධ්‍ය හමුවේදීය.ජල බිල්පත වැඩි නොකරන බවට ජනාධිපති මෛත්‍රිපාල සිරිසේන මහතා අද කැබිනට් මණ්ඩලයේදී ප්‍රකාශ කළ බව අමාත්‍ය චන්දිම වීරක්කොඩි මහතා එහිදී පැවසීය.ජල ගාස්තු වැඩිවීම සම්බන්ධයෙන් සොයාබැලීමට තිදෙනෙකුගෙන් යුත් කමිටුවක් පත්කිරීමට තීරණය කර ඇතැයිද ඒ මහතා කීවේය.මේ අතර ජල ගාස්තු සංශෝධනය පිළිබඳ සළකා බැලීමට අමාත්‍යවරු තිදෙනෙකුගෙන් සමන්විත කමිටුවක් පත් කිරීමට කැබිනට් මණ්ඩලයේදී තීරණය වූ බව ජල සම්පාදන හා ජලප්‍රවාහන අමාත්‍ය රාවුෆ් හකීම් මහතා අද පාර්ලිමේන්තුවේදී ප්‍රකාශ කළේය.දෙසැම්බර් මස 1 වැනිදා සිට ජල ගාස්තු සියයට 30කින් පමණ වැඩි කිරීමට නියමිත බව ජලසම්පාදන හා ජලාපවාහන මණ්ඩලය පසුගියදා පැවසීය.", "URL": "https://sinhala.adaderana.lk/news.php?nid=66055", "Category": null, "Parent URL": null}