{"Source": "Adaderana", "Timestamp": "September 1, 2018 08:27 pm", "Headline": "පංතිය නිමවී ගෙදර යන්න හැදූ සිසුවා වෑන් රථයක් නිසා රෝහලට", "News Content": "අම්බලන්තොට මල්පෙත්තාව ප්‍රදේශයේදී අද (01)සවස 03.00 ට පමණ පාපැදියක් වෑන් රථයක ගැටීමෙන් යතුරුපැදියේ ගමන්ගත් වයස අවුරුදු 16 ක පමණ පාසල් සිසුවෙකු තුවාල ලබා අම්බලන්තොට රෝහලට ඇතුලත්කිරිමෙන් පසු හම්බන්තොට මහා රෝහලට මාරු කර යවා තිබේ. උපකාරක පන්තියක් සදහා සහභාගි වී යලි නිවසට යමින් සිටි මෙම පාසල් සිසුවා මාර්ගය හරහා පාපැදිය ධාවන කිරීමට යාමේදී වේගයෙන් පැමිණි වෑන් රථයක ගැටී අනතුර සිදුවන බව අසල තුබූ CCTV කැමරාවක සටහන් වී තිබේ . මෙසේ අනතුරට ලක්ව තුවාල ලබා ඇත්තේ අම්බලන්තොට මල්පෙත්තාව ප්‍රදේශයේම පදිංචි සිසුවෙකු වන අතර අදාළ වෑන් රථය කළුතර ප්‍රදේශයට අයත් එකක් වන අතර ඔවුන් කතරගම විනෝද චාරිකාවක යමින් සිටි පිරිසක් වේ . අනතුර සම්බන්ධයෙන් වෑන් රථයේ රියදුරා අම්බලන්තොට රථවාහන පොලිසිය විසින් අත්අඩංගුවට ගෙන ඇති අතර වැඩිදුර පරීක්ෂණ අම්බලන්තොට පොලිසියේ රථවාහන අංශය මගින් සිදුකරනු ලබයි. (ඡායාරූප - රාහුල් සමන්ත)", "URL": "https://sinhala.adaderana.lk/news.php?nid=95385", "Category": null, "Parent URL": null}