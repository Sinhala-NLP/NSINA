{"Source": "Adaderana", "Timestamp": "April 3, 2019 10:14 am", "Headline": "අයවැය ඡන්ද විමසීම ගැන තීරණයක් ගන්න ජනපති-මහින්ද අතරත් හමුවක්? ", "News Content": "2019 අය වැය ඡන්ද විමසීමේදී නිදහස් පක්ෂය ගත යුතු ක්‍රියාමාර්ගය පිළිබඳව ජනාධිපති මෛත්‍රිපාල සිරිසේන මහතා සහ එහි පාර්ලිමේන්තු මන්ත්‍රීවරුන් අතර සාකච්ඡාවක් ඊයේ(02) රාත්‍රියේ පැවැත්විය. සාකච්ඡාව පැවැත්වුණේ කොළඹ ජනාධිපති නිල නිවසේදීයී. ජනාධිපති මෛත්‍රිපාල සිරිසේන මහතා සහ ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රීවරුන් අතර මෙම හමුව මහගමසේකර මාවතේ පිහිටි ජනාධිපති නිල නිවසේදී ඊයේ රාත්‍රී පැවැත්විය. මෙහිදී අයවැය සම්බන්ධයෙන් අවසන් තීරණයක් නොගත් බවත්, විපක්ෂය ලෙස කටයුතු කරන බැවින් සියලු දෙනා සමඟ ඒකරාශී වී කටයුතු කිරීමට බලාපොරොත්තු වන බව ද එක්සත් ජාතික නිදහස් සන්ධානයේ පාර්ලිමේන්තු මන්ත්‍රී ශාන්ත බණ්ඩාර මහතා පැවසීය. අප්‍රේල් 4 වන දා සවස 4 ට ජනාධිපතිවරයාගේ හා අගමැතිවරයාගේ ප්‍රධානත්වයෙන් මේ පිළිබඳව අවසන් තීරණයක් ගන්නා බව ද ඔහු වැඩිදුරත් සඳහන් කළේය. අයවැයට කිසි දිනක පක්ෂව ඡන්දය ලබා නොදෙන බව ද පැවසු මන්ත්‍රීවරයා, ජනාධිපතිවරයාගේ වැය ශීර්ෂ ද ඉදිරියේ දී ඉදිරිපත් කිරීමට නියමිත බැවින් පොදු විපක්ෂයක් ලෙස එකට එකතු වී ඇතැම් තීරණ ගන්නා බව ද කියා සිටියේය. ශ්‍රී ලංකා නිදහස් පක්ෂයේ මන්ත්‍රී කණ්ඩායම ජනාධිපතිවරයා සමඟ එක මතයක සිටින බවත් කිසිසේත්ම අයවැයට පක්ෂව ඡන්දය ලබා නොදෙන බව ද මන්ත්‍රීවරයා මෙහිදී වැඩිදුරටත් පැවසීය. මෙම සාකච්ඡාවට මහින්ද රාජපක්ෂ මහතා නොපැමිණි බව ද එම අවස්ථාවට එක් වු පාර්ලිමේන්තු මන්ත්‍රී නිශාන්ත මුතුහෙට්ටිගම කියා සිටියේය. නමුත් ඉදිරියේ දී ජනාපති හා විපක්ෂ නායක වරයා අතර හමුවක් පැවැත් වීමට නියමිත බවත්, මෙය එක්සත් ජාතික පක්ෂයේ යැයි සලකා පැත්තකට දැමීමට නොහැකි බව ත් ඒ මහතා සඳහන් කළේය.", "URL": "https://sinhala.adaderana.lk/news.php?nid=107270", "Category": null, "Parent URL": null}