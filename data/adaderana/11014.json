{"Source": "Adaderana", "Timestamp": "September 22, 2010 11:02 am", "Headline": "දෙමටගොඩ කමල් වෙඩි කා නසී", "News Content": "පාතාල නායකයෙකු මෙන්ම මත් ද්‍රව්‍ය ජාවරම්කරුවෙකු වන\"දෙමටගොඩ කමල්\"නැමති අය පොලිස් වෙඩි තැබීමකින් ජීවිතක්ෂයට පත්ව තිබේ. ඊයේ දහවල් හංවැල්ල පොලීසිය විසින් මොහු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පවසයි. පසුව මොහු විසින් භාවිතා කරන ලද අවි ආයුධ තොගයක් පොලිස් නිලධාරීන්ට පෙන්වීමට ඊයේ රාත්‍රීයේ දිද්දෙණිය ප්‍රදේශයට රැගෙන ගිය අවස්ථාවේ පොලීසිය දෙසට අත්බෝම්බ ප්‍රහාරයක් එල්ල කිරීමට සැරසුණු බවත්,ඊට පොලීසිය එල්ල කළ ප්‍රතිප්‍රහාරයෙන් මොහු ජීවිතක්ෂයට පත් ව ඇති බවත් පොලිස් ප්‍රකාශකයා අද දෙරණට කියා සිටියේය. වෙඩි තැබීමෙන් පසු සැකකරු අවිස්සාවේල්ල රෝහලට ඇතුළත් කළ ද ඒ වන විටත් කමල් නැමැත්තා මරණයට පත්ව සිටි බව රෝහල් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=11014", "Category": null, "Parent URL": null}