{"Source": "Adaderana", "Timestamp": "January 14, 2010 05:00 pm", "Headline": "විරල ගණයේ සූර්යග්‍රහණයක් හෙට", "News Content": "ශ්‍රී ලංකාවාසීන්ට සූර්යග්‍රහණයක් නැරඹීමේ අවස්ථාව හෙට උදාවන බව මහාචාර්ය චන්දන ජයරත්න මහතා පවසයි. හෙට පෙරවරු 11 . 11 සිට පස්වරු 3 . 12 දක්වා කාලය තුළ මෙය නිරීක්ෂණය කළ හැකි බව හෙතෙම පවසයි. මෙය පූර්ණ සූර්යග්‍රහණ, අර්ධ සූර්යග්‍රහණ හා වලයාකාර සූර්යග්‍රහණ වශයෙන් ආකාර තුනකින් නිරීක්ෂණය කළ හැකි බව මහාචාර්ය චන්දන ජයරත්න මහතා කියා සිටියි. වසර 55 කට පසුව දිස්වන ඉතා විරල ඝනයේ සූර්යග්‍රහණයක් වන මෙය පැහැදිලිවම නිරීක්ෂණය කළ හැකි වන්නේ යාපනය අර්ධද්වීපයට බව ඔහු තවදුරටත් ප්‍රකාශ කළේය.", "URL": "https://sinhala.adaderana.lk/news.php?nid=6068", "Category": null, "Parent URL": null}