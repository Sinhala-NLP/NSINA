{"Source": "Adaderana", "Timestamp": "December 5, 2013 10:27 pm", "Headline": "තුන්ලක්ෂයක හෙලො උස්සයි", "News Content": "ගාල්ල නගරයේ බස් නැවතුම්පළ ඉදිරිපිට ඇති ජංගම දුරකථන අලෙවිසැලකින් රුපියල් 304,200ක් වටිනා ජංගම දුරකථන 32ක් හා රුපියල් 4000ක මුදලක් සොරා ගැනීම සම්බන්ධයෙන් ගාල්ල පොලීසිය පරීක්ෂණ ආරම්භ කර තිබේ. ඊයේ රාත්‍රීයේ මෙම සොරකම සිදුව ඇතැයි සැක කරන අතර එම වෙළඳසැල පවත්වාගෙන ගිය බව කියන ගාල්ල කටුගොඩ ප්‍රදේශයේ පදිංචි 21 හැවිරිදි තරුණයෙකු මේ ගැන පොලීසියට අද උදෑසන මේ පැමිණිලි කර ඇත. සැකකරුවන් මෙතෙක් අත්අඩංගුවට ගෙන නැති අතර ගාල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=39358", "Category": null, "Parent URL": null}