{"Source": "Adaderana", "Timestamp": "May 10, 2016 03:20 pm", "Headline": " හතර දෙනාටම වැඩ වරදියි", "News Content": "කාන්තාවන් නීති විරෝධී ලෙස විදේශ රැකියා වලට යැවීමේ ජාවාරමක් සම්බන්ධයෙන් අත්අඩංගුවට ගත් පුද්ගලයන් සිව් දෙනෙකු රක්ෂිත බන්ධනාගාර ගත කර තිබේ.අදාළ පුද්ගලයන් විසින් ව්‍යාජ වීසා සහ ගමන් බලපත්‍ර සකස් කර කාන්තාවන් විදෙස් රැකියා සඳහා යොමුකර ඇති අතර ඉතා සූක්ෂම ලෙස විදේශ සේවා නියුක්ති කාර්යාංශයේ විදෙස් රැකියා සඳහා ලියාපදිංචිය ද ලබාගෙන ඇති බව සඳහන්ය.විදේශ සේවා නියුක්ති කාර්යාංශයට මේ සම්බන්ධයෙන් ලද තොරතුරක් මත උපාය දූතයෙකු යොදවා සිදුකළ වැටලීමකදී සැකකරුවන් අත්අඩංගුවට ගෙන තිබේ.මෙම ජාවාරමේ ප්‍රධානත්වය ගෙන කටයුතු කළ බව කියන මෙරට ලියාපදිංචි විදේශ රැකියා ආයතනයක කාන්තාවක් ද අත්අඩංගුවට ගැනීම සඳහා විමර්ශන ආරම්භ කර ඇති බව විදේශ රැකියා නියුක්ති කාර්යාංශයේ ක්‍රියාකාරී අධ්‍යක්ෂ නීතීඥ උපුල් දේශප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=60012", "Category": null, "Parent URL": null}