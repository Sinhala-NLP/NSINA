{"Source": "Adaderana", "Timestamp": "June 9, 2012 06:27 pm", "Headline": "පකිස්ථානයට ලකුණු 281 ක ඉලක්කයක්", "News Content": "පකිස්ථානය සමග අද(09) පල්ලෙකැලේ ක්‍රීඩාංගණයේ පැවැත්වෙන දෙවන එක්දින ජාත්‍යන්තර තරගයේදී පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 4 ට ලකුණු 280 ක් ලබාගැනීමට සමත්විය. මෙම තරගයේදී තිලකරත්න ඩිල්ෂාන් නොදැවී ලකුණු 113 ක් ලබාගැනීමට සමත්වූ අතර ඔහු අද දින ලැබූ ශතකය එක්දින තරගයකදී ලැබූ 13 වන ශතකය ලෙස වාර්තා විය. නායක මහේල ජයවර්ධන ද මෙම තරගයේදී ලකුණු 53 ක් රැස්කිරීමට සමත්වීම විශේෂත්වයකි. පසුගිය 07 වන දින පැවති පළමු එක්දින තරගයේ ජයග්‍රහණය හිමිකරගැනීමට පකිස්ථාන කණ්ඩායම සමත්විය. ඒ අනුව තරග 05 න් සමන්විත මෙම එක්දින තරගාවලියේ 1 – 0 ක් ලෙස පකිස්ථාන කණ්ඩායම ඉදිරියෙන් පසුවෙයි.", "URL": "https://sinhala.adaderana.lk/news.php?nid=24893", "Category": null, "Parent URL": null}