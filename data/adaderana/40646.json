{"Source": "Adaderana", "Timestamp": "January 26, 2014 08:54 am", "Headline": "මත්තේගොඩ කත මැරුවාද? මැරුණාද?", "News Content": "මත්තෙගොඩ ප්‍රදේශයේ නිවසක කාමරයක් තුළ මියගිය කාන්තාවකගේ මළ සිරුරක් සොයාගැනීම සම්බන්ධයෙන් විශේෂ පරීක්ෂණයක් ආරම්භ කර තිබේ. කහතුඩුව පොලීසියට ලද තොරතුරකට අනුව ඊයේ පස්වරුවේ සොයාගත් මළ සිරුර දින දෙකකට පමණ පෙර මියගිය කාන්තාවකගේ බවට පොලීසිය සැක කරයි. අදාළ නිවසේ පදිංචිව සිටි කාන්තාව 66 වන වියේ පසුවු අයෙකු වන අතර මරණය පිළිබඳ මූලික මහේස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය සඳහා කළුබෝවිල රෝහලට යවා ඇත. මේ අතර කඹුරුපිටිය ගඟවලාන කුඩාවැවේ මියගොස් සිටි 21 හැවිරිදි තරුණයෙකුගේ මළ සිරුරක් ඊයේ රාත්‍රී සොයාගෙන තිබේ. මියගිය තරුණයා තිහගොඩ, ඌරාපොළ, බෙලිකොරටුව ප්‍රදේශයේ පදිංචිව සිටි අයෙකු බව අනාවරණය වී ඇත. මියගිය තරුණයා මානසික රෝගයෙන් පෙළෙමින් සිටි අයෙකු බව මූලික විමර්ශනවලදී කරුණු අනාවරණය වී ඇති බව කඹුරුපිටිය පොලීසිය සඳහන් කළේය.", "URL": "https://sinhala.adaderana.lk/news.php?nid=40646", "Category": null, "Parent URL": null}