{"Source": "Adaderana", "Timestamp": "January 29, 2014 06:49 am", "Headline": "2013 මාස 10 ක හලාවත පමණක් ලිංගික අපයෝජන 62 යි", "News Content": "2013 වසරේ පළමු මස 10ක් තුළ පමණක් හලාවත පොලිස් කොට්ඨාශය තුළ ලිංගික අපයෝජන 62 සිදුවී ඇති බව හලාවත කොට්ඨාශ ළමා හා කාන්තා කාර්යාංශය සකස් කර ඇති වාර්තාවක දැක්වෙයි. 2012 වසර තුළ ලිංගික අපරාධ 72ක් හලාවත පොලිස් කොට්ඨාශයෙන් වාර්තා වී තිබුණි.පවතින තත්ත්වය අවම කිරීම සදහා කොට්ඨාශ බාර පොලිස් අධිකාරි සාලිය ද සිල්වා මහතාගේ ප්‍රධානත්වයෙන් පාසැල් හා වැඩිහිටි ප්‍රජාව දැනුවත් කිරිමේ වැඩසටහන් රැසක් 2013 වසර තුළ ක්‍රියාත්මක විය. කොට්ඨාශ ළමා හා කාන්තා කාර්යාංශය විවිධ ස්වෙච්ඡා සංවිධාන වල මෙන්ම රාජ්‍ය නොවන සංවිධාන වල දායකත්වයෙන්ද මෙම වැඩ සටහන් සංවිධානය කර තිබුණි. වයස අවුරුදු 18ට අඩු ලිංගික අතවර ස්ත්‍රී දුෂණයන් බව පොලීසිය කියයි. ඒ අනුව 2013 වසරේ පළමු මාස 10 තුළ තුළ ස්ත්‍රී දුෂණ 35 ක් සිදුවී ඇත. ඒ හලාවත පොලිස් වසම තුළ ස්ත්‍රී දුෂණ 12ක්,මාරවිල 08ක්, වෙන්නප්පුව 02ක්,මාදම්පේ 04ක්,දංකොටුව 06ක්,කොස්වත්ත 03ක්ද වශයෙනි. මේ සම්බන්ධයෙන් සැකකරුවන් 34 දෙනෙකු අත්අඩංගුවට ගෙන අධිකරණයට ඉදිරිපත් කර ඇත.අතවරයට ලක්වී ඇති බව දැරිය තමන්ට අපරා‍‍ධය සිදු කළ සැකකරු හඳුනා නොගැනීම නිසා ඒ සම්බන්ධයෙන් වු විමර්ශන තවමත් අවසන් කර නැත. මෙම කාලය තුළ බරපතළ ලිංගික අපයොජන 13ක්ද සිදුවී ඇත. හලාවත 03ක් ,මාරවිල,02ක්,වෙන්නප්පුව 07ක්,මාදම්පේ 01ක් වශයෙනි. නීත්‍යනුකුල භාරකාරත්වයෙන් පැහැර ගෙන ගොස් අපහරණය කිරිමේ සිද්ධීන් හලාවත 05ක්,මාරවිල 03ක්,වෙන්නප්පුව 05ක්, දංකොටුව 04,කොස්වත්ත 01ක් ඇතුළු එම පොලිස් ස්ථාන 05තුල අපරාධ 17ක් සිදුවි ඇති බව හලාවත කොට්ඨාශයේ ළමා හා කාන්තා කාර්යංශයේ වාර්තාව සඳහන් කරයි. දෙමව්පියන් විසින් තම දරුවන්ට කෘරත්වයෙන් සැලකිමේ පැමිණිළි වෙන්නප්පුවෙන් 01ක් සහ කොස්වත්ත පොලිස් වසමෙන් 01ක් වාර්තා වී තිබේ. දරුවන් ලිංගික අතවර වලට ලක්වීමට ප්‍රධානතම හේතුව දෙමව්පියන් බව පොලීසිය කියයි.පාසල් දරුවන් මෙන්ම පුද්ගලික උපකාරක පන්ති වෙත යන දරුවන් ජංගම දුරකථන භාවිතය මෙම තත්ත්වය ඉහළ යාමට හේතුව බව පොලීසියේ අදහසයි. විශේෂයෙන්ම උපකාරක පන්ති වෙත යන දරුවන්ගේ ඇඳුම් පැළදුම් සම්බන්ධයෙන් මෙන්ම,ඔවුන් ඇසුරු කරන පිරිස් සම්බන්ධයෙන්ද ගමන් බිමන් සම්බන්ධයෙන්ද දෙමව්පියන් වැඩි අවධානයක් යොමු කරන්නේ නම් මෙවැනි අතවර වලට කුඩා දරුවන් යොමු නොවන බව අද දෙරණ කළ විමසුමකදී හලාවත කොට්ඨාශ බාර ජ්‍යෙෂ්ඨ පොලිස් අධිකාරී සාලිය සිල්වා මහතා පැවසීය.", "URL": "https://sinhala.adaderana.lk/news.php?nid=40724", "Category": null, "Parent URL": null}