{"Source": "Adaderana", "Timestamp": "July 7, 2019 04:04 pm", "Headline": "‍‍දුම්වැටි අලෙවියෙන් තොර නගර 150ක්", "News Content": "දුම්වැටි අලෙවියෙන් තොර නගර 150ක් මේ වන විට ඇති කිරීමට හැකි වි ඇති බව දුම්කොළ හා මධ්‍යසාර පිළිබද ජාතික අධිකාරිය පවසයි. එහි සභාපති වෛද්‍ය පාලිත අබේකෝන් මහතා සදහන් කළේ මහජන සෞඛ්‍ය පරීක්ෂකවරුන් සහ ප්‍රාදේශීය නිලධාරීන් ඒකාබද්ධව ක්‍රියාත්මක කළ දැනුම්වත් කිරීම් තුලින් මෙම වැඩපිළිවෙල සාර්ථක කර ගැනිමට හැකි වූ බවයි. මේ සම්බන්ධයෙන් වැඩිදුරටත් අදහස් දක්වමින් වෛද්‍ය පාලිත අබේකෝන් මහතා සදහන් කළේ මෙම වැඩපිළිවෙල ක්‍රියාත්මක කළ ආකාරය පිළිබදව ලෝක සෞඛ්‍ය සංවිධානයේ ද පැසසුමට ලක්ව ඇති බවයි.", "URL": "https://sinhala.adaderana.lk/news.php?nid=113579", "Category": null, "Parent URL": null}