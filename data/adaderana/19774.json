{"Source": "Adaderana", "Timestamp": "November 4, 2011 08:14 am", "Headline": "පෞද්ගලික ආයතන 9 ට උපාධි පිරිනැමීමට අවසර ලැබෙයි", "News Content": "උපාධි පිරිනැමීම සඳහා මේ වන විට මෙරට පෞද්ගලික ආයතන 9 ට අවසර ලබාදි ඇති බව විශ්ව විද්‍යාල ප්‍රතිපාදන කොමිසන් සභාව පවසයි. අදාළ ආයතනවලින් ලැබුණු ඉල්ලුම්පත්‍ර සලකා බැලිමෙන් අනතුරුව මෙම අවසරය ලබාදි ඇති බව විශ්ව විද්‍යාල ප්‍රතිපාදන කොමිසන් සභාව ප්‍රකාශ කරයි. කොමිසන් සභාවේ නීතිවලට යටත්වන ආයතනවලට පමණක් මෙලෙස උපාධි පිරිනැමීමේ අවස්ථාව ලබාදී තිබේ. මේ වන විටත් පෞද්ගලික ආයතන රැසක් උපාධි පිරිනැමීමට අවසර ලබාදෙන ලෙස විශ්ව විද්‍යාල ප්‍රතිපාදන කොමිසන් සභාව වෙත ඉල්ලීම් ඉදිරිපත් කර ඇති බව සඳහන්ය. අදාළ ඉල්ලීම් වි‍ශේෂ කමිටුවක් මගින් ‍පරීක්ෂාවට ලක්කොට නිසි ප්‍රමිතියකින් යුත් උසස් අධ්‍යාපන ආයතනවලට පමණක් උපාධි පිරිනැමීම සඳහා අවසර ලබාදීම සිදුකරන බව විශ්ව විද්‍යාල ප්‍රතිපාදන කොමිසන් සභාව ප්‍රකාශ කරයි.", "URL": "https://sinhala.adaderana.lk/news.php?nid=19774", "Category": null, "Parent URL": null}