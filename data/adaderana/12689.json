{"Source": "Adaderana", "Timestamp": "December 8, 2010 07:55 am", "Headline": "සිරිමාවෝ ප්‍රතිපත්ති අදටත් වලංගුයි", "News Content": "සිරිමාවෝ බණ්ඩාරනායක මැතිණිය ජාතියේ යහපතට ප්‍රමුඛත්වය ලබාදී කටයුතු කළ බව ජනාධිපති මහින්ද රාජපක්ෂ මහතා පවසයි. බණ්ඩාරනායක මැතිණියගේ එම ප්‍රතිපත්ති වර්තමානයේ ද ජීවමාන බව ජනාධිපතිවරයා සඳහන් කරයි. රට තීරණාත්මක මොහොතකට එළඹුණු සෑම අවස්ථාවකම ‍රටේත් ජාතියේත් යහපතට ප්‍රමුඛත්වය ලබාදී ඇය කටයුතු කළ බව ජනාධිපතිවරයා පෙන්වාදෙයි. සිරිමාවෝ බණ්ඩාරනායක මහත්මිය ලොව ප්‍රථම අගමැතිවරිය බවට පත්ව වසර 50 ක් පිරීම නිමිත්තෙන් ඊයේ පැවති උත්සවයක දී ජනාධිපති මහින්ද රාජපක්ෂ මහතා මේ බව කියා සිටියේය.", "URL": "https://sinhala.adaderana.lk/news.php?nid=12689", "Category": null, "Parent URL": null}