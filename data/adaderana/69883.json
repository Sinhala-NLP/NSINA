{"Source": "Adaderana", "Timestamp": "February 20, 2017 04:30 pm", "Headline": "සයිටම් වෙනුවෙන් අද සිට වැඩ වර්ජන ", "News Content": "සයිටම් අර්බුදය තුළින් රෝගීන්ගේ ජීවිත් වීමට ඇති අයිතියට එල්ල වී ඇති තර්ජනයට විරෝධය පා පළාත් මට්ටමින් සිදු කරනු ලබන අඛණ්ඩ වැඩ වර්ජනයට සහයෝගය දක්වමින් බදුල්ල හා මොනරාගල දිස්ත්‍රික්ක දෙකෙහි වෛද්‍යවරු වෘත්තීය සිමිති ක්‍රියාමාර්ගයක නිරත වෙනු ඇතැයි රජයේ වෛද්‍ය නිලධාරීන්ගේ සංගමය පවසයි. අද (20) පැවති මාධ්‍ය හමුවකට සම්බන්ධ වෙමින් ඔවුන් මේ බව පවසා සිටියේ ය. මේ වන විට මතුව ඇති අර්බුද පිළිබඳ යෝජනා මාලාවක් ජනාධිපතිවරයා වෙත ඉදිරිපත් කර ඇති බවත් එයට නිසි පිළිතුරක් මෙතෙක් නොලැබීම කනගාටුවට කරුණක් බව ද මෙම සංගමය පවසයි. ඒ අනුව ඉදිරිපත් කළ යෝජනා සියල්ල වහාම ක්‍රියාත්මක කරන මෙන් බලධාරීන්ට බල කරමින් පළාත් මට්ටමින් සිදුකරන අඛණ්ඩ වෘත්තීය සමිති ක්‍රියාවලිය අද සිට ආරම්භ කරන බවත් ඒ අනුව උදෑසන 8 සිට දහවල් 12 දක්වා මෙය ක්‍රියාමාර්ගය දියත් කරන බවත් රජයේ වෛද්‍ය නිලධාරීන්ගේ සංගමය කියා සිටියේය. තව දුරටත් අදහස් දැක්වමින් මෙම සංගමය පවසා සිටියේ හදිසි ප්‍රතිකාර සේවා කටයුතු ක්‍රියාත්මකව පවතින බවත් මෙයින් සිදුවන අපහසුතාවයේ වගකීම රජය විසින් භාර ගත යුතු බවත්ය.", "URL": "https://sinhala.adaderana.lk/news.php?nid=69883", "Category": null, "Parent URL": null}