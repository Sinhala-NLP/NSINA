{"Source": "Adaderana", "Timestamp": "September 21, 2017 07:43 pm", "Headline": "ශ‍්‍රී ලංකා-ඉරානය අතර සිරකරුවන් හුවමාරු කීරීමේ ගිවිසුමක් ", "News Content": "ශ‍්‍රී ලංකාව හා ඉරානය අතර සිරකරුවන් හුවමාරු කිරීමේ ගිවිසුමකට අත්සන් තැබීම සඳහා අධිකරණ අමාත්‍ය තලතා අතු‍කෝරාල මහත්මිය සාකච්ඡාවක් පවත්වා තිබේ. මෙරට ඉරාන තානාපති මොහොමඩ් සරී අමිරානේ මහතා සමඟ අධීකරණ අමාත්‍යවරිය ඒ පිළිබඳව සාකච්ඡා කර ඇති බව අධිකරණ අමාත්‍යාංශය සඳහන් කළේය. ඉරානයේ බන්ධනාගාරවල සිටින ශ‍්‍රී ලාංකීය සිරකරුවන් සහ මෙරට බන්ධනාගාරවල සිටින ඉරාන සිරකරුවන් හුවමාරු කරගැනීම පිළිබඳව ඉරානය සහ ශ‍්‍රී ලංකා රජය අතර පැවත්වූ මූලික සාකච්ඡාව මෙය බව සඳහන් වෙයි. මෙහිදී සිරකරුවන් නිදහස් කිරීමක් සිදු නොවන අතර අදාළ මව්රට තුළදී එම සිරදඩුවම් එලෙසම ක‍්‍රියාත්මක කිරීම පමණක් සිදුවන බව අධිකරණ අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=77859", "Category": null, "Parent URL": null}