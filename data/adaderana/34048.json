{"Source": "Adaderana", "Timestamp": "May 13, 2013 10:33 am", "Headline": "මහියංගනයේ දෙදරු මවක් කිඹුලෙක් ඩැහැගනියි", "News Content": "මහියංගනය, උල්හිටිය ඔයේ දිය නාමින් සිටි කාන්තාවක් කිඹුලෙකු විසින් ඩැහැගෙන ගොස් ඇති බව වාර්තා වේ. සිය දරු දෙදෙනා සහ සැමියා සමග දියනාමින් සිටිය දී එම කාන්තාව අනතුරට මුහුණ දී තිබේ. ඊයේ (12) පස්වරුවේ සිදුවූ අනතුරට ලක්ව ඇත්තේ 39 හැවිරිදි උල්හිටිය ප්‍රදේශයේ පදිංචි කාන්තාවකි. කාන්තාව සෙවීම සඳහා මේ වන විට හමුදා කිමිදුම්කරුවන් සහ පොලීසිය ඒකාබද්ධ මෙහෙයුමක් දියත් කර ඇති බව පොලීසිය පැවසීය.", "URL": "https://sinhala.adaderana.lk/news.php?nid=34048", "Category": null, "Parent URL": null}