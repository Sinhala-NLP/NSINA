{"Source": "Adaderana", "Timestamp": "January 11, 2011 08:42 am", "Headline": "අන්තර් පළාත් ක්‍රිකට් තරගාවලිය අද ඇරඹෙයි", "News Content": "2011 අන්තර් පළාත් ක්‍රිකට් තරගාවලිය අද(11) ආරම්භ වේ. ශ්‍රී ලංකා ක්‍රිකට් ආයතනය සංවිධානය කරන මෙම තරගාවලිය සඳහා පළාත් 5 න් කණ්ඩායම් තරග වදියි. මූලික වටයේ තරග අද සිට 20 වැනි දින දක්වා කොළඹ එස්එස්සී ක්‍රීඩාංගණයේ දී පැවැත්වීමට නියමිතය. අවසන් පූර්ව තරග 23 සහ 24 යන දින වලත් අවසන් මහා තරගය ලබන 26 වැනිදා මහනුවර පල්ලෙකැලේ ක්‍රීඩාංගණයේ දී පැවැත්වෙනු ඇත. ලෝක කුසලාන ක්‍රිකට් තරගාවලියට නම් කර ඇති ක්‍රීඩකයන්ගෙන් බහුතරයක් මෙම තරගාවලියට ක්‍රීඩා කිරීම විශේෂත්වයකි. ක්‍රීඩා අමාත්‍යාංශයට අයත් සියලුම ක්‍රීඩාංගණ නඩත්තු කිරීම සඳහා විශේෂ ක්‍රීඩා අධිකාරියක් පිහිටූවිමට තීරණය කර තිබේ. කොළඹ සුගතදාස ක්‍රීඩාංගණය, ටොරින්ටන් ක්‍රීඩාංගණය ඇතුළු ක්‍රීඩාංගණ 8ක කටයුතු ක්‍රීඩා අමාත්‍යාංශය යටතේ දැනට සිදු කෙරෙයි.", "URL": "https://sinhala.adaderana.lk/news.php?nid=13408", "Category": null, "Parent URL": null}