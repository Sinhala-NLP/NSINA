{"Source": "Adaderana", "Timestamp": "December 30, 2014 11:22 am", "Headline": "මනමේන්ද්‍ර මහින්දටයි", "News Content": "ඉදිරි ජනාධිපතිවරණයේදී ජනාධිපති මහින්ද රාජපක්ෂ මහතාට සහය පළ කිරීමට තීරණය කළ බව නව සිහළ උරුමයේ නායක සරත් මනමේන්ද්‍ර මහතා පවසයි. අද දෙරණ කළ විමසීමකදී ඔහු සඳහන් කළේ තමා ඉදිරි ජනාධිපතිවරණයට තරග නොකරන බවයි. නව සිහල උරුමය පක්ෂයේ ජනාධිපති අපේක්ෂක සරත් මනමේන්ද්‍ර මහතා මේ වන විට ශ්‍රී ලංකා නිදහස් පක්ෂ මූලස්ථානය වෙත පැමිණ සිටින බව එහි රැඳී සිටින අද දෙරණ වාර්තාකරු සඳහන් කළේය. ජනපතිවරණයට තරඟ කිරීමෙන් වැළකී සිටීම සහ ජනාධිපති මහින්ද රාජපක්ෂ මහතාට සහය ලබාදීමට ගත් තීරණය පිළිබඳ ඔහු විසින් එහිදි මාධ්‍ය හමුවක් පැවැත්වීමට නියමිත බව ද සඳහන්ය.", "URL": "https://sinhala.adaderana.lk/news.php?nid=48352", "Category": null, "Parent URL": null}