{"Source": "Adaderana", "Timestamp": "December 15, 2010 08:12 am", "Headline": "ජාතික ආරක්ෂක දිනය 26 වැනිදා සැමරෙයි", "News Content": "ජාතික ආරක්ෂක දිනය ලබන 26 වැනිදා සැමරීමට රජය තීරණය කර තිබේ. 2004 වසරේ දී සුනාමි ව්‍යවසනයෙන් විවිධ ආපදා වලින් මිය ගිය සියලු ශ්‍රී ලාංකිකයින් සිහිපත් කිරීමේ අරමුණින් මෙම දිනය සැමරෙන බව සඳහන්ය. මෙවර මෙම දිනය යාපනයේ දී සැමරීමට රජය තීරණය කර ඇති බව රජයේ ප්‍රවෘත්ති දෙපාර්තමේන්තුව පවසයි. එදින පෙරවරු 9 .25 සිට 9 .27 දක්වා විනාඩි දෙකක කාලය තුළ දිවයින පුරා නිශ්ශබ්දතාවයක් රකින ලෙස රජය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=12854", "Category": null, "Parent URL": null}