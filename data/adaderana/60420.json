{"Source": "Adaderana", "Timestamp": "May 23, 2016 01:51 pm", "Headline": " අල්ලස් දෙන්න ගිහින් අතේ මාට්ටු ", "News Content": "විදේශ සේවා නියුක්ති කාර්යාංශයේ විශේෂ විමර්ශන ඒකකයේ කළමනාකරුට අල්ලස් ලබාදීමට උත්සහ කළ පුද්ගලයෙකු අත්අඩංගුවට ගෙන තිබේ.විදේශ රැකියා නියෝජිත ආයතනයක බලපත්‍ර ලාභී පුද්ගලයෙකු විසින් අල්ලස් වශයෙන් මුදල් ලබාදීමට උත්සහ කළ අවස්ථාවේ අදාළ පුද්ගලයා අත්අඩංගුවට ගත් බව විදේශ සේවා නියුක්ති කාර්යාංශය පැවසුවේය.ඔහු විසින් රුපියල් 5000ක මුදලක් අල්ලස් වශයෙන් ලබාදී තිබේ. රැකියා නියෝජිත ආයතනවල බලපත්‍ර අලුත් කිරීමේදී අවශ්‍ය කරන සහය ලබා ගැනීමේ අපේක්ෂාවෙන් එම මුදල ලබා දී ඇති බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=60420", "Category": null, "Parent URL": null}