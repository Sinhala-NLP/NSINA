{"Source": "Adaderana", "Timestamp": "August 17, 2011 09:30 am", "Headline": "යතුරුපැදිය කැබ්රියේ ගැටෙයි-අයෙක් මරුට", "News Content": "අතුරුගිරිය - මාලඹේ ප්‍රධාන මාර්ගයේ හොරවෙල ප්‍රදේශයේ දී සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. යතුරුපැදියක් හා කැබ් රථයක් ගැටීමෙන් මෙම අනතුර සිදු වී ඇති බව සඳහන්වේ. අනතුරින් මිය ගොස් ඇත්තේ යතුරුපැදිකරු වන අතර යතුරු පැදියේ පිටුපස ගමන් ගත් ඔහුගේ බිරිඳ බරපතල තුවාල ලබා කොළඹ ජාතික රෝහලේ ප්‍රතිකාර ලබයි. මිය ගොස් ඇත්තේ මාලඹේ ප්‍රදේශයේ පදිංචි 27 හැවිරිදි පුද්ගලයෙකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 19 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=18127", "Category": null, "Parent URL": null}