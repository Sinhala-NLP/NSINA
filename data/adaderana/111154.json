{"Source": "Adaderana", "Timestamp": "June 1, 2019 07:57 pm", "Headline": "වේගය නිසා අහිමි වු තරුණ ජීවිත 2ක්", "News Content": "කිලිනොච්චිය, මුරුකන්ඩි ප්‍රදේශයේදී අද (01) සවස සිදුවු රිය අනතුරකින් දෙදෙනෙකු ජීවිතක්ෂයට පත්ව ඇත. පොලීසිය පැවසූවේ අධික වේගයෙන් පැමිණි යතුරුපැදියක් නවතා තිබු බස් රථයක පසුපස ප්‍රදේශයේ ගැටීමෙන් අනතුර සිදුව ඇති බවයි. අධික වේගයෙන් පැමිණි යතුරුපැදිය බස් රථය පසුකර යාමට උත්සහ කර ඇති අතර වේගය පාලනය කරගත නොහැකිව බස් රථයේ ගැටී ඇති බව මූලික පරීක්ෂණයන්ගෙන් අනාවරණය වී ඇත. මියගිය තරුණයින්ගේ මළ සිරුරු කිලිනොච්චිය රෝහලේ තැන්පත් කොට ඇත. සිද්ධිය සම්බන්ධයෙන් මාන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=111154", "Category": null, "Parent URL": null}