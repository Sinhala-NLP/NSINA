{"Source": "Adaderana", "Timestamp": "May 11, 2019 10:25 am", "Headline": "ස්ථාන 2ක සිදුවු අනතුරුවලින් දෙදෙනෙක් ජීවිතක්ෂයට", "News Content": "ප්‍රදේශ දෙකකදී සිදු වු රිය අනතුරු වලින් පුද්ගලයින් දෙදෙනෙකු ජීවතක්ෂයට පත්ව ඇත. පානදුර දකුණ සහ රුවන්වැල්ල යන ප්‍රදේශ වලදී මෙම අනතුර සිදුව ඇති බව පොලීසිය සඳහන් කළේය. ගාලු පාරේ පානදුර ඔරලෝසු කණුව අසලදී ලොරි රථයක් සහ මෝටර් රථයක් ගැටීමෙන් අනතුරක් සිදුව ඇත. අනතුරින් බරපතල තත්වයේ පසුවු මෝටර් රථයේ රියදුරු පානදුර රෝහලට ඇතුළත් කිරිමෙන් පසු මියගොස් ඇති බව පොලිසිය සඳහන් කළේය. මෙලෙස මියගොස් ඇත්තේ 56 හැවිරිදි නුගේගොඩ ප්‍රදේශයේ පදිංචිකරුවෙකු වන අතර අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇත. මේ අතර අවිස්සාවේල්ල කෑගල්ල ප්‍රධාන මාර්ගයේ මත්තමගොඩ ප්‍රදේශයේදී යතුරුපැදියක් සහ ත්‍රිරෝද රථයක් ගැටීමෙන් සිදු වු රිය අනතුරකින් යතුරුපැදිකරු ජීවිතක්ෂයට පත්ව ඇත. මියගොස් ඇත්තේ 54 හැවිරිදි අම්පාගම ප්‍රදේශයේ පදිංචිකරුවෙකු බවයි පොලීසිය සඳහන් කළේය.", "URL": "https://sinhala.adaderana.lk/news.php?nid=109729", "Category": null, "Parent URL": null}