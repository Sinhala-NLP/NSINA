{"Source": "Adaderana", "Timestamp": "May 2, 2019 02:17 pm", "Headline": "ත්‍රස්ත ක්‍රියාවලට සම්බන්ධ කාර්මික ඉංජිනේරුවරයෙකු කල්මුණේදී අත්අඩංගුවට", "News Content": "ත්‍රස්ත ක්‍රියාකාරකම්වලට සම්බන්ධ බවට සැකපිට කාර්මික ඉංජිනේරුවරයෙකු බව කියන පුද්ගලයෙකු කල්මුණේ, කල්මුණකුඩි ප්‍රදේශයේදී පොලිස් විශේෂ කාර්ය බලකාය විසින් අත්අඩංගුවට ගෙන ඇත. ආරක්ෂක අමාත්‍යංශයේ විශේෂ මෙහෙයුම් මැදිරියෙන් ලද තොරතුරක් මත විශේෂ කාර්ය බලකා කල්මුණ කඳවුරේ නිලධාරීන් පිරිසක් සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. ඊපී-කේ. එම්. 5059 දරණ මෝටර් රථයක් ද එහිදී පොලිස් බාරයට ගෙන ඇති අතර අදාල මෝටර් රථයේ රුධිර පැල්ලම් දක්නට ලැබුණු බව ද විශේෂ කාර්ය බලකාය සඳහන් කළේය. මීට අමතරව බෝම්බ ප්‍රහාර මාලාවේ සැක සහිත ඡායාරූප ඇතුළත් දුරකතනයක් ද අත්අඩංගුවට ගත් සැකකරු සතුව තිබී සොයාගෙන ඇත. සැකකරු වැඩිදුර විමර්ශන සඳහා කල්මුණේ පොලිස් ස්ථානය වෙත බාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=109103", "Category": null, "Parent URL": null}