{"Source": "Adaderana", "Timestamp": "December 15, 2018 10:02 pm", "Headline": "තානාපතිවරුන්ගේ සුව නින්ද ගැන ගම්මන්පිල කියයි", "News Content": "රටට හතුරු ක්‍රියාමාර්ග පරාජය කිරීම සඳහා ජනාධිපතිවරයාගේ ශක්තිය සහ විපක්ෂයේ බලතල භාවිත කළ හැකි බව එක්සත් ජනතා නිදහස් සන්ධානය පැවසීය. එහි නියෝජිතයින් අද(15) කොළඹ පැවැති මාධ්‍ය හමුවකදී මේ බව පැවසීය. ජනාධිපතිවරයාට දැන් නව අගමැතිවරයෙක්, නව ආණ්ඩුවක් පත් කිරීමට හැකි බව පාර්ලිමේන්තු මන්ත්‍රී එස්.බී.දිසානායක මහතා පැවසීය. හොඳ මුදල් ඇමතිවරයෙක් පත් කිරීමට යන බව තොරතුරු පවතින බවද ඔහු පැවසීය. ඉතා ඉක්මණින් පොදු ජන පෙරමුණත් , ශ්‍රී ලංකා නිදහස් පක්ෂයත් හා මේ සියළු පක්ෂ සමඟ පුළුල් පෙරමුණක් සෑදීමේ කටයුතු අවසන් කරමින් සිටින බවද පැවසීය. වහාම පළාත් සභා ඡන්දය ඉල්ලා සිටින බවද ඔහු පැවසීය. එසේම ජනවාරී මාසයේ සිට පාර්ලිමේන්තුවේ විපක්ෂයේ භූමිකාව ලබා දුන්නායින් පසුව ඉතාම කෙටි කාලයක් තුළදී ජනතාවට ඡන්ද අයිතිය ලබා දීම සඳහා දායකත්වය සපයන බව සඳහන් කරන බව පාර්ලිමේන්තු මන්ත්‍රී බන්දුල ගුණවර්ධන මහතා පැවසීය. ආණ්ඩුවට බහුතරය නැතැයි යන්නෙන් කථානායකවරයා ප්‍රකාශ කළ අවස්ථාවේ අත්පුඩි නඟා සතුටුවූ තානාපතිවරුන්ට අද රාත්‍රියේදී සුව නින්දක් ලබා ගැනීමට හැකිවන බව පාර්ලිමේන්තු මන්ත්‍රී උදය ගම්මන්පිල මහතා පැවසීය. ආණ්ඩුව සතුව පැවති තුනෙන් දෙකෙහි බහුතරය අහිමි කිරීම මව්බිම පැත්තෙන් ලද විශාල ජයග්‍රහණයක් ලෙස දකින බවද පැවසීය. ජනාධිපතිවරයාට හොරෙන් කිසිවක් සිදු කිරීමට නොහැකි බවත් ඔහු පැවසීය. සතුරාට එරෙහිව සටන් කිරීමට පසුවී ඇති බවද පැවසිය.", "URL": "https://sinhala.adaderana.lk/news.php?nid=100813", "Category": null, "Parent URL": null}