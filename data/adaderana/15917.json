{"Source": "Adaderana", "Timestamp": "May 6, 2011 09:28 am", "Headline": "ගලේවෙල නිධන් හෑරූ සිව්දෙනෙක් අත්අඩංගුවට", "News Content": "ගලේවෙල, අලුත්ගම, හපුගස්යාය ප්‍රදේශයේ නිධන් හාරමින් සිටි සැකකරුවන් සිව්දෙනෙකු අත්අඩංගුවට ගෙන තිබේ. ගලේවෙල පොලිසියේ නිලධාරීන් කණ්ඩායමක් ඊයේ(05) සිදුකළ මෙහෙයුමක දී නිධන් හෑරීමට උපයෝගී කරගන්නා උපකරණ කිහිපයක් ද සිය භාරයට ගෙන ඇත. මේ අතර වලහන්දූව ප්‍රදේ‍ශයේ නිවසක් බිඳ රුපියල් එක් ලක්ෂ 30,000 ක පමණ මුදලක් සොරාගැනීම සම්බන්ධ සැකකරුවෙකු ගම්පොළ පොලිසිය විසින් අත්අඩංගුවට ගෙන ඇත. ගම්පොළ, රාහිමලේ ප්‍රදේශයේ දී සැකකරු ඊයේ(05) අත්අඩංගුවට ගත් බව පොලිසිය පැවසීය. සොරකම් කළ මුදලින් කොටසක් සහ ත්‍රිරෝද රථයක්, රන්මාල, ජංගම දුරකතන ඇතුළු භාණ්ඩ කිහිපයක් ද පොලිස් භාරයට ගෙන ඇත. සැකකරු අද(06) ගම්පොළ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15917", "Category": null, "Parent URL": null}