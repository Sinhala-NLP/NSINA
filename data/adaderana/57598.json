{"Source": "Adaderana", "Timestamp": "February 26, 2016 09:26 am", "Headline": "එදිරිවාදිකම් අත්හිටුවන තුරු රජය සමඟ සාකච්ඡා අත්හිටුවනවා", "News Content": "තම සංගමය සමඟ පවතින එදිරිවාදිකම් අත්හිටුවන තුරු ඉන්දියාව සහ ශ්‍රී ලංකාව අතර අත්සන් කිරීමට යෝජිත ඉට්කා ගිවිසුම සම්බන්ධයෙන් රජය සමඟ සාකච්ඡා අත්හිටුවීමට රජයේ වෛද්‍ය නිලධාරීන්ගේ සංගමය තීරණය කර තිබේ.එහි ලේකම් වෛද්‍ය නලීන් ද හේරත් මහතා ඊයේ පැවැති මාධ්‍ය හමුවකදී ප්‍රකාශ කළේ එක් පැත්තකින් රජය තම සංගමය සමග සාකච්ඡා කරන අතර අනෙක් පසින් සිය සංවිධානයට අපහාස සිදු කරන බවයි.ජනමතයට එරෙහිවන දේශපාලනඥයින් සම්බන්ධයෙන් වෛද්‍ය නලීන් ද හේරත් මහතා අනතුරු ඇගවීමක් ද සිදු කර තිබේ. මේ අතර ඉට්කා ගිවිසුමට එළඹීමට සිදුව ඇත්තේ ඉන්දියාව ශ්‍රී ලංකාවට සිදු කරන බලපෑම් හේතුවෙන් නොව නව ලිබරල් ධනවාදී ආර්ථික ප්‍රතිපත්තියේ පවතින ගැටළු හේතුවෙන් බව පෙරටුගාමි සමාජවාදී පක්ෂය පවසයි.එහි ප්‍රචාරක ලේකම් පුබුදු ජාගොඩ මහතා පෙන්වා දෙන්නේ රජයේ වැරදි උපකල්පන හේතුවෙන් අදාළ ගිවිසුමට එළඹීමට තීරණය කර ඇති බවයි.", "URL": "https://sinhala.adaderana.lk/news.php?nid=57598", "Category": null, "Parent URL": null}