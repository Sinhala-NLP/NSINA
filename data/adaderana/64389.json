{"Source": "Adaderana", "Timestamp": "September 24, 2016 02:48 pm", "Headline": "    යාත්‍රාව පෙරළී මියගිය සංඛ්‍යාව 162 දක්වා ඉහළට", "News Content": "ඊජිප්තුවේ සිට ගමන්ගත් සංක්‍රමණිකයින් රැගත් යාත්‍රාවක් පෙරළීමෙන් මියගිය සංඛ්‍යාව 162කු දක්වා ඉහළ ගොස් තිබේ.පසුගියදා ඊජිප්තුව ආසන්න මධ්‍යධරණී මුහුදේ මෙම යාත්‍රාව පෙරළීයාමෙන් අනතුරට ලක් වුණි.අනතුර සිදුවන අවස්ථාවේ එහි සංක්‍රමණිකයින් 450ත් 600ත් අතර ප්‍රමාණයක් ගමන් කරමින් සිට ඇති බව විදෙස් මාධ්‍ය වාර්තා කරයි.එහි ඊජිප්තු, සිරියානු, සුඩාන, එරිත්‍රියානු සහ සෝමාලි ජාතිකයින් ගමන් කරමින් සිට ඇති බව සඳහන්ය.පුද්ගලයින් 160 දෙනෙකු අනතුරෙන් දිවි ගලවාගෙන ඇති බව විදෙස් මාධ්‍ය වාර්තා කරයි.මුදාගත් පිරිස අතර සිටි යාත්‍රාවේ කාර්යමණ්ඩල සාමාජිකයින් සිව් දෙනෙකු ඊජිප්තු ආරක්ෂක අංශ විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=64389", "Category": null, "Parent URL": null}