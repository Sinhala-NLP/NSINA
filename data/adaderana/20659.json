{"Source": "Adaderana", "Timestamp": "December 13, 2011 03:48 pm", "Headline": "දඹුල්ලේ විරෝධතාවට කඳුළු ගෑස් ", "News Content": "උද්ඝෝෂණයක් හේතුවෙන් දඹුල්ල නගර මධ්‍යය මේ වන විට දැඩි නොසන්සුන්තාවයක් උද්ගතව තිබේ. උද්ඝෝෂණය පාලනය කිරීමට පැමිණි පොලිස් නිලධාරීන්ට ද විරෝධතාකරුවන්ගෙන් ප්‍රහාරයක් එල්ල වී ඇති බව අද දෙරණ වාර්තාකරු සඳහන් කළේය. මේ අතර උද්ඝෝෂණය පාලනය කිරීම සඳහා පොලිසිය විසින් කඳුළු ගෑස් ප්‍රහාරයක් ද එල්ල කර ඇත. මේ වන විටත් තත්ත්වය සම්පූර්ණයෙන් පාලනය කර නොමැති බව අද දෙරණ වාර්තාකරු සඳහන් කළේය. එළවළු හා පළතුරු ප්‍රවාහනයේ දී ප්ලාස්ටික් කූඩ භාවිතයට විරෝධය පළ කරමින් අද(13) දහවල් මෙම උද්ඝෝෂණය ආරම්භ කෙරුණි.", "URL": "https://sinhala.adaderana.lk/news.php?nid=20659", "Category": null, "Parent URL": null}