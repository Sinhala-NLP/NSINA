{"Source": "Adaderana", "Timestamp": "March 12, 2014 03:31 pm", "Headline": "ගලිගමුව විපක්ෂනායක රිමාන්ඩ්", "News Content": "රුපියල් ලක්ෂ 27ක මුදලක් වංචා කළැයි කියන සිද්ධියක් සම්බන්ධයෙන් අත්අඩංගුවට ගත් ගලිගමුව ප්‍රාදේශීය සභාවේ විපක්ෂනායක අනුර මංචනායක උසාවියට ඉදිරිපත් කිරීමෙන් පසු මේ මස 17 වැනිදා දක්වා රිමාන්ඩ් කර තිබේ. සැකකරු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 17 වැනිදා දක්වා රක්ෂිත බන්ධනාගාර ගතකිරීමට අතිරේක මහේස්ත්‍රාත් නිරෝෂා ප්‍රනාන්දු මෙනවිය නියෝග කළ බව අද දෙරණ අධිකරණ වාර්තාකරු සඳහන් කළේය. වාහන මිලදී ගැනීමකට අදාළව අවස්ථා 03ක දී පුද්ගලයෙකුගෙන් රුපියල් ලක්ෂ 27ක මුදලක් වංචා කර ඇති බවට විපක්ෂනායකවරයාට චෝදනා එල්ලවී ඇත. ඒ අනුව කොළඹ අපරාධ කොට්ඨාසය මගින් සැකකරු ඊයේ අත්අඩංගුවට ගෙන අද (12) අධිකරණයට ඉදිරිපත් කර තිබිණ.", "URL": "https://sinhala.adaderana.lk/news.php?nid=41741", "Category": null, "Parent URL": null}