{"Source": "Adaderana", "Timestamp": "November 3, 2011 09:16 am", "Headline": "යතුරු පැදි 2 ක් බසයක ගැටෙයි -එක් අයෙක් මරුට, 3 ක් තුවාල ලබයි", "News Content": "පොළොන්නරුව -මඩකළපුව ප්‍රධාන මාර්ගයේ 28 කණුව ප්‍ර‍දේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. යතුරු පැදි දෙකක් සහ බස් රථයක් ගැටීමෙන් මෙම අනතුර සිදු වී ඇති බව පොලිසිය පවසයි. අනතුරින් කාන්තාවක් ඇතුළු තවත් පුද්ගලයින් තිදෙනෙකු තුවාල ලබා ප්‍රතිකාර සඳහා පොළොන්නරුව රෝහලට ඇතුළත් කර ඇත. බස් රථයේ රියදුරු අත්අඩංගුවට ගෙන ඇති අතර ඔහු අද(03) පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19754", "Category": null, "Parent URL": null}