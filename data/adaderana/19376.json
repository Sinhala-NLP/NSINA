{"Source": "Adaderana", "Timestamp": "October 15, 2011 03:18 pm", "Headline": "කල්මඩු කැලෑවකින් ක්ලේමෝ 13 ක් ඇතුළු යුද උපකරණ රැසක් හමුවෙයි", "News Content": "වව්නියාව, කල්මඩු කැලෑ ප්‍රදේශයක සඟවා තිබූ අධිබලැති ක්ලේමෝ බෝම්බ 13 ක් සහ ‍ටී 86 වර්ගයේ මෝටාර් බෝම්බයක් ඇතුළු යුද උපකරණ රැසක් වව්නියාව පොලිසිය විසින් සොයාගෙන තිබේ. වව්නියාව පොලිසියේ අපරාධ විමර්ශන ඒකකයට ලැබුණු තොරතුරක් මත සිදුකළ සෝදිසියක දී මෙම යුද උපකරණ සොයාගෙන ඇති බව වාර්තා වේ. වන්නි මානුෂීය මෙහෙයුමේ අවසන් සමයේ එල්.ටී.ටී.ඊ සාමාජිකයින් විසින් මෙම යුද උපකරණ මතු ප්‍රයෝජනය සඳහා සඟවා තබන්නට ඇති බවට පොලිසිය සැක පළ කරයි. එම යුද උපකරණ යුද හමුදාව වෙත බාරදීමෙන් අනතුරුව බෝම්බ නිශ්ක්‍රිය කර විනාශ කිරීමට කටයුතු කරන බව පොලිසිය වැඩිදුරටත් පැවසුවේය.", "URL": "https://sinhala.adaderana.lk/news.php?nid=19376", "Category": null, "Parent URL": null}