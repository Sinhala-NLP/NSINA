{"Source": "Adaderana", "Timestamp": "May 20, 2015 07:16 pm", "Headline": "ලොකුම හොරා ආණ්ඩුවේ -මූල්‍ය අපරාධ කොට්ඨාසයට නොකැඳවන්නේ ඇයි?", "News Content": "ලොකුම හොරා ආණ්ඩුවේ සිටියදී ආණ්ඩුව විසින් හොරු අල්ලමින් සිටින බව කියන බව එජනිස මහ ලේකම් සුසිල් ප්‍රේමජයන්ත මහතා පවසයි.මහාභාණ්ඩාගාරයේ බැඳුම්කර නිකුතුවට අදාළව අර්ජුන් මහේන්ද්‍රන් පොලිස් මූල්‍ය අපරාධ කොට්ඨාසය ට නොකැඳවන්නේ මන්දැයි හෙතෙම විමසා සිටියේ අද(20) කොළඹ පැවති මාධ්‍ය හමුවකදීය.පොදු දේපළ පනත යටතට මෙම වංචාව අයත් නොවන්නේ මන්දැයි විමසා සිටි ප්‍රේමජයන්ත මහතා බිලියන 1ක් ඉල්ලා සිටිය ගනුදෙනුවක බිලියන 10ට වැඩි ගනුදෙනුවක් සිදුකර ඇත්තේ කෙසේද යන්න විමසිය යුතුව ඇති බව පෙන්වා දුන්නේය.අපරාධකරුවන්,වංචාකරුවන් පිළිබඳ පරීක්ෂණ පැවැත්වීමට හා නීතිය ක්‍රියාත්මක කිරීමට අපරාධ පරීක්ෂණ දෙපාර්තමේන්තුව සහ පොලීසිය සිටියදී වෙනම පොලිස් ඒකකයක් ස්ථාපිත කරන්නේ මන්දැයි ප්‍රේමජයන්ත මහතා ප්‍රශ්න කළේය.මේවන විට පවතින්නේ කල් ඉකුත්වූ පාර්ලිමේන්තුවක් බවත්,පාර්ලිමේන්තුව පමණක් නොව දින 100 න් ආණ්ඩුවේද කල් ඉකුත්වී ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=51466", "Category": null, "Parent URL": null}