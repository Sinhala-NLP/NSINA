{"Source": "Adaderana", "Timestamp": "September 7, 2019 02:42 pm", "Headline": "මෙවර ජනාධිපතිවරණයට එජාපයෙන් සජිත් ඉදිරිපත් වෙනවා-අජිත්", "News Content": "මෙවර ජනාධිපතිවරණය සඳහා එක්සත් ජාතික පක්ෂයෙන් අමාත්‍ය සජිත් ප්‍රේමදාස මහතා ඉදිරිපත් වන බව කැබිනට් නොවන අමාත්‍ය අජිත් පී.පෙරේරා මහතා පවසයි. එළඹෙන ජනාධිපතිවරණයේ සංවිධාන කටයුතු පිළිබඳ දැනුවත් කිරීම සඳහා අද(07) පැවැත්වෙන සම්මේලයේ සංවිධාන කටයුතු නිරීක්ෂණ සඳහා එක් වෙමින් කැබිනට් නොවන අමාත්‍යවරයා මේ බව සඳහන් කළේය. මෙම සම්මේලනය සඳහා ලංකාව පුරා සිටින සියලුම එක්සත් ජාතික පක්ෂයේ ප්‍රාදේශිය සභ මන්ත්‍රීවරුන් 2100ක් සහ පක්ෂයේ අපේක්ෂයින් හය දහසකට ආසන්න ප්‍රමාණයක් අද දින මෙම සම්මේලනය සඳහා ඇරයුම ලබා ඇති බව කැබිනට් නොවන අමාත්‍ය අජිත් පී.පෙරේරා මහතා සඳහන් කළේය. මෙම සම්මේලය එක්සත් ජාතික පක්ෂයේ සභාපති අමාත්‍යය කබීර් හෂිම් මහතා මහතාගේ මූලිකත්වයෙන් සිදු කෙරන බව අමාත්‍යවරයා පැවසීය. සංවිධාන කටයුතු ගැන දැනුවත් කිරීමට සහ එක්සත් ජාතික පක්ෂයේ සූදානම වැඩිදියුණු කිරීමේ අරමුණෙන් මෙම සම්මේලනය සූදානම් කර ඇති බව කැබිනට් නොවන අමාත්‍ය අජිත් පී.පෙරේරා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=118522", "Category": null, "Parent URL": null}