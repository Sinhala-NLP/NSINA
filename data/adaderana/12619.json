{"Source": "Adaderana", "Timestamp": "December 5, 2010 03:59 pm", "Headline": "එළිෆන්ට් හවුස් වෙතින් කෝලා ලෝකයට\"කික්\"එකක්", "News Content": "2010 දෙසැම්බර් 04 වැනි දින කොළඹදී වසර 100 කට අධික සාඩම්බර ඉතිහාසයක් සහිත ශ‍්‍රී ලංකාවේ සවිමත් වෙළඳ නාමයක් වන එළිෆන්ට් හවුස් නිරතුරුවම සිය පාරිභෝගිකයින්ගේ ප‍්‍රියතාවයන් හඳුනාගනිමින් නව නිපැයුම් වෙළද පොළට ඉදිරිපත් කිරීමට කටයුතු කරයි. මෙම වසරේ ජූලි මාසයේදී සිය වෙළඳ නාමය යළි සක‍්‍රීය කරමින් එම සමාගම නව පරපුරේ සිතැඟි වලට අනුකූල වන නිෂ්පාදනයක් හදුන්වාදීම පිළිබදව ඉඟි පළ කළේය. සිය ව්‍යාපාරික චාරිකාව තුළදී ක්ෂේත‍්‍රයේ වර්තමාන ප‍්‍රමුඛයා වන එළිෆන්ට් හවුස් මගින් මෙම නව නිෂ්පාදනය සමගින් වෙළදපොළ වෙත නව අභියෝගයක් ඉදිරිපත් කොට ඇත. නෙක්ටෝ, ලෙමනේඞ්, ඇපල් සෝඩා සහ ක‍්‍රීම් සෝඩා සිට ඊජීබී, සෝඩා, ජින්ජර් ඒල් හා වයිල්ඞ් එළිෆන්ට් ඇතුඵ සිසිල් බීම වර්ග රැසක් වෙළදපොළ වෙත හඳුන්වාදෙමින් දේශීය පාරිභෝගිකයින් අතර කීර්තියට පත්ව ඇති එළිෆන්ට් හවුස්හි ක‍්‍රීම් සෝඩා වෙත ශ‍්‍රී ලංකා අලෙවිකරුවන්ගේ ආයතන සහ ඒ සී නීල්සන් සම්මාන උළෙලේදී\"දිවයිනේ ජනතාවගේ වඩාත්ම ජනප‍්‍රිය බීම වර්ගය\"යන සම්මානය වසර හතරක් තිස්සේ අඛණ්ඩව හිමි විය. දිගු කලක් තිස්සේ සිදුකරන ලද පාරිභෝගික සමීක්ෂණයන්හි වාර්තාවන් අනුව කෝලා කාණ්ඩයේ සිසිල් බීම වර්ගයක අවශ්‍යතාව හඳුනාගැනුණු අතර එහි ප‍්‍රථිපලයක් වශයෙන් මෙසේ\"කික් කෝලා\" වෙළඳපොළ වෙත හඳුන්වාදීම සිදු කෙරුණි. ජෝන් කීල්ස් හෝල්ඩින්ග්ස්හි පාරිභෝගික ආහාර සමූහයේ සභාපති ජිතේන්ද්‍ර ගුණරත්න මහතා මේ පිළිබඳව මෙසේ සිය අදහස් දැක්වීය.\"සමාගම මගින් දේශීය හා ජාත්‍යන්තර මූලාශ‍්‍රයන් භාවිත කරමින් මෙහි නිෂ්පාදනය, ප‍්‍රචාරණය සහ ඇසුරුම ආදී සියලු දේ සම්බන්ධ පුළුල් පර්යේෂණයන් සිදු කරනු ලැබුවා. අප මේ සමගින් ජාත්‍යන්තර දැවැන්තයින් අභියෝගයට ලක් කිරීමට සූදානම් වන බැවින් මෙම නිෂ්පාදනය නිවැරදිවම එළිදැක්වීම අනිවාර්යය අවශ්‍යතාවයක් වුණා’’ මෙම නව\"කික් කෝලා\"නිෂ්පාදනය දෙසැම්බර් 04 වැනි දින සිට බඩී සහ පෙට් බෝතල් වශයෙන් වෙළඳපොළට නිකුත් කෙරෙන අතර මෙහි බෝතලයේ නව හැඩය කෝලා ක්ෂේත‍්‍රය තුළ නව ප‍්‍රවණතාවක් බිහිකරනු ඇතැයිද ඒ මහතා පැවසීය. \"මෙම නිෂ්පාදනය අවධානාත්මක සමූහයන් ආශ‍්‍රයෙන් මාස ගණනාවක් තිස්සේ පරීක්ෂාවට ලක් කෙරුණු අතර එහිදී ලද ප‍්‍රථිපල අපව අතිශයින් දිරිගන්වන සුඵ වුණා. මේ සම්බන්ධ ඇසුරුම් හා ප‍්‍රචාරණ ක‍්‍රියාවලියද ඉලක්ක පාරිභෝගික සමූහයන් ආශ‍්‍රයෙන් පරීක්ෂාවට ලක් කෙරුණු අතර අවසානයේදී විශිෂ්ට නිෂ්පාදනයක් බිහිකිරීමට අප හට හැකි වුණා\" යනුවෙන් හෙතෙම තවදුරටත් පැවසීය. අර්ධ දශකයකට අධික කලක් තිස්සේ සිදුකරන ලද පර්යේෂණයන්හි ප‍්‍රථිපලයක් වශයෙන් එළිදැක්වුණු සැබැවින්ම ශ‍්‍රී ලාංකික රසයෙන් යුත්\"කික් කෝලා\"ඒ සම්බන්ධ සියලුම රස පරීක්ෂාවන්හිදි සාර්ථකත්වයක් වාර්තා කරමින් මෙම කාණ්ඩයේ තරගකරුවන් අතර ප‍්‍රමුඛස්ථානයට පත්වීමේ ඉඟි පළ කොට ඇත. \"ඇත්ත වශයෙන්ම අපට අපගේ කෝලා නිෂ්පාදනය හඳුන්වාදීමට අවශ්‍ය වුණේ ජාත්‍යන්තර තත්වයේ දේශීය වටිනාකම් උරුම කොටගත් නිෂ්පාදනයක් ලෙසයි.\"කික් කෝලා\"වෙළද නාමය සහ\"බිඳුවක් නෑරම ලාංකිකයි\" යන වෙළද නාම පාඨය බිහිවුණේ ඒ අයුරිනුයි.\" අභ්‍යන්තරවද එලිෆන්ට් හවුස් මගින් මෙම කෝලා වර්ගය දේශීය වෙළඳපොළේ ප‍්‍රමුඛස්ථානයකට පත් කිරීමේ අරමුණින් සිය කාර්ය මණ්ඩලය සහ බෙදාහැරීමේ නියෝජිත ජාලය කාර්යක්ෂම අයුරින් මෙහෙයවනු ලැබේ. \"මේ වන විට මෙම කාණ්ඩයේ සම්පූර්ණ නිෂ්පාදන පෙළක් ඉදිරිපත් කිරීම පිළිබඳව අපගේ අලෙවි කාර්ය මණ්ඩලය පසුවන්නේ මහත් උද්යෝගයකින් යුතුවයි. කෙටි කලක් ඇතුළත අපගේ නිෂ්පාදනය සෙසු කෝලා වර්ග අතර ප‍්‍රබල ස්ථානයකට පත්වනු ඇතැයි අප දැඩි ලෙස විශ්වාස කරනවා\"යනුවෙන් ගුණරත්න මහතා වැඩිදුරටත් පැවසීය. දේශීය නිෂ්පාදනයක් වෙනුවෙන් සිදුකෙරෙන්නාවු දැවැත්ත එළිදැක්වීමේ උළෙලක් සමගින් ජාත්‍යන්තර තරගකරුවන් වෙත ප‍්‍රබල අභියෝගයක් එල්ල කරමින් දේශීය කෝලා වෙළඳපොළේ ප‍්‍රමුඛ භූමිකාවක් නිරූපනය කිරීම සදහා අවශ්‍ය පසුබිම මේ වන විට\"කික් කෝලා\"මගින් නිර්මාණය කරගනු ලැබ ඇත. \"අලෙවි සැල් 90,000 කට අධික ප‍්‍රබල බෙදාහැරීමේ ජාලයක් සමගින් අපගේ පාරිභෝගිකයින් වෙත ඕනැම අවස්ථාවකදී\"කික් කෝලා\" රසවිඳීමේ අවස්ථාව උදා කිරීමට අප කටයුතු කරනවා. අපගේ හිතෛෂී බෙදාහරින්නන් සමුහය දේශීය නිෂ්පාදනයන් බෙහෙවින් ඇගයුමට ලක් කරන අතර දිවයින පුරා විසිරුණු ඔවුන්ගේ අලෙවිසැල් තුළ\"කික් කෝලා\"වෙත සුවිශේෂී ස්ථානයක් හිමිවනු නොඅනුමානයි. මෙම නිෂ්පාදනය හඳුන්වාදීමත් සමග අන් කවරදාටත් වඩා විශාල පරාසයක අලෙවි කටයුතු සිදුකිරීමේ අවස්ථාව උදා වන බැවින් ඔවුන් මේ වන විට සිය බෙදාහැරීමේ මෙහෙයුම් වඩාත් පුළුල් කිරීම සදහා පවා යොමුවී සිටිනවා.\" \"අපගේ තරුණ පරපුරෙ වටිනාකම් පෙරදැරි කරගනිමින් ජාත්‍යන්තර තත්වයේ නිෂ්පාදනයක් වශයෙන් පාරිභෝගික ජනතාව වෙත ‘‘කික් කෝලා’’ සමීප කරවීම සඳහා මේ වන විට සියලු කටයුතු සූදානම් කොට තිබෙනවා. ප‍්‍රබල වර්ධනයක් සහිත අපගේ සෙසු නිෂ්පාදනයන් සමගින්\"කික් කෝලා\" ද අඛණ්ඩ වර්ධනයක් විදහා දක්වමින් සාර්ථකත්වය අත්කර ගනු ඇතැයි අප විශ්වාස කරනවා\"යනුවෙන් කික් කෝලා කණ්ඩායම පැවසීය.", "URL": "https://sinhala.adaderana.lk/news.php?nid=12619", "Category": null, "Parent URL": null}