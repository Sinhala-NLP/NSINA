{"Source": "Adaderana", "Timestamp": "August 24, 2013 10:21 am", "Headline": "ගින්නට හේතු හොයයි", "News Content": "ලංකා විදුලිබල මණ්ඩලයේ වැල්ලම්පිටිය, මීතොටමුල්ල ප්‍රා‍දේශීය මධ්‍යස්ථානයේ ඇති වු ගින්න සම්බන්ධයෙන් පොලීසිය විමර්ශන ආරම්භ කර තිබේ. ඊයේ පෙරවරුවේ එම ගින්න හටගෙන ඇති අතර ගිනි නිවන හමුදාවේ නිලධාරීන් හා පොලීසිය එක්ව එය මැඩපවත්වා ඇති බව පොලීසිය පැවසුවේය. ගින්නෙන් කිසිදු ජීවිත හානියක් සිදුව නොමැති අතර සිදුවු දේපළ අලාභය මෙතෙක් තක්සේරු කර නැත. ගින්න හේතුවෙන් භාවිතයෙන් ඉවත් කරන ලද ට්‍රාන්ස්ෆෝමර් 20ක් පමණ විනාශයට පත්ව ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=36860", "Category": null, "Parent URL": null}