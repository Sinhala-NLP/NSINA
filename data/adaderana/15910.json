{"Source": "Adaderana", "Timestamp": "May 5, 2011 08:30 pm", "Headline": "දේශපාලඥයින්ගේ විද්‍යුත් තැපැල් ගිණුම්වලට අනවසරයෙන් ඇතුළු වෙනවා ", "News Content": "පොලිස් පරිගණක අපරාධ අංශය මගින් දේශපාලඥයින්ගේ විද්‍යුත් තැපැල් ගිණුම් වෙත අනවසරයෙන් ඇතුළු වන බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. ‍ අද(05) පාර්ලිමේන්තුවේදී හදිසි නීති විවාදය පැවති අවස්ථාවේදී අදහස් දක්වමින් මන්ත්‍රීවරයා මේ බව සඳහන් කර ති‍බේ. ‍ පොලිස් පරිගණක අපරාධ අංශය කොළඹ, බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවෙහි පිහිටා ඇති බව සඳහන්ය. ‍ මේ තුළින් දේශපාලඥයින්ගේ පෞද්ගලිකත්වයට හානි වන අතර මානව හිමිකම් උල්ලංඝණය වීමක් ද සිදුවන බව ජයසේකර මහතා වැඩිදුරටත් පෙන්වා දී ඇත.", "URL": "https://sinhala.adaderana.lk/news.php?nid=15910", "Category": null, "Parent URL": null}