{"Source": "Adaderana", "Timestamp": "March 28, 2018 08:22 am", "Headline": "‍සා.පෙළ ප්‍රතිඵල අද මධ්‍යම රාත්‍රියේ නිකුත් කරනවා", "News Content": "2017 වසරේ පැවැති අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල අද (28) දිනයේ නිකුත් කරන බව විභාග දෙපාර්තමේන්තුව පවසයි. එහි කොමසාරිස් ජනරාල් සනත් පූජිත මහතා ප්‍රකාශ කළේ අද මධ්‍යම රාත්‍රිය වන විට විභාග ප්‍රතිඵල අන්තර්ජාලයට මුදාහරින බවයි. මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සදහා අපේක්ෂකයින් හය ලක්ෂ 88,573 දෙනෙකු පෙනී සිටියේය. මේ අතර 2017 වසරේ පැවැති අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටි අයදුම්කරුවන් 969 දෙනෙකුගේ ප්‍රතිඵල අත්හිටුවිමට තීරණය කළ බව විභාග දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=86477", "Category": null, "Parent URL": null}