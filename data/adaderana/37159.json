{"Source": "Adaderana", "Timestamp": "September 5, 2013 11:07 am", "Headline": "ජල සැපයුම අත්හිටුවයි", "News Content": "වත්තල සහ කැලණිය බල ප්‍රදේශ කිහිපයකට හෙට සිට පැය 24 ක කාලයක් ජල සැපයුම අත්හිටුවීමට තීරණය කර තිබේ. වත්තල , තෙලඟපාත, හේකිත්ත, ඇළ පාර සිට මල්වැඩ පාර, වැලිඅමුණ , හැඳල - පරණ මීගමුව පාර, ඇවරිවත්ත , දුම්රියපොළ පාර , හැඳල හන්දියේ සිට මීගමුව පාරේ අඩි විස්ස පාර, වැලිකඩමුල්ල සහ දික්ඕවිට යන ප්‍රදේශවලට ජල සැපයුම අත්හිටුවන බව ජාතික ජල සම්පාදන ජලාපහවහන මණ්ඩලය පවසයි. මීට අමතරව කැලණිය - මාළු වෙලඳසැල මාර්ගය සහ මීනගහවත්ත මාර්ගය ආශ්‍රිත ප්‍රදේශවල ද ජල සැපයුම අත්හිටුවීමට නියමිතයි. හෙට පෙරවරු 10 සිට සෙනසුරාදා පෙරවරු 10 දක්වා කාලය තුළ ජල සැපයුම අත්හිටුවන බව ජාතික ජල සම්පාදන හා ජලාපහන මණ්ඩලය නිකුත් කර ඇති නිවේදනයක දැක්වෙයි.", "URL": "https://sinhala.adaderana.lk/news.php?nid=37159", "Category": null, "Parent URL": null}