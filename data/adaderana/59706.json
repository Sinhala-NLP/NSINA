{"Source": "Adaderana", "Timestamp": "May 1, 2016 02:44 pm", "Headline": " කම්කරුවන් කළු පටි පැළැඳ විරෝධතාවක ", "News Content": "කම්කරු දිනයට සමගාමීව වතුකම්කරුවන් පිරිසක් කළු පටි පැළඳ හැටන් නගරයේදී විරෝධතාවයක නිරත වී තිබේ.වැටුප් , වතු නිවාස ඇතුළු ගැටළු කිහිපයක් මුල් කර ගනිමින් ඔවුන් මෙම විරෝධතාවයේ නිරත වන බව අද දෙරණ වාර්තාකරු සඳහන් කළේය. ගැටළු විසදා දෙන බව පවසා වතුකරය නියෝජනය කරන දේශපාලකයන් මැතිවරණ පවතින අවස්ථාවල පොරොන්දු ලබාදුන්න ද පසුව ඒවා අමතක කර දමන බව විරෝධතාවයේ නිරත වතුකම්කරුවන් පවසයි.එම දේශපාලකයන් තම වෘත්තිය සමිති බලය පෙන්වීමට පමණක් මැයි දින සැමරුම් සංවිධානය කර ඇති බවට ඔවුන් චෝදනා කරයි.", "URL": "https://sinhala.adaderana.lk/news.php?nid=59706", "Category": null, "Parent URL": null}