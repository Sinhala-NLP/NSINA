{"Source": "Adaderana", "Timestamp": "January 25, 2014 01:33 pm", "Headline": "ගේ ඇතුළේ නිධන් හාරලා - කතක් ඇතුළු 3ක් මාට්ටු", "News Content": "බදුල්ල, හාලිඇල, අන්තුඩුවාවල ප්‍රදේශයේ නිවසක් තුළ නිධන් ගැනීමේ අරමුණින් කැණීම් කරමින් සිටි කාන්තාවක් ඇතුළු පුද්ගලයින් තිදෙනෙකු පොලිසිය විසින් අත්අඩංගුවට ගෙන තිබේ. වැටලීම සිදුකරන අවස්ථාවේ දී නිධන් හෑරීම සඳහා යොදාගත් උපකරණ ද පොලිසිය භාරයට ගෙන ඇත. අත්අඩංගුවට ගත් සැකකරුවන් බලංගොඩ, මහවෙලතැන්න සහ ගලේවෙල ප්‍රදේශවල පදිංචිකරුවන් බව සඳහන්ය. සැකකරුවන් අධිකරණයට ඉදිරිපත් කිරීමට නියමිත අතර බලංගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40632", "Category": null, "Parent URL": null}