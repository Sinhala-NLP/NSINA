{"Source": "Adaderana", "Timestamp": "November 26, 2014 09:48 am", "Headline": "ත්‍රීවිලරය පාසල් දැරිය බිලි ගනී", "News Content": "කටුවන, කරමැටිය ප්‍රදේශයේ සිදුවු රිය අනතුරකින් දැරියක මියගොස් තිබේ. වලස්මුල්ල දෙස සිට ධාවනය වු ත්‍රී රෝද රථයක් මාර්ගය හරහා ගමන්කරමින් සිටි පාසැල් දැරියකගේ ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු දැරිය ප්‍රතිකාර සඳහා කටුවන රෝහලට ඇතුළත් කර ඇති අතර එහිදී ඇය මියගොස් ඇත. මියගොස් ඇත්තේ කරමැටිය, කිරම ප්‍රදේශයේ පදිංචිව සිටි හය හැවිරිදි දැරියකි. අනතුරට සම්බන්ධ ත්‍රී රෝද රථයේ රියදුරු අත්අඩංගුවට ගෙන ඇති අතර සිද්ධිය සම්බන්ධයෙන් කටුවන පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47608", "Category": null, "Parent URL": null}