{"Source": "Adaderana", "Timestamp": "August 20, 2010 08:50 am", "Headline": "වැඩි කාලයක් ගොඩනැගිලි වල ගතකිරීම රෝගීවීමට හේතුවක් ", "News Content": "මිනිසුන් තම කාලයෙන් 90% ක් පමණ ගොඩනැගිලි තුළ ගතකිරීම හේතුවෙන් සික් බෙයිඩින් සින්ඩ්‍රෝම් (Sick Building Syndrome) නැමැති රෝගී තත්ත්වයට ගොදුරු වන බව පර්යේෂණ‍යකින් අනාවරණය වී තිබේ. ගොඩනැගිලි තුළ ගතකරන කාලය වැඩි නිසා ගුණාත්මක බවින් අඩු වාතය ආ‍ශ්වාස කිරීම හේතුවෙන් මෙම රෝගී තත්ත්වයට ගොදුරු වන බව ජාතික පර්යේෂණ සභාව පවසයි. ඇස්, කන් නාසවල අවහිරතා, මානසික දුර්වලතාවන්, හිසරදය සහ සමේ රෝග ආදිය මෙම රෝගී තත්ත්වයේ රෝග ලක්ෂණ වන බව සඳහන්ය. ගොඩනැගිලිවලින් ඉවතට පැමිණි විට මෙම රෝග තත්ත්වය සුවවීම ද විශේෂත්වයකි. නාගරීකරණය, ඉතා අඩුපහසුකම්වලින් යුත් ගොඩනැගිලි ඉදිවීම ආදී කරුණු හේතුවෙන් ඇතිවන මෙම රෝග තත්ත්වයන් මඟ හරවා ගැනීමට ගුණාත්මක බවින් හා මනා ප්‍රමිතියෙන් යුත් ගොඩනැගිලි ඉදිකිරීමට ප්‍රතිපත්ති සම්පාදනය කළ යුතු බව ජාතික පර්යේෂණ සභාව අවධාරණය කරයි.", "URL": "https://sinhala.adaderana.lk/news.php?nid=10334", "Category": null, "Parent URL": null}