{"Source": "Adaderana", "Timestamp": "November 17, 2011 02:12 pm", "Headline": "නැගෙනහිරට විදුලිය දෙන්න චීන බැංකුවක් සමග ඩොලර් මිලියන 33 ක ගිවිසුමක්", "News Content": "නැගෙනහිර පළාතේ විදුලිය ලබාදීම සඳහා අමෙරිකානු ඩොලර් මිලියන 33 ක මුදලක් ලබාගැනීම සඳහා චීන බැංකුවක් සමග ගිවිසුම් අත්සන් කිරීමට කැබිනට් මණ්ඩල අනුමැතිය හිමිවී තිබේ. මෙමගින් ත්‍රිකුණාමලය සහ මඩකළපුව දිස්ත්‍රික්කයේ ගම්මානවලට විදුලිය සැපයීම අරමුණු කෙරෙනු ඇත. අදාළ ප්‍රදේශවලින් ගම්මාන 268 ට මෙමගින් විදුලිය සැපයීමට අපේක්ෂා කෙරෙයි. මේ අතර නාරම්මල - ගිරිඋල්ල මාර්ගයේ කිලෝමීටර් 17 ට ආසන්න දුර ප්‍රමාණයක් කොන්ක්‍රීට් අතුරා සංවර්ධනය කිරීමට ද කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=20063", "Category": null, "Parent URL": null}