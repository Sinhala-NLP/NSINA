{"Source": "Adaderana", "Timestamp": "July 18, 2013 08:10 am", "Headline": "භාණ්ඩ ප්‍රවාහනයට වේගවත් වැඩ පිළිවෙලක්", "News Content": "භාණ්ඩ ප්‍රවාහන නව වැඩපිළිවෙලක් ආරම්භ කිරීමට තැපැල් දෙපාර්තමේන්තුව පියවරගෙන තිබේ. ඉදිරි මාස දෙක තුළ මෙම නව වැඩපිළිවෙල ආරම්භ කරන බව තැපැල්පති රෝහණ අබේරත්න මහතා සඳහන් ක‍ළේය. දිවයින පුරා ක්‍රියාත්මක වන පරිදි අධිවේගී පාර්සල් බෙදා හැරීම මෙම නව වැඩපිළිවෙල යටතේ ක්‍රියාත්මක කිරීමට නියමිතය. දිවයිනේ ඕනෑම ප්‍රදේශයක සිට තවත් ප්‍රදේශයකට පැය 24 ක කාලයක් ඇතුළත භාණ්ඩ ප්‍රවාහනය කිරීම මෙමගින් සිදුවනු ඇත. ඒ සඳහා නව වාහන 20 ක් තැපැල් දෙපාර්තමේන්තුවට ඇණවුම් කර ඇති බව තැපැල්පති රෝහණ අබේරත්න මහතා සඳහන් කළේය.", "URL": "https://sinhala.adaderana.lk/news.php?nid=35880", "Category": null, "Parent URL": null}