{"Source": "Adaderana", "Timestamp": "January 26, 2017 12:16 pm", "Headline": "බස් රථ හිමියන්ගෙන් ඉල්ලීමක් ", "News Content": "සංශෝධනය කරන ලද රථ වාහන වැරදි සඳහා වන දඩ පත්‍රිකාව ක්‍රියාත්මක කිරීමට පෙර බස් සංගම් වෙත ඉදිරිපත් කරන ලෙස සමස්ත ලංකා පෞද්ගලික බස් රථ හිමියන්ගේ සමිති සම්මේලනය ප්‍රවාහන අමාත්‍යංශයෙන් ඉල්ලීමක් කරයි. එම සම්මේලනයේ සභාපති ස්ටැන්ලි ප්‍රනාන්දු මහතා පවසන්නේ මේ වන විට නව දඩ පත්‍රිකාව සකස් කර අවසන් බවට තොරතුරු වාර්තා වී ඇති බවයි.සංශෝධිත දඩ පත්‍රිකාව ක්‍රියාත්මක කිරීමට පෙර බස් සංගම් වෙත ඉදිරිපත් නොකළහොත් ඔවුන්ගෙන් දැඩි විරෝධයක් මතුවනු ඇති බව ස්ටැන්ලි ප්‍රනාන්දු මහතා කියා සිටියේය.", "URL": "https://sinhala.adaderana.lk/news.php?nid=68600", "Category": null, "Parent URL": null}