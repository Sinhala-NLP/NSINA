{"Source": "Adaderana", "Timestamp": "January 30, 2011 11:08 am", "Headline": "එළවළු ප්‍රවාහනයේදී ප්ලාස්ටික් අසුරන අනිවාර්යයි", "News Content": "එළවළු ප්‍රවාහනයේ දී ප්‍ලාස්ටික් අසුරන භාවිතා කිරීම පෙබරවාරී පළමු වැනි දින සිට අනිවාර්ය බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. එය පාරිභෝගික සේවා අධිකාරිය සමඟ එක්ව නීතීගත කොට ඇති බව අමාත්‍යවරයා සඳහන් කරයි. එළවළු ප්‍රවාහනයේ දී සිදු වන සියයට‍ 35% ක අපතේයාම වළක්වා ලීම සඳහා මෙම ක්‍රියාමාර්ගය ගෙන ඇති බවත් මින් පසු එළවළු ගෝනි වල පටවා ඒ මත නිදා ගෙන එළවළු ප්‍රවාහනය කිරීම නතර කරන බවත් මහින්ද යාපා අබේවර්ධන මහතා ප්‍රකාශ කළේය. මාතලේ ප්‍රදේශයේ පැවති උත්සවයකට එක් වෙමින් අමාත්‍යවරයා මෙම අදහස් පළ කරන ලදී.", "URL": "https://sinhala.adaderana.lk/news.php?nid=13854", "Category": null, "Parent URL": null}