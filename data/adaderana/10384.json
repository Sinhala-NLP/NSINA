{"Source": "Adaderana", "Timestamp": "August 23, 2010 08:00 am", "Headline": "සිව්වැනි රන්දෝලිය අද වීදි සංචාරයේ", "News Content": "මහනුවර ඓතිහාසික ශ්‍රී දළදා මාළිගාවේ ඇසළ මංගල්‍යයේ සිව්වැනි රන්දෝලි පෙරහැර අද වීදි සංචාරය කරයි. අද පස්වරු‍ 7 .20ට යෙදෙන සුබ මොහොතින් දකුණු දිශාභිමුඛව පෙරහැර ගමන් ආරම්භ කිරීමට නියමිතය. දළදා වීදිය, ‍යටිනුවර වීදිය, හරස් වීදිය ඔස්සේ ඉහළට පැමිණ කොටුගොඩැල්ල වීදියෙන් කන්දේ වීදියට පැමිණ ඩී.එස්.සේනානායක වීදියෙන් රජ වීදියට හැරී ඉහළට විත් පෙරහැර ගෙවැදීමට නියමිත බව සංවිධායකයින් පවසයි. තුන්වැනි රන්දෝලි මහා පෙරහැර ඊයේ පැවති අතර හෙට අවසන් මහා පෙරහැර වීදි සංචාරය කිරීමට නියමිතය.", "URL": "https://sinhala.adaderana.lk/news.php?nid=10384", "Category": null, "Parent URL": null}