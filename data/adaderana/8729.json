{"Source": "Adaderana", "Timestamp": "May 31, 2010 12:58 pm", "Headline": "හෙට සිට තවත් දේශපාලන පක්ෂවලට ඉඩ", "News Content": "නව දේශපාලන පක්ෂ ලියාපදිංචි කිරීමේ කටයුතු හෙට සිට ආරම්භ කිරීමට මැතිවරණ මහලේකම් කාර්යාලය පියවර ගෙන තිබේ.. ඒ අනුව හෙට සිට ලබන 30 වැනිදා දක්වා ඒ සඳහා අයදුම් කළ හැකි බව එම කාර්යාලය පවසයි. පසුගිය සමයේ පැවති මැතිවරණ හේතුවෙන් පක්ෂ ලියාපදිංචි කිරිමේ කටයුතු කල්දමා තිබුණි. මැතිවරණ අවසන් වීමත් සමග යළිත් පක්ෂ ලියාපදිංචි කිරීමේ කටයුතු ආරම්භ කිරීමට කටයුතු යොදා ඇති බව මැතිවරණ මහලේකම් කාර්යාලය සඳහන් කරයි. මැතිවරණ සඳහා තරගවැදීමට අවස්ථාව හිමිවන්නේ මැතිවරණ කොමසාරිස්වරයා ඉදිරියේ ලියාපදිංචි වූ දේශපාලන පක්ෂවලට පමණයි.", "URL": "https://sinhala.adaderana.lk/news.php?nid=8729", "Category": null, "Parent URL": null}