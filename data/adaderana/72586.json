{"Source": "Adaderana", "Timestamp": "April 28, 2017 02:08 pm", "Headline": "2020 දී ඇති සිහිනය ගැන UNP කියයි", "News Content": "රට තුළ ක්‍රියාත්මක විධිමත් හා ක්‍රමවත් වැඩපිළිවෙළක් තුළින් 2020 වසරේ දී තමන්ගේම කැබිනට් මණ්ඩලයකින් යුතු තනි පක්ෂයක් බිහි කිරීම තම පක්ෂයේ අරමුණ වී ඇති බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. අද (28) පැවති එක්සත් ජාතික පක්ෂයේ මාධ්‍ය හමුවට එක් වෙමින් මන්ත්‍රීවරයා මේ බව කියා සිටියේ ය. ව්‍යාපෘතියක් නොමැති සෑම අංශයක් කෙරෙහිම අවධානය යොමු කරමින් ඒ තුළ ක්‍රමවත් වැඩපිළිවෙළක් මේ වන විට යහපාලන ආණ්ඩුව ක්‍රියාවට නංවා ඇති බවත් ඒ තුළින් ජනතාව තුළ රජය පිළිබඳ විශ්වාසයක් ගොඩනැගී ඇති බවත් මන්ත්‍රීවරයා වැඩි දුරටත් පැවසීය. මෙවර මැයි රැළිය කොළඹ කැම්බල් පිටියේ දී අග්‍රාමාත්‍යවරයාගේ ප්‍රධානත්වයෙන් සිදු වන බවත් අනාගතයේ දී තනි ආණ්ඩුවක් ලෙස බලයට පත් කිරීමට හා ශක්තිය දීමට කැමති සියලු දෙනාට පක්ෂය තව තවත් ශක්තිමත් කිරීම සඳහා ඒ සඳහා සහභාගී වෙන ලෙස මන්ත්‍රිවරයා මෙහිදී කියා සිටියේ ය.", "URL": "https://sinhala.adaderana.lk/news.php?nid=72586", "Category": null, "Parent URL": null}