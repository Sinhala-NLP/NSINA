{"Source": "Adaderana", "Timestamp": "May 5, 2017 11:53 am", "Headline": " වර්ජනයට ගුරු-විදුහල්පතිවරුන්ගේ සියයට 50ක සහයක්", "News Content": "අද දිනයේ ක්‍රියාත්මක වැඩ වර්ජනය සඳහා ගුරු සහ විදුහල්පතිවරුන් සියයට 50ක පමණ පිරිසක් සහය පළ කර ඇති බව ලංකා ගුරු සේවා සංගමය පවසයි.එහි ලේකම් මහින්ද ජයසිංහ මහතා ප්‍රකාශ කළේ බොහෝ පාසල් වල වර්ජනය සාර්ථකව ක්‍රියාත්මක වන බවයි.මේ අතර අද (05) උදෑසන කාලයේදී දුම්රිය ධාවනය සාමාන්‍ය පරිදි සිදු වුවද මේ වන විට ක්‍රමයෙන් දුම්රිය ධාවනය සීමා කර ඇති බව ලොකෝමොටිව් ඔපරේටින් ඉංජිනේරු සංගමයේ ලේකම් ඉන්දික දොඩංගොඩ මහතා පැවසුවේය.මේ අතර විදුහල්පතිවරුන් සහ ගුරුවරුන් සම්බන්ධ කර ගනිමින් අද දිනයේ ක්‍රියාත්මක වර්ජනය සම්පූර්ණයෙන් අසාර්ථක බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා පෙන්වා දෙන්නේ දේශපාලනික අරමුණු ඉටු කර ගැනීම සඳහා පාසල් ළමුන්ගේ අධ්‍යාපනය කඩාකප්පල් කිරීමට ඇතැම් වෘත්තීය සමිති දරණ උත්සයහට විරෝධය පළ කරන බවයි.", "URL": "https://sinhala.adaderana.lk/news.php?nid=72846", "Category": null, "Parent URL": null}