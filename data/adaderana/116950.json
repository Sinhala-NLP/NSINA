{"Source": "Adaderana", "Timestamp": "August 19, 2019 07:11 pm", "Headline": "බැඳුම්කර වංචාවට දඬුවම් දෙන්න ඉදිරි ජනාධිපතිවරණය හොඳ අවස්ථාවක්-අමුණුගම", "News Content": "බැඳුම්කර වංචාවට සම්බන්ධ සියලුදෙනාට දඬුවම් දීම සඳහා ඉදිරි ජනාධිපතිවරණය අවස්ථාවක් කරගත යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රි ආචාර්ය සරත් අමුණුගම මහතා පවසයි. අද (19) කොළඹ පැවති උත්සවයකට එක්වෙමින් ඔහු මේ බව සඳහන් කළේය. වෛද්‍ය සාරංග අලහප්පෙරුම මහතා විසින් රචිත 2020න් එහා ශ්‍රී ලංකාව යන ග්‍රන්ථය අද කොළඹ පදනම් ආයතනයේදී එළිදැක් විය. මේ අවස්ථාවට කථානායක කරූ ජයසූරිය, පාර්ලිමේන්තු මන්ත්‍රි ආචාර්ය සරත් අමුණුගම මහතා ඇතුළු පිරිසක් එක්ව සිටියේය. එහිදි අදහස් දැක්වු කථානායක කරු ජයසූරිය මහතා පැවසුවේ සැලසුම් සියල්ල එකඟතාවයෙන් ආණ්ඩුවත් විපක්ෂයත් එක්ව කටයුතු කළ යුතු බවයි. දේශපාලන කුහකකම නැත්නම් මේ දේවල් කිරීමට හැකි බවද ඔහු පැවසීය.", "URL": "https://sinhala.adaderana.lk/news.php?nid=116950", "Category": null, "Parent URL": null}