{"Source": "Adaderana", "Timestamp": "August 4, 2017 07:54 am", "Headline": "කැලණි පාලම මත පුවරුවක් කඩා වැටෙයි-දැඩි මාර්ග තදබදයක්", "News Content": "නව කැලණි පාලම මත සවි කර තිබූ මාර්ග දිසා පෙන්නුම් කරන පුවරුවක් කඩා වැටීම හේතුවෙන් නුවර පාරේ දැඩි රථ වාහන තදබදයක් හටගෙන තිබේ. අද(04) උදෑසන මෙම දිසා පෙන්නුම් කරන පුවරුව මෝටර් රථයක් මතට කඩා වැටී ඇති බව පොලිස් මූලස්ථානය සඳහන් කළේය. එම නිසා කොළඹට ඇතුළුවන රථ වාහන නවලෝක වටරවුමෙන් ජපන් මිත්‍රත්ව පාලම ඔස්සේ කොළඹට පැමිණිය හැකි බව ද පොලීසිය සඳහන් කළේය. පවතින වාහන තදබදය අවමකර ගැනිම සදහා හැකිතාක් විකල්ප මාර්ග භාවිතා කරන ලෙස පොලීසිය රියදුරන්ගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=75944", "Category": null, "Parent URL": null}