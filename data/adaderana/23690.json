{"Source": "Adaderana", "Timestamp": "April 21, 2012 11:32 am", "Headline": "මහනුවර ජලභීතිකා ප්‍රතිකාර ඒකකයට එන රෝගීන් අමාරුවේ", "News Content": "මහනුවර මහරෝහලේ ජලභීතිකා ප්‍රතිකාර ඒකකයට පැමිණෙන රෝගීන් මහත් අපහසුතාවට පත්ව සිටින බව වාර්තා වේ. මෙම රෝහලේ ජලභීතිකා ප්‍රතිකාර ‍ඒකකය ඉතාම අඩු පහසුකම් යටතේ පවත්වාගෙන යෑමට සිදුව තිබීම මෙයට හේතුව බව සඳහන්ය. පැ‍මිණෙන රෝගීන් මෙන්ම ප්‍රතිකාර කරන වෛද්‍යවරුන් හා හෙද සහ සුළුසේවකයින් ද මේ හේතුවෙන් දැඩි අපහසුතාවට පත්ව සිටින බව වාර්තා වේ. මෙම ඒකකය සඳහා දිනකට සුනඛයින් සපාකෑම හේතුවෙන් පුද්ගලයන් 150 ක් පමණ පැමිණෙයි. ඊට අමතරව ජලභීතිකා එන්නත ලබාගැනීම සඳහා ද දිනකට පුද්ගලයන් 80 දෙනෙකු පමණ පැමිණෙන බව රෝහල් කාර්යය මණ්ඩලය සඳහන් කරයි.", "URL": "https://sinhala.adaderana.lk/news.php?nid=23690", "Category": null, "Parent URL": null}