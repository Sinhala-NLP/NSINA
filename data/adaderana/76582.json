{"Source": "Adaderana", "Timestamp": "August 23, 2017 10:43 am", "Headline": " දේපල සොරා කෑ 1ක් අල්ලයි ", "News Content": "නිවෙස් බිඳ දේපල සොරා ගැනීම් රැසකට සම්බන්ධ සැකකරුවෙකු මිරිහාන විශේෂ අපරාධ මෙහෙයුම් ඒකකය මඟින් අත්අඩංගුවට ගෙන තිබේ.ගල්කිස්ස, තෙලවල ප්‍රදේශයේදී සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.සැකකරු ගල්කිස්ස, මොරටුව, බොරලැස්ගමුව සහ මහරගම යන ප්‍රදේශවල සොරකම් 15ට සම්බන්ධ බවට සිදුකළ මූලික විමර්ශනවල දී අනාවරණය වී තිබේ.එමෙන්ම ඔහු 2009 වසරේදී ජීව අත්බෝම්බයක් ළඟ තබා ගැනීමේ චෝදනාවකට වරදකරු වී වසර 08 ක සිර දඬුවම් ලැබූ අයෙකු වන අතර මේ වන විට ඔහුට එරෙහිව නුගේගොඩ මහේස්ත්‍රාත් අධිකරණයේ නඩු දෙකක් විභාග වෙමින් පවතින බව ද පොලීසිය පවසයි.සැකකරු 35 හැවිරිදි තෙලවල ප්‍රදේශයේ පදිංචිකරුවෙකු වන අතර ඔහු අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76582", "Category": null, "Parent URL": null}