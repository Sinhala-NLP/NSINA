{"Source": "Adaderana", "Timestamp": "August 24, 2012 05:39 pm", "Headline": "ජනපති බෙල්ලන්විල විහාරය වැඳ පුදා ගනියි", "News Content": "ජනාධිපති මහින්ද රාජපක්ෂ මහතා බෙල්ලන්විල රජමහා විහාරය වැඳ පුදා ගෙන තිබේ. අද (24) පෙරවරුවේ ‍විහාරස්ථානයට ගිය ජනාධිපතිවරයා එම විහාරයේ විහාරාධිපති ආචාර්ය බෙල්ලන්විල ධම්මරතන නාහිමි ද බැහැදැක ඇති බව ජනාධිපති මාධ්‍ය අංශ පවසයි. අනතුරුව ජනාධිපති මහින්ද රාජපක්ෂ මහතා ශ්‍රී ජයවර්ධනපුර විශ්ව විද්‍යාලයේ කුලපති මහාචාර්ය බෙල්ලන්විල විමලරතන අනුනාහිමි ද බැහැදැක තිබේ. මේ අතර බෙල්ලන්විල රජමහා විහාරයේ වාර්ෂික ඇසල මහා පෙරහැරේ රන්සිවිලි පෙරහැර අද වීදි සංචාරය කෙරෙයි. මේ හේතුවෙන් බෙල්ලන්විල විහාරස්ථානය ආශ්‍රිත මාර්ග වල විශේෂ රථ වාහන සැලැස්මක් ක්‍රියාත්මක කෙරෙන බව පොලිසිය පවසයි.", "URL": "https://sinhala.adaderana.lk/news.php?nid=26862", "Category": null, "Parent URL": null}