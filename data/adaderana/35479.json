{"Source": "Adaderana", "Timestamp": "July 4, 2013 12:49 pm", "Headline": "තාත්තලා අඩි 35න් පුතාලා අඩි 35, 000න් පනිනවා", "News Content": "තාත්තලා අඩි 35 න් පනින විට පුතාලා අඩි 35, 000න් පනින බව එජාප පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. ඉදිරි ඡන්ද සඳහා රජයේ ඇමතිවරුන්ගේ පුතුන් ඉදිරිපත් වීමට නියමිත බවත් ආණ්ඩුවේ බොහෝ ඇමතිවරුන්ගේ පුතුන් ඒ සඳහා යොමු වන බවත් අද(04) කොළඹ පැවති මාධ්‍ය හමුවකදී ඔහු සඳහන් කළේය. මේ දිනවල පොහොර හිඟයක් ලංකාවේ හැම ප්‍රදේශයකම තිබෙන බව එම අවස්ථාව අමතමින් ප්‍රනාන්දු මහතා සඳහන් කළේය. රුපියල් 350 ට පොහොර සහණාධාරයක් දෙන බව පවසා ආණ්ඩුව බලයට පැමිණි බවත්, මේ වන විට පොහොර මිටි‍යක් රුපියල 1500 ත් ගොවියාට දීගත නොහැකි බවත් හෙතෙම පැවසීය. 13 කියලා මේ දිනවල අළුත් චිත්‍රපටයක් කරලියට පැමිණ ඇති බවත්,එහි රංගනයෙන් ඇමති චමිපික රනවක හා විමල් වීරවංශ යන මහත්වරුන් දායක වන බවද ඔහු සඳහන් කළේය. ජයවර්ධන පුර විශ්ව විද්‍යාලයේ සිසුන් 21 ‍දෙනෙකු හට පන්ති තහනම් කිරීම සම්බන්ධයෙන් තවමත් කිසිදු තීරණයක් රජය ගෙන නොමැති බවද ‍හරීන් මහතා අදහස් දැක්වීය. අනාරක්ෂිත රේල් ගේට්ටු 69%ට ඇති බවත් ඒ සඳහා යන වියදම රුපියල් මිලියන 3ක් බවත් ආණ්ඩුවේ ඇමතිවරු පොෂණට කිරීම සඳහා රුපියල් බිලියන 4 ක මුදලක් වියදම් වන බව වැඩිදුරටත් අදහස් දක්වමින් ඒ මහතා සඳහන් කළේය.", "URL": "https://sinhala.adaderana.lk/news.php?nid=35479", "Category": null, "Parent URL": null}