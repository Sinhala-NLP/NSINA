{"Source": "Adaderana", "Timestamp": "August 8, 2019 11:36 am", "Headline": "රෆායල් නඩාල්ට ජයක්", "News Content": "කැනඩාවේ රොජර්ස් කුසලාන ටෙනිස් තරගාවලියේ ඊයේ (07) පැවති තරගයකින් ජය වාර්තා කිරීමට ස්පාඤ්ඤයේ රෆායල් නඩාල් සමත් වුණි. ඒ මහා බ්‍රිතාන්‍යෙයේ ඩෑන් ඉවෑන්ස් පරාජය කරමින්. මහා බ්‍රිතාන්‍යෙයේ ටෙනිස් ශ්‍රේණිගත කිරීම් වල දෙවන ස්ථානයේ පසුවන ඩෑන් ඉවෑන්ස් සහ ලෝක ටෙනිස් ශ්‍රේණිගත කිරීම් වල දෙවන ස්ථානයේ පසුවන රෆායල් නඩාල් අතර දෙවන වටයේ තරගය පැවැත්වුණි. එම තරගය ආරම්භයේ පටන් ඉතා තියුණු මුහුණුවරක් ගත් අතර දෙදෙනාම කරට කර සටනක නිරත වුණේ ක්‍රීඩාලෝලීන් ද කුතුහලයට පත් කරමින්. කෙසේවෙතත් ඉවෑන්ස් පරාජය කරමින් පළමු වටය ලකුණු 7 ට 6 ලෙස ජය ගැනීමට නඩාල් සමත් වුණි. තරගයේ දෙවන වටය ආරම්භයත් සමඟ පළමු වටයේ දී පෙන්වු තියුණු ක්‍රීඩා විලාශය ඉවෑන්ස් අතින් ගිළිහි ගිය අතර එම අවස්ථාවෙන් නඩාල් උපරිම ප්‍රෙයෝජන ලබා ගත්තේය. ඒ අනුව දෙවන වටය ලකුණු 6 ට 4 ක් ලෙස ජය ගත්තේ නඩාල්. ඔහු ඒ ලද ජය සමග 16 දෙනාගේ වටේ තම ස්ථානය තහවුරු කර ගැනීමට නඩාල් සමත් වුණි.", "URL": "https://sinhala.adaderana.lk/news.php?nid=116063", "Category": null, "Parent URL": null}