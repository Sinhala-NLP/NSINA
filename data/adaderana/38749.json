{"Source": "Adaderana", "Timestamp": "November 11, 2013 08:49 am", "Headline": "ශිෂ්‍යත්ව විභාගයේ සංශෝධන පිළිබඳව සාකච්ඡාවක් ", "News Content": "5 ශ්‍රේණියේ ශිෂ්‍යත්ව විභාගය සම්බන්ධයෙන් ඇති කළ යුතු සංශෝධන පිළිබඳ අදහස් විමසීම සඳහා අධ්‍යාපන විශේෂඥයන් 30 දෙනෙකු ශ්‍රී ලංකා මානව හිමිකම් කොමිසමට කැඳවීමට එම කොමිසම තීරණය කර තිබේ. නොවැම්බර් මස 21 වන දින අදාළ කැඳවිම සිදුකෙරෙන බව එම කොමිසම සඳහන් කරයි. මේ සම්බන්ධයෙන් අද දෙරණ සමඟ වැඩිදුරටත් අදහස් දැක්වු ශ්‍රී ලංකා මානව හිමිකම් කොමිසන් සභාවේ කොමසාරිස් ආචාර්ය ප්‍රතිභා මහානාම මහතා සඳහන් කර සිටියේ ලෝක ළමා දිනය නිමිත්තෙන් 5 ශ්‍රේණියේ ශිෂ්‍යත්ව විභාගයේ ප්‍රතිඵල නිකුත් කිරීම සම්බන්ධයෙන් සහ එම විභාගයේ ප්‍රශ්න පත්‍රවල ඇති වූ ගැටලු සාකච්ඡා කරන බවයි.", "URL": "https://sinhala.adaderana.lk/news.php?nid=38749", "Category": null, "Parent URL": null}