{"Source": "Adaderana", "Timestamp": "December 21, 2016 10:34 am", "Headline": " මේ වසරේදී මිරිදිය අස්වැන්න හොඳයි", "News Content": "මෙම වර්ෂයේදී මිරිදිය ධීවර කර්මාන්තයෙන් සියයට 4.1ක වර්ධනයක් ලබාගැනීමට හැකි වී ඇති බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි. වසරපුරා දිවයිනේ සෑම පළාතකටම පැවති දැඩි වියළි කාලගුණ තත්ත්වය හමුවේ රට අභ්‍යන්තරයේ පිහිටි ජලාශ විශාල ප්‍රමාණයක් සිඳී ගියද මිරිදිය ධීවර කර්මාන්තයේ සීඝ්‍ර සංවර්ධනයක් අත්කරගැනීමට හැකි වූ බව අමාත්‍යවරයා පෙන්වාදෙයි.2016 වසරේ ජනවාරි සිට ඔක්තෝබර් මාසය දක්වා කාලය තුළ සමස්ථ මත්ස්‍ය නිෂ්පාදනය මෙට්‍රික් ටොන් 432,270ක් වන බව සඳහන්ය.ඉන් මිරිදිය හා ජල ජීවී අංශයේ සමස්ථ නිෂ්පාදනය මෙට්‍රික් ටොන් 59,040ක් වන බව මහින්ද අමරවීර අමාත්‍යවරයා පවසයි. වත්මන් රජය විසින් මිරිදිය ධීවර කර්මාන්තය සංවර්ධනයට ගෙන ඇති ක්‍රියාමාර්ග හේතුවෙන් 2017 වසරේදී සියයට 8 ඉක්මවන ප්‍රගතියක් අපේක්ෂා කරන බවද අමාත්‍යවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=67220", "Category": null, "Parent URL": null}