{"Source": "Adaderana", "Timestamp": "February 9, 2016 10:51 am", "Headline": "සෞදියේ සේවය කරන ශ්‍රී ලාංකිකයන්ගේ සුභසාධනය වෙනුවෙන් කැපවෙනවා", "News Content": "සෞදිය සමඟ ද්විපාර්ශ්වික සබඳතා පුළුල් කිරීමට හා සෞදි අරාබියේ සේවය කරන දිවයිනේ කම්කරුවෝ 500,000ගේ සුභසාධනය සඳහා තමන් 20/20 සැළැස්ම යටතේ කටයුතු කරන බව ශ්‍රී ලංකාවේ සෞදි අරාබි තානාපති අසීමි තස්සිම් මහතා පවසා තිබේ.නිදහස් දිනය නිමිත්තෙන් සංවිධානය කර තිබූ 68 වැනි නිදහස් සංවත්සර උත්සවයේ ශ්‍රී ලංකා ප්‍රජාව අමතමින් ඒ මහතා මෙම අදහස් පළකර ඇත.මෙම අවස්ථාවට පාසල් දරුවන් හා සෞදියේ සේවය කරන ශ්‍රී ලාංකික ව්‍යාපාරිකයන් ඇතුළු විවිධ තරාතිරම්වල ලාංකිකයින් විශාල පිරිසක් එක් වී තිබේ.ශ්‍රී ලංකා ජනගහනයෙන් මිලියන 1.5ක් පමණ විදේශීය රැකියාවන්හි නියුතුවන අතර ඉන් තුනෙන් එකක් සෞදි අරාබිය තුළට සංකේන්ද්‍රණය වී ඇත.මීට සමගාමීව නව අංග සහිතව ආරම්භ කළ මෙහෙවර වෙබ් අඩවිය හා මෙම වෙබ් අඩවිය තුළින් ඉටු කළයුතු මෙහෙවර පිළිබඳවද ගැඹුරු අවබෝධයක් ලබා දෙනු ඇති බව ඒ මහතා පවසයි. \"මෙම වෙබ් අඩවිය කම්කරුවන් සුභසාධනය සඳහා ඉටු කරන ලද පහසුකම් හා සේවාවන් පිළිබඳ ඉගෙන ගැනීමට බිහිදොර සපයයි.\" යනුවෙන් ඒ මහතා වැඩිදුරටත් පවසා තිබේ.", "URL": "https://sinhala.adaderana.lk/news.php?nid=57042", "Category": null, "Parent URL": null}