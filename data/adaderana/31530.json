{"Source": "Adaderana", "Timestamp": "February 11, 2013 10:35 am", "Headline": "මහරගම ධර්ම ශ්‍රී වර්ධනාරාම විහාරයේ හිමිනමකට ප්‍රහාරයක්", "News Content": "මහරගම, පමුණුව, දේවාලපාරේ ධර්ම ශ්‍රී වර්ධනාරාම විහාරයේ හිමිනමකට නාදුනන පිරිසක් විසින් පහරදී තිබේ. පහරකෑමෙන් තුවාල ලැබූ අදාළ හිමිනම ශ්‍රී ජයවර්ධනපුර රෝහලට ඇතුළත් කර ඇති බව පොලීසිය පැවසුවේය. ඊයේ මධ්‍යම රාත්‍රියේදී විහාර මළුවේදී පහරදීම සිදුව තිබේ. විහාරස්ථානයේ පින්කැටයේ මුදල් සොරකම් කිරීමට පැමිණි බවට සැකකෙරෙන පුද්ගලයින් සිව්දෙනෙකු විසින් පහරදීම සිදුකර ඇති බව පොලීසිය පවසයි. සිද්ධිය සම්බන්ධයෙන් සැකපිට පුද්ගලයින් දෙදෙනෙකු මහරගම පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=31530", "Category": null, "Parent URL": null}