{"Source": "Adaderana", "Timestamp": "July 14, 2018 12:04 pm", "Headline": "ඉන්ධන මිල ඉහළ දැමීමට දෙවුන්දර ධීවරයින්ගේ විරෝධය", "News Content": "ඉන්ධන මිල ඉහළ දැමීමට රජය ගත් තීරණය හේතුවෙන් තමන් දැඩි දුෂ්කරතාවට පත්ව ඇති බව පවසමින් දෙවුන්දර ප්‍රදේශයේ ධීවරයින් පිරිසක් විරෝධතාවක නිරත විය. මාතර දෙවුන්දර ප්‍රදේශයේ එක්දින හා බහුදින යාත්‍රා හිමි ධීවරයින් පිරිසක් ඊයේ (13) පස්වරුවේ මෙලෙස විරෝධතාවයේ නිරතවූයේ පසුගියදා රජය ඉන්ධන මිල වැඩි කිරිම හේතුවෙන් තමන් දැඩි දුෂ්කරතාවට පත්ව ඇති බව පවසමින්ය . දෙවුන්දර කිරලවැල්ල ප්‍රදේශයේ සිට දෙවුන්දර ශ්‍රි විෂ්ණු දේවාලය ඉදිරිපිටට පාගමනින් පැමිණි විරෝධතාකරුවන් කොළඹ කතරගම ප්‍රධාන මාර්ගය අවහිර කරමින් මෙලෙස විරෝධතාවේ නිරත විය. විරෝධතාවේ නිරත ධීවරයින් පවසන්නේ ඉන්ධන මිල ඉහලදැමීම හේතුවෙන් මේ වන විට ධීවර කටයුතුවල නිරතවීමට නොහැකි තත්ත්වයක් උද්ගතව ඇති බවය.", "URL": "https://sinhala.adaderana.lk/news.php?nid=92551", "Category": null, "Parent URL": null}