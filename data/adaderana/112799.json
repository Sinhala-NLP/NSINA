{"Source": "Adaderana", "Timestamp": "June 26, 2019 12:54 pm", "Headline": "කළමැටිය ධීවර වරායේ ගින්න ගැන පුළුල් විමර්ශනයක්", "News Content": "කළමැටිය ධීවර වරායේ අද (26) අළුයම ඇතිවූ ගින්න පිලිබදව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ නියමය පරිදි විශේෂ විමර්ශනයක් ආරම්භ කර ඇත. මේ පිළිබද සොයාබැලීම සඳහා විශේෂ කණ්ඩායමක් කලමැටිය වෙත යැවීමටද රාජ්‍ය අමාත්‍යවරයා පියවර ගත්තේය ගින්න ඇති වූ ආකාරය , සිදුව ඇති හානි , පිඩාවට පත් ධීවර ජනතාව සහ ලබාදිය යුතු කඩිනම් සහන පිළිබද එම විමර්ශකයින් වාර්තාවක් ලබා දීමට නියමිතය. ගින්නෙන් පිඩාවට පත් සියළු ධීවරයන් සඳහා කඩිනම් සහන ලබා දීමට කටයුතු කරන බව ඒ මහතා ප්‍රකාශ කළේය. මේ පිළිබද අදහස් දැක වූ රාජ්‍ය අමාත්‍ය දිලිප් වෙදආරච්චි මහතා, “කළමැටිය ධීවර වරායේ අද අළුයම ඇති වූ ගින්න දැනගත් වහාම මම එම ගින්න මැඩපැවැත්වීම සදහා අදාළ අංශ දැනුවක් කර නිලධාරීන් කඩිනමින් යොමුකිරීමට කටයුතු කළා . ඊට අමතරව මේ පිළිබද සොයාබැලීමට විශේෂ නිලධාරීන් කණ්ඩායමක් මම වහාම කලමැටියට යොමුකලා . ගින්න ඇති වූ ආකාරය පිලිබදව වගේම ගින්නෙන් සිදුව ඇති හානිය ඔවුන් සොයාබලමින් සිටිනවා . දැනට ලැබී ඇති ඇති තොරතුරු අනුව බෝට්ටු 27 ක් ධීවර ආම්පන්න සමග සම්පුර්ණයෙන් විනාශ වෙලා .සිදුව ඇති හානිය තවමත් ගණන් බලා නැහැ . නමුත් සිදුව ඇති විනාශය ඉතා විශාලයි . මම පොලිසියට නියෝග කළා වහාම මේ පිළිබද විධිමත් පරීක්‍ෂණයක් කර ගින්න ඇති වූ අකාරය පිලිබදව සොයාබලන ලෙස . මොකද අපි ඉදිරි මාසයේ ජනතා අයිතියට පත්කිරීමට නියමිතව තිබු කලමැටිය ධීවර වරාය තුල තමයි මේ ගිනිගැනීම සිදුවෙලා තියෙන්නේ . විනාශ වූ බෝට්ටු සදහා මෙන්ම පිඩාවට පත්ව සිටින ධීවර ජනතාව සදහා කඩිනම් සහන සැලසීමට අවශ්‍ය කටයුතු කරගෙන යනවා . අදාළ වාර්තා ලැබුණු වහාම අමාත්‍ය මණ්ඩලයට මේ පිළිබද දැනුම් දීලා අදාළ සහන ලබාදීමට කටයුතු කරනවා . මේ පිලිබදව රජය දැනුවත් කර රජයක් ලෙස වගේම අමාත්‍යංශය ලෙස දිය හැකි සියළු සහන ලබා දීමටත් . පිඩාවට පත්ව සිටින ධීවර ජනතාවට නැවත සිය කර්මාන්තයේ නිරතවීමට අවශ්‍ය පහසුකම් සැලසීමටත් කඩිනමින් කටයුතු කරන බව කියන්න ඕනේ , ඒ වගේම මම කලමැටිය වරායට ඉතාම ඉක්මනින් ගිහින් මේ තත්වය සොයාබැලීමට වගේම ලබා දිය යුතු සහන පිලිබදවත් කටයුතු කරනවා ”", "URL": "https://sinhala.adaderana.lk/news.php?nid=112799", "Category": null, "Parent URL": null}