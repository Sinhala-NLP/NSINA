{"Source": "Adaderana", "Timestamp": "November 29, 2018 08:02 am", "Headline": "විග්නේෂ්වරන්ගෙත් ආරක්ෂාව ඉවතට", "News Content": "උතුරු පළාත් හිටපු ප්‍රධාන අමාත්‍ය සී.වී විග්නේෂ්වරන් මහතාට සපයා තිබු ආරක්ෂාව ඉවත් කර තිබේ. සි.වී විගේනේෂ්වරන් මහතා පවසන්නේ පසුගිය 27 වන දින සිට තමාට සපයා තිබූ ආරක්ෂාව ඉවත් කර ඇති බවයි. ඒ සම්බන්ධයෙන් ජනාධිපතිවරයාට සහ පොලිස්පතිවරයාට ලිඛිතව දැනුම්දීමක් ද සිදු කර තිබේ. හිටපු ප්‍රධාන අමාත්‍යවරයා හැටියට තමන්ට පොලිස් ආරක්ෂාක් සපයා දිය යුතු බව සී.වී විග්නේෂ්වරන් මහතා සඳහන් කළේය. කඩිනමින් තමාට අදාළ ආරක්ෂාව සපයන ලෙස රජයෙන් ඉල්ලා සිටින බව සි.වී විග්නේෂ්වරන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99972", "Category": null, "Parent URL": null}