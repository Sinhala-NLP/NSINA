{"Source": "Adaderana", "Timestamp": "March 24, 2019 07:01 pm", "Headline": "දේශපාලන බල උවමනාවන් වෙනුවෙන් විල්පත්තුව යොදාගන්න එපා-සුදත්ත හිමි", "News Content": "දේශපාලන බල උවමනාවන් වෙනුවෙන් විල්පත්තු රක්ෂිතය යොදා නොගෙන ඒ වෙනුවෙන් සාධාරණය ඉටු කිරීමට බලධාරීන් ක්‍රියා කළ යුතු බව සිංහල රාවය ජාතික සංවිධානයේ මහලේකම් පූජ්‍ය මාගල්කන්දේ සුදත්ත හිමියන් පවසා සිටියි. ජනාධිපතිවරයාගේ යටතේ සේවය කරන පුජ්‍ය පාහියන්ගල ආනන්ද සාගර හිමි රක්ෂිතයේ විනාශයක් පිළිබඳව ප්‍රකාශ කරන අතර ජනාධිපතිවරයා ඊට හාත්පසින් වෙනස් ප්‍රකාශ සිදු කරන බැවින් පිළිගත යුතු මතය කුමක්දැයි ගැටලුවක් බව උන්වහන්සේ ප්‍රකාශ කර සිටියි. එමෙන්ම විල්පත්තුව පිළිබඳ ගැටලුව ජාතික ප්‍රශ්නයක් මිස ජන වර්ග පිළිබඳ ගැටලුවක් නොවන බවත් උන්වහන්සේ ප්‍රකාශ කර සිටියි. පුජ්‍ය පාහියන්ගල ආනන්ද සාගර හිමියන් විල්පත්තු වන සංහාරය පිළිබඳව පසුගියදා සිදුකළ ප්‍රකාශයට පිළිතුරු දක්වමින් උන්වහන්සේ මේ බව සඳහන් කළේය.", "URL": "https://sinhala.adaderana.lk/news.php?nid=106686", "Category": null, "Parent URL": null}