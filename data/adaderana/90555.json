{"Source": "Adaderana", "Timestamp": "June 8, 2018 09:31 am", "Headline": "පෙතියාගොඩ ගින්න මැඩ පවත්වයි", "News Content": "පෑලියගොඩ, පෙතියාගොඩ, කැළණි ගඟ ආසන්නයේ පිහිටින නිවාස කිහිපයක හටගත් ගින්න සම්පූර්ණයෙන් මැඩපවත්වා තිබේ. ඊයේ(07) පස්වරු 06.55ට පමණ අදාළ ගින්න හටගත් බව පොලීසිය පැවසුවේය. ග්‍රෑන්ඩ්පාස්ට් ගිනි නිවීම් ඒකකයේ නිලධාරීන් සහ ප්‍රදේශවාසීන්ගේ සහය ඇතිව ගින්න මැඩපවත්වා තිබේ. ගින්නෙන් නිවාස 05කට හානි සිදුව ඇති අතර සිදු වූ අලාභය මෙතෙක් තක්සේරු කර නැත. පෑලියගොඩ පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90555", "Category": null, "Parent URL": null}