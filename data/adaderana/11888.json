{"Source": "Adaderana", "Timestamp": "November 2, 2010 01:53 pm", "Headline": "අශ්වබල 25 ට වැඩි බෝට්ටු එංජින් ළඟ තබා ගත්තාට වසර 3 ක් හිරේ", "News Content": "යුද සමයේ අශ්ව බල 25 ට වැඩි බෝට්ටු එන්ජින් ළඟ තබා ගැනීමේ වරදට වැරදිකරුවන් වූ මන්නාරම් ප්‍රදේශයේ පුද්ගලයින් තිදෙනෙකුට වසර තුන බැගින් වූ සිර දඬුවම් නියම කිරීමට කොළඹ මහාධිකරණ අද නියෝග කර තිබේ. කොළඹ මහාධිකරණ විනිසුරු දීපාලී විජේසුන්දර මහත්මිය විසින් අදාළ වරදකරුවන්ට රුපියල් ලක්ෂ 5ක දඩයක් ද නියම කරනු ලැබූ අතර එම දඩ මුදල ගෙවීමට ඔවුන් අපොහොසත් වුවහොත් අමතර වසරක සිර දඬුවමකට යටත් වන බව ද කියා සිටියාය. අශ්ව බල 25ට වැඩි අදාළ බෝට්ටු එන්ජින් රාජසන්තක කිරීමට ද එහි දී අධිකරණය නියෝග කර තිබේ.", "URL": "https://sinhala.adaderana.lk/news.php?nid=11888", "Category": null, "Parent URL": null}