{"Source": "Adaderana", "Timestamp": "October 9, 2011 07:02 am", "Headline": "මුල්ලේරියාව සන්සුන්-පොලිස් ඇඳිරිය තුරන්වෙයි", "News Content": "මුල්ලේරියාව පොලිස් බල ප්‍රදේශයට පනවා තිබු පොලිස් ඇඳිරි නීතිය ඉවත් කර තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා සඳහන් ‍කියා සිටියේ අද පෙරවරු 6.00 ට අදාළ පොලිස් ඇඳිරි නීතිය ඉවත් කළ බවයි. මේ වන විට ප්‍රදේශයේ සාමකාමී තත්ත්වයක් පවතින බව පොලිස් මාධ්‍ය ප්‍රකාශකවරයා සඳහන් කළේය. එසේ වුවද කොළොන්නාව , මුල්ලේරියාව ප්‍රදේශය තුළ ආරක්ෂාව සඳහා තවදුරටත් ආරක්ෂක අංශ යොදවා ඇති බවද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19234", "Category": null, "Parent URL": null}