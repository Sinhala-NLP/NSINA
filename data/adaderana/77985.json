{"Source": "Adaderana", "Timestamp": "September 25, 2017 11:32 am", "Headline": " කොළඹ නගරයට ඉහළ තාක්ෂණයෙන් යුතු CCTV එයි", "News Content": "කොළඹ නගරය තුළ දැනට සවි කර ඇති සී.සී.ටී.වී කැමරා පද්ධති වෙනුවට ඉහළ තාක්ෂණයෙන් යුතු සී.සී.ටී.වී කැමරා පද්ධති සවි කිරීමට තීරණය කර තිබේ.පසුගියදා රැස්වූ පාර්ලිමේන්තුවේ ප්‍රවාහනය පිළිබඳ ආංශික කමිටුව රැස්වූ අවස්ථාවේදී එම තීරණය ගත් බව මාර්ග ආරක්ෂාව පිළිබඳ ජාතික සභාවේ සභාපති සිසිර කෝදාගොඩ මහතා සඳහන් කළේය.රියදුරන්, වාහනවල ගමන් ගන්නා පුද්ගලයින් සහ රථ වාහනවල අංක තහඩු සූක්ෂම ලෙස නිරීක්ෂණය කිරීම මෙම නව සී.සී.ටී.වී කැමරා පද්ධති සවි කිරීමේ අරමුණ වී තිබේ.මාර්ග අනතුරු අවම කර ගැනීමට සිදු කරනු ලබන වැඩසටහනේ තවත් එක් අදියරයක් ලෙස ඉහළ තාක්ෂණයෙන් යුතු සී.සී.ටී.වී කැමරා පද්ධති සවි කිරීමේ වැඩසටහන ක්‍රියාත්මක කිරීමට නියමිතව ඇති බව සිසිර කෝදාගොඩ මහතා සඳහන් කළේය.", "URL": "https://sinhala.adaderana.lk/news.php?nid=77985", "Category": null, "Parent URL": null}