{"Source": "Adaderana", "Timestamp": "March 29, 2018 03:18 pm", "Headline": "බස් රථයකට යටවී කාන්තාවකට බරපතළ තුවාලයි", "News Content": "ගිනිගත්හේන බස්නැවතුම්පොළේදි ලංගම බස් රථයකට යටවී කාන්තාවක් බරපතළ ලෙස තුවාල ලබා ඇති බව ගිනිගත්හේන පොලිසිය පවසයි. අද (29) පස්වරු 2.15 ට පමණ ගිනිගත්හේන බස්නැවතුම්පොළ අසල පවත්වාගෙන යන පොළ භූමියේ භාණ්ඩ මිලදි ගැනිම සදහා පැමිණි කාන්තාවක් මෙසේ බස්රථයට යටවී ඇත. ලක්‍ෂපාන දාගම්පිටියේ සිට නාවලපිටිය දක්වා ධාවනය වු ලංගම බස්රථය ගිනිගත්හේන බස්නැවතුම්පොළ වෙත පැමිණි බස් රථයේ පිටුපස රෝදයට එම කාන්තාව යටවී ඇති බව පොලිසිය කියා සිටියේය. බරපතළ ලෙස තුවාල ලැබු කාන්තාව ගිනිගත්හේන ප‍්‍රාදේශිය රෝහල වෙත ඇතුලත් කිරිමෙන් පසු ඇයගේ තත්ත්වය බරපතළ නිසා ඇය නාවලපිටිය මුලික රෝහල වෙත මාරුකර යවා ඇත. බස් රථයේ රියදුරා ගිනිගත්හේන පොලිසිය මගින් සැකපිට අත්අඩංගුවට ගෙන ඇත.", "URL": "https://sinhala.adaderana.lk/news.php?nid=86580", "Category": null, "Parent URL": null}