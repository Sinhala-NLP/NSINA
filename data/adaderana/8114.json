{"Source": "Adaderana", "Timestamp": "May 1, 2010 08:36 am", "Headline": "සෑම අසීරු අවස්ථාවකම ජනතාව දැඩි කැපකිරීම් කළා -අගමැති", "News Content": "සියලුම සේවකයින්ගේ අයිතිවාසිකම් ආරක්ෂා කරදෙමින් ශ්‍රී ලංකාව ආසියාවේ ආශ්චර්ය බවට පත්කිරීමේ අභියෝගය රට හමුවේ පවතින බව අග්‍රාමාත්‍ය දි.මු. ජයරත්න මහතා පවසයි. රට අසීරුවට පත්වූ සෑම අවස්ථාවකම සියලු දුක් කම්කටොලු විඳ දරාගනිමින් මෙරට ජනතාව දැඩි කැපකිරීම් කළ බව අග්‍රාමාත්‍යවරයා සඳහන් කරයි. මේ වන විට රට හමුවේ ඇති, සියලු ජනතාවට සුබ අනාගතයක් උදාකරලීමේ අභියෝගය ජයගැනීම සඳහා සෑම දෙනාම එක්විය යුතු බව ද අග්‍රාමාත්‍ය දි.මු. ජයරත්න මහතා වැඩිදුරටත් අවධාරණය කරයි. ඒ සඳහා වැඩකරන ජනතාව මෙන්ම සෙසු සියලු පාර්ශවයන් අධිෂ්ඨාන කරගත යුතු බව ද හෙතෙම කියා සිටියි.", "URL": "https://sinhala.adaderana.lk/news.php?nid=8114", "Category": null, "Parent URL": null}