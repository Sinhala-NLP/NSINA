{"Source": "Adaderana", "Timestamp": "June 5, 2013 09:58 am", "Headline": "නීති සිසුවිය ඩෙංගු මදුරුවාට බිලි", "News Content": "ඩෙංගු රෝගය වැළඳීමෙන් කොළඹ විශ්ව විද්‍යාලයේ ශිෂ්‍යාවක් මියගොස් තිබේ. අද (05) උදෑසන මෙම ශිෂ්‍යාව මියගොස් ඇති බව ජාතික රෝහලේ ප්‍රකාශිකාවක් සදහන් කළාය. මෙම ශිෂ්‍යාව ඩෙංගු රෝගය වැළඳීම හේතුවෙන් ඊයේ දිනයේ දී කොළඹ ජාතික රෝහලට ඇතුළත් කර ඇති බව සඳහන්ය. මෙලෙස මිය ගොස් ඇත්තේ 21 හැවිරිදි කොළඹ විශ්ව විද්‍යාලයේ නීති පීඨයේ ඉගෙනුම ලැබූ ශිෂ්‍යාවක බව වාර්තා වේ. ඩෙංගු අවදානම හේතුවෙන් මේවන විට ‍කොළඹ විශ්ව විද්‍යාලයේ නීති, කලා හා කළමනාකරණ පීඨවල අධ්‍යයන කටයුතු හා විභාග තාවකාලිකව අත්හිටුවා තිබේ.", "URL": "https://sinhala.adaderana.lk/news.php?nid=34650", "Category": null, "Parent URL": null}