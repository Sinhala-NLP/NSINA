{"Source": "Adaderana", "Timestamp": "April 15, 2013 04:11 pm", "Headline": "ලියාපදිංචි වෙදුන් සිටින රෝහල්වලට උපාධිධාරී වෙදුන්", "News Content": "ලියාපදිංචි වෛද්‍යවරුන් සිටින සියලුම රෝහල්වලට උපාධිධාරී වෛද්‍යවරුන් යෙදවීමට කටයුතු කරන බව රජයේ වෛද්‍ය නිලධාරීන්ගේ සංගමය පවසයි. ඒ සඳහා මේ වන විටත් සැලසුම් සකස් කර ඇති බව එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කළේය. ඉල්ලීම් කිහිපයක් මුල්කරගනිමින් රජයේ ලියාපදිංචි සහ සහකාර වෛද්‍යවරුන් මේ වන විට අකුරට වැඩ කිරීමේ වෘත්තීය සමිති ක්‍රියාමාර්ගයක් ආරම්භ කර තිබේ. එම ඉල්ලීම් අසාධාරණය බව රජයේ වෛද්‍ය නිලධාරීන්ගේ සංගමය පෙන්වාදෙයි. එම නිසා මින් ඉදිරියට එවැනි වෘත්තීය සමිති ක්‍රිමාර්ගයක නිරත වීමට නොහැකි වන පරිදි රජයේ සියලුම රෝහල්වලට උපාධිධාරී වෛද්‍යවරුන් යොමුකිරීමට බලාපොරොත්තු වන බව වෛද්‍ය නවීන් ද සොයිසා මහතා සඳහන් කළේය.", "URL": "https://sinhala.adaderana.lk/news.php?nid=33283", "Category": null, "Parent URL": null}