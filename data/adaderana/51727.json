{"Source": "Adaderana", "Timestamp": "June 2, 2015 10:17 am", "Headline": "බස් - ලොරි ගැටුමෙන් අයෙක් මරුට - 35ක් රෝහලේ ", "News Content": "කිලිනොච්චි, මාන්කුලම්, පනිච්චන්කුලම් ප්‍රදේශයේ සිදුවු රිය අනතුරකින් පුද්ගලයෙකු මියගොස් තවත් තිස් පස් දෙනෙකු තුවාල ලබා තිබේ.යාපනයේ සිට කොළඹ බලා ධාවනය වු සුඛෝපභෝගී බස් රථයක් මාර්ගය අසළ නවතා තිබු ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් තුවාල ලැබු බස් රථයේ ගමන්ගත් පුද්ගලයින් 35 දෙනා කිලිනොච්චිය රෝහලට ඇතුළත් කර තිබේ.මේ අතර හපුතලේ, බෙරගල ප්‍රදේශයේ දී බස් රථයක් අනතුරට පත්වීමෙන් පුද්ගලයින් විසි දෙනෙකු තුවාල ලබා තිබේ. කොළඹ සිට බදුල්ල දෙසට ධාවනය වු බස් රථයක් රියදුරුට නින්දයාම හේතුවෙන් මාර්ගයෙන් ඉවතට පැන බැම්මක ගැටී අනතුර සිදුව ඇති බව පොලීසිය පවසයි.අනතුරෙන් තුවාල ලබා ඇත්තේ මාර්ගයේ සිටි පුද්ගලයින් පිරිසක් වන අතර ඔවුන් ප්‍රතිකාර සඳහා දියතලාව සහ හපුතලේ රෝහල්වලට ඇතුළත් කර තිබේ.", "URL": "https://sinhala.adaderana.lk/news.php?nid=51727", "Category": null, "Parent URL": null}