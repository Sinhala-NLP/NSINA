{"Source": "Adaderana", "Timestamp": "January 30, 2018 05:50 pm", "Headline": "ඉදිරි පැය 2ක තුළ රන්ටැඹේ දොරටු ඇරෙන ලකුණු-කල්පනාකාරී වන්නැයි ජනතාවට උපදෙස්", "News Content": "ඉදිරි පැය 2 ඇතුළත රන්ටැඹේ ජලාශයේ වාන් දොරටු විවෘත කළ හැකි බවට ආපදා කළමනාකරණ මධ්‍යස්ථානය අනතුරු අඟවයි. අද(30) උදෑසන සිට රන්ටැඹේ ජලාශය ආශ්‍රිත ප්‍රදේශයට ඇඳ හැලෙන අධික වර්ෂාපතනය සමඟ මෙම තත්ත්වය උදාවිය හැකි බව එම මධ්‍යස්ථානය පවසයි. කෙසේ වෙතත් මේ හේතුවෙන් මහවැලි ගඟේ පහළ බෑවුමේ සිට රන්ටැඹේ ජලාශය දක්වා ඒ අවට ජිවත් වන ජනතාවට කල්පනාකාරී වෙන ලෙස ද ආපදා කළමනාකරණ මධ්‍යස්ථානය අනතුරු අඟවයි. විශේෂයෙන්ම මහියංගණය, මිනිපේ ප්‍රාදේශීය ලේකම් කොට්ඨාශයේ සහ මහියංගනය, මිනිපේ, මොරයාය, අඹගහපලාස්ස, හන්දගණුව, හසලක සහ රෝහණ යන ග්‍රාම නිලධාරි ප්‍රදේශවල ජීවත් වන ජනතාවට දැඩි විමසිල්ලෙන් සිටින ලෙස මධ්‍යස්තානය නිවේදනය කරයි.", "URL": "https://sinhala.adaderana.lk/news.php?nid=83798", "Category": null, "Parent URL": null}