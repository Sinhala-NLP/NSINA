{"Source": "Adaderana", "Timestamp": "September 7, 2017 01:20 pm", "Headline": "උතුරු පළාත 20 කල් දායි", "News Content": "යෝජිත 20 වැනි ව්‍යාවස්ථා සංශෝධන පනත් කෙටුම්පත සම්බන්ධයෙන් අවසාන තීන්දුවක් දීම උතුරු පළාත් සභාව ප්‍රතික්ෂේප කර ඇති අතර සංශෝධන සලකා බැලීමට තීරණය කර ඇත.උතුරු පළාත් සභාවේ 105 වැනි සැසිවාරය අද (07) උදෑසන මහඇමැති සී. වී. විග්නේෂ්වරන් මහතාගේ ප්‍රධානත්වයෙන් රැස් වූ අවස්ථාවේදී මේ තීරණයන්ට එළැඹීය.පසුගිය 4 වැනිදා උතුරු පළාත් සභාව රැස් වූ අවස්ථාවේදී 20 වැනි ව්‍යාවස්ථා සංශෝධනය සම්බන්ධයෙන් පළාත් සභාව නිෂ්චිත එකඟතාවකට නොපැමිණි අතර 20 වැනි සංශෝධනය සම්බන්ධයෙන් අවසන් තීරණය අද( 7) ප්‍රකාශයට පත් කිරීමට තීන්දු කරන ලදී.ඒ අනුව උතුරු පළාත් ප්‍රධාන අමාත්‍ය සී.වී. විග්නේෂ්වරන් කියා සිටියේ,ඉදිරිපත් කර ඇති කෙටුම්පතේ අවුල් සහගත තත්ත්වයන් ඇති බැවින් ඒ පිළිබඳ නිශ්චිත අදහස් දැක්වීමක් කළ නොහැකි බවත් යම් සංශෝධනයන් කරන්නේ නම් පමණක් ඒ පිළිබඳ සලකා බැලිය හැකි බවත්ය.", "URL": "https://sinhala.adaderana.lk/news.php?nid=77244", "Category": null, "Parent URL": null}