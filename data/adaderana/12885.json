{"Source": "Adaderana", "Timestamp": "December 16, 2010 08:25 am", "Headline": "ආසියානු ආබාධිත ක්‍රීඩා උළෙලේදී මෙරටට තවත් පදක්කමක් ", "News Content": "චීනයේ ගුඇන්ෂු නගරයේ පැවැත්වෙන ආසියාතික ආබාධිත ක්‍රීඩා උළෙලේදී ශ්‍රි ලංකා පිහිනුම් ක්‍රීඩක චමින්ද ප්‍රියදර්ශන ඔහුගේ දෙවන පදක්කමත් දිනා ගැනීමට සමත්ව තිබේ. ඒ ඊයේ(15) පැවති මීටර් 100 පසු පස ආර පිහිනුම් ඉසව්වෙන් ලෝකඩ පදක්කම දිනා ගනිමිනි. මීට ඉහතදී මෙම තරගාවලියේම මීටර් 100 නිදහස් ආර ඉසව්වෙන් ඔහු රිදී පදක්කම හිමිකර ගත්තේය. ඒ අනුව චමින්ද ප්‍රියදර්ශන මෙවර ආසියාතික ආබාධිත ක්‍රීඩා උළෙලේ පදක්කම් දෙකක් ශ්‍රී ලංකාව වෙනුවෙන් දිනා ගැනීමට සමත්ව තිබේ. මෙම ආසියාතික ක්‍රීඩා උළෙලට රටවල් 45ක ආබාධිත ක්‍රීඩක ක්‍රීඩිකාවන් සහභාගී වන අතර ශ්‍රී ලංකාව නියෝජනය කරමින් ඒ සඳහා ඉදිරිපත් කර ඇති ක්‍රීඩක ක්‍රීඩිකාවන්ගේ සංඛ්‍යාව 75කි.", "URL": "https://sinhala.adaderana.lk/news.php?nid=12885", "Category": null, "Parent URL": null}