{"Source": "Adaderana", "Timestamp": "November 18, 2017 06:12 pm", "Headline": "රෝහලට යමින් සිටි තරුණිය පැහැරගෙන ගොස් සමූහ දූෂණය කරලා - තරුණිය වස බොයි ", "News Content": "වවුනියාව - ගණේෂ්පුරම් ප්‍රදේශයේ තරුණියක් පැහැරගෙන ගොස් දූෂණය කළ තරුණයින් දෙදෙනෙකු වවුනියාව පොලීසිය මඟින් ඊයේ (17) දින අත්අඩංගුවට ගෙන ඇත. මෙම තරුණිය 14 දා රෝහලට යමින් සිටියදී ත්‍රීරෝද රථයකින් පැමිණි 19 සහ 20 යන වයස්වල පසු වන තරුණයින් දෙදෙනෙකු ඇය බලහත්කාරයෙන් රැගෙන ගොස් දූෂණය කොට තිබේ. සිද්ධියෙන් පසුව වයස අවුරුදු දාසයක් වන මෙම දැරිය බලවත් සේ කනස්සල්ලට පත්ව සියදිවි හානි කර ගැනීම සඳහා වස පානය කොට තිබේ. මේ වන විට තරුණිය වවුනියාව රෝහලේ ප්‍රතිකාර ලබන අතර තරුණිය දූෂණය කළ තරුණයින් දෙදෙනා අධිකරණය ඉදිරිපත් කිරීමට කටයුතු කර තිබේ.", "URL": "https://sinhala.adaderana.lk/news.php?nid=80121", "Category": null, "Parent URL": null}