{"Source": "Adaderana", "Timestamp": "January 28, 2013 06:02 pm", "Headline": "ජය ශ්‍රී ලංකාවටයි!!", "News Content": "ශ්‍රී ලංකාව හා ඔස්ට්‍රේලියාව අතර පැවැත්වෙන පන්දුවාර 20/20 දෙවන තරඟයෙන් ඩක්වත් ලුවිස් ක්‍රමයට අනුව ලකුණු 3 න් ශ්‍රී ලංකා කණ්ඩායම ජයග්‍රහණය කරන ලදී. අද තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 4 ක් දැවී ලකුණු 161 ක් රැස් කළේය. මහේල ජයවර්ධන නොදැවී රැස්කළ ලකුණු 61 ද ඊට ඇතුළත්ය. තරඟයේ කාසියේ වාසිය දිනූ ඔස්ට්‍රේලියානු කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ඇරයුම් කළේය. කෙසේ වෙතත් වර්ෂාව හේතුවෙන් ඩක්වත් ලුවිස් න්‍යායට අනුව ඔස්ට්‍රේලියාවට පන්දුවාර 15 දී ලකුණු 122 ක් ලබාගත යුතුවිය. එහෙත් ඔවුනට ලබාගත හැකිවූයේ නියමිත පන්දුවාර 15 අවසානයේ කඩුලු 3 ක් දැවී ලකුණු 119 ක් පමණි. ඒ අනුව ශ්‍රී ලංකා කණ්ඩායමට ලකුණු 3 ක තියුණු ජයක් හිමිවිය. මේ අනුව දෙරට අතර පැවති 20/20 තරඟමාලාව 2-0 ක් ලෙස ජයග්‍රහණයෙන් හමාර කිරීමට ශ්‍රී ලංකා කණ්ඩායමට හැකිවිය.", "URL": "https://sinhala.adaderana.lk/news.php?nid=31164", "Category": null, "Parent URL": null}