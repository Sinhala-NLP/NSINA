{"Source": "Adaderana", "Timestamp": "July 8, 2018 08:49 am", "Headline": "සහකාර වතු අධිකාරිවරයෙක් ගමන් ගත් ජිප් රථයක් අනතුරක", "News Content": "අධික වේගයෙන් ධාවනය වු ජිප් රථයක් හැටන් කොළඹ ප්‍රධාන මාර්ගයේ හැටන් මල්ලිඅප්පු ප්‍රදේශයේදි අනතුරට පත් වි ඇති බව හැටන් පොලීසිය පවසයි. හැටන් සිට හැටන් ඇබොස්ලි වතු යාය දක්වා ධාවනය වු මෙම ජිප් රථය අද(08) අලුයම 3 ට පමණ අනතුරට ලක් වි ඇති අතර, අධික වේගයෙන් ධාවනය වි ඇති ජිප් රථය ප්‍රධාන මාර්ගයේ ඉවතට පැන මාර්ගයේ ජලය ගලා බසින කාණුවක ගැටි ඇත. හැටන් පොලීසිය අනතුර සම්බන්ධයෙන් වැඩිදුර පරීක්ෂණ පවත්වයි. අනතුරට පත් ජිප් රථය ධාවනය කර ඇත්තේ ප්‍රදේශයේ තේ වතු යායක සහකාර වතු අධිකාරිවරයෙකු බවත්, අනතුරෙන් එම සහකාර වතු අධිකාරිවරයාට කිසිදු අනතුරක් සිදු වි නොමැති අතර අනතුරින් කැබ් රථයට දැඩි අලාභ හානි සිදු වි ඇති බව හැටන් පොලීසිය සඳහන් කරයි.", "URL": "https://sinhala.adaderana.lk/news.php?nid=92173", "Category": null, "Parent URL": null}