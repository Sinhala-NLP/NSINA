{"Source": "Adaderana", "Timestamp": "December 27, 2016 11:39 am", "Headline": "දැව කැබලි කළ දෙන්නෙක් මාට්ටු", "News Content": "බලපත්‍ර නොමැතිව දැව කැබලි කිරීමේ නිරත වු පුද්ගලයින් දෙදෙනෙකු ගොඩකවෙල - රන්වල, තලවත්ත ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ උඩවලව කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව වාර්තා වේ. එහිදී දැව ඉරීම සඳහා භාවිත කළ උපකරණ ද පොලිස් විශේෂ කාර්යය බලකාය භාරයට ගෙන ඇත.වැඩිදුර විමර්ශන සඳහා සැකකරුවන් දෙදෙනා රක්වාන අඩවි වන කාර්යාලය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67407", "Category": null, "Parent URL": null}