{"Source": "Adaderana", "Timestamp": "September 3, 2019 10:36 am", "Headline": "වතු නිවාස 9ක් ගිනි ගෙන විනාශයි-32ක් අවතැන්", "News Content": "හැටන් දිඹුල පොලිස් වසමට අයත් රොසිටා වතුයායේ වතු නිවාස පේළියක හටගත් ගින්නකින් වතු නිවාස 9 ගිනිගෙන විනාශ වී ඇති අතතර අදාළ ගින්න හේතුවෙන් පවුල් 9කට අයත් සමාජිකයන් 32ක් අවතැන් වි ඇති දිඹුල පොලිසිය පැවසිය. ඊයේ(02) පස්වරු 5.00 පමණ එම වතු නිවාස පේළීයේ එක් නිවසකින් හටගත් ගින්න සෙසු නිවාසවලට පැතිර ගිය බව පොලිසිය සඳහන් කළේය. ගින්නෙන් කිසිවෙකුටත් අනතුරක් සිදු වි නොමැති අතර ගින්නට හේතුවද මෙතෙක් අනාවරණය වි නොමැත. මෙම නිවාස පෙළීයේ පැතිර යමින් තිබු ගින්න වතු කම්කරුවන් සහ දිඹුල පොලීසියේ නිලධාරින් එක්ව මේ වන විට පාලනය කිරිමට සමත් වි ඇත. ගින්න පැතිර යාමත් සමග එම වතු නිවාස පේළීයට ලබා දි තිබු විදුලි බලයද තාවකාලිකව විසන්ධි කර ඇති පන වාර්තා වෙයි. ගින්නෙන් වතු නිවසක තිබු යතුරුපැදියක්ද ගිනිගෙන විනාශ වි ඇති අතර ගින්නෙන් වතු කම්කරුවන්ගේ පෞද්ගලික බඩු බාහිරාදියද විනාශ තිබේ. ගින්නෙන් වතු නිවාස 9කට අයත් සමාජිකයන් 32 දෙනෙකු පමණ අවතැන් වී ඇති අතර ඔහුන් තාවකාලිකව වතුයායේ දෙමළ විද්‍යාල‍යේ නතර කර ඇති අතර ඔහුන්ට අවශ්‍යය අහාර පාලන ලබා දීමට කොටගල ප්‍රාදේශිය සභාව සහ වතු පාලන අධිකාරිය කටයුතු කර ඇති බව කොටගල ප්‍රාදේශිය සභාවේ සභාපති ප්‍රසාද් රාජමණි මහතා පැවසීය. ගින්නෙන් සිදු වු අලාභය මෙතෙක් තක්සේරු කර නොමැති අතර ගින්න පිළිබඳව දිඹුල පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=118136", "Category": null, "Parent URL": null}