{"Source": "Adaderana", "Timestamp": "November 13, 2010 08:26 am", "Headline": "මහා පරිමාණ හෙරොයින් ජාවාරමක සුල මුල හෙළිවෙයි", "News Content": "කොට්ටාව ප්‍ර‍දේ‍ශයේ මහා පරිමාණයෙන් පවත්වාගෙන යනු ලැබූ හෙරොයින් ජාවාරමක තොරතුරු අනාවරණය කරගැනීමට පොලිසිය සමත් වි තිබේ. අත්අඩංගුවට ගත් සැකකරුවෙකුගෙන් ලැබුණු තොරතුරු මත මෙම ජාවාරම පිළිබඳ තොරතුරු අනාවරණය කරගත් බව කොට්ටාව පොලිසිය පවසයි. ඒ අනුව එම ජාවාරමට සම්බන්ධ තවත් පුද්ගලයින් තිදෙනෙකු අත්අඩංගුවට ගෙන ඇති අතර ඔවුන් තිදෙනා සතුව තිබී හෙරොයින් ග්‍රෑම් 144ට අධික ප්‍රමාණයක් සොයාගෙන තිබේ. මෙම ජාවාරමට සම්බන්ධ තවත් සැකකරුවන් අත්අඩංගුවට ගැනීම සඳහා විශේෂ පොලිස් කණ්ඩායම් යොදවා ඇති බව වාර්තා වේ. නුගේගොඩ ‍ ප්‍රදේශය භාර පොලිස් අධිකාරී දේශබන්දු තෙන්නකෝන් මහතාගේ උපදෙස් පරිදි කොට්ටාව පොලිස් ස්ථානාධිපති උප පොලිස් පරික්ෂක සිසිර තිලක් පීරිස් මහතා‍ගේ ප්‍රධානත්වයෙන් මෙම වැටලීම් ක්‍රියාත්මක කර ඇත.", "URL": "https://sinhala.adaderana.lk/news.php?nid=12112", "Category": null, "Parent URL": null}