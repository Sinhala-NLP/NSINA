{"Source": "Adaderana", "Timestamp": "October 27, 2010 10:50 am", "Headline": "අභියාචනය ප්‍රතික්ෂේප වූ ද්‍රවිඩ සරණාගතයා සියදිවි නසාගන්නට හදලා", "News Content": "ඉන්දියාවේ තමිල්නාඩු ප්‍රාන්තයේ රැඳවුම් කඳවුරක රඳවා සිටින ශ්‍රී ලාංකික දෙමළ සරණාගතයෙකු සිය දිවි නසා ගැනීමට උත්සාහ දරා තිබේ. මොහු එල්.ටී.ටී.ඊ සංවිධානය සමඟ සමීප සබඳතා පවත්වා ඇති බවට අනාවරණය වී ඇති අතර දැඩි ආරක්ෂක රැකවල් මධ්‍යයේ ඔහු පූන්තමලි කඳවුරේ රඳවා සිට ඇති බව සඳහන් වේ. එල්.ටී.ටී.ඊ සංවිධානය ක්‍රියාකාරීව පැවති ස‍මයේ මෙරටට ආයුධ‍ ගෙන්වීම සඳහා මොහු සෘජු දායකත්වයක් සපයා ඇති බවට ද චෝදනා එල්ල වී තිබේ. ඒ සම්බන්ධයෙන් ඔහුට එරෙහිව නඩු පවරා ඇති බව ද වාර්තා වේ. පසුගිය දා තමා නිදහස් කරන ලෙස ඉල්ලා ඔහු විසින් ඉදිරිපත් කරන ලද ‍අභියාචනය අධිකරණය මගින් ප්‍රතික්ෂේප කෙරුණි. අනතුරුව ඔහු දැඩි මානසික ආතතියකින් පසූ වූ බව ඔහුගේ නීතීඥයින් පෙන්වා දී ඇති බව ඉන්දීය මාධ්‍ය උපුටා දක්වයි. සිය දිවි හානි කර ගැනීමෙන් අරමුණිනින් ඔහු නිදි පෙති 24ක් පානය කර ඇති බව සඳහන් වේ. එසේ වුවද නිදි පෙති පානය කිරීමත් සමග මොහු පූන්දමලෙයි හි රජයේ රෝහලට ඇතුළත් කිරීමට කටයුතු කර ඇති බවත්,හෙතෙම මේ වන විට රෝහලේ ප්‍රතිකාර ලබන බවත් සඳහන් වේ.", "URL": "https://sinhala.adaderana.lk/news.php?nid=11762", "Category": null, "Parent URL": null}