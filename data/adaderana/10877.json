{"Source": "Adaderana", "Timestamp": "September 16, 2010 08:16 am", "Headline": "රජරට සරසවියේ කෘෂි පීඨය වසා දැමෙයි", "News Content": "රජරට විශ්ව විද්‍යාලයේ කෘෂිකර්ම පීඨය දින නියමයක් නොමැතිව වසා දමා තිබේ. සිසුන් දෙපිරිසක් අතර ඊයේ පස්වරුවේ ඇතිවු ගැටුමක් හේතුවෙන් එම පීඨය තාවකාලිකව වසා දැමීමට කටයුතු කළ බව එම විශ්ව විද්‍යාලයේ උපකුලපති කේ.ඒ.නන්දසේන මහතා සඳහන් කළේය. රජරට විශ්ව විද්‍යාලයේ කෘෂිකර්ම පීඨයේ පළමු වසරේ සිසුන් දෙපිරිසක් අතර ඊයේ පස්වරුවේ ඇති වු එම ගැටුමෙන් සිසුන් තිදෙනෙකු තුවාල ලැබීය. ඉන් එක් ‍සිසුවෙකු මේ වන විටත් අනුරාධපුර ශික්ෂණ රෝහලේ ප්‍රතිකාර ලබන අතර ඔහුගේ තත්ත්වය එතරම් බරපතල නොවන බව එම රෝහල් ප්‍රකාශකයෙකු සඳහන් කළේය. සිද්ධිය සම්බන්ධයෙන් ප්‍රශ්න කිරීම සඳහා සැකපිට සිසුන් 80 දෙනෙක් අනුරාධපුර පොලිසිය විසින් අත් අඩංගුවට ගෙන තිබේ.", "URL": "https://sinhala.adaderana.lk/news.php?nid=10877", "Category": null, "Parent URL": null}