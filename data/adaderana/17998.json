{"Source": "Adaderana", "Timestamp": "August 11, 2011 12:32 pm", "Headline": "රාමසාන් වෙනුවෙන් රිසානාට මව්පියන් ඇමතීමට අවස්ථාවක්", "News Content": "සෞදි අරාබියේ මරණ දඬුවම නියම වී සිටින ශ්‍රී ලාංකික ගෘහ සේවිකා රිසානා නෆීක්ට සිය මව්පියන් ඇමතීමට අවස්ථාවක් හිමි වී තිබේ. රාමසාන් සමය වෙනුවෙන් ඇයට මෙම සහනය හිමිව ඇති බව අරාබි වාර්තා පවසයි. තම මව්පියන් ඇමතීමට අවස්ථාව ලබාදීම සම්බන්ධයෙන් ස්තුතිවන්ත වන බව දැනට සෞදි අරාබියේ දවද්මි බන්ධනාගාරයේ රඳවා සිටින රිසානා එහි පැමිණි සමාජ සේවකයෙකු වෙත ප්‍රකාශ කර ඇත. ගෘහ සේවයට ගිය නිවසේ බිළි‍ඳෙකු ඝාතනය කළ බවට චෝදනා එල්ල වූ රිසානාට 2007 වසරේ දී මරණ දඩුවම නියම විය.", "URL": "https://sinhala.adaderana.lk/news.php?nid=17998", "Category": null, "Parent URL": null}