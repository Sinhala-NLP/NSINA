{"Source": "Adaderana", "Timestamp": "February 17, 2011 04:03 pm", "Headline": "ගංවතුරෙන් පුරාවිද්‍යා ස්ථාන වලට හානි නෑ", "News Content": "පසුගිය දිනවල පැවති ගංවතුර තත්ත්වය හේතුවෙන් පුරාවිද්‍යා ස්ථානවලට හානි සිදුවී ඇති බවට මෙතෙක් වාර්තා වී නොමැති බව පුරාවිද්‍යා අධ්‍යක්ෂ ජනරාල් ආචාර්ය සෙනරත් දිසානායක මහතා පවසයි.. පුරාවිද්‍යා ස්ථානයන්ට හෝ ස්මාරකයන්ට හානි සිදුවී ඇත්ද යන්න පිළිබඳ වාර්තාවක් ඉදිරිපත් කරන ලෙස අදාළ නිලධාරීන් වෙත දැනුම් දී ඇති බව ඔහු සඳහන් කරයි. ගංවතුර තර්ජනයට ලක්වූ උතුරු නැගෙනහිර හා උතුරු මැද පළාත්වල පිහිටි පුරාවිද්‍යා ස්ථාන බොහොමයක් මෙන්ම ‍කෞතුකාගාර දෙකක් ද ජලයෙන් යට වූ බව ආචාර්ය සෙනරත් දිසානායක මහතා කියා සිටියි. එමගින් පුරාවිද්‍යා කෞතුකාගාරවල කිසිදු දේපළ හානියක් සිදු නොවූ බව ඔහු වැඩිදුරටත් පවසයි.", "URL": "https://sinhala.adaderana.lk/news.php?nid=14281", "Category": null, "Parent URL": null}