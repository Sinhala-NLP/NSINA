{"Source": "Adaderana", "Timestamp": "November 3, 2016 12:30 pm", "Headline": "  ආබාධිත විරුවෙක් මාරාන්තික උපවාසයක් අරඹයි ", "News Content": "සේවා විශ්‍රාම වැටුප ලබාදෙන ලෙස ඉල්ලා අඛණ්ඩ විරෝධතාවයේ නිරතව සිටින ආබාධිත රණවිරුවෙකු මාරාන්තික උපවාසයක් ආරම්භ කර තිබේ.සේවා කාලය වසර 12කට අඩු විශ්‍රාමික ආබාධිත රණවිරුවන් තමන්ට සේවා විශ්‍රාම වැටුප ලබාදෙන ලෙස ඉල්ලා පසුගිය 31 වනදා සිට කොටුව දුම්රියපොළ ඉදිරිපිට දී විරෝධතාවයේ නිරතව සිටියි.සිය ඉල්ලීම සඳහා පිළිගත හැකි විසඳුමක් ලබා දෙන තුරු සිය විරෝධතාව අඛණ්ඩව ක්‍රියාත්මක කරන බව ‘රණවිරු අයිතිවාසිකම් සුරැකීමේ සංවිධානය‘ සඳහන් කළේය. ඒ අනුව විරෝධතාවයට සමගාමීව දෑස් සහ දෙඅත් අහිමි ආබාධිත රණවිරුවෙකු අද(03) දහවල් සිට මාරාන්තික උපවාසයක් ආරම්භ කළ බව එම සංවිධානයේ සභාපති යූ.බී වසන්ත මහතා කියා සිටියේය.", "URL": "https://sinhala.adaderana.lk/news.php?nid=65670", "Category": null, "Parent URL": null}