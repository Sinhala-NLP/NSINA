{"Source": "Adaderana", "Timestamp": "August 8, 2012 10:53 am", "Headline": "නිධන් හෑරූ 7 ක් අත්අඩංගුවට", "News Content": "අද (08) අළුයම 1.15 ට පමණ වැලිකන්ද පොලිස් වසමේ දී යම් පෞරාණික ස්ථානයක කැණීම් සිදුකරමින් සිටි පුද්ගලයින් හත් දෙනෙකු අත්අඩංගුවට ගෙන ඇත. සැකකරුවන් සතුව තිබූ පොළොව කණින උපකරණ හා වෙඩි බෙහෙත් ද පොලීසිය භාරයට ගෙන තිබේ. ඉන් එක් අයෙකු යුධ හමුදා සොල්දාදුවෙකු වන බව පොලීසිය සඳහන් කරයි. වයස අවුරුදු 60 ක් පමණ වන ඇදුරෙකු ද ඔවුන් සමඟ සිටි බව පොලීසිය පවසයි. සැකකරුවන් කුරුණෑගල, පොතුහැර, ආණමඩුව, හෝමාගම සහ දිඹුලාගල පදිංචිකරුවන්ය.", "URL": "https://sinhala.adaderana.lk/news.php?nid=26409", "Category": null, "Parent URL": null}