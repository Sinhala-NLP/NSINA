{"Source": "Adaderana", "Timestamp": "April 1, 2019 04:26 pm", "Headline": "යට ඇඳුමේ සැඟවූ රන් මාල රේගුවේ හිරවෙයි", "News Content": "රන් මාල තොගයක් නීතිවිරෝධී ලෙස මෙරටට රැගෙන ආ ශ්‍රී ලාංකික ගුවන් මගියෙකු අද(01) දින දහවල් කටුනායක ගුවන් තොටුපළ පැමිණීමේ පර්යන්තයේ දී රේගු නිලධාරිවරයෙකු විසින් අත්අඩංගුවට ගෙන තිබේ. අදාළ සැකකරු කොළඹ , කොටහේන ප්‍රදේශයේ පදිංචි 40 හැවිරිදි රන් කරුවෙකි. අදාළ පුද්ගලයා අද දින දහවල් 11.25 ට ඉන්දියාවේ චෙන්නායි සිට පැමිණි ශ්‍රී ලන්කන් ගුවන් සේවයේ යූ.එල්.- 122 දරන ගුවන් යානයෙන් කටුනායක ගුවන් තොටුපළ වෙත පැමිණ තිබේ. ඔහු වැඩිදුරටත් පරීක්ෂා කරන අවස්ථාවේ ඔහු ඇද සිටි යට ඇදුමෙහි මෙම රුපියල් ලක්ෂ 68 ක් වටිනා, කිලෝ ග්‍රෑම් 01 ක් බර රන් මාල 05 ක් සොයාගෙන අත්අඩංගුවට ගෙන තිබේ. මේ පිළිබඳව වැඩිදුර විමර්ශන කටයුතු කටුනායක ගුවන් තොටුපළ රේගු විසින් සිදු කරයි.", "URL": "https://sinhala.adaderana.lk/news.php?nid=107159", "Category": null, "Parent URL": null}