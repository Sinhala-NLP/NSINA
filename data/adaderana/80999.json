{"Source": "Adaderana", "Timestamp": "December 4, 2017 07:56 am", "Headline": "පෝය දා නිදන් හැරූ 4ක් බඩුත් එක්ක කොටු වෙයි", "News Content": "දඹුල්ල රන්දෙනිය වැවේ නිදහන් හාරමින් සිටි පුද්ගලයන් 4 දෙනක් සැකපිට දඹුල්ල පොලීසිය අත්අඩංගුවට ගෙන තිබේ. ඊයේ(03) පස්වරුවේ මෙම පිරිස අත්අඩංගුවට පත්ව ඇත්තේ‍්, දඹුල්ල මුලස්ඨාන පොලිස් පරීක්ෂක සම්පත් වික්‍රමරත්න මහතාට ලැබුණු තොරතුරක් අනුවයි. අපරාධ අංශයේ ස්ථානාධිපති පොලිස් පරීක්ෂක ගයාන් සමරකෝන් මහතා ප්‍රමුක පොලිස් කණ්ඩායමක් රහසිගතව මේ වැටලීම සිදුකර පිරිස රන්දෙනිය වැව ඉස්මත්තේ කැනීම් කටයුතු සිදුකරමින් සිටිය දී අත්අඩංගුවට ගෙන තිබේ. පිරිස සතුව තිබු මල් බුලත් හා කැනීම් උපකරණ රැසක්ද පොලිස් භාරයට ගෙන ඇත. අත්අඩංගුවට පත් පිරිස රන්දෙනිය ප්‍රදේශයේම පදිංකරුවන් බව පොලිසිය පවසයි. සැකකරුවන් පිරිස අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=80999", "Category": null, "Parent URL": null}