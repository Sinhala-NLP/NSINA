{"Source": "Adaderana", "Timestamp": "July 9, 2018 11:09 am", "Headline": "ලංකාවෙන් ඉදිරිපත් කළ ආපදා කළමනාකරණ යෝජනාවට ඒකමතික අනුමැතිය", "News Content": "ආපදා කළමනාකරණය සඳහා වූ ආසියානු බලකායක් පිහිටුවීම සම්බන්ධයෙන් ශී‍්‍ර ලංකාව විසින් ඉදිරිපත් කළ යෝජනාව කි‍්‍රයාත්මක කිරීම සඳහා ආසියානු කලාපීය ආපදා කළමනාකරණ සමුළුව ඒකමතිකව අනුමැතිය ලබා දී තිබේ. මොංගෝලියාවේ උලම්බටාර් අගනුවරදී දින 4ක් පුරා පැවැති එම සමුළුව ඊයේ (08) නිමාවට පත්විය. ශී‍්‍ර ලංකාව වෙනුවෙන් මෙම සමුළුව නියෝජනය කළේ වාරිමාර්ග, ජල කලමනාකරණ හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතාය. ඒ අනුව අදාල ආසියානු බලකාය \"Asian Emergency Response Task Force\" ලෙස පිහිටුවීමට යෝජනා කළ බව අමාත්‍ය පාලිත රංගේ බණ්ඩාර මහතා පැවසුවේය.", "URL": "https://sinhala.adaderana.lk/news.php?nid=92231", "Category": null, "Parent URL": null}