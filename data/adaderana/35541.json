{"Source": "Adaderana", "Timestamp": "July 6, 2013 03:55 pm", "Headline": "මොරගහහේන - පාදුක්ක වසයි", "News Content": "මොරගහහේන ශ්‍රී පූර්වරාම විහාරස්ථානයේ වාර්ෂිකව පවත්වනු ලබන මිහිදු පෙරහැර හේතුවෙන් අද පස්වරු 06.00 සිට මධ්‍යම රාත්‍රිය දක්වා සවුගස්හංදිය සිට පාදුක්ක දක්වා තල්ගහවිල මාර්ගය හා මොරගහහේන සිට පාදුක්ක දක්වා 135 මාර්ගය වසා තැබෙන බව පොලීසිය පවසයි. ඒ අනුව විකල්ප මාර්ග ලෙස හොරණ සව්ගස් හන්දිය‍ සිට තල්ගහවිල හරහා මොරගහහේන දෙසට හෝ පාදුක්ක දෙසට ගමන් කරන වාහන කුඩාඋඩුව හංදියෙන් වමට හරවා පේරංගියාවල හංදිය දක්වා ගමන් කර එතනින් දකුණට හැරී මොගහහේන සිට මාර්ග අංක 280 හොරණ මහරගම මාර්ගය ඔස්සේ කිලෝමීටර් 02ක් පමණ මහරගම දෙසට ගමන් කරන විට දකුණට හමුවන මාදම්පේ මාර්ගය ඔස්සේ ගමන් කළ හැකි බව පොලීසිය කියයි. එමෙන්ම පාදුක්ක දෙස සිට හොරණ දෙසට ගමන් කරන රථ වාහන ඕවිලාන හන්දියෙන් දකුණට හැරී බේරුකැටිය හන්දියෙන් මාර්ග අංක 280 මහරගම හොරණ මාර්ගයට පිවිසිය හැකි බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=35541", "Category": null, "Parent URL": null}