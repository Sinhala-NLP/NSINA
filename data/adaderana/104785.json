{"Source": "Adaderana", "Timestamp": "February 21, 2019 07:28 pm", "Headline": "ජනපති සොහොයුරත් දේශපාලනයට එන ලකුණු", "News Content": "නිසි පරිදි රජය පාලනය කිරීමේ හැකියාවක් තමන් සතුව නොමැතිනම් එය කළ හැකි පුද්ගලයෙකු වෙත භාරදෙන ලෙස තමන් අග්‍රාමාත්‍ය රනිල් වික්‍රමසිංහ මහතාට අභියෝග කරන බව ජනපති සොහොයුරු ව්‍යාපාරික ඩඩ්ලි සිරිසේන මහතා පවසයි. කඩවත - මහර ප්‍රෙද්ශයේ ඒ මහතාගේ කාර්යාලයේ අද පැවති මාධ්‍ය හමුවකදී ඔහු මේ බව සඳහන් කළේය. පසුගිය කාලයේ වී මෝල් හිමියන් හමුවී ජනාධිපතිවරයා සහනයක් දෙන බවට පොරොන්දු වී ඇති බව ද පැවසීය. අනාගතයේ දී තමාට ද දේශපාලනයට පැමිණිමේ අවශ්‍යතාවයක් ඇති බවත් එසේ සිදු කරන්නේ දේශපාලනයට පැමිණියොත් එය සිදු කරන්නේ මෙසේ බව පෙන්වීමට බව ද ඩඩ්ලි සිරිසේන මහතා සඳහන් කළේය. අද වන විට රට විනාශ වී ඇති බව ද කියා සිටි ඒ මහතා, ඉදිරියේ සිදු කිරීමට නියමිත පළාත් සභා ඡන්ද විමසීම එක් එක් දේශපාලන පක්ෂවල Waiting list එක බවට පත්ව ඇති බව ද සඳහන් කළේය. “පපුවේ අමාරුවට වකුගඩුව මාරු කළා සේ “ යැයි සිරිසේන මහතා, මහජන මුදලින් නඩත්තු කර ඒවා වෙනුවෙන් බලාසීටිම ඉතා පහත් බව පැවසීය. ටයි කෝට් ඇඳ සිටින අය අද රට විනාශ කර ඇති බව පැවසු ඒ මහතා, තමා එයට විරෝධය පළ කර කිසිදු අවස්ථාවක ටයි කෝට් ඇඳීමෙන් වැළකී සිටින බව ද පැවසීය. ඩොලරයේ අගය පසුගිය දිනවල ඉහළ ගිය බවත්, එයට රජය කිසිවක් නොකළ බව ද පැවසු සිරිසේන මහතා, අගමැතිවරයාට තමා අභියෝග කරන බව ත් ඔහුගේ ආණ්ඩුවක් යටතේ මාස කිහිපයකින් ඩොලරයේ අගය ඉහළ දමන ආකාරය පෙන්වන බව ද පැවසීය.", "URL": "https://sinhala.adaderana.lk/news.php?nid=104785", "Category": null, "Parent URL": null}