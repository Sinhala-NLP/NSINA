{"Source": "Adaderana", "Timestamp": "May 8, 2017 03:31 pm", "Headline": "හෙරොයින් සමඟ 1ක් මාට්ටු", "News Content": "පෑලියගොඩ ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ.පෑලියගොඩ දිසා අපරාධ කොට්ඨාසයේ නිලධාරින්ට ලද තොරතුරක් මත සිදු කළ වැටලිමකදී සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී හෙරොයින් ග්‍රැම් 15යි මිලිග්‍රැම් 680ක් පොලීසිය විසින් සොයාගෙන තිබේ.සැකකරු පෑලියගොඩ ප්‍ර‍දේශයේම පදිංචි 29 හැවිරිදි තරුණයෙකි.ඔහු අද(8) අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර පෑලියගොඩ දිසා අපරාධ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72961", "Category": null, "Parent URL": null}