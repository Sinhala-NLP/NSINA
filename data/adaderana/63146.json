{"Source": "Adaderana", "Timestamp": "August 17, 2016 11:18 am", "Headline": " ඇළ මාර්ගයෙන් බිළිඳු මළ සිරුරක් මතුවෙයි", "News Content": "හුංගම, රන්න ප්‍රදේශයේ ‍තිබී බිළිඳු මළ සිරුරක් සොයාගෙන තිබේ. හුංගම පොලීසියට ලද තොරතුරක් මත රන්න ප්‍රදේශයේ ඇළ මාර්ගයක් අසල තිබී එම බිළිඳු මළ සිරුර සොයාගෙන ඇති බව සඳහන්ය. මෙලෙස මියගොස් ඇත්තේ දිනක් පමණ වයසැති බිළිදෙකු බවට හඳුනාගෙන තිබේ.මහේස්ත්‍රාත් පරීක්ෂණය සිදුකිරීමෙන් අනතුරුව පශ්චාත් මරණ පරීක්ෂණය සඳහා එම බිළිඳු මළ සිරුර හම්බන්තොට රෝහලට ගෙන ගොස් ඇති බව පොලීසිය පැවසුවේය. සිද්ධිය සම්බන්ධයෙන් හුංගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63146", "Category": null, "Parent URL": null}