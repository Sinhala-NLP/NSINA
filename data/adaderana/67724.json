{"Source": "Adaderana", "Timestamp": "January 5, 2017 08:27 am", "Headline": "2016 වසරේ ඩෙංගු රෝගීන් 51,823 යි", "News Content": "2016 වර්ෂයේදී මෙරට තුළ ඩෙංගු රෝගීන් 51,823 දෙනෙකු වාර්තා වී තිබේ.සෞඛ්‍ය අමාත්‍යංශය පෙන්වාදෙන්නේ ඉන් සියයට 50කට ආසන්න රෝගීන් සංඛ්‍යාවක් වාර්තා වී ඇත්තේ බස්නාහිර පළාතෙන් බවයි.පසුගිය වසරේ වැඩිම රෝගීන් සංඛ්‍යාවක් ජූලි මාසයෙන් වාර්තා වී ඇති අතර එම සංඛ්‍යාව 10,715කි.ජනවාරි මාසය තුළ රෝගීන් 6694 දෙනෙකු වාර්තා වී ඇති අතර දෙසැම්බර් මාසය තුළ රෝගීන් 4352කු වාර්තා වී තිබේ.ඩෙංගු රෝගීන් වැඩිම සංඛ්‍යාවක් කොළඹ දිස්ත්‍රික්කයෙන් වාර්තා වී ඇති අතර එම සංඛ්‍යාව 15,966කි.ගම්පහ දිස්ත්‍රික්කයෙන් රෝගීන් 6337 දෙනෙකු වාර්තා වී ඇති අතර මහනුවර දිස්ත්‍රික්කයෙන් රෝගීන් 3966 දෙනෙකු වාර්තා වී තිබේ.අඩුම රෝගීන් සංඛ්‍යාවක් වාර්තා වී ඇත්තේ කිලිනොච්චිය දිස්ත්‍රික්කයෙන් බව සෞඛ්‍ය අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=67724", "Category": null, "Parent URL": null}