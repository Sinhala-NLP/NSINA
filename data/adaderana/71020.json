{"Source": "Adaderana", "Timestamp": "March 18, 2017 10:35 am", "Headline": " සාධාරණ විසඳුම් දුන් නැත්නම්  දීපව්‍යාප්ත වැඩවර්ඩනයක් කරනවා", "News Content": "තම ඉල්ලීම් වලට සාධාරණ විසඳුම් ලබා දිමට බලධාරීන් පියවර නොගතහොත් දීප ව්‍යාප්ත වැඩවර්ඩනයක් ආරම්භ කරන බව ලංකා වතු සේවා සංගමය පවසයි.එහි ප්‍රධාන ලේකම් නාත් අමරසිංහ මහතා සඳහන් කළේ තම ගැටළු විසඳාගැනීම සඳහා ප්‍රාදේශීය වැවිලි සමාගම් සමඟ පැවති සාකච්ඡා අසාර්ථක වූ බවය.මේ අතර ඉල්ලීම් කිහිපයක් මුල් කර ගනිමින් සමස්ත ලංකා හෙද නිලධාරීන්ගේ සංගමයද ලබන 22 වන දින දීපව්‍යාප්ත වැඩවර්ජනයක් ආරම්භ කිරීමට සැලසුම් කර තිබේ.එහි සභාපති ගාමිණි කුමාරසිංහ මහතා සඳහන් කළේ ඕනෑම අවස්ථාවක අදාළ ගැටළු සම්බන්ධයෙන් සාකච්ඡා කර කඩිනම් විසඳුම් ලබා දීමට කටයුතු කළහොත් වැඩවර්ජනය අවලංගු කිරීමට සූදානම් බවය.", "URL": "https://sinhala.adaderana.lk/news.php?nid=71020", "Category": null, "Parent URL": null}