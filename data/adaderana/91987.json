{"Source": "Adaderana", "Timestamp": "July 4, 2018 04:07 pm", "Headline": "වසර 38 පසු වැඩිම වර්ෂාපතනය වාර්තා වෙයි-අනතුරුවලින් පුද්ගලයින් 6ක් මරුට", "News Content": "නැගෙනහිර පාකිස්ථානයට බලපා ඇති දැඩි වර්ෂාව හේතුවෙන් ඇතිවූ අනතුරුවලින් පුද්ගලයින් හය දෙනෙකු මියගොස් තිබේ. වසර 38කට පසුව එරටින් වාර්තාවූ වැඩිම වර්ෂාපතනය මෙය බව වාර්තා වෙයි. දැඩි වර්ෂාවෙන් නැගෙනහිර පාකිස්ථානයේ ලාහෝර් අගනුවර ජලයෙන් යටවී තිබේ. වර්ෂාව හේතුවෙන් නිවසක වහලයක් කඩා වැටී පුද්ගලයින් සිව් දෙනෙකු මියගොස් ඇති බවත් එරට වාර්තා වාර්තාවල සඳහන් වෙයි. එමෙන්ම අකුණු අනතුරු හේතුවෙන් තවත් දෙදෙනෙකු මියගොස් තිබේ. පැය 24ක කාලයක් ඇතුළත ලාහෝර් නගරයට මිලිමීටර් 214ක වර්ෂාපතනයක් ලැබී ඇති බව කාලගුණ වාර්තාවල දැක්වෙයි. වසර 38කට පසුව එරටින් වාර්තාවූ වැඩිම වර්ෂාපතනය මෙය බවත් සඳහන් වෙයි.", "URL": "https://sinhala.adaderana.lk/news.php?nid=91987", "Category": null, "Parent URL": null}