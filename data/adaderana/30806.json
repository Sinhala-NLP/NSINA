{"Source": "Adaderana", "Timestamp": "January 16, 2013 10:21 am", "Headline": "දුම්රියක ගැටී අයෙක් මරුට", "News Content": "අලව්ව, වලකුඹුර දුම්රිය ස්ථානය ආසන්නයේ දී දුම්රියක ගැටීමෙන් පුද්ගලයෙකු ජිවිතක්ෂයට පත්ව තිබේ. ඊයේ (15) රාත‍්‍රී 9.45 ට පමණ මෙම අනතුර සිදුව ඇති බව සඳහන්ය. කොළඹ සිට මඩකළපුව බලා ධාවනය වූ දුම්රියේ ගැටුණු මෙම කාන්තාව පොල්ගහවෙළ රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. 30 හැවිරිදි කල්මුණ ප‍්‍රදේශයේ පදිංචි කාන්තාවක් මෙලෙස ජීවිත්ක්ෂයට පත්ව ඇති බව පොලීසිය සඳහන් කළේය. අලව්ව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30806", "Category": null, "Parent URL": null}