{"Source": "Adaderana", "Timestamp": "May 8, 2015 12:51 pm", "Headline": "ජනපති ආරක්ෂක සේනාවේ හමුදාභට පිරිස් ඉවතට", "News Content": "ජනාධිපති ආරක්ෂක අංශයට අනුයුක්ත කර සිටි හමුදාභට පිරිස් අප්‍රේල් 30 වනදා සිට සේවා අවශ්‍යතා මත ඉවත් කර තිබේ.එම හමුදාභට පිරිස් ඔවුන් මුලින් කටයුතු කළ හමුදා ඒකක වෙත යොමු කර ඇති බව යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා ප්‍රකාශ කළේය.පරිපාලන අවශ්‍යතා මත හිටපු ජනාධිපති මහින්ද රාජපක්ෂ මහතා විසින් ස්ථාපිත කරන ලද ජනාධිපති ආරක්ෂක සේනාව යනුවෙන් හඳුන්වන එම ඒකකයේ පොලිස් නිලධාරීන්ට අමතරව හමුදා නිලධාරීන් ද ඇතුළත් කර තිබූ බව සඳහන්ය.ඒ අනූව එයට අනුයුක්ත කර සිටි සියලු හමුදාභට පිරිස් ඔවුන්ගේ රෙජිමේන්තු හා ඒකක වෙත මුදාහැර ඇති අතර හිටපු ජනපතිගේ ආරක්ෂාවට බාධාවක් නොවන අයුරින් එම කටයුත්ත සිදුකර ඇති බව හමුදා ප්‍රකාශකවරයා පැවසීය.", "URL": "https://sinhala.adaderana.lk/news.php?nid=51185", "Category": null, "Parent URL": null}