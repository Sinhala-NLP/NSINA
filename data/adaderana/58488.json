{"Source": "Adaderana", "Timestamp": "March 22, 2016 08:52 am", "Headline": " නවසීලන්තය-පකිස්ථානය ගැටෙයි", "News Content": "20/20 ලෝක කුසලාන ක්‍රිකට් තරගාවලියේ බංග්ලාදේශ කණ්ඩායම සමග පැවති තරගයෙන් කඩුලු තුනක ජයක් හිමිකර ගැනීමට ඔස්ට්‍රේලියානු කණ්ඩායම ඊයේ සමත්විය. ඉන්දියාවේ බැංග්ලෝර්හි පැවති තරගයේ කාසියේ වාසිය දිනූ ඔස්ට්‍රේලියානු කණ්ඩායම පළමුව පන්දුවට පහරදීමේ අවස්ථාව බංග්ලාදේශ කණ්ඩායමට ලබාදෙන ලදී.ඒ අනුව ඔවුන් නියමිත පන්දුවාර 20 අවසානයේ කඩුලු පහක් දැවී ලකුණු 156ක් ලබාගන්නා ලදී. පිළිතුරු ඉනිම සඳහා පිටියට පිවිසි ඔස්ට්‍රේලියානු කණ්ඩායම පන්දුවාර 18යි පන්දු තුනක දී කඩුලු 7ක් දැවී ජයග්‍රහණය වාර්තා කිරීමට සමත්විය.ඔස්ට්‍රේලියානු ඉනිම වෙනුවෙන් උස්මාන් කවාජා ලකුණු 58ක් ලබාගත්තේය. මේ අතර 20/20 ලෝක කුසලාන ක්‍රිකට් තරගාවලියේ නවසීලන්ත කණ්ඩායම සහ පකිස්ථාන කණ්ඩායම අතර තරගය අද පැවැත්වෙයි.", "URL": "https://sinhala.adaderana.lk/news.php?nid=58488", "Category": null, "Parent URL": null}