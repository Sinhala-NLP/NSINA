{"Source": "Adaderana", "Timestamp": "July 24, 2018 08:36 am", "Headline": "බන්ධනාගාරයේ ඉන්න මත්ද්‍රව්‍ය ජාවාරම්කරුවෙකුගේ සගයෙක් අත්අඩංගුවට", "News Content": "බන්ධනාගාරගතව සිටින මත්ද්‍රව්‍ය ජාවාරම්කරුවෙකුගේ සහයකයෙක් රුපියල් මිලියන 2.4 ක් වටිනා හෙරොයින් ග්‍රෑම් 200ක් සමඟ අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයේ නිලධාරින්ට ලද තෙරතුරක් මත ඊයේ (23) රාත්‍රීයේ වැලිකඩ ප්‍රදේශයේ සිදු කළ වැටලීමකදී මෙම සැකකරු අත්අඩංගවට ගෙන ඇත. මෙම සැකකරු 44 හැවිරිදි බොරැල්ල ප්‍රදේශයේ පදිංචිකරුවෙක් වන අතර මොහු කෙසෙල්වත්ත ලසන්ත හෙවත් ලසා නම් මත්ද්‍රව්‍ය ජාවාරම් සම්බන්ධයෙන් බන්ධනාගාරගතව සිටින මත්ද්‍රව්‍ය ජාවාරම්කරුවෙකුගේ සහයකයෙක් බව සිදු කළ ප්‍රශ්න කිරිම්වලිදි අනාවරණය වි ඇත.", "URL": "https://sinhala.adaderana.lk/news.php?nid=93100", "Category": null, "Parent URL": null}