{"Source": "Adaderana", "Timestamp": "September 22, 2017 07:47 am", "Headline": "විධායක ජනාධිපති අයින්කරන්න ඉඩ දෙන්නේ නෑ- නිමල් සිරිපාල", "News Content": "විධායක ජනාධිපති ධුරය සම්පූර්ණයෙන්ම අහෝසි කිරීම සඳහා තම පක්ෂය සහයෝගය නොදක්වන බව ශ්‍රී ලංකා නිදහස් පක්ෂය පැවැසීය.ශ්‍රි ලංකා නිදහස් පක්ෂයේ ජ්‍යේෂ්ඨ උප සභාපති අමාත්‍ය නිමල් සිරිපාල ද සිල්වා මහතා පෙන්වා දෙන්නේ විධායක ජනාධිපති ධුරයේ පවතින බලතල සීමා කර එම තනතුර පවත්වා ගෙන යාම සදහා පියවර ගත යුතු බවයි.යෝජනා වී ඇති නව ආණ්ඩුක්‍රම ව්‍යවස්ථා කෙටුම්පත පිළිබඳව අදහස් දැක්වීම සදහා පාර්ලිමේන්තුවේ පැවැති මධ්‍ය හමුවකට එක්වෙමින් හෙතෙම මෙම අදහස් පල කළේය.", "URL": "https://sinhala.adaderana.lk/news.php?nid=77868", "Category": null, "Parent URL": null}