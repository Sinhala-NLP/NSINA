{"Source": "Adaderana", "Timestamp": "December 7, 2013 05:17 pm", "Headline": "පේන්නේ වැලි ඇතුළේ දැව ", "News Content": "වැලි ප්‍රවාහනය කරන මුවාවෙන් වටිනා දැව ප්‍රවාහනය කිරීමේ මහපරිමාණ ජාවරමක තොරතුරු හෙළිකර ගැනීමට මහනුවර මුලස්ථාන පොලිසියේ කොට්ඨාස දුෂණ මර්ධන ඒකකය සමත්ව තිබේ. දීර්ඝ කාලයක සිට මහනුවර සිට මොරටුව වෙත මෙම දැව ජාවාරම සිදුකර ඇති බව පොලිසිය පවසයි. වැලි ප්‍රවාහනය කරන ටිපර් රථ වල තේක්ක, බුරුත වැනි ඉහළ වටිනාකමකින් යුත් දැව කොටස් වැලි අතර සඟවා කිසිවෙකුට සැක නොසිතෙන ආකාරයට මෙම ජාවාරම සිදුකර ඇති බව සඳහන්ය. වැටලීම සිදුකරන අවස්ථාවේ දී ටිපර් රථ 02ක් තුළ තිබී රුපියල් ලක්ෂ 10 කට අධික වටිනාකමකින් යුත් දැව තොගයක් තිබූ බව කියැවේ. අත්අඩංගුවට ගත් ටිපර් රථවල රියදුරන් දෙදෙනා රඳවා තබාගෙන වැඩිදුර විමර්ශන සිදුකරන බව පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=39403", "Category": null, "Parent URL": null}