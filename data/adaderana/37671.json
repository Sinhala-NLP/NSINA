{"Source": "Adaderana", "Timestamp": "September 25, 2013 08:11 am", "Headline": "නිලධාරීන් වගකීම් විරහිතව වැඩ කරලා ", "News Content": "සලකුණු කරන ලද ඡන්ද පත්‍රිකා තොගයක් සොයාගැනීම සම්බන්ධයෙන් අපේක්ෂකයින් සහ ජනතාව තුළ හටගෙන ඇති නොසන්සුන්කාරී වාතාවරණය තුරන් කිරීමට අවශ්‍ය සෑම පියවරක්ම ගන්නා බව මැතිවරණ කොමසාරිස් මහින්ද දේශප්‍රිය මහතා පවසයි. ඔහු පවසන්නේ අදාළ නිලධාරීන්ගේ වගකීම් විරහිත භාවය හේතුවෙන් මෙවැනි තත්ත්වයක් හටගෙන ඇති බවයි. ඡන්ද ගණන් කිරීමේ මධ්‍යස්ථානයක් ලෙස පවත්වාගෙන ගිය පුත්තලම ශාන්ත ඇන්ඩෘ විද්‍යාලයේ ගොඩනැගිල්ලක් තුළ තිබී භාවිතා කළ ජන්ද පත්‍රිකා තොගය ඊයේ(24) පස්වරුවේ සොයාගන්නා ලදී. විද්‍යාලයේ සේවකයෙකු විසින් මෙම ජන්ද ප්‍රතිකා තොගය සොයාගෙන ඇති අතර පසුව මේ පිළිබඳ පුත්තලම තේරීම් භාර නිලධාරියා ඇතුළු අදාළ නිලධාරීන් දැනුවත් කිරීමට පියවර ගෙන ඇති බව සඳහන් වෙයි. ගණන් කිරීමෙන් අනතුරුව අදාළ පොත්පත්වල සටහන් කිරීමෙන් අනතුරුව දිස්ත්‍රික් ලේකම් කාර්යාලයේ ගබඩාව වෙත ගෙන යාමට සුදානම් කර තිබිය දී මෙම ජන්ද පත්‍රිකා සහිත මළු අතපසුවී ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=37671", "Category": null, "Parent URL": null}