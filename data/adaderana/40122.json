{"Source": "Adaderana", "Timestamp": "January 6, 2014 08:14 am", "Headline": "කාන්තා වෙස් ගත් හමුදා කපිතාන්ට වසර 2ක බරපතළ සිරදඬුවම්", "News Content": "මුස්ලිම් කාන්තාවක් ලෙස වෙස් ගෙන රාජ්‍ය බැංකුවක් කොල්ලකෑමට තැත් කිරීමේ දි අත්අඩංගුවට ගෙන යුධ අධිකරණයට ඉදිරිපත් කෙරුණු හමුදා කපිතාන්වරයාට වසර දෙකක බරපතළ වැඩ සහිත සිර දඩුවම් නියම කර තිබේ. එමෙන්ම ඔහු අපකීර්තිමත් ලෙස හමුදා සේවයෙන් නෙරපා හැරීමට ද යුධ අධිකරණය තීරණය කර ඇත. ශ්‍රී ලංකා ස්වේච්ඡා බල සේනාවේ කපිතාන්වරයෙකු ලෙස කටයුතු කළ අදාළ පුද්ගලයා මහනුවර මහයියාව ප්‍රදේශයේ බැංකුවක් කොල්ලකෑමට උත්සහ කිරීමේ දි පසුගිය පෙබරවාරි මාසයේ දි අත්අඩංගුවට ගැනුණි. ඔහුට එරෙහිව මහනුවර අධිකරණය හමුවේ සිවිල් නඩුවක්ද පවරා තිබේ.", "URL": "https://sinhala.adaderana.lk/news.php?nid=40122", "Category": null, "Parent URL": null}