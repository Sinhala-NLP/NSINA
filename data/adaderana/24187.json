{"Source": "Adaderana", "Timestamp": "May 12, 2012 09:37 am", "Headline": "කතුන්ගේ රන්මාල කොල්ලකෑ දෙදෙනෙකු කොටුවෙයි", "News Content": "කාන්තාවන්ගේ ගෙල බැඳි රන්මාල සහ අත්බෑග් කොල්ලකෑම් සම්බන්ධයෙන් පුද්ගලයින් දෙදෙනෙකු, මීගමුව, දාගොන්න ප්‍රදේශයේ දී අත්අඩංගුවට ගෙන තිබේ. මීගමුව කොට්ඨාශ අපරාධ විමර්ශන අංශය විසින් අත්අඩංගුවට ගත් සැකකරුවන් බැලිගහමුල පාර, හුණුමුල්ල ප්‍රදේශයේ පදිංචිකරුවන් බව සඳහන්ය. සැකකරුවන්ගෙන් සිදුකරන ලද ප්‍රශ්න කිරීම්වලදී මීගමුව, දිවුලපිටිය සහ ගම්පහ යන ප්‍රදේශවල සිදුකරන ලද කොල්ලකෑම් පිළිබඳ තොරතුරු අනාවරණය කරගැනීමට හැකිවූ බව පොලිසිය පවසයි. සැකකරුවන් විසින් කොල්ලකන ලද දේපළ ද සොයාගෙන ඇති අතර ඔවුන් අද(12) මීගමුව මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=24187", "Category": null, "Parent URL": null}