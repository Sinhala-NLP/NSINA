{"Source": "Adaderana", "Timestamp": "November 16, 2012 06:15 pm", "Headline": "පොලීසිය අලුත් කරන්න නිලධාරීන්ට මනා පුහුණුවක් දිය යුතුයි", "News Content": "පොලිස් සේවාව අභිමානවත් සේවාවක් බවට පත්කිරීම සඳහා අවශ්‍ය පියවර ගෙන ඇති බව පොලිස්පති එන්.කේ. ඉලංගකෝන් මහතා පවසයි. එම සේවය අභිමානවත් සේවාවක් කිරීමට නම් පොලිස් නිලධාරීන්ට ඒ සඳහා මනා පුහුණුවක් ලබාදිය යුතු බව ඔහු පෙන්වාදෙයි. වෘත්තීමය වශයෙන් හා මහජන මිත්‍රශීලි සේවාවක් බවට පත් කිරීමෙන් පොලිස් සේවය ජනතාව අතර විශ්වාසදායි සේවාවක් ලෙස ගොඩනැගිය හැකි බව ඔහු සඳහන් කරයි. ඒ සඳහා ශ්‍රී ජයවර්ධනපුර විශ්ව විද්‍යාලය සමඟ එක්ව ඊට අවශ්‍ය පාඨමාලාවක් පොලිස් නිලධාරීන් සඳහා හඳුන්වාදී ඇති බව ද ඔහු පවසයි.", "URL": "https://sinhala.adaderana.lk/news.php?nid=29246", "Category": null, "Parent URL": null}