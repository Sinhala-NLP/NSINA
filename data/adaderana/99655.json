{"Source": "Adaderana", "Timestamp": "November 23, 2018 12:43 pm", "Headline": "මගීන් 127 දෙනෙකු රැගත් ගුවන් යානයක් අනතුරට ලක්වෙයි", "News Content": "මගීන් 127 දෙනෙකු රැගත් ගුවන් යානයක් බොලිවියානු ගුවන්තොටුපලකදී අනතුරකට ලක්ව තිබේ. යානය ගුවන්තොටු‍පලට ගොඩබැස්වීමට යාමේදී ධාවන පථයෙන් ඉවතට ගමන් කිරීමෙන් අනතුර සිදුව ඇති බව විදෙස් මාධ්‍ය වාර්තා කළේය. පේරු රාජ්‍යයට අයත් අදාල ගුවන් යානය අනතුරට ලක්වන විට මගීන් 122 දෙනෙකු සහ කාර්යය මණ්ඩලය 05 දෙනෙකු සිට ඇත. කෙසේවෙතත් කිසිදු පුද්ගලයෙකුට එහිදී අනතුරක් සිදුව නොමැති බව වාර්තා වෙයි. අනතුර හේතුවෙන් අදාල ගුවන්තොටුපල පැය කිහිපයක් වසාදැමීමට බලධාරීන් පියවර ගෙන තිබේ.", "URL": "https://sinhala.adaderana.lk/news.php?nid=99655", "Category": null, "Parent URL": null}