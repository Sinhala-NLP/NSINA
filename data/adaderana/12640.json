{"Source": "Adaderana", "Timestamp": "December 6, 2010 03:00 pm", "Headline": "යුදාධිකරණය පිළිගත් අධිකරණයක්ද? -විභාගය කල්යයි", "News Content": "යුදාධිකරණය ආණ්ඩුක්‍රම ව්‍යවස්ථාව යටතේ පිළිගත් අධිකරණයක්ද නැද්ද යන්න තීරණය කිරීමේ විභාගය ශ්‍රේෂ්ඨාධිකරණය විසින් කල් දමා තිබේ. අග්‍ර විනිශ්චයකාර අශෝක ද සිල්වා මහතා රාජ්‍ය නිල උත්සවයකට සහභාගි වන නිසා අද එම විභාගය පැවැත්වීමට හැකියාවක් නොමැති බව අදාළ නඩුව අද(06) කැඳවූ අවස්ථාවේ ආචාර්ය ශිරාණි බණ්ඩාරනායක විනිසුරුවරිය සඳහන් කළාය. ඒ අනුව මෙම විභාගය ලබන 09 වන දින දක්වා කල් දමන බව අධිකරණය නිවේදනය කර තිබේ. යුදාධිකරණය ආණ්ඩුක්‍රම ව්‍යවස්ථාව යටතේ පිළිගත් අධිකරණයක් නැද්ද යන්න තීරණය කර තීන්දුවක් ලබාදෙන ලෙස ඉල්ලා අභියාචනාධිකරණය විසින් කරන ලද ඉල්ලීමකට අනුව මෙම විභාගය ශ්‍රේෂ්ඨාධිකරණය විසින් පවත්වනු ලබයි.", "URL": "https://sinhala.adaderana.lk/news.php?nid=12640", "Category": null, "Parent URL": null}