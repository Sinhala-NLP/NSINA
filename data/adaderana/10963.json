{"Source": "Adaderana", "Timestamp": "September 19, 2010 02:42 pm", "Headline": "පක්ෂයේ ජයග්‍රහණයට සමගිය ඕනෑ", "News Content": "පක්ෂය තුළ යළි සමගිය ඇති කිරීම මගින් එය ජයග්‍රාහී මාවත කරා ගෙන යා හැකි බව එක්සත් ජාතික පක්ෂ ගාලු දිස්ත්‍රික් හිටපු පාර්ලිමේන්තු මන්ත්‍රී වජිර ‍අබේවර්ධන මහතා පවසයි. එක්සත් ජාතික පක්ෂය තුළ අතීතයේදී ඇති වු මෙවැනි බිඳ වැටීම් පක්ෂය තුළ සමගිය ඇති කිරීම තුළින් විසඳා ගත් බව ඔහු පෙන්වා දෙයි. ගාල්ල වළහන්දූව කච්චුවත්ත ප්‍රදේශයේ අද පැවති ජනහමුවකට එක්වෙමින් වජිර අබේවර්ධන මහතා මෙම අදහස් පළ කළේය. එක්සත් ජාතික පක්ෂයේ ප්‍රතිසංවිධානය සිදුවන මෙම අවස්ථාවේදී සියලු දෙනා එකමුතුව කටයුතු කළ යුතු බව එහිදි වැඩිදුරටත් අදහස් දැක්වු අබේවර්ධන මහතා සඳහන් කළේය.", "URL": "https://sinhala.adaderana.lk/news.php?nid=10963", "Category": null, "Parent URL": null}