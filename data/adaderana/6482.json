{"Source": "Adaderana", "Timestamp": "February 5, 2010 09:52 am", "Headline": "ඉන්දියාවෙන් පකිස්තානයට ආරාධනයක්", "News Content": "ඉන්දියාව සමඟ සාකච්ඡා ආරම්භ කිරීමට පකිස්තාන බලධාරීන්ට ඉන්දීය රජය ආරාධනා කර සිටියි. දෙරට විදේශ අමාත්‍යාංශ ලේකම්වරුන් හරහා මෙම සාකච්ඡා ආරම්භ කිරීමට ආරාධනා කර ඇති බව විදෙස් මාධ්‍ය වාර්තා කරයි. පසුගිය 2008 වර්ෂයේ එල්ල වූ මුම්බායි ප්‍රහාරයේ වගකීම පකිස්තානයට පැවරීමත් සමඟ ඉන්දියාව හා පකිස්ථානය අතර පැවති සාකච්ඡා බිඳ වැටුණි. ඉන්දියාවේ මුම්බායි ‍වලට එල්ල වූ එම ත්‍රස්ත ප්‍රහාරයෙන් පුද්ගලයින් 174 දෙනෙකු මිය ගොස් තවත් විශාල පිරිසක් තුවාල ලැබීය. දෙරට අතර පවතින ප්‍රධාන ගැටලු සහ ත්‍රස්තවාදය සම්බන්ධයෙන් සාකච්ඡා කිරීමට මෙසේ ඉන්දීය රජය පකිස්තානයට ආරාධනා කර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=6482", "Category": null, "Parent URL": null}