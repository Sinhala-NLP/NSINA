{"Source": "Adaderana", "Timestamp": "August 30, 2018 11:53 am", "Headline": "මාලිගාවත්තේ වෙඩිතැබීමක්-පුද්ගලයෙකු රෝහලට", "News Content": "මාලිගාවත්ත, ජුම්මා හන්දිය අසළදී සිදුවූ වෙඩිතැබීමකින් පුද්ගලයෙකු තුවාල ලබා තිබේ. අද(30) පෙරවරු 11.00 පමණ යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් මෙම වෙඩි තැබීම සිදුකර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. වෙඩි වැදීමෙන් තුවාල ලබා ඇත්තේ මාලිගාවත්ත ප්‍රදේශයේ පදිංචිකරුවකු වන 33 හැවිරිදි අයෙකු බවට හඳුනාගෙන තිබේ. ඔහු ප්‍රතිකාර සඳහා කොළඹ ජාතික රෝහලට ඇතුළත් කර ඇති අතර සැකකරුවන් අත්අඩංගුවට ගැනීම සඳහා මාලිගාවත්ත පොලීසිය විමර්ශන ආරම්භ කර ඇති බව පොලිස් මාධ්‍ය ප්‍රකාශකවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=95233", "Category": null, "Parent URL": null}