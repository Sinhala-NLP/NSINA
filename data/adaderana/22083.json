{"Source": "Adaderana", "Timestamp": "February 13, 2012 03:54 pm", "Headline": "මේ වනවිට බස්වලට පහරදුන් 46 දෙනෙකු අත්අඩංගුවට ", "News Content": "ලංකා ගමනාගමන මණ්ඩලයට සහ පුද්ගලික බස් රථවලට පහර දුන් බවට චෝදනා මත සැකකරුවන් 46 දෙනෙකු මේ වන විට අත්අඩංගුවට ගෙන තිබේ. නාරාහේන්පිට පොලිස් වසමේ පුද්ගලික බස් රථයක රියදුරුට සහ කොන්දොස්තරවරයෙකුට පහර දුන් සැකකරුවන් සිව් දෙනෙකු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කළේය. එම අවස්ථාවේ දී කලහකාරී ලෙස හැසිරුණු පුද්ගලයින් 25 දෙනෙකු ද පොලිස් අත්අඩංගුවට ගෙන ඇත. කුරුණෑගල සිට කොළඹ දක්වා ධාවනය වූ පුද්ගලික බස් රථයක් ඒකල මඩම හන්දිය ප්‍රදේශයේ දී නවතා ධාවනයට බාධා කළ පුද්ගලයෙකු ද අත්අඩංගුවට ගත් අය අතර වේ. මේ අතර මාතර ප්‍රදේශයේ දී අද පෙරවරුවේ බස් රථ ගමනාගමනයට බාධා සිදු කළ පුද්ගලයන් 14 දෙනෙකු අත්අඩංගුවට ගැනුණි.", "URL": "https://sinhala.adaderana.lk/news.php?nid=22083", "Category": null, "Parent URL": null}