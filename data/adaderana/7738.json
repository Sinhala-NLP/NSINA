{"Source": "Adaderana", "Timestamp": "April 9, 2010 07:30 am", "Headline": "මැතිවරණයේ අවසන් ප්‍රතිඵල නෑ", "News Content": "නාවලපිටිය ඡන්ද මධ්‍යස්ථානයේ සහ මහනුවර දිස්ත්‍රීක්කයේ අවසාන ඡන්ද ප්‍රතිඵලය අද දවසේ ලබා නොදෙන බව මැතිවරණ මහ ලේකම් කාර්යාලය සඳහන් කරයි. ඒ හේතුව නිසාම ශ්‍රී ලංකාවට ම බල පැවැත්වෙන ලෙස මෙම මැතිවරණයේ සමස්ථ ප්‍රතිඵලය ද නිකුත් නොකරන බව ද සඳහන් වේ. නාවලපිටිය ඡන්ද බල ප්‍රදේශයේ ශුන්‍ය කරනු ලැබූ ඡන්ද මධ්‍යස්ථාන වල යළි ඡන්දය පැවැත්වෙන බවත්,ඒ සඳහා නම් කරනු ලබන දින නැවත දැනුම්දෙන බවත් මැතිවරණ මහ ලේකම් කාර්යාලයේ ප්‍රකාශකයෙක් වැඩිදුරටත් කියා සිටියේය. බොහෝවිට මේ මස 20 වනදායින් පසුව එකී ඡන්ද මධ්‍යස්ථාන වල යළි ඡන්දය පැවැත්වෙන දිනය නම් කළ හැකිවෙනු ඇති බවට හෙතෙම විශ්වාසය පළ කළේය.", "URL": "https://sinhala.adaderana.lk/news.php?nid=7738", "Category": null, "Parent URL": null}