{"Source": "Adaderana", "Timestamp": "April 17, 2014 09:17 am", "Headline": "මී ගවයෙකු වෙඩි තබා මැරූ සමෘද්ධි නියාමක අල්ලයි", "News Content": "නවගත්තේගම - කුඩා දොඩම්අත්තෑව දී මී ගවයෙකුට වෙඩි තබා ඝාතනය කළ බව කියන නවගත්තේගම - කැලේවැව ප්‍රදේශයේ සේවය කරන සමෘද්ධි නියාමකවරයා අත්අඩංගුවට ගෙන ඇති බව නවගත්තේගම පොලීසිය කියයි. ඊයේ (16) වැනිදා සවස මෙම අත්අඩංගුවට ගැනීම සිදු කර ඇත. තමන්ට අයත් රුපියල් 85,000 ක් වටිනා මී ගවයෙකුට සැකකාර සමෘද්ධි නියාමකවරයා විසින් පසුගිය මාර්තු මස 16 වැනි දින වෙඩි තැබූ බවත්,තුවාල ලැබීමෙන් පසුව ප්‍රතිකාර ලබමින් සිටි මී ගවයා අප්‍රියෙල් මස 16 වැනිදා මිය ගිය බවත් කුඩා දොඩම්අත්තෑව පදිංචි සෙනවිරත්න බණ්ඩාර නම් අයෙකු විසින් නවගත්තේගම පොලීසියට පැමිණිලි කරමින් පවසා ඇත ඒ අනුව සැකකාර සමෘද්ධි නියාමකවරයාව අත්අඩංගුවට ගත් බව පොලීසිය කියයි. මිය ගොස් ඇති මී ගවයා තවත් මී ගවයින් සමග පැමිණ නිරන්තර තම වගාවන් පාළු කරන බවත් සැකකාර මී ගව හිමියා ඊට පිළියම් යෙදමීමක් සිදු නොකරන බවද සැකකරු පොලීසිය හමුවේ පවසා ඇත. වෙඩි තැබීම සඳහා යොදා ගත් ගිනි අවිය මෙතෙක් අත්අඩංගුවට ගෙන නැත. නවගත්තේගම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=42593", "Category": null, "Parent URL": null}