{"Source": "Adaderana", "Timestamp": "September 2, 2011 10:03 am", "Headline": "තහනම නොතකා ගෝනිවල අසුරා එළවළු ගෙනඑයි", "News Content": "සමූපකාර හා අභ්‍යන්තර වෙළඳ කටයුතු අමාත්‍යාංශයේ තහනම නොතකා ගොවීන් එළවළු අස්වනු ගෝනිවල අසුරා දඹුල්ල ආර්ථික මධ්‍යස්ථානයට රැගෙන එන බව වාර්තා වේ. ඊයේ(01) සිට ක්‍රියාත්මක වන පරිදි එළවළු සහ පළතුරු ප්‍රවාහනයේ දී ප්ලාස්ටික් ඇසුරුම් භාවිත කළ යුතු බවට අමාත්‍යාංශය විසින් නියෝගයක් පනවා තිබුණි. එහෙත් එම තීරණයට විරෝධය පළ කරමින් ගොවීන් 70% ක් පමණ දඹුල්ල ආර්ථික මධ්‍යස්ථානයේ වෙළඳ කටයුතු සඳහා ඊයේ සහභාගී වූයේ නැත. ප්ලාස්ටික් ඇසුරුම් භාවිත කිරීම සම්බන්ධයෙන් ගැටලු රැසකට මුහුණ දීමට තමන්ට සිදුව ඇති බව ගොවීන් පවසයි.", "URL": "https://sinhala.adaderana.lk/news.php?nid=18464", "Category": null, "Parent URL": null}