{"Source": "Adaderana", "Timestamp": "February 20, 2010 08:43 am", "Headline": "එක්දින තරගයේ ජය ඕස්ට්‍රේලියාවට", "News Content": "සංචාරක බටහිර ඉන්දීය කොදෙව් පිල සමග පැවති පස්වන එක්දින ක්‍රිකට් තරගයෙන් ලකුණු 125 ක විශිෂ්ඨ ජයක් හිමිකර ගැනීමට ඕස්ට්‍රේලියාව සමත්විය. තරගයේ කාසියේ වාසිය දිනාගත් ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව එම කණ්ඩායම සිය පන්දුවාර 50 අවසානයේ දී කඩුළු 5 ක් දැවී ලකුණු 324 ක් ලබාගැනීමට සමත්විය. ෂේන් වොට්සන් ලකුණු 51 ක් ද රිකී පොන්ටින් ලකුණු 61 ක් ද රැස් කළේය. පිළිතුරු ඉනිම සඳහා බටහිර ඉන්දීය කොදෙව් කණ්ඩායමට පන්දුවාර 36 පන්දු 5කදී සියලු දෙනා දැවී ලබාගත හැකිවූයේ ලකුණු 199 ක් පමණි. ඒ අනුව තරග 5 කින් සමන්විත එක්දින තරගාවලිය 4 ට 0 ක් ලෙස ජයගැනීමට ඕස්ට්‍රේලියානුවෝ සමත්විය. තරගාවලියේ වීරයා සම්මානය රිකී පොන්ටින් හිමිකරගත්තේය.", "URL": "https://sinhala.adaderana.lk/news.php?nid=6824", "Category": null, "Parent URL": null}