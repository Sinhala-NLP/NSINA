{"Source": "Adaderana", "Timestamp": "March 10, 2019 11:36 am", "Headline": "හොරට ලංකාවේ රැඳී සිටි තවත් නයිජීරියානුවෙක් අත්අඩංගුවට", "News Content": "ගල්කිස්ස පොලිස් වසමේ ගාමිණී පටුමග, රත්මලාන ප්‍රදේශයේදී ගල්කිස්ස පොලිස් ස්ථානයේ නිලධාරීන්ට ලද තොරතුරක් මත වලංගු වීසා බලපත්‍ර නොමැතිව මෙරට රැඳී සිටීමේ වරදට විදේශිකයෙකු අත්අඩංගුවට ගෙන ඇත. ඊයේ (09) අත්අඩංගුවට ගත් අදාළ සැකකරු වයස අවුරුදු 30ක් වන නයිජීරියානු ජාතිකයෙකු වෙයි. සැකකරු අද (10) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය. ගල්කිස්ස පොලීසිය මේ පිළිබඳව වැඩිදුර පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=105811", "Category": null, "Parent URL": null}