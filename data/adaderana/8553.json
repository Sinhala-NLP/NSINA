{"Source": "Adaderana", "Timestamp": "May 22, 2010 09:45 am", "Headline": "ශ්‍රි ලංකා නවසීලන්ත 20/20 පළමු තරගය අද ", "News Content": "අමෙරිකා එක්සත් ජනපදය සංවිධානය කරන පන්දුවාර 20/20 ක්‍රිකට් තරගාවලියේ පළමු තරගය අද ශ්‍රි ලංකාව සහ නවසීලන්ත කණ්ඩායම අතර පැවැත්වීමට නියමිතය. ජාත්‍යන්තර ක්‍රිකට් තරගයක් අමෙරිකාවේ පවත්වන පළමු අවස්ථාව මෙයවේ. තරගාවලියේ පළමු තරගය මීට පෙර පැවැත්වීමට නියමිතව තිබු අතර හේතු කිහිපයක් මත එය අවලංගු කිරීමට එරට බලධාරීන් තීරණය කර තිබුණි. කෙසේ වුවද අද තරගය පැවැත්වීමට සියලු කටයුතු සුදානම් කර ඇති බව වාර්තා වේ. අමෙරිකාවේ ක්‍රිකට් ක්‍රීඩාව ප්‍රචලිත කිරීමේ අරමුණින් මෙම තරගාවලිය සංවිධානය කර ඇත.", "URL": "https://sinhala.adaderana.lk/news.php?nid=8553", "Category": null, "Parent URL": null}