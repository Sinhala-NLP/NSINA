{"Source": "Adaderana", "Timestamp": "December 13, 2017 11:30 am", "Headline": " කාසියේ වාසිය අපිටයි-ප්‍රථමයෙන් පන්දු රකී", "News Content": "ශ්‍රී ලංකාව සහ ඉන්දියාව අතර දෙවන එක්දින තරඟයේ කාසියේ වාසිය දිනූ ශ්‍රී ලංකාව ප්‍රථමයෙන් පන්දු රැකීමට තීරණය කර තිබේ. දෙවන එක්දින ක්‍රිකට් තරඟය අද(13) ඉන්දියාවේ මොහාලි ක්‍රීඩාංගණයේදී පැවැත්වීමට නියමිතය. තරඟ 03 කින් සමන්විත තරඟාවලිය එකට බින්දුවක් ලෙස ශ්‍රී ලංකා කණ්ඩායම මේ වන විටත් පෙරමුණ ගෙන තිබේ. තරඟාවලිය පිළිබඳ මාධ්‍ය වෙත අදහස් දක්වමින් ශ්‍රී ලංකා කණ්ඩායමේ නායක තිසර පෙරේරා ප්‍රකාශ කර ඇත්තේ එක්දින තරඟාවලි ජයක් ලබාගැනීම සඳහා සිය කණ්ඩායමට ඉතා හොඳ අවස්ථාවක් පවතින බවයි. ශ්‍රී ලංකා කණ්ඩායමක් මීට පෙර ඉන්දියාවට එරෙහිව ඉන්දියාවේදී තරඟාවලි ජයක් වාර්තා කර නොමැති අතර අද පැවැත්වෙන තරඟය ජය ගැනීම සඳහා උපරිමයෙන් ක්‍රීඩා කිරීම කණ්ඩායමේ අපේක්ෂාව වී ඇති බව තිසර පෙරේරා සඳහන් කර තිබේ.", "URL": "https://sinhala.adaderana.lk/news.php?nid=81449", "Category": null, "Parent URL": null}