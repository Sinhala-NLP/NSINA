{"Source": "Adaderana", "Timestamp": "March 15, 2014 02:29 pm", "Headline": "එකපාර තුනක්!", "News Content": "මහනුවර, බෝගම්බර බන්ධනාගාරයේ සිටි රැඳවියන් පල්ලෙකැලේ ඉදිකළ දුම්බර බන්ධනාගාරයට ගෙනයාමෙන් පසු හිස් වූ බෝගම්බර බන්ධනාගාරය ජනතාවට දැක බලා ගැනීම සඳහා අද (15) පෙරවරුවේ විවෘත විය. ජනතාවට නැරඹීම සඳහා එය ලබන (22) දක්වා විවෘතව තැබේ. මහ සංඝරත්නය ඇතුළු විශාල පිරිසක් අද උදෑසන සිට එය දැක බලාගැනී‍මට පැමිණෙන අයුරු දැකගත හැකිවිය. බෝගම්බර බන්ධනාගාරයේ ඇති එකවර තිදෙනෙකුට මරණ දඬුවම ලබාදිය හැකි ස්ථානය මධ්‍යම පළාත් ආණ්ඩුකාර ටිකිරි කොබ්බෑකඩුව ඇතුළු පිරිසගේ නිරීක්ෂණයට ලක් විණ. ඉහත ඡායා රූප පෙළේ මධ්‍යම ආණ්ඩුකාරවරයා ඇතුළු පිරිසගේ නිරීක්ෂණයට ලක්වන එකවර තිදෙනෙකුට මරණ දඬුවම ලබාදිය හැකි ස්ථානය (රතු පැහැති ඡායා රූප 03) එහි චූදිතයින් තිදෙනා නංවා ගෙලට තොණ්ඩුව දැමීමෙන් පසු ඔවුන් සිටගෙන සිටින ලෑල්ල පහතට වැටේ. (ඉහත කී රතු පැහැති ඡායා රූපවල 3 වැනි ඡායා රූපය) බෝගම්බර බන්ධනාගාරය 1876 වසරේ අධිරාජ්‍යවාදී සමයේදී මෙරට ඉදිකළ දෙවන බන්ධනාගාරය ලෙස මෙය සැලකෙයි. වසර 138ට පසුව බන්ධනාගාරයේ සිටි රැඳවියන් පල්ලේකැලේ, දුම්බර බන්ධනාගාරයට රැගෙන යන ලදී. ඡායා රූ - චන්දන උඩුවාවල", "URL": "https://sinhala.adaderana.lk/news.php?nid=41827", "Category": null, "Parent URL": null}