{"Source": "Adaderana", "Timestamp": "February 17, 2011 08:22 am", "Headline": "හොරෙන් එළිය බැලූ 153 ක් මාට්ටු", "News Content": "ජනවාරි මාසය තුළ සිදුකළ වැටලීම් වලින් නීති විරෝධී අයුරින් විදුලිය ලබාගත් පුද්ගලයින් 153 දෙනෙකු නීතියේ රැහැනට හසුකර ගෙන තිබේ. දිවයිනපුරා සිය විමර්ශන නිලධාරීන් සිදුකළ වැටලීම්වලින් අදාළ පිරිස නීතියේ රැහැනට හසුකරගත් බව ලංකා විදුලිබල මණ්ඩලය පවසයි. ඔවුන් අධිකරණයට ඉදිරිපත් කිරීමෙන් අනතුරුව රුපියල් මිලියන 10ක පමණ මුදලක් දඩ වශයෙන් අයකර ගැනීමට ද හැකි වී තිබේ. නිවාස , වෙළඳසැල් , කර්මාන්තශාලා සඳහා මෙසේ නීති විරෝධී අයුරින් විදුලිය ලබාගෙන ඇති බව විදුලිබල මණ්ඩලය පවසයි.", "URL": "https://sinhala.adaderana.lk/news.php?nid=14269", "Category": null, "Parent URL": null}