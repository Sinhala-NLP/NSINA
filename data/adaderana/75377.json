{"Source": "Adaderana", "Timestamp": "July 18, 2017 01:09 pm", "Headline": "ලිබියාවට බෝට්ටු-මෝටර් අලෙවිය සීමා කෙරෙයි", "News Content": "ලිබියාව සඳහා බෝට්ටු සහ මෝටර් අලෙවිය සීමා කිරීමට යුරෝපීය විදේශ අමාත්‍යවරුන් එකඟතාවයකට පැමිණ තිබේ.බෝට්ටු උපයෝගී කරගනිමින් සංක්‍රමණ ජාවාරම් ඉහළ යාම හේතුවෙන් මෙම පියවර ගෙන ඇති බව විදෙස් මාධ්‍ය වාර්තා කළේය.කෙසේවෙතත් ලිබියාව තුළ ධීවර කටයුතු වැනි නීත්‍යානුකූ ව්‍යාපාර කටයුතු සඳහා එම සීමා කිරීම් වලංගු නොවන බව යුරෝපානු සංගමය පවසයි.මේ වසර තුළ සංක්‍රමණිකයින් 88,000ට ආසන්න සංඛ්‍යාවක් ලිබියාවේ සිට නීතී විරෝධී ලෙස ඉතාලිය වෙත ගොස් ඇති අතර ඉන් බහුතරයක් පසුගිය මාසය තුළ සංක්‍රමණය කර ඇති බව සඳහන්ය.", "URL": "https://sinhala.adaderana.lk/news.php?nid=75377", "Category": null, "Parent URL": null}