{"Source": "Adaderana", "Timestamp": "September 11, 2019 09:28 am", "Headline": "ශ්‍රීලනිපය හොඳයි අපි වගේ අය ඉන්න නිසා-වෙල්ගම", "News Content": "ශ්‍රී ලංකා නිදහස් පක්ෂය තුළ තවමත් තමා වගේ පුද්ගලයින් සිටින බැවින් එය හොඳ තත්ත්වයෙන් පවතින බව පාර්ලිමේන්තු මන්ත්‍රී කුමාර වෙල්ගම මහතා පවසයි. ඊයේ(10) දිනයේ දී මාධ්‍ය වෙත අදහස් දක්වමින් ඔහු මෙම අදහස් පළ කළේය. සන්ධාන ගත වීමකින් තොරව ජයග්‍රහණයක් කළ හැකි බවත්, තමා සෑම අවස්ථාවකම පවසා සිටින්නේ ශ්‍රී ලංකා නිදහස් පක්ෂය තනිවම සටනට ඉදිරිපත් විය යුතු යැයි ද ඔහු මාධ්‍යවේදීන් විසින් අසන ලද පැනයට පිළිතුරු දෙමින් පැවසීය. අනෙක් සුළු පක්ෂ සමඟ එකතුව ශ්‍රී ලංකා නිදහස් පක්ෂය ඉදිරිපත් විය යුතු යැයි ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=118829", "Category": null, "Parent URL": null}