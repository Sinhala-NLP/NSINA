{"Source": "Adaderana", "Timestamp": "June 30, 2012 10:41 am", "Headline": "කැලණිය ඇතුළු ප්‍රදේශ කිහිපයකට පැය 24 ක් වතුර නෑ", "News Content": "කොළඹින් උතුරු නගර ජල යෝජනා ක්‍රමය යටතේ ජලය සැපයෙන ප්‍රදේශ කිහිපයකට හෙට(01) ‍පෙරවරු 10 සිට පැය 24 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. අත්‍යවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බව එම මණ්ඩලය සඳහන් කරයි. ඒ අනුව කැලණිය සහ හැඳල ප්‍රාදේශීය සභා බලප්‍රදේශවලටත්, පෑලියගොඩ සහ වත්තල නගර සභා බල ප්‍රදේශවලටත් ජලසැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=25427", "Category": null, "Parent URL": null}