{"Source": "Adaderana", "Timestamp": "March 6, 2017 09:29 am", "Headline": "යකඩ යකාට 1ක් බිලි ", "News Content": "වැල්ලවත්ත දුම්රිය ස්ථානය අසලදී දුම්රියක ගැටීමෙන් පුද්ගලයෙකු මියගොස් තිබේ. පානදුර සිට කොළඹ කොටුව බලා ධාවනය වූ දුම්රියක ගැටීමෙන් අදාළ පුද්ගලයා මියගොස් ඇති බව පොලීසිය පැවසුවේය. දුම්රියේ ගැටීමෙන් බරපතළ තුවාල ලැබූ අදාළ පුද්ගලයා කළුබෝවිල රෝහලට ඇතුළත් කිරීමෙන් පසු මියගොස් තිබේ. මෘත ශරීරය කළුබෝවිල රෝහලේ තැන්පත් කර ඇති අතර පශ්චාත් මරණ පරීක්ෂණය අද(16) සිදු කිරීමට නියමිතය. වැල්ලවත්ත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70481", "Category": null, "Parent URL": null}