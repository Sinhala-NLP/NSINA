{"Source": "Adaderana", "Timestamp": "September 11, 2012 09:28 am", "Headline": "පැන ගිය බාල වයස්කාර රැඳවියක ගැන පොලිස් පරීක්ෂණ ", "News Content": "අනුරාධපුර ප්‍රදේශයේ පිහිටි ළමා නිවාසයකින් බාල වයස්කාර රැඳවියක් පලා යාමේ සිද්ධිය සම්බන්ධයෙන් අනුරාධපුර පොලීසිය පරික්ෂණ ආරම්භ කර ඇත. පසුගියදා මෙම බාල වයස්කාර රැඳවිය අදාළ ළමා නිවාසයෙන් පලා ගොස් ඇති බව පොලීසිය සඳහන් කළේය. 14 හැවිරිදි අදාළ දැරියක් මෙලෙස පලාගොස් ඇති බව සඳහන්ය. මේ සම්බන්ධයෙන් අදාළ ළමා නිවාසයේ පාලකයින් විසින් පොලීසියට සිදුකළ පැමිණිල්ලක් අනුව අනුරාධපුර පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=27304", "Category": null, "Parent URL": null}