{"Source": "Adaderana", "Timestamp": "October 2, 2016 10:30 pm", "Headline": " දිනූ නිදහස රැක ගැනීම සියලු දෙනාගේ වගකීමයි", "News Content": "දිනූ නිදහස දරුවන් වෙනුවෙන් රැක ගැනීම සියලු දෙනාගේ වගකීම බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ දරුවන් තුළ වෛරය ගොඩනැගීමට ඉඩ නොතැබිය යුතු බවයි.ලෝක ළමා දිනය වෙනුවෙන් තංගල්ල වෙරළ තීරයේ සංවිධානය කර තිබූ උත්සවයකට එක්වෙමින් මහින්ද රාජපක්ෂ මහතා මෙම අදහස් පළ කළේය.මේ අතර තමාගෙන් සහ තම පවුලේ ඥාතීන්ගෙන් පලිගැනීම තවමත් නතර වී නොමැති බවද මහින්ද රාජපක්ෂ මහතා පවසයි.වැලිගම ප්‍රදේශයෙ පැවැති ජන හමුවකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පල කළේය.", "URL": "https://sinhala.adaderana.lk/news.php?nid=64661", "Category": null, "Parent URL": null}