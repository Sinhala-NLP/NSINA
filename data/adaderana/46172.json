{"Source": "Adaderana", "Timestamp": "September 19, 2014 08:38 am", "Headline": " සංඥා දෝෂයෙන් දුම්රිය ප්‍රමාදවෙයි", "News Content": "සංඥා පද්ධතියේ දෝෂයක් හේතුවෙන් ප්‍රධාන මාර්ගයේ හා මීගමුව දුම්රිය මාර්ගයේ ධාවන කටයුතුවලට බාධා එල්ල වී තිබේ. දුම්රිය පාලක මැදිරිය සඳහන් කළේ ප්‍රධාන මාර්ගයේ ඔරුගොඩවත්ත සහ පල්ලෙවෙල අතර සංඥා පද්ධතිය බිඳ වැටී ඇති බවයි. එමෙන්ම කොළඹ සිට මීගමුව දක්වා දුම්රිය සංඥා පද්ධතිය ද බිඳ වැටී ඇත. මේ හේතුවෙන් ප්‍රධාන පාලක මැදිරිය සහ සෙසු දුම්රිය ස්ථාන අතර පවතින සබඳතා ඇණ හිට ඇති බව දුම්රිය පාලක මැදිරිය සඳහන් කළේය . දුම්රිය ස්ථානයෙන් දුම්රිය ස්ථානයට පණිවුඩ හුවමාරුව හරහා දුම්රිය ධාවනයට පියවර ගෙන ඇති අතර එම මාර්ග වල දුම්රිය ධාවනයේ ප්‍රමාද ඇති විය හැකි බව දුම්රිය පාලක මැදිරිය වැඩිදුරටත් පැවසීය.", "URL": "https://sinhala.adaderana.lk/news.php?nid=46172", "Category": null, "Parent URL": null}