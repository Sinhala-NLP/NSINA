{"Source": "Adaderana", "Timestamp": "April 27, 2017 03:45 pm", "Headline": " ජනාධිපති නීතීඥවරුන් 25ක් පත් කරයි", "News Content": "ජනාධිපති මෛත්‍රීපාල සිරිසේන මහතා විසින් ජ්‍යේෂ්ඨ නීතීඥවරුන් 25 දෙනෙකු ජනාධිපති නීතීඥවරුන් ලෙස පත් කර තිබේ.ආණ්ඩුක්‍රම ව්‍යවස්ථාවෙන් ජනාධිපතිවරයා වෙත පැවරී ඇති බලතල ප්‍රකාරව මෙම පත් කිරීම් සිදුකර ඇති බව ජනාධිපති මාධ්‍ය අංශය සඳහන් කළේය.නීතීඥ වෘත්තීයේ විශිෂ්ටත්වයට පත්ව ඇති හා වෘත්තීය කටයුතු පිළිබඳ අවංකභාවයෙන් හා උත්කෘෂ්ට පැවැත්මෙන් යුතු නීතීඥවරුන් පිරිසක් මෙලෙස ජනාධිපති නීතීඥවරුන් ලෙස පත් කර ඇති බව සඳහන්ය.ඒ අනුව දයා පැල්පොල, ආරිය බී රැකව, අනුර බණ්ඩාර මැද්දෙගොඩ, නිස්සංක නානායක්කාර, නෙවිල් අබේරත්න, ඩබ්ලිව්.කේ. අනුජ කෞෂික පේ‍්‍රමරත්න, ඒ.එල්.එම්. හෙදයාතුල්ලා, සමන්ත රත්වත්තේ, විජේරත්න ධර්මසේන, උපාලි සේනාරත්න, පද්ම බණ්ඩාර, එස්.කේ. මාරික් පීරිස්, කරුණාරත්න හේරත්, මහේන්ද්‍ර සුවඳරත්න, ඒ.පී.සී.එම්. ජයසේකර, මොහාන් වීරකෝන්, පී.ආර්.එස්.පී. සමරනායක, උපුල් ජයසුරිය, ආනන්ද වික‍්‍රමසේකර, ජේ.සී. වැලිඅමුණ, එම්.ඒ. සුමන්තිරන්, විජය නිරන්ජන් පෙරේරා, කරුණාදේවගේ විමලදාස, මොහොමඩ් නිසාම් කාරියප්පර්, විවේකානන්දන් පුවිදරන් යන මහත්වරුන් මෙලෙස ජනාධිපති නීතිඥවරුන් ලෙස පත්ව සිටී.", "URL": "https://sinhala.adaderana.lk/news.php?nid=72545", "Category": null, "Parent URL": null}