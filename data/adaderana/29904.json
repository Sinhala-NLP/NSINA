{"Source": "Adaderana", "Timestamp": "December 12, 2012 04:10 pm", "Headline": "කොල්ලකෑම් රැසකට සම්බන්ධ අයෙක් දැලේ", "News Content": "කොල්ලකෑම් රැසකට සම්බන්ධ පුද්ගලයකු තංගල්ල කොට්ඨාස අපරාධ විමර්ශන අංශය මගින් අත්අඩංගුවට ගෙන තිබේ. ලූණුගම්වෙහෙර ප‍්‍රදේශයේ පදිංචි 20 හැවිරිදි පුද්ගලයෙකු මෙසේ අත්අඩංගුවට ගත් බව පොලීසිය පවසයි. සැකකරු සම්බන්ධයෙන් සිදුකළ විමර්ශනවල දී අම්බලන්තොට, හුංගම, වීරකැටිය, සූරියවැව සහ බෙලිඅත්ත යන ප‍්‍රදේශවල සිදුකරන ලද රන් මාල කොල්ලකෑමේ සිදුවීම් රැසක් සම්බන්ධයෙන් තොරතුරු අනාවරණය කරගෙන ඇත. සැකකරු සතුව තිබී උණු කරන ලද රත්රන් ග‍්‍රෑම් 34 ක් සහ උකස් පත‍්‍රිකා කිහිපයක් ද සොයා ගත් බව පොලීසිය සඳහන් කළේය. සැකකරු සම්බන්ධයෙන් හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29904", "Category": null, "Parent URL": null}