{"Source": "Adaderana", "Timestamp": "October 27, 2018 06:48 pm", "Headline": "පාරමීට මම ගෞරව කරනවා", "News Content": "ආර්ජන්ටිනාවේ පැවැති යොවුන් ඔලිම්පික් උළෙලට සහභාගී වු ශ්‍රී ලංකා කණ්ඩායම නැවත මෙරටට පැමිණි අවස්ථාවේ තමා සිදු කළ ප්‍රකාශය ඇතැම් මාධ්‍ය , වාර්තා කර තිබූ ආකාරය පිළිබඳ හිටපු මලල ක්‍රීඩිකා සුසන්තිකා ජයසිංහ මහත්මිය ඊයේ (26) පැවැති මාධ්‍ය හමුවකදී සිය ස්ථාවරය පැහැදිලි කළේය. හිටපු සහ වත්මන් මලල ක්‍රීඩක ක්‍රීඩිකාවන් කිහිප දෙනෙක් කොළඹදී මාධ්‍ය හමුවක් සංවිධානය කර තිබුණේ සුසන්තිකා ජයසිංහ මහත්මිය පසුගියදා සිදු කල ප්‍රකාශය ඇතැම් මාධ්‍ය අර්ථය විකෘතිවන ආකාරයෙන් වාර්තා කර සිටීම හේතුවෙනි. එම අවස්ථාවට සහභාගී වු සුසන්තිකා ජයසිංහ මහත්මිය පැවසුවේ යොවුන් ඔලිම්පික් ක්‍රීඩා උලෙළේ කාන්තා මීටර 2000 බාධක දිවීමේ තරග ඉසව්වෙන් ලෝකඩ පදක්කම හිමි කරගත් පාරමී මාරිස්ටෙලා ක්‍රිඩීකාවට තමන් ගෞරව කරන බවයි. තමන් ඔලිම්පික් පදක්කමක් ලබා ගත් පසු නැවතත් ඔලිම්පික් පදක්කමක් ලබා ගැනීමට හැකි වුයේ පාරමී මාරිස්ටෙලා ක්‍රිඩීකාව පමණක් බවත් ඉදිරියෙදි තමන්ව අභාබවා ගොස් ඔලිම්පික් ක්‍රිඩා උළෙලේ රන් පදක්කමක් ලබා ගැනිමට හැකි වේවා යැයි තමන් සුභ පතන බවද ඇය එහිදි ප්‍රකාශ කළේය.", "URL": "https://sinhala.adaderana.lk/news.php?nid=98326", "Category": null, "Parent URL": null}