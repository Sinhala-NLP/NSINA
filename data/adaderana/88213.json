{"Source": "Adaderana", "Timestamp": "April 28, 2018 07:49 pm", "Headline": " රත්නපුර නගරාධිපතිවරයා පත් කරගත් ක්‍රමවේදය ගැන විරෝධයක්", "News Content": "රත්නපුර මහ නගර සභාවේ නගරාධිපතිවරයා පත් කරගත් ක්‍රමවේදය සම්බන්ධයෙන් ඒකාබද්ධ විපක්ෂය නියෝජනය කරන රත්නපුර දිස්ත්‍රික් පාර්ලිමේන්තු මන්ත්‍රීවරුන් දැඩි විරෝධය පල කරයි. රත්නපුරදී මාධ්‍ය හමුවක් පවත්වමින් ඔවුන් මේ පිලිබඳව චෝදනා එල්ල කළේ ඒකාබද්ධ විපක්ෂය නියෝජනය කරන පවිත්‍රා වන්නිආරච්චි මන්ත්‍රීවරියටයි. එක්සත් ජාතික පක්ෂයත් ශ්‍රී ලංකා පොදු ජන පෙරමුණත් එකතුවී රත්නපුර නගර සභාවේ බලය පිහිටුවීම ගැන පොහොට්ටුවට ඡන්දය ලබාදුන් විශාල පිරිසක් මේ සම්බන්ධයෙන් කණගාටුවෙන් සිටින බව පාර්ලිමේන්තු මන්ත්‍රී ප්‍රේමලාල් ජයසේකර මහතා පැවසීය.", "URL": "https://sinhala.adaderana.lk/news.php?nid=88213", "Category": null, "Parent URL": null}