{"Source": "Adaderana", "Timestamp": "November 16, 2013 04:38 pm", "Headline": "විදේශිකයින්ගේ මුදල් හා භාණ්ඩවලට විද්ද සැකකරු මාට්ටු", "News Content": "කළුතර, උතුර ප්‍රදේශයේ හෝටලයකට ඇතුළු වී විදෙස් ජාතිකයින්ගේ මුදල් හා දේපළ කොල්ල කෑමේ නිරතව සිටි පුද්ගලයෙකු කළුතර කොට්ඨාස අපරාධ විමර්ශන අංශය මගින් අත්අඩංගුවට ගෙන තිබේ. අදාළ හෝටලයේ සිදුවු සොරකමක් සම්බන්ධයෙන් කළුතර කොට්ඨාස අපරාධ විමර්ශන අංශයට ලැබුණු පැමිණිල්ලකට අනුව සිදුකළ විමර්ශනයක දී සැකකරු අත්අඩංගුවට ගෙන ඇත. සැකකරුගෙන් සිදුකළ ප්‍රශ්න කිරීම් වලදී ඔහු විසින් අදාළ හෝටලයේදී සිදුකරන ලද සොරකම් කිහිපයක් සම්බන්ධයෙන් තොරතුරු අනාවරණය කර ගැනීමට හැකිව තිබේ. සැකකරු සතුව තිබී සොරා ගන්නා ලද උපකරණ අතරින් ජංගම දුරකථන 02ක්, අයිපෑඩ් 01ක්, ඩිජිටල් කැමරාවක්, සොයාගත් බව පොලිසිය පැවසුවේය. අත්අඩංගුවට ගත් සැකකරු කළුතර මහේස්ත්‍රාත් අධිකරණයට ඉදිරිපත් කිරීමට පියවරගෙන ඇත.", "URL": "https://sinhala.adaderana.lk/news.php?nid=38887", "Category": null, "Parent URL": null}