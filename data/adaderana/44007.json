{"Source": "Adaderana", "Timestamp": "June 16, 2014 05:16 pm", "Headline": "රිය අනතුරකින් අයෙක් මරුදකියි ", "News Content": "දඹුල්ල - හබරණ මාර්ගයේ පැල්වැහැර කෘෂිකර්ම විද්‍යාලය අසළ සිදුවු රිය අනතුරකින් පුද්ගලයෙකු මියගොස් තිබේ. කදුරුවෙල සිට කොළඹ බලා ධාවනය වු පෞද්ගලික බස් රථයක් දඹුල්ල සිට හබරණ බලා ධාවනය වු ත්‍රිරෝද රථයක ගැටීමෙන් මෙම අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු ත්‍රිරෝද රථයේ රියදුරු දඹුල්ල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 36 හැවිරිදි බෙලිගමුව, ගලේවල ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර දඹුල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44007", "Category": null, "Parent URL": null}