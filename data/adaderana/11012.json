{"Source": "Adaderana", "Timestamp": "September 22, 2010 09:23 am", "Headline": "ද්‍රවිඩ සන්ධානය ජනපතිට එකඟවෙයි", "News Content": "උතුරේ අවතැන් ජනතාව යළි පදිංචි කිරීම සම්බන්ධයෙන් පත් කරන කමිටුව සඳහා තම පක්ෂයේ සාමාජිකයින් නම් කර ඇති බව දෙමළ ජාතික සන්ධානය පවසයි. ඒ සඳහා පුද්ගලයින් 7 දෙනෙකුගේ නම් රජයට ලබා දී ඇති බව එම පක්ෂයේ පාර්ලිමේන්තු මන්ත්‍රී එම්.ඒ සුමන්දිරන් මහතා ප්‍රකාශ ක‍ළේය. යළි පදංචි කිරීම් මෙන්ම දේශපාලන විසඳුම් සඳහාද ජනාධිපතිවරයා තවත් කමිටුවක් පත් කරන්නට අදහස් කරගෙන සිටින බව පැවති සාකච්ඡා වලදී දැනුම්දුන් බව ද හෙතෙම කියා සිටියේය. තම පක්ෂයේ දේශපාලන ප්‍රතිපත්ති ප්‍රකාශනය තුළින්ද මෙවැනි එකඟතා වෙනුවෙන් ඉඩකඩ විවෘත බවද මන්ත්‍රීවරයා අද දෙරණට වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11012", "Category": null, "Parent URL": null}