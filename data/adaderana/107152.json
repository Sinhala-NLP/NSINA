{"Source": "Adaderana", "Timestamp": "April 1, 2019 03:24 pm", "Headline": "හමුදාව යටතේ පවතින ඉඩම් කඩිනමින් නිදහස් කරන්න", "News Content": "උතුරු පළාත් ආණ්ඩුකාරවර ආචාර්ය සුරේන් රාඝවන් මහතා යාපනය වලිකාමම් උතුරු ප්‍රදේශයේ වර්තමාන තත්ත්වය දැන ගැනීම සඳහා, ඊයේ (31) එම ප්‍රදේශයේ සංචාරයක යෙදුණි. මෙම සංචාරයේ අරමුණ වූයේ ජිනිවාහි පැවති එක්සත් ජාතීන්ගේ මානව හිමිකම් සැසිවාරයෙන් පසුව දැනට ආරක‍ෂක හමුදාව යටතේ පාලනයවන මහජනතාව සතු ඉඩම් නිදහස් කිරීම කඩිනම් කිරීමයි. එසේම ආරක‍ෂක හමුදාව විසින් ජනතාවවෙත මේවන විටත් නිදහස්කරන ලද ඉඩම් වල පුනරුත්ථාපන සහ සංවර්ධන කටයුතු ද ඔහු විසින් නිරීක‍ෂණය කරන ලදී. ඔහු ප්‍රදේශයේ ජනතාවගේ අවශ්‍යතාවයන් පිළිබඳවද දැන ගත්හ. එසේම වලිකාමම් උතුරේ අධි ආරක‍ෂිත කලාපයේ පිහිටා ඇති මයිලඩ්ඩිකනික්කායිමාදා දේවස්ථානයද ඒ ආශ්‍රීත පාසැලද මයිලඩ්ඩි රෝමානුක තෝලික පාසැලද බැලීමට ගිය අතර එම ස්ථානවල වර්තමාන තත්ත්වය ඔහුගේ නිරීක‍ෂණයට භාජනය විය. මෙම ස්ථාන සහ අධිආරක‍ෂිත කලාපයේ පිහිටි අනිකුත් පෞද්ගලික ඉඩම් නිදහස් කිරීම පිළිබඳව ආරක‍්ෂක හමුදවේ නිලධාරීන් සමඟ ආණ්ඩුකාරවරයා සාකච්ඡා කරන ලදී. ආරක්ෂක හමුදාව යටතේ පාලනයවන වලිකාමම් උතුරු ප්‍රදේශයේ තවත් අක්කර 400ක් පමණ නිදහස් කිරීමට අවශ්‍ය පියවර ගෙන ඇති බව මෙම අවස්ථාවේදී ආරක‍ෂක හමුදාව විසින් පවසන ලදී. අවශ්‍ය ප්‍රතිපාදන ලද විගස මෙම ඉඩම් ජනතාව වෙත භාරදෙන බවද ඔවුන් විසින් මෙහිදී සඳහන් කළහ. ඉන් අනතුරුව, ආණ්ඩුකාරවරයා මෑතකදී ආරක‍ෂක හමුදාව විසින් නිදහස් කරන ලද මයිලඩ්ඩි උතුර ප්‍රදේශයට සංචාරයකළ අතර පවතින තත්ත්වය නිරීක‍ෂණය කළේය. වලිකාමම් උතුර නැවත පදිංචිකරවීමේ සංගමයේ සභාපති ගුණබාලසිංහම් සහ ග්‍රාමීය සංවර්ධන සමිතියේ උරුතිරමූර්ති යන මහත්වරුන් සමඟ සාකච්ඡා කර ජනතාව මුහුණ දෙන ගැටළු සහ ඔවුන්ගේ අවශ්‍යතාවයන් හඳුනා ගත්හ. එසේ මමයිලඩ්ඩි ධීවර වරාය බැලීමටද ගිය අතර එහි සංවර්ධන කටයුතු කෙරෙහිද ඔහුගේ අවධානය යොමුවිය. මෙම ධීවර වරායට මුල් ගල තබන ලද්දේ ජනාධිපති මෛත්‍රීපාල සිරිසේන මහතා විසිනි. අවසාන වශයෙන්, ඔහු මෑතකදී නිදහස්කරන ලද ආරෝග්‍යාමාදා දේවස්ථානය සහ එහි සංවර්ධන කටයුතු නිරීක‍ෂණය කළ අතර ජනතාව සමග ද සුහද සාකච්ඡාවකට එක් විය.", "URL": "https://sinhala.adaderana.lk/news.php?nid=107152", "Category": null, "Parent URL": null}