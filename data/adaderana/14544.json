{"Source": "Adaderana", "Timestamp": "March 1, 2011 11:42 am", "Headline": "කෆීර් යානා අනතුරින් එක් නියමුවෙක් මියයයි", "News Content": "ගුවන් හමුදාවට අයත් කෆීර් යානා දෙකක් එකිනෙක ගැටීමෙන් සිදුවූ අනතුරින් එක් ගුවන් නියමුවකු මරණයට පත්ව ඇති බවත්, අනෙක් නියමුවාගේ ජීවිතයට හානියක් සිදුවී නොමැති බවත් ගුවන් හමුදා රෝහල් ආරංචි මාර්ග සඳහන් කරයි. බලඝණ නායක වජිර ජයකොඩි මහතා මෙසේ දිවිගලවා ගැනීමට සමත්ව ඇති අතර බලපන්ති ලුතිනන් මොනාත් පෙරේරා මහතා කෆීර් යානා අනතුරේ දී මියගිය බව ගුවන් හමුදා ආරංචි මාර්ග සඳහන් කරනු ලැබීය. අද(01) පෙරවරුවේ පෙරහුරුවක් අතරතුර මෙම අනතුර සිදුව ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩි විජේසූරිය මහතා පැවසුවේය. ගම්පහ දිස්ත්‍රික්කයේ වාරණ ප්‍රදේශයේ ඉහළ අහසේ දී මෙම අනතුර සිදුව ඇති බව සදහන්ය.", "URL": "https://sinhala.adaderana.lk/news.php?nid=14544", "Category": null, "Parent URL": null}