{"Source": "Adaderana", "Timestamp": "September 15, 2012 08:50 am", "Headline": "ඔස්ට්‍රේලියාවට පලායන සරණාගතයින් දුපතකට ගෙන යයි", "News Content": "ඔස්ටේ‍්‍රලියාවට පැමිණි ශ‍්‍රී ලාංකික නීති විරෝධී සංක‍්‍රමණිකයින් පිරිසක් එරට නාවුරු දූපත වෙත රැගෙන ගොස් තිබේ. ඔස්ටේ‍්‍රලියාවට පැමිණෙන සරණාගතයින් නාවුරු වෙත ගෙන යාමට එරට රජය ගත් තීරණයට පසුව නාවුරු වෙත ගෙන ගිය ප‍්‍රථම සරණාගතයින් කණ්ඩායම මෙය බව සඳහන්ය. මෙම සරණාගතයින් පිරිසට ශ‍්‍රී ලාංකික සරණාගතයින් 30 දෙනෙකු අයත් වූ බව ඔස්ටේ‍්‍රලියාවේ ආගමන හා පුරවැසිභාවය පිළිබඳ අමාත්‍ය ක‍්‍රිස් බෝවන් පවසයි. එරට පැවති මාධ්‍ය හමුවක දී ඔහු මේ බව ප‍්‍රකාශ කර ඇතැයි සඳහන්ය. මෙම සරණාගතයින් කොපමණ කලක් නාවුරු හි රඳවා තබන්නේ ද යන්න පිළිබඳ එහිදී මාධ්‍යවේදියෙකු අමාත්‍යවරයාගෙන් ප‍්‍රශ්න කර තිබේ. අදාළ සරණාගතයින් සම්බන්ධයෙන් අවශ්‍ය නෛතික හා සෙසු ක‍්‍රියාමාර්ග ගන්නා තෙක් ඔවුන් එහි රඳවා තබන බව ඊට ප‍්‍රතිචාර දක්වමින් ක‍්‍රිස් බෝවන් අමාත්‍යවරයා පවසා ඇත.", "URL": "https://sinhala.adaderana.lk/news.php?nid=27423", "Category": null, "Parent URL": null}