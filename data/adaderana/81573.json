{"Source": "Adaderana", "Timestamp": "December 16, 2017 09:38 am", "Headline": "ශ්‍රී ලංකාව සහභාගීවූ T 10 තරඟයේ විශේෂ අවස්ථා (විඩියෝ සහිතයි)", "News Content": "දිනේෂ් චන්දිමාල් ගේ නායකත්වයෙන් ඊයේ (15) දිනයේ සිය පළමු T 10 තරඟාවලියට ශ්‍රී ලංකා කණ්ඩායම සාජා හි දී Pakhtoons කණ්ඩායමට එරෙහිව තරඟ කළේය. ප්‍රථමයෙන් පන්දුවට පහරදුන් Pakhtoons කණ්ඩායමපන්දුවාර 10 අවසානයේ කඩුලු 6 ක් දැවී ලකුණු 111ක් රැස් කළ අතර පිළිතුරු ඉනිම ක්‍රීඩා කළ ශ්‍රී ලංකාව වෙනුවෙන් වනිදු හසරංග ලකුණු 31 ක් රැස් කිරීමට සමත් විය. කෙසේ වෙතත් පන්දුවාර 10 අවසානයේ කඩුලු 7 ක් දැවී ශ්‍රී ලංකාව රස්කරගත්තේ ලකුණු 87 ක් පමණයි. ඒ අනුව එම තරඟයේ ජයග්‍රහණය ලකුණු 27 කින් Pakhtoons කණ්ඩායමට හිමි විය. ඊයේ තරඟයේ ශ්‍රී ලංකාව වෙනුවෙන් අගනා පන්දු යැවීමක නිරත වූ විශ්ව ප්‍රනාන්දු යැවූ පන්දු දෙකකට Pakhtoons කණ්ඩායමේ කඩුලු දෙකක් එක පෙලට බිඳ වැටුණු අවස්ථාව වෙත බොහෝ දෙනෙකුගේ අවධානය යොමු විය.", "URL": "https://sinhala.adaderana.lk/news.php?nid=81573", "Category": null, "Parent URL": null}