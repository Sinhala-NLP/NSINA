{"Source": "Adaderana", "Timestamp": "September 8, 2013 08:13 am", "Headline": "තැපැල් ඡන්දය හෙට හා අනිද්දා", "News Content": "උතුරු, මධ්‍යම සහ වයඹ පළාත් සභා මැතිවරණයට අදාළ නිල ඡන්ද දැන්විම් පත්‍රිකා බෙදාහැරීමේ විශේෂ දිනයක් ලෙස අද (08) දිනය නම් කර තිබේ. නියෝජ්‍ය තැපැල්පති ඩබ්ලිව්.ඒ.ජි.වික්‍රමසිංහ මහතා සඳහන් කළේ අද දිනය පුරා පළාත් තුනට අදාළ නිල ඡන්ද දැන්වීම් පත්‍රිකා බෙදාහැරීම සිදුකරන බවය. මේ වන විට මැතිවරණයට අදාළ නිල ඡන්ද දැන්වීම් පත්‍රිකා සියයට 65ක් පමණ බෙදා අවසන් බව තැපැල් දෙපාර්තමේන්තුව සඳහන් කළේය. ලබන 13 වන දින දක්වා නිල ඡන්ද දැන්වීම් පත්‍රිකා බෙදාහැරීමේ කටයුතු සිදුකිරීමට නියමිතය. 13 වන දිනෙන් පසු ද නිල ඡන්ද දැන්වීම් පත්‍රිකා නොලැබුණු පුද්ගලයෙක් වෙතොත් තම ප්‍රදේශයේ තැපැල් කාර්යාලයට ගොස් අනන්‍යතාව ඔප්පු කර නිල ඡන්ද දැන්වීම් පත්‍රිකා ලබා ගැනීමට අවස්ථාව හිමිවන බව තැපැල් දෙපාර්තමේන්තුව පවසයි. මේ අතර තැපැල් ඡන්ද විමසීමට අදාළ නිල රක්ෂණ පැකට් රාජ්‍ය ආයතන වෙත ලබාදීමේ කටයුතු මේ වන විට අවසන් කර ඇති බව නියෝජ්‍ය තැපැල්පති ඩබ්ලිව්.ඒ.ජි.වික්‍රමසිංහ මහතා වැඩිදුරටත් සඳහන් කළේය. තැපැල් ඡන්ද විමසීම හෙට සහ අනිද්දා සිදුකිරීමට නියමිතය.", "URL": "https://sinhala.adaderana.lk/news.php?nid=37227", "Category": null, "Parent URL": null}