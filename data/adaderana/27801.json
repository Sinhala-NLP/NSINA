{"Source": "Adaderana", "Timestamp": "September 27, 2012 05:22 pm", "Headline": "දිවිනැගුමට ඌවෙනුත් තල්ලුවක්", "News Content": "දිවිනැගුම පනත් කෙටුම්පත වැඩි ඡන්දයෙන් අද (27) ඌව පළාත් සභාව තුළ සම්මත වී තිබේ. පනතට පක්ෂව ඡන්ද 17 ක් ලැබුණු අතර විපක්ෂව ලැබුනේ ඡන්ද 6 ක් පමණි. ආණ්ඩු පක්ෂයේ පැමිණ සිටි මැති ඇමතිවරුන් පනතට පක්ෂව ඡන්දය ලබා දුන්නේය. එක්සත් ජාතික පක්ෂය සහ ජනතා විමුක්ති පෙරමුණ පනතට විරුද්ධව ඡන්දය ලබා දුන් බව අද දෙරණ වාර්තාකරු සඳහන් කළේය. දිවි නැගුම පනත් කෙටුම්පත අද දිනයේ දී ඌව පළාත් ප්‍රධාන අමාත්‍ය ශෂීන්ද්‍ර රාජපක්ෂ මහතා විසින් සභාවට ඉදිරිපත් කෙරිණි. පසුගිය 25 වනදා දිවිනැගුම පනත් කෙටුම්පත බස්නාහිර පළාත් සභාව තුළ සම්මත වූයේ වැඩි ඡන්ද 40 කිනි.", "URL": "https://sinhala.adaderana.lk/news.php?nid=27801", "Category": null, "Parent URL": null}