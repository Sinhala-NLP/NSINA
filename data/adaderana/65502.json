{"Source": "Adaderana", "Timestamp": "October 29, 2016 09:28 am", "Headline": " අනවසර ඉදි කිරීම් කළ 2ට වැඩ වරදියි", "News Content": "තිස්සමහාරාම, නිමලව රක්ෂිතයේ අනවසර ඉදි කිරීම් කටයුත්තක නිරතවෙමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.කැළෑව එළි කර අදාළ අනවසර ඉදි කිරීම් සිදුකරමින් සිටියදී පොලිස් විශේෂ කාර්ය බලකා නිලධාරීන් විනින් ඔවුන් අත්අඩංගුවට ගෙන ඇති බව සඳහන්ය.සැකකරුවන් සතුව තිබී ඉදි කිරීම් සඳහා යොදාගත් උපකරණ කිහිපයක්ද සොයාගෙන තිබේ.සැකකරුවන් වැඩිදුර විමර්ශන සඳහා ලුණුගම්වෙහෙර අඩවි වන කාර්යාලය වෙත බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=65502", "Category": null, "Parent URL": null}