{"Source": "Adaderana", "Timestamp": "September 19, 2011 11:46 am", "Headline": "මැතිව්ස් කුළුදුල් ටෙස්ට් ශතකය ලබයි", "News Content": "ඕස්ට්‍රේලියාවට එරෙහිව සිය ටෙස්ට් ක්‍රිකට් දිවියේ කුළුදුල් ශතකය වාර්තා කිරීමට ඇන්ජලෝ මැතිව්ස් සමත්ව තිබේ. සංචාරක ඕස්ට්‍රේලියානු කණ්ඩායම හා ශ්‍රී ලංකා කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ සිව්වන දිනය වන අද(19) දිනයේ මෙසේ සිය කුළුදුල් ටෙස්ට් ශතකය ලබාගැනීමට මැතිව්ස් සමත් විය. සිය පළමු ඉනිම ක්‍රීඩා කළ ශ්‍රී ලංකා කණ්ඩායම පන්දු වාර 174 ක් තුළ සියලුදෙනා දැවී ලකුණු 473 ක් ලබා ගත්තේය. ඕස්ට්‍රේලියානු කණ්ඩායමට පළමු ඉනිම සඳහා සියල්ලන් දැවී ලබා ගත හැකි වූයේ ලකුණු 316ක් පමණි. මේ වනවිට ශ්‍රී ලංකා කණ්ඩායම ඕස්ට්‍රේලියාවේ පළමු ඉනිමට වඩා ලකුණු 157 ක් ඉදිරියෙන් සිටියි.", "URL": "https://sinhala.adaderana.lk/news.php?nid=18823", "Category": null, "Parent URL": null}