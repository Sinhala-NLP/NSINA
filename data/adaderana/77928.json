{"Source": "Adaderana", "Timestamp": "September 23, 2017 03:20 pm", "Headline": "අල්ලස් ගත් සුරාබදු  නිළධාරියා අත්අඩංගුවට", "News Content": "අල්ලස් ලබා ගැනිමේ චෝදනා මත සුරාබදු දෙපාර්තමේන්තුවේ නිළධාරියෙකු අත්අඩංගුවට ගෙන තිබේ. අළුත්ගම සුරාබදු කාර්යාලයට අනුයුක්තව සේවය කළ සුරාබදු නිළධාරියෙකු මෙලෙස අත්අඩංගුවට ගත් බව අල්ලස් හෝ දුෂණ චෝදනා විමර්ශන කොමිසන් සභාව සඳහන් කළේය. බේරුවල ප්‍රදේශයේ පවත්වාගෙන ගිය ගංජා ව්‍යාපාරයක් සම්බන්ධයෙන් නීති මඟින් කටයුතු නොකර සිටීමට අදාල සුරාබදු නිළධාරියා විසින් අල්ලස් ලබා ගෙන ඇති බව වාර්තා වේ. සුරාබදු නිළධාරි විසින් ඒ සදහා රුපියල් 50,000ක මුදල් අල්ලස් වශයෙන් ඉල්ලා ඇති අතර ඉන් රුපියල් 20,000ක මුදලක් ව්‍යාරිකයා විසින් ලබාදී තිබේ. ඉතිරි රුපියල් 30,000ක මුදල ලබාගැනීමට යාමේදී අදාල සුරාබදු නිළධාරියා අත්අඩංගුවට ගත් බව අල්ලස් හෝ දුෂණ චෝදනා විමර්ශන කොමිසන් සභාව ප්‍රකාශ කළේය. විමර්ශනවලින් අනතුරුව අදාල සැකකරු කළුතර මහේස්ත්‍රාත් අධිකරණයට ඉදිරිපත් කිරිමෙන් පසු සැප්තැම්බර් මස 28 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=77928", "Category": null, "Parent URL": null}