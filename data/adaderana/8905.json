{"Source": "Adaderana", "Timestamp": "June 9, 2010 11:14 am", "Headline": "නිවාස කැඩුවට මූලික අයිතිවාසිකම් පෙත්සමක්", "News Content": "කොම්පඤ්ඤවීදීය ප්‍රදේශයේ නිවාස කඩා ඉවත් කිරීමට එරෙහිව මූලික අයිතිවාසිකම් පෙත්සමක් ගොනු කර තිබේ. නිවාස හිමියන් 17 දෙනෙකු විසින් ශ්‍රේෂ්ඨාධිකරණය හමුවේ මෙම මුලික අයිතිවාසිකම් පෙත්සම ගොනු කර ඇති බව සඳහන් වේ. මෙම පෙත්සමෙන් වගඋත්තරකරුවන් ලෙස නාගරික සංවර්ධන අධිකාරියේ සභාපතිවරයා ඇතුළු පුද්ගලයින් හත් දෙනෙකු නම් කර තිබෙනවා. පෙත්සම්කරුවන් මෙම මුලික අයිතිවාසිකම් පෙත්සමින් දැනුම් දෙන්නේ පුර්ව දැනුම් දීමකින් තොරව සිය නිවාස කඩා ඉවත් කිරීම නිසා තමන්ට නිදහසේ ජීවත් වීමට තිබු මූලික අයිතිවාසිකම උල්ලංඝණය වී ඇති බවයි. කඩා ඉවත් කළ නිවාස වෙනුවට විකල්ප නිවාස ලබාදෙන ලෙසත් , එතෙක් ජීවත් වීම සඳහා තාවකාලික නිවාස ලබාදෙන ලෙසත් වගඋත්තරකරුවන්ට නියෝග කරන ලෙස පෙත්සම්කරුවන් මෙම මූලික අයිතිවාසිකම් පෙත්සමින් ඉල්ලා සිටියි.", "URL": "https://sinhala.adaderana.lk/news.php?nid=8905", "Category": null, "Parent URL": null}