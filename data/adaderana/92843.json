{"Source": "Adaderana", "Timestamp": "July 19, 2018 02:27 pm", "Headline": "මත්තල ගිවිසුම අවුරුදු 40 කට වලංගු වෙනවා", "News Content": "මත්තල ගුවන් තොටුපළ සම්බන්ධයෙන් මේ වසර අවසාන වන විට සාකච්ඡා අවසන් කිරීමට බලාපොරොත්තු වන බවත් මත්තල ගිවිසුම අවුරුදු 40 කට වලංගු වන බව මුදල් රාජ්‍ය අමාත්‍ය එරාන් වික්‍රමරත්න මහතා පවසයි. අද (19) කොළඹ පැවති මාධ්‍ය හමුවකට එක්වෙමින් ඒ මහතා මේ බව ප්‍රකාශ කළේය. මත්තල ගුවන් තොටුපළේ මාසික ආදායම රුපියල් ලක්ෂ 65 ක් බවත් වියදම රුපියල් ලක්ෂ 2900 ක් බවද ඒ මහතා ප්‍රකාශ කළේය. මෙහි එක් වාරිකයක් ගෙවීම සඳහා රුපියල් බිලියන 1.7 ක් වැය වය බවත් එවැනි වාරික තුනක් මේ වන විට ගෙවා අවසන් කර ඇති බවද මුදල් රාජ්‍ය අමාත්‍ය එරාන් වික්‍රමරත්න මහතා ප්‍රකාශ කළේය. ඉන්දියා හා ශ්‍රී ලංකා රජයේ මැදිහත්වීමෙන් සමාගමක් පිහිටුවා ඉන්දියාවට 70% ක් හා ශ්‍රී ලංකාවට 30% ක් වශයෙන් ලබාදෙන බවත් ලාභය ලැබෙන විට එහි අනෙක් පැත්ත සිදුවන බවද ඒ මහතා පැවසීය.", "URL": "https://sinhala.adaderana.lk/news.php?nid=92843", "Category": null, "Parent URL": null}