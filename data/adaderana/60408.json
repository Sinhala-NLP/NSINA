{"Source": "Adaderana", "Timestamp": "May 23, 2016 09:58 am", "Headline": " කුසල් ජනිත් ටෙස්ට් සංචාරයට කැඳවයි", "News Content": "ශ්‍රී ලංකා ක්‍රිකට් කණ්ඩායමේ සුපිරි පිතිකරුවෙකු වන කුසල් ජනිත් පෙරේරා එංගලන්ත ටෙස්ට් සංචාරය සඳහා කැඳවා තිබේ.ආබාධයකට ලක්ව සිටින ධම්මික ප්‍රසාද් වෙනුවට කුසල් ජනිත් මෙලෙස ශ්‍රී ලංකා සංචිතයට කැඳවා ඇති බව වාර්තා වෙයි.කුසල් ජනිත් පෙරේරාට එල්ල වූ තහනම් උත්තේජක හේතුවෙන් ඔහු පසුගිය දෙසැම්බර් මාසයේ සිට ටෙස්ට් සහ එක්දින තරගවලින් ඉවත්ව සිටි අතර එම චෝදනාවලින් නිදහස් වීමත් සමග ඔහු මෙලෙස එංගලන්ත සංචාරය සඳහා කැඳවා තිබේ.කඩුලු රකින්නෙකු සහ ටෙස්ට් තරගවල අංක 07 පිතිකරුවා ලෙස ක්‍රීඩා කරන කුසල් ශ්‍රී ලංකා කණ්ඩායම වෙනුවෙන් ටෙස්ට් තරඟ 03කට සහභාගී වී තිබේ.ඉන් තරග 02කදී කුසල් අර්ධ ශතක ලබාගෙන තිබේ.", "URL": "https://sinhala.adaderana.lk/news.php?nid=60408", "Category": null, "Parent URL": null}