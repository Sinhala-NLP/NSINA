{"Source": "Adaderana", "Timestamp": "August 27, 2015 12:30 pm", "Headline": "වෙලේ සුදාගේ තවත් නඩුවකට දින නියම‍වෙයි", "News Content": "සමන්ත කුමාර නොහොත් වෙලේ සූදාට, ඔහුගේ බිරිඳට සහ ඥාති සොහොයුරෙකුට එරෙහිව පවරා ඇති නඩුවක් විභාග කිරීමට කොළඹ මහාධිකරණය දින නියම කර තිබේ.මත්ද්‍රව්‍ය ජාවාරමෙන් උපයාගත් මුදල් වලින් දේපළ රැස්කළ බවට චෝදනා කරමින් අදාළ නඩුව ගොනුකර ඇති බව සඳහන්ය.ඒ අනුව නඩුව දෙසැම්බර් මස 02 වැනිදා කැඳවීමට අධිකරණය නියෝග කළ බව අද දෙරණ අධිකරණ වාර්තාකරු පැවසුවේය.හෙරොයින් මත්කුඩු ජාවාරමේ යෙදෙමින් කොළඹ සහ රාජගිරි‍ය ප්‍රදේශවල අයථා ලෙස දේපළ රැස්කළ බවට ඔවුන්ට එරෙහිව චෝදනා එල්ල වී ඇත.ඒ අනූව එම නඩුව කොළඹ මහධිකරණ විනිසුරු දේවිකා තෙන්නකෝන් මහත්මිය හමුවේ එදින කැඳවීමට නියමිතය.", "URL": "https://sinhala.adaderana.lk/news.php?nid=53493", "Category": null, "Parent URL": null}