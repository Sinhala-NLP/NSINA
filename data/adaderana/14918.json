{"Source": "Adaderana", "Timestamp": "March 18, 2011 08:01 am", "Headline": "නිදහස් සන්ධානය තවදුරටත් ඉදිරියෙන්", "News Content": "පළාත් පාලන මැතිවරණයේ මේ වන විට නිකුත් වී ඇති පළාත් පාලන ආයතන 151 ක ප්‍රතිඵල අනුව එක්සත් ජනතා නිදහස් සන්ධානය තවදුරටත් පෙරමුණේ පසුවෙයි. මෙම පළාත් පාලන ආයතන 151 න් ආයතන 129 ක බලය හිමිකර ගැනීමට එක්සත් ජනතා නිදහස් සන්ධානය සමත්ව ඇති අතර එක්සත් ජාතික පක්ෂයට හිමිව ඇත්තේ පළාත් පාලන ආයතන 7ක බලය පමණි. ඉලංගෙයි තමිල් අරසු කච්චි පළාත් පාලන ආයතන 10ක බලය අත්පත් කර ගැනීමට සමත් වීම කැපී පෙනෙන අතර ශ්‍රී ලංකා මුස්ලිම් කොංග්‍රසය ආයතන 2 ක බලය හිමිකරගෙන සිටියි.", "URL": "https://sinhala.adaderana.lk/news.php?nid=14918", "Category": null, "Parent URL": null}