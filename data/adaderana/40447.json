{"Source": "Adaderana", "Timestamp": "January 19, 2014 07:21 am", "Headline": " පීලිපැනීමෙන් දුම්රිය ප්‍රමාදයක්", "News Content": "වව්නියාව-මාතර, රජරට රැජින දුම්රිය, පූනෑව ප්‍රදේශයේදී පීලිපැනීමට ලක්ව තිබීම හේතුවෙන් අද (19)පෙරවරුවේ කොළඹ-කිලිනොච්චි දුම්රිය ධාවනය කෙරෙනුයේ මැදවච්චිය දක්වා පමණක් බව දුම්රිය දෙපාර්තමේන්තුව පවසයි. දුම්රිය පෙට්ටි 3ක් පීලිපැනීමට ලක්ව ඇති බවත්, එය හැකි ඉක්මනින් යථා තත්ත්වයට පත්කරන බවත් එම දෙපාර්තමේන්තුව කියා සිටියි. අද අලුයම 3.50ට පමණ මෙම පීලිපැනීම සිදුව ඇති බවද දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=40447", "Category": null, "Parent URL": null}