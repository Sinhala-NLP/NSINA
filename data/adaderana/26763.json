{"Source": "Adaderana", "Timestamp": "August 21, 2012 11:05 am", "Headline": "තුර්කියේ බෝම්බ පිපිරීමකින් 8 දෙනෙකු මරුට", "News Content": "තුර්කියේ ගිනිකොනදිග ප්‍රදේශයට එල්ල වු බෝම්බ ප්‍රහාරයකින් පුද්ගලයින් 8 දෙනෙකු ජීවිතක්ෂයට පත්වී තිබේ. තවත් විශාල පිරිසක් තුවාල ලබා ඇති බව විදෙස් මාධ්‍ය වාර්තා පවසයි. ගිනිකොනදිග තුර්කියේ ගසියන්ටෙප් නගරයේ පොලිස් ස්ථානයක් ආසන්නයේ මෙම පිපිරීම සිදුව ඇත. මෙය සිරියානු දේශසීමාවට අයත් නගරයක් බව වාර්තා වේ. මෝටර් රථයක අටවා තිබු බෝම්බයක් මෙලෙස පුපුරාගොස් ඇති බව එරට පොලීසිය සැක පල කරයි. බෝම්බ පිපිරීමත් සමඟ එම ස්ථානයේ තිබු වාහන රැසක් ගිනිගෙන ඇති බව සිද්ධිය ඇසින් දුටුවන් විදෙස් මාධ්‍ය වෙත පවසා ඇත.", "URL": "https://sinhala.adaderana.lk/news.php?nid=26763", "Category": null, "Parent URL": null}