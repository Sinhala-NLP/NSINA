{"Source": "Adaderana", "Timestamp": "February 19, 2011 04:08 pm", "Headline": "නායකත්වයට එකම සුදුස්සා රනිල් වික්‍රමසිංහ පමණයි", "News Content": "එක්සත් ජාතික පක්ෂයේ නායකත්වය සඳහා සුදුසු එකම පුද්ගලයා රනිල් වික්‍රමසිංහ මහතා පමණක්ම බව එම පක්ෂයේ පාර්ලිමේන්තු මන්ත්‍රී ආර්. යෝගරාජන් මහතා පවසයි. එමෙන්ම ශ්‍රී ලංකාව සංවර්ධනය කරා ගෙන යා හැකි එකම නායකයා ඔහුම පමණක් බව යෝගරාජන් මහතා ප්‍රකාශ කරයි. මෙරට ජනතාවගේ ගැටලු වලට සහ ද්‍රවිඩ ජනතාවගේ ගැටලු විසඳීම සඳහා දායකත්වය ලබාදිය හැකිවන්නේද වික්‍රමසිංහ මහතාට පමණක් බව අද දෙරණ කළ විමසීමකදී ඔහු සඳහන් කළේය. එමනිසා එක්සත් ජාතික පක්ෂයේ තනතුරු වල වෙනසක් සිදුවුවද තමන් රනිල් වික්‍රමසිංහ මහතාට සහය දක්වන බව හෙතෙම කියා සිටියේය. කෙසේවුවද පක්ෂ නායකත්වය කිනම් පුද්ගලයෙකුට හිමිවුවද ඔහු විසින් කටයුතු කළ යුත්තේ පක්ෂයේ ප්‍රතිපත්ති වලට අනුකූලව බව යෝගරාජන් මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14332", "Category": null, "Parent URL": null}