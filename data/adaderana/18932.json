{"Source": "Adaderana", "Timestamp": "September 24, 2011 10:38 am", "Headline": "කො‍ල්ලුපිටියේ ආගමික මධ්‍යස්ථානයකට එරෙහිව උද්ඝෝෂණයක්", "News Content": "කො‍ල්ලුපිටිය ප්‍රදේශයේ සුපිරි වෙළඳ සංකීර්ණයක පවත්වාගෙන යන ආගමික මධ්‍යස්ථානයකට එරෙහිව පිරිසක් උද්ඝෝෂණයක නිරතව සිටියි. භික්ෂූන් වහන්සේ නමක ඇතුළු පිරිසක් මෙම උද්ඝෝෂණයේ නිරතවන බව අද‍දෙරණ වාර්තාකරු පැවසුවේය. එහි රැදී සිටින පුද්ගලයින් අත්අඩංගුවට ගන්නා ලෙස අදාළ වෙළඳ සංකීර්ණයේ තුන්වන මහලේ පවත්වාගෙන යන මෙම මධ්‍යස්ථානයේ දොරටුව අසලට පැමිණි උද්ඝෝෂකයින් ප්‍රකාශ කරයි. එම මධ්‍යස්ථානය මගින් ආගමික ප්‍රචාර සිදුකරන මුවාවෙන් විවිධ අකටයුතුකම් සිදුකෙරෙන බවට උද්ඝෝෂකයින් ‍චෝදනා කරයි. මේ වන විට පොලිස් නිලධාරීන් ද අදාළ ස්ථානයට පැමිණ සිද්ධිය සමථයකට පත්කිරීම සඳහා උත්සාහ දරමින් සිටින බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=18932", "Category": null, "Parent URL": null}