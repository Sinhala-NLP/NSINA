{"Source": "Adaderana", "Timestamp": "August 13, 2018 08:48 am", "Headline": "මධ්‍යම කඳුකරයට හමා ගිය සුළඟකින් විදුලිය බිඳ වැටෙයි", "News Content": "මධ්‍යම කඳුකරයේ බටහිර බැවුම් ප්‍රදේශ හරහා අද(13) අලුයම හමා ගිය දැඩි සුළඟකින් අධි බලැති විදුලි රැහන් පද්ධති ගණනාවකට දැඩි අලාභ හානි සිදු වි ඇති බව විදුලි බල මණ්ඩලය පවසයි. පවතින දැඩි සුලං හේතුවෙන් අධි බලැති විදුලි රැහන් පද්ධති අසල තිබෙන විශාල ගස්වල අතු විදුලි රැහන් පද්ධතියට කඩා වැටිම නිසා විදුලි කණුද කඩා වැටි ඇති බව හැටන් විදුලි පාරිභෝගික සේවා මධ්‍යස්ථානය කියා සිටියේය. විදුලි රැහන් පද්ධතිය කඩා වැටිම නිසා ප්‍රදේශ රැසකට විදුලිය ඇණ හිට ඇති බවත් , බිඳ වැටි ඇති විදුලි බලය යලිත් ලබා දිමට කටයුතු කරමින් සිටින බව හැටන් විදුලි පාරිභෝගික සේවා මධ්‍යස්ථානයේ නිලධාරියෙකු කියා සිටියේය. විදුලි රැහන් පද්ධතියට අමතරව දුරකථන රැහන් පද්ධති වලටද දැඩි අලාභ හානි සිදු වි ඇති අතර, දැඩි සුලංගත් සමඟ කඩින් කඩ මධ්‍යම කදුකරයේ බටහිර බැවුම් ප්‍රදේශවලට අධික වර්ෂාවද පතිත විම නිසා ජන ජිවිතයට ගැටළු රැසක් මතු වි ඇත.", "URL": "https://sinhala.adaderana.lk/news.php?nid=94318", "Category": null, "Parent URL": null}