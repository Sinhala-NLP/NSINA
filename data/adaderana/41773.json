{"Source": "Adaderana", "Timestamp": "March 13, 2014 03:08 pm", "Headline": "සුව අමාත්‍යංශය දත් ගැන හිතයි", "News Content": "දරුවන්ගේ මුඛයේ ඇති චාර්වක දත් ආරක්ෂා කිරිම සඳහා සෞඛ්‍ය අමාත්‍යංශය විසින් විශේෂ වැඩපිළිවෙළක් ආරම්භ කර තිබේ. ‘‘චාර්වක සුරකිමු” නමින් ක්‍රියාත්මක මෙම විශේෂ වැඩපිළිවෙළ පාසල් ආශ්‍රිතව ක්‍රියාත්මක කරන බව සෞඛ්‍ය අමාත්‍යංශය සඳහන් කළේය. මෙම වැඩපිළිවෙළේ සමාරම්භක වැඩසටහන කොළඹ නාලන්දා විද්‍යාලයේදී සෞඛ්‍ය අමාත්‍ය මෛත්‍රිපාල සිරිසේන මහතාගේ ප්‍රධානත්වයෙන් අද (13) සිදුකෙරුණි. චාර්වක දත්, මිනිස් සිරුරට අත්‍යාවශ්‍යම දත් වර්ගය වන අතර වර්තමානයේ පාසල් දරුවන්ගෙන් බහුතරයක් චාර්වක දත් දිරායාමේ අවදානමට මුහුණ දී සිටින බව සඳහන්ය. පාසල් අවධියේ දී දරුවන්ගෙන් සියයට 60ට වැඩි පිරිසකගේ මුඛයේ දත් 4ක් පමණ දිරාපත් වන බවට හඳුනාගෙන ඇති බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=41773", "Category": null, "Parent URL": null}