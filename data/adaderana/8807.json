{"Source": "Adaderana", "Timestamp": "June 4, 2010 02:33 pm", "Headline": "ඡන්දෙ නොලැබුනත් සුරාවට විරුද්ධයි -රාජිත", "News Content": "තුන්වන ලෝකයේ රටවල් අතරින් වැඩිම මත්පැන් භාවිතයක් ඇත්තේ ශ්‍රී ලංකාවේ බව ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. විදේශ ආක්‍රමණ හේතුවෙන් මත් උවදුර රට ගිලගත් බව අමාත්‍යවරයා පෙන්වාදෙයි. මත්උවදුර සම්බන්ධ ප්‍රතිපත්ති විවිධ කාලවලදී වෙනස් විය නොහැකි බව රාජිත සේනාරත්න මහතා සඳහන් කළේය. ඡන්ද පදනමට බලපෑම් මතුවුව ද තමන් සෑම විටම මත්ද්‍රව්‍ය සහ මත්පැන් සඳහා විරෝධය දක්වන බව බේරුවල ප්‍රාදේශීය ලේකම් කාර්යාලයේ පැවති මත්ද්‍රව්‍ය නිවාරණ උත්සවයකට එක්වෙමින් අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=8807", "Category": null, "Parent URL": null}