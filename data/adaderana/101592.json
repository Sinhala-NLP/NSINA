{"Source": "Adaderana", "Timestamp": "December 31, 2018 04:44 pm", "Headline": "හලාවත මුහුදින් අභිරහස් බෝට්ටුවක් මතුවෙයි", "News Content": "කිසිඳු පුද්ගලයෙකු නොමැතිව පාවෙමින් තිබු අභිරහස් ධිවර යාත්‍රාවක් හලාවත ධීවරයන් පිරිසක් විසින් දැක ඇති බව අද දෙරණ වාර්තාකරු පවසයි. මේ යාත්‍රාව රුවලක ආධාරයෙන් පාවෙමින් තිබී ඇති අතර පසුව රුවල හලාවත ධීවරයන් විසින් ගලවා ඇති බව වාර්තා වෙයි. මේ යාත්‍රාවේ සඳහන්ව තිබු සියලු දේ දෙමළ අකුරින් තිබීම හේතුවෙන් මෙය ඉන්දියාවට අයත් එකක් බවට ධීවරයන් සැක කරයි. මෙය පාවෙමින්හ තිබී ඇත්තේ හලාවතට නුදුරිනි වෙරළ තීරය බව ධීවරයින් සඳහන් කළේය. යාත්‍රාවේ කිසිවෙකු නොසිටීම හේතුවෙන් යාත්‍රාව ගොඩ ගෙන ඒමට කටයුතු නොකළ බව හලාවත ධිවර දිස්ත්‍රික්කයේ සභාපති රෝෂන් ප්‍රනාන්දු මහතා සඳහන් කළේය. මෙහි පැමිණි ධීවරයන් අනතුරකට පත් වන්නට හේතුවක් නොමැති අතර මෙය කිසියම් ජාවාරමක් සඳහා යොදා ගන්නා ලද යාත්‍රාවක් විය හැකි බව හලාවත ධීවරයන් වැඩිදුරටත් පැවසීය.", "URL": "https://sinhala.adaderana.lk/news.php?nid=101592", "Category": null, "Parent URL": null}