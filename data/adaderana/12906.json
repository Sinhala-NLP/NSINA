{"Source": "Adaderana", "Timestamp": "December 17, 2010 08:22 am", "Headline": "ෆොක්ස්ගේ ශ්‍රී ලංකා ගමන කල්යයි", "News Content": "බ්‍රිතාන්‍ය ආරක්ෂක ලේකම් ලියම් ෆොක්ස්, සිය ශ්‍රී ලංකා සංචාරය කල් දමා තිබේ. ශ්‍රී ලංකාවේ හිටපු විදේශ අමාත්‍ය ලක්ෂ්මන් කදිරගාමර් මහතාගේ සමරු දේශනයකට සහභාගී වීම සඳහා ලියම් ෆොක්ස් මෙම සති අන්තයේ දී ශ්‍රී ලංකාවට පැමිණීමට සැලසුම් කර තිබුණි. එ‍හෙත් එරට විදේශ ලේකම් විලියම් හේග් ඇතුළු එරට රජයේ වැඩි පිරිසක් ෆොක්ස්ගේ මෙම සංචාරය සම්බන්ධයෙන් සිය විරෝධය පළ කරනු ලැබීය. කෙසේවෙතත් ගල්ෆ් කලාපයේ සංචාරයකට සැලසුම් කර ඇති බැවින් ලියම් ෆොක්‍ස් මෙම සංචාරය අවලංගු කළ බව බ්‍රිතාන්‍ය ආරක්ෂක ලේකම්වරයාගේ ප්‍රකාශකයෙකු සඳහන් කර ඇත. අදාළ සංචාරයේ දී නිල වශයෙන් ශ්‍රී ලංකාවට පැමිණීමට ලියම් ෆොක්ස් අපේක්ෂා කරන බව ද ඔහුගේ ප්‍රකාශකයා සඳහන් කර තිබේ. පෞද්ගලික සංචාරයක් ලෙස ලියම් ෆොක්ස් මෙරට පැමිණීමට සූදානම්ව සිටියේය.", "URL": "https://sinhala.adaderana.lk/news.php?nid=12906", "Category": null, "Parent URL": null}