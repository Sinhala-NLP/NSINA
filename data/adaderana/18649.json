{"Source": "Adaderana", "Timestamp": "September 11, 2011 03:17 pm", "Headline": "වතු සේවකයින් වැටුප් විෂමතාවට විසඳුම් ඉල්ලයි", "News Content": "පවතින වැටුප් විෂමතාවයට විසඳුම් ලබා දෙන ලෙස ඉල්ලා ලංකා වතු සේවා සංගමයේ නියෝජිතයින් පිරිසක් අද උද්ඝෝෂණයක නිරත වී තිබේ. හැටන් නගර මධ්‍යයේ එම උද්ඝෝෂණය පැවති බව අද දෙරණ වාර්තාකරු සඳහන් කරයි. උද්ඝෝෂණයට සහභාගී වූ ලංකා වතු සේවා සංගමයේ සභාපති ධම්මික ජයවර්ධන මහතා කියා සිටියේ හාම්පුතුන් මෙම ගැටලුව පිළිබඳව සාකච්ඡා කිරීමට අවස්ථාවක් ලබා නොදෙන බවයි. අදාළ ඉල්ලීම් ලබා නොදුනහොත් දැඩි වෘත්තීය සමිති ක්‍රියාමාර්ගයකට එළඹෙන බව හෙතෙම එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18649", "Category": null, "Parent URL": null}