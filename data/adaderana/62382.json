{"Source": "Adaderana", "Timestamp": "July 24, 2016 01:24 pm", "Headline": "  පකිස්ථාන-එංගලන්ත දෙවන ටෙස්ට් තරගයේ තෙවන දිනය අදයි", "News Content": "සංචාරක පකිස්ථාන කණ්ඩායම සහ එංගලන්ත කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ තෙවන දිනය අදයි.දෙවන දිනයේ තරගය නතර කරන විට සිය පළමු ඉනිම සඳහා පන්දුවට පහරදෙමින් සිටි පකිස්ථාන කණ්ඩායම කඩුලු 4ක් දැවී ලකුණු 57ක් ලබා සිටියේය.නොදැවී පන්දුවට පහරදෙමින් සිටි ශාන් මසූඩ් ලකුණු 30ක් ද මිෂ්බා උල්හක් එක් ලකුණක් ද ලබා සිටියි.මොහොමඩ් හෆීස් ලකුණු 18කට දැවී ගිය අතර රාහත් අලී ලකුණු 4කටත් අසාර් අලී සහ යුනෙස් ඛාන් එක් ලකුණකටත් දැවී ගියේය.පන්දු යැවීමේ දී එංගලන්ත කණ්ඩායමේ ක්‍රිස් වෝකස් කඩුලු 3ක් සහ බෙන් ස්ටොක්ස් එක් කඩුල්ලක් බිඳ හෙළීය.තරගයේ සියලු පළමු ඉනිම සඳහා පන්දුවට පහරදුන් එංගලන්ත කණ්ඩායම කඩුලු 8ක් දැවී ලකුණු 589ක් ලබාගත්තේය.ඒ අනුව පකිස්ථාන කණ්ඩායම පළමු ඉනිමේ දී කඩුලු 6ක් අතැතිව ලකුණු 532ක් පිටුපසින් සිටියි.", "URL": "https://sinhala.adaderana.lk/news.php?nid=62382", "Category": null, "Parent URL": null}