{"Source": "Adaderana", "Timestamp": "August 14, 2015 08:59 am", "Headline": "මැතිවරණ ප්‍රචාරක කටයුතු අද මධ්‍යම රාත්‍රියෙන් අවසන්වෙයි ", "News Content": "2015 මහ මැතිවරණයට අදාළ මැතිවරණ ප්‍රචාරක කටයුතු අද මධ්‍යම රාත්‍රි 12.00 න් අවසන්වීමට නියමිතව තිබේ.නියෝජ්‍ය මැතිවරණ කොමසාරිස් එම්.එම් මොහොමඩ් මහතා සඳහන් කළේ එම කාලයෙන් පසු කිසිදු ආකාරයක මැතිවරණ ප්‍රචාරක කටයුත්තක නිරතවිම නීතිවිරෝධි බවයි.ඒ අනුව දේශපාලන පක්ෂ සහ ස්වාධින කණ්ඩායම වල අවසන් ප්‍රචාරක රැළි අද පැවැත්වෙයි.එක්සත් ජාතික පෙරමුණේ අවසන් ප්‍රචාරක රැළිය අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් මරදාන ටවර් රඟහල අසළදී අද පස්වරුවේ පැවැත්විමට නියමිතය.එක්සත් ජනතා නිදහස් සන්ධානයේ අවසන් ජන රැළිය හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් අද කුරුණෑගලදී පැවැත්වෙයි.ජනතා විමුක්ති පෙරමුණේ නායක අනුර කුමාර දිසානායක මහතාගේ ප්‍රධානත්වයෙන් එම පක්ෂයේ අවසන් ප්‍රචාරක රැළිය අද පස්වරුවේ කොළඹ අලුත්කඩේ මංසන්දිය අසළදී පැවැත්විමට නියමිතය.", "URL": "https://sinhala.adaderana.lk/news.php?nid=53232", "Category": null, "Parent URL": null}