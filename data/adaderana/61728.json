{"Source": "Adaderana", "Timestamp": "July 3, 2016 05:31 pm", "Headline": " පළවන වාර්තා අසත්‍යයි-රැවටෙන්න එපා!", "News Content": "එක්සත් ජාතීන්ගේ සංවිධානයේ යෝජනාව සම්බන්ධයෙන් මෙරට ආණ්ඩුව සහ අමෙරිකාව සමග තමන් එකඟතාවකට එළඹ ඇති බවට පළවන වාර්තා අසත්‍ය බව දෙමළ ජාතික සන්ධානය පවසයි.නිවේදනයක් නිකුත් කරමින් එම සන්ධානය පෙන්වා දෙන්නේ තම සංවිධානය පෙර පැවැති ස්ථාවරයේ කිසිඳු වෙනසක් සිදුව නොමැති බවයි.රට තුළ සංහිදියාව ඇති කිරීම සඳහා පූර්ණ වශයෙන් කැපවන බවත්, ඒ සඳහා අනාගතයේ අවශ්‍ය සියලු පියවර ගන්නා බවත් දෙමළ ජාතික සන්ධානය පවසයි.ප්‍රතිසන්ධාන ක්‍රියාවලිය ඉදිරියට ගෙන යමින් සියලු පුරවැසියන්ට යුක්තිය හා සමානාත්මතාවය යළි තහවුරු කිරීමට මෙන්ම නොබෙදුණු ඒකීය ශ්‍රී ලංකාවක් ගොඩනැගීම තම අපේක්ෂාව බව එම සන්ධානය පවසයි.මේ හේතුවෙන් දෙමළ ජාතික සන්ධානය පිළිබඳව ගෙන යන අසත්‍ය ප්‍රචාරයන්ට නොරැවටෙන ලෙස එම සන්ධානය ඉල්ලීමක් කරයි.", "URL": "https://sinhala.adaderana.lk/news.php?nid=61728", "Category": null, "Parent URL": null}