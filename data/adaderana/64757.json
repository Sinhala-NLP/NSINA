{"Source": "Adaderana", "Timestamp": "October 6, 2016 10:07 am", "Headline": "ඇමති පෙන්නා මුදල් ගරලා", "News Content": "රජයේ ඇමතිවරයෙකු මගින් රැකියා ලබාදෙන බවට පවසා මුදල් වංචාවක් සිදු කිරීම සම්බන්ධයෙන් පුද්ගලයෙකු අත්අඩංගුවට ගෙන තිබේ.පොලීසියට ලද තොරතුරක් මත එම පුද්ගලයා අත්අඩංගුවට ගත් බව අනුරාධපුර පොලීසිය පැවසුවේය.රැකියා ලබාදෙන බවට පවසා රුපියල් 150,000ක මුදල් වංචාවක් කිරීම සම්බන්ධයෙන් සැකකරු අත්අඩංගුවට ගෙන ඇති බව සඳහන්ය.අදාළ සැකකරු පූගොඩ ප්‍රදේශයේ පදිංචි 29 හැවිරිදි අයෙකි. ඔහු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64757", "Category": null, "Parent URL": null}