{"Source": "Adaderana", "Timestamp": "February 8, 2010 09:54 am", "Headline": "වත්තලින් මළ සිරුරක්", "News Content": "වත්තල අඹගහවත්ත පාර ප්‍රදේශයේ නිවසක තිබී මියගිය පුද්ගලයෙකුගේ සිරුරක් සොයාගෙන තිබේ. වත්තල පොලිසියට ලැබුණ තොරතුරක් මත සොයාගත් මෙම මළසිරුර නරක් වී තිබු බව පොලිසිය පවසයි. මියගිය පුද්ගලයා වයස අවුරුදු 78 ක් පමණ වු අවිවාහකයෙකු බවට පොලිසිය විසින් හදුනාගෙන තිබේ. මළසිරුර පිලිබද පශ්චාත් මරණ පරීක්ෂණය ඊයේ රාගම රෝහලේදී පැවැත්විණි. මෙම මරණය මොට්ට ආයුධයකින් හිසට පහරදීමෙන් සිදුවු ඝාතනයක් බව ඉන් අනාවරණය වී ඇත. සිද්ධිය සම්බන්ධයෙන් වත්තල පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=6554", "Category": null, "Parent URL": null}