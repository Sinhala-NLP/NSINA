{"Source": "Adaderana", "Timestamp": "August 16, 2017 08:44 am", "Headline": " කොටදෙනියාවෙන්-බණ්ඩාරගමින් මළ සිරුරු 2ක් හමුවෙයි", "News Content": "කොටදෙනියාව සහ බණ්ඩාරගම ප්‍රදේශවලදී සැකකටයුතු ලෙස මියගොස් තිබූ පුද්ගල මළ සිරුරු දෙකක් හමුවී තිබේ.කොටදෙනියාව, මන්කඩ, බඩල්ගම ප්‍රදේශයේදී පුද්ගල මළ සිරුරක් සොයාගෙන ඇති අතර ඔහු 44 හැවිරිදි බඩල්ගම, අකරන්ගහ ප්‍රදේශයේ පදිංචිව සිටි අයෙකු බව පොලීසිය පැවසුවේය. මෘත ශරීරය මීගමුව රෝහලේ තැන්පත් කර ඇති අතර කොටදෙනියාව පොලීසිය මේ සම්බන්ධයෙන් වැඩිදුර විමර්ශන සිදුකරයි. මේ අතර බණ්ඩාරගම, උයන්වත්ත වැව අසළ කැලෑබද ප්‍රදේශයකදී මළ සිරුරක් සොයාගෙන ඇති අතර ඔහු 37 හැවිරිදි හොරණ, බැල්ලන්පිටිය ප්‍රදේශයේ පදිංචිව සිටි අයෙකු බව සඳහන්ය. මෘත ශරීරය හොරණ රෝහලේ තැන්පත් කර ඇති අතර බණ්ඩාරගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76350", "Category": null, "Parent URL": null}