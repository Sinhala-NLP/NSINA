{"Source": "Adaderana", "Timestamp": "February 1, 2012 09:58 pm", "Headline": "සෝමාලි කොල්ලකරුවන් භාරයේ සිටින ධීවරයින් වෙනුවෙන් මැදිහත්වන්නැයි ඉල්ලීමක්", "News Content": "සෝමාලි කොල්ලකරුවන්ගේ අත්අඩංගුවේ පසුවන ශ්‍රී ලාංකික ධීවරයින් පිරිස බේරාගැනීම සඳහා මැදිහත් වන ලෙස ධීවර අමාත්‍යාංශය දකුණු අප්‍රිකාවේ ශ්‍රී ලංකා තානාපති කාර්යාලයෙන් ඉල්ලීමක් කර තිබේ. ධීවර අමාත්‍යාංශයේ ප්‍රකාශකයෙක් කියා සිටියේ අදාළ ධීවරයින් පිරිස සෝමාලි මුහුදු සීමාවට අනවසරයෙන් ඇතුළු වී ඇති බැවින් ශ්‍රී ලංකාවට නිල මැදිහත් වීමක් සිදුකළ නොහැකි බවයි. මේ හේතුවෙන් හැකි මැදිහත්වීමක් සිදුකරන ලෙස රාජ්‍ය නොවන ආයතනවලින් සහ දකුණු අප්‍රිකාවේ ශ්‍රී ලංකා තානාපති කාර්යාලයෙන් ඉල්ලීමක් කළ බව එම ප්‍රකාශකයා සඳහන් කළේය. ධීවරයින් පිරිස මුදාහැරීම සඳහා සෝමාලි කොල්ලකරුවන් දිගින් දිගටම තර්ජන කරමින් සිටින බව අදාළ ධීවරයින් පිරිසගේ ඥාතීහු පවසති.", "URL": "https://sinhala.adaderana.lk/news.php?nid=21811", "Category": null, "Parent URL": null}