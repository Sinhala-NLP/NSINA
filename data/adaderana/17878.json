{"Source": "Adaderana", "Timestamp": "August 6, 2011 10:09 am", "Headline": "රජයේ ස්ථාවරය දැනුම් දුන්නොත් නැවත සාකච්ඡාවට සූදානම් ", "News Content": "ආණ්ඩුව සමග මෙතෙක් පැවති සාකච්ඡාවල ප්‍රගතියක් නොමැති වීම හේතුවෙන් අවසන් වරට පැවති සාකච්ඡාවේ දී ඉල්ලීම් 3 ක් ඉදිරිපත් කළ බව දෙමළ ජාතික සන්ධානය පවසයි. මෙතෙක් පැවති සාකච්ඡා සඳහා ආණ්ඩු පාර්ශවයෙන් නිසි ප්‍රතිචාරයක් නොවූ බව එම සන්ධානයේ පාර්ලිමේන්තු මන්ත්‍රී එම්.සුමන්දිරන් මහතා පැවසුවේය. රජයේ ස්ථාවරය දැනුම්දුන් පසු සාකච්ඡා ඉදිරියට ගෙනයාමට එකඟතාවය පළකළ බව ද අද දෙරණ වෙත අදහස් දක්වමින් ඔහු සඳහන් කළේය. එමෙන්ම දින 10 ක කාලයක් අදාළ ඉල්ලීම් 3 ප්‍රතිචාර දක්වන ලෙස නොදැන්වූ බවත්, සති 2 න් අදාළ ඉල්ලීම් 3 පිළිබඳ රජයේ ස්ථාවරය දැනුම්දෙන ලෙස ඉල්ලා සිටි බව ද හෙතෙම කියා සිටියේය. එම ඉල්ලීම් සති 2 න් ඉටුකළ යුතු බව නොව රජයේ ස්ථාවරය දැනුම් දෙන පමණක් ඉල්ලීමක් කළ බව ද, නමුත් අදාළ ඉල්ලීම් සම්බන්ධව මාස ගණනාවක් සාකච්ඡා කළ බව ද ඒ පිළිබඳව රජයේ ස්ථාවරය දැනුම් දෙන ලෙස ඉල්ලා සිටි බව ද සුමන්දිරන් මහතා පෙන්වාදුන්නේය. එ‍ළඹෙන සාකච්ඡාවාරය සඳහා දින ලබා දීම් ද දෙමළ ජාතික සන්ධානය ප්‍රතික්ෂේප කර ඇති අතර රජයේ ස්ථාවරය දැනුම් දීමෙන් පසු මීළඟ සාකච්ඡාව සඳහා දින යොදාගන්නා බව ද ඒ මහතා සඳහන් කළේය. එමෙන්ම තවදුරටත් රජය සමග සාකච්ඡා කිරීමට සූදානම් බවත් නමුත් ඒ සඳහා රජය සූදානම් නොමැති බව වැඩිදුරටත් අදහස් දක්වමින් හෙතෙම අවධාරණය කර සිටියේය.", "URL": "https://sinhala.adaderana.lk/news.php?nid=17878", "Category": null, "Parent URL": null}