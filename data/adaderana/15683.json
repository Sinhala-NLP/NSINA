{"Source": "Adaderana", "Timestamp": "April 25, 2011 08:41 am", "Headline": "සායි බාබාතුමාගේ දේහය පිළිබඳ අවසන් කටයුතු ලබන බදාදා", "News Content": "අභාවප්‍රාප්ත භගවාන් සත්‍ය ශ්‍රී සායි බාබාතුමාගේ දේහය පිළිබඳ අවසන් කටයුතු ලබන බදාදා(27) පැවැත්වීමට තීරණය කර තිබේ. ඉන්දීය ආන්ද්‍රා ප්‍රදේශ් ප්‍රධාන අමාත්‍ය එන්.කිරන් කුමාර් ඊයේ(24) මේ බව සඳහන් කළේය. සායිබබා තුමාගේ දේහය අද(25) සහ හෙට(26) ආන්ද්‍ර ප්‍රදේශ් ප්‍රාන්තයේ පුට්ටපර්ති නගරයේ සායි කුල් වෝන්ට් ශාලාවේ තැන්පත් කර තැබෙනු ඇත. රාජ්‍ය ගෞරව සහිතව අවසන් කටයුතු සිදු කෙරෙන අතර ආන්ද්‍රා ප්‍රදේශ් ප්‍රාන්තය සිව් දින ශෝක කාලයක් ද ප්‍රකාශයට පත් කර තිබේ. ඊයේ(24) දිනයේ සිට ලක්ෂ සංඛ්‍යාත පිරිසක් සායිබාබා තුමාගේ අවසන් ගෞරව දැක් වීම සදහා පැමිණෙමින් සිටින බව වාර්තා වේ. සායි බාබා තුමන් මිලියන ගණනකට සදාචාරාත්මක සහ අර්ථවත් ජීවිතයක් ගත කිරීමට පසුබිම සැලසූ බව සායිබාබා තුමාගේ අභාවය වෙනුවෙන් ප්‍රකාශයක් නිකුත් කර ඇති ඉන්දීය අග්‍රමාත්‍ය ආචාර්ය මන් මෝහන් සිං මහතා පවසයි.", "URL": "https://sinhala.adaderana.lk/news.php?nid=15683", "Category": null, "Parent URL": null}