{"Source": "Adaderana", "Timestamp": "January 25, 2017 09:04 am", "Headline": "19න් පහළ ක්‍රිකට් තරඟ ජය ශ්‍රී ලංකාවට", "News Content": "වයස අවුරුදු 19න් පහළ සිම්බාබ්වේ කණ්ඩායම සමඟ පැවති එක්දින ක්‍රිකට් තරඟයෙන් ලකුණු 240ක ජයක් හිමි කරගැනීමට ශ්‍රී ලංකා 19න් පහළ කණ්ඩායම සමත්ව තිබේ.තරඟය දකුණු අප්‍රිකාවේ ස්ටෙලන්බොෂ් හිදී පැවැත්වීය. තරඟය ආරම්භයේදී පැවති වර්ෂාව හේතුවෙන් මුලින් පන්දුවට පහරදුන් ශ්‍රී ලංකා කණ්ඩායමේ ඉනිම පන්දුවාර 45කට සීමා විය.ඒ අනුව නියමිත පන්දුවාර 45 අවසානයේ ශ්‍රී ලංකා 19න් පහළ කණ්ඩායම කඩුලු 06ක් දැවී ලකුණු 303ක් රැස් කර ඇත.විශ්ව චතුරංග ලකුණු 103ක් ද අවිශ්ක ප්‍රනාන්දු ලකුණු 108 ද රැස්කර තිබේ.පිළිතුරු ඉනිම ක්‍රිඩා කළ සිම්බාබ්වේ 19න් පහළ කණ්ඩායමට පන්දුවාර 19යි පන්දු 03කදී සියළුදෙනා දැවී ලබාගත හැකි වූයේ ලකුණු 63ක් පමණි.පන්දු යැවීමේදී මානෙල්ක ද සිල්වා කඩුලු 03ක් දවාගෙන ඇත.", "URL": "https://sinhala.adaderana.lk/news.php?nid=68531", "Category": null, "Parent URL": null}