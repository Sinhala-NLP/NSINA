{"Source": "Adaderana", "Timestamp": "July 14, 2019 07:22 am", "Headline": "වලව මහවැලි කලාපයේ ගොවීන් 5000කට ජනපති ප්‍රධානත්වයෙන් ඉඩම් ඔප්පු", "News Content": "වලව කලාපයේ මහවැලි ගොවීන් 5000 කට ඉඩම් ඔප්පු ලබාදීම අද (14) ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු කිරීමට නියමිතයි. සෑම මහවැලි ජන පදිකයෙකුටම ඉඩම් අයිතිය ලබාදීමට ජනාධිපතිවරයාගේ මඟපෙන්වීමෙන් ක්‍රියාත්මක ජාතික වැඩසටහන යටතේ මෙම ඉඩම් ඔප්පු ලබාදීම සිදු කෙරෙයි. මෙම වැඩසටහන 2016 වසරේදී ආරම්භ කෙරුණු අතර එය මේ වන විට අවසන් අදියරට පැමිණ ඇති බව ජනාධිපති මාධ්‍ය අංශය සදහන් කළේය. මහවැලි ජනතාවගේ ජන ජීවිතය නගා සිටුවමින් ඔවුන්ගේ සුභ සාධනය සඳහා පසුගිය සිව් වසර තුළ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් වැඩසටහන් රැසක් ක්‍රියාවට නැංවූ අතර මහවැලි කලාප මතින් නිදහස් කලාප බවට පත් කිරීම වෙනුවෙන් ද මේ වන විට විශේෂ වැඩසටහන් ක්‍රියාත්මක කර තිබේ.", "URL": "https://sinhala.adaderana.lk/news.php?nid=114081", "Category": null, "Parent URL": null}