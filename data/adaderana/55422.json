{"Source": "Adaderana", "Timestamp": "November 30, 2015 04:52 pm", "Headline": "සීමා නීර්ණයේ අභියාචනා සාකච්ඡා කිරීමට සර්වපාක්ෂික රැස්වීමක්", "News Content": "සීමානීර්ණය සම්බන්ධයෙන් ඉදිරිපත් වුණු අභියාචනා සාරංශගත කර සියලු දේශපාලන පක්ෂවලට ලබාදීමට පියවර ගන්නා බව පළාත් සභා සහ පළාත් පාලන අමාත්‍ය ෆයිසර් මුස්තාපා මහතා පවසයි.අමාත්‍යවරයා සඳහන් කළේ ඒ සඳහා පත් කළ පංච පුද්ගල කමිටුවට අදාළ උපදෙස් ලබාදී ඇති බවයි.අභියාචනා සාකච්ඡා කිරීම සඳහා දෙසැම්බර් මස 11 වනදා සර්වපාක්ෂික රැස්වීමක් පවත්වන බව ෆයිසර් මුස්තාපා අමාත්‍යවරයා ප්‍රකාශ කළේය.ජනවාරි 15 වනදා වන විට සීමානිර්ණය පිළිබඳ අභියාචනා විමර්ශනය කර ඒ පිළිබඳ වාර්තාවක් ලබාදෙන ලෙසට අමාත්‍යවරයා විසින් දැනුම්දී ඇත.එළඹෙන මාර්තු මාසයේදී පළාත් පාලන මැතිවරණ කොට්ඨාස මට්ටමින් පැවැත්වීමට අපේක්ෂිතය.", "URL": "https://sinhala.adaderana.lk/news.php?nid=55422", "Category": null, "Parent URL": null}