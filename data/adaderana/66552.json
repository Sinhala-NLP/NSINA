{"Source": "Adaderana", "Timestamp": "November 30, 2016 08:21 am", "Headline": "ත්‍රිවිධ හමුදාවට පොදු සමා කාලයක්", "News Content": "නිවාඩු නොලබා සේවය පැහැර හැර සිටින ත්‍රිවිධ හමුදාවේ නිලධාරීන්ට සහ සෙසු නිලයන් සඳහා නීත්‍යානුකූලව හමුදාවෙන් ඉවත්වීමට හෙට(01) සිට පොදු සමා කාලයක් ලබා දෙන බව ආරක්ෂක අමාත්‍යංශය පවසයි.අමාත්‍යංශ ලේකම් කරුණාසේන හෙට්ටිආරච්චි මහතා සඳහන් ක‍ළේ දෙසැම්බර් මස 31 වන දා දක්වා මෙම පොදු සමා කාලය ක්‍රියාත්මක බවයි.දින 90කට වඩා නිවාඩු නොලබා සේවය මගහැර සිටින ත්‍රිවිධ හමුදා සාමාජිකයන් සේවය අතහැර ගියා සේ සළකන බව ඔහු කියා සිටියේය.එලෙස සේවයෙන් නීත්‍යානූකූල නොවන අයුරින් සේවයෙන් ඉවත්ව සිටින ශ්‍රී ලංකා යුද, ගුවන් හා නාවික හමුදාවන්හි සාමාජිකයන්ට පොදු සමා කාලය තුළ නීත්‍යානුකූලව සේවයෙන් ඉවත්වීමට හැකියාව පවතින බව ආරක්ෂක ලේකම්වරයා සඳහන් කළේය.මේ වන විට ත්‍රිවිධ හමුදාවේ නිලධාරීන් 237 දෙනෙකු සහ හමුදා සෙබලුන් 47,987කට ආසන්න පිරිසක් නීත්‍යානූකූලව ඉවත් නොවී සේවය මඟහැර සිටින බව වාර්තා වෙයි.", "URL": "https://sinhala.adaderana.lk/news.php?nid=66552", "Category": null, "Parent URL": null}