{"Source": "Adaderana", "Timestamp": "March 28, 2019 08:16 pm", "Headline": "තවත් අමාත්‍යාංශයක වැය ශීර්ෂය පරාජයට පත් වෙයි", "News Content": "9.21pm පරාජයට පත්වූ අමාත්‍යාංශ දෙකෙහි සංශෝධිත වැයශිර්ෂයන් කඩිනමින් ඉදිරිපත් කරන බව සභානායක ලක්ෂ්මන් කිරිඇල්ල මහතා ප්‍රකාශ කළේය. මහනගර සහ බස්නාහිර සංවර්ධන යන අමාත්‍යාංශයේ වැය ශීර්ෂය අද පාර්ලිමේන්තුවේදී පරාජයට පත් වුණි. මහනගර සහ බස්නාහිර සංවර්ධන යන අමාත්‍යාංශයේ ශීර්ෂයට විරුද්ධව ඡන්ද 38 ක් ලැබී තිබුණු අතර ඊට පක්ෂව ලැබී තිබුණේ ඡන්ද 24 ක් පමණක් ඒ අනුව අදාළ වැය ශීර්ෂය වැඩි ඡන්ද 14කින් පරාජයට පත්වුණි. අභ්‍යන්තර, ස්වදේශ කටයුතු පළාත් සභා හා පළාත් පාලන, මහනගර සහ බස්නාහිර සංවර්ධන යන අමාත්‍යාංශවල වැය ශීර්ෂ අද පාර්ලිමේන්තුවේදී විවාදයට ගැණුනි. එහිදී පළාත් පාලන ආයතනයක සිදු වූ බව කියන ටෙන්ඩර් අක්‍රමිකතාවක් සම්බන්ධයෙන් කථාබහට ලක්වුණි. පරාජයට පත් වු වැය ශීර්ෂය ඉදිරියේ දී පාර්ලිමේන්තුවට ඉදිරිපත් කිරීමට බලාපොරොත්තු වන බව ද සභානායක අමාත්‍ය ලක්ෂ්මන් කිරිඇල්ල මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=106926", "Category": null, "Parent URL": null}