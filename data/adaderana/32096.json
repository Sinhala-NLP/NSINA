{"Source": "Adaderana", "Timestamp": "March 4, 2013 09:20 am", "Headline": "සීමා උල්ලංඝණය කළ ධීවරයින් අධිකරණය හමුවට", "News Content": "මුහුදු සීමා උල්ලංඝණය කිරීම හේතුවෙන් අත්අඩංගුවට ගත් ඉන්දීය ධීවරයින් අද (04) කල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතය. මුහුදු සීමා උල්ලංඝණය කොට ධීවර කටයුතුවල නිරතවෙමින් සිටි ධීවරයින් 16 දෙනෙකු ඊයේ කල්පිටිය මුහුදු තීරයේ දී අත්අඩංගුවට ගනු ලැබීය. මෙහිදී ට්‍රෝලර් යාත්‍රා 3 ක් ද නාවික හමුදා භාරයට ගෙන තිබිණි. අත්අඩංගුවට ගත් මෙම ධීවරයින් වැඩිදුර විමර්ශන සඳහා කල්පිටිය පොලීසියට භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=32096", "Category": null, "Parent URL": null}