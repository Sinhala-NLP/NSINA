{"Source": "Adaderana", "Timestamp": "March 25, 2014 09:15 am", "Headline": "පුද්ගල ඝාතනයක් සම්බන්ධයෙන් 6ක් අත්අඩංගුවට ", "News Content": "තියුණු ආයුධයකින් පහරදී පුද්ගලයෙකු ඝාතනය කිරීම සම්බන්ධයෙන් පුද්ගලයින් හය දෙනෙකු අත්අඩංගුවට ගෙන තිබේ. කෑගල්ල, බිසෝවල ප්‍රදේශයේ අවන්හලක දෙපිරිසක් අතර ඇති වු ගැටුමක් අතර තුර සිදුවු පහරදීමකින් මෙම ඝාතනය සිදුව ඇති බව පොලීසිය සඳහන් කළේය. එහිදි තුවාල ලැබු තවත් කාන්තවක් ඇතුළු පුද්ගලයින් සිව් දෙනෙකු ද රෝහල් ගත කර තිබේ. සිද්ධියෙන් මියගොස් ඇත්තේ 43 හැවිරිදි බිසෝවල, ගලිගමුව ප්‍රදේශයේ පදිංචිව සිටි අයෙකි. අත්අඩංගුවට ගත් සැකකරුවන් අද(25) කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42046", "Category": null, "Parent URL": null}