{"Source": "Adaderana", "Timestamp": "April 10, 2012 09:30 am", "Headline": "සෝමාලියාවේ බෝම්බ පිපිරීමකින් 12 දෙනෙකු මරුට", "News Content": "සෝමාලියාවේ ප්‍රධාන නගරයක් වන බයිදෝහි සිදුවූ බෝම්බ පිපිරීමකින් පුද්ගලයින් 12 දෙනෙකු ජිවිතක්ෂයට පත්ව තිබේ. බයිදෝ නගරයේ වෙ‍ළෙඳ සංකීර්ණයක මෙම බෝම්බ පිපිරීම සිදුව ඇති බව විදෙස් මාධ්‍ය වාර්තා කරයි. එහිදී තවත් පුද්ගලයින් තිස්දෙනෙකු පමණ තුවාල ලබා ඇති බව වාර්තා වේ. තුවාල ලැබූ අය අතර වැඩි දෙනෙකු කාන්තාවන් සහ කුඩා ළමුන් වන බව විදෙස් මාධ්‍ය වාර්තා කරයි. වෙළෙඳ සංකීර්ණයේ කුඩා බාස්කට් කිහිපයක මෙම බෝම්බ අට‍වා තිබූ බවට තොරතුරු ලැබී තිබේ. සෝමාලියාවේ ඉස්ලාමීය ගරිල්ලා කණ්ඩායම් විසින් එල්ල කරන ප්‍රහාර පාලනය කිරීම සඳහා ඉතියෝපියානු හමුදා කණ්ඩායම් පසුගිය පෙබරවාරි මාසයේ සිට යොදවා ඇති බව වාර්තා වේ.", "URL": "https://sinhala.adaderana.lk/news.php?nid=23408", "Category": null, "Parent URL": null}