{"Source": "Adaderana", "Timestamp": "December 15, 2018 09:57 am", "Headline": "පුද්ගල ඝාතන සිද්ධියක් සම්බන්ධයෙන් 4ක් අත්අඩංගුවට", "News Content": "පූගොඩ, පුංචිමණ්ඩාවල ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පසුගිය 11 වනදා අදාල ඝාතනය සිදුව ඇති බවයි. ඝාතනය සම්බන්ධයෙන් විමර්ශන සිදුකළ කිරිඳිවැල පොලීසිය මෙම සැකකරුවන් අත්අඩංගුවට ගෙන තිබේ. ඔවුන් සතුව තිබී ඝාතනය සඳහා යොදාගත් ගිනි අවිය හා තවත් ගිනි අවියක් සහ යතුරුපැදි දෙකක් ද පොලීසිය භාරයට ගෙන ඇති බව සඳහන්ය. සැකකරුවන් කිරිඳිවැල, මුදුන්ගොඩ ප්‍රදේශයේ පදිංචි පුද්ගලයින් වන අතර ඔවුන් පූගොඩ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 20 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=100785", "Category": null, "Parent URL": null}