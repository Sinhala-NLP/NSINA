{"Source": "Adaderana", "Timestamp": "February 11, 2016 03:48 pm", "Headline": "හුසේන් කුමරුට දුන් ප්‍රතිඥාව උඩරට ගිවිසුමට සමාන පාවාදීමක්", "News Content": "හුසේන් කුමරුට ජනාධිපති හා අගමැති දුන් ප්‍රතිඥාව තුළින් 1815 උඩරට ගිවිසුමට සමාන කළ හැකි පාවාදීමක් සිදුව ඇති බව හිටපු ජනාධිපති,පාර්ලිමේන්තු මන්ත්‍රී මහින්ද රාජපක්ෂ මහතා පවසයි.මහින්ද රාජපක්ෂ මහතාගේ අත්සනින් යුතුව නිකුත් කළ නිවේදනයක මේ බව සඳහන්ය.එකී නිවේදනය පහත පරිදිය.පසුගිය වසරේ එක්සත් ජාතීන්ගේ මානව අයිතීන් කවුන්සිලය තුළ ලංකාවට එරෙහිව සම්මත වූ යෝජනාව ක්‍රියාත්මක කරන බවට මෙරටට පැමිණි එක්සත් ජාතීන්ගේ මානව අයිතීන් කොමසාරිස්වරයා ඉදිරියේ ජනාධිපතිවරයා හා අගමැතිවරයා ප්‍රතිඥා දී තිබේ. එම යෝජනාවේ විශේෂත්වය වන්නේ එය ලංකාවේ ආණ්ඩුව විසින්ද පිළිගෙන මානව හිමිකම් කවුන්සිලය තුළ ඡන්ද විමසීමකින් තොරවම සම්මත කරගෙන තිබීමයි.එක්සත් ජාතික පක්ෂිය ප්‍රමුඛ ආණ්ඩුව ලංකාවට එරෙහි මේ යෝජනාව සම්බන්ධයෙන් කටයුතු කළේද 2002 දී කුප්‍රකට සටන් විරාම ගිවිසුමට එළඹුණු ආකාරයටමය.එම යෝජනාව සම්මත වීමට පෙර ජිනීවාහි සිටි අපේ තානාපතිවරයා එය වෙනස් කිරීමට උත්සාහයක් දැරුවද ආණ්ඩුව එය නවතා එම යෝජනාව ඇමරිකාව විසින් සකස් කළ ආකාරයෙන්ම පිළිගැනීමට කටයුතු කලේය.ඇමරිකානු යෝජනාව කිසිදු වෙනසක් නැතිවම පිළිගෙන එය ලංකාව ලැබූ මහා රාජ්‍යතාන්ත්‍රික ජයග්‍රහණයක් හැටියට ජනතාව ඉදිරියේ හුවාදැක්වීමට ආණ්ඩුව උත්සාහ කළද ,සත්‍ය වශයෙන්ම එය 1815 උඩරට ගිවිසුමට සමාන කළ හැකි රට පාවාදෙන එකඟතාවයක් විය.ආණ්ඩුව ජිනීවා යෝජනාව තුළින් ක්‍රියාත්මක කිරීමට එකඟතාවයට පැමිණ තිබෙන කාරණා ගැන ජනතාවට නැවත මතක් කර දීමක් කළ යුතුය.මේ යෝජනාවේ 1,4,6,7,8 සහ 12 යන ක්‍රියාන්විත ඡේදවලට අනුව දෙමළ සිවිල් ජනතාව ඝාතනය කිරීමල ඔවුන්ට වද බන්ධන පැමිණවිම හා උතුරු ප්‍රදේශයේ හිතාමතාම ආහාර හිඟයක් නිර්මාණය කිරීම ඇතුළු යුද අපරාධ සිදු වූ බවට එක්සත් ජාතීන්ගේ මානව හිමිකම් කොමසාරිස් කාර්යාලය විසින් නිකුත් කර තිබෙන පක්ෂග්‍රාහී වාර්තාව සම්පූර්ණයෙන්ම පිළිගෙන තිබෙන අතර එකී යුද අපරාධ විභාග කිරීම සදහා විදේශීය විනිශ්චයකාරවරුන්ල පරිචෝදකයන් හා විමර්ශන නිලධාරීන්ගෙන් සමන්විත යුද අපරාධ අධිකරණයක් ඇති කිරීමටත්ල එම අධිකරණය නඩත්තු කිරීම සදහා පිටරටින් ඍජුවම මුදල් ලබා ගැනීමට ඉඩදීමටත් ආණ්ඩුව එකග වී ඇත.එයින් නොනැවතී යුද අපරාධ සිදුකලා යැයි සැකයක් පවතින ආරක්ෂ ක හමුදා සාමාජිකයන් යුද අපරාධ අධිකරණය ඉදිරියට පැමිණවීමට තරම් ප්‍රමාණවත් සාක්ෂි නොතිබුණත් අදාළ පුද්ගලයන් පරිපාලනමය ක්‍රියාදාමයක් තුළින් ආරක්ෂක හමුදාවෙන් ඉවත් කිරීමටද ආණ්ඩුව එකඟ වී තිබේ.තවද ලංකාවේ මහජන ආරක්ෂක ආඥාපනත සංශෝධනය කිරීමටත් ත්‍රස්තවාදය වැළැක්වීමේ පනත අහෝසි කිරීමටත් ආණ්ඩුව එකඟ වී ඇත.ජිනීවා යෝජනාවේ 16,18,20 යන ක්‍රියාන්විත ඡේද වලින් ලංකාවේ ප්‍රශ්නයට දේශපාලන විසඳුමක් දීම සඳහා බලය බෙදීමටත්,ඉහත කී සියල්ල එක්සත් ජාතීන්ගේ මානව හිමිකම් කොමසාරිස් කාර්යාලයේ අධික්ෂණය යටතේ කිරීමටත් එකඟත්වය පල කොට තිබේ.එක්සත් ජාතීන්ගේ මානව හිමිකම් කොමසාරිස් කාර්යාලය යනු එක්සත් ජාතීන්ගේ මානව හිමිකම් කවුන්සිලය විසින්ම දෝෂදර්ෂණ ලක් කර තිබෙන ආයතනයකි.මානව හිමිකම් කොමසරිස් කාර්යාලය තුළ බටහිර ජාතිකයන් දරණ ආධිපත්‍යය නැති කල යුතු බවත් බටහිර රටවල මුදල් වලින් යැපීම අඩු කළ යුතු බවත් කියමින් සෑම වසරක් පාසාම මානව හිමිකම් කවුසිලය තුළ තුනෙන් දෙකකටත් වැඩි බහුතරයකින් යෝජනා සම්මත වේග ලංකාවේ සිදු වන මේ සියළු ක්‍රියාදාමයන් අධීක්ෂණය කරන්නේ බටහිර රටවලට ගැතිකම් දැක්වීම සම්බන්ධයෙන් එක්සත් ජාතීන්ගේ මානව හිමිකම් කවුන්සිලයේම දෝෂදර්ශනයට නිරන්තරයෙන්ම ලක් වන ආයතනයක් බව ජනතාව දැනගත යුතුය.ජීනීවා යෝජනාවට එකඟත්වය පළකිරීමෙන් පසුව එයින් මේ රටට කිසිදු හානියක් නැතැයි කීමටත් ජනතාව අතර එයට පිළිගැනීමක් ඇති කිරීමටත් ආණ්ඩුව විවිධ උපක්‍රම භාවිතා කරන හැටි අපට පෙනෙන්නට තිබේ.යෝජිත යුද අපරාධ යාන්ත්‍රණය තුළ විදේශීය විනිශ්චයකාරවරුන් සහභාගී වීම සම්බන්ධයෙන් ජනාධිපතිවරයාත්,අගමැතිවරයාත් පරස්පර විරෝධී අදහස් පසුගියදා ජාත්‍යන්තර මාධ්‍යයට පල කරනු අපට පෙණිනි.නමුත් ජනාධිපතිවරයාගේ නිදහස් දින කතාවෙන් පැහැදිලි වූයේ ඔහුත් අගමැතිවරයාත් අතර ජීනීවා යෝජනාව සම්බන්ධයෙන් මත ගැටුමක් සත්‍යවශයෙන්ම නැති බවයි. ජිනීවා යෝජනාව ක්‍රියාත්මක කිරීමට ආණ්ඩුව ගෙන ඇති තීන්දුව ජනාධිපතිවරයා අනුමත කළා පමණක් නොව ඊට විරුද්ධ උදවිය ජනතාව නොමග හරිමින් සිටින බවද කීවේය. ඔහු නිදහස් දින කතාවෙන් තවදුරටත් පවසා සිටියේ ජිනීවා යෝජනාව ක්‍රියාත්මක කිරීමෙන් මෙරට ප්‍රජාතන්ත්‍රවාදය,සංහිදියාව හා ආරක්ෂක හමුදාවන්ට ඇති ගරුත්වය වර්ධන වන බවයි.ඉන් පසු පෙබරවාරී 06 වැනිදා ශ්‍රී ලංකා නිදහස් පක්ෂකයේ මාධ්‍යම හමුවකදී ජිනීවා යෝජනාව ක්‍රියාත්මක කිරීම සම්බන්ධයෙන් ශ්‍රී ලංකා නිදහස් පක්ෂකයත්,එක්සත් ජාතික පක්ෂකයත් එකඟ වී ඇති බව නිල වශයෙන් ප්‍රකාශ වූ බවටද වාර්තාවක් පුවත්පතක පළවිය.යුද්ධය දිනුවේ මා විසින් නායකත්ව දුන් ශ්‍රී ලංකා නිදහස් පක්ෂ යේ ආණ්ඩුවකි.යුද්ධයට හැකි සෑම අවස්ථාවකදීම අකුල් හෙළු එක්සත් ජාතික පක්ෂුයට අපේ පක්ෂංය මේ ආකාරයට යටත් කර තැබීම ගැන මම කණගාටු වෙමි.2007 අය වැය විවාදයේ දී මගේ ආණ්ඩුව පෙරළා හෝ යුද්ධය නතර කිරීමට එක්සත් ජාතික පක්ෂය කුමන්ත්‍රණය කළ ආකාරය බොහෝ අයට තවමත් මතක ඇතුවාට සැකයක් නැත.ඒ ප්‍රයත්නය අසාර්ථක වූ පසු යුද්ධය අවසන් වන තුරුම එක්සත් ජාතික පක්ෂකය කළේ ඕන ගොනෙකුට යුද්ද කළ හැකි බවත් අලිමංකඩ යනවා යැයි කියා යුද හමුදාව පාමංකඩට යන බවත් කියමින් යුද්ධයට සරදම් කිරීමයි.මෙවන් පිරිසක් යුද අපරාධ චෝදනා එල්ල කරමින් යුද්ධය දිනූ පාර්ශවයෙන් පළිගැනීමට උත්සාහ කිරිම ගැන මම කිසිසේත්ම පුදුම නොවෙමි.නමුත් මගේ අතිමහත් කනගාටුවට හේතුව වන්නේ ශ්‍රී ලංකා නිදහස් පක්ෂයේ කොටසක්ද එක්සත් ජාතික පක්ෂයේ මේ රට පාවාදෙන වැඩපිළිවෙළට එකතු වී සිටීමයි.යුද්ධය ජයගත් ශ්‍රී ලංකා නිදහස් පක්ෂයේ කොටසක් ලවා තමන්ගේ මේ ක්‍රියාවන්වලට සහයෝගය ලබා ගැනීමෙන් එක්සත් ජාතික පක්ෂය ආණ්ඩුව විශාල කාලකණ්නි සන්තෝසයක් ලබන බවට සැකයක් නැත.වත්මන් ආණ්ඩුව රටත් රණවිරුවනුත් පාවාදීමට ගෙනයන මේ වැඩපිළිවෙළට එරෙහිව පෙළගැසෙන මෙන් සියළුම ලක්වාසී ජනතාවගෙන් මම මේ අවස්ථාවේ දී ඉල්ලා සිටිමි.", "URL": "https://sinhala.adaderana.lk/news.php?nid=57144", "Category": null, "Parent URL": null}