{"Source": "Adaderana", "Timestamp": "January 13, 2011 07:52 am", "Headline": "බස්-වෑන් එකට ගැටෙයි-හය දෙනෙක් මරුට", "News Content": "අවිස්සාවේල්ල-කොස්ගම ප්‍රදේශයේ සිදුවූ රිය අනතුරකින් හය දෙනෙකු මරුමුවට පත්වී ඇතැයි සබරගමුව පළාත් භාර නියෝජ්‍ය පොලිස්පති ඩී.එස්.කේ ප්‍රේමසිරි විතාන මහතා පවසයි. අද(13)අලුයම 3.50 ට පමණ වෑන් රථයක් හා බස් රියක් එකිනෙකට ගැටීමෙන් මෙම අනතුර සිදුව ඇති බව හෙතෙම අද දෙරණට කියා සිටියේය. මෙම අනතුරෙන් අට දෙනෙකු තුවාල ලබා ඇති බවත්,ඔවුන්ගෙන් හත් දෙනෙකු අවිස්සාවේල්ල රෝහලේ ප්‍රතිකාර ලබන බවත්,එක් අයෙකු කොළඹ ජාතික රෝහලට ඇතුළත් කර ඇති බවත් පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා සඳහන් කරයි.", "URL": "https://sinhala.adaderana.lk/news.php?nid=13457", "Category": null, "Parent URL": null}