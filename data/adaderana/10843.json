{"Source": "Adaderana", "Timestamp": "September 14, 2010 08:35 am", "Headline": "කපිතාන් සේනකටත් අධි චෝදනා", "News Content": "හිටපු යුද හමුදාපති සරත් ෆොන්සේකා මහතාගේ ලේකම්වරයා වශයෙන් කටයුතු කළ කපිතාන් සේනක ද සිල්වාට එරෙහිව මහාධිකරණය හමුවේ අධි චෝදනා එල්ල කර තිබේ. සේනක සිල්වා සම්බන්ධයෙන් පරීක්ෂණ කරන අපරාධ පරීක්ෂණ දෙපාර්තමේන්තුවේ නිලධාරීන් විසින් කොළඹ මහේස්ත්‍රාත් අධිකරණයට මේ පිළිබඳව දැනුම්‍ දෙනු ලැබිණි. ඉකුත් ජනාධිපතිවරණ සමයේ යුද හමුදවෙන් පලාගිය සෙබළුන්ට වැටුප් හා නවාතැන් පහසුකම් ලබා දී සේවයේ යොදවා ගැනීම හා ඔවුන් රජයට එරෙහිව කුමන්ත්‍රණය ‍කරවීම සඳහා යෙදවීම සේනක ද සිල්වාට එරෙහිව එල්ල වී ඇති චෝදනා වේ. මහාධිකරණය හමු‍වේ අධි චෝදනා ගොනු කරන බව දැනුම් දීමෙන් අනතුරුව සැකකරු ලබන 27 වනදා දක්වා රිමාන්ඩ් භාරයේ තැබීමට කොළඹ ප්‍රධාන මහේස්ත්‍රාත් රශ්මි සිංගප්පුලි මහතා නියෝග කර තිබේ.", "URL": "https://sinhala.adaderana.lk/news.php?nid=10843", "Category": null, "Parent URL": null}