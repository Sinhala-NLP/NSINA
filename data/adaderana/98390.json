{"Source": "Adaderana", "Timestamp": "October 29, 2018 09:49 am", "Headline": "අත්බෝම්බයක් සමඟ පුද්ගලයින් දෙදෙනෙක් පොලීසියට", "News Content": "ඉංගිරිය නගරයේදී ජීව අත්බෝම්බයක් සමඟ පුද්ගලයින් දෙදෙනෙකු අත්අඩංගුවට ගෙන ඇත. ලොරි රථයකින් පැමිණ යතුරුපැදි සොරකම් කරන බවට ඉංගිරිය පොලිසියට ලද තොරතුරක් මත අදාල ලොරි රථය නවතා පරික්ෂා කිරිමේදි සැකකරුවන් අත්අඩංගුවට ගෙන ඇති බව පොලිස් මාධ්‍යප්‍රකාශක කාර්යාලය සඳහන් කළේය. එහිදී එක් පුද්ගලයෙකු පලාගොස් ඇති අතර ලොරි රථයේ සිට අනෙක් පුද්ගලයින් දෙදෙනා ජීව අත්බෝම්බයක් සමඟ අත්අඩංගුවට ගෙන ඇත. අත්අඩංගුවට ගත් සැකකරුවන් අගලවත්ත, පත්බේරිය ප්‍රදේශයේ පදිංචි 28 හැවිරිදි සහ 36 හැවිරිදි පුද්ගලයින් දෙදෙනෙකු බව සඳහන්. සැකකරුවන් අද (29) හොරණ මහේස්ත්‍රාත් අධිකරණයට ඉදිරිපත් කිරිමට නියමිත අතර ඉංගිරිය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98390", "Category": null, "Parent URL": null}