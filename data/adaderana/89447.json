{"Source": "Adaderana", "Timestamp": "May 20, 2018 04:06 pm", "Headline": "ප්‍රදේශ කිහිපයකට නායයෑමේ අනතුරු ඇඟවීමක් නිකුත් කරයි", "News Content": "අයහපත් කාලගුණික තත්ත්වයත් සමඟ ප්‍රදේශ කිහිපයක් සඳහා නායයෑමේ අනතුරු ඇඟවීමක් ජාතික ගොඩනැඟිලි පර්යේෂණ සංවිධානය විසින් නිකුත් කර තිබේ. ඒ අනුව කළුතර, කෑගල්ල, නුවර එළිය, බදුල්ල, කුරුණෑගල හා ගාල්ල දිස්ත්‍රික්ක සඳහා මෙම නාය යෑමේ අනතුරු අඟවීම නිකුත් කර තිබේ. මෙම ප්‍රදේශවල සිටින ජනතාව මේ පිළිබඳ සැලකිලිමත් වන ලෙස ජාතික ගොඩනැඟිලි පර්යේෂණ සංවිධානය වැඩිදුරටත් සඳහන් කරයි", "URL": "https://sinhala.adaderana.lk/news.php?nid=89447", "Category": null, "Parent URL": null}