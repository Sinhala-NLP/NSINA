{"Source": "Adaderana", "Timestamp": "January 17, 2019 10:56 am", "Headline": "රත්නපුර-කොළඹ ප්‍රධාන මාර්ගය අවහිරයි", "News Content": "රත්නපුර-කොළඹ ප්‍රධාන මාර්ගයේ බටුවෙන හන්දිය ප්‍රදේශයේ පැවැත්වෙන නිහඬ විරෝධතාවයක් හේතුවෙන් මේ වන විට වාහන ධාවනය එක් මංතීරුවකට සීමා කර ඇතැයි අද දෙරණ වාර්තාකරු පවසයි. සබරගමු විශ්වවිද්‍යලයේ සිසුන් පිරිසක් විසින් මෙම නිහඬ විරෝධතාවය සංවිධානය කර ඇති බව අප වාර්තාකරු සඳහන් කළේය. සබරගමු විශ්වවිද්‍යලයේ පාලන අධිකාරිය විසින් 2010 සිට දැඩි ඉල්ලීම් කරමින් ලබාගත් වෛද්‍ය පීඨය අද(17) දින අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් විවෘත කිරීමට නියමිතව තිබේ. විරෝධතා කරුවන් පවසන්නේ මෙම වෛද්‍ය පීඨය විවෘත කිරීම සිදුවන්නේ විශ්වවිද්‍යාල උප කුලපති සුනිල් ශාන්ත මහතාගේ මැදිහත් වීමෙන් පටු දේශපාලන වාසි අරමුණු කරගෙන බවයි. වෛද්‍ය පීඨය විවෘත කිරීම උත්සවය සඳහා අද උදෑසන සබරගමු සරසවියෙන් සිසුන් පිරිසක් බස් රථ දෙකකින් පැමිණ ඇති අතර රත්නපුර-කොළඹ ප්‍රධාන මාර්ගයේදී ඔපනායක පොලීසිය විසින් පොලිස් මාර්ග බාදක දමා සිසුන් ළඟ ආයුධ ඇති බව පවසමින් මාර්ගය අවහිර කර තිබේ. එලෙස පැමිණෙ සිසුන්ගේ බස් රථ ඔපනායක පොලීසිය වෙත ගෙන ගොස් සිසුන් සියළු දෙනා පරික්ෂාවට ලක් කර පිටත් කර යවා ඇත. පසුව උත්සව සභව වෙතට සිසුන් යාමට උත්සහ කිරීමේදී එයට අවසර නොලැබීම හේතුවෙන් පොලීසි සහ සිසුන් අතර උණුසුම් තත්ත්වයක් හට ගෙන තිබුණි.", "URL": "https://sinhala.adaderana.lk/news.php?nid=102506", "Category": null, "Parent URL": null}