{"Source": "Adaderana", "Timestamp": "November 29, 2015 10:42 pm", "Headline": "රක්නා ලංකා හිටපු සාමාන්‍යාධිකාරිට එරෙහි පොලීසියට පැමිණිල්ලක්", "News Content": "රක්නා ලංකා සමාගමේ හිටපු සාමාන්‍යාධිකාරීවරයාට එරෙහිව බරපතළ වංචා දූෂණ විමර්ශන ජනාධිපති කොමිසම පොලීසියට පැමිණිල්ලක් සිදුකර තිබේ.එම කොමිෂන් සභාවේ ලේකම් ලැසිල් ද සිල්වා මහතා සඳහන් කළේ කුරුඳුවත්ත පොලීසියට අදාළ පැමිණිල්ල සිදුකර ඇති බවයි.රක්නා ලංකා සමාගම සම්බන්ධයෙන් බරපතළ වංචා දූෂණ විමර්ශන ජනාධිපති කොමිසමට ව්‍යාජ සාක්ෂි ලබාදීම සම්බන්ධයෙන් මෙම පැමිණිල්ල සිදුකර ඇති බව සඳහන්ය.රක්නා ලංකා සමාගමේ සිදුවු බව කියන වංචාවක් සම්බන්ධයෙන් සිදුකරන පරීක්ෂණවල දී හිටපු සාමාන්‍යාධිකාරීවරයා මෙලෙස ව්‍යාජ සාක්ෂි ලබාදී ඇති ජනාධිපති කොමිසම පවසයි.ව්‍යාජ සාක්ෂි ලබාදීමේ චෝදනාවට මුලික අදියර වශයෙන් මෙලෙස කුරුඳුවත්ත පොලීසියට පැමිණිලි කර ඇති අතර ඉදිරියේ දී ඔහුට එරෙහිව නීතිමය ක්‍රියාමාර්ග ගැනීමට නියමිත බව ලැසිල් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=55400", "Category": null, "Parent URL": null}