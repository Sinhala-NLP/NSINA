{"Source": "Adaderana", "Timestamp": "December 28, 2012 05:22 pm", "Headline": "අන්තර්ජාලයෙන් දරුවන් අපචාරවලට පෙළඹෙනවා ", "News Content": "දරුවන්ගේ මානසික සෞඛ්‍ය තත්ත්වය රැකගැනීම වර්තමානයේ විශාල අභියෝගයක් වී ඇති බව සෞඛ්‍ය අමාත්‍ය මෛත‍්‍රිපාල සිරිසේන මහතා පවසයි. තාක්ෂණයේ දියුණුවත් සමග අන්තර්ජාලය ඔස්සේ දරුවන් විවිධ අපචාරයන්ට නැඹුරුවීමේ ප‍්‍රවණතාවක් දක්නට ලැබෙන බව අමාත්‍යවරයා පෙන්වාදෙයි. මෙවැනි තත්ත්වයක් හමුවේ දරුවන්ට යහපත් මානසිකත්වයක් ඇති කිරීමේ කාර්ය තවදුරටත් ශක්තිමත් කළ යුතු බව මෛත‍්‍රිපාල සිරිසේන අමාත්‍යවරයා පවසයි. ශ‍්‍රී ලංකා පදනම් ආයතනයේ පැවති උත්සවයකදී අමාත්‍යවරයා මේ බැව් කියා සිටියේය.", "URL": "https://sinhala.adaderana.lk/news.php?nid=30324", "Category": null, "Parent URL": null}