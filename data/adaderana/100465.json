{"Source": "Adaderana", "Timestamp": "December 8, 2018 07:41 pm", "Headline": "රජයක් වෙනස් කරන්න ජනතාවට අයිතියක් තියෙනවා", "News Content": "19 වන ආණ්ඩුක්‍රම ව්‍යවස්ථා සංශෝධනය සම්මත කරගැනීමට පෙර එය නිසි පරිදි කියවා බැලුවේ නම් මෙවන් විනාශයක් රට තුළ සිදු නොවන බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. අද(08) මොරටුවේ පැවති එළිය සම්මන්ත්‍රණයට එක්වෙමින් ඔහු මේ බව සඳහන් කළේය. එළිය සම්මන්ත්‍රණ මාලාවේ තවත් සම්මන්ත්‍රණයක් මොරටුව කටුබැද්ද නයිටා ආයතනයේ ශ්‍රවණාගාරයේදී පැවැත්වුණේ හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙන්. එහිද ජ්‍යෙෂ්ඨ මාධ්‍යෙව්දී මොහාන් සමරනායක, මහාචාර්ය චන්න ජයසුමන යන මහත්වරුන්ද අදහස් පල කළේය. එහිදි වැඩිදුරටත් අදහස් දැක්වු හිටපු ආරක්ෂක ලේකම් ගෝඨාභය රාජපක්ෂ මහතා පැවසුවේ රජටක් නිසි ආකාරවට රට ඉදිරියට ගෙනි යන්නේ නැති නම් එම රජය වෙනස් කිරිමට ජනතාවට අයිතියක් ඇති බවයි.", "URL": "https://sinhala.adaderana.lk/news.php?nid=100465", "Category": null, "Parent URL": null}