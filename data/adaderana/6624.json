{"Source": "Adaderana", "Timestamp": "February 11, 2010 03:53 pm", "Headline": "සීගිරි බඹරු ඇන තිදෙනෙක් රෝහලේ", "News Content": "සීගිරිය නැරඹීමට පැමිණි සංචාරකයින් පිරිසකට බඹර ප්‍රහාරයක් එල්ල වී තිබේ. අද දෙරණ වාර්තා‍කරු සඳහන් කරන පරිදි අද පෙරවරුවේ සීගිරිය නැරඹීමට පැමිණි විදෙස් සංචාරකයින් පිරිසක් මෙසේ බඹර ප්‍රහාරයට ලක්වී ඇත. බඹර ප්‍රහාරයෙන් සංචාරකයින් තිදෙනෙකු තුවාල ලබා ඇති අතර ඔවුන් මේ වන විට කිඹිස්ස ග්‍රාමීය රෝහලේ ප්‍රතිකාර ලබමින් සිටින බව අද දෙරණ කළ විමසීමක දී රෝහල් ප්‍රකාශකයෙක් කියා සිටියේය.", "URL": "https://sinhala.adaderana.lk/news.php?nid=6624", "Category": null, "Parent URL": null}