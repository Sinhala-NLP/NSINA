{"Source": "Adaderana", "Timestamp": "November 9, 2015 04:42 pm", "Headline": " ඇවන්ට්ගාඩ් ඇතුළු සිද්ධීන් ජනපති අතටලු?", "News Content": "ඇවන්ට්ගාඩ් සිද්ධිය ඇතුළු දූෂණ වංචා හා අපරාධ සම්බන්ධ සිදුවීම්වල පරීක්ෂණ කටයුතු පිළිබඳ සොයාබැලීම තමන් අතට ගන්නා බව ජනාධිපති මෛත්‍රීපාල සිරිසේන මහතා පැවසූ වග රජයේ කැබිනට් ප්‍රකාශක, අමාත්‍ය රාජිත සේනාරත්න මහතා පවසයි.ඒ අනුව එම සිදුවීම් සොයාබැලීමට අදාළව ආරක්ෂක අංශ, නීති අංශ හා සියලුම පාර්ශවයන් මෙන්ම ඒ සම්බන්ධයෙන් උනන්දුවක් දක්වන අමාත්‍යවරුන් කිහිපදෙනෙකු සමග ඉදිරියේදී මේ සම්බන්ධයෙන් ජනාධිපතිවරයා සාකච්ඡා කරන බව දැන්වීයයි අමාත්‍යවරයා කියා සිටියි.එම සාකච්ඡාවෙන් පසු ඉදිරි ක්‍රියාමාර්ග තීරණය කරන බව අද දෙරණට අමාත්‍ය සේනාරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54987", "Category": null, "Parent URL": null}