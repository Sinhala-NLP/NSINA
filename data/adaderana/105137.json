{"Source": "Adaderana", "Timestamp": "February 27, 2019 12:46 pm", "Headline": "ප්‍රංශයේ ගේල් ඩුබායි විවෘත ටෙනිස් තරගාවලියේ දෙවන වටයට", "News Content": "ඩුබායි විවෘත ටෙනිස් තරගාවලියේ දෙවන වටයට සුදුසුකම් ලබා ගැනීමට ප්‍රංශයේ ගේල් මොන්ෆිල්ස් සමත් විය. ඩුබායි විවෘත ටෙනිස් තරගාවලියේ එක් තරගයක් පැවැත්වුනේ ප්‍රංශයේ ගේල් මොන්ෆිල්ස් සහ ක්‍රොඒෂියාවේ මරීන් චිලිච් අතරයි. එම තරගය වට 2 ට 1 ලෙස ජය ගත්තේ ගේල් මොන්ෆිල්ස් විසින්. මරීන් චිලිච් ටෙනිස් ශ්‍රේණිගත කිරීම් වල 10 වැනි ස්ථානයේ පසුවන අතර ගේල් මොන්ෆිල්ස් පසුවන්නේ ශ්‍රේණිගත කිරීම් වල 23 වැනි ස්ථානයේයි. මොන්ෆිල්ස් දෙවන වටයේ දී තරග වදින්නේ මාකෝස් බග්ඩිට්ස් සමගයි. මේ අතර ස්ටිෆානෝ සිට්සිපාස් ඩුබායි විවෘත ටෙනිස් තරගාවලියේ දෙවන වටයට සුදුසුකම් ලබා ගත්තේය. ඒ දකුණු අප්‍රිකාවේ මැතිව් එබ්ඩන් පරාජය කරමින්. ස්ටිෆානෝ සිට්සිපාස් පළමු වටය ජය ගත්තේ වට 2 ට 1ක් ලෙසයි.", "URL": "https://sinhala.adaderana.lk/news.php?nid=105137", "Category": null, "Parent URL": null}