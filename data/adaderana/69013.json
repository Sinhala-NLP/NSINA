{"Source": "Adaderana", "Timestamp": "February 2, 2017 04:19 pm", "Headline": "මහින්දගේ සංස්කෘතිය ගෝත‍්‍රිකවාදී", "News Content": "ඒකාබද්ධ විපක්‍ෂය විසින් එළඹෙන නිදහස් දිනය වෙනුවෙන් වෙනම නිදහස් දින සැමරුමක් පැවැත්වීමට කටයුතු යොදා ඇතැයි වමේ කේන්ද්‍රයේ සම කැඳවුම්කරු චමීර පෙරේරා මහතා පවසයි. වත්මන් දේශපාලන ගැටළු පිළිබඳව විශේෂ මාධ්‍ය සාකච්ඡාවක් පවත්වමින් මොහු මේ බව පැවසීය. රටක නිදහස් දිනය පැවැත්වීය හැක්කේ පවතින ආණ්ඩුවට බවත් එය ප‍්‍රජාත‍්‍රාන්තික රාජ්‍යයක ස්වභාවය බවත් චමීර පෙරේරා මහතා පැවසීය. එවැනි පසුබිමක් තුළ තම හිතුමතේට නිදහස් දින උත්සව පවත්වන්නේ ගෝත‍්‍රිකයන් බවද එතුමා කියා සිටියේ ය.ඒ මහතා මේ බව කියා සිටියේ අද(02) කොළඹදී පැවති මාධ්‍ය හමුවකට එක්වෙමිනි. මහින්ද රාජපක්‍ෂ මහතා විසින් නිර්මාණය කරන ලද ඔහුගේ මහින්ද සංස්කෘතිය තුළ මෙවැනි ලක්‍ෂණ තිබුණ ද ඔහුගේ ආණ්ඩුව සමයේ මෙවැනි කටයුත්තක් උතුරේ කවුරුන් හෝ සිදු කළේ නම් එය බෙඳුම්වාදය ලෙස හඳුන්වන බව ද ඔහු වැඩි දුරටත් පැවසීය.", "URL": "https://sinhala.adaderana.lk/news.php?nid=69013", "Category": null, "Parent URL": null}