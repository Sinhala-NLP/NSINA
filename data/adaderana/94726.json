{"Source": "Adaderana", "Timestamp": "August 20, 2018 04:54 pm", "Headline": "රෝද තුනටත් මංගලගෙන් කොමිසමක්", "News Content": "ත්‍රිරෝද රථ නියාමනය සඳහා කොමිසමක් පත් කිරීම සඳහා වු පනත් කෙටුම්පත නීතිපති දෙපාර්තමේන්තුවට යොමුකර ඇති බව මුදල් අමාත්‍ය මංගල සමරවීර පවසයි. අද(20) කොළඹ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. ත්‍රීරෝද රථ සංස්කෘතිය කිසි විටෙකත් රජයට වෙනස් කළ නොහැකි බවත්, ඒ සඳහා යම් රාමුවක් පමණක් නිර්මාණය කිරීමට උත්සහ ගන්නා බවත් අමාත්‍යවරයා මෙහිදී වැඩිදුරටත් පැවසීය. ඒ සඳහා විශාල වැඩපිළිවෙලක් මේ වන විටත් ප්‍රවාහන කොමිසම තුළින් ක්‍රියාත්මක කරන බවත්, ත්‍රීරෝද රථ නියාමන කොමිසම ගෙන ඒම සඳහා මේ වන විට නීතිපති දෙපාර්තමේන්තුවට යවා ඇති අතර, එය ලැබුණු විගස නියාමන කටයුතු ආරම්භ කරන බව ද අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=94726", "Category": null, "Parent URL": null}