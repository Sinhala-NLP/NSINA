{"Source": "Adaderana", "Timestamp": "December 12, 2013 01:30 pm", "Headline": "කිරි පිටි ගබඩා ලියාපදිංචි කළ යුතුයි - පැය 24 පුරා පරීක්ෂාවට සූදානම්", "News Content": "කිරිපිටි සමාගම්වල සියලුම ගබඩා පාරිභෝගික අධිකාරියේ ලියාපදිංචි කළ යුතු බවට ගැසට් නිවේදනයක් නිකුත් කරන ලෙස සමූපකාර හා අභ්‍යන්තර වෙළඳකටයුතු අමාත්‍ය ජොන්ස්ටන් ප්‍රනාන්දු මහතා අමාත්‍යංශ ලේකම්වරයාට උපදෙස් ලබාදී තිබේ. සියලුම කිරි පිටි ගබඩා පැය 24 පුරා පරීක්ෂාවට ලක් කළ හැකි බලතල පැවරෙන අයුරින් එහි විධිවිධාන ඇතුළත් කරන ලෙසද අමාත්‍යයවරයා පවසා ඇත. මේවන විට වෙළඳපොළ තුළ කෘතීම ලෙස කිරි පිටි හිඟයක් මවා පා කිරි පිටි මිල ඉහළ නැංවීමට ඇතැම් කිරි පිටි සමාගම් උත්සාහ කරන බවට තොරතුරු වාර්තා විය. මෙම තත්ත්වය මගහරවා ගැනීමට ගත යුතු පියවරක් ලෙස කිරි පිටි සමාගම් ලියාපදිංචි කිරීමේ විධිවිධාන ගෙන එන බව කියැවෙයි. කෙසේ වෙතත් කිරිපිටි හිඟවීම ළමා සහ වැඩිහිටියන්ගේ සෞඛ්‍යට ආශිර්වාදයක් බව රජයේ වෛද්‍ය නිලධාරින්ගේ සංගමය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=39530", "Category": null, "Parent URL": null}