{"Source": "Adaderana", "Timestamp": "July 27, 2019 01:16 pm", "Headline": "කඳවුරේ සිටි කෝප්‍රල්වරයෙක් ගෙල වැලලාගෙන මියයයි", "News Content": "තිස්සමහාරාම-කාවන්තිස්සපුර ප්‍රදේශයේ 3 වන ශ්‍රී ලංකා ජාතික ආරක්ෂක බලමුළුව යුද හමුදා කඳවුරකදී හමුදා කෝප්‍රල්වරයෙකු ගෙළ වැළලාගෙන සිය දිවි හානිකරගෙන ඇති බව අද දෙරණ වාර්තාකර පවසයි. ඊයේ(26) මෙම සෙබළා ගෙළ වැළලාගෙන සිය දිවි හානිකරගෙන ඇති බව වාර්තා වෙයි. මෙලෙස ජීවිතක්ෂයට පත්ව ඇත්තේ අම්පාර, මහඔය ප්‍රදේශයේ පදිංචි 41 හැවිරිදි තිදරු පියෙකි. සිය දිවි හානිකර ගත් සෙබළා තවත් මාස දෙකකින් හමුදා සේවයෙන් විශ්‍රමයාමට ගැනීමට නියමිතව සිට ඇති අතර ඔහුගේ සේවා කාලය වසර 20ක් බව වාර්තා වෙයි. අදාළ පුද්ගලයා සිය දිවි හානිකරගත් හේතුව මෙතෙක් අනාවරණ වී නොමැති අතර සිද්ධිය සම්බන්ධයෙන් තිස්සමහාරාම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115132", "Category": null, "Parent URL": null}