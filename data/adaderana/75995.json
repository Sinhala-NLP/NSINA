{"Source": "Adaderana", "Timestamp": "August 5, 2017 03:12 pm", "Headline": "හෙට තංගල්ල - මාතර ප්‍රධාන මාර්ගයේ එක් මංතීරුවක් වැසෙයි", "News Content": "දෙවුන්දර ශ්‍රී විෂ්ණු දේවාලයේ වාර්ෂික පෙරහැර හේතුවෙන් හෙට(06) පස්වරු 06.00 සිට රාත්‍රී 10.00 දක්වා කාලය තුළ තංගල්ල - මාතර ප්‍රධාන මාර්ගයේ එක් මංතීරුවක් වසා තැබෙන බව පොලීසිය පවසයි.පෙරහැර හෙටින් ආරම්භ වන අතර එහි අවසන් රන්දෝලි පෙරහැර අනිද්දා පැවත්වීමට නියමිතය.එබැවින් හෙට සහ අනිද්දා යන දෙදින තුළ අදාළ මාර්ගයේ ගමනා ගමන සීමා කිරීමට තීරණය කළ බව පොලීසිය පැවසුවේය.අදාළ කාලසීමාව තුළ එම මාර්ගය භාවිතාකරන රියදුරන් ඇතිවිය හැකි මාර්ග තදබදය අවම කර ගැනීම සඳහා හැකිතාක් විකල්ප මාර්ග භාවිතා කරන ලෙස පොලීසිය ඉල්ලීමක් කරයි.", "URL": "https://sinhala.adaderana.lk/news.php?nid=75995", "Category": null, "Parent URL": null}