{"Source": "Adaderana", "Timestamp": "January 30, 2013 03:08 pm", "Headline": "අසාධාරණකම් සිදුවුණැයි උද්ඝෝෂණයක්", "News Content": "ඉන්දීය ආධාර යටතේ ස්ථිර නිවාස ලබාදීමේ දී නිලධාරීන්ගෙන් හා දේශපාලඥයින්ගෙන් අසාධාරණකම් සිදු වූ බව පවසමින් අද (30) පෙරවරුවේ වව්නියාව ප‍්‍රදේශයේ දී උද්ඝෝෂණයක් පැවැත්විණි. වව්නියාව ගාමිණී මහ විද්‍යාලය ඉදිරිපිට සිට විරෝධතා පෙලපාලියකින් පැමිණි උද්ඝෝෂණකරුවන් සිදුවූ අසාධාරණය පිළිබඳ සඳහන් කළ සංදේශයක් වව්නියාව දිස්ත‍්‍රික් ලේකමවරයා වෙත භාර දී ඇති බව වාර්තා වේ. නිලධාරීන් හා දේශපාලනඥයින් විසින් අදාළ නිවාස ඔවුන්ගේ හිතවතුන්ට ලබාදී ඇති බවට උද්ඝෝෂකයින් චෝදනා කරයි. මේ හේතුවෙන් ඉන්දීය ආධාර ක‍්‍රමය යටතේ නිවාස ලැබිය යුතු පිරිස් සඳහා නිවාස ලැබී නොමැති බව ඔවුන් පවසයි.", "URL": "https://sinhala.adaderana.lk/news.php?nid=31212", "Category": null, "Parent URL": null}