{"Source": "Adaderana", "Timestamp": "January 31, 2010 01:05 pm", "Headline": "පේරු ගංවතුරෙන් 20ක් මියයයි.", "News Content": "පේරු රාජ්‍යයට බලපා ඇති ගංවතුර හා නායයෑම් හේතුවෙන් පුද්ගලයින් 20 දෙනෙකු පමණ ජීවිතක්ෂයට පත්ව තිබේ. පසුගිය දින කිහිපය තුළ පේරු රාජ්‍යයේ දකුණු දිග ප්‍රදේශයට ඇද හැලුණු වර්ෂාවත් සමග අධික ගංවතුර තත්ත්වයක් හා නායයෑම් හටගෙන ඇති බව වාර්තා වේ. තවත් පුද්ගලයින් පස් දෙනෙකු පමණ අතුරුදන්ව තිබේ. නායයෑම් හා ගංවතුර තත්ත්වය හේතුවෙන් පසුගිය සිකුරාදා පමණ වන විට පේරු රාජ්‍යයේ පුද්ගලයින් 4000 ක් පමණ පීඩාවට පත්ව සිටි බව එරට මාධ්‍ය වාර්තා කළ අතර මේ නිසා ගමනාගමනයට ද දැඩි බාධා එල්ල වී ඇති බව සඳහන් වේ.", "URL": "https://sinhala.adaderana.lk/news.php?nid=6375", "Category": null, "Parent URL": null}