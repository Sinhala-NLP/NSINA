{"Source": "Adaderana", "Timestamp": "April 28, 2011 09:53 am", "Headline": "ජීවිත බේරාගැනීමට දායකවන්න -වකුගඩු පරිත්‍යාගශිලීන්ගෙන් ඉල්ලීමක් ", "News Content": "බද්ධ කිරීම සඳහා වකුගඩු නොමැතිකම හේතුවෙන් ජීවිත අවදානමකට ලක්ව සිටින දරුවන් දෙදෙනෙකුගේ සහ තරුණයන් තිදෙනෙකුගේ ජීවිත බේරාගැනීම සඳහා ඉදිරිපත්වන ලෙසට සෞඛ්‍ය අමාත්‍යාංශය ජනතාවගෙන් ඉල්ලා සිටියි. වයස අවුරුදු පහ දොළහ, දාසය විස්ස සහ 22 යන වයස් කාණ්ඩ වලට අදාළ එම දරුවන් සහ තරුණයින් මේ වන විට මාලිගාවත්ත වකුගඩු බද්ධ කිරීමේ රෝහලේ අසාධ්‍ය තත්ත්වයේ පසුවන බව එම අමාත්‍යාංශය පෙන්වා දෙයි. ඕ, ඒ සහ බී පොසිටිව් යන රුධිර කාණ්ඩවලට අයත් වකුගඩු අවශ්‍යව ඇති හෙයින් වකුගඩු පරිත්‍යාගශිලීන්ට ඒ සඳහා ඉදිරිපත් වන ලෙස සෞඛ්‍ය අමාත්‍යාංශය පවසයි. 0112 824 373 හෝ 0115 553 890 යන දුරකථන අංක වලට අමතා ඒ සඳහා සහය දැක්විය හැකිය.", "URL": "https://sinhala.adaderana.lk/news.php?nid=15754", "Category": null, "Parent URL": null}