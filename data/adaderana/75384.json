{"Source": "Adaderana", "Timestamp": "July 18, 2017 03:49 pm", "Headline": " භික්ෂු බලමණ්ඩලයේ උද්ඝෝෂණයට අධිකරණ නියෝගයක‍්", "News Content": "අන්තර් විශ්වවිද්‍යාල භික්ෂු බලමණ්ඩලය විසින් සංවිධානය කර ඇති උද්ඝෝෂණයට අධිකරණ නියෝගයක් ලබා දී තිබේ. අද(18) දින මෙම උත්ඝෝෂණය කොළඹ - කොටුව ආශ්‍රිතව පැවැත්වීමට සූදානම් කර ඇති බවට ලද තොරතුරකට අනුව කොටුව පොලීසිය විසින් කොටුව මහේස්ත්‍රාත් අධිකරණයට කරුණු වාර්තා කර තිබුණි.එහිදී අදාළ නියෝගය ලබාදෙමින් අධිකරණය නියෝග කර ඇත්තේ මෙම උද්ඝෝෂණය මහජනයාට හා වාහනවලට බාධාවක්, කරදරයක් අනතුරක් ඇතිවන අයුරින් පවත්වාගෙන යාම, ගමන්කිරීමෙන් වැළකී සිටිය යුතු බවයි.මේ අතර රජයේ කාර්යාලවලට බලහත්කාරයෙන් සහ සාමය කඩවන ආකාරයට ඇතුල්වීමෙන් වැළකිය යුතු බවට ද නියෝග කර තිබේ.", "URL": "https://sinhala.adaderana.lk/news.php?nid=75384", "Category": null, "Parent URL": null}