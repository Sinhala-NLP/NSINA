{"Source": "Adaderana", "Timestamp": "December 29, 2012 02:31 pm", "Headline": "ව්‍යාපාරිකයෙක් සුදු වෑන් එකකින් උස්සයි!", "News Content": "ගම්පොළ මලබා වීදියේ පදිංචි ව්‍යාපාරිකයෙකු පැහැර ගැනීමට ලක්ව ඇතැයි සිවිල් අධීක්ෂණ කොමිසමට වාර්තා වී තිබේ. 56 හැවිරිදි ගෝවින්ද සාමි අරුණාචලම් ප්‍රභාකරන් නැමැති තිදරු පියෙකු මෙලෙස ඊයේ රාත්‍රී 9.40ට පමණ පැහැර ගෙන ගොස් ඇති බවට තොරතුරු වාර්තා වු බව එම කොමිසමේ කැඳවුම්කරු මනෝ ගනේෂන් මහතා පවසයි. මහනුවර නගර‍ෙය් ව්‍යාපාරිකයෙකු වන මෙම පුද්ගලයා තමාට අයත් ව්‍යාපාරික ස්ථානය ඊයේ රාත්‍රී වසා දමා ගම්පොළ මලබා වීදියේ පිහිටි නිවසට යමින් සිටියදී සුදු පැහැති වෑන් රථයකින් පැමිණි පිරිසක් ඔහු පැහැරගෙන ගොස් ඇතැයි මනෝ ගනේෂන් මහතා කියයි. සිය ස්වාමිපුරුෂයා අතුරුදහන් වී ඇතැයි ඇයගේ බිරිය විසින් පැමිණිල්ලක් කළ බව ගම්පොළ පොලීසිය කියයි.", "URL": "https://sinhala.adaderana.lk/news.php?nid=30341", "Category": null, "Parent URL": null}