{"Source": "Adaderana", "Timestamp": "January 19, 2015 03:47 pm", "Headline": "පාසල් දරුවන්ට දිවා ආහාර වේලක් දෙනවා", "News Content": "සෑම පාසල් දරුවකුගේම පෝෂණය ඉහළ නැංවීම සඳහා දිවා ආහාර වේලක් ලබාදීමට රජය තීරණය කර තිබේ. එමෙන්ම පාසල් දරුවන් සඳහා අවශ්‍ය විටමින් වර්ග ලබා දීමට ද කඩිනමින් පියවර ගන්නා බව සෞඛ්‍ය හා දේශිය වෛද්‍ය අමාත්‍ය රාජිත සේනාරත්න මහතා පවසයි. අනාගතයේදී දරුවන්ට බියෙන් සැකයෙන් තොරව ජීවත් වීම සඳහා අවශ්‍ය රටක් නිර්මාණය කරදීම වත්මන් රජයේ අරමුණ බව අමාත්‍යවරයා කියයි. පසුගියදා සෞඛ්‍ය අමාත්‍යශයේදී සිය ධූරයේ වැඩකටයුතු ආරම්භ කිරීමෙන් අනතුරුව අමාත්‍ය රාජිත සේනාරත්න මහතා පිළිගැනීම සඳහා කළුතර දිස්ත්‍රික්කයේ ජනතාව විසින් සංවිධානය කර තිබු උත්සවයකට එක්වෙමින් ඔහු මෙම අදහස් පළ කර ඇත.", "URL": "https://sinhala.adaderana.lk/news.php?nid=48786", "Category": null, "Parent URL": null}