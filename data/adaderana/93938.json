{"Source": "Adaderana", "Timestamp": "August 6, 2018 04:36 pm", "Headline": "ආපන ශාලාවක් ඉදිරිපිට මෝටර් රථ බෝම්බයක් පුපුරා යයි", "News Content": "සෝමාලියාවේ මොගඩිෂු අගනුවර ජනාකීර්ණ වීථියක පිහිටි ආපන ශාලාවක් ඉදිරිපිටදී මෝටර් රථ බෝම්බයක් පුපුරා ගොස් තිබේ. එම ප්‍රහාරයේ වගකීම මෙතෙක් කිසිවෙක් භාරගෙන නැහැ. සෝමාලියාවේ මොගඩිෂු අගනුවර මෝටර් රථ බෝම්බයක් පුපුරා ගොස් පුද්ගලයින් තිදෙනෙක් මියගොස් තිබේ. පිපිරීම සිදුව ඇත්තේ ජනාකීර්ණ වීථියක පිහිටි ආපන ශාලාවක් ඉදිරිපිටයි. පිපිරීමෙන් ආපන ශාලාවට සහ ඒ අසළ නවතා තිබූ වාහන කිහිපයකට අලාභ හානි සිදුවිය. 1991 වර්ෂයේ සිට නීතියේ ආධිපත්‍ය පිරිහීමෙන් සහ ප්‍රචණ්ඩත්වයෙන් සෝමාලියාවට එල්ල වී ඇත්තේ දැඩි බලපෑමක්. එමෙන්ම බටහිර අනුග්‍රහය ලබන රජය ට එරෙහිව රට තුළ සක්‍රිය අල් ෂබාබ් ඉස්ලාම් සංවිධානයේ ක්‍රියාකාරකම් පිළිබඳවත් සෝමාලියාවෙන් නිරන්තරයෙන් වාර්තා වෙයි.", "URL": "https://sinhala.adaderana.lk/news.php?nid=93938", "Category": null, "Parent URL": null}