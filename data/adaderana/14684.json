{"Source": "Adaderana", "Timestamp": "March 7, 2011 04:50 pm", "Headline": "එල්.ටී.ටී සැකකරුවන් 118 ක් පුනරුත්ථාපනය කිරීමට නියෝගයක්", "News Content": "රැඳවුම් භාරයේ පසු වූ එල්.ටී.ටී සැකකරුවන් 118 දෙනෙකු පුනරුත්ථාපනය සඳහා යොදවන ලෙස කොළඹ මහේස්ත්‍රාත් අධිකරණය නියෝග කර තිබේ. මොවුන් එල්.ටී.ටී.ඊ සංවිධානය වෙතින් අවි පුහුණුව ලැබූ අය බවට තොරතුරු හෙළි වූ බව ත්‍රස්ත මර්දන ඒකකය මඟින් බූස්ස කඳවුරේ රඳවා සිටි මෙම සැකකරුවන් අධිකරණයට ඉදිරිපත් කරමින් පොලිසිය සදහන් කරනු ලැබීය. ඒ අනුව අදාළ සැකකරුවන් 118 දෙනා පූන්තෝට්ටම් පුනරුත්ථාපන කඳවුරේ වසරක කාලයක් සඳහා පුනරුත්ථාපනයේ යොදවන ලෙස අධිකරණය නියෝග කරනු ලැබීය.", "URL": "https://sinhala.adaderana.lk/news.php?nid=14684", "Category": null, "Parent URL": null}