{"Source": "Adaderana", "Timestamp": "January 23, 2013 08:13 am", "Headline": "හොර වෙද්දු අල්ලන්න වැඩ ඇරඹෙයි", "News Content": "වෛද්‍යවරු ලෙස පෙනී සිටිමින් ක්‍රියා කරන වංචනිකයින් නීතියේ රැහැනට හසුකරගැනීම සඳහා තම සංගමය මැදිහත්ව කටයුතු කරන බව රජයේ වෛද්‍ය නිලධාරීන්ගේ සංගමය පවසයි. මේ සදහා පොලිස්පතිවරයා සමග පැවති සාකච්ඡාවක දී එකඟතාවන් කිහිපයකට එළඹි බව එම සංගමයේ මාධ්‍ය ප්‍රකාශක වෛද්‍ය නවීන් සොයිසා මහතා සඳහන් කරයි. වෛද්‍යවරු ලෙස පෙනී සිටින වංචනිකයින් නිසා අසරණ රෝගීන් දැඩි අපහසුතාවට පත්වන බව වෛද්‍ය නවීන් සොයිසා මහතා පෙන්වාදෙයි. රජයේ ලියාපදිංචි වෛද්‍යවරුන් පිළිබඳ දත්ත පොලීසිය ඇතුළු අදාළ අංශ වෙත යොමුකිරීමට දැනටමත් පියවර ගෙන ඇති බව හෙතෙම පවසයි. ඒ අනුව යම් පුද්ගලයෙකු වෛද්‍යවරයෙකු ලෙස පෙනී සිටින වංචනිකයෙකු ද යන්න හඳුනාගැනීමට පොලීසියට හැකියාව ලැබෙන බව ද වෛද්‍ය නවීන් සොයිසා මහතා කියා සිටි‍යේය.", "URL": "https://sinhala.adaderana.lk/news.php?nid=30984", "Category": null, "Parent URL": null}