{"Source": "Adaderana", "Timestamp": "November 10, 2016 01:58 pm", "Headline": "මව්බිම හිමිකරු ටිරාන් ඇතුළු තිදෙනාට මහාධිකරණයෙන් ඇප", "News Content": "මව්බිම පුවත්පතේ හිමිකරු,හිටපු පාර්ලිමේන්තු මන්ත්‍රී ටිරාන් අලස් මහතා ඇතුළු සැකකරුවන් ඇප මත නිදහස් කරලීමට කොළඹ මහාධිකරණය නියෝග කර තිබේ.ඒ අනුව අද අධිකරණය හමුවේ පෙනී සිටි ටිරාන් අලස් ඇතුළු සැකකරුවන් තිදෙනා රු.ලක්ෂ 5 බැගින් මුදල් ඇප හා රු.ලක්ෂ 25 බැගින්වූ ශරීර ඇප 4ක් මත මුදාහැරීමට කොළඹ මහාධිකරණ විනිසුරු සරෝජිනී කුසලා වීරවර්ධන මිය නියෝග කර ඇති බව අප වාර්තාකරු පවසයි.රාඩා ආයතනයේ මුදල් සාවද්‍ය ලෙස පරිහරණය කළ බවට මොවුන් එරෙහිව චෝදනා එල්ලවී ඇති අතර මීට පෙරාතුව මහාධිකරණය විසින් මොවුන් රක්ෂිත බන්ධනාගාර ගත කරන ලෙස ලබාදුන් නි‍යෝගය අත්හිටුවමින් මොවුන්ට ඇප ලබාදෙන ලෙස අභියාචනාධිකරණය විසින් මීට පෙරාතුව නියෝග කර තිබිණි.", "URL": "https://sinhala.adaderana.lk/news.php?nid=65903", "Category": null, "Parent URL": null}