{"Source": "Adaderana", "Timestamp": "June 27, 2018 01:26 pm", "Headline": "දෙරණාඅභිවන්දනා පොසොන් නමස්කාරය රුවන්වැලි මහා සෑ රඳුන් කේන්ද්‍ර කර ගනිමින්", "News Content": "දෙරණාභිවන්දනා පොසොන් නමස්කාර වැඩසටහන දහස් සංඛ්‍යාත බැතිමතුන්ගේ සහභාගීත්වයෙන් රුවන්වැලි මහා සෑ රඳුන් කේන්ද්‍ර කර ගනිමින් මේ වන විට පැවැත්වෙයි. අද(27) අළුයම මහ සෑ වන්දනාවෙන් දෙරණාභිවන්දනා පොසොන් නමස්කාරය ආරම්භ වූ අතර ඉන් අනතුරුව අටවිසි බුද්ධ වන්දනාව සිදු කෙරුණි. අද උදෑසන සදහම් ධර්ම දේශනය මහාචාර්ය පුජ්‍ය මැදගොඩ අබේතිස්ස හිමිගේ ප්‍රධානත්වයෙන් පැවති අතර අනතුරුව මහාචාර්ය ටී.ජී.කුලතුංග මහතාගේ සහභාගීත්වයෙන් ධර්ම සාකච්ඡාව සිදු කෙරණි. එමෙන්ම මෙහිදි මහාචාර්ය පූජ්‍ය මැදගොඩ අබේතිස්ස හිමි විසින් සම්පාදිත පිරුවාණා පොත් වහන්සේ නව සංස්කරණයක් රුවන්වැලි මහා සෑ රඳුන්ට පූජා කිරීම ද සිදු කෙරුණි. එමෙන්ම අද සවස් වරුවේ ධර්ම දේශනා, ධර්ම සාකච්ඡා, කවි දැහැන සහ මව්පිය වන්දනා වැඩසටහන් ආදී වැඩසටහන් රැසක් අනුරාධපුර පින්බිම කේන්ද්‍ර කර ගනිමින් පැවැත්වීමට නියමිතයි.", "URL": "https://sinhala.adaderana.lk/news.php?nid=91576", "Category": null, "Parent URL": null}