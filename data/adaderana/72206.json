{"Source": "Adaderana", "Timestamp": "April 18, 2017 07:01 pm", "Headline": "එහෙට මෙහෙට ඇඟිල්ල දිගු නොකොට ප්‍රතිකර්ම යෙදිය යුතුයි", "News Content": "හිටපු ජනාධිපති මහින්ද රාජපක්ෂ මහතා අද පෙරවරුවේ මහනුවර ඓතිහාසික දළඳා සමිඳුන් වැඳපුදාගෙන ආශිර්වාද ලබාගෙන තිබේ.ඉන් අනතුරුව මල්වතු මහ නාහිමි බැහැ දුටු මහින්ද රාජපක්ෂ මහතා ඉන් පසු මල්වතු පාර්ශවයේ අනුනායක අති පූජ්‍ය ඉඹුල්කුඹුරේ විමලධර්ම හිමි බැහැ දුටු බව අද දෙරණ වාර්තාකරු සඳහන් කරයි. මහින්ද රාජපක්ෂ මහතා සමඟ පැවති සාකච්ඡාවේදී අදහස් දැක්වූ අතිපූජ්‍ය ඉඹුල්කුඹුරේ විමලධර්ම හිමියන් කියා සිටියේ කුණු කන්දට යටවී තිස් ගණනක් මියයාම දරුණු ඛේදවාචකයක් බවයි.අරෙහට මෙහො ඇඟිල්ල දිගු කරන්නෙ නැතිව මෙවන් ගැටළුවලට ප්‍රතිකර්ම යෙදිය යුතු බවත්, එසේ නොමැතිනම් කොළඹත් මෙන්ම නුවරත් මාතර, ගාල්ලත් එහෙම වන බව උන්වහන්සේ කියා සිටියේය.මෙහිදී හිටපු ජනාධිපතිවරයා කියා සිටියේ තමන්ගෙ කාලයේ ලෝක බැංකුව විසින් වාර්තාවකත් හදා ඒ වාර්තාව අනුව කුණු ප්‍රශ්නය විසඳීම සඳහා අයවැයෙන් මුදල් වෙන්කර තිබුණු බවයි. පුත්තලම ප්‍රදේශයේ අවුරුදු 35ට පිරෙන්නෙ නැති හුණු වළවල් තිබුණු බවත්, එය ක්‍රියාත්මක කළේ නම් මෙවන් ගැටළු ඇති නොවන බවත් රාජපක්ෂ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=72206", "Category": null, "Parent URL": null}