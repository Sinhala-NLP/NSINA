{"Source": "Adaderana", "Timestamp": "August 29, 2011 07:15 am", "Headline": " පුංචි ඡන්දයට මනාප අංකය අද සිට", "News Content": "පළාත් පාලන ආයතන ඡන්ද විමසීමට ඉදිරිපත් වී සිටින අපේක්ෂකයන්ට අද සිට මනාප අංක නිකුත් කරන බව මැතිවරණ මහලේකම් කාර්යාලය පවසයි. දිස්ත්‍රික් තේරීම් භාර නිලධාරීන් විසින් අපේක්ෂක නාම ලේඛන මැතිවරණ මහලේකම් කාර්යාලයට ලබා දී ඇති බව එහි ප්‍රකාශ‍කයෙක් සඳහන් කරයි. ඊට අදාළ ගැසට් නිවේදනය හෙට දිනයේ නිකුත් කිරීමට නියමිතය. මෙවර මැතිවරණය සඳහා අපේක්ෂකයන් 6488 දෙනෙකු ඉදිරිපත්ව සිටින අතර පළාත් පාලන ආයතන 23ක් සඳහා සභිකයන් 420ක් තෝරා ගැනෙයි. මැතිවරණය ඔක්තෝම්බර් 8 වැනි දා පැවැත්වීමට තීරණය කර තිබේ.", "URL": "https://sinhala.adaderana.lk/news.php?nid=18372", "Category": null, "Parent URL": null}