{"Source": "Adaderana", "Timestamp": "September 19, 2010 10:39 am", "Headline": "වෙඩි වැදීමකින් ඇඹිලිපිටියේදී සැකකරුවෙක් මරුට ", "News Content": "ඇඹිලිපිටිය, මෝදරවාන ප්‍රදේශයේ දී වෙඩි වැදීමක් හේතුවෙන් පුද්ගලයෙකු ජීවිතක්ෂයට පත්ව තිබේ. අදාළ පුද්ගලයා අපරාධ රැසක සම්බන්ධයෙන් අත්අඩංගුවේ සිටි අයෙකු බව ඇඹිලිපිටිය පොලිසිය සඳහන් කරයි. සඟවා තිබූ අවි ආයුධ තොගයක් පෙන්වීමට ඊයේ රාත්‍රී රැගෙන ගිය අවස්ථාවේ දී සැකකරු විසින් පොලිස් නිලධාරියෙකුගේ ගිනි අවියක් උදුරා ගැනීමට තැත් කර ඇති අතර එහිදී එම ගිනි අවිය ක්‍රියාත්මක වීමෙන් මෙම වෙඩි වැදීම සිදුව තිබේ. අදාළ පුද්ගලයා පුද්ගල ඝාතන ඇතුළු අපරාධ රැසකට සම්බන්ධ ඇඹිලිපිටිය ප්‍රදේශයේම පදිංචිකරුවෙකු බව පොලිසිය පවසයි.", "URL": "https://sinhala.adaderana.lk/news.php?nid=10957", "Category": null, "Parent URL": null}