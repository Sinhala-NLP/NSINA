{"Source": "Adaderana", "Timestamp": "June 9, 2013 10:55 am", "Headline": "මරණ 8යි - 43ක් නෑ", "News Content": "සැඩ සුළඟින් යාත්‍රා අනතුරට ලක්වී මුහුදේදී විපතට පත්වූ ධීවරයින්ගේ මළ සිරුරු 6ක් ඇතුළුව ආපදා හේතුවෙන් සිදුවු මරණ සංඛ්‍යාව මේවන විට 8 දක්වා ඉහළ ගොස් තිබේ. තවත් ධීවරයින් 43 දෙනෙකු අතුරුදහන්ව සිටින අතර මේවන විට 22ගේ ජීවිත බේරා ගැනීමට හැකි වී ඇත. බලපිටියෙන් හා බෙන්තර වෙරළින් මළ සිරුරු 2ක් ‍අද පෙරවරුවේ හමුවී ඇති බව අද දෙරණ වාර්තාකරු පැවසීය. බලපිටියෙන් අද සො‍යාගත් ධීවර මළ සිරුර බෙන්තොට පදිංචිකරුවෙකුගේ බවද හෙතෙම කියයි. බලපිටියෙන් ඊයේ මළ සිරුරු 2ක් හා බෙන්තොටින් හා බේරුවලින් මළ සිරුරු 2ක් සොයාගන්නා ලදී. විපතට පත් ධීවරයින් සොයා මෙහෙයුම් සිදුකිරීමට නෞකා 04ක් සහ ඩෝරා 10ක් යොදා ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුළසූරිය මහතා සඳහන් කළේය.", "URL": "https://sinhala.adaderana.lk/news.php?nid=34761", "Category": null, "Parent URL": null}