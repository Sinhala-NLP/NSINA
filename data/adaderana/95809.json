{"Source": "Adaderana", "Timestamp": "September 9, 2018 12:39 pm", "Headline": "යතුරුපැදි අංකය ගිය දුර ", "News Content": "හික්කඩුව වැරැල්ලාන ප්‍රදේශයේ ඉන්ධන පිරවුම් හලක මුදල් මංකොල්ල කෑමට පැමිණි සැකකරුවන් හතර දෙනෙකු අත්අඩංගුට ගෙන තිබේ. මෙම පිරිස පසුගිය 4වනදා රාත්‍රීයේ වැරැල්ලාන ප්‍රදේශයේ ඉන්ධන පිරවුම් හලක මුදල් මංකොල්ල කෑමට පැමිණි ඇත. මංකොල්ලය සඳහා යොදා ගත් ගිනිඅවි දෙකක් ,උණ්ඩ 4ක් , මෝටර් රථයක් සහ යතුරු පැදියක් , ජංගම දුරකතන 4ක් ,රුපියල් 24,200 මුදලක් මීටියාගොඩ පොලීසිය විසින් අත්අඩංගුවට ගෙන තිබේ. ගිනි අවි 2ක අතැතිව මුදල් මංකොල්ල කෑමට යතුරු පැදියෙන් පැමිණි දෙදෙනා පසුපස ඉන්ධන පිරවුම් හලේ හිමිකරු හඹා යද්දි මංකොල්ලකරුවන් යතුරුපැදිය දමා පලා ගොස් තිබේ. ඉන් අනතුරු එහි අංකය ඔස්සේ විමර්ශන කිරීමෙදි යතුරුපැදියේ හිමිකරු හම්බන්තොට කටුවන මඩගම ප්‍රදේශයේ පදිංචි පුද්ගලයෙකු බවට සොයාගෙන ඇත. අනෙක් පුද්ගලයා ද එම ප්‍රදේශයෙම සිටියදි ඊයේ (8) අත්අඩංගුවට ගෙන තිබේ. ඔවුන්ගෙන් කළ ප්‍රශ්න කිරිම් අනුව කුලී මොටර් රථයේ පැමිනි අනෙක් සැකකරුන් දෙදෙනා කොස්ගොඩ ප්‍රදේශයෙදි අත්අඩංගුවට ගෙන ඇත. ඉන් අනතුරුව ඔවුන්ට ගිනි අවිය ලබා දුන් පුද්ගලයාද අත්අඩංගුවට ගෙන ඇති අතර සියලුම සැකකරුවන් අද (09) බලපිටිය මහේස්ත්‍රාත් වෙත ඉදිරිපත් කිරිමට නියමිතයි. (ඡායා රූප- දිපාල් ද සිල්වා)", "URL": "https://sinhala.adaderana.lk/news.php?nid=95809", "Category": null, "Parent URL": null}