{"Source": "Adaderana", "Timestamp": "October 13, 2012 07:51 am", "Headline": "ආනමඩුවේ හෝටලයකට අත්බෝම්බ ප්‍රහාරයක්", "News Content": "ආනමඩුව ප‍්‍රදේශයේ හෝටලයකට අත්බෝම්බ ප‍්‍රහාරයක් එල්ල වී තිබේ. ඊයේ (12) රාත‍්‍රි මේ ප‍්‍රහාරය එල්ලවී ඇති බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරී ප‍්‍රිශාන්ත ජයකොඩි මහතා පැවසූවේය. ඉන් කිසිවෙකුට හෝ අනතුරක් සිදුවී නොමැති බව හෙතෙම කියා සිටියේය. අත් බෝම්බ ප‍්‍රහාරයෙන් හෝටලයේ ජනේල කිහිපයකට පමණක් හානි සිදුව ඇති බව ප‍්‍රිශාන්ත ජයකොඩි මහතා පැවසුවේය. එක්සත් ජාතික පක්ෂ බල මණ්ඩලයේ පිරිසක් අද එම හෝටලයේ රැස්වීමක් පැවැත්වීමට නියමිතව තිබේ.‍ එය කඩාකප්පල් කිරීම සඳහා එම පක්ෂයේම තවත් පිරිසකගේ අනුදැනුම මත මෙම ප‍්‍රහාරය එල්ලවන්නට ඇති බව ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=28241", "Category": null, "Parent URL": null}