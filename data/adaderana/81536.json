{"Source": "Adaderana", "Timestamp": "December 15, 2017 06:27 am", "Headline": "ආවා ගෲප් 6 දෙනා යළිත් රිමාන්ඩ්", "News Content": "යාපනයේ ''ආවා ගෲප්'' කල්ලියේ ප්‍රබල සාමාජිකයින් හය දෙනාට ඇප ලබාදීම ඊයේ 14 දින යාපනය දිසා විනිසුරු එස්.සදීස්කරන් මහතා විසින් ප්‍රතික්ෂේප කොට තිබේ. මේ සැකකරුවන් හය දෙනාගෙන් තුන් දෙනෙකු අත් අඩංගුවට ගෙන තිබුණේ කොළඹදී වන අතර ඊට අක්‍රම් නැමති මුස්ලිම් තරුණයෙකුද ඇතුළත් විණි. ඉතිරි තුන්දෙනා යාපනය හා වවුනියාව ප්‍රදේශවලින් අත් අඩංගුවට ගෙන තිබුණි. ''ආවා ගෲප්'' කල්ලියේ සාමජිකයින් හයදෙනා වෙණුවෙන් නීතිඥවරුන් තුන්දෙනෙකු පෙනී සිටි අතර ඔවුන් කාලයක්ම රිමාන්ඩ් බාරයේ සිටින බැවින් සාධාරණ හේතූන් ගැන සලකා ඇප ලබාදෙන මෙන් අධිකරණයෙන් ඉල්ලා තිබුණි. නමුත් ඇප ලබාදීම ප්‍රතික්ෂේප කල විනිසුරුවරයා ඔවුන් හය දෙනා ලබන 28 වෙනිදා තෙක් යළි රිමාන්ඩ් බාරයේ තබන ලෙස නියෝග කොට තිබේ.", "URL": "https://sinhala.adaderana.lk/news.php?nid=81536", "Category": null, "Parent URL": null}