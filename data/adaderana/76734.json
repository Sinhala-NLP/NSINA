{"Source": "Adaderana", "Timestamp": "August 27, 2017 08:42 am", "Headline": " පොදු සමා කාලය ලබන මස 10න් අවසන්", "News Content": "නීති විරෝධී ලෙස දකුණු කොරියාවේ රැඳී සිටින ශ්‍රී ලාංකික ශ්‍රමිකයින්ට එරටින් පිටවීම සඳහා ලබා දී තිබු පොදු සමා කාලය ලබන මස 10 වන දිනෙන් අවසන් වෙයි.පසුගිය ජුලි මස 10 වැනිදා සිට පොදු සමා කාලය ප්‍රකාශයට පත් කර තිබුණි.ශ්‍රී ලංකා විදේශ සේවා නියුක්ති කාර්යාංශය ප්‍රකාශ කළේ අදාළ කාලය තුළ නැවත දිවයිනට පැමිණෙන නීති විරෝධී ලෙස රැඳී සිටි ශ්‍රමිකයින් සම්බන්ධයෙන් නීතිමය පියවර නොගන්නා බවයි.මේ අතර 2017 වර්ෂයට අදාළව පසුගිය අප්‍රේල් 27 වැනිදා පැවති කොරියානු භාෂා ප්‍රවීණතා විභාගයට පෙනී නොසිටීමට නොහැකිව නැවත අයදුම් කළ පුද්ගලයන්ට විභාගය යළි පැවැත්වීමට කොරියානු මානව සම්පත් අංශය තීරණය කර තිබේ.", "URL": "https://sinhala.adaderana.lk/news.php?nid=76734", "Category": null, "Parent URL": null}