{"Source": "Adaderana", "Timestamp": "July 7, 2015 01:28 pm", "Headline": "පකිස්ථානය ටෙස්ට් තරඟාවලිය දිනයි", "News Content": "ශ්‍රී ලංකාව සමග පැවැති තෙවැනි ටෙස්ට් තරඟයෙන් කඩුලු 7ක ජයක් ලබා ගනිමින් ටෙස්ට් තරඟාවලිය 2ට 1ක් ලෙස ජය ගැනීමට පකිස්ථානු කණ්ඩායම මීට ටික වේලාවකට පෙර සමත් විය.මෙම තරඟයේ පළමු ඉනිම ක්‍රීඩා කළ ශ්‍රී ලංකාව 278/10යිපකිස්ථානය පළමු ඉනිමට රැස් කළ ලකුණු සංඛ්‍යාව 215/10යියළි දෙවන ඉනිම ක්‍රීඩා කළ ශ්‍රී ලංකාව සියලුදෙනා දැවී ලකුණු 313ක් රැස් කළ අතර පකිස්ථානයට ඒ අනූව තරඟය ජය ගැනීමට ලැබුණු ඉලක්කය ලකුණු 377කි.එම ඉලක්කය කඩුලු 3ක් පමණක් දැවී ලබා ගැනීමට පකිස්ථානය සමත් විය.පකිස්ථානු ඉනිමේ ජයග්‍රහණය වෙනුවෙන් තෙවැනි කඩුල්ලට යුනිස් ඛාන් හා ෂාන් මෂූඩ් ලකුණු 242ක සබඳතාවක් ගොඩනැඟු අතර යුනිස් ඛාන් නොදැවී ලකුණු 171ක් ලබා ගත් අතර මෂූඩ් ලකුණු 125ට දැවී ගියේය.", "URL": "https://sinhala.adaderana.lk/news.php?nid=52490", "Category": null, "Parent URL": null}