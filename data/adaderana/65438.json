{"Source": "Adaderana", "Timestamp": "October 27, 2016 12:32 pm", "Headline": " පැෆ්රල් සංවිධානයෙන් මැතිවරණ කොමිසමට  ලිපියක්", "News Content": "පළාත් පාලන ආයතන ඡන්ද විමසීම කල් යාම සම්බන්ධයෙන් පැෆ්රල් සංවිධානය මැතිවරණ කොමිෂන් සභාව වෙත ලිපියක් යොමු කර තිබේ.ඡන්ද කොට්ඨාස 60ක කිසිඳු ගැටළුවකින් තොරව පළාත් පාලන ආයතන ඡන්ද විමසීම පැවැත්විය හැකි බව දන්වා එම ලිපිය මැතිවරණ කොමිෂන් සභාව වෙත යොමු කළ බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.එමෙන්ම සාධාරණ මැතිවරණයක් පැවැත්වීම සඳහා මැතිවරණ කොමිසමට ඕනෑම ක්‍රියාමාර්ගයක් ගැනීමට බලතල පවතින බව රෝහණ හෙට්ටිආරච්චි මහතා කියා සිටියේය.", "URL": "https://sinhala.adaderana.lk/news.php?nid=65438", "Category": null, "Parent URL": null}