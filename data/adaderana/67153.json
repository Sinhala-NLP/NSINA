{"Source": "Adaderana", "Timestamp": "December 18, 2016 09:43 pm", "Headline": "ධීවරයින් 5ක් අත්අඩංගුවට ගනියි ", "News Content": "නීති විරෝධී ධීවර කටයුතුවල නිරත වූ මෙරට ධීවරයින් පස්දෙනෙකු මන්නාරම පල්ලේමුනායි මුහුදු ප්‍රදේශයේදී අත්අඩංගුවට ගෙන තිබේ. උතුරු මැද නාවික විදානයට අයත් මන්නාරම ශ්‍රී ලංකා නාවික නෞකා ගජබා ආයතනයට අනියුක්ත නාවිකයන් පිරිසක් විසින් මෙම ධීවරයින් අත්අඩංගුවට ගෙන ඇති බව වාර්තා වේ. පුපුරණ ද්‍රව්‍ය යොදාගනිමින් අදාළ ධීවරයන් මසුන් ඇල්ලීමේ නිරතවී ඇති බව නාවික හමුදාව සඳහන් කළේය. මසුන් ඇල්ලීම සඳහා යොදාගත් තහනම් දැලක්, පාවරල් යුගල් පහක්, ඇස් ආවරණ පහක් සහ ඔවුන් විසින් අල්ලන ලද මත්ස්‍ය කිලෝග්‍රෑම් 250ක් මෙහිදී නාවික හමුදාව සිය භාරයට ගෙන ඇත. අත්අඩංගුවට ගත් ධීවරයින් ඉදිරි විමර්ශන සඳහා මන්නාරම සහකාර ධීවර අධ්‍යක්ෂ කාර්යාලය වෙත භාරදුන් බව නාවික හමුදාව පැවසීය.", "URL": "https://sinhala.adaderana.lk/news.php?nid=67153", "Category": null, "Parent URL": null}