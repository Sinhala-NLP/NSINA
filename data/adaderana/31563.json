{"Source": "Adaderana", "Timestamp": "February 12, 2013 12:45 pm", "Headline": "මහ බැංකුව කියන්නේ බොරු - මූල්‍ය අරමුදල දැන් ණය දෙන්නේ නෑ", "News Content": "ජාත්‍යන්තර මූල්‍ය අරමුදලින් තවදුරටත් ණය නොගන්නා බව මහ බැංකුව පැවසුවත් ඇත්තම කතාව ජාත්‍යන්තර මූල්‍ය අරමුදල ශ්‍රී ලංකාවට ණය ලබාදීම ප්‍රතික්ෂේප කර ඇතැයි යන්න එක්සත් ජාතික පක්ෂයේ මහලේකම් තිස්ස අත්තනායක මහතා පවසයි. පසුගිය කාලයේදී ආණ්ඩුව ජාත්‍යන්තර මූල්‍ය අරමුදලින්, චීනයෙන් හා පෞද්ගලික බැංකුවලින් ඕනෑ තරම් ණය ගත් බවත් දැන් රට ණය උගුලක පැටලී සිටින බවත් ඔහු පෙන්වාදෙයි. මේ හේතුවෙන් ණය උගුලක පැටලී සිටින ශ්‍රී ලංකාවට ජාත්‍යන්තර මූල්‍ය අරමුදල ‍ණය නොදෙන නිසා දැන් නිදහසට කාරණා පවසන්නේ යැයි තිස්ස අත්තනායක මහතා සඳහන් කරයි. මෙම වාතාවරණය යටතේ මහ බැංකුව දැන් රටට කියන්න හදන්නේ ණය ගන්නේ නෑ කියා බව ඔහු වැඩිදුරටත් පවසයි.", "URL": "https://sinhala.adaderana.lk/news.php?nid=31563", "Category": null, "Parent URL": null}