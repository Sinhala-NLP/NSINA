{"Source": "Adaderana", "Timestamp": "October 29, 2012 09:35 am", "Headline": "  කුඩාවැල්ලේ බහුදින යාත්‍රාවකට ගිනි තබලා", "News Content": "තංගල්ල, කුඩාවැල්ල ධිවර වරායේ නවතා තිබු බහුදින ධීවර යාත්‍රාවකට කිසියම් පිරිසක් විසින් ගිනි තබා හානිකර තිබේ. අදාළ යාත්‍රාව ධිවර වරායේ අලුත්වැඩියා කිරීමේ යාන්‍ත්‍රික වැඩබිමේ නවතා තිබියදී ගිනි තැබීම සිදුකර ඇති බව තංගල්ල පොලීසිය පවසයි. සිද්ධිය සම්බන්ධයෙන් සැකපිට කුඩාවැල්ල සහ පනාගොඩ ප්‍රදේශවල පදිංචිකරුවන් දෙදෙනෙකු අත්අඩංගුවට ගෙන තිබේ. ඔවුන් තංගල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇපමත මුදා හැර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=28705", "Category": null, "Parent URL": null}