{"Source": "Adaderana", "Timestamp": "August 12, 2012 11:50 am", "Headline": "පළතුරු වෙ‍ළඳුන්ට වැඩ වරදි ", "News Content": "දිවයින පුරා ඇති පළතුරු අලෙවි කරන ස්ථාන පරික්ෂා කිරීමට සෞඛ්‍ය අමාත්‍යංශය තීරණය කර තිබේ. බොහෝ විට පළතුරු අලෙවි කරන ස්ථානවලම පළතුරු සලාද සහ පළතුරු යුෂ අලෙවි කිරීම සිදුකරන බව සෞඛ්‍ය අමාත්‍යංශය පෙන්වාදෙයි. එහිදී භාවිතයට නුසු‍දුසු පළතුරු යොදා ගනිමින් එම පළතුරු සලාද සහ යුෂ සකස් කරන බවට පැමිණීලි ලැබී ඇති බව සෙඛ්‍ය අමාත්‍යංශය පවසයි. මහජන සෞඛ්‍යයට අහිතකර වන අයුරින් ආහාර සැකසීම තහනම් වන අතර එවැනි ආහාර අනුභවය තුළින් විවිධ රෝගාබාධ ඇතිවන අවස්ථා ද වාර්තා වෙයි. එම නිසා දිවයින පුරා ඇති පළතුරු අලෙවිසැල් පරික්ෂා කිරීමට පියවර ගන්නා බව සෞඛ්‍ය අමාත්‍යංශය සඳහන් කළේය. එවැනි ස්ථාන පිළිබඳව තොරතුරු දන්නේ නම් ඒ පිළිබඳව දැනුම්දෙන ලෙස ද සෞඛ්‍ය අමාත්‍යංශය ජනතා‍වගෙන් ඉල්ලීමක් කරයි.", "URL": "https://sinhala.adaderana.lk/news.php?nid=26516", "Category": null, "Parent URL": null}