{"Source": "Adaderana", "Timestamp": "September 29, 2018 06:13 pm", "Headline": "නාවලපිටිය ප්‍රධාන මාර්ගය වැසි ජලයෙන් යට වෙයි ", "News Content": "නාවලපිටිය ප්‍රදේශයට අද (29) පස්වරුවේ ඇද හැලුණු අධික වර්ෂාවත් සමඟ නාවලපිටිය නගරයේ ප්‍රධාන මාර්ගයේ කොටසක් ජලයෙන් යට විම නිසා රථවාහන ගමනා ගමනයට දැඩි බාධා එල්ල වී ඇත. නාවලපිටිය ගම්පොළ ප්‍රධාන මාර්ගයේ නාවලපිටිය තැපැල් කාර්යයාලය සිට නාවලපිටිය ශ්‍ර පාද පිරිවෙන දක්වා මිටර් 300 පමණ කොටසක් පස්වරු 2.30 සිට 3.30 දක්වා පැයකට ආසන්න කාලයක් මෙසේ ජලයෙන් යට වී ඇත. මේ හේතුවෙන් නගරයේ වෙළදසැල් කිහිපයක්ම වසා දැමු අතර, එම මාර්ගයේ රථ වාහන ගමනා ගමනයටද දැඩි බාධා එලල් වි තිබු බව අද දෙරණ වාර්තාකරු සඳහන් කළේය. නාවලපිටිය නගරයේ වැසි ජලය ගලා බසින කාණු පද්ධති අවහිර වි තිබිම නිසා අධික වර්ෂාව පතිත වන දිනයන්හි නාවලපිටිය නගරයේ කොටසක් මෙසේ ජලයෙන් යටවන බව නාවලපිටිය නගරයේ වෙළදුන් පවසයි. වැසි ජලය බැස යාමෙන් අනතුරුව එම මාර්ගයේ රථ වාහන ගමනා ගමනය යථා තත්ත්වයට පත් වු අතර වසා දැමු වෙළදසැල් ද යලි විවෘත කර ඇත. (ඡායා රූප-රංජිත් රාජපක්ෂ)", "URL": "https://sinhala.adaderana.lk/news.php?nid=96913", "Category": null, "Parent URL": null}