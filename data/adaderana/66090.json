{"Source": "Adaderana", "Timestamp": "November 16, 2016 04:30 pm", "Headline": "මේ අය මහ දවල් හිටගෙන හොරකම් කරනවා", "News Content": "මේ තියෙන්නේ මහ දවල් හිටගෙන හොරකම් කරන ආණ්ඩුවක් බව එජනිස පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි.බැඳුම්කර වංචාවත්,රේගුවෙන් ප්‍රාඩෝ නිදහස් කළ වංචාවත් එවැනි දැවැන්ත වංචාවන් බවත්,ආණ්ඩුවේ ප්‍රබලම වංචාකරුවන් දහ දෙනා ගැන කියන්න තොරතුරු ලබාදෙන්නේද ආණ්ඩුවේම අය බවත් මන්ත්‍රීවරයා කියා සිටියේ අද(16)කොළඹ පැවති ඒකාබද්ධ විපක්ෂයේ මාධ්‍ය හමුවේදීය.පසුගියදා පාර්ලිමේන්තුවට ඉදිරිපත් කරනු ලැබූ 2017 අයවැය මුළුමනින්ම පාහේ එජාපයේ අයවැයක් බවත්,ශ්‍රීලනිපයේ යෝජනා එහි අන්තර්ගත වන්නේ කොතැනදැයි තමා විමසන බවත් ඔහු සඳහන් කළේය.රාජ්‍ය ආයතන පෞද්ගලීකරණ කිරීම සඳහා මෙවර අයවැයෙන් යෝජනා කර ඇති බවත්,පෞද්ගලීකරණ ප්‍රතිපත්තිය ශ්‍රීලනිපයේ ප්‍රතිපත්තිය නොවන බවත් පෙන්වා දුන් මන්ත්‍රීවරයා ඉකුත් රාජපක්ෂ පාලන සමයේදී ඊට පෙරාතුව පෞද්ගලීකරණය කර තිබුණු ආයතන පවා නැවත පවරාගත් බව අවධාරණය කළේය.", "URL": "https://sinhala.adaderana.lk/news.php?nid=66090", "Category": null, "Parent URL": null}