{"Source": "Adaderana", "Timestamp": "June 26, 2013 07:38 pm", "Headline": "13 ගැන ආණ්ඩුව නියම අවස්ථාවේදී ප්‍රකාශ කරනවා ", "News Content": "13 වන ව්‍යවස්ථාව සම්බන්ධයෙන් ආණ්ඩුවේ ස්ථාවරය නියම අවස්ථාවේ ප්‍රකාශ කරන බව මහජන කටයුතු හා මහජන සබඳතා අමාත්‍ය මර්වින් සිල්වා මහතා සඳහන් කරයි. ජනාධිපති මහින්ද රාජපක්ෂ මහතාගේ තීරණය ශ්‍රී ලංකා නිදහස් පක්ෂය ප්‍රමුඛ සන්ධානයේ අවසාන තීරණය බවත්, ඊට ඉහලින් කිසිදු තීරණයක් නොමැති බවත් අද(26) පැවති මාධ්‍ය හමුවකදි ඒ මහතා සඳහන් කළේය. ශ්‍රී ලංකා නිදහස් පක්ෂ‍ය බිහි නොවන්න කිසිදු පක්ෂයකට තනතුරු නොලැබෙන බවත් ආණ්ඩු පක්ෂයේ සිටීමට නොහැකි බවත් එම නිසා තීන්දු තීරණ ගැනීමේ අයිතිය ශ්‍රී ලංකා නිදහස් පක්ෂය සතු බව වැඩිදුරටත් අදහස් දක්වමින් ඒ මහතා පැවසීය.", "URL": "https://sinhala.adaderana.lk/news.php?nid=35271", "Category": null, "Parent URL": null}