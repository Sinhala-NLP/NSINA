{"Source": "Adaderana", "Timestamp": "March 24, 2019 11:03 am", "Headline": "වේගය පාලනය කරගත නොහැකි වූ ත්‍රිරෝදරථ රියදුරු මරු දකියි", "News Content": "අවිස්සාවේල්ල පොලිස් වසමේ තල්දූව අමිතිරිගල මාර්ගයේ වත්තේකඩේ ප්‍රදේශයේදී ත්‍රීරෝද රථයක් කැබ් රථයක ගැටී සිදුවු අනතුරකින් ත්‍රීරෝද රථයේ රියදුරු මියගොස් ඇත. ඊයේ (23) මෙම අනතුර සිදුවී ඇති අතර ත්‍රිරෝද රථයේ රියදුරුට රථය පාලනය කරගත නොහැකිව ප්‍රතිවිරුද්ධ දිශාවෙන් පැමිණි කැබ් රථයේ ගැටී ඇත. අනතුරින් තුවාල ලැබූ ත්‍රිරෝද රථයේ රියදුරු සහ ඔහුගේ බිරිඳ, දියණිය හා පුත්‍රයා අවිස්සාවේල්ල රෝහලට ඇතුළත් කිරීමෙන් පසු රියදුරු මියගොස් තිබේ. මරණයට පත්ව ඇත්තේ වයස අවුරුදු 39ක් වූ තුන්කිද, නිකහැටිකන්ද, වේයන්ගොඩ ලිපිනයේ පදිංචි ත්‍රිකුණාමලය නාවික හමුදා තිස්ස කඳවුරේ සේවය කළ නාවික හමුදා සෙබළෙකි. සිද්ධිය පිළිබඳව වැඩිදුර විමර්ශන කටයුතු අවිස්සාවේල්ල පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106658", "Category": null, "Parent URL": null}