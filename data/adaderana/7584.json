{"Source": "Adaderana", "Timestamp": "March 31, 2010 08:45 am", "Headline": "එ.ජා.පෙ පොරොන්දු ප්‍රායෝගික නෑ", "News Content": "එක්සත් ජාතික පෙරමුණ මැතිවරණයට ඉදිරිපත් කර ඇති පොරොන්දු ප්‍රායෝගික නොවන බව එක්සත් ජනතා නිදහස් සන්ධාන‍යේ මන්ත්‍රීධුර අපේක්ෂක දිලුම් අමුණුගම මහතා පවසයි. ඉන්ධන මිල අඩු කිරීම , රජයේ සේවකයින්ගේ වැටුප් 10,000කින් ඉහළ නැංවීම , සේවක වැ‍ටුප රුපියල් 30,000 දක්වා වැඩිකිරීම ආදිය ජනතා ආකර්ශනය දිනා ගැනීම සඳහා ඉදිරිපත් කර ඇති ඡන්ද පොරොන්දු පමණක් බව හෙතෙම පෙන්වා දෙයි. දිලුම් අමුණුගම මහතා මේ බව ප්‍රකාශ කළේ\"ටී.වි දෙරණ\" ‍ඔ‍ස්සේ ඊයේ රාත්‍රියේ විකාශය වු\"වාද පිටිය\"දේශපාලන සංවාදාත්මක වැඩසටහනට එක්වෙමිනි. එහිදි තවදුරටත් අදහස් දැක්වු දිලුම් අමුණුගම මහතා පෙන්වා ‍දුන්නේ එක්සත් ජාතික පෙරමුණ ඉදිරිපත් කර ඇති පොරොන්දු ඉටුකිරීමෙන් පසුව රජය ගෙන යාමට ‍මුදල් ලැබෙන මාර්ගයක් නොමැති වන බවයි. එක්සත් ජාතික පෙරමුණේ ‍ඡන්ද පොරොන්දු ලබාදුන් පසුව රජය පවත්වාගෙන යන අකාරය පිලිබඳව කිසිදු සඳහනක් නොවන බව ද හෙතෙම කියා සිටියේය.", "URL": "https://sinhala.adaderana.lk/news.php?nid=7584", "Category": null, "Parent URL": null}