{"Source": "Adaderana", "Timestamp": "July 8, 2013 02:43 pm", "Headline": "සමන්තුරෙන් සිගරැට් අල්ලයි", "News Content": "නීති විරෝධී ලෙස මෙරටට ගෙන්වන ලද සිගරැට් තොගයක් සමඟ පුද්ගලයින් දෙදෙනෙකු සමන්තුරේ, වලතාපිටිය ප්‍රදේශයේදී පොලිස් විශේෂ කාර්ය බලකා නිලධාරී කණ්ඩායමක් විසින් අත්අඩංගුවට ගෙන තිබේ. සැකකරුවන් සතුව තිබි විවිධ වර්ගයේ සිගරැට් 240ක් සහ ප්‍රවාහනය සදහා යොදාගත් ත්‍රීරෝද රථයද විශේෂ කාර්ය බලකාය භාරයට ගෙන ඇත. අත්අඩංගුවට ගත් සිගරැට් තොගයේ වටිනාකම රුපියල් 6000ට අධික බව වාර්තා වේ. සැකකරුවන් සහ අත්අඩංගුවට ගත් භාණ්ඩ වැඩිදුර විමර්ශන සඳහා සමන්තුරේ පොලීසියට භාර දී ඇත.", "URL": "https://sinhala.adaderana.lk/news.php?nid=35595", "Category": null, "Parent URL": null}