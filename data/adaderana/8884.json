{"Source": "Adaderana", "Timestamp": "June 8, 2010 10:40 am", "Headline": "ලියාපදිංචිය ගැන උනන්දු වන්න -පැ‍ෆ්රල්", "News Content": "ඡන්ද හිමි නාමලේඛන ප්‍රතිශෝධන කටයුතු මේ වන විට ආරම්භ වී ඇති බැවින් ජනතාව ඒ පිළිබඳ උනන්දු වී ලියාපදිංචි කිරිමේ කටයුතු සඳහා සහභාගී විය යුතු බව පැෆ්රල් සංවිධානය පවසයි. ඇතැම් පිරිසට ඡන්ද හිමි නාමලේඛන පිළිබඳ සිහියට නැගෙන්නේ මැතිවරණ කාලසීමාවකදී පමණක් බව එහි විධායක අධ්‍යක්ෂ රෝහණ හෙට්ටිආරච්චි මහතා පැවසුවේය. මේ හේතුවෙන් ඇතැම් පිරිසට ඡන්ද අයිතිය අහිමිවන අවස්ථා ද දැකිය හැකි බව හෙට්ටිආරච්චි මහතා පෙන්වා දෙයි. ඒ අනුව 2010 ඡන්ද හිමි නාමලේඛන ප්‍රතිශෝධන කටයුතුවලදී ග්‍රාම නිලධාරීන් මාර්ගයෙන් ඒ සඳහා ලියාපදිංචි වන ලෙස පැෆ්රල් සංවිධානය ජනතාවට දැනුම් දෙයි.", "URL": "https://sinhala.adaderana.lk/news.php?nid=8884", "Category": null, "Parent URL": null}