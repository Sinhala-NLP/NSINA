{"Source": "Adaderana", "Timestamp": "June 26, 2019 12:12 pm", "Headline": "නීති විරෝධී දුම්වැටි 36,400ක් රේගු අත්අඩංගුවට", "News Content": "ඩුබායි සිට නීතිවිරෝධී ලෙස මෙරටට ගෙන ආ දුම්වැටි තොගයක් සමඟ ශ්‍රී ලාංකික ගුවන් මගියෙකු කටුනායක ගුවන් තොටුපළේ දී රේගු නිලධාරීන් විසින් අත්අඩංගුවට ගෙන තිබේ. අදාළ සැකකරුවන් ගම්පහ, යක්කල ප්‍රදේශයේ පදිංචි 30 හැවිරිදි ව්‍යාපාරිකයන් බව වැඩබලන රේගු මාධ්‍ය ප්‍රකාශක, රේගු අධිකාරී ලාල් වීරකෝන් මහතා සඳහන් කළේය. මෙම සැකකරුවන් අද(26) අළුයම 1.30 ට ඩුබායි සිට පැමිණි ෆ්ලයි ඩුබායි ගුවන් සේවයේ එෆ්.ඉසෙඩ්.- 557 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණි. ඔහු විසින් රැගෙන විත් තිබූ ගමන් මලු පහක් තුළ , මෙම රුපියල් ලක්ෂ විසි දෙකක් වටිනා ඩුබායි හි නිෂ්පාදිත දුම්වැටි 36,400ක් අඩංගු දුම්වැටි කාටූන් 182 ක් සගවා ගෙන සිටියදී රේගු නිලධාරීන් විසින් අත්අඩංගුවට ගෙන තිබුණි. සිද්ධිය සම්බන්දයෙන් වැඩිදුර විමර්ශන ගුවන් තොටුපළ රේගුව විසින් සිදු කරයි.", "URL": "https://sinhala.adaderana.lk/news.php?nid=112789", "Category": null, "Parent URL": null}