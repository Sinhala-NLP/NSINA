{"Source": "Adaderana", "Timestamp": "May 18, 2015 10:24 am", "Headline": "මාස 4ට වෙළඳසැල් හිමියන් 6396ට නඩු දාලා", "News Content": "මෙම වසරේ පසුගිය මාස 04ක කාලය තුළ පාරිභෝගික අධිකාරී පනත උල්ලංඝණය කළ වෙළඳසැල් හිමියන් 6396 දෙනෙකුට එරෙහිව නීතිමය ක්‍රියාමාර්ග ගෙන ඇති බව පාරිභෝගික කටයුතු පිළිබඳ අධිකාරිය පවසයි.එම අධිකාරියේ සභාපති රූමි මර්ෂුක් මහතා පැවසුවේ පාරිභෝගික පැමිණිලි මත සිදුකළ වැටලීම් වලින් අනතුරුව එම නීතිමය ක්‍රියාමාර්ග ගත් බවයි.අධිකරණයට ඉදිරිපත් කළ වෙළඳසැල් හිමියන්ට රුපියල් ලක්ෂ 136ක දඩ මුදලක් නියම කර තිබේ.එම කාලය තුළ වැඩිම වැටලීම් සංඛ්‍යාවක් මහනුවර දිස්ත්‍රික්කයේ සිදුකර ඇති ඇත.මේ අතර පාරිභෝජනයට නුසුදුසු ආහාර ද්‍රව්‍ය අලෙවිය සහ ගබඩා කිරීම, භාණ්ඩ වල මිල ප්‍රදර්ශනය නොකිරීම, වැඩි මිලට භාණ්ඩ අලෙවි කිරීම, විදුලි උපකරණ සඳහා වගකිම් සහතික ලබානොදීම වැනි කරුණු සම්බන්ධයෙන් පාරිභෝගික අධිකාරිය අඛණ්ඩ වැටලීම් සිදුකරන බව රූමි මර්ෂුක් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=51406", "Category": null, "Parent URL": null}