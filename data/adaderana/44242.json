{"Source": "Adaderana", "Timestamp": "June 26, 2014 02:03 pm", "Headline": "ඌවේ සීනුවක් අලියාට එක්වෙයි", "News Content": "ජනතා විමුක්ති පෙරමුණේ ඌව පළාත් සභා හිටපු මන්ත්‍රී පොන්නුසාමි භූමිනාදන් මහතා එක්සත් ජාතික පක්ෂයේ ජාතික නායක රනිල් වික්‍රමසිංහ මහතා අතින් අද එම පක්ෂයේ සාමාජිකත්වය ලබාගෙන තිබේ. ජාවත්ත විපක්ෂනායක කාර්යාලයේදී අද පෙරවරුවේ මෙය සිදුවිය. පොන්නුසාමි භූමිනාදන් මහතා 2004 වසරේ සිට 2009 දක්වා ජනතා විමුක්ති පෙරමු‍ණ නියෝජනය කරමින් පළාත් සභා මන්ත්‍රීවරයෙකු වශයෙන් කටයුතු කර ඇත. එසේම ඔහු සමස්ත ලංකා වතු කම්කරු සංගමයේ ලේකම්වරයා වශයෙන් ද ජනතා විමුක්ති පෙරමුණේ හිටපු දිස්ත්‍රීක් උප සභාපතිවරයා වශයෙන් ද කටයුතු කර ඇත‍.", "URL": "https://sinhala.adaderana.lk/news.php?nid=44242", "Category": null, "Parent URL": null}