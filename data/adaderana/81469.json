{"Source": "Adaderana", "Timestamp": "December 13, 2017 03:28 pm", "Headline": "ශ්‍රී ලංකාවට 393 ක දැවැන්ත ඉලක්කයක්", "News Content": "මොහාලිහිදී පැවැත්වෙන තරඟයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේ කඩුළු 4 ක් පමණක් දැවී ලකුණු 392 ක් ලබා ගැනීමට සමත් විය. ඒ අනුව ඉන්දියාව සමඟ පැවැත්වෙන දෙවන එක්දින තරඟය ජය ගැනීමට ශ්‍රී ලංකාවට ලකුණු 393 ක ප්‍රබල ඉලක්කයක් හිමිව තිබේ. රෝහිත් ශර්මා නොදැවී 208 ක් ලබා ගැනීමට සමත් වූ අතර ඒ සඳහා හතරේ පහර 13 ක් සහ හයේ පහර 12 ක් ඇතුලත් විය. මෙය රෝහිත් ශර්මාගේ 3 වන එක්දින ද්විත්ව ශතකයයි. ශ්‍රෙයාස් අයියර් ලකුණු 88 ක් හා ශිකර් ධවාන් ලකුණු 68 යි. අද ඉන්දීය කණ්ඩායම ලබාගත් මෙම ලකුණු 392 මොහාලි ක්‍රීඩාංගණයේදී ඔවුන් ලබාගත් වැඩිම ලකුණු සංඛ්‍යාව ද වේ.", "URL": "https://sinhala.adaderana.lk/news.php?nid=81469", "Category": null, "Parent URL": null}