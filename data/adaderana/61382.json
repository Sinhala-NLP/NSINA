{"Source": "Adaderana", "Timestamp": "June 23, 2016 11:40 am", "Headline": " අදත් ඇප නෑ!", "News Content": "රගර් ක්‍රීඩක වසීම් තාජුඩීන්ගේ ඝාතනයට අදාළව සාක්ෂි වසන් කිරීමේ චෝදනාව මත හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා හා නාරාහෙන්පිට පොලීසියේ අපරාධ අංශයේ හිටපු ස්ථානාධිපති සුමිත් පෙරේරා මහතා ජූලි 7වන දා දක්වා යළි රක්ෂිත බන්ධනාගාර ගත කර තිබේ.අදාළ නඩුව අද(23) කැදවු අවස්ථාවේදී කොළඹ අතිරේක මහේස්ත්‍රාත් නිශාන්ත පීරිස් මහතා මෙම නියෝගය ලබාදුන් බව අද දෙරණ අධිකරණ වාර්තාකරු කේ.එස් උදයකුමාර් පැවසුවේය.සැකකාර අනුර සේනානායක වෙනුවෙන් පෙනී සිටි නීතීඥවරයා ඇප ඉල්ලීමක් ද අධිකරණය වෙත ඉදිරිපත් කර තිබුණ අතර ඔවුන් විසින් ඉදිරිපත් කර තිබූ ඇප අයදුම්පත්‍ර ප්‍රතික්ෂේප කරමින් කොළඹ අතිරේක මහේස්ත්‍රාත් අධිකරණය විසින් මෙම නියෝගය ලබා දී තිබේ.", "URL": "https://sinhala.adaderana.lk/news.php?nid=61382", "Category": null, "Parent URL": null}