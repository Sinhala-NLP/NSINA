{"Source": "Adaderana", "Timestamp": "August 14, 2013 09:49 am", "Headline": "සංචාරක වීසා මත මෙරටදී වෙළඳාම් කළ අයෙක් මාට්ටු ", "News Content": "සංචාරක වීසා මත පැමිණ නීති විරෝධී ලෙස මෙරට රෙදි වෙළඳාමේ නිරතවූ ඉන්දියන් ජාතිකයෙකු කෝපායි - කල්වියන්කාඩු ප්‍රදේශයේ දී අත්අඩංගුවට ගෙන තිබේ. 45 හැවිරිදි අයෙකු මෙලෙස අත්අඩංගුවට ගත් බව පොලීසිය සඳහන් කළේය. සැකකරු අද(14) යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි. මේ පිළිබඳව කෝපායි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36618", "Category": null, "Parent URL": null}