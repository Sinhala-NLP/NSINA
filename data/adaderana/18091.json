{"Source": "Adaderana", "Timestamp": "August 15, 2011 04:08 pm", "Headline": " තොරතුරු තාක්ෂණ ක්ෂේත‍්‍රයේ විද්වත් වැඩමුළුවක් 2011 අගෝස්තු 26 දා", "News Content": "ශ‍්‍රී ලංකා මෘදුකාංග හා සේවා සමාගම් සංගමය, (SLASSCOM) රාජ්‍ය විශ්ව විද්‍යාලවල තොරතුරු තාක්‍ෂණ පීඨ සාමාජිකයින් වෙනුවෙන් තොරතුරු සන්නිවේදන තාක්‍ෂණයේ විෂයමාලා සංවර්ධනය පිළිබඳ එක්දින වැඩමුළුවක් පැවැත්වීම සඳහා පහසුකම් සැලසීමට පියවර ගෙන ඇත. මෙම වැඩමුළුව 2011 අගෝස්තු 26 දින පැවැත්වීමට නියමිතය. වැඩමුළුව ආරම්භ කිරීමේ උත්සවයේ ප‍්‍රධාන ආරාධිතයා ලෙස සහභාගි වීමට නියමිතව ඇත්තේ උසස් අධ්‍යාපන අමාත්‍යංශයේ ලේකම් ආචාර්ය සුනිල් ජයන්ත නවරත්න මහතායි. මෙම වැඩ මුළුවේ අරමුණ වනුයේ මෙරට ශ‍්‍රම බලකායේ අවශ්‍යතාද සපුරාලන පරිද සිසුන්ගේ හැදැරීම් වැඩි දියුණු කිරීම සඳහා විෂය මාලාව තව දුරටත් සංවර්ධනය කරන්නේ කෙසේද යන්න පිළිබඳව සාකච්ඡුා කිරීමය. මෙම වැඩමුලූව තොරතුරු තාක්‍ෂණ කර්මාන්තයේ සහ තොරතුරු තාක්‍ෂණ වෘත්තිකයින් අතරින් සහභාගිවන්නන්ගේ ඒකාබද්ධ ප‍්‍රයත්නයකි. මෙම වැඩ මුලූවට සහභාගි වීම සඳහා සියළුම රාජ්‍ය වශ්වවිද්‍යාලවල උප කුලපතිවරුන්ට සහ තොරතුරු තාක්‍ෂණ අංශාධිපතිවරුන්ට මෙන්ම තොරතුරු තාක්‍ෂණ ක්ෂේත‍්‍රයේ ප‍්‍රමුඛ පුද්ගලයින්ට ආරාධනා කරනු ඇත. එසේම මෙම වැඩමුළුව, දැනුම සැපයීම සඳහා අන්‍යෝන්‍ය ලෙස කටයුතු කරන තොරතුරු තාක්ෂණ කර්මාන්තය හා අධ්‍යයන ආයතන අතර සහයෝගී උත්සාහයක්ද වේ. ශ‍්‍රී ලංකා මෘදුකාංග සහ සේවා සමාගම් සංගමය(SLASSCOM)පසුගිය වසර කීපය තුළ තොරතුරු තාක්‍ෂණයට නව ප‍්‍රවණතා පිළිබඳව සහ ඊළඟ පරම්පරාව සඳහා වන වෘත්තීය අවස්ථාවන් පිළිබඳව අවධානයක් ඇතිකිරීම සඳහා කටයුතු කළේය. අප සියලු ප‍්‍රයත්නයන් මෙහෙයවන ලද්දේ ශ‍්‍රී ලංකාව දැනුම ආර්ථිකයක් කරා රැගෙන යාමේ ප‍්‍රමුඛතම කර්මාන්තය වීමේ ජාතික අරමුණද පෙරදැරි කරගෙනය. මෙහි අපේක්‍ෂාව වසර 2015 වන විට ඇමෙරිකානු ඩොලර් බිලියනයක අදායමක් සහ 100,000 ක රැකියා අවස්ථාවන් වෙත ප‍්‍රවේශ වීමය. මෙම වර්ධනය සඳහා පෙර ඇවැසි සාධකයක් ලෙස මෙම කර්මාන්තය තුළ මානව සම්පත් ධාරිතා සංවර්ධනය සිදු කළ යුතු බව හඳුනාගෙන තිබේ. මෙම වැඩමුළුව සඳහා අනුග‍්‍රාහකත්වය දරනු ලබන්නේ SLASSCOM හි සාමාජිකත්වය දරන ජෝන් කීල්ස් කම්පියුටර් සර්විසස් (JKCS) ආයතනය විසිනි. මෙම directlink නවෝත්පාදනයේ තවත් මූලික අරමුණක් වන්නේ ඉහත සඳහන් දර්ශනය සහ තොරතුරු තාක්‍ෂණ/ ව්‍යාපාර බහීසේවාර්ථන (BPO) ක්ෂේත‍්‍රය තුළ පවතින අවස්ථාවන් සිසුන්, ගුරුවරුන් සහ දෙමාපිය ආදී සියලුම පාර්ශ්වකරුවන් වෙත සන්නිවේදනය කිරීමයි. මෙය දිගින් දිගටම සිදුවන කටයුත්තක් වේ. රාජ්‍ය සහ පෞද්ගලික විශ්ව විද්‍යාලවල විද්වත් ප‍්‍රජාව සමග එක්ව කටයුතු කිරීම SLASSCOM directlink යටතේ දියත් කළ මෙම දැනුවත් කිරීමේ වැඩසටහනේ එක් නවෝත්පාදනයක් වේ. තොරතුරු තාක්‍ෂණ/ව්‍යාපාර බහීසේවාර්ථන කර්මාන්තය ගෝලීය වෙළෙඳපොළට අනුකූලවන අයුරින් හා තරගකාරී ලෙස පැවැත්ම තහවුරු කිරීම සදහා විද්වත් ප‍්‍රජාව හා තොරතුරු තාක්‍ෂණ ක්ෂේත‍්‍රය අතර කතිකාවක් හා ශක්තිමත් සබැඳියාවක් පැවතීම අත්‍යවශ්‍යය. SLASSCOM directlink හි දැක්ම වනුයේ ශ‍්‍රී ලංකාවේ දැනුම ආර්ථිකය ගොඩ නැංවීම සඳහා අන්‍යෝන්‍ය වශයෙන් වාසි ලැබෙන සබඳතාවයන් නිර්මාණය වන සේ මෙරට තොරතුරු තාක්‍ෂණ ක්ෂේත‍්‍රය සහ විද්වත් නායකයින් එකිනෙකා මුණ ගැස්වීමය. මෙම වැඩසටහනේ අරමුණ වනුයේ දැනුම හුවමාරු කර ගැනීම, විෂයමාලා සංවර්ධනයට සහාය දීම සහ අනෙකුත් ක‍්‍රියාකාරකම් ඔස්සේ තොරතුරු තාක්ෂණ - ව්‍යාපාර බහීසේවාර්ථන ක්ෂේත‍්‍රය සඳහා ලබාගත හැකි \"කුසලතා සංචිතය\"වැඩි දයුණු කිරීම සඳහා සහාය දීමය. SLASSCOM directlink ක්ෂේත‍්‍රයට සහ විද්වතුන්ට මේ සඳහා තිරසාර ස්වභාවයකින් යෙදීම සඳහා වේදිකාවක් සපයනු ලබයි. ක්ෂේත‍්‍රය පිළිබඳව දැනුවත් කිරීමට අමතරව සියළු විශ්ව විද්‍යාලවල විෂයමාලා යාවත්කාලීන කොට සියලූ තොරතුරු තාක්‍ෂණ උපාධි එකම ප‍්‍රමිතියකට ගෙන ඒම අත්‍යවශ්‍යයෙන්ම සිදු කළ යුතුය. ප‍්‍රාදේශීය විශ්වවිද්‍යාලවල උපාධිධාරීන් රැකියා විරහිත වීම සඳහා මෙය ප‍්‍රධාන හේතුවක් බව පෙනෙන්නට තිබේ. මෙම වැඩ සටහන සඳහා සහභාගි වී තොරතුරු තාක්‍ෂණ/ ව්‍යාපාර බහීසේවාර්ථන ක්ෂේත‍්‍රය සඳහා ක‍්‍රියාකාරී ලෙස සහභාගි වන මෙන් අපි සියලුම විශ්ව විද්‍යාලවල සියළුම තොරතුරු තාක්‍ෂණ පීඨ සාමාජිකයින් ගෙන් ඉල්ලා සිටින්නෙමු. SLASSCOM පිළිබඳව SLASSCOM ශ‍්‍රී ලංකාවේ තොරතුරු තාක්‍ෂණ සහ ව්‍යාපාර බහීසේවාර්ථන කර්මාන්ත වර්ධනය කිරීම සඳහා අලෙවි හා ව්‍යාපාර සඳහා පහසුකම් සලසමින්, අධ්‍යාපන හා වෘත්තීය අවස්ථාවන් ව්‍යාප්ත කරමින්, පර්යේෂණ හා නවෝත්පාදනයන් සඳහා දිරිගන්වමින් සහ ජාතික ප‍්‍රතිපත්ති රාමුවක ප‍්‍රගතිය වෙනුවෙන් සහාය දක්වමින් උත්පේ‍්‍රරකයක් ලෙස කටයුතු කරයි. මේ පිළිබඳ තොරතුරු සඳහා twitter වෙබ් අඩවියේ SLASSCOM වෙත හෝ www.slasscom.lkවෙබ් අඩවියට පිවිසීමෙන් ලබාගත හැකිය.එසේත් නැතිනම් දුරකථන අංක 94117884460 ඔස්සේ හෝ roshan@slasscom.lk මගින් ආයතනික කාර්යාලයේ වැඩසටහන් කළමනාකාර රොෂාන් රණසිංහගෙන් ඒ පිළිබඳ වැඩිදුර තොරතුරු ලබාගත හැකිය.", "URL": "https://sinhala.adaderana.lk/news.php?nid=18091", "Category": null, "Parent URL": null}