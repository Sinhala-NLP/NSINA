{"Source": "Adaderana", "Timestamp": "March 23, 2017 04:36 pm", "Headline": " අරාබියේ නීති විරෝධීව රැදී සිටින විදෙස් ශ්‍රමිකයින්ට පොදු සමා කාලයක්", "News Content": "සෞදි අරාබියේ නීති විරෝධීව රැදී සිටින විදෙස් ගත ශ්‍රමිකයින් වෙනුවෙන් මාර්තු මස 29 වන දින සිට මාස තුනක පොදු සමා කාලයක් ලබාදී තිබේ. නීති විරෝධීව රැදි සිටින සියලු ශ්‍රී ලාංකිකයින් රියාද්හි පිහිටි ශ්‍රී ලංකා තානාපති කාර්යාලය වෙත හෝ ජෙඩාහි පිහිටි ශ්‍රී ලංකා කොන්සල් ජනරාල් කාර්යාලය වෙත ගොස් තොරතුරු ලබාදෙන ලෙසයි විදේශ සේවා නියුක්ති කාර්යාංශය දැනුම්දීමක් කරයි. තම ඥාතීන් නීත්‍යානුකූල නොවන අයුරින් සෞදි අරාබිය තුළ රැදී සිටින්නේ නම් මේ පිළිබඳව ඔවුන් දැනුවත් කරන ලෙස එම කාර්යාංශය මහජනතාවගෙන් ඉල්ලීමක් ද කරයි. මෙම පොදු සමා කාලය තුළ එරටින් පිටවන විදේශිකයන්ට නීත්‍යානුකූලව නැවත එරටට පැමිණීමට බාධාවක් නොමැති බව ද සෞදි රජය දැනුම් දී ඇති බව ශ්‍රී ලංකා විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=71262", "Category": null, "Parent URL": null}