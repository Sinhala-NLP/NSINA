{"Source": "Adaderana", "Timestamp": "March 5, 2013 01:14 pm", "Headline": "මාධ්‍යවේදීන්ට හෙලෝ තහනමක්", "News Content": "ශ්‍රේෂ්ඨාධිකරණයට මාධ්‍යවේදීන්ට ජංගම දුරකතන ගෙනයෑම තහනම් කර තිබේ. මෙම තහනම කර ඇත්තේ කවුරුන් විසින්ද යන්න මෙතෙක් අනාවරණය කර නැතත් ‍ඊයේ (04) දින සිට මෙම තහනම සිදුකර ඇති බව අද දෙරණ අධිකරණ වාර්තාකරු කියා සිටියි. කෙසේ වෙතත් මේ සම්බන්ධයෙන් මාධ්‍යවේදීන් විසින් අගවිනිසුරුවරයා වෙත ලිපියක් ඉදිරිපත් කරමින් තමන්ට ජංගම දුරකතන ගෙනඒමට අවසර දෙන ලෙස ඉල්ලා තිබේ. මේ දක්වා මාධ්‍යවේදීන් අධිකරණයේ ගොඩනැගිල්ල ඇතුළට ජංගම දුරකතන ගෙනැවිත් ඇති නමුත් කිසි දිනෙක නඩු විභාග කෙරෙන අධිකරණ ශාලා තුළ එම ජංගම දුරකතන භාවිතා කර නැති බව එම ලිපියෙන් පෙන්වා දී ඇත. මෙම තහනම නිසා විශේෂයෙන්ම විද්‍යුත් මාධ්‍යවේදීන්ට තම රැකියාව කිරීමේ අසීරුතාවයක් තිබෙන බවද ඔවුන් පවසයි.", "URL": "https://sinhala.adaderana.lk/news.php?nid=32130", "Category": null, "Parent URL": null}