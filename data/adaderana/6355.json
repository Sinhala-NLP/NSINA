{"Source": "Adaderana", "Timestamp": "January 31, 2010 08:19 am", "Headline": "නව ගුරු මාරු ප්‍රතිපත්තියක්", "News Content": "ජාතික ප්‍රතිපත්තියට අනුකූලව නව ගුරු මාරු ප්‍රතිපත්තියක් ක්‍රියාත්මක කිරීමට මධ්‍යම පළාත් සභාව පියවර ගෙන තිබේ. පළාත් සභාවට අයත් පාසැල් වලට අනියුක්ත කර ඇති සෑම ගුරුවරයෙකුටම නියමිත කාල රාමුවක දී ස්ථාන මාරුවීම ලබා දීම යෝජිත ගුරුමාරු වීම් ප්‍රතිපත්තියේ අරමුණ වේ. පළාත් ප්‍රධාන අමාත්‍ය සරත් ඒකනායක මහතාගේ උපදෙස් මත මෙම ගුරු මාරු ප්‍රතිපත්තිය සකස් කර තිබේ. මෙමඟින් මාතලේ , මහනුවර සහ නුවරඑළිය යන දිස්ත්‍රික්ක වල දුෂ්කර පාසැල් වල පවතින ගුරු හිඟය මඟහැරවීමට හැකි වන බව ද පළාත් ප්‍රධාන අමාත්‍ය සරත් ඒකනායක මහතා වැඩිදුරටත් පවසයි.", "URL": "https://sinhala.adaderana.lk/news.php?nid=6355", "Category": null, "Parent URL": null}