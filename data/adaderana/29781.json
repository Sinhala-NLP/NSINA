{"Source": "Adaderana", "Timestamp": "December 7, 2012 03:29 pm", "Headline": "තේරීම් කාරක සභාවෙන් විපක්ෂයේ මන්ත්‍රීවරු ඉවත්වෙති", "News Content": "පාර්ලිමේන්තු තේරීම් කාරක සභාවේ සභාපතිවරයා සිය ඉල්ලීම්වලට එකඟ නොවූ නිසා තමන් පාර්ලිමේන්තු තේරීම් කාරක සභාවෙන් ඉවත්වීමට තීරණය කළ බව විපක්ෂ මන්ත්‍රීවරුන් නිවේදනය කරයි. පාර්ලිමේන්තු තේරීම් කාරක සභාවේ විපක්ෂ මන්ත්‍රීවරුන් විසින් එහි සභාපති අනුර ප්‍රියදර්ශන යාපා මහතා වෙත කොන්දේසි කිහිපයක් ඉදිරිපත් කෙරිණි. පාර්ලිමේන්තු තේරීම් කාරක සභාවේ ඉදිරි වැඩ කටයුතු සඳහා තමන්ගේ සහභාගීත්වය තීරණය වන්නේ එකී කොන්දේසිවලට තේරීම් කාරක සභාවේ සභාපතිවරයා එකඟ වුවහොත් පමණක් බව ඔවුන් පවසා සිටියේය. ඒ අනුව එම කොන්දේසිවලට අනුර ප්‍රියදර්ශන යාපා මහතා එකඟ නොවීමත් සමග පාර්ලිමේන්තු තේරීම් කාරක සභාවෙන් ඉවත්වීමට විපක්ෂයේ මන්ත්‍රීවරු තීරණය කර ඇත.", "URL": "https://sinhala.adaderana.lk/news.php?nid=29781", "Category": null, "Parent URL": null}