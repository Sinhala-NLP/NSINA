{"Source": "Adaderana", "Timestamp": "July 7, 2015 01:49 pm", "Headline": "සරත් ද ආබෲ උසාවියට බාරවෙයි", "News Content": "සිය නිවසේ සේවයට පැමිණි මෙහෙකාරියට පහරදුන් බව කියන සිද්ධියට චෝදනා ලබා සිටින ශ්‍රේෂ්ඨාධිකරණ විනිසුරු සරත් ද ආබෲ මහතා ගල්කිස්ස මහේස්‍ත්‍රාත් අධිකරණයට බාරවී තිබේ.අදාළ විනිසුරුවරයා විසින් ඔහුගේ නිවසේ සේවයට පැමිණි මෙහෙකාරියකට පහරදුන් බවට චෝදනාවක් එල්ල වූයේ එම මෙහෙකාරිය විසින් ගල්කිස්ස පොලීසියට කරන ලද පැමිණිල්ලක් අනූවය.ඒ අනූව අදාළ විනිසුරුවරයා සම්බන්ධයෙන් ගල්කිස්ස පොලීසිය විමර්ශනයක් ආරම්භ කළ අතර පසුගිය දිනවලදී ඔහු‍ගේ එම ක්‍රියාකලාපයට අධිකරණ ක්ෂේත්‍රයේ නියුතු නීතිඥවරුන් ඇතුළු සමාජ ක්‍රියාකාරීන්ද විරෝධතා දැක්වූ බව වාර්තා විය.", "URL": "https://sinhala.adaderana.lk/news.php?nid=52491", "Category": null, "Parent URL": null}