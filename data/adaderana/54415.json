{"Source": "Adaderana", "Timestamp": "October 13, 2015 02:33 pm", "Headline": "ආහාර විෂ වී සිසුන් 12ක් රෝහලට", "News Content": "බලංගොඩ, එගොඩවලේගොඩ ප්‍රාථමික විද්‍යාලයේ පාසල් සිසුන් පිරිසක් ආහාර විෂවීමක් හේතුවෙන් හදිසියේ රෝහල්ගත කර තිබේ.පාසල් සිසුන් 12දෙනෙකු මෙලෙස අද පෙරවරුවේ බලංගොඩ රෝහලට ඇතුළත් කර ඇති බව රෝහල් ප්‍රකාශකයෙකු සඳහන් කළේය.රජයෙන් ලබාදුන් උදෑසන ආහාරය විෂ වීමෙන් සිසුන් රෝගාතුර වී ඇති බව සැක කෙරේ.බලංගොඩ පොලීසිය මේ සම්බන්ධයෙන් වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54415", "Category": null, "Parent URL": null}