{"Source": "Adaderana", "Timestamp": "February 17, 2017 03:43 pm", "Headline": "සයිටම් ප්‍රශ්නයේදී රජය මූලික වගකීම හෝ ඉටුකර නෑ", "News Content": "සයිටම් ප්‍රශ්නය සම්බන්ධයෙන් රජය තම මූලික වගකීම ඉටුනොකරන තත්ත්වයක් දක්නට ලැබෙන බව “යුතුකම සංවාද කවයේ“ ගෙවිඳු කුමාරතුංග පවසයි.නිදහස් සෞඛ්‍ය හෝ අධ්‍යාපනය ලාභ ලබන භාණ්ඩයක් බවට පත්කරලීම තුළින් රටේ සාමාන්‍ය ජනයාට එය අත්පත් කරගත නොහැකි තැනකට පත්කරන බව හෙතෙම කියා සිටියේ කොළඹදී සයිටම් ප්‍රශ්නය පිළිබඳ පැවති සම්මන්ත්‍රණයකට එක්වෙමිනි.නිදහස් අධ්‍යාපනය යනු රටේ ප්‍රගමනය සඳහා දායකවන මාධ්‍යයක් බවත්, එය අර්බුදයකට ලක්කොට එක් සල්ලිකාර පැළැන්තියක ආයුධයක් බවට පත්කරලීම භයානක තත්ත්වයක පෙරනිමිත්තක් බවද කුමාරතුංග මහතා සඳහන් කළේය.", "URL": "https://sinhala.adaderana.lk/news.php?nid=69751", "Category": null, "Parent URL": null}