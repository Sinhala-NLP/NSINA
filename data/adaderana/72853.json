{"Source": "Adaderana", "Timestamp": "May 5, 2017 03:15 pm", "Headline": " නියඟයෙන් බැට කන ජනයාට ලෝක ආහාර වැඩසටහනෙන් උදව්", "News Content": "නියඟය හේතුවෙන් දැඩි ලෙස බලපැම් එල්ල කර ඇති දිස්ත්‍රීක්ක 04ක ජනතාව සඳහා සහන සැපයීමට ලෝක ආහාර වැඩසටහන එකඟතාව පළ කර ඇති බව ධීවර අමාත්‍ය මහින්ද අමරවීර මහතා පවසයි.නියඟය හේතුවෙන් මොණරාගල, කුරුණැගල, වව්නියාව හා මන්නාරම යන දිස්ත්‍රීක්කවලට දැඩි බලපෑම් එල්ල වී ඇති අතර පවුල් 6250ක පුද්ගලයින් පීඩාවට පත්ව ඇති බව අමාත්‍යවරයා පෙන්වා දෙයි.ඒ අනුව එම ජනතාවට සහන සැලසීම සඳහා ලෝක ආහාර වැඩසටහන විසින් අමෙරිකානු ඩොලර් මිලියන 2ක මුදලක් රජයට ලබාදීමට පියවර ගෙන ඇති බව මහින්ද අමරවීර අමාත්‍යවරයා කියා සිටියේය.එම මුදල් අදාළ ප්‍රදේශවල වෙසන දිළිදු හා නියඟයෙන් දරුණු ලෙස පීඩා විඳින පවුල් සඳහා මසකට රුපියල් 10,000 බැගින් මාස 04ක් දක්වා ලබාදීමට රජය තීරණය කර ඇති බව අමාත්‍යවරයා පැවසුවේය.", "URL": "https://sinhala.adaderana.lk/news.php?nid=72853", "Category": null, "Parent URL": null}