{"Source": "Adaderana", "Timestamp": "January 26, 2017 08:56 am", "Headline": "සීමා නීර්ණ වාර්තාවේ අඩුපාඩු සාකච්ඡාවට සුදානම් - මුස්තාෆා", "News Content": "සීමා නීර්ණ වාර්තාවේ අඩුපාඩු පවතීනම් ඒ පිළිබඳව දේශපාලන පක්ෂ සමඟ සාකච්ඡා කිරීමට සූදානම් බව පළාත් සභ හා පළාත් පාලන අමාත්‍ය ෆයිසර් මුස්තාෆා මහතා පවසයි. ඔහු පෙන්වා දෙන්නේ පළාත් පාලන මැතිවරණය කල් දැමීමට කිසිඳු අවශ්‍යතාවයක් නොමැති බවයි. අග්‍රාමාත්‍යවරයාගේ ප්‍රධානත්වයෙන් මේ සම්බන්ධව සාකච්ඡා කිරීම සඳහා ඉදිරි දින කිහිපය තුළ පක්ෂ නායක රැස්වීමක් කැඳවීමට ද නියමිතය. පළාත් පාලන ඡන්දය කල් දැමීමේ සූදානමක් පවතින්නේද යන්න පිළිබඳව මාධ්‍යවේදීන් සිදුකළ ප්‍රශ්නයකට පිළිතුරු ලබාදෙමින් ෆයිසර් මුස්තාෆා අමාත්‍යවරයා මෙම අදහස් පළ කර සිටියේ ය.", "URL": "https://sinhala.adaderana.lk/news.php?nid=68575", "Category": null, "Parent URL": null}