{"Source": "Adaderana", "Timestamp": "January 30, 2010 02:29 pm", "Headline": "නැවත පදිංචි කළ ජනතා සුභසාධන වැඩපිළිවෙල රැසක්", "News Content": "මඩකලපුව දිස්‍ත්‍රික්කයේ නැවත පදිංචි කළ ජනතාවගේ සුභසාධනය සඳහා පොලිස් විශේෂ කාර්ය බලකාය වැඩපිළිවෙල රැසක් ආරම්භ කර තිබේ. ඒ අනුව බදුල්ල - චෙන්කලඩි මාර්ගය ආසන්න‍යේ පිහිටි ගම්මානවල දෙමළ සහ මුස්ලිම් ජනතාව වෙත භාණ්ඩ බෙදා හැරීමක් පසුගිය දා සිදු කෙරුණි. එහි දී ගම්මානවල පවුල් පන්දහසකට පමණ රුපියල් ලක්ෂ 50 ක් පමණ වටිනා ඇඳුම් තොගයක් ප්‍රදානය කර ඇති බවයි අද දෙරණ වාර්තාකරු සඳහන් කළේය. කෝපාවේලී , මරපාලම , ඉලිපඩිචේනි , පිල්ලුමලේ , රෑගම , කිතුල සහ රාජපුරම් යන ගම්මාන වල පදිංචි ජනතාවට මෙම සහන ලබා දී ඇත්තේ දකුණු පළාතේ ජනතාව ලබා දුන් අධාර මතය.", "URL": "https://sinhala.adaderana.lk/news.php?nid=6352", "Category": null, "Parent URL": null}