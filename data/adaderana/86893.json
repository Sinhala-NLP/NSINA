{"Source": "Adaderana", "Timestamp": "April 4, 2018 12:47 pm", "Headline": "කේප්පාපිලව්වලින් පැරා මෝටාර් උණ්ඩ 25 ක් සොයා ගනියි", "News Content": "මුලතිව්,මුල්ලියාවේලි,කේප්පාපිලව් ප්‍රදේශයේ කැළෑවක තිබි එල්. ටි. ටි.ඊ සංවිධානය භාවිතා කළ පැරා මෝටාර් උණ්ඩ 25 ඊයේ (03) සොයාගත් බව මුලතිව්,මුල්ලියාවේලි පොලිසිය පවසයි. මුල්ලියාවේලි පොලිසිය පැවසූවේ ලද තොරතුරක් මත එල්. ටි. ටි.ඊ සංවිධානය භාවිතා කළ පැරා මෝටාර් උණ්ඩ 25 ක් හා පුපුරණ ද්‍රව්‍ය කොටස් කිහිපයක් එලෙස සොයාගත් බවයි. එල්. ටි. ටි.ඊ සංවිධානය අවසන් යුධ සමයේ අදාළ උණ්ඩු තොගය සඟවා යන්නට ඇති බවට පොලිසිය සැක පළ කරති. සොයාගත් බෝම්බ තොගය මුලතිව් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රිය අංශය විසින් නිශ්ක්‍රීය කිරීමට නියමිත බවද පොලිසිය සඳහන් කළේය. සිද්ධිය සම්බන්ධයෙන් මුල්ලියාවේලි පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=86893", "Category": null, "Parent URL": null}