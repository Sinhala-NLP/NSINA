{"Source": "Adaderana", "Timestamp": "June 7, 2013 09:05 am", "Headline": "වාර්ෂික සය සාමාජික ක්‍රිකට් තරගාවලියේ ජය මාර්ක්ස් හෙල්ත්කෙයාර් සමාගමටයි", "News Content": "ජයග්‍රාහි මාර්ක්ස් හෙල්ත්කෙයාර් සමාගමේ ක්‍රිකට් නායක දීපාල් විතානගේ මහතා විසින් සෞඛ්‍ය අමාත්‍යංශයේ ජීව වෛද්‍ය ඉංජිනේරු සේවා අංශයේ නියෝජ්‍ය අධ්‍යක්ෂ ජනරාල්, එම්. ජයතිලක මහතා අතින් ශූරතාව ලබාගත් අවස්ථාව ජායා රූපයෙන් දැක්වේ. සෞඛ්‍ය අමාත්‍යංශයේ ජීව වෛද්‍ය ඉංජිනේරු සේවා අංශය තෙවන වරටත් සංවිධානය කළ වාර්ෂික සය සාමාජික ක්‍රිකට් තරගාවලියේ ජය වාර්තා කිරීමට මාර්ක්ස් හෙල්ත්කෙයාර් සමාගම පසුගියදා සමත් විය. ශ්‍රී ලංකාවේ වෛද්‍ය සේවාවට සම්බන්ධ සමාගම් 27ක් සහභාගී වූ මෙම වාර්ෂික සය සාමාජික ක්‍රිකට් තරගාවලිය කොළඹ වෙස්ලි විද්‍යාලයීය ක්‍රීඩා පිටියේදී පැවැත්වුණි. මාර්ක්ස් හෙල්ත්කෙයාර් සමාගම මෙම තරගාවලියේ ජය හිමි කරගත්තේ මර්වින් ඇන්ඩ් සන්ස්, ඇක්සස් ඉන්ටර්නැෂනල්, මැක්වුඩ්ස්, සර්ජිකෙයාර් පුද් සමාගම, බයෝ මෙඩිකල් ඉංජිනියරින් සර්විසස් හා බයෝමෙඞ් ඉන්ටර්නැෂනල් යන සමාගම් පරදවමිනි.", "URL": "https://sinhala.adaderana.lk/news.php?nid=34703", "Category": null, "Parent URL": null}