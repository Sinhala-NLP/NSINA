{"Source": "Adaderana", "Timestamp": "March 20, 2013 08:53 am", "Headline": "  “කරපිංචා පුංචා” මුව මස් සමග මාට්ටු", "News Content": "මුව මස් කිලෝ ග්‍රෑම් 03 ක් ළග තබා ගෙන සිටි බව කියන “කරපිංචා පුංචා” ලෙස නම් දරා සිටින පුද්ගලයා අත්අඩංගුවට ගත් බව සාලියවැව පොලීසිය පවසයි. ඉකුත් 19 වැනි දින රාත්‍රීයේ කරුවගලස්වැව 17 කණුව ප්‍රදේශයේදී සැකකරුව අත්අඩංගුවට ගැනීමට පොලීසියට හැකිවී ඇති බව අද‍ දෙරණ වාර්තාකරු පවසයි. වනාන්තරවල ඇති කරපිංචා කඩා අලෙවි කරන මුවාවෙන් සැකකරු විසින් දඩ මස් අලෙවි කිරීම කාලයක පටන් සිදු කර ඇති බව පොලීසිය කියයි. සැකකරු සහ දඩ මස් පුත්තලම දිසා අධිකරණය වෙත ඉදිරිපත් කිරීමට නියමිත බව අප වාර්තාකරු පවසයි.", "URL": "https://sinhala.adaderana.lk/news.php?nid=32578", "Category": null, "Parent URL": null}