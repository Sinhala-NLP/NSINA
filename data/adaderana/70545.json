{"Source": "Adaderana", "Timestamp": "March 7, 2017 03:15 pm", "Headline": " නීති විරෝධී මත්ද්‍රව්‍ය ජාවාරම මැඬලීමට පොදු එකඟතාවයක් ඕනෑ", "News Content": "නීති විරෝධී මත්ද්‍රව්‍ය ජාවාරම මැඬලීම සඳහා ඉන්දීය සාගර කලාපයේ සියළු රටවල් පොදු එකඟතාවයකට එළඹිය යුතු බව ජනාධිපති මෛත්‍රීපාල සිරිසේන මහතා අවධාරණය කරයි. මත්ද්‍රව්‍ය ජාවාරම්කරුවන් බොහෝ විට සිය ජාවාරම් කටයුතු සඳහා සාගර නාවික මාර්ග උපයෝගී කරගන්නා බව ජනාධිපතිවරයා පෙන්වා දෙයි. ඒ අනුව එක් එක් රටවල ආධිපත්‍යයෙන් පිටත ජාත්‍යන්තර සාගර කලාපයේ දී ඔවුන්ට එරෙහිව නීතිය ක්‍රියාත්මක කිරීම සඳහා නිසි ක්‍රමවේදයක් නොමැති වීම බරපතල ගැටළුවක් බව ජනාධිපතිවරයා පවසයි. මේ සඳහා විසඳුම් සෙවීමේ නිසි ක්‍රමවේදයක් සැකසීම සඳහා ඉන්දියානු සාගර කලාපීය රටවල සංවිධානයේ කඩිනම් අවධානය යොමු විය යුතු බව ජනාධිපති මෛත්‍රීපාල සිරිසේන මහතා පවසා ඇත. ඉන්දුනීසියාවේ ජකර්තා නුවර දී ඇරඹුණු ඉන්දියානු සාගර කලාපීය රටවල රාජ්‍ය නායකයින්ගේ සමුළුව අමතමින් ජනාධිපතිවරයා අදහස් පළ කර තිබේ.", "URL": "https://sinhala.adaderana.lk/news.php?nid=70545", "Category": null, "Parent URL": null}