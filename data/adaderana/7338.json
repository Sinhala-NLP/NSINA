{"Source": "Adaderana", "Timestamp": "March 18, 2010 08:34 am", "Headline": "අල්කයිඩා සාමාජිකයෙක් මියයයි", "News Content": "ප්‍රබල අල්කයිඩා සාමාජිකයෙකු පාකිස්ථානයේ දී මියගොස් තිබේ. අමෙරිකානු ගුවන් හමුදාව විසින් එල්ල කරන ලද ගුවන් ප්‍රහාරයකින් ඔහු ජීවිතක්ෂයට පත්ව ඇති බව වි‍දෙස් මාධ්‍ය වාර්තා කරයි. හුසේන් අල් යෙමනි නම් අදාළ පුද්ගලයා ඇෆ්ගනිස්ථානයේ සිදුකරන ලද මරාගෙන මැරෙන ප්‍රහාර ගණනාවකට සම්බන්ධ වූ අයෙකු බව සඳහන්ය. ඊයේ දිනයේ පාකිස්ථානයේ මිරන්ෂා නම් ප්‍රදේශයේ දී මෙම අල් කයිඩා සාමාජිකයා ජීවිතක්ෂයට පත්ව තිබේ. පසුගිය දෙසැම්බර් මාසයේ දී මරාගෙන මැරෙන ප්‍රහාරයක් එල්ල කරමින් සී. අයි. ඒ සාමාජිකයින් 7 දෙනෙකු සහ ජෝර්දාන නිලධාරියෙකු ඝාතනය කිරීම සම්බන්ධයෙන් හුසේන් අල් යෙමනිට චෝදනා එල්ල වී තිබුණි.", "URL": "https://sinhala.adaderana.lk/news.php?nid=7338", "Category": null, "Parent URL": null}