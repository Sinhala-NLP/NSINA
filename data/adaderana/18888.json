{"Source": "Adaderana", "Timestamp": "September 22, 2011 09:57 am", "Headline": "හක්ක පටස් නිසා සිදුවන වන අලි මරණ ඉහළ යයි", "News Content": "වල් ඌරන්ට අටවන හක්ක පටස් පිපිරීමෙන් මියයන වන අලි සංඛ්‍යාව ඉහළ යමින් පවතින බව වන ජීවී දෙපාර්තමේන්තුව පවසයි. මේ වසරේ පසුගිය මාස 8ක කාලය තුළ පමණක් හක්ක පටස් පිපිරීමෙන් වන අලීන් විශාල ප්‍රමාණයක් මිය ගොස් ඇති බව වාර්තා වේ. මහවැලි කලාපය, වයඹ කලාපය, අනුරාධපුරය, මොරවැව සහ මින්නේරිය වැව යන ප්‍රදේශවලින් මෙම අලි මරණ වාර්තා වේ. නගරවලින් බැහැර කරන එළවළු සහ පළතුරු වැනි අපද්‍රව්‍ය කෑමට එන වල් ඌරන් මරාගැනීමේ අරමුණ ඇතිව අවට පදිංචිකරුවන් විසින් අපද්‍රව්‍ය අසළ හක්කපටස් අටවනු ලබයි. එළවළු සහ පළතුරු කෑමට පුරුදු වී සිටින වන අලීන් එම ස්ථානවල ඇති හක්ක පටස් සපා කෑමෙන් මෙලෙස මරණයට පත්වන බව වන ජීවී දෙපාර්තමේන්තුව පවසයි.", "URL": "https://sinhala.adaderana.lk/news.php?nid=18888", "Category": null, "Parent URL": null}