{"Source": "Adaderana", "Timestamp": "October 7, 2018 10:25 am", "Headline": "ගිං-කළු ගංඟාවල ජල මට්ටම් ඉහළ යයි-ජනයා සැළකිලිමත් වෙන්න", "News Content": "ගිං සහ කළු යන ගංඟාවල මෙන්ම අත්තනගලුඔය අවට ජනතාව ඉහළ යන ජල මට්ටම් පිළිබඳ දැඩි අවධානයෙන් පසුවිය යුතු බව ආපදා කළමනාකරණ මධ්‍යස්ථානය පවසයි. එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේ මේ සම්බන්ධයෙන් දිස්ත්‍රික් ආපදා කළමනාකරණ ඒකක විසින් සිදුකරන දැනුම්දීම් පිළිබඳ ජනතාව අවධානය යොමුකළ යුතු බවයි. පැවති අධික වාර්ෂාව හේතුවෙන් ගාල්ල , කළුතර යන දිස්ත්‍රික්කවල මෙන්ම බස්නාහිර පළාතේ ප්‍රදේශ රැසක මාර්ග ජලයෙන් යටවූ අතර මේ වන විට ජල ගැලීම් තත්ත්වයේ පහව යාමක් දක්නට ලැබෙන බව ප්‍රදීප් කොඩිප්පිලි මහතා සඳහන් කළේය. කෙසේවෙතත් කාලගුණ විද්‍යා දෙපාර්තමේන්තුවේ දත්ත වලට අනුව අද(07) දිනයේ ද ප්‍රදේශ රැසක වැසි අපේක්ෂා කළ හැකි බව ඔහු සඳහන් කරයි.", "URL": "https://sinhala.adaderana.lk/news.php?nid=97300", "Category": null, "Parent URL": null}