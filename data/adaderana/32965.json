{"Source": "Adaderana", "Timestamp": "April 3, 2013 10:12 am", "Headline": "ලබන වසරට ගිගාවොට් පැය 14,315 ක් ඕනෑ", "News Content": "ලබන වසර සදහා විදුලිය සැපයීමට ගිගාවොට් පැය 14,315 ක් අවශ්‍ය වෙතැයි ඇස්තමේන්තුගත කර තිබේ. දිවයිනේ සියලුම විදුලි බලගාර ආශ්‍රිතව නිපදවනු ලබන විදුලි ඒකක ප්‍රමාණය ගිගාවොට් පැය 11,800 ක් වන අතර ඉන් ගිගාවොට් පැය 3298 ක් ජල විදුලිය උපයෝගී කර ගනිමින් නිපදවනු ලබයි. මීට අමතරව ගිගාවොට් පැය 6935 ක් ඉන්ධන දහනයෙන් ද ගිගාවොට් පැය 1400 ක් ගල් අඟුරු දහනය කිරීමෙන් ද නිපදවා ගනු ලබන බව සඳහන්ය. මීට අමතරව විදුලි අවශ්‍යතාවයෙන් 70% ත් 75% ත් අතර ප්‍රමාණයක් ආනයනික ඛණිජ තෙල් දහනයෙන් ලබාගන්නා අතර, 25% ත් 30% ත් අතර ප්‍රමාණයක් ලබා ගන්නේ ජල විදුලියෙන් බව වාර්තා වේ. මේ වන විට මෙරට විශාල ගංගා සහ අතුගංගා සියල්ලම ප්‍රයෝජනයට ගෙන ඇති අතර ඉදිරියේ දී කුඩා ජල විදුලි බලගාර ඉදිකිරීමට යොමු වීම හැර වෙනත් විකල්පයක් නොමැති බව විදුලිබල මණ්ඩලය සඳහන් කළේය.", "URL": "https://sinhala.adaderana.lk/news.php?nid=32965", "Category": null, "Parent URL": null}