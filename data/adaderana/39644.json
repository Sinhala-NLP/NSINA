{"Source": "Adaderana", "Timestamp": "December 17, 2013 09:24 am", "Headline": " ගුවන් බෝම්බ කතාව බොරුවක් යැයි පිළිගනියි", "News Content": "කොළඹ සිට හීතෲ ගුවන් තොටුපොළ බලා පියාසර කළ ශ්‍රි ලන්කන් ගුවන් සමාගමට අයත් ගුවන් යානයේ බෝම්බයක් ඇති බවට ප්‍රකාශ කළ පුද්ගලයා තමා අසත්‍ය ප්‍රකාශයක් කළ බව අධිකරණය හමුවේ පිළිගෙන තිබේ. සැප්තැම්බර් මස 20 වන දින කොළඹ සිට හීතෲ බලා පියාසර කරමින් තිබු ගුවන් යානයේ බෝම්බයක් ඇති බවට මගියෙකු ප්‍රකාශ කිරීම හේතුවෙන් එසෙක්ස් ප්‍රාන්තයේ ස්ටෑන්ස්ටඩ් ගුවන් තොටුපොළට ගොඩබස්වනු ලැබුණි. අදාළ ප්‍රකාශය සිදුකළ සැකකරු චෙල්ම්ස්පෝට් අධිකරණයට ඉදිරිපත් කිරීමෙන් අනතුරුව තමා අසත්‍යය ප්‍රකාශයක් කළ බවට පිළිගෙන ඇති බව විදෙස් මාධ්‍ය වාර්තා කළේය. ඒ අනුව ඔහු ලබන මස 22 වන දින දක්වා රක්ෂිත බන්ධනාගාර ගත කිරීමට නියෝග කර තිබේ. සැකකරු සම්බන්ධයෙන් ලබාදෙන දඬුවම එදිනට ප්‍රකාශ කිරීමට නියමිතය.", "URL": "https://sinhala.adaderana.lk/news.php?nid=39644", "Category": null, "Parent URL": null}