{"Source": "Adaderana", "Timestamp": "August 16, 2011 12:33 pm", "Headline": "හුදෙකලාවීම ගැන අගරදගුරුතුමන් අනතුරු අඟවයි", "News Content": "ජාත්‍යන්තරයෙන් එල්ල වන විවේචන හමුවෙහි ශ්‍රී ලංකාව හුදෙකලාවීමේ අවදානමක් පවතින බව අතිඋතුම් කාදිනල් මැල්කම් රංජිත් අගරදගුරුතුමන් පවසයි. ජාත්‍යන්තරයෙන් එල්ල වන මෙම බලපෑම් සම්බන්ධව බලධාරීන් විසින් බුද්ධිමත්ව ප්‍රතිචාර දැක්විය යුතු බවද මන්නාරම, ඓතිහාසික මඩු දේවස්‌ථානයේ වාර්ෂික මංගල්‍යයේ දේශනය පවත්වමින් අගරදගුරුතුමන් මෙම කරුණු සඳහන් කර ඇති බව විදෙස් මාධ්‍ය වාර්තා සඳහන් කරයි. සියලුම කරුණු ප්‍රතික්ෂේප කිරීමට කටයුතු කළහොත්, කුඩා දිවයිනක් ලෙස ශ්‍රී ලංකාව සම්පූර්ණයෙන්ම හුදෙකලාවීමට ඉඩකඩ පවතින බව මැල්කම් රංජිත් අගරදගුරු හිමිපාණන් පෙන්වාදෙයි. එමෙන්ම මෙරට වෙසෙන ද්‍රවිඩ සහ මුස්ලිම් ජනතාවගේ දේශපාලන අයිතීන් තහවුරු කිරීම සම්බන්ධව ද එම හිමිපාණන් වැඩිදුරටත් පවසා ඇති බව විදෙස් මාධ්‍ය වාර්තා සඳහන් කරයි‍. අවිආයුධ සමග කෙරුණු යුද්ධය අවසන් වුව ද ජාතික ආත්මාර්ථයට එරෙහි යුද්ධයක් ක්‍රියාත්මක විය යුතු බව අගරදගුරුතුමන් සිය දේශනයේදී වැඩිදුරටත් අවධාරණය කර ඇති බව එම මාධ්‍ය වාර්තා පෙන්වාදෙයි.", "URL": "https://sinhala.adaderana.lk/news.php?nid=18108", "Category": null, "Parent URL": null}