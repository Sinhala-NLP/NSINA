{"Source": "Adaderana", "Timestamp": "November 23, 2018 08:45 pm", "Headline": "නාවලපිටිය ජලයෙන් යට වෙයි", "News Content": "මධ්‍යම කඳුකරයේ බටහිර බෑවුම් ප්‍රදේශවලට අද(23) පස්වරුවේ ඇද හැලුණු අධික වර්ෂාවත් සමඟ නාවලපිටිය නගරයේ ප්‍රධාන මාර්ගයේ කොටසක් ජලයෙන් යට වීම නිසා රථවාහන ගමනා ගමනයට බාධා ඇති විය. නාවලපිටිය නගරයේ බස් නැවතුම්පලේ සිට ගම්පොල දෙසට ශ්‍රී පාද පිරිවෙන දක්වා මිටර් 500 පමණ මෙසේ වැසි ජලයෙන් යට විය. නගර මධ්‍යයේ අඩි දෙකක් පමණ උසට වැසි ජලය එක්රැස් වීම නිසා නාවලපිටිය නගරයේ වෙළඳසැල් කිහිපයක්ද ජලයෙන් යට විය. නාවලපිටිය නගරවාසින් කියා සිටියේ වැසි ජලය බැස යන කාණු පද්ධතිය අවහිර වී තිබීම නිසා දැඩි වර්ෂාව පවතින කාලයේ නගරය මෙසේ ජලයෙන් යටවන බවයි.", "URL": "https://sinhala.adaderana.lk/news.php?nid=99681", "Category": null, "Parent URL": null}