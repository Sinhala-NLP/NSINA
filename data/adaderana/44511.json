{"Source": "Adaderana", "Timestamp": "July 8, 2014 01:30 pm", "Headline": "රියදුරුට නින්ද ගිහින් - 3ට තුවාලයි", "News Content": "දක්ෂිණ අධිවේගී මාර්ගයේ කිලෝමීටර් 65 කණුව ආසන්නයේ සිදුවූ රිය අනතුරකින් පුද්ගලයින් තිදෙනෙකු තුවාල ලබා තිබේ. කොට්ටාව සිට පින්නදුව බලා ගමන් කළ ලොරි රථයක් මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලිසිය පැවසුවේය. අනතුරෙන් ලොරි රථයේ ගමන් කළ රියදුරු ඇතුළු පුද්ගලයින් තිදෙනෙකු තුවාල ලබා නාගොඩ රෝහලට ඇතුළත් කර ඇත. ලොරි රථයේ රියදුරුට නින්දයාම හේතුවෙන් අනතුර සිදුව ඇති බව පොලීසිය සිදුකළ මූලික පරීක්ෂණ වලදී අනාවරණය වී තිබේ. අනතුර සම්බන්ධයෙන් ඇල්පිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44511", "Category": null, "Parent URL": null}