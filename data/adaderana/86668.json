{"Source": "Adaderana", "Timestamp": "March 31, 2018 04:19 pm", "Headline": "බක් පුර පොහෝයදා කෑගල්ලෙන් ආදර්ශමත් කටයුත්තක් (ඡායාරූප සහිතයි)", "News Content": "ජාතීන් අතර සමගිය මෙන්ම ආදර්ශයක් සමාජයට ලබා දෙමින් බක් පුන් පොහෝය යෙදි තිබු අද (31) දිනයේ කෑගල්ල ප්‍රදේශයේ මුස්ලිම් මව්ලවි තුමා විසින් පන්සලේ අට සීල් සමාදන් වන උපාසක උපාසිකාවන්ට නොමිලේ ඇස් කණ්නාඩි පරිත්‍යාග කිරිමක් හා ප්‍රදේශයේ පවුල් කිහිපයක් වෙනුවෙන් ලිඳක් ඉදි කිරිමේ කටයුතු මව්ලවිතුමා අතින් සිදු වුයේ මහා සංඝරත්නයේ ද අශිර්වාදය සමගිනි. පොහෝය දින මෙම කටයුතු සිදු වුයේ ඓතිහාසික මැදිලිය රජමහ විහාරස්ථානයේදි එම විහාරස්ථානයේ විහාරාධිපති ඉළුග්ගොඩ ඥාණානන්ද ස්වාමින් වහන්සේ මෙන්ම දායක සභාවේ සහාභාගිත්වයෙනි. හෙම්මාතගම පොලිසියේ ප්‍රජා පොලිස් ඒකකය සංවිධානය කරන ලද ජංගම සේවයක්ද එම විහාරස්ථානයේදි පැවැති අතර ඊට සමගාමීව පොලිසියේද සහභාගිත්වයෙන් ඔවුන්ගේ සම්බන්ධීකරණයෙන් මෙම කටයුතු ද ප්‍රදේශයේ ජනතා සුව සෙත වෙනුවෙන් එම දිනයේ දවස පුරා සිදු විය. එදින එම ජංගම සේවයට සමගාමීව ඇස් කණ්ණාඩි ලබා දිම ප්‍රදේශයේ පවුල් 15 කට වැඩි පිරිසකට පානිය ජල අවස්ථාවය වෙනුවෙන් ළිඳක් මැදිලිය වෙල්යායේ ස්මත්තේ ඉදි කිරිම සඳහා මුල පිරිම යන ආදිය සිදු වුයේ ඒ සඳහා දායකත්වය ලබා දෙන මුහම්මද් තාසීම් මව්ලවිතුමාගේ ප්‍රධානත්වයෙන් එතුමාගේ ධන පරිත්‍යාගයෙනි. එහිදි එතුමාගේ සමාජය සේවය මෙන්ම දුප්පත් සිංහල, දෙමළ, මුස්ලිම් ජනතාවට කරන සේවය මෙන්ම සාමය, සහජීවනය සදහා රට තුල සිදු කරන කැප විම අගය කරමින් එතුමා හට මෙහිදි මැදිලිය පුරාණ රජමහ විහාරයේ විහාරාධිපති ඉළුග්ගොඩ ඥාණානන්ද හිමියන් සහ එම විහාරස්ථ දායක සභාවේ එකතුවෙන් සමරු තිලිණයක්ද ප්‍රධානය සිදු කර තිබේ. මෙම පොලිස් ජංගම සේවය ඔස්සේ විශාල පිරිසක් වෙනුවෙන් එදින සේවා කටයුතු රැසක්ම සිදු වු අතර මෙම අවස්ථාවට හෙම්මාතගම පොලිසියේ වැඩ බලන පොලිස් ස්ථානාධිපති ඊ. යු. එදිරිසිංහ මහතා ඇතුලු නිලධාරීන් මෙන්ම මැදිලිය යෝධගම වසමේ ග්‍රාම නිලධාරි ඇටම්පාවල මහතා ඇතුළු විශාල පිරිසක් එක්ව සිටින ලද අතර මෙම කටයුතු සාර්ථික කිරිම වෙනුවෙන් සෙයිලාන් මුස්ලිම් තරුණ සංවිධානයද සිය දායකත්වය ලබා දි තිබුණි.", "URL": "https://sinhala.adaderana.lk/news.php?nid=86668", "Category": null, "Parent URL": null}