{"Source": "Adaderana", "Timestamp": "July 7, 2019 08:16 pm", "Headline": "TRINCO BLU-2019 ජයග්‍රහණ රැසක් නාවික හමුදාවට", "News Content": "RCYC රුවල් යාත්‍රා සංගමය මගින් සංවිධානය කරනු ලබන ‘TRINCO BLU රුවල් යාත්‍රා තරඟාවලිය පසුගියදා ත්‍රිකුණාමලය, මුහුදු තීරයේ පැවැත්විණි. එම තරඟාවලිය සඳහා නාවික හමුදා රුවල් යාත්‍රා ක්‍රීඩා සංචිතය, සිලෝන් මෝටර් රුවල් යාත්‍රා සමාජය (CMYC), රෝයල් සිලෝන් රුවල් යාත්‍රා සමාජය (RCYC), කොළඹ රාජකීය විද්‍යාලය (Royal College) ‍සහ ගල්කිස්ස ශාන්ත තෝමස් විද්‍යාලීය රුවල්යාත්‍රා සමාජ (St Thomas College) යන රුවල් යාත්‍රා ක්‍රීඩා සමාජ නියෝජනය කරමින් දෙස් විදෙස් ක්‍රීඩකයින් 70 දෙනෙකු රුවල් යාත්‍රා 55 කින් සහභාගී වි ඇත මෙම තරඟාවලිය නැරඹිම සඳහා දෙස් වි‍දෙස් සංචාරකයින් බොහෝ පිරිසක් සහභාගී වී ඇත. එහිදී පවත්වන ලද විවිධ ඉසව්වලින් ප්‍රථම, දෙවන සහ තෙවන ස්ථාන හිමිකර ගනිමින් සියළුම රුවල් ඔරු සමාජ අභිබවා නාවික හමුදාව ජයග්‍රහණ අත්කර ගැනීමට සමත්ව ඇත.", "URL": "https://sinhala.adaderana.lk/news.php?nid=113596", "Category": null, "Parent URL": null}