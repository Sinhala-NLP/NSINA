{"Source": "Adaderana", "Timestamp": "November 30, 2012 08:02 am", "Headline": "තිත්තපත්තරින් මළ සිරුරක්", "News Content": "දොම්පේ, තිත්තපත්තර ප්‍රදේශයේ වෙල්යායක කැලෑ රොදක තිබී මළ සිරුරක් සොයා ගෙන තිබේ. ඊයේ (29) පස්වරුවේ මළ සිරුර සොයා ගෙන ඇති අතර මියගිය පුද්ගලයා කපුගොඩ, මාලිඳ ප්‍රදේශයේ පදිංචිව සිටි 42 හැවිරිදි අයෙකු බව පොලීසිය පැවසුවේය. අදාළ පුද්ගලයා රෝගී තත්ත්වයක් හේතුවෙන් අවිස්සාවේල්ල රෝහලේ ප්‍රතිකාර ලබමින් සිටිය දී පසුගිය 26 වැනිදා අනවසරයෙන් රෝහලෙන් බැහැරව ගොස් ඇති බව විමර්ශනවල දී අනාවරණය වී තිබේ. මෘත ශරීරය ගම්පහ රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (30) දිනයේ පැවැත්වීමට නියමිතය.", "URL": "https://sinhala.adaderana.lk/news.php?nid=29592", "Category": null, "Parent URL": null}