{"Source": "Adaderana", "Timestamp": "April 22, 2011 02:42 pm", "Headline": "අර්ධ ‍සුඛෝපභෝගී බස් සේවා සාමාන්‍ය සේවා බවට පත්කිරීමට ඉල්ලීමක්", "News Content": "තෝරාගත් මාර්ග කිහිපයක අර්ධ ‍සුඛෝපභෝගී දුරගමන් සේවා වෙනුවට සාමාන්‍ය දුරගමන් සේවා බස්රථ ක්‍රියාත්මක කිරීම පිළිබඳ පෞද්ගලික බස්රථ හිමියන්ගේ අවධානය යොමුව තිබේ. මේ සම්බන්ධයෙන් ලිඛිත ඉල්ලීමක් ජාතික ‍ගමනා ‍ගමන කොමිසන් සභාවට ඉදිරිපත් කිරීමට බලාපොරොත්තු වන බව ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා පැවසුවේය. අර්ධ සුඛෝපභෝගී බස් රථ සේවා වල ගමන් කිරීමේ හැකියාවක් පවතින්නේ ආසන සංඛ්‍යාව මත පමණක් වුවද එම බස් රථ අධික මගීන් සංඛ්‍යාවක් රැගෙන යන බව මෙවැනි ඉල්ලිමක් සිදුකිරීමට හේතු වූ කරුණු පැහැදිලි කළ ගැමුණු විජේරත්න මහතා පෙන්වාදුන්නේය. එමෙන්ම ගාස්තුව මෙන් එකහමාරක මුදලක් අයකරන බවත්, එවැනි තත්ත්වයක් මත මගීන්ට පහසුකම් නොමැතිව සිදුවන මෙම ක්‍රියාවලිය සම්බන්ධව පැමිණිලි විශාල සංඛ්‍යාවක් ලැබී ඇති බව ඔහු සඳහන් කළේය. අර්ධ ‍සුඛෝපභෝගී බස් සේවාව නිසා ජනතාවට සිදුවන අපහසුතාවය පිළිබඳව ගැටලු පැනනැගී ඇති නිසා‍ ඒ සම්බන්ධව පරීක්ෂණයක් සිදුකර එම සේවා සාමාන්‍ය දුර ගමන් සේවා බවට පරිවර්තනය කරන ලෙස ගමනා ‍ගමන කොමිසමෙන් ඉල්ලා සිටින බව ද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15636", "Category": null, "Parent URL": null}