{"Source": "Adaderana", "Timestamp": "August 6, 2014 12:56 pm", "Headline": "ලාංකික සරණාගතයින් දෙන්නා ඔස්ට්‍රේලියාවට මිනිසුන් පටවලා?", "News Content": "නීති විරෝධීව පුද්ගලයින් ඕස්ට්‍රේලියාවට පිටත් කිරීමේ ජාවාරමක් මෙහෙයවු බවට සැකපිට ශ්‍රී ලාංකික සරණාගතයින් දෙදෙනකු ඉන්දියාවේ කියු බ්‍රාන්ච් පොලීසිය විසින් අත්අඩංගුවට ගෙන තිබේ. චෙන්නායි හි තිසායියන්විලායි දිස්ත්‍රික්කයේ රැඳී සිටියදී කාන්තාවක් සහ තවත් පුද්ගලයෙකු මෙලෙස අත්අඩංගුවට ගෙන ඇති බව සඳහන්ය. මොවුන් ඉන්දියාවේ, ගුම්මිඩ්පුන්දී ප්‍රදේශයේ ලාංකික සරණාගතයින් රැඳී සිටින කදවුරකින් පලා ආ දෙදෙනෙකු බවට පොලීසිය සිදු කළ පරික්ෂණ වලදී අනාවරණය වී ඇත. අත්අඩංගුවට ගත් සැකකරුවන් තිරුනෙල්වෙලි හි රඳවා තබාගැනීමෙන් අනතුරුව නාගර් කෝවිල් වෙත රැගෙන ගොස් ඇති අතර ඔවුන් සම්බන්ධයෙන් එරට පොලීසිය වැඩිදුර ප්‍රශ්න කිරීම් සිදු කරයි.", "URL": "https://sinhala.adaderana.lk/news.php?nid=45165", "Category": null, "Parent URL": null}