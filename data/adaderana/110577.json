{"Source": "Adaderana", "Timestamp": "May 24, 2019 12:00 pm", "Headline": "වම දියාරු වුණ නිසා ද ජාතිවාදය උඩට ආවේ?", "News Content": "වමේ ව්‍යාපාරය කඩා වැටීම රටතුළ ජාතිවාදය ඉස්මතුවීමට හේතු වී ඇති බව හිටපු අමාත්‍ය ෆේරියල් අෂ්රොෆ් මහත්මිය පවසයි. කොළඹ පැවති සම්මන්ත්‍රණයකට එක්වෙමින් ඇය මේ බව සඳහන් කළාය. බයට ප්‍රධාන හේතුවක් වී ඇත්තේ අපි අතර ඇති ජාතිවාදය වන බවත්, අද වන විට ජාතිවාදය ඉහළටම ගොස් ඇති බවත් ඇය වැඩිදුරටත් කියා සිටියාය. අද ජාතිවාදය කථා කිරීම ප්‍රධාන තේමාව වී ඇති නමුත් කිසි කෙනෙක් අපි සැවොම එකයි එකට එක්වී වැඩ කළ යුතුයි යනුවෙන් සිතනවා නම් එයට වැඩි ඉඩක් නොමැති බව පෙනී යන බව ද අෂ්රොෆ් මහත්මිය පැවසීය. මේ ගැන කල්පනා කිරීමේ දී “වම“ කියන දේශපාලන මතවාදය අද වන විට දිය වී ගොස් ඇති බවත්, ඒ නිසා ජාතිවාදය මෙතෙක් දුරට ව්‍යාප්ත වී ඇති බවත් ඇය සඳහන් කළේය. මේ ප්‍රශ්නවලින් ගොඩ ඒමට නම් පළමුවෙන්ම ජාතිවාදයෙන් එළියට පැමිණිය යුතු බවත් පැවසු අෂ්රොෆ් මහත්මිය, එසේ වීමට නම් වමේ කොටස් එකතු විය යුතු බව තමා විශ්වාස කරන බවත් සඳහන් කළාය.", "URL": "https://sinhala.adaderana.lk/news.php?nid=110577", "Category": null, "Parent URL": null}