{"Source": "Adaderana", "Timestamp": "November 27, 2018 12:10 pm", "Headline": "ඔසවන්න තහනම් වුණ LTTEකොඩිය ඔසවලා ද?", "News Content": "මුලතිව් පුදුකුඩිඉරිප්පු මහා විද්‍යාලය ආසන්නයේ එල්.ටී.ටී.ඊ කොඩියට සමාන කොඩියක් කිසියම් පිරිසක් ඔසවා ඇති බව මුලතිව් ආරක්ෂක අංශ පවසති. මුලතිව් ආරක්ෂක අංශ පැවසූවේ රතු පැහිති කොඩියක් එලෙස ඔසවා තිබියදී ප්‍රදේශවාසීන් දැක පොලීසිය වෙත දැනුවත් කොට ඇති බවයි. එල්.ටී.ටී.ඊ මහවිරු සැමරුමට සමගාමීව එල්.ටී.ටී.ඊ කොඩියට සමාන කොඩියක් ඔසවන්නට ඇති බව මුලතිව් ආරක්ෂක අංශ පැවසූහ. මුලතිව් ආරක්ෂක අංශ වැඩිදුරටත් කියා සිටියේ, අදාළ ක්‍රියාව සිදුකළ පුද්ගලයින් සොයා පරීක්ෂණ පවත්වන අතර, ප්‍රදේශ‍යේ තත්ත්වය සමකාමීව පවතින බවයි. එල්.ටී.ටී.ඊ මහවිරු සැමරුම වෙනුවෙන් යාපනය,කිලිනොච්චිය,වවුනියාව,මුලතිව් හා මන්නාරම දිස්ත්‍රික්කයන්ගේ අද(27) සවස මහවිරු සැමරුම් වැඩසටහන් රැසක් පැවැත්වීමට නියමිත බව ආරක්ෂක අංශ අනාවරණය කොට ගෙන ඇත. කෙසේ වෙතත් පසුගිය දා යාපනය මහේස්ත්‍රාත් අධිකරණය විසින් එල්.ටී.ටී.ඊ කොඩිය හෝ කිසිදු ලංඡනයක් මහවිරු සැමරුමට ප්‍රදර්ශනය කිරීම තහනම් කරමින් නියෝගයක් නිකුත් කළේය.", "URL": "https://sinhala.adaderana.lk/news.php?nid=99869", "Category": null, "Parent URL": null}