{"Source": "Adaderana", "Timestamp": "August 4, 2018 03:07 pm", "Headline": "සමනල රක්ෂිතයට ඇතුළු වු සැකකරුවන් දෙදෙනෙකුට දඩයක්", "News Content": "ශ්‍රි පාද රක්ෂිතයට අයත් මස්කෙලිය ෆෙයාර්ලොන් සමනල ස්භාවික රක්ෂිතයට ඇතුළු වු සැකකරුවන් දෙදෙනෙකුට රුපියල් තුන්ලක්ෂ දසදහසක දඩයක් ගෙවන ලෙස හැටන් දිසා විනිසුරු සහ මහෙස්ත්‍රාත් ටි.සරවනරාජා මහතා ඊයේ (03) නියෝග කළේය. මෙසේ දඩ මුදල් ගෙවන ලෙස නියෝග කලේ මස්කෙලිය සමිමලේ ෆෙයාර්ලොන් වත්තේ පදිංචි සිවලිංගම් සුබ්‍රමණියම්, අයියාවෝ නඩරාජා යන අයටයි. මෙම සැකකරුවන් දෙදෙනා එරෙහිව නල්ලතන්නිය වනජිවි කාර්යයාලයේ නිලධාරින් විසින් සමනල ස්භාවික රක්ෂිතයට ඇතුළු වී එම රක්ෂිතය තුල වු පැළැටි ගැලවිම ,ගස් කපා ඉවත් කිරිම,රක්ෂිතයට ඇතුල්විම ඇතුළු චෝදනා අටක් යටතේ හැටන් මහෙස්ත්‍රාත් අධිකරණය හමුවේ ඊයේ (03) දින නඩු පවරා තිබිණි. එම නඩුවේදි සැකකරුවන් වරද පිලිගත් නිසා මහෙස්ත්‍රාත්වරයා විසින් එක් චුදිතයෙකුට රුපියල් එක්ලක්ෂ පනස් පන්දහසක් බැඟින් සැකකරුවන් දෙදෙනාට රුපියල් තුන්ලක්ෂ දස දහසක දඩ මුදලක් ගෙවන ලෙස නියෝග කර ඇත.", "URL": "https://sinhala.adaderana.lk/news.php?nid=93815", "Category": null, "Parent URL": null}