{"Source": "Adaderana", "Timestamp": "March 13, 2019 10:07 pm", "Headline": "FM දෙරණ දඹදිව වන්දනා 6වන අදියරයේ හයවන දිනය අදයි", "News Content": "FM දෙරණ ශ්‍රවණය කර දඹදිව වන්දනා වරම් හිමිකර ගත් ජයග්‍රාහී කණ්ඩායම අද 6 වන දිනටත් පූජනීය ස්ථාන වන්දනාමාන කර ගැනීමට එක් වුණි. මෙරට අංක එකේ ගුවන් විදුලි නාළිකාව වන FM දෙරණ සිය 10 වන සංවත්සරික මාසය ආරම්භයත් සමග මෙවර දඹදිව වන්දනා වරම් ජයග්‍රහණය කළ සය වැනි කණ්ඩායම පසුගියදා ඉන්දියාව බලා රැගෙන ගියේය. පසුගිය දින කිහිපය පුරා ඔවුන් පූජනීය ස්තාන රැසක් වන්දනාමාන කර ගත් අතර අද දිනයේදී ඉන්දියාවේ බිහාර් ප්‍රාන්තය වෙත පැමිණ තිබේ. ඒ විඩූඩබ කුමාරයාගේ ගැල් 500 එරුණු ස්ථානය දැක බලා ගැනීම සදහායි. ඉන් අනතුරුව බුදුන්වහන්සේ වැඩසිටි ගිජ්ජකූට පර්වතය හා සුගන්ධ කුටිය සියැසින් දැක වන්දනා කර ගැනීමට මෙම වාසනාවන්ත සැදැහැවතුන්ට අවස්ථාව හිමිවුණි. දඹදිව වන්දනාවට එක්ව සිටින කණ්ඩායම ඉන් අනතුරුව පිටත් ගියේ සම්බුද්ධ පරිනිර්වාණයෙන් පසු පළමු ධර්ම සංගායනාව පැවැත්වූ ස්ථානය වන වේහාර පර්වතයේ සප්තපරිනි ගල්ලෙන සියැසින් දැක බලා ගැනීමටයි. පසුව රජගහ නුවර නාලන්දා භික්ෂු විශ්වවිද්‍යාලය වෙත ඔවුන් පැමිණියේය. FM දෙරණ ශ්‍රවණය කර දඹදිව වන්දනා වරම් හිමිකර මෙම සැදැහැවතුන් කණ්ඩායම හෙට බුද්ධගයාව වැදපුදා ගැනීමට නියමිතයි.", "URL": "https://sinhala.adaderana.lk/news.php?nid=106017", "Category": null, "Parent URL": null}