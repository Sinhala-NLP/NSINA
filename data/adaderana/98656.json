{"Source": "Adaderana", "Timestamp": "November 3, 2018 10:53 pm", "Headline": "මළවුන් වෙනුවෙන්", "News Content": "ලොව පුරා වෙසෙන කතෝලික ජනතාව මිය ගිය තම ඥාතීන්ව සෑම වසරකම නොවැම්බර් මස 02 වැනිදා සිහිපත් කරති. එදින “මළවුන්ගේ දිනය” ලෙස හඳුන්වනු ලබයි. තම ඥාතීන්ව මිහිදන් කර ඇති සොහොන් බිම වෙත ගොස් පුෂ්පෝපාහාර දක්වා ඔවුන්ට ගෞරව කිරීමත්,විවිධ ආගමික වතාවත් සංවිධානය කරමින් මළවුන්ට උත්තානය ප්‍රාර්ථනය කිරීමද මෙහිදී සිදු කරති. මිය ගිය තම ඥාතීන් නැවත උපත නොලබන්නේ නම් ඔවුන්ට ස්වර්ගය අත් වේවායි ප්‍රාර්ථනය කිරීම මෙහිදී සිදු කරති. කතෝලික බැතිමතුන් බහුතරයක් වාසය කරන හලාවත - වෙන්නප්පුව,මාරවිල ප්‍රදේශවල සේම පුත්තලම සහ අනිකුත් සුසාන භූමිවලට එක් වූ බැතිමතුන් තම මළවුන් සිහි කරමින් යාඤා කරන ආකාරයත් ඔවුන්ට පුෂ්පෝපාහාර දක්වන අයුරුත් ඊයේ දිනයේ දී සුලබ දසුනක් විය.", "URL": "https://sinhala.adaderana.lk/news.php?nid=98656", "Category": null, "Parent URL": null}