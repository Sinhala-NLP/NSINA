{"Source": "Adaderana", "Timestamp": "December 19, 2017 10:29 am", "Headline": "පේසාලේ තරුණයාට පිහියෙන් ඇන මැරූ නරුමයා මහ උළුගෙට", "News Content": "මන්නාරම - පේසාලේ ප්‍රදේශයෙදී තරුණයෙකුට පිහියෙන් ඇන මරා දැමීමේ සිද්ධියක් සම්බන්ධයෙන් මුස්ලිම් ජාතික ගුරුවරයෙකු පොලීසිය විසින් අත් අඩංගුවට ගෙන තිබේ. දෙසැම්බර් මස 8 වෙනිදා ස්ටැනිස්ලස් කෲස් නැමති විසිනව හැවිරිදි තරුණයා නිවසේ සිටියදී අභිරහස් ලෙස මරුමුවට පත්ව සිටි අතර ඒ සම්බන්ධයෙන් කළ පරීක්ෂණවලදී හෙළි වී තිබුණේ එය මිනී මැරුමක් බවයි. තලෙයිමන්නාරම පොලීසියට මේ පිළිබඳව පැමිණිලි ලැබීමෙන් පසුව දින ගණනාවක් පොලීසිය විසින් සිදුකළ පරීක්ෂණ වලින් පසුව මේ පිළිබඳව වැඩිදුර පරීක්ෂණ සිදු කිරීමට රහස් පොලීසියට බාරදීමෙන් පසුව කොළඹ සිට ගිය රහස් පොලීසියේ විශේෂ කණ්ඩායමක් විසින් සැකපිට මෙම ගුරුවරයාව 18 දා අත් අඩංගුවට ගෙන ඇත. සැකකරුව මන්නාරම අධිකරණය වෙත ඉදිරිපත් කිරීමෙන් පසුව ඔහුව ජනවාරි මස දෙවෙනිදා දක්වා රිමාන්ඩ් බාරයේ තබන ලෙස මන්නාරම දිසා විනිසුරුවරයා නියෝග කොට තිබේ.", "URL": "https://sinhala.adaderana.lk/news.php?nid=81763", "Category": null, "Parent URL": null}