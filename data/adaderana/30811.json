{"Source": "Adaderana", "Timestamp": "January 16, 2013 12:53 pm", "Headline": "ශ‍්‍රී ලංකාවේ ජාත්‍යන්තර කීර්ති නාමය පළුදුවෙලා", "News Content": "දෝෂාභියෝගය පිළිබඳ සමස්ථ ක‍්‍රියාදාමය ශ‍්‍රී ලංකාවේ ජාත්‍යන්තර කීර්ති නාමය පළුදු කිරීමට හේතු වන බව අමෙරිකාව පවසයි. මෙම කාරණය ශ‍්‍රී ලංකාවේ විදෙස් ආයෝජනවලට ද බලපෑමක් එල්ල කරනු ඇති බව අමෙරිකානු රාජ්‍ය දෙපාර්තමේන්තු ප‍්‍රකාශක වික්ටෝරියා නියුලන්ඩ් මහත්මිය සඳහන් කළාය. විශේෂයෙන්ම විදෙස් ආයෝජකයන් මෙරට ආයෝජන සිදු කිරිමේ දී මේ පිළිබඳ දැඩිව අවධානය යොමු කරනු ඇති බව ඇය සඳහන් කර ඇත. අමෙරිකානු රාජ්‍ය දෙපාර්තමේන්තුවේ පැවති දෛනික ප‍්‍රවෘත්ති සාකච්ජාවකට එක්වෙමින් වික්ටෝරියා නියුලන්ඞ් මහත්මිය මෙම අදහස් පළ කොට තිබිණි. මීට අමතරව ශ‍්‍රී ලංකාව ඉදිරියේ දී ගන්නා වූ ක‍්‍රියාමාර්ග පිළිබදව තමන් දැඩි අවධානය යොමු කරන බව ද ඇය මෙම මාධ්‍ය හමුවට එක් වෙමින් සඳහන් කර තිබේ. ශ‍්‍රී ලංකාවේ ප‍්‍රජාතන්ත‍්‍රවාදයේ ගුණාත්මක බව පිළිබඳව ද අමෙරිකාවේ අවධානය යොමුව ඇති බව ඇය එහිදී පවසා තිබේ.", "URL": "https://sinhala.adaderana.lk/news.php?nid=30811", "Category": null, "Parent URL": null}