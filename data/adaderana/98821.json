{"Source": "Adaderana", "Timestamp": "November 7, 2018 12:18 pm", "Headline": "තැන් කීපයක අනතුරු-කතක් ඇතුළු 4ක් මරුට", "News Content": "ප්‍රදේශ කිහිපයක සිදු වූ රිය අනතුරුවලින් කාන්තාවක් ඇතුළු පුද්ගලයින් සිව්දෙනෙකු මියගොස් තිබේ. අලව්ව ප්‍රදේශයේදි ගිලන් රථයක් යතුරුපැදියක ගැටීමෙන් 52 හැවිරිදි යතුරුපැදිකරු මියගොස් ඇති අතර චුන්නාකම් ප්‍රදේශයේදී යතුරුපැදියක් කොන්ක්‍රීට් කණුවක ගැටීමෙන් 20 හැවිරිදි පැදිකරු මියගොස් ඇති බව පොලීසිය සඳහන් කළේය. පොල්ගහවෙල ප්‍රදේශයේදී වෑන් රථයක් රියදුරුට පාලනය කරගත නොහැකිව මාර්ගයෙන් ඉවතට පැන පදික කාන්තාවකගේ ගැටී ඇති අතර බරපතළ තුවාල ලැබූ ඇය පොල්ගහවෙල රෝහලට ඇතුලත් කිරීමේදී මියගොස් තිබේ. වාරියපොල ප්‍රදේශයේදී ටිපර් රථයක් පා පැදියක ගැටීමෙන් 56 හැවිරිදි පැදිකරු මියගොස් ඇති බව ද පොලීසිය පැවසුවේය.", "URL": "https://sinhala.adaderana.lk/news.php?nid=98821", "Category": null, "Parent URL": null}