{"Source": "Adaderana", "Timestamp": "September 13, 2018 09:20 am", "Headline": "අනතුරකින් 09ක් මරුට", "News Content": "දකුණූ දිග චීනයේ හෙන්ග්යෑන්ග් නගරයේ ජනාකීර්ණ ප්‍රදේශයකට මෝටර් රථයක් ධාවනය කර සිදුවූ අනතුරකින් පුද්ගලයින් 09 දෙනෙකු මියගොස් තිබේ. හෙන්ග්යෑන්ග් හි , බින්ජියෑන්ග් චතුරශ්‍රයට එම මෝටර් රථය ධාවනය කර ඇති අතර එහිදී පුද්ගලයින් 43 දෙනෙකු ද තුවාල ලබා ඇති බව විදෙස් මාධ්‍ය වාර්තා කළේය. මෝටර් රථයේ රියදුරු විසින් ද්වේශසහගතව, හිතාමතා මෝටර් රථය අදාළ පුද්ගලයින් දෙසට ධාවනය කර ඇති බවට සැක පළ කරන අතර එය ත්‍රස්ථ ක්‍රියාවක් ද යන්න මෙතෙක් කරුණු අනාවරණය වී නොමැති බව සඳහන්ය. සැකකරු යෑන්ග් සැන්යුන් නැමැති 54 හැවරිදි පුද්ගලයෙකු වන අතර ඔහුට විරුද්ධව මීට පෙරද අපරාධ චෝදනා පවතින බව චීන බලධාරීන් පවසා ඇත.", "URL": "https://sinhala.adaderana.lk/news.php?nid=96027", "Category": null, "Parent URL": null}