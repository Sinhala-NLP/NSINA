{"Source": "Adaderana", "Timestamp": "December 14, 2015 10:00 am", "Headline": "‍යතුරු පැදියේ ගිය තිදෙ‍නාගෙන් දෙන්නෙක් මරුට", "News Content": "මහියංගණය - ගිරාදුරුකෝට්ටේ ප්‍රධාන මාර්ගයේ සිදු වූ රිය අනතුරකින් තරුණයින් දෙදෙනෙකු මියගොස් තිබේ.ගිරාදුරුකෝට්ටේ සිට මහියංගණය දෙසට ධාවනය වූ කැබ් රථයක් ඊට ප්‍රතිවිරුද්ධ දෙසින් පැමිණි යතුරුපැදියක මුහුණට මුහුණ ගැටීමෙන් ඊයේ රාත්‍රි මෙම අනතුර සිදුව ඇති බව පොලිසිය පැවසුවේය.අනතුරෙන් යතුරුපැදියේ ගමන් ගත් තරුණයින් තිදෙනෙක් බරපතළ තුවාල ලබා මහියංගණය රෝහලට ඇතුළත් කර ඇති අතර එහිදී දෙදෙනෙකු මියගොස් ඇත.මියගොස් ඇත්තේ ගිරාදුරුකෝට්ටේ, පහලරත්කිඳ ප්‍රදේශයේදී පදිංචිව සිටි 20 හැවිරිදි සහ 22 හැවිරිදි තරුණයින් දෙදෙනෙකි.අනතුරෙන් පසු කැබ් රථයේ රියදුරු පළාගොස් ඇති අතර මහියංගණය පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55708", "Category": null, "Parent URL": null}