{"Source": "Adaderana", "Timestamp": "June 1, 2019 10:36 am", "Headline": "මුදල් අමාත්‍යාංශ මාධ්‍ය ලේකම්ට ඇප දීම සම්බන්ධව රටට හෙළි කළ යුතුයි", "News Content": "හදිසි නීතිය ක්‍රියාත්මක වන වාතාවරණයක් තුළ මුදල් අමාත්‍යාංශ මාධ්‍ය ලේකම් හසන් අලී මහතා පොලිස් ඇප මත මුදාහැරිම පිළිබඳව ජනතාව දැනුම්වත් කළ යුතු බව පූජ්‍ය මාගල්කන්දේ සුදත්ත හිමි පවසයි. උන්වහන්සේ පවසන්නේ රටේ නීතිය සැමට එකසේ ක්‍රියාත්මක නොවන බවයි. පොලිස් මූලස්ථානය ඉදිරිපිටදී මාධ්‍ය වෙත අදහස් දක්වමින් පූජ්‍ය මාගල්කන්දේ සුදත්ත හිමි මේ බව ප්‍රකාශ කළේය. මෙලෙස ඇප ලබා දීම සම්බන්ධ ක්‍රියාවලිය පොලීසිය මහජනතාවට හෙළි කළ යුතු බවද උන්වහන්සේ පැවසීය. පවතින නීතිය රට තුල නිසි ලෙස ක්‍රියාත්මක නොවන බවත් තරාතිරම අනුව නීතිය ක්‍රියාත්මක වීම වෙනස්වන බවත් උන්වහනසේ පෙන්වා දෙයි.", "URL": "https://sinhala.adaderana.lk/news.php?nid=111123", "Category": null, "Parent URL": null}