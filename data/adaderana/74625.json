{"Source": "Adaderana", "Timestamp": "June 27, 2017 04:28 pm", "Headline": "බලය ලබා දෙන්නේ නම් ඩෙංගු උවඳුර අවසන් කරනවා", "News Content": "පළාත් පාලන ආයතන ප්‍රධානීන්නට මසක කාලයක් බලය ලබා දෙන්නේ නම් ඩෙංගු උවඳුර අවසන් කර පෙන්වන බව සමස්ත ලංකා පළාත් පාලන සංසදයේ කැඳවුම්කරු බොරලැස්ගමුව නගරසභාවේ හිටපු සභාපති අනුර ප්‍රියශාන්ත මහතා පවසයි. අද(27)නෙළුම් මාවතේ පැවති සමස්ත ලංකා පළාත් පාලන සංසදයේ මාධ්‍ය හමුවකට එක් වෙමින් ඔහු මෙම අදහස් පළ කළේය. එවැනි කැප කිරීමක් තමන්ට කළ හැකි බවත් එයට ශක්තියක් තිබිය යුතු බවත් සෙසු ආයතන සියල්ල මේ සඳහා දායක කරගත යුතු අතර ප්‍රජාව මුලික කර ගනිමින් මෙම වැඩසටහන දියත් කළ යුතු බව අනුර ප්‍රියශාන්ත මහතා වැඩි දුරටත් කියා සිටියේය. ඩෙංගු උවඳුර තුරන් කිරීම සම්බන්ධයෙන් ජනතාවට උපදෙස් දෙන අතරම ඩෙංගු කීටයින් ඇති වන ස්ථාන විනාශ කරමින් ඒ සඳහා විධිමත් ක්‍රියාවලියක් ඇති කළ යුතු බව ද ඔහු පැවසීය. පළාත් පාලන ආයතන විසිරුවා හැරීමෙන් සමස්ත ශ්‍රී ලංකාව මේ වන විට අරාජිත තත්ත්වයට පත් ව තිබෙන අතර ඒ තුළින් බදු ගෙවන අහිංසක ජනතාව පීඩනයට පත්ව ඇති බව ද අනුර ප්‍රියශාන්ත මහතා ප්‍රකාශ කරයි.", "URL": "https://sinhala.adaderana.lk/news.php?nid=74625", "Category": null, "Parent URL": null}