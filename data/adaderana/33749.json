{"Source": "Adaderana", "Timestamp": "May 2, 2013 02:12 pm", "Headline": "සීතාවක ගඟේදී කෙනෙක් අතුරුදහන්", "News Content": "අවිස්සාවේල්ල, සීතාවක ගඟේ දිය නෑමට ගිය පුද්ගලයෙකු දියේ ගිළී අතුරුදන්ව තිබේ. අදාළ පුද්ගලයා තවත් පිරිසක් සමඟ සීතාවක ගඟේ , කනාමැදිරියන් වළේ දිය නෑමට ගොස් සිටියදී දියේ ගිළී අතුරුදන්ව ඇති බව පොලිසිය පවසයි. මෙලෙස අතුරුදන්ව ඇත්තේ අකුරැස්ස, ඉහළ අතුරලිය ප්‍රදේශයේ පදිංචි 27 හැවිරිදි පුද්ගලයෙකි. අතුරුදන් වූ පුද්ගලයා සෙවීම සඳහා නාවික හමුදා කිමිදුම්කරුවන් යොදවා ඇති බව පොලිසිය සඳහන් කරයි. සිද්ධිය සම්බන්ධයෙන් අවිස්සාවේල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=33749", "Category": null, "Parent URL": null}