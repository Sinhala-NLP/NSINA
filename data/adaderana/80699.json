{"Source": "Adaderana", "Timestamp": "November 28, 2017 09:59 pm", "Headline": "චෝදනාවලට ලක්වූ කිසිම රජයකට පැවැත්මක් නෑ", "News Content": "දූෂණ, වංචා චෝදනාවලට ලක්වූ මෙරට කිසිඳු රජයකට දීර්ඝ කාලීන පැවැත්මක් නොතිබූ බව අමාත්‍ය දයාසිරි ජයසේකර මහතා පවසයි. කුරුණෑගල ප්‍රදේශයේ පැවති ජනහමුවකට එක්වෙමින් අමාත්‍යවරයා මේ බව කියා සිටියේය. මේ අතර ශ්‍රී ලංකා නිදහස් පක්ෂය, එක්සත් ජාතික පක්ෂය සමඟ ආණ්ඩුවේ රැඳී සිටින තුරු ඔවුන් සමඟ එක්ව කටයුතු කිරීමට සූදානම් නොමැති බව ඒකාබද්ධ විපක්ෂය නියෝජනය කරන ප්‍රසන්න රණතුංග මන්ත්‍රීවරයා මාධ්‍යවේදීන් යොමු කළ ප්‍රශ්නවලට පිළිතුරු දෙමින් සඳහන් කළේය.", "URL": "https://sinhala.adaderana.lk/news.php?nid=80699", "Category": null, "Parent URL": null}