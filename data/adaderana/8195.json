{"Source": "Adaderana", "Timestamp": "May 5, 2010 02:26 pm", "Headline": "කොරියානු රැකියා පෙන්නා සල්ලි පිල්ලි ගහලා", "News Content": "දකුණු ‍කොරියානු රැකියා සඳහා අදාළ වන සේවා ගිවිසුම් කඩිනමින් ගෙන්වා දෙන බව පවසමින් මුදල් වංචා කළ පුද්ගලයින් දෙදෙනකු ශ්‍රී ලංකා විදේශ සේවා නියුක්ති කාර්යාංශයේ විශේෂ විමර්ශන අංශය මගින් අත්අඩංගුවට ගෙන තිබේ.. කාර්යාංශයට ලැබුණු තොරතුරක් මත සිදුකළ වැටලීමක දී මෙම සැකකරුවන් දෙදෙනා අත්අඩංගුවට ගෙන ඇති බවයි වාර්තා වේ. විශේෂ විමර්ශන අංශය සිදුකළ ප්‍රශ්න කිරීම්වලදී අනාවරණය වී ඇත්තේ සැකකරුවන් එක් පුද්ගලයෙකුගෙන් රුපියල් දෙලක්ෂ 50,000 බැගින් අය‍කර‍ගෙන ඇති බවයි. මාවනැල්ල ප්‍රදේශයේ දී අත්අඩංගුවට ගත් මෙම සැකකරුවන් රුවන්වැල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 17 වැනිදා දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=8195", "Category": null, "Parent URL": null}