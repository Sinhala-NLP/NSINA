{"Source": "Adaderana", "Timestamp": "March 30, 2016 12:26 pm", "Headline": "අලි වී කිලෝ 5000ක් කති", "News Content": "පොලොන්නරුව, වැලිකන්ද, බොරවැව ගම්මානයේ මාර්ගයක් අසළ ගොඩගසා තිබූ වී තොගයක් වන අලි රංචුවක් විසින් විනාශ කර තිබේ.ගොයම් කපා පාගන ලද වී කිලෝග්‍රෑම් 5000ක පමණ තොගයක් ඊයේ(29) රාත්‍රීයේ මෙලෙස වන අලින් විසින් විනාශ කර ඇති බව ගොවීන් පවසයි.මේ හේතුවෙන් ගොවි පවුල් 387 ක ජනතාව දැඩි පීඩාවට පත්ව ඇති බව සඳහන්ය.මාදුරුඔය රක්ෂිතයේ සිට පැමිණෙන වන අලි නිරන්තරයෙන් මෙලෙස ගම් වදින බවත්, අලි වැටක් ඉදිකරදී හෝ සිය ජීවිත සුරක්ෂිත කිරීමට බලධාරින් පියවර ගත යුතු බවත් ගොවින් පෙන්වා දෙයි.", "URL": "https://sinhala.adaderana.lk/news.php?nid=58745", "Category": null, "Parent URL": null}