{"Source": "Adaderana", "Timestamp": "December 17, 2013 12:02 pm", "Headline": "අළුබඳුන තරඟාවලිය ඔස්ට්‍රේලියාව දිනයි", "News Content": "එංගලන්ත කණ්ඩායමට එරෙහිව පැවැත්වෙන අළු බදුන ටෙස්ට් තරඟාවලියේ තෙවැනි තරඟය ලකුණු 150න් ජය ගනිමින් එම තරඟාවලිය 3ට 0ක් ලෙස ඉදිරියෙන් සිටීමට ඔස්ට්‍රේලියානු කණ්ඩායම අද සමත් විය. ඔස්ට්‍රේලියාවේ පර්ත් හි පැවැති එම තරඟයේදී පළමු ඉනිම ක්‍රීඩා කළ ඔස්ට්‍රේලියානුවන් ලකුණු 385ක් ලබා ගත් අතර එංගලන්තය ඊට පිළිතුරු ලෙස ලබාගත්තේ ලකුණු 251කි. ඔස්ට්‍රේලියාව යළි දෙවන දෙවන ඉනිමට ලකුණු 369ක් ලබාගත් අතර ඒ අනූව එංගලන්තයට තරඟය ජය ගැනීමට ලැබුණු ඉලක්කය ලකුණු 504කි. කෙසේ වුවද එංගලන්තයට සියලු දෙනා දැවී ලබා ගත හැකි වුයේ ලකුණු 353කි.", "URL": "https://sinhala.adaderana.lk/news.php?nid=39651", "Category": null, "Parent URL": null}