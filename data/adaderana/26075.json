{"Source": "Adaderana", "Timestamp": "July 26, 2012 08:35 am", "Headline": "අපරාධ ගණනාවකට සම්බන්ධ 2 ක් මාට්ටු", "News Content": "ප්‍රදේශ කිහිපයක සිදුකරන ලද කොල්ලකෑම් ඇතුළු අපරාධ කිහිපයක් සම්බන්ධයෙන් අවශ්‍යව සිටි සැකකරුවන් දෙදෙනෙකු බස්නාහිර පළාත උතුර අපරාධ කොට්ඨාශයේ නිලධාරීන් කණ්ඩායමක් විසින් අත්අඩංගුවට ගෙන තිබේ. යක්කල සහ කඩුවෙල යන ප්‍රදේශවල දී සැකකරුවන් අත්අඩංගුවට ගත් බව පොලිසිය පවසයි. සැකකරුවන් සතුව තිබී විදේශ රටක නිෂ්පාදිත රිවෝල්වර් දෙකක්, මිලිමීටර් 9 උණ්ඩ යෙදිය හැකි මෙරට නිෂ්පාදිත ගිනි අවියක්, එම උණ්ඩ 19 ක් සහ ටී 56 වර්ගයේ උණ්ඩ දෙකක් සොයාගෙන ඇත. ඔවුන්ගෙන් සිදුකරන ලද ප්‍රශ්න කිරීම්වල දී විවිධ ප්‍රදේශවල සිදුකරන ලද කොල්ලකෑම් සම්බන්ධයෙන් තොරතුරු අනාවරණය කරගැනීමට හැකිවූ බව පොලිසිය පැවසීය. සැකකරුවන් සම්බන්ධයෙන් බස්නාහිර පළාත් උතුර අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26075", "Category": null, "Parent URL": null}