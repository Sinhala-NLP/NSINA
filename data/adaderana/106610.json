{"Source": "Adaderana", "Timestamp": "March 23, 2019 12:01 pm", "Headline": "කෘතිම වැසි වස්සන දෙවන අදියර අද කාසල්රි අවට", "News Content": "ශ්‍රී ලංකා ගුවන් හමුදාව කෘතිම වැසි ඇති කිරිමේ RAINFALL MISSION දෙවන අදියර කාසල්රි ජලාශය අවට දී අද (23) සිදු කරයි. කාසල්රි සහ මවුස්සාකැලේ ජල පෝෂක ප්‍රදේශවලට කෘතිම වැසි ඇති කිරීම සදහා ශ්‍රී ලංකා ගුවන් හමුදාව ඊයේ (22) ආරම්භ කල රෙන් ෆොල් මිෂන් (rainfall mission ) දෙවන දිනයට අද (23) කාසල්රි ජලාශ ජල පෝෂක ප්‍රදේශයේ දී සිදු කරන බව අද දෙරණ වාර්තාකරු සඳහන් කර සිටියි. ඊයේ (22) මවුස්සාකැලේ ජල පෝෂක ප්‍රදේශයේ කෘතිම වැසි ඇති කිරීමේ නියමු ව්‍යාපෘතිය ශ්‍රී ලංකා ගුවන් හමුදාවේ වයි12 ගුවන් යානය යොදා ගනිමින් සාර්ථකව සිදු කරනු ලැබීය. ලංකා විදුලිබල මණ්ඩලයේ ඉල්ලීමක් මත තායිලන්තයේ සිට කෘතිම වැසි ඇති කිරීමේ පේටන් බලපත්‍රයක් හිමි සමාගමක දූත පිරිසක් මෙරටට පැමිණියේය. මෙම නියමු ව්‍යාපෘතිය කාසල්රි සහ මවුස්සාකැලේ ජල පෝෂක ප්‍රදේශයේ දින 14ක් පුරා සිදු කිරීමට නියමිතය.", "URL": "https://sinhala.adaderana.lk/news.php?nid=106610", "Category": null, "Parent URL": null}