{"Source": "Adaderana", "Timestamp": "November 27, 2012 04:03 pm", "Headline": "භාෂා ගැටලුවක් නම් හෙට සිට කතා කරන්න", "News Content": "ජාතික භාෂා ඇමතුම් මධ්‍යස්ථානයේ කටයුතු හෙට (28) සිට ආරම්භ කරන බව ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර මහතා පවසයි. භාෂා භාවිතයේදී ඇතිවන ගැටලු සඳහා කඩිනම් විසදුම් ලබාදීමේ අරමුණින් මෙම මධ්‍යස්ථානය ආරම්භ කිරීමට පියවර ගෙන තිබේ. ඒ අනුව 1956 යන දුරකථන අංකය ඇමතීමෙන් කිසියම් රාජ්‍ය ආයතනයකදී තම කාර්යයන් මව් භාෂාවෙන් ඉටුකර ගන්නා විට සිදුවන අපහසුතාවන් සඳහා කඩිනම් විසදුම් ලබා ගත හැකිය. දිවයිනේ බොහෝ ආයතනවල දැනට පවතින භාෂා ඇමතුම් මධ්‍යස්ථානවලට වඩා වැඩි දියුණු කරන ලද උසස් තාක්ෂණික හා සන්නිවේදන ක්‍රමෝපායන් අනුව මෙම භාෂා ඇමතුම් මධ්‍යස්ථානය ගොඩනගා ඇති බව වාසුදේව නානායක්කාර අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=29530", "Category": null, "Parent URL": null}