{"Source": "Adaderana", "Timestamp": "April 29, 2018 12:49 pm", "Headline": "වර්ෂාවත් සමඟ ජලයෙන් යටවන නාවලපිටිය නගරය", "News Content": "මේ දිනවල පස්වරුවේ ඇද හැලෙන අධික වර්ෂාවත් සමඟ නාවලපිටිය නගරයේ කොටසක් ජලයෙන් යට වීම හේතුවෙන් එම මාර්ගයේ රථ වාහන ගමනා ගමනයට දැඩි බාධා පැමිණ ඇති බව අද දෙරණ වාර්තාකරු පැවසීය. නාවලපිටිය නගරය තැපැල් කාර්යයාලය ඉදිරිපිට සිට පොලිසිය දක්වා ප්‍රධාන මාර්ගයේ කොටසක් මෙලෙස වැසි ජලයෙන් යට වන බව ප්‍රදේශවාසින් සඳහන් කළේය. ඇතැම් ස්ථානවල ප්‍රධාන මාර්ගයේ අඩි දෙක දක්වා ජල මට්ටම ඉහළ යාම නිසා රථ වහන ගමනා ගමනයට දැඩි බාධා පැමිණ ඇති අතර ඇතැම් ස්ථානවල වෙළඳසැල් ද ජලයෙන් යට වි තිබුණි . නාවලපිටිය නගරයේ වැසි ජලය බැස යාම සඳහා තිබෙන කාණු පද්ධති අවහිර විම නිසා මෙසේ නගරයේ කොටසක් ජලයෙන් යට වි යන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=88250", "Category": null, "Parent URL": null}