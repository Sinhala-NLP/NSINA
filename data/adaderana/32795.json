{"Source": "Adaderana", "Timestamp": "March 28, 2013 09:27 am", "Headline": "අනතුරකින් අයෙක් මරුට - 4 ට තුවාලයි", "News Content": "කතරගම නගරයේ සිදුවූ රිය අනතුරකින් කාන්තාවක් මියගොස් තවත් පුද්ගලයින් සිව් දෙනෙකු තුවාල ලබා තිබේ. ත්‍රිරෝද රථයක් කැන්ටර් රථයක ගැටීමෙන් අද (28) අලුයම මෙම අනතුර සිදුවී ඇති බව කතරගම පොලීසිය සඳහන් කළේය. ත්‍රිරෝද රථයේ ගමන් ගත් 35 හැවිරිදි කාන්තාවක් එම අනතුරින් මියගොස් ඇති අතර ඇගේ ස්වාමි පුරුෂයා සහ ළමුන් දෙදෙනා අනතුරින් තුවාල ලබා තිබේ. කැන්ටර් රථයේ රියදුරු ද අනතුරින් තුවාල ලබා රෝහල් ගතකර ඇති බව කතරගම පොලීසිය සඳහන් කළේය. කතරගම පොලීසිය අනතුර සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=32795", "Category": null, "Parent URL": null}