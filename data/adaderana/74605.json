{"Source": "Adaderana", "Timestamp": "June 27, 2017 09:51 am", "Headline": "පැහැර ගැනීමක් සම්බන්ධව විමර්ශන අරඹයි", "News Content": "මෝටර් රථයකින් පැමිණ පුද්ගලයෙකුව පැහැර ගෙන යාමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව වෙන්නප්පුව පොලීසිය පවසයි.පසුගිය 25 වැනිදා අළුයම 5.00 ට පමණ මෙම සිද්ධිය සිදුවී ඇති බව වාර්තාවේ.පැහැර ගැනීමට ලක්ව ඇත්තේ වෙන්නප්පුව - හෙලන් මාවත පදිංචිකරුවෙකු වන නිහාල් අජිත් පීරිස් නම් ව්‍යාපාරිකයෙකුවය.25 වැනිදා අළුයම මෝටර් රථයකින් පැමිණි “ගුණා” යන අය තම සැමියාව පැහැර ගෙන මෝටර් රථයක දමාගෙන රැගෙන ගිය බව පැහැර ගැනීමට ලක්වූ ව්‍යාපාරිකයාගේ බිරිද වන ජසින්තා කුමුදුනී පෙරේරා යන අය 26 වැනිදා දහවල් වෙන්නප්පුව පොලීසිය හමුවේ කර ඇති පැමිණිල්ලේ සඳහන් වේ.“ගුණා තමන්ගෙන් රුපියල් ලක්ෂ 50 ක මුදලක් ඉල්ලා සිටින බවත්, මඩකලපුවේ ස්ථානයක ඔහු තමන්ව රදවාගෙන සිටින්නේ යැයි” 26 වැනිදා පෙරවරුවේ තමන් ස්වාමි පුරුෂයාගේ ජංගම දුරකථනයට ඇමතුමක් ලබා ගත් අවස්ථාවේදී ඔහු කියා සිටි බවද පැමිණිලිකාරිය පොලීසිය හමුවේ සඳහන් කර ඇත.පැහැර ගැනීමට ලක්ව ඇති අය ව්‍යාපාරිකයෙකු වන බැවින් මුදල් ආරවුලක් මත මෙම සිද්ධිය සිදුවීමට ඉඩ ඇති බවට විශ්වාස කරන්නේ යැයි පොලීසිය පවසයි.වෙන්නප්පුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74605", "Category": null, "Parent URL": null}