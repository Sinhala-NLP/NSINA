{"Source": "Adaderana", "Timestamp": "January 6, 2018 01:59 pm", "Headline": "  ලියාපදිංචි  බලපත්‍ර ගාස්තු යළි සංශෝධනය කරයි", "News Content": "ඖෂධ ලියාපදිංචි කිරීම්, ඔසුසැල් සහ නිෂ්පාදන ලියාපදිංචි කිරීමේ බලපත්‍ර ගාස්තු යළි සංශෝධනය කර තිබේ. සෞඛ්‍ය අමාත්‍ය රාජිත සේනාරත්න මහතාගේ උපදෙස් මත ඊයේ මධ්‍යම රාත්‍රියේ සිට ක්‍රියාත්මක වන පරිදි අදාළ ගාස්තු සංශෝධනය කර ඇති බව වාර්තා වෙයි. සමස්ත ලංකා ඔසුසැල් හිමියන්ගේ සංගමය සිදු කළ ඉල්ලීමකට අනුව මෙලෙස ගාස්තු අඩු කිරීමට පියවර ගෙන තිබේ. පසුගිය වසරේ ජුනි මස 14 වන දින නිකුත් කළ අති විශේෂ ගැසට් පත්‍රයට අනුව මෙම ගාස්තු ඉහළ නැංවීමට රජය තීරණය කළේය. ගාස්තු ඉහළ නැංවීම හේතුවෙන් තම ව්‍යාරපාර කටයුතු පවත්වාගෙන යාමේදී ගැටළු රැසක් මතුව ඇති බව ව්‍යාපාරකයින් පෙන්වා දී ඇත.", "URL": "https://sinhala.adaderana.lk/news.php?nid=82595", "Category": null, "Parent URL": null}