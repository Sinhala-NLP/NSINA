{"Source": "Adaderana", "Timestamp": "September 29, 2018 11:27 am", "Headline": "වීසා නැතුව හිටපු නයිජීරියානු ජාතිකයාට වැඩ වරදියි", "News Content": "වලංගු වීසා බලපත්‍රයක් සහ විදේශ ගමන් බලපත්‍රයක් නොමැතිව මෙරට රැඳී සිටි නයිජීරියානු ජාතිකයෙකු අත්අඩංගුවට ගෙන තිබේ. ගල්කිස්ස පොලීසිය ලද තොරතුරක් මත සිදුකළ වැටලීමකදී එම විදෙස් ජාතිකයා අත්අඩංගුවට ගෙන ඇති බව සඳහන්ය. සැකකරු 29 හැවිරිදි නයිජීරියානු ජාතිකයෙක් වේ. ඔහු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් ගල්කිස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96892", "Category": null, "Parent URL": null}