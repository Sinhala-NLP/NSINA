{"Source": "Adaderana", "Timestamp": "September 15, 2018 09:31 am", "Headline": "අහුන්ගල්ලේ රිය අනතුරකින් පුද්ගලයෙකු මරුට", "News Content": "අහුන්ගල්ල, වතුරේගම ප්‍රදේශයේදී අද අළුයම සිදුවූ රිය අනතුරකින් පුද්ගලයෙකු මියගොස් තිබේ. ගාල්ල - කොළඹ ප්‍රධාන මාර්ගයේදී ගාල්ල දෙසට ධාවනය වූ ජීප් රථයක් රියදුරුට පාලනය කරගත නොහැකිව මාර්ගයෙන් ඉවතට පැන දුරකථන රැහැන් කණු දෙකක හා තාප්පයක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ ජීප් රථයේ රියදුරු බලපිටිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ බලපිටිය, වැල්ලබඩ ප්‍රදේශයේ පදිංචිව සිටි 36 හැවිරිදි පුද්ගලයෙකු වන අතර මෘත ශරීරය බලපිටිය රෝහලේ තැන්පත් කර ඇති බවයි පොලීසිය පැවසුවේ.", "URL": "https://sinhala.adaderana.lk/news.php?nid=96119", "Category": null, "Parent URL": null}