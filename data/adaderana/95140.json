{"Source": "Adaderana", "Timestamp": "August 28, 2018 12:19 pm", "Headline": "මව් සෙනෙහස ඇත්තේ ළිං පතුලේද අම්මේ?", "News Content": "අනුරාධපුර , කෝලිබැන්දෑව ප්‍රදේශයේ නිවසක් අසළ ළිඳක තිබී ඊයේ (27) පස්වරුවේ බිළිඳු මළසිරුරක් හමු වී ඇත. නිවැසියන් විසින් ජලයෙන් පැමිණි දුඟදක් හේතුවෙන් ඊයේ එම ළිද පරික්ෂා කර ඇති අතර එහිදී ඔවුන් බිළිදු මළ සිරුර දැක ඇත. අලුත උපන් බිළිදෙකුගේ මළ සිරුරක් කිසියම් පුද්ගලයකු විසින් මෙම ලිඳට ගෙනවිත් දමා ඇති බවට පොලිසිය සැක පලකයි. පොලීසිය පැවසුවේ මළ සිරුරේ ලේ පැල්ලම් කිහිපයක් දක්නට ඇති බවයි. පරසන්වැව පොලිසිය මේ පිළිබඳ වැඩිදුර පරික්ෂණ සිදුකරන අතර අනුරාධපුර මහෙස්ත්‍රාත්වරයා ඉදිරියේ අද (28) මළ සිරුර ගොඩගැනීමට නියමිතයි.", "URL": "https://sinhala.adaderana.lk/news.php?nid=95140", "Category": null, "Parent URL": null}