{"Source": "Adaderana", "Timestamp": "April 25, 2011 04:06 pm", "Headline": "මූන්ගේ කමිටු වාර්තාවට එරෙහිව මහනුවර උද්ඝෝෂණයක්", "News Content": "එක්සත් ජාතීන්ගේ සංවිධානයේ මහලේකම් බැන්කී මූන් මහතා විසින් පත් කළ උපදේශන කමිටුවේ වාර්තාවට විරෝධය පළ කරමින් මහනුවර නගර මධ්‍යයේ අද(25) දැවැන්ත උද්ඝෝෂණයක් පැවැත්වුණි. මහනුවර ඔරලෝසු කණුව අසල ජෝර්ජ් ඊ ද සිල්වා උද්‍යානය අසළට රැස් වූ පිරිස විරෝධතා පාඨ ඇතුළත් බැනර් හා පෝස්ටර් ප්‍රදර්ශනය කරමින් මෙසේ උද්ඝෝෂණයේ නිරත වූ බව අද දෙරණ වාර්තාකරු සඳහන් කළේය. මෙම ඊනියා උපදේශන කමිටුවේ වාර්තාව වහා හකුලා ගන්නා ලෙසට බැන්කී මූන් ඇතුළු පිරිසට බල කරමින් පැයක පමණ කාලයක් මෙසේ උද්ඝෝෂණය පැවැත්වී තිබේ. ශ්‍රී ලංකාවාසීන් සියලු දෙනා මෙරට රණවිරුවන් සහ ජනාධිපතිවරයා ප්‍රමුඛ රජය ආරක්ෂා කිරීම සඳහා දිවිහිමියෙන් යුතුව කටයුතු කරන බව ද උද්ඝෝෂකයින් එහි දී අවධාරණය කර ඇති බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=15698", "Category": null, "Parent URL": null}