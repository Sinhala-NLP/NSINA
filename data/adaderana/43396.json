{"Source": "Adaderana", "Timestamp": "May 22, 2014 04:15 pm", "Headline": "සම සෞඛ්‍ය සිසුන්ගේ සත්‍යග්‍රහයට අදට දින 150යි", "News Content": "සම සෞඛ්‍ය උපාධි කාලසීමාව වසර තුනක් දක්වා අඩු කිරිමට එරෙහිව පේරාදෙණිය විශ්ව විද්‍යාලයීය සම සෞඛ්‍ය පීඨ සිසුන් විසින් ක්‍රියාත්මක කර ඇති සත්‍යග්‍රහයට අදට දින 150ක් සැපිරීම නිමිත්තෙන් අද පේරාදෙණිය, ගලහ මංසන්ධියේදී සිසුන් විරෝධතාවයක නිරත ව තිබේ. ගලහ මංසන්ධියේ දි මෙම විරෝධතාව පැවති බව අද දෙරණ වාර්තාකරු සඳහන් කළේය. සම සෞඛ්‍ය පීඨ සිසුන්ට සහය දැක්වීමේ අරමුණින් සමස්ත ලංකා හෙද සංගමයේ නියෝජිතයින් පිරිසක් ද විරෝධතා ව්‍යාපාරය සඳහා එක්ව සිටි බව අද දෙරණ වාර්තාකරු පැවසුවේය. විරෝධතාවට එක්වු පේරාදෙණිය විශ්ව විද්‍යාලයේ මහාශිෂ්‍ය සංගමයේ සභාපති දිමුතු ගුණසේකර සඳහන් කළේ සමසෞඛ්‍ය උපාධි කාලසීමාව වසර 04 දක්වා දීර්ඝ කරන තෙක් සිසු විරෝධතා පවත්වන බවයි.", "URL": "https://sinhala.adaderana.lk/news.php?nid=43396", "Category": null, "Parent URL": null}