{"Source": "Adaderana", "Timestamp": "July 28, 2018 09:34 am", "Headline": "මත් පෙති හා කේරළ ගංජා ළඟ තබාගත් පුද්ගලයෙක් අත්අඩංගුවට", "News Content": "මත් පෙති හා කේරළ ගංජා ළඟ තබාගෙන සිටි පුද්ගලයෙකු පොල්ගහවෙල දුම්රිය ස්ථානය අසලදී අත්අඩංගුවට ගෙන තිබේ. පොල්ගහවෙල පොලිස් ස්ථානයේ නිලධාරීන්ට ලද තොරතුරකට අනුව සිදුකළවැටලීමකදී සැකකරු සතුව තිබී මත්පෙති 70ක් කේරළ ගංජා ග්‍රෑම් 84ක් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගෙන ඇත්තේ පොල්ගහවෙල, අපේ පාර ප්‍රදේශයේ පදිංචි 51 හැවිරිදි පුද්ගලයෙකි. සැකකරු අද පොල්ගහවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර පොල්ගහවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93332", "Category": null, "Parent URL": null}