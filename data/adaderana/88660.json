{"Source": "Adaderana", "Timestamp": "May 7, 2018 10:44 am", "Headline": "උතුරේ සංවර්ධන නිලධාරීන්  23කට පත්වීම් ප්‍රදානය කරයි", "News Content": "උතුරු පළාතෙන් සංවර්ධන නිලධාරී තනතුර සඳහා තෝරාගත් උපාධිධාරීන් 23 දෙනෙකුට පත්වීම් ප්‍රදානය කිරීම පසුගියදා උතුරු පළාත් ආණ්ඩුකාර රෙජිනෝල්ඩ් කුරේ මහතා විසින් පළාත් ආණ්ඩුකාර කාර්යලයේදී සිදු කෙරිණි. මේ පිරිස වවුනියාව, මන්නාරම, මුලතිව්, කිළිනොච්චි හා යාපනය යන දිස්ත්‍රික්කවල සේවය සඳහා බදවා ගෙන තිබේ. උපාධිධාරීන් අතර තරග විභාගයක් පවත්වා ඉන් වැඩිම ලකුණු ලබාගත් පිරිසට මෙම පත්වීම් ලබා දී තිබේ. මෙම පත්වීම් 23 ලබා දී ඇත්තේ උතුරේ රැකියා විරහිත උපාධිධාරී සංගමය විසින් ඔවුන්ට රැකියා ලබාදෙන ලෙස ඉල්ලමින් යාපනයේ ක්‍රියාත්මක කොට ඇති අඛණ්ඩ විරෝධතාවයක් පැවැත්වෙන අතරතුරදීය.", "URL": "https://sinhala.adaderana.lk/news.php?nid=88660", "Category": null, "Parent URL": null}