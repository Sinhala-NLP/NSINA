{"Source": "Adaderana", "Timestamp": "November 29, 2017 12:54 pm", "Headline": "බැලැස්ටික් මිසයිලය ජපාන මුහුදට පතිතවෙයි", "News Content": "නව අන්තර් මහද්වීපික බැලැස්ටික් මිසයිලය ජපාන මුහුදට පතිත වී තිබේ. උතුරු කොරියාව විසින් නව අන්තර් මහද්වීපික බැලැස්ටික් මිසයිලයක් සාර්ථකව අත්හදාබලා ඇති බව වාර්තා වෙයි. අමෙරිකාව දක්වා ළඟා විය හැකි දිගු දුර බැලැස්ටික් මිසයිලයක් ඔවුන් විසින් මෙලෙස අත්හදාබලා ඇති බව විදෙස් මාධ්‍ය වාර්තා කළේය. මේ සම්බන්ධයෙන් උතුරු කොරියානු ජාතික රූපවාහිනිය විසින් විශේෂ නිවේදනයක්ද සිදුකර තිබේ. අදාළ මිසයිලය ජපාන මුහුදට පතිත වී ඇති බව මේ සම්බන්ධයෙන් අදහස් දක්වමින් දකුණු කොරියානු ආරක්ෂක අංශ ප්‍රකාශ කර ඇත.", "URL": "https://sinhala.adaderana.lk/news.php?nid=80747", "Category": null, "Parent URL": null}