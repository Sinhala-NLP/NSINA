{"Source": "Adaderana", "Timestamp": "February 20, 2018 10:54 am", "Headline": "දේශපාලනඥයෙකුට මරු කැඳවු බෝම්බ ප්‍රහාරය", "News Content": "ඉන්දියාවේ මෙග්හාලයා ප්‍රාන්තයේ සිදුවු බෝම්බ පිපිරීමකින් දේශපාලනඥයෙකු ඇතුළු පුද්ගලයින් සිව්දෙනෙකු ජීවිතක්ෂයට පත්ව තිබේ. දේශපාලනඥයා සහ ඔහුගේ සහයකයින් කිහිපදෙනෙකු දේශපාලන කටයුත්තක් සඳහා මෝටර් රථයකින් ගමන් කරමින් සිටියදී බෝම්බ ප්‍රහාරයට ලක්ව ඇති බව විදෙස් මාධ්‍ය වාර්තා කර ඇත. ජොනතන් එන් සන්ග්මා නමැති 43 හැවිරිදි දේශපාලනඥයෙකු මෙලෙස මියගොස් ඇති අතර ඔහු ඉදිරීයේ දී පැවැත්වීමට නියමිත ප්‍රාන්ත මැතිවරණයේ අපේක්ෂකයෙකු ලෙස ඉදිරිපත් වීමට නියමිතව සිටි අයෙක් බව අනාවරණය වී ඇත. අදාළ ප්‍රහාරය ත්‍රස්ත ක්‍රියාවක් බවට සැකකෙරෙන අතර සිද්ධිය සම්බන්ධයෙන් එරට ආරක්ෂක අංශ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=84562", "Category": null, "Parent URL": null}