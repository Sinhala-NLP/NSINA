{"Source": "Adaderana", "Timestamp": "May 20, 2018 08:23 am", "Headline": "පළාත් පහක වර්ෂාපතනයේ වැඩි වීමක්", "News Content": "දිවයිනේ පළාත් පහක වර්ෂාපතනයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. බස්නාහිර, වයඹ, සබරගමුව, ඌව සහ මධ්‍යම යන පළාත්වල වර්ෂාවේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පෙන්වා දෙයි. ඊයේ (19) රාත්‍රී 11.30 සිට අද (20) රාත්‍රී 11.30 දක්වා පැය 24ක කාලය තුළ මිලිමීටර් 100ට වැඩි වර්ෂාපතනයක් එම පළාත්වලින් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. ඊට අමතරව ගාල්ල සහ මාතර දිස්ත්‍රික්කවල ද අද දිනය තුළ වර්ෂාපතනේය වැඩි වීමක් සිදුවනු ඇත.", "URL": "https://sinhala.adaderana.lk/news.php?nid=89422", "Category": null, "Parent URL": null}