{"Source": "Adaderana", "Timestamp": "April 23, 2018 12:11 pm", "Headline": "පාර්ලිමේන්තුවේ නව සැසිවාරයේ ආරම්භක දිනයට ලොකු ගානක් වියදම් කළේ නෑලූ", "News Content": "පාර්ලිමේන්තුවේ නව සැසිවාරය උත්සවාකාරයෙන් විවෘත කිරීම සඳහා අති විශාල මුදලක් පාර්ලිමේන්තුව විසින් වැය කරනු ලබන බවට ඇතැම් පාර්ශවයන් විසින් මාධ්‍යයට කර ඇති ප්‍රකාශ ඇසුරින් පලකර ඇති පුවත් මුළුමනින්ම අසත්‍ය බව කථානායක කාර්යාලය පවසයි. මේ සම්බන්ධයෙන් නිවේදනයක් නිකුත් කරමින් කථානායක කාර්යාලය මේ බව සඳහන් කර තිබේ. මැයි මස 08 දින පාර්ලිමේන්තුවේ නව සැසිවාරය උත්සවාකාරයෙන් ආරම්භවනුයේ දිවා ආහාරයෙන් ද පසුව බැවින්, අමතර ආහාර පාන සඳහා හෝ පාර්ලිමේන්තුව විසින් කිසිදු මුදලක් වැය කරනු නොලබන බව ද එම නිවේදනයේ දැක්වෙයි. එදිනද වැය කරනු ලබන්නේ පාර්ලිමේන්තුවේ සාමාන්‍ය දිනක දී වැය කරනු ලබන මුදල හා සමාන මුදලක් පමණක් බව ද කථානායක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=87870", "Category": null, "Parent URL": null}