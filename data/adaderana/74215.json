{"Source": "Adaderana", "Timestamp": "June 14, 2017 02:55 pm", "Headline": "හෙන්දාවිතාරණ FCID පැමිණෙයි", "News Content": "යුධ හමුදා බුද්ධි අංශයේ හිටපු ප්‍රධානී විශ්‍රාමික මේජර් ජනරාල් කපිල හෙන්දාවිතාරණ මහතා පොලිස් මූල්‍ය අපරාධ විමර්ශන කොට්ඨාශයට කැඳවා තිබේ.අද උදෑසන 9.00ට පමණ ඔහු පොලිස් මූල්‍ය අපරාධ විමර්ශන කොට්ඨාශයට පැමිණි බව පොලිස් මුලස්ථානය පවසයි.මූල්‍ය ගනුදෙනුවක් සම්බන්ධයෙන් ප්‍රකාශයක් ලබා ගැනීම සඳහා ඔහු මෙලෙස කැඳවා ඇති අතර මේ වන විටත් විශ්‍රාමික මේජර් ජනරාල් කපිල හෙන්දාවිතාරණ මහතා අදාළ ප්‍රකාශය ලබාදෙමින් සිටින බව සඳහන්ය.", "URL": "https://sinhala.adaderana.lk/news.php?nid=74215", "Category": null, "Parent URL": null}