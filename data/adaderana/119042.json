{"Source": "Adaderana", "Timestamp": "September 13, 2019 07:26 pm", "Headline": "ළිඳේ ගැඹුර නොතැකූ මව් සෙනෙහස", "News Content": "තම කුසින් වැදූ දරුවන් වෙනුවේන ඕනෑම කැපකිරීමක් සිදු කරන්නට මවක් සූදානම්. පොල්පිතිගම ඉරේෂාගේ මේ අනුවේදනීය සිද්ධිය ඒ බව කියාපාන කදිම නිදසුනකි. පොල්පිතිගම සියඹලාව පදිංචි 39 හැවිරිදි ඉරේෂා දමයන්ති දෙදරු මවකි. මීට සති දෙකකට පෙර ඇගේ නිවසට යාබද ඉඩමේ ඇති අඩි 35 ක් ගැඹුරු මෙම අනාරක්ෂිත ළිඳට ඇගේ දෙහැවිරිදි පුත්‍රයා ඇදවැටී තිබේ. ඒ වැඩිමහල් පුතු සමඟ සෙල්ලම් කරමින් සිටන අතරතුරදීයි. තම කුසින් වැදූ දරුවාගේ දිවි බේරාගැනීමට කිසිදු විකල්පයක් නොවූ තැන ඉරේෂා ක්ෂණිකව තීරණය කර තිබුණේ ළිඳට පැන දරුවා බේරාගැනීමටයි. දරුවාගේ දිවි බේරාගත්තද ඉරේෂාට සිදු වූයේ අඩි 35ක් ගැඹුරැති ළිඳට පැනීමෙන් දෙපාවලට සිදු වූ හානිය මත එක්තැන්වීමටයි. ඒ ළිඳට පැන්න අවස්ථාවේ ඇයගේ වම් කකුලේ අස්ථි බිදීයාම හේතුවෙන්ය.", "URL": "https://sinhala.adaderana.lk/news.php?nid=119042", "Category": null, "Parent URL": null}