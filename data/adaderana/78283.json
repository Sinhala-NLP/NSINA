{"Source": "Adaderana", "Timestamp": "October 3, 2017 08:40 am", "Headline": "ගම්පොළට අද පැය 22ක් ජලය නැති වෙයි", "News Content": "අත්‍යාවශ්‍ය නඩත්තු කටයුත්තක් හේතුවෙන් ගම්පොළ ප්‍රදේශ කිහිපයකට අද(03) දිනයේ ජල සැපයුම අත්හිටුවා ඇති බව ජාතික ජල සම්පාදන හා ජලාපවහන මණ්ඩලය පවසයි. අලුයම 2.00සිට අද මධ්‍යම රාත්‍රී 12.00 දක්වා පැය 22ක කාලයක් ජල සැපයුම අත්හිටුවනු ඇත. ඒ අනුව ගම්පොළ නුවර පාර, කහටපිටිය, බෝතලාපිටිය, ඉලංගවත්ත පාර, ඉල්ලවතුර, පානබොක්ක මාවත, පල්ලෙවෙල, ඉහළවෙල, අංගම්මන, කොබ්බෑවල, ගරුපුරය, ඔරුවිල්වත්ත, ගඟේවත්ත, නුවරඑළිය පාර, මවුන්ට් ටෙම්පල්, සක්කරන්තොටුව, කඩුගන්නාව පාර, බෝවල, තිරපනේ, සඳසිරිවත්ත, උනම්බුව, ගලේවෙල පාර හා ගෙවල් විස්ස යන ප්‍රදේශවලට මෙලෙස ජල සැපයුම අත්හිටුවා තිබේ.", "URL": "https://sinhala.adaderana.lk/news.php?nid=78283", "Category": null, "Parent URL": null}