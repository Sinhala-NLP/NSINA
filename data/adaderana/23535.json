{"Source": "Adaderana", "Timestamp": "April 16, 2012 07:53 am", "Headline": "ජවිපෙන් සැබෑ අධිරාජ්‍ය විරෝධී පෙරමුණක්", "News Content": "තමන් විසින් සැබෑ අධිරාජ්‍ය විරෝධී පෙරමුණක් ගොඩනැගීමට ජනතා විමුක්ති පෙරමුණ තීරණය කර ඇතැයි කියැවෙයි. පසුගිය දා පැවති පක්ෂයේ දේශපාලන මණ්ඩල රැස්වීමේ දී මෙම තීරණය ගත් බව එම පක්ෂයේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා සඳහන් කළේය. අධිරාජ්‍යවාදී මැදිහත්වීමක් පවතින බවට ඇතැම් දේශපාලන පක්ෂ නියෝජිතයින් ජනතාව හමුවේ ප්‍රචාර කළ ද එය දේශපාලන වාසි ලබා ගැනීමේ අරමුණින් පමණක් සිදුකිරීම දක්නට ලැබුණු බව ඔහු කියා සිටියි. සැබෑ අධිරාජ්‍ය විරෝධී පෙරමුණක් ගොඩනැගීම සඳහා හිටපු පාර්ලිමේන්තු මන්ත්‍රී කේ.ඩී ලාල් කාන්ත මහතාගේ ප්‍රධානත්වයෙන් කමිටුවක් පත්කිරීමට ද පියවර ගෙන ඇති බව විජිත හේරත් මහතා සඳහන් කළේය.", "URL": "https://sinhala.adaderana.lk/news.php?nid=23535", "Category": null, "Parent URL": null}