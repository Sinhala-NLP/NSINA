{"Source": "Adaderana", "Timestamp": "September 15, 2019 07:26 pm", "Headline": "අගමැතිගේ අභියෝගයට මම සුදානම්-බන්දුල", "News Content": "තමන්ට වඩා අධ්‍යාපනය දියුණු කළ හැකි කෙරුමෙක් සිටීනම් තමා ඔහු සමඟ විවාදයකට සුදානම් බවට අග්‍රාමාත්‍ය රනිල් වික්‍රමසිංහ මහතා පසුගියදා කළ ප්‍රකාශයට අනුව තමන් අගමැති සමඟ විවාදයකට සුදානම් බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පවසයි. විපක්ෂ නායක කාර්යාලයේ අද (15) පැවති මාධ්‍ය හමුවකට එක් වෙමින් ඔහු මේබව සඳහන් කළේය. මන්ත්‍රීවරයා පැවසුවේ අග්‍රාමාත්‍යවරයා පවසන පරිදි එම පාලන සමයේ අධ්‍යාපන අමාත්‍යවරයා ලෙස තමන් කටයුතු කල බැවින් එම අභියෝගය එක හෙලා එල්ල කර ඇත්තේ තමන්ට බවයි. එම නිසා එහිද අදහස් දැක්වු මන්ත්‍රීවරයා පැවසුවේ තමන් එම විවාධයට කැමැත්තෙන් සහභාගි වන බවයි. එහිදි අදහස් දැක්වු එක්සත් ජනතා නිදහස් සන්ධානයේ පාර්ලාමෙන්තු මන්ත්‍රී සිසිර ජයකොඩි මහතා පැවසුවේ අද සිට මැතිවරණය ප්‍රකාශයට පත්කිරීම ආරම්භ වන බවත් කාසිය වාසිය උරගා බැලීමට හැකි බවයි.", "URL": "https://sinhala.adaderana.lk/news.php?nid=119177", "Category": null, "Parent URL": null}