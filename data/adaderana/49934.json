{"Source": "Adaderana", "Timestamp": "March 12, 2015 10:31 pm", "Headline": "පානදුර නිවසේ තනිව විසූ අක්කා නගෝ මැරුණාද? මැරුවාද?", "News Content": "පානදුර, දකුණ ප‍්‍රදේශයේ නිවසක තිබී මියගිය සහෝදරියන් දෙදෙනෙකුගේ බවට සැක කරන අස්ථි කොටස් සොයාගෙන තිබේ.වයෝවෘද්ධ කාන්තාවන් වන එම සහෝදරියන් දෙදෙනා මීට මාස කිහිපයකට පෙර මිය යන්නට ඇති බවට සැක කෙරේ.මිය ගිය කාන්තාවන් දෙදෙනා පමණක් එම නිවසේ වාසය කර ඇති බව පැවසෙන අතර ඔවුන්ගේ වැඩිමහල් සහෝදරයෙක් රක්වාන ප්‍රදේශයේ පදිංචිව සිට ඇති බව පොලීසිය පවසයි.කාන්තාවන් දෙදෙනා සිටි නිවසේ ජනෙල් දොරවල් ඇරදමා ඇති බවට වැඩිමහල් සහෝදරයාට ලැබුණු තොරතුරකට අනූව ඔහු ගොස් සොයා බැලිමේදී එම මිනිස් ඇට සැකිලි සොයාගෙන තිබේ.අදාළ පුද්ගලයා මේ ගැන පානදුර දකුණ පොලීසියට පැමිණිලි කර ඇති අතර එම පැමිණිල්ල සම්බන්ධයෙන් විමර්ශන ආරම්භ කර ඇත.ඒ අනූව මහේස්ත‍්‍රාත් පරීක්ෂණය පැවැත්වෙන තුරු එම ඇට සැකිලි දෙක මේ වන විට පොලිස් ආරක්ෂාව යටතේ එම ස්ථානයේම ඇති බව ද පොලිසිය පවසයි.", "URL": "https://sinhala.adaderana.lk/news.php?nid=49934", "Category": null, "Parent URL": null}