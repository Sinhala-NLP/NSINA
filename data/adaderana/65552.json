{"Source": "Adaderana", "Timestamp": "October 30, 2016 01:22 pm", "Headline": "අමෙරිකාවෙන් දැනුම් දීමක් ", "News Content": "‍තුර්කියේ ඉස්තාන්බුල් නුවර අමෙරිකානු කොන්සල් කාර්යාලයේ සියලු නිලධාරීන් ඇතුළු ඔවුන්ගේ පවුලේ සාමාජිකයින්ට එම ප්‍රදේශයෙන් ඉවත් වන ලෙස අමෙරිකානු රජය දැනුම් දී තිබේ.අමෙරිකානු වැසියන් ඉලක්ක කරගනිමින් එල්ල විය හැකි ත්‍රස්ත ප්‍රහාර වැළැක්වීමේ අරමුණින් මෙම පියවර ගෙන ඇති බව විදෙස් මාධ්‍ය වාර්තා කළේය.එමෙන්ම අමෙරිකානුවන් හට එම ප්‍රදේශයේ සංචාරය කිරීමෙන් වළකින ලෙස ද දැනුම් දී ඇති බව වාර්තා වේ.2009 වර්ෂයේ ඉස්තාන්බුල් නුවර අමෙරිකානු කොන්සල් කාර්යාලය ඉලක්ක කරගනිමින් ප්‍රහාරයක් එල්ල වූ අතර 2013 වර්ෂයේ අන්කරා නුවර අමෙරිකානු තානාපති කාර්යාලය ඉලක්ක කරගනිමින් මරාගෙන මැරෙන ත්‍රස්ත ප්‍රරාහාරයක් ද එල්ල විය.", "URL": "https://sinhala.adaderana.lk/news.php?nid=65552", "Category": null, "Parent URL": null}