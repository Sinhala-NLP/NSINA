{"Source": "Adaderana", "Timestamp": "August 1, 2019 07:57 am", "Headline": "හිමිකරුවෙක් නැති ගංජා කිලෝ 112ක්", "News Content": "යාපනය, මාදගල් වෙරළ තීරයේ තිබි කේරළ ගංජා කිලෝග්‍රෑම් 112 ක් නාවික හමුදාව විසින් සොයාගෙන පොලීසිය වෙත භාරදුන් බව යාපනය ඉලවාලෙයි පොලීසිය පවසයි. ඊයේ(31) මෙම කේරළ ගංජා තොගය සෙයා ගෙන ඇති බව වාර්තා වෙයි. ‍පොලිසිය පැවසුවේ ඉන්දියාවේ සිට බෝට්ටු මඟින් රැගෙනවිත් මෙරට බෙදා හැරීමට සඟවා තිබු කේරළ ගංජා තොගයක් මාදගත් වෙරළ තීරයේ තිබි සොයාගෙන ඇති බවයි. සැකකරුවන් ඉටිකොළවලින් ආවරණය කොට ගෙන කේරළ ගංජා තොගයක් එලෙස සොයාගෙන ඇති අතර, සොයාගත් කේරළ ගංජා තොගය රුපියල් කෝටියකට අධික වටිනාකමින් යුතු වන බවද පොලීසිය පැවසීය. සොයාගත් ගංජා තොගය යාපනය පේදුරුතුඩුව මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය පැවසීය.", "URL": "https://sinhala.adaderana.lk/news.php?nid=115482", "Category": null, "Parent URL": null}