{"Source": "Adaderana", "Timestamp": "May 16, 2019 07:18 am", "Headline": "බලපත්‍ර රහිත පුපුරණ ද්‍රව්‍ය ගැන පොලීසියට දැනුම් දීමට ඇති කාලය දීර්ඝ වෙයි", "News Content": "බලපත්‍ර රහිතව ළඟ තබාගෙන සිටින පුපුරණ ද්‍රව්‍ය පිළිබඳව පොලීසියට දැනුම්දීම සඳහා ලබා දී ඇති කාලය දීර්ඝ කිරීමට තීරණය කර ඇත. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ ලබන 20 වනදින පෙරවරු 06.00 දක්වා එම කාලය දීර්ඝ කර ඇති බවයි. බලපත්‍ර රහිතව හෝ වෙනත් ආකාරයෙන් පුද්ගලයින් ළඟ තබාගෙන සිටින පුපුරණ ද්‍රව්‍ය පිළිබඳව හා ඒවා තබා ඇති ස්ථාන සම්බන්ධයෙන් ළඟම ඇති පොලිස් ස්ථාන දැනුවත් කළ හැකි බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=110032", "Category": null, "Parent URL": null}