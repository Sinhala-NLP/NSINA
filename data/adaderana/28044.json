{"Source": "Adaderana", "Timestamp": "October 5, 2012 03:50 pm", "Headline": "රජයේ පහසුකම් ප්‍රශංසනීයයි", "News Content": "මෙරට තුළ යටිතල පහසුකම් පුළුල් කරමින් නව ආයෝජන අවස්ථා සඳහා වත්මන් රජය සලසා ඇති පහසුකම් ප්‍රශංසනීය බව ආයෝජකයෝ සහ කර්මාන්තකරුවෝ පවසති. 2013 වසර සඳහා අය වැය සැකසීමට ආයෝජකයින් සහ කර්මාන්තරුවන්ගේ අදහස් හා යෝජනා ලබාගැනීම වෙනුවෙන් ඊයේ (04) අරලියගහ මන්දිරයේ දී පැවති සාකච්ඡාවක දී මේ බව අනාවරණය විණි. ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවති මෙම සාකච්ඡාව සඳහා දිවයින පුරා සිටින ‍ආයෝජකයින් සහ කර්මාන්තකරුවන් රැසක් එක්ව සිටි බව ජනාධිපති මාධ්‍ය අංශය නිවේදනය කළේය. මෙහිදී ආයෝජකයින් වෙත ලබාදී ඇති බදු සහන, නව ආයෝජන ක්ෂේත්‍ර හඳුන්වාදීම සහ අදාළ විෂය ක්ෂේත්‍රය සදහා නව ආයතන ස්ථාපිත කිරීම යන කරුණු පිළිබද ආයෝජකයින්ගේ යෝජනා ලබාදී තිබෙනවා.", "URL": "https://sinhala.adaderana.lk/news.php?nid=28044", "Category": null, "Parent URL": null}