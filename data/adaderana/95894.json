{"Source": "Adaderana", "Timestamp": "September 11, 2018 06:30 am", "Headline": "පාර පුරා ගිය බිත්තර", "News Content": "කොළඹ සිට යාපනය දක්වා බිත්තර ප්‍රවාහනය කළ ලොරි රථයක් වවුනියාව ඕමන්ත ප්‍රදේශයේදී පෙරළීමෙන් පුද්ගලයින් දෙදෙනෙකු තුවාල ලබා ඇති බව ඕමන්ත පොලීසිය පවසයි. පොලිසිය පැවසූවේ බිත්තර ප්‍රවාහනය කළ ලොරි රථයේ රියදුරුට වේගය පාලනය කර ගැනීමට නොහැකිවීමෙන් ලොරි රථය පෙරළි ගොස් ඇති බවයි. ලොරි රථයේ බිත්තර 12,000 ක් පමණ ප්‍රවාහන කොට ඇති අතර, බිත්තර ප්‍රවාහනය කළ ලොරි රථය පෙරළීම හේතුවෙන් බිත්තර මාර්ගය පුරා විසිර තිබු අතර, ප්‍රවාහනය කළ බිත්තර විශාල ප්‍රමාණයක් බිදී ගොස් තිබු බවද පොලීසිය පැවසීය. ‍ඊයේ(10) සවස සිදුවු මෙම අනතුරින්, පොලිසිය පැවසූවේ තුවාලකරුවන් සුළු තුවාල ලබා ඇති අතර, ඔවුනගේ තත්ත්වය බරපතළ නොවන බවයි. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=95894", "Category": null, "Parent URL": null}