{"Source": "Adaderana", "Timestamp": "March 3, 2010 12:13 pm", "Headline": "වසන්තයකුත් නෑ-උදානයකුත් නෑ", "News Content": "වැඩපිළිවෙළවල් තිබුණත් මධ්‍යම කඳුකරයේ තමා ඇතුළු ජනයා තාමත් දුක්විඳින බව අමාත්‍ය කෙහෙළිය රඹුක්වැල්ල මහතා පවසයි. මධ්‍යම කඳුකරයට වසන්තයකුත් නැති බවත්,උදානයකුත් නැති බවත් හෙතෙම අවධාරණය කළේය. ජනාධිපතිවරයා සමග තමාගේ සමීප සබඳතාවයක් තිබුණත් රණ්ඩුවෙන අවස්ථා පවා තිබෙන බව ද ඔහු කියා සිටියේ යටිනුවර ප්‍රදේශයේ මහජන රැළියක් අමතමිනි. බලයට පත්වන සෑම දේශපාලනඥයෙකුම දළඳා මාළිගාවේ පත්තිරිප්පුවේ සිට ජාතිය අමතන නමුත් එතැනින් කිලෝමීටරයක් විතර ඈතට යද්දී ගෙවල්වලට ඉටි රෙදි වසාගෙන සිටින දිලිදු පවුල් මෙන්ම කිලෝමීටරයක් පමණ කළ ‍ගෙඩිය කිහිල්ලේ ගසාගෙන වතුර ගේන්නට දුක් විඳින ගැහැණුන් සිටින බව තමා හොඳින් දන්නා බවද හෙතෙම කියා සිටියි.", "URL": "https://sinhala.adaderana.lk/news.php?nid=7043", "Category": null, "Parent URL": null}