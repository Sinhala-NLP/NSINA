{"Source": "Adaderana", "Timestamp": "March 20, 2019 11:43 am", "Headline": "O/L ප්‍රතිඵල අපෙක්ෂාවෙන් සිටි සිසුවෙකුගේ මළ සිරුරක් ගල් ගුහාවක් හමුවෙයි", "News Content": "දින පහක් තිස්සේ නිවසින් අතුරුදහන්ව සිටි පාසල් සිසුවෙකුගේ මළ සිරුර ඔහු පදිංචිව සිටි නිවසට ඉහළින් වූ ගල් ගුහාවක් මත තීබි සොයාගත් බව නාවලපිටිය පොලීසිය පැවසීය. අදාළ මළ සිරුර ඊයේ(19) පස්වරුවේ සොයාගත් බව අප අද දෙරණ වාර්තාකරු සඳහන් කළේය. ගල් ගුහාවේ තිබි මෙසේ සොයාගනු ලැබුවේ නාවලපිටිය මාපකන්ද ප්‍රදේශයේ පදිංචි කාවින්ද මදුසංඛ නැමති 17 හැවිරිදි සිසුවෙකි. මාපකන්ද විදුහලේ අ.පො.ස සා.පෙළ පෙනි සිට ප්‍රතිඵල අපෙක්ෂාවෙන් සිටි මෙම පාසල් සිසුවා දින පහක් තිස්සේ අතුරුදහන්ව ඇති බව එම සිසුවාගේ දෙමාපියන් විසින් නාවලපිටිය පොලිසිය වෙත කරන ලද පැමිණිල්ලක් මත පොලිසිය විසින් ප්‍රදේශවාසින්ගේ ද සහයෝගය මත ප්‍රදේශය පුරා මෙහෙයුමක්ද දියත් කර තිබුණි. ඊයේ පස්වරුවේ නාවලපිටිය මාපකන්ද ප්‍රදේශවාසින් ඔහු පදිංචිව සිටි නිවසට ඉහලින් ගල් ගුහාවක් පරික්ෂා කිරිමේදි එම ගල් ගුහාව තුල අතුරුදහන්ව සිටි පාසල් සිසුවාගේ සිරුර හමු වි ඇති බවයි නාවලපිටිය පොලිසිය පැවසුවේ. අභිරහස් ලෙස මිය ගිය සිසුවාගේ සිරුර පශ්චාත් මරණ පරික්ෂණය සදහා නාවලපිටිය මුලික රෝහලේ අධිකරණ වෛද්‍යයවරයා වෙත යොමු කර ඇත. සිද්ධිය සම්බන්ධයෙන් නාවලපිටිය පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=106403", "Category": null, "Parent URL": null}