{"Source": "Adaderana", "Timestamp": "September 5, 2019 12:25 pm", "Headline": "ස්පාඤ්ඤ පා පැදි සවාරියේ 11 වන අදියර නිමයි", "News Content": "ස්පාඤ්ඤ පා පැදි සවාරියේ 11 වන අදියර ඊයේ (04) අවසන් වුණි. එම අදියරයේ ජය හිමි කර ගත්තේ ස්පාඤ්ඤයේ මීකෙල් ඉටුරියා විසින්. ස්පාඤ්ඤ පාපැදි සවාරියේ 11 වන අදියරයේ සමස්ත දුර ප්‍රමාණය කිලෝමීටර් 207ක්. එම දුර ප්‍රමාණය පැය 4යි මිනිත්තු 36යි තත්පර 44කින් අවසන් කල ස්පාඤ්ඤයේ මීකෙල් ඉටුරියා එම අදියරයේ පළමු ස්ථානය දිනා ගැනීමට සමත් වුණි. දෙවන ස්ථානය දිනා ගත්තේ ස්පාඤ්ඤයේ ජොනතන් ලැස්ට්‍රා විසින්. ඇමෙරිකාවේ ලෝසන් ක්‍රැඩොක් 11 වන අදියර අවසන් කළේ තුන්වැන්නා ලෙසයි. අදියර 21කින් සමන්විත ස්පාඤ්ඤ පාපැදි සවාරියේ අදියර 11ක් පවත්වා අවසන් වන විට සමස්ත පාපැදි සවාරියේ පෙරමුණ ගැනීමට ස්ලෝවැකියාවේ ප්‍රිමෝස් රොග්ලික් සමත් වී ඇත. ඒ අනුව මෙවර පාපැදි සවාරියේ 12 වන අදියර හෙට පැවැත්විමට නියමිතයි.", "URL": "https://sinhala.adaderana.lk/news.php?nid=118347", "Category": null, "Parent URL": null}