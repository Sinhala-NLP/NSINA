{"Source": "Adaderana", "Timestamp": "January 18, 2019 10:29 am", "Headline": "ඊශ්‍රායල් සිසුවිය ඝාතන සැකකරුවෙක් අත්අඩංගුවට", "News Content": "ඊශ්‍රායල් ජාතික විශ්ව විද්‍යාල ශිෂ්‍යාවගේ ඝාතනය සම්බන්ධයෙන් සැකකරුවෙකු අත්අඩංගුවට ගත් බව ඔස්ට්‍රේලියානු පොලීසිය පවසයි. සාදයකට සහභාගී වී නැවත යමින් සිටියදී 21 හැවිරිදි එම තරුණිය ලිංගික හිංසනයකට ලක්ව පසුව ඝාතනය වී ඇති බව වාර්තා විය. ප්‍රහාරයට ලක් වන අවස්ථාවේ ඇය තම සහෝදරිය සමඟ දුරකථන ඇමතුමක් සමඟ සම්බන්ධ වී සිට ඇත. ඝාතනයට ලක් වූ එම තරුණියගේ සිරුර ලා ට්‍රොබ් විශ්ව විද්‍යාලය ආසන්න ප්‍රදේශයක තිබී සොයා ගෙන තිබුණි. ඔස්ට්‍රේලියාවේ මෙල්බෝන් නුවර විශ්ව විද්‍යාල තුළ විදෙස් සිසුන් විශාල පිරිසක් අධ්‍යාපනය ලබන අතර ලිංගික හිංසනයන්ට ලක්ව ඝාතනයට ලක්වන සිසුන්ගේ සංඛ්‍යාව ද ඉහළ ගොස් ඇත.", "URL": "https://sinhala.adaderana.lk/news.php?nid=102575", "Category": null, "Parent URL": null}