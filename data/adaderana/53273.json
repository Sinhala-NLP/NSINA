{"Source": "Adaderana", "Timestamp": "August 16, 2015 02:43 pm", "Headline": "යක්කලමුල්ලේ හිටපු උප සභාපති අත්අඩංගුවේ ", "News Content": "යක්කලමුල්ල ප්‍රාදේශීය සභාවේ හිටපු උප සභාපතිවරයා අත්අඩංගුවට ගෙන තිබේ.බාලවයස්කාර දැරියකට අතවර කිරීමේ චෝදනා මත ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පසුගිය 14 වැනිදා මැතිවරණ ප්‍රචාරණ කටයුත්තක් අතර තුර දී මාගෙදර, හේනවත්ත ප්‍රදේශයේ දී වයස අවුරුදු 14ක දැරියකට හිටපු උපසභාපතිවරයා විසින් අතවර සිදුකර ඇති බව සඳහන්ය.අත්අඩංගුවටගත් සැකකරු එම ප්‍රදේශයේ පාසලක විදුහල්පතිවරයෙකු බවද වාර්තා වෙයි.සැකකරු අද ගාල්ල අතිරේක මහේස්ත්‍රාත්වරයා හමුවට ඉදිරිපත් කිරීමට නියමිත අතර යක්කලමුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53273", "Category": null, "Parent URL": null}