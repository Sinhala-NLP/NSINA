{"Source": "Adaderana", "Timestamp": "May 22, 2014 09:04 am", "Headline": "පුත්තලමේ මූල්‍ය ආයතනයක මුදල් කොල්ලයක්", "News Content": "පුත්තලම නගරයේ පවත්වා ගෙන යන මුල්‍ය ආයතනයක සේප්පුවක් කඩා එහි තිබූ රුපියල් 2,290,842 ක මුදලක් සොරකම් කිරීමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව පුත්තලම පොලීසිය කියයි. පසුගිය 20 වැනිදා දහවල් 12.00 ත් 21 වැනිදා පස්වරු 1.15 ත් අතර කාලය තුළ මෙම සොරකම සිදුවී ඇති බව එම ආයතනයේ කළමණාකරු ලෙස සේවය කරන තාරක ප්‍රේමකුමාර යන අය විසින් පුත්තලම පොලීසියට කර ඇති පැමිණිල්ලේ සඳහන් වේ. කවුරුන් විසින් කුමන ආකාරයකට මෙම ආයතනයට ඇතුළු වූවාද?‍් සේප්පුව බිද දැම්මේ කෙසේද? යන්න මෙතෙක් අනාවරණය වී නැති බව පොලීසිය කියයි. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=43382", "Category": null, "Parent URL": null}