{"Source": "Adaderana", "Timestamp": "December 7, 2012 09:29 am", "Headline": "රට රස්සා දෙන බව කියා මුදල් වංචා කළ කතකට වැඩ වරදියි", "News Content": "මැදපෙරදිග රැකියා සඳහා පිටත් කරන බවට පොරොන්දු දී රුපියල් ලක්ෂ ගණනින් මුදල් වංචා කළ බවට චෝදනා මත කාන්තාවක් අත්අඩංගුවට ගෙන තිබේ. කාන්තාවන් හය දෙනෙකුගෙන් රුපියල් ලක්ෂ 4 ක පමණ මුදලක් ඇය විසින් වංචා කර ඇති බව හිදෝගම පොලීසිය පැවසුවේය. විවිධ ප්‍ර‍දේශවලට යමින් අදාළ කාන්තාව මුදල් වංචා කර ඇති බව මූලික පරීක්ෂණවල දී අනාවරණය වී තිබේ. ඇය අද (07) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29770", "Category": null, "Parent URL": null}