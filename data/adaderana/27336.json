{"Source": "Adaderana", "Timestamp": "September 12, 2012 09:34 am", "Headline": "නිදහස් අධ්‍යාපනය නිසා සාක්ෂරතාවය ඉහළට", "News Content": "දියුණු රටවලට සාපේක්ෂව මෙරට සාක්ෂරතාව ඉහළ මට්ටමක පවතින බව විදුලි බල හා බල ශක්ති අමාත්‍ය පාඨලී චම්පික රණවක මහතා පවසයි. නිදහස් අධ්‍යාපන ක‍්‍රමය මෙම තත්ත්වයට පත්වීමට හේතුවූ බව ඔහු සඳහන් කළේය. 1950 - 60 දශකවල නොදියුණු මට්ටමක පැවති රටවල් අද වන විට ශ‍්‍රී ලංකාව අභිබවා දියුණු ආර්ථික මට්ටමක් ළඟා කරගෙන ඇති බව පාඨලී චම්පික රණවක අමාත්‍යවරයා පෙන්වාදෙයි. එහෙත් ශ‍්‍රී ලංකාවේ ආයු කාලය, කාන්තා නියෝජනය වැනි අංශවලින් ඉහළ මට්ටමකට පැමිණ ඇති බව පාඨලී චම්පික රණවක අමාත්‍යවරයා පවසයි.", "URL": "https://sinhala.adaderana.lk/news.php?nid=27336", "Category": null, "Parent URL": null}