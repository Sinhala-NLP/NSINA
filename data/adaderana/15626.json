{"Source": "Adaderana", "Timestamp": "April 22, 2011 09:21 am", "Headline": "ක්‍රීඩා සංගම් 8 ක පරිපාලනයට කමිටු 8 ක්", "News Content": "නිලවරණ අත්හිටුවා ඇති ක්‍රීඩා සංගම් 8ක පරිපාලන කටයුතු සඳහා ක්‍රිඩා සංවර්ධන දෙපාර්තමේන්තුව යටතේ පරිපාලන කමිටු 8 ක් පිහිටුවා තිබේ. ක්‍රීඩා අමාත්‍ය මහින්දානන්ද අලුත්ගමගේ මහතා විසින් මෙම තීරණය ගෙන ඇති බව වාර්තා වේ. මාර්තු මස 31 වැනි දිනට පෙර අදාළ ක්‍රීඩා සංගම් නිලවරණ කටයුතු අවසන් කළ යුතු නමුත් හේතු කිහිපයක් මත එම නිලවරණ පැවැත්වීමට හැකිවී නැත. ඒ අනුව දැල්පන්දු, කබඩි, පාපැදි, කරාතේ, බොක්සිං, කායවර්ධන, ස්කොෂ් සහ බැඩ්මින්ටන් යන ක්‍රීඩා සංගම් පරිපාලනය නව කමිටු මගින් සිදුවනු ඇත.", "URL": "https://sinhala.adaderana.lk/news.php?nid=15626", "Category": null, "Parent URL": null}