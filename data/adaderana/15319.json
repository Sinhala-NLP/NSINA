{"Source": "Adaderana", "Timestamp": "April 6, 2011 04:41 pm", "Headline": "මහජන සෞඛ්‍ය පරීක්ෂක අභ්‍යාසලාභීන්ගේ උද්ඝෝෂණයක්   ", "News Content": "මහජන සෞඛ්‍ය පරීක්ෂක ඩිප්ලෝමා පාඨමාලාව හදාරන අභ්‍යාසලාභීන්ට ගෙවිය යුතු පුහුණු දීමනාව නොලැබීම සම්බන්ධයෙන් එම අභ්‍යාසලාභීන් අද(06) උද්ඝෝෂණයක නිරත විය. රාජ්‍ය පරිපාලන චක්‍රලේඛයට අනුව ඔවුන්ට හිමිවිය යුතු දීමනා ගෙවීම නිලධාරීන් මඟහැර සිටින බව උද්ඝෝෂකයන් කියා සිටියේය. දැනට රුපියල් 6,000 ක දීමනාවක් සහ ජීවනාංක දීමනාවක් ලැබුණ ද චක්‍රලේඛයට අනූව රුපියල් 12,920 ක පුහුණු දීමනාවක් සහ ජීවනාංක දීමනාවක් ලැබිය යුතු බව ඔවුන් පෙන්වා දෙයි. අදාළ මුදල නොලැබීම හේතුවෙන් තමන් දැඩි දුෂ්කරතාවට පත්ව ඇති බව අද පැවති උද්ඝෝෂණයේ දී ඔවුන් සඳහන් කරනු ලැබීය.", "URL": "https://sinhala.adaderana.lk/news.php?nid=15319", "Category": null, "Parent URL": null}