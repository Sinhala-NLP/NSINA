{"Source": "Adaderana", "Timestamp": "April 11, 2011 08:44 am", "Headline": "මන්නා පිහියකින් බෙල්ලට කොටා රන් මාලය පැහැර ගනියි..!", "News Content": "මන්නා පිහියකින් පහරදී ගෙල බැදි රන් මාලයක් කොල්ලකෑමේ සිද්ධියක් සම්බන්ධයෙන් ඌරගස්මංහන්දිය පොලිසිය පරීක්ෂණ ආරම්භ කර තිබේ. කටුවත්ත කිළලගහවෙල මාර්ගයේ දී ත්‍රීරෝද රථයක් නවතා මෙම කොල්ලකෑම සිදුකර තිබේ. පහරදීමෙන් තුවාල ලැබු පුද්ගලයා බලපිටිය රෝහලේ ප්‍රතිකාර ලබමින් සිටියි. එම අවස්ථාවේ දී සැකකරුවෙකු ද තුවාල ලබා ඇති අතර ඔහු ද බලපිටිය රෝහලේ බන්ධනාගාර නිලධාරීන්ගේ ආරක්ෂාව යටතේ ප්‍රතිකාර ලබමින් සිටින බව පොලිසිය පවසයි. සැකකරු දියපිට නවඳගල ප්‍රදේශයේ පදිංචිකරුවෙකු වන අතර සිද්ධියට සම්බන්ධ තවත් සැකකරුවෙකු අත් අඩංගුවට ගැනීමට පොලිස් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=15401", "Category": null, "Parent URL": null}