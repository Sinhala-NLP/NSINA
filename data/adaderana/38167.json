{"Source": "Adaderana", "Timestamp": "October 16, 2013 06:47 am", "Headline": " 15 හැවිරිදි දැරිය එක්ක දීග කෑව තරුණයා අත්අඩංගුවට", "News Content": "වයස අවුරුදු 15 ක් වන දැරියක වැඩිහිටියන්ගේ බාරකාරත්වයෙන් පැහැර ගෙන ගොස් ඇය සමග අඹු - සැමි ජීවිතයක් ගත කළ බව කියන 22 හැවිරිදි තරුණයෙකු අත්අඩංගුවට ගෙන ඇති බව පුත්තලම පොලීසිය පවසයි. පසුගිය වසරේ මාර්තු මාසයේ 03 වැනි දින මෙම පැහැර ගැනීම සිදුවී ඇත.දැරිය පදිංචිව සිට ඇත්තේ පුත්තලම පොලිස් වසමේ දළුව - නින්දෙණිය ප්‍රදේශයේය. පැහැර ගැනීමට ලක්වු බව කියන දැරිගේ මව තම දියණියගේ වගකීම් තමන්ගේ මවට පවරා විදේශ ගතවී ඇත.ඉන් පසුව දැරිය හැදි වැඩී ඇත්තේ කල්පිටිය - තලවිල කොළණිය ප්‍රදේශයේ පිහිටි තම මිත්තණියගේ නිවසේය. මෙම කාලය තුළ දැරිය එම ප්‍රදේශයේම තරුණයෙකු සමග ප්‍රේම සම්බන්ධතාවයක් ආරම්භ කර ඇත.එම සම්බන්ධතාවයේ ප්‍රතිඵලයක් ලෙස සැකකරු විසින් දැරිය ඇයගේ මිත්තණියට හොර රහසේ පැහැර ගෙන ගොස් ඇය සමග අඹු - සැමියන් ලෙස ජීවිත් වී ඇත. විදේශ ගතව සිට මෙරටට පැමිණ ඇති දැරියගේ මව මේ බව පුත්තලම පොලීසියට දන්වා ඇත. ඒ අනුව දැරිය සහ ඇය පැහැර ගෙන ගිය බව කියන තරුණයා පොලීසිය විසින් අත්අඩංගුවට ගෙන ඇත. වැඩිදුර පරීක්ෂණ පුත්තලම පොලීසිය විසින් කරගෙන යයි.", "URL": "https://sinhala.adaderana.lk/news.php?nid=38167", "Category": null, "Parent URL": null}