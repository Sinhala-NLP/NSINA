{"Source": "Adaderana", "Timestamp": "January 28, 2019 12:44 pm", "Headline": "විමල් අපරාධ පරීක්ෂණ දෙපාර්තමේන්තුවට", "News Content": "පාර්ලිමේන්තු මන්ත්‍රී විමල් වීරවංශ මහතා ප්‍රකාශයක් ලබා දීම සඳහා අපරාධ පරීක්ෂණ දෙපාර්තමේන්තුව වෙත පැමිණ ඇත. ප්‍රභු ඝාතන සැලැස්මක් සම්බන්ධයෙන් ප්‍රකාශයක් ලබා දිම සඳහා ඔහු අපරාධ පරීක්ෂණ දෙපාර්තමේන්තුව වෙත පැමිණ ඇති බව වාර්තා වන්නේය. සිද්ධියට අදාළව පාර්ලිමේන්තු මන්ත්‍රී විමල් විරවංශ මහතා, ඔහුගේ බිරිඳ වන ශෂි වීරවංශ මහත්මිය සහ පාර්ලිමේන්තු මන්ත්‍රී නාමල් රාජපක්ෂ මහතා යන අයගෙන් ප්‍රකාශ ලබා ගැනීමට අවශ්‍ය බව අපරාධ පරීක්ෂණ දෙපාර්තමේන්තුව අධිකරණයට දැනුම් තිබේ. ඒ අනුව නාමල් රාජපක්ෂ මන්ත්‍රීවරයා පසුගිය දා එම දෙපාර්තමේන්තුව හමුවේ පෙනී සිට ප්‍රකාශයක් ලබා දී තිබු බව වාර්තා විය.", "URL": "https://sinhala.adaderana.lk/news.php?nid=103212", "Category": null, "Parent URL": null}