{"Source": "Adaderana", "Timestamp": "April 17, 2016 08:29 am", "Headline": "මෙගාවොට් 300ක් යළි ජාතික පද්ධතියට ", "News Content": "බිඳවැටී තිබූ නොරොච්චෝලෙයි ලක් විජය තාප විදුලි බලාගාරයේ 03 වන කොටසේ විදුලි උත්පාදන කටයුතු යළි ආරම්භ කර තිබේ.විදුලිබල අමාත්‍යාංශයේ සංවර්ධන අධ්‍යක්ෂ සුලක්ෂණ ජයවර්ධන මහතා ප්‍රකාශ කළේ පසුගිය 11 වනදා සිට හුමාලය කාන්දුවීමක් හේතුවෙන් බිඳවැටී තිබූ අදාළ කොටස ඊයේ(16) පස්වරුව වන විට අළුත්වැඩියා කටයුතු අවසන් කළ බවයි.ඒ අනුව මෙගා වොට් 300ක විදුලි ධාරිතාවක් ජාතික පද්ධතියට යළි එක් වන බව සුලක්ෂණ ජයවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=59225", "Category": null, "Parent URL": null}