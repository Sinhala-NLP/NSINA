{"Source": "Adaderana", "Timestamp": "October 1, 2013 01:45 pm", "Headline": "ස්වභාවික විපර්යාස පාලනයට මහජන සහයෝගය අවශ්‍යයි ", "News Content": "ස්වභාවික විපර්යාස පාලනය කිරීමට මහජනතාව යම්කිසි කාර්යය භාරයක් ඉටුකළ යුතු බව පරිසර හා පුනර්ජනනීය බලශක්ති අමාත්‍ය සුසිල් ප්‍රේමජයන්ත මහතා පවසයි. අමාත්‍යවරයා පෙන්වා දෙන්නේ මේ වන විට මෙරට සියලු පිරිස් බොහෝ පාරිසරික විපර්යාසවලට මුහුණදෙමින් සිටින බවයි. එම පාරිසරික විපර්යාස සිදුවන්නේ මිනිසාගේ විවිධ ක්‍රියාකාරකම් හේතුවෙන් බව ද අමාත්‍යවරයා සඳහන් ඇත. ගෝලීය ශීඝ්‍රයෙන් වර්ධනය වන ජනගහනය හේතුවෙන් ඔවුන්ගේ අවශ්‍යතාවයන් සපුරාගැනීමට ක්‍රියා කිරීමේ දී පස විනාශ වීම, ඕසෝන් ස්ථරයට හානී සිදුවීම, ජෛව විවිධත්වයට හානි පැමිණීම ඇතුළු ගැටලු රැසකට මුහුණපෑමට සිදුව ඇති බව අමාත්‍යවරයා මෙහිදි සඳහන් කර ඇත. එම නිසා පරිසරය සුරකීම සම්බන්ධ වගකීම පැහැරහැරිය නොහැකි බව ද පරිසර හා පුනර්ජනනීය බලශක්ති අමාත්‍ය සුසිල් ප්‍රේම ජයන්ත මහතා සඳහන් කරයි.", "URL": "https://sinhala.adaderana.lk/news.php?nid=37842", "Category": null, "Parent URL": null}