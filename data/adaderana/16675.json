{"Source": "Adaderana", "Timestamp": "June 10, 2011 03:33 pm", "Headline": "අපරාධ රැසකට සම්බන්ධ සැකකරුවෙක් බුළුගහගොඩදී කොටුවෙයි", "News Content": "ගෙවල් බිඳීම් සහ දේපළ සොරා ගැනීම් රැසකට සම්බන්ධ සැකකරුවෙකු ගණේමුල්ල පොලිසිය විසින් අත්අඩංගුවට ගෙන තිබේ. සැකකරු බටුවත්ත, බුළුගහගොඩ ප්‍රදේශයේ දී අත්අඩංගුවට ගත් බව පොලිසිය පැවසීය. සැකකරුගෙන් සිදුකළ ප්‍රශ්න කිරීම් වලදී ඔහු සිදුකළ අපරාධ 11 ට අදාළ තොරතුරු අනාවරණය කර ගැනීමට හැකි වී තිබේ. ඔහු විසින් සොරාගන්නා ලද ඉලෙක්ට්‍රොනික් උපකරණ, ජංගම දුරකථන ඇතුළු උපකරණ රැසක් ද තම භාරයට ගත් බව පොලිසිය පවසයි. සැකකරු ගම්පහ මහේස්ත්‍රාත් අධිකරණය වෙත අද(10) දිනයේ ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16675", "Category": null, "Parent URL": null}