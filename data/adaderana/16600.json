{"Source": "Adaderana", "Timestamp": "June 7, 2011 09:55 am", "Headline": "2010 ලේඛනයේ ලියාපදිංචිවූවන්ගේ විශාල අඩුවීමක් ", "News Content": "යාපනය සහ කිලිනොච්චි දිස්ත්‍රික්ක වල 2009 වසරේ ඡන්ද හිමි නාම ලේඛනයට සාපේක්ෂව 2010 වසරේ ඡන්ද හිමි නාම ලේඛනයේ ලියාපදිංචි වූ පුද්ගලයින්ගේ විශාල අඩුවීමක් තිබෙන බව පැෆ්රල් සංවිධානය පවසයි. ලක්ෂ 3 ට අධික පුද්ගලයින් පිරිසක් එම දිස්ත්‍රික්ක වල 2010 වසරේ අඩු වී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මෙයට ප්‍රධානතම හේතුව වසර ගණනාවකට පසුව පසුගිය වසරේ නිවැරදි ලෙස ඡන්ද හිමි නාමලේඛන ප්‍රතිශෝධන කටයුතු සිදු වීම බව හෙට්ටිආරච්චි මහතා ප්‍රකාශ කළේය. ඒ අනුව මියගිය සහ ස්ථිර පදිංචියට විදේශ ගත වූ පුද්ගලයින් 2010 වසරේ ඡන්ද හිමි නාමලේඛනයෙන් ඉවත්ව ඇති බව ඔහු පවසයි.", "URL": "https://sinhala.adaderana.lk/news.php?nid=16600", "Category": null, "Parent URL": null}