{"Source": "Adaderana", "Timestamp": "November 5, 2010 12:49 pm", "Headline": "එංගලන්තයේ යාමට වත්කම් සහතික දෙන බව කියා සිසුන් රැවටූ හිටපු මන්ත්‍රී සොයයි", "News Content": "අධ්‍යාපන කටයුතු සඳහා එංගලන්තයට යාමට සූදානම් වන සිසු සිසුවියන්ට අවශ්‍ය වත්කම් සහතික ලබාදෙන බව පවසමින් මුදල් වංචා කළ බව කියන වෙන්නප්පුව ප්‍රාදේශීය සභාවේ හිටපු මන්ත්‍රීවරයෙකු අත්අඩංගුවට ගැනීමට පරීක්ෂණ ආරම්භ වී තිබේ. අදාළ මන්ත්‍රීවරයා පුවත්පත් දැන්වීම් මාර්ගයෙන් දිවයිනේ විවිධ ප්‍රදේශ වල පුද්ගලයන්ගෙන් මුදල් වංචා කර ඇති බව වෙන්නප්පුව පොලිස් අධිකාරී කාර්යාලයේ වංචා විමර්ශන අංශය පවසයි. වත්කම් සහතික ලබාදීම සඳහා රුපියල් ලක්ෂ 02 සිට 05 දක්වා මුදලක් වැයවන බව පවසමින් ලබාගත් මුදල් ඔහුගේ නමින් බැංකු ගතකර ඇති බවට අනාවරණය වී තිබේ. මේ වනවිට අදාළ මන්ත්‍රීවරයා ප්‍රදේශයෙන් පලාගොස් ඇති අතර ඔහුට එරෙහිව පැමිණිලි 33 ක් ලැබී ඇති බව ද වාර්තා වේ.", "URL": "https://sinhala.adaderana.lk/news.php?nid=11952", "Category": null, "Parent URL": null}