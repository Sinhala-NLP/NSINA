{"Source": "Adaderana", "Timestamp": "September 29, 2016 07:30 am", "Headline": "අයවැයට බිම් මට්ටමෙන් අදහස් ඉල්ලයි", "News Content": "ලබන වසරේ අයවැය සඳහා බිම් මට්ටමේ ජනතාවගේ අදහස් ලබාගැනීමේ වැඩසටහනක් ක්‍රියාත්මක කිරීමට මුදල් අමාත්‍යංශය පියවර ගෙන තිබේ.දිවයිනේ සියලුම ප්‍රාදේශීය ලේකම් කොට්ඨාස ආවරණය වන පරිදි මෙම වැඩසටහන සිදුකිරීමට නියමිතය.ජාතික විශ්වවිද්‍යාල වල ආචාර්යවරුන්ගේ පූර්ණ අධික්ෂණය යටතේ සිදුකරන මෙම වැඩසටහන ඊයේ දිනයේ සිට ආරම්භ කළ බව මුදල් අමාත්‍යංශය සඳහන් කරයි.ජනතාවගේ ගැටළු ග්‍රාම නිළධාරීවරුන් මාර්ගයෙන් ප්‍රාදේශීය ලේකම් කාර්යාල වෙත ලබාගන්නා අතර පසුව එම අදහස් සහ යෝජනා විශ්වවිද්‍යාල ආචාර්යවරුන් මගින් නිරීක්ෂණය කර මුදල් අමාත්‍යංශයේ අයවැය දෙපාර්තමේන්තුවට බාරදීමට නියමිතය.අද දිනයේත් ඇඹිලිපිටිය, වැල්ලවාය, කළුතර, මොණරාගල, කතරගම සහ තංගල්ල යන ප්‍රදේශ වල ජනතාවගේ අදහස් ලබාගැනීම ප්‍රාදේශීය ලේකම් කාර්යාල වලදී සිදුකරන බව මුදල් අමාත්‍යංශය පවසයි.ලබන වසර සඳහා වන අයවැය ජනතාවාදී අයවැයක් ලෙස සකස් කිරීමේ අරමුණින් මෙම වැඩසටහන ක්‍රියාත්මක කර ඇති බව මුදල් අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64518", "Category": null, "Parent URL": null}