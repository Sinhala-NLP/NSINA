{"Source": "Adaderana", "Timestamp": "July 17, 2015 10:59 am", "Headline": "ලෝක වෙළඳපොළේ බොරතෙල් මිල පහත වැටෙයි", "News Content": "ලෝක වෙළඳපොළේ බොරතෙල් බැරලයක මිල පහත බැස තිබේ.ඒ අනූව ඩබ්ලිව්.ටී.අයි වර්ගයේ බොරතෙල් බැරලයක් අමෙරිකානු ඩොලර් 50.95ක මිලකට අලෙවි වන අතර එම වර්ගයේ බොරතෙල් බැරලයක මිල පසුගිය සතිය තුළදීම පහල අගයන් වාර්තා වුණි.බ්‍රෙන්ට් වර්ගයේ බොරතෙල් බැරලයක් අමෙරිකානු ඩොලර් 57 කට පමණ අලෙවි වේ.ඊයේ දිනය වන විට ලෝක වෙළඳපළේ ස්වභාවික ගෑස්, රත්‍රං සහ රිදී මිලද පහල බැස තිබේ.ඉරානය සහ අමෙරිකාව ඇතුළු බටහිර රටවල් සමග ඇති වෙමින් පවතින එකඟතා මත ඉදිරියේදී ලෝක තෙල් මිල තවදුරටත් වෙනස් වනු ඇත.මේ අතර ලෝක වෙළඳපළේ තෙල් මිල පහත ගියහොත් මෙරට තෙල් මිලද පහත දමන බව මුදල් අමාත්‍ය රවි කරුණානායක මහතා ඊයේ ප්‍රකාශ කළේය.", "URL": "https://sinhala.adaderana.lk/news.php?nid=52689", "Category": null, "Parent URL": null}