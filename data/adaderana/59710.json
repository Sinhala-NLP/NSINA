{"Source": "Adaderana", "Timestamp": "May 1, 2016 04:30 pm", "Headline": " පුද්ගලික අංශයට හෙට නිවාඩු දෙන්න-ඇමති සෙනෙවිරත්න ඉල්ලයි", "News Content": "පෞද්ගලික අංශයේ සියළුම සේවක සේවිකාවන්ට හෙට(02) දිනයේ නිවාඩු ලබාදෙන ලෙස කම්කරු හා වෘත්තීය සමිති සබඳතා අමාත්‍ය ඩබ්ලිව්.ඩී.ජේ.සෙනෙවිරත්න මහතා සියළුම සේවා යෝජකයින්ගෙන් ඉල්ලීමක් කරයි.ලෝක කම්කරු දිනය සතියේ නිවාඩු දිනයක් වන අද(01) දිනට යෙදී තිබීම හේතුවෙන් එම නිවාඩු දිනය හෙට දිනයට ලබාදීමට කටයුතු කරන ලෙස අමාත්‍යවරයා ඉල්ලා ඇත. හෙට දිනයේ නිවාඩු ලබාදෙන ලෙසට වෘත්තීය සමිති හා වැඩ කරන ජනතාව විශාල පිරිසක් තමන් වෙත ඉල්ලීම් ඉදිරිපත් කර ඇති බව ද ඩබ්ලිව්.ඩි.ජේ. සෙනෙවිරත්න අමාත්‍යවරයා සඳහන් කළේය. කෙසේවෙතත් හෙට දිනය රජයේ නිවාඩු දිනයක් ලෙස ප්‍රකාශයට පත් කර නොමැති බව ස්වදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59710", "Category": null, "Parent URL": null}