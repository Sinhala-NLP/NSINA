{"Source": "Adaderana", "Timestamp": "January 30, 2019 04:31 pm", "Headline": "පිලිපීන ඉස්ලාමීය දේවස්ථානයකට ත්‍රස්ත ප්‍රහාරයක්-2ක් මරුට", "News Content": "පිලිපීන ඉස්ලාමීය දේවස්ථානයකට එල්ලවූ ත්‍රස්ත ප්‍රහාරයකින් පුද්ගලයින් දෙදෙනෙක් මියගොස් තවත් පිරිසක් තුවාල ලබා ඇත. නින්දේ පසුවූ පිරිස් ඉලක්ක කර එල්ල වු මෙම ප්‍රහාරය මිලේච්ඡ ප්‍රහාරයක් බව පවසමින් එරට රජය එය තරයේ හෙලා දැක තිබේ. පිලිපීනයේ ඉස්ලාමීය දේවස්ථානයක් ඉලක්ක කරමින් එල්ල කළ අත් බෝම්බ ප්‍රහාරයකින් පුද්ගලයින් දෙදෙනෙක් මියගොස් ඇත. දකුණුදිග පිලිපීනයේ සැන්බුවෙන්ගා නගරය ඉලක්ක කරගත් ප්‍රහාරයෙන් තවත් පුද්ගලයින් සිවුදෙනෙක් ද තුවාල ලබා රෝහල්ගත කර ඇති බව විදෙස් වාර්තාවල සඳහන්. මීට සති කිහිපයකට පෙර මේ නගරයේම කතෝලික පල්ලියක් ඉලක්ක කර ත්‍රස්තවාදී බෝම්බ ප්‍රහාර ද්විත්වයක් එල්ල විය. ඊට ඉස්ලාමීය අන්තවාදීන් වගකිව යුතු බවට කතෝලික ප්‍රජාව චෝදනා කළේය ප්‍රහාරය එල්ලවන අවස්ථාවේදී පිරිස නින්දේ සිට ඇති බව සදහන්. සිද්ධිය පිළිබද විමර්ශන තවදුරටත් ක්‍රියාත්මකයි.", "URL": "https://sinhala.adaderana.lk/news.php?nid=103380", "Category": null, "Parent URL": null}