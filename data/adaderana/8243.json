{"Source": "Adaderana", "Timestamp": "May 7, 2010 10:41 am", "Headline": "වි. ජ. මු නව ධුරයේ රාජකාරි අරඹයි", "News Content": "සබරගමුව පළාත් නව ආණ්ඩුකාර වි.ජ.මු ලොකුබණ්ඩාර මහතා අද සිය ධුරයේ නිල රාජකාරි ආරම්භ කර තිබේ. රත්නපුර නව නගරයේ පිහිටි පළාත් සභා සංකීර්ණයේ දී ඔහු සිය රාජකාරි කටයුතු ආරම්භ කළ බව අද දෙරණ වාර්තාකරු සදහන් කළේය. රාජකාරි කටයුතු ආරම්භ කිරීමට පෙර ආණ්ඩුකාරවරයා සබරගමු මහ සමන් දේවාලය වෙත ගොස් ආගමික වතාවත් වල ද නිරත විය. පළාත් සභා සංකීර්ණයේ පැවති පිළිගැනීමේ උත්සවයට එක් වූ ආණ්ඩුකාර වි.ජ.මු ලොකුබණ්ඩාර මහතා විසින් නව බුද්ධ මන්දිරයක් විවෘත කිරීමද සිදු කර ඇත. වි.ජ.මු ලොකුබණ්ඩාර මහතා සබරගමුව පළාත් සභාවේ අටවන ආණ්ඩුකාරවරයාය.", "URL": "https://sinhala.adaderana.lk/news.php?nid=8243", "Category": null, "Parent URL": null}