{"Source": "Adaderana", "Timestamp": "September 1, 2015 08:03 pm", "Headline": "වෙල්ගමට විපක්‍ෂනායක ධුරය ඉල්ලා ජනපතිට ලිපියක්", "News Content": "කුමාර වෙල්ගම මහතා විපක්‍ෂනායක ධුරයට පත් කරන ලෙසත් විපක්‍ෂයේ ප‍්‍රධාන සංවිධායක ධුරයට මහින්දානන්ද අලූත්ගමගේ මහතා පත් කරන ලෙසත් ඉල්ලා විපක්‍ෂයේ මන්ත‍්‍රීවරුන් 56කගේ අත්සනින් යුත් ලිපියක් අද(01) සවස ජනාධිපතිවරයාට භාරදී තිබේ.ජාතික නිදහස් පෙරමුණ විසින් නිකුත් කළ නිවේදනයක මේ බව දැක්වෙයි.එම නිවේදනය වැඩිදුරටත් පහත පරිදිය.කුමාර වෙල්ගම මහතා විපක්‍ෂනායක ධුරයට පත් කරන ලෙසත් විපක්‍ෂයේ ප‍්‍රධාන සංවිධායක ධුරයට මහින්දානන්ද අලූත්ගමගේ මහතා පත් කරන ලෙසත් ඉල්ලා විපක්‍ෂයේ මන්ත‍්‍රීවරුන් 56කගේ අත්සනින් යුත් ලිපියක් අද(01) සවස ජනාධිපතිවරයාට භාරදී තිබේ.මෙම ලිපිය ජනාධිපතිවරයාට ඔහුගේ නිල නිවසේදී භාර දී ඇත්තේ ජාතික නිදහස් පෙරමුණේ නායක විමල් වීරවංශ, ප‍්‍රජාතන්ත‍්‍රවාදී වාමාංශික පෙරමුණේ නායක වාසුදේව නානායක්කාර, එක්සත් ජනතා නිදහස් සන්ධානයේ රත්නපුර දිස්ත‍්‍රික් පාර්ලිමේන්තු මන්ත‍්‍රී රංජිත් සොයිසා යන එක්සත් ජනතා නිදහස් සන්ධාන නායකයන් විසිනි.ඊයේ (31) එක්සත් ජනතා නිදහස් සන්ධාන නායකයන් සහ ජනාධිපතිවරයා අතර පැවති සාකච්ඡාවේදී පැමිණි එකඟතාව අනුව විපක්‍ෂයේ බහුතර මන්ත‍්‍රී සංඛ්‍යාවකගේ අත්සනින් යුතුව මෙම ලිපිය භාරදීමට සන්ධාන නායකයන් කටයුතු කර තිබේ.ඊයේ(31) පැවැති සාකච්ඡාවේදී විමල් වීරවංශ මහතා ‘ජනාධිපතිවරයාගෙන් සමාව ඉල්ලූ බවට’ පළව තිබූ පුවත්පත් වාර්තා පිළිබඳවද මෙහිදී ජනාධිපති මෛත‍්‍රීපාල සිරිසේන මහතා සිය අදහස් දක්වා තිබේ. තමන් එම පුවත්පත් වාර්තා දැක විමතියට පත් වූ බවත් එවැනි සමාව ඉල්ලීමේ සිදුවීමක් ඊයේ(31) නොසිදු වූ බව සාකච්ඡාවට සහභාගී වූ සියලූම දෙනා දන්නා බවත් පවසා ඇති ජනාධිපතිවරයා ඒ සම්බන්ධයෙන් විමල් වීරවංශ මහතාට සිය කනගාටුව ප‍්‍රකාශ කර ඇත්තේ ‘ඒක හරි සවුත්තු වැඩක්’ යනුවෙන්ද පවසමිනි.", "URL": "https://sinhala.adaderana.lk/news.php?nid=53592", "Category": null, "Parent URL": null}