{"Source": "Adaderana", "Timestamp": "December 26, 2013 11:39 am", "Headline": "ආපනශාලා මුවාවෙන් සුද්දන්ට මත්පැන් විකුණලා ", "News Content": "නීත්‍යානුකුළ බලපත්‍ර නොමැතිව විදේශිකයින් සඳහා මත්පැන් අලෙවි කළ ස්ථාන 08ක් බණ්ඩාරවෙල ඇල්ල ප්‍රදේශයේ දී සුරාබදු නිලධාරීන් විසින් වටලා තිබේ. බණ්ඩාරවෙල සුරාබදු ඒකකයේ නිලධාරීන් ඊයේ(25) දිනයේ මෙම වැටලීම සිදුකර ඇති බව සඳහන් වෙයි. ආපන ශාලා මුවාවෙන් පවත්වා ගෙන ගොස් ඇති මෙම ස්ථානවල කාලයක සිට සංචාරකයින් සඳහා මත්පැන් අලෙවි කර ඇති බව වාර්තා වෙයි. උපාය දුතයින් මාර්ගයෙන් අදාළ වැටලීම සිදුකළ බව සුරාබදු දෙපාර්තමේන්තුව සඳහන් කළේය. අදාළ ස්ථානවල හිමිකරුවන්ට එරෙහිව නීතිමය ක්‍රියාමාර්ග ගැනීමට නියමිතය.", "URL": "https://sinhala.adaderana.lk/news.php?nid=39865", "Category": null, "Parent URL": null}