{"Source": "Adaderana", "Timestamp": "March 11, 2010 12:41 pm", "Headline": "රාජ්‍ය මාධ්‍යය හීලෑකරන්න නීතිපතිට උපදෙස්", "News Content": "මැතිවරණ සමයේ අපක්ෂපාතී ලෙස රාජ්‍ය මාධ්‍යයන්හි වැඩසටහන් මෙහෙයවිය යුතු බවට ශ්‍රේෂ්ඨාධිකරණයෙන් නීතිපතිවරයාට උපදෙස් ලබා දී තිබේ. ඉකුත් ජනාධිපතිවරණයේදී රාජ්‍ය මාධ්‍ය පාලක පක්ෂයට වාසි සහගත වන අන්දමින් වැඩ සටහන් මෙහෙය වූ බවට ශ්‍ර්‍රේෂ්ඨාධිකරණයට ඉදිරිපත් කර තිබුණු පෙත්සමක් සලකා බලමින් අද අගවිනිසුරු අශෝක ද සිල්වා ප්‍රමුඛ ත්‍රිපුද්ගල විනිසුරු මඩුල්ලක් විසින් අද මෙම නියෝගය කර ඇත. මැතිවරණ සමයේ රාජ්‍ය මාධ්‍ය අයුතු ලෙස මැතිවරණ ප්‍රචාරණ කටයුතු වලට යොදාගන්නේ නම් පළමුවෙන්ම කළ යුතු වන්නේ ඒ පිළිබඳ මැතිවරණ කොමසාරිස්වරයා ට පැමිණිලි කිරීම බවද,එයින් පසු නිසි බලධාරියෙක් පත්කිරීමේ බලය මැතිවරණ කොමසාරිස්වරයාට හිමිව ඇති බවද අධිකරණ තීන්දුවේ සඳහන් වේ. නීතිපතිවරයාට උපදෙස් ලබා දීමෙන් පසු පෙත්සම වැඩිදුර විභාග කිරීමේ කටයුතු අත්හිටුවීමට ද තීරණය කර ඇත. වැඩිදුර", "URL": "https://sinhala.adaderana.lk/news.php?nid=7194", "Category": null, "Parent URL": null}