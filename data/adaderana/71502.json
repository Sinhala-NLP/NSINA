{"Source": "Adaderana", "Timestamp": "March 29, 2017 12:54 pm", "Headline": "විමල් ජාතික රෝහලට", "News Content": "පාර්ලිමේන්තු මන්ත්‍රී විමල් වීරවංශ මහතා බන්ධනාගාර රෝහලේ සිට මේ වන විට කොළඹ ජාතික රෝහල වෙත මාරු කර යවා තිබේ.රජයේ වාහන අවභාවිතා කළ බවට චෝදනා එල්ලවූ නඩුවට අදාළව රක්ෂිත බන්ධනාගාර ගත කර සිටින විමල් වීරවංශ මහතා තමාට ඇප ලබා නොදීමට එරෙහිව ඉකුත් මාර්තු 22 වන දින ආහාරපාන වර්ජනය කරමින් උපවාසයක් ආරම්භ කරන ලදී.ඉන්පසුව ආහාර වර්ජනය කිරීම හේතුවෙන් ඇතිවූ අසනීප තත්ත්වයක් නිසා මාර්තු මස 26 වන දින ඔහු බන්ධනාගාර රෝහලට ඇතුළත් කෙරිණි.දිගින් දිගටම ආහාර ලබා ගැනීම ප්‍රතික්ෂේප කළ වීරවංශ මහතාගේ සෞඛ්‍ය තත්ත්වය පිරිහීම හේතුවෙන් අද දිනයේ ඔහු මෙලෙස බන්ධනාගාර රෝහලෙන් කොළඹ ජාතික රෝහලට මාරුකර යවා ඇති බව සඳහන්ය.", "URL": "https://sinhala.adaderana.lk/news.php?nid=71502", "Category": null, "Parent URL": null}