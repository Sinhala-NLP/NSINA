{"Source": "Adaderana", "Timestamp": "June 15, 2018 10:56 am", "Headline": "මව්පියන්ගේ රැකවරණය දුරස්වූ පාසල් සිසුවා නේවාසිකාගාර වැසිකිළිය තුළදී සියදිවි නසාගනියි", "News Content": "යාපනයේ වේලනෛයි මධ්‍ය විද්‍යාලයේ ඉගෙනුම ලබමින් සිටි සිසුවෙකු පාසල් නේවාසිකාගාරය තුළදී සියදිවි හානිකරගෙන ඇති බව අද දෙරණ වාර්තාකරු පවසයි. යාපනයේ වේලනෛයි මධ්‍ය විද්‍යාලයේ 09 ශ්‍රේණියේ ඉගෙනුම ලබමින් සිටි අවුරුදු 14 ක සිසුවෙකු මෙලෙස සියදිවි හානිකරගෙන තිබේ. මෙම සිසුවාගේ මව මියගොස් ඇති අතර පියා දෙවැනි විවාහයක් කරගෙන තිබේ. දරුවාගේ පියා සහ සුළු මව විසින් මෙම සිසුවාව කොපායි පරිවාස අංශයට බාරදී ඇති අතර පසුව සිසුවා පාසල් නේවාසිකාගාරයේ නවත්වා තිබේ. පසුව සිසුවා පාසල් නේවාසිකාගාරයේ නැවතී ඉගනීමේ කටයුතු සිදුකර ඇති අතර දිනක් මෙම සිසුවා පාසල් නේවාසිකාගාරයෙන් පැන ගොස් ඥාති නිවෙසක් වෙත ගොස් තිබේ. එම ඥාතීන් විසින් සිසුවා නැවත පාසල් නේවාසිකාගාරය වෙත බාරදී ඇති අතර පසුව ඊයේ (14) රාත්‍රී මෙම සිසුවා පාසල් නේවාසිකාගාරයේ වැසිකිළිය තුළදී ලණුවක් ආධාරයෙන් ගෙලවැලලාගෙන සියදිවි හානිකරගෙන තිබේ. සිද්ධිය සම්බන්ධයෙන් කයිට්ස් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90923", "Category": null, "Parent URL": null}