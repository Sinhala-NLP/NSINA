{"Source": "Adaderana", "Timestamp": "July 8, 2019 02:15 pm", "Headline": "වසර 18කින් අලුත් නොවුණ මඟක්-ජනතා විරෝධයක්", "News Content": "පොළොන්නරුව, ඇලහැර ප්‍රාදේශීය ලේකම් කොට්ඨාශයේ බකමූණ ජයසිරි පුර මාර්ගයේ දී අද(08) උදෑසන විරෝධතාවයක් පවත්වා තිබේ. බකමුණ ජයසිරිපුර මාර්ගයේ වසර 18 කාලයකින් පිලිසකර නොකිරීමට විරෝධය පළ කරමින් ගම්මාන 3ක පමණ ගම්වාසීන් අද උදෑසන මෙම විරෝධතාවය සංවිධානය කර තිබුණි. පොළොන්නරුවේ සිට බකමුණ දක්වා ගමන් කිරීමට ඇති කෙටිම මාර්ගය මෙය වන වසර ගණනාවක් පිළිසකර කර නොතිබුණ ද එයින් බොහෝ පිරිසක් තම දෛනික අවශ්‍යතා සපුරා ගනු ලබයි. ගම්වාසීන් 300ක් පමණ මෙයට සහභාගී වි සිටි අතර, පැය 4 ක පමණ කාලයක් විරෝධතාවය පැවැත් විය. විරෝධතාකරුවන් මාර්ගය අවහිර කරමින් විරෝධයේ නියැලී සිටි අතර, රථවාහන ධාවනයට බාධා ඇති වීම හේතුවෙන් බකමූණ පොලීසිය විකල්ප මාර්ග ඔස්සේ රිය ධාවනයට ඉඩ සලස්වා දුන්නේය.", "URL": "https://sinhala.adaderana.lk/news.php?nid=113654", "Category": null, "Parent URL": null}