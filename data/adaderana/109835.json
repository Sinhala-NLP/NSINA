{"Source": "Adaderana", "Timestamp": "May 13, 2019 08:22 am", "Headline": "ත්‍රිවිධ හමුදාවට පූර්ණ බලය ලබා දිය යුතුයි-ලංකාරාමාධිපති", "News Content": "රටේ පවතින තත්ත්වය මැඩ පැවැත්වීමට ත්‍රිවිධ හමුදාවට පූර්ණ බලය ලබා දිය යුතු බව ලංකාරාමාධිපති පූජ්‍ය තලපනාවේ ධම්මාලෝක හිමියන් පවසයි. උන්වහන්සේ මේ බව ප්‍රකාශ කළේ ඊයේ (12) විපක්ෂ නායක මහින්ද රාජපක්ෂ මහතා හමුවූ අවස්ථාවේදී. විපක්ෂ නායක මහින්ද රාජපක්ෂ මහතා ඊයේ පස්වරුවේ ලංකාරාමය වෙත පැමිණ ආගමික වතාවත්වල නිරත විය. අනතුරුව විපක්ෂනායකවරයා ලංකාරාමාධිපති පූජ්‍ය තලපනාවේ ධම්මාලෝක හිමියන් සමග සුහද කතාබහක නිරත විය. එහිදි අදහස් දැක්වු ලංකාරාමාධිපති පූජ්‍ය තලපනාවේ ධම්මාලෝක හිමියන් පැවසුවේ මෙම ගැටලු විසඳාගැනීමට සුදුසු පුද්ගලයන් පත් කර ගත යුතු බවයි. වසර 30ක් පැවති යුද්ධය අවසන් කළේ ඒ සඳහා සුදුස්සන් පත්කර ගත් නිසා බවද ධම්මාලෝක හිමියන් එහිදි පැවසීය.", "URL": "https://sinhala.adaderana.lk/news.php?nid=109835", "Category": null, "Parent URL": null}