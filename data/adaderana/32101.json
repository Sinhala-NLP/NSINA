{"Source": "Adaderana", "Timestamp": "March 4, 2013 11:26 am", "Headline": "සංවත්සරයට පැවති රැස්වීම ගැන මෙරට විරෝධය", "News Content": "ලෝක දෙමළ ප්‍රජාවගේ 3 වන සංවත්සරය වෙනුවෙන් එංගලන්ත පාර්ලිමේන්තුවේ පැවති රැස්වීම පිළිබඳව ශ්‍රී ලංකා රජය සිය විරෝධය පළ කර තිබේ. පසුගිය බදාදා ලෝක දෙමළ ප්‍රජාව නැමැති සංවිධානය විසින් රැස්වීමක් සංවිධානය කර තිබූ අතර ඒ සඳහා විදේශ නියෝජිතයන් රැසක් ද සහභාගී වී සිටියහ. මේ සඳහා හිටපු විශේෂ සාම නියෝජිත එරික් සෝල්හයිම්, බ්‍රිතාන්‍ය විපක්ෂ නායකවරයා, බ්‍රිතාන්‍ය හිටපු විපක්ෂ නායක ඩේවිඩ් මිලිබෑන්, බ්‍රිතාන්‍ය පාර්ලිමේන්තු නියෝජිතයින් මෙන්ම බ්‍රිතාන්‍ය විදේශ අමාත්‍යංශ නිලධාරීන් රැසක් ද සහභාගීවී සිටි බව විදෙස් මාධ්‍ය වාර්තා කළේය. කෙසේ වෙතත් එල්.ටී.ටී.ඊ සංවිධානය මේ වනවිටත් බ්‍රිතාන්‍ය තුළ තහනම් කොට තිබේ. මෙවැනි තත්ත්වයක් තුළ ලෝක දෙමළ ප්‍රජාව සංවිධානයට ලන්ඩන් පාර්ලිමේන්තුව තුළ සංවත්සරයක් පැවැත්වීමට ඉඩකඩ ලබාදීම සිදු නොකළ යුතු කාරණයක් බව විදේශ අමාත්‍යංශය සඳහන් කළේය. මේ පිළිබඳව ශ්‍රී ලංකා රජයේ බලවත් අප්‍රසාදය පළ කළ බව ද විදේශ අමාත්‍යංශය පැවසීය. ඒ අනුව බ්‍රිතාන්‍යයේ ශ්‍රී ලංකා තානාපති කාර්යාලයට මේ පිළිබඳව දැනුම් දී තිබේ.", "URL": "https://sinhala.adaderana.lk/news.php?nid=32101", "Category": null, "Parent URL": null}