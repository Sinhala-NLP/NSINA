{"Source": "Adaderana", "Timestamp": "November 3, 2012 03:10 pm", "Headline": "තිරසාර සංවර්ධනයේ හා සහජීවනයේ පදනම සාමයයි", "News Content": "සාමය යනු ලෝකයේ තිරසාර සංවර්ධනය සහ සහජීවනය සඳහා වූ පදනම බව ජනාධිපති මහින්ද රාජපක්ෂ මහතා පවසයි. සාමයක් නොමැති තැන මානසික ආතතිය, අසහනය, අතෘප්තිය සහ සමාජීය පසුබෑම සිදුවන බව ජනාධිපතිවරයා සඳහන් කළේය. ප‍්‍රචණ්ඩත්වය සහිත ගැටුම්වල දී සහ යුද්ධය නැමැති ශෝකාන්තයට මෙමගින් මංපෙත් සැලසෙයි. එහෙයින් සාමය උදා කර ගැනීමෙන් මිනිසුන් අතර මානසික සුවයට සහ ආධ්‍යාත්මික ගුණ වර්ධනයට මංපෙත් සැලසෙන බව ජනාධිපතිවරයා සඳහන් කළේය. සාමය සඳහා වූ අන්තර්ජාතික, අන්තර් ආගමික සහ සංස්කෘතික සම්මේලනයේ සමාරම්භක උත්සවය අද (03) පෙරවරුවේ අරලියගහ මන්දිරයේ පැවැත්විණි. එම උත්සව අවස්ථාවට එක්වෙමින් ජනාධිපතිවරයා මෙම අදහස් පළ කොට තිබිණි.", "URL": "https://sinhala.adaderana.lk/news.php?nid=28864", "Category": null, "Parent URL": null}