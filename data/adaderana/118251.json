{"Source": "Adaderana", "Timestamp": "September 4, 2019 12:49 pm", "Headline": "රාජ්‍ය වියදම් කලමනාකරණ නව චක්‍රලේඛයට අනුමැතිය", "News Content": "වර්තමානයට ගැලපෙන පරිදි සංශෝධන ඇතුලත් කරමින් සකස් කළ “රාජ්‍ය වියදම් කලමනාකරණය” සම්බන්ධයෙන් වන නව චක්‍රලේඛය සදහා අමාත්‍ය මණ්ඩල අනුමැතිය හිමිව තිබේ. කැබිනට් අමාත්‍යවරුන්ගේ, කැබිනට් නොවන අමාත්‍යවරුන්ගේ, රාජ්‍ය අමාත්‍යවරුන්ගේ සහ නියෝජ්‍ය අමාත්‍යවරුන්ගේ පෞද්ගලික කාර්ය මණ්ඩල හා අනෙකුත් පහසුකම් සම්බන්ධයෙන් කටයුතු කල යුතු සීමාවන් දක්වමින් “රාජ්‍ය වියදම් කලමනාකරණය” මැයෙන් වන චක්‍රලේඛය 2010 වසරේදී ජනාධිපති ලේකම්වරයා විසින් නිකුත් කර තිබුණි. කෙසේවෙතත් එය වර්තමානයට ගැලපෙන පරිදි උචිත සංශෝධන හා නව කරුණු ඇතුලත් කර නව චක්‍රලේඛයක් සකස් කිරීමට පියවර ගෙන තිබේ. එම නව චක්‍රලේඛය ජනාධිපති මෛත්‍රීපාල සිරිසේන මහතා විසින් ඊයේ (03) පැවති අමාත්‍ය මණ්ඩල රැස්වීමට ඉදිරිපත් කර ඇති අතර එහිදී ඊට අනුමැතිය හිමිව ඇති බව රජයේ ප්‍රවෘත්ති දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=118251", "Category": null, "Parent URL": null}