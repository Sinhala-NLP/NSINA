{"Source": "Adaderana", "Timestamp": "April 26, 2017 12:54 pm", "Headline": " SAITM විරෝධය පා අදත් විරෝධතා ", "News Content": "මාලඹේ සයිටම් පෞද්ගලික වෛද්‍ය විද්‍යාලය අහෝසි කරන ලෙසට බල කරමින් අද(26) පස්වරුවේ විරෝධතා පා ගමනක නිරත වන බව වෛද්‍ය පීඨ ශිෂ්‍ය ක්‍රියාකාරී කමිටුව පවසයි.එම කමිටුවේ කැඳවුම්කරු රයන් ජයලත් මහතා සඳහන් කළේ අද පස්වරු 6.30 ට කොළඹ විශ්වවිද්‍යාලයේ වෛද්‍ය පීඨය ඉදිරිපිටින් විරෝධතා පාගමන ආරම්භ කරන බවයි.මොවුන් විරෝධතා පාගමනින් කොළඹ කොටුව දුම්රියපොළ දක්වා ගොස් සාමකාමී විරෝධතාවයක නිරත වන බව රයන් ජයලත් මහතා පැවසුවේය.සයිටම් ගැටළුව විසඳා ඇති බවට රජය මාධ්‍ය ඔස්සේ විවිධ ප්‍රචාර සිදුකළද එම විසඳුම් පිළිගත නොහැකි බැවින් අඛණ්ඩ විරෝධතාවල නිරත වන බව ඔහු කියා සිටියේය.", "URL": "https://sinhala.adaderana.lk/news.php?nid=72499", "Category": null, "Parent URL": null}