{"Source": "Adaderana", "Timestamp": "June 29, 2012 04:28 pm", "Headline": "ගිරිතලේ ගොවි උද්ඝෝෂණය අවසන්", "News Content": "ගිරිතලේ ප්‍රදේශයේ ගොවීන් පිරිසක් සිදුකළ උද්ඝෝෂණය නවතා තිබේ. ගොවිබිම් සඳහා ජලය ලබාදෙන බවට සිරිපාල ගම්ලත් නියෝජ්‍ය අමාත්‍යවරයා පොරොන්දුවීමෙන් අනතුරුව ගොවීන් එම උද්ඝෝෂණය නවතා ඇති බව සඳහන්ය. දහසකට අධික ගොවීන් පිරිසක් අද(29) උදෑසන ගිරිතලේ විසි එකේ කණුව ප්‍රදේශයේ සිට විරෝධතා පා ගමනක් ආරම්භ කරනු ලැබීය. අනතුරුව ඔවුන් ගිරිතලේ වැව ආසන්නයට පැමිණ උද්ඝෝෂණයේ නිරත වු බව අද දෙරණ වාර්තාකරු පැවසුවේය. එම උද්ඝෝෂණය හේතුවෙන් මඩකළපුව, කොළඹ ප්‍රධාන මාර්ගයේ වාහන ගමනාගමනයට ද බාධා එල්ල විය.", "URL": "https://sinhala.adaderana.lk/news.php?nid=25413", "Category": null, "Parent URL": null}