{"Source": "Adaderana", "Timestamp": "August 23, 2017 11:21 am", "Headline": " හෂීෂ් මත්ද්‍රව්‍ය ජාවාරමක තොරතුරු අනාවරණය වෙයි!", "News Content": "ඉන්දියාවේ සිට ශ්‍රී ලංකාවට හෂීෂ් මත්ද්‍රව්‍ය රැගෙන ඒමේ ජාවාරමක් පිළිබඳ ඉන්දීය රේගු දෙපාර්තමේන්තුව විසින් තොරතුරු අනාවරණය කර ගෙන තිබේ.එම දෙපාර්තමේන්තුවට ලැබුණු තොරතුරක් මත රේගු නිවාරණ අංශ නිලධාරීන් සහ නාවිකයින් පිරිසක් එක්ව සිදුකළ වැටලීමකදී එම ජාවාරම පිළිබඳ තොරතුරු අනාවරණය වී ඇති බව සඳහන්ය.තූත්තුකුඩි මුහුදු ප්‍රදේශයේ සිට මුහුදු මාර්ගයෙන් අදාළ මත්ද්‍රව්‍ය ශ්‍රී ලංකාවට ප්‍රවාහනය කර ඇති බව වාර්තා වෙයි.අදාළ වැටලීමේදී එලෙස ශ්‍රී ලංකාවට ප්‍රවාහනය කිරීමට සූදානම් කර තිබූ හෂීෂ් මත්ද්‍රව්‍ය කිලෝග්‍රෑම් 24 ක තොගයක් බෝට්ටුවක තිබී සොයාගෙන තිබේ.වැටලීම සිදුකරන අවස්ථාවේ එහි සිටි ජාවාරම්කරුවන් මත්ද්‍රව්‍ය තොගය අත්හැර පලා ගොස් ඇති බව ද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=76587", "Category": null, "Parent URL": null}