{"Source": "Adaderana", "Timestamp": "July 3, 2016 12:14 pm", "Headline": " දේව මෙහෙයට බැතිමතුන් ලක්ෂ 2ක්", "News Content": "මන්නාරම මඩු දේවස්ථානයේ වාර්ෂික දේව මෙහෙය සඳහා ලක්ෂ දෙකක පමණ ජනතාවක් සහභාගී වී තිබේ. පසුගිය 23 වැනිදා ආරම්භ වූ මඩු දේවස්ථානයේ ජූලි මස දේව මෙහෙය මන්නාරම දිසාව භාර පාලක රදගුරු ජෝසප් කිංග්ස්ලි ස්වාමිපිල්ලෙයි පියතුමාගේ ප්‍රදානත්වයෙන් ඊයේ(02) පැවැත්වුණි. මන්නාරම දිස්ත්‍රික් ලේකම් කාර්යාලය, පොලීසිය, යුධ හමුදාව, ඇතුළු නිලධාරීන්ගේ සහයෝගයෙන් බැතිමතුන් සඳහා අවශ්‍ය ආරක්ෂක සහ සෙසු පහසුකම් ලබාදුන් බව අද දෙරණ වාර්තාකරු සඳහන් කළේය. මඩු දේවස්ථානයේ වාර්ෂික මහා මංගල්‍යය අගෝස්තු මාසයේ දී පැවැත්වීමට නියමිතයි.", "URL": "https://sinhala.adaderana.lk/news.php?nid=61705", "Category": null, "Parent URL": null}