{"Source": "Adaderana", "Timestamp": "September 27, 2016 06:40 pm", "Headline": " කම්කරු වර්ජනය නතර කරයි", "News Content": "කම්කරු නිලධාරීන් ආරම්භ කර තිබු වැඩ වර්ජනය තාවකාලිකව නතර කිරීමට රාජ්‍ය සේවා කම්කරු නිලධාරීන්ගේ සංගමය තීරණය කර තිබේ.එම සංගමයේ සභාපති අයි.සී.ගමගේ මහතා සඳහන් කළේ සේවා ව්‍යවස්ථාවක් සඳහා වන කැබිනට් පත්‍රිකාව අමාත්‍ය මණ්ඩලයට ඉදිරිපත් කිරීමට කම්කරු අමාත්‍යවරයා කටයුතු කිරීම හේතුවෙන් මෙම තීරණය ගත් බවයි.කම්කරු අමාත්‍ය ඩබ්ලිව්.ඩී.ජේ.සෙනෙවිරත්න මහතා විසින් අද දිනයේ අදාළ කැබිනට් පත්‍රිකාව අමාත්‍ය මණ්ඩලයට ඉදිරිපත් කර ඇති අතර එය ලබන 4 වැනිදා කැබිනට් මණ්ඩලයේ දී විවාදයට ගැනීමට නියමිතය.සේවා ව්‍යවස්ථාවක් සකස් කරන ලෙස සහ කම්කරු දෙපාර්තමේන්තුව කාලීන මහජන අවශ්‍යතා අනුව ප්‍රතිව්‍යුහගත කරන ලෙස ඉල්ලා කම්කරු නිලධාරීන් දින 20කට අධික කාලයක් වැඩ වර්ජනයේ නිරත වුණි.", "URL": "https://sinhala.adaderana.lk/news.php?nid=64487", "Category": null, "Parent URL": null}