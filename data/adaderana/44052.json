{"Source": "Adaderana", "Timestamp": "June 18, 2014 12:22 pm", "Headline": "රජරට සරසවි සිසුන්ට ප්‍රහාරයක් ", "News Content": "සත්‍යග්‍රහයක නිරතව සිටි රජරට විශ්වවිද්‍යාලයේ සිසුන් පිරිසකට ප්‍රහාරයක් එල්ල වී තිබේ. ඔවුන් එම සත්‍යග්‍රහය සිදුකරන අට්ටාලයට අද(18) අලුයම යතුරුපැදියකින් පැමිණි පුද්ගලයින් දෙදෙනෙකු ගිනි තබා පළාගොස් ඇති බව විශ්ව විද්‍යාල සිසුන් සඳහන් කළේය. විශ්වවිද්‍යාල සිසුන් පිරිසකට එරෙහිව පනවා ඇති පන්ති තහනම ඉවත් කරන ලෙස බල කරමින් රජරට විශ්වවිද්‍යාලයේ සිසුන් පිරිසක් දැනට දින 191ක් තිස්සේ විශ්වවිද්‍යාලය ඉදිරිපිට සත්‍යග්‍රහයක නිරතවෙයි.", "URL": "https://sinhala.adaderana.lk/news.php?nid=44052", "Category": null, "Parent URL": null}