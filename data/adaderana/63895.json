{"Source": "Adaderana", "Timestamp": "September 7, 2016 01:03 pm", "Headline": "  පොරොන්දු එකින් එක ඉටුකරනවා", "News Content": "වත්මන් රජය බලයට පත්වන විට ලබාදුන් පොරොන්දු එකින් එක යහපාලන ආණ්ඩුව විසින් ඉටුකරමින් පවතින බව ප්‍රාදේශීය සංවර්ධන අමාත්‍ය ෆීල්ඩ් මාෂල් සරත් ෆොන්සේකා මහතා පවසයි. කැලණිය, පෑලියගොඩ රෝහණ මහ විහාරයේ පැවති උත්සවයකට එක්වෙමින් අමාත්‍යවරයා මෙම අදහස් පළ කළේය.මෙහිදී වැඩිදුරටත් අදහස් දැක්වු සරත් ෆොන්සේකා අමාත්‍යවරයා සඳහන් කළේ එක්සත් ජාතික පක්ෂය ද ඉදිරියට ගෙන යාමට තමන් කටයුතු කරන බවයි. මේ අතර වත්මන් රජය විසින් මැතිවරණ සමයේ ලබාදුන් පොරොන්දු මේ වන විට අමතක කර ඇති බව පෙරටුගාමී සමාජවාදී පක්ෂය පවසයි.එම පක්ෂයේ දේශපාලන මණ්ඩල සභික දුමින්ද නාගමුව මහතා මහනුවර ප්‍රදේශයේ පැවති වැඩසටහනකට එක්වෙමින් මේ බව කියා සිටියේය.", "URL": "https://sinhala.adaderana.lk/news.php?nid=63895", "Category": null, "Parent URL": null}