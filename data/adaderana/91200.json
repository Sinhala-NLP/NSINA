{"Source": "Adaderana", "Timestamp": "June 20, 2018 04:00 pm", "Headline": "අනවසර ඉදිකිරීම් ඉවත් කරන්න ගිහින් ගාල්ල උණුසුම් වෙයි", "News Content": "ගාල්ල නගරේ සුනාමියට පෙර මහජන පොළ පැවති භුමිය තුළ ඇති අනවසර ඉදිකිරීම් ඉවත් කිරීමට ගාල්ල මහ නගර සභාවේ නිලධාරීන් හා අදාළ රථ ඒම ස්ථානයට පැමිණිමත් සමඟ එම ස්ථානයේ උණුසුම් තත්ත්වයක් හට ගත් බව අද දෙරණ වාර්තාතකරු පැවසීය. අද(20) දහවල් මෙම උණුසුම් තත්ත්වය හට ගෙන ඇති අතර අනවසර ඉදිකිරීම් තුළ සිටින පුද්ගලයින් අදාළ ගොඩනැගිලිවල වහල මතට නැග විරෝධය පළ කර තිබේ. සුනාමියෙන් පසු මෙම ස්ථානයේ තිබු මහජන පොළ ඉවත් කළ අතර එහි තිබු ඉදිකිරීම් සියල්ල ඉවත් කර එහි හිමිකරුවන් වෙනත් ස්ථානක ගොඩනැගිලි ලබා දී තිබේ. එහෙත් අදාළ පුද්ගලයින් මෙම ස්ථානයෙන් අද වන විටත් ඉවත් වී නොමැති අතර මේ හේතුවෙන් නගර අලංකරන ක්‍රියාවට බාදවක් බව නගර සභාවේ නිලධාරීන් පවසයි. මේ අතර ගොඩනැගිලි හිමිකරුවන් පවසන්නේ 1977 සිට ඔවුන් මෙම ස්ථානයේ සිටින බවත් කිසිඳු විටක තමන්ට වෙනත් ස්ථානයකින් නගර සභාව මඟින් නොලැබුන බවය. මෙම අවස්ථාව සඳහා ගාල්ල මුලස්ථාන පොලිස් පරික්ෂකවරයා පැමිණි අතර මෙම ගොඩනැගිලි ඉවත් කිරීමට අවශ්‍යනම් උසාවි නියෝගක් රැගෙන ඒන ලෙස අදාළ නගර සභා බලධාරීන් දැනුවත් කළේය.", "URL": "https://sinhala.adaderana.lk/news.php?nid=91200", "Category": null, "Parent URL": null}