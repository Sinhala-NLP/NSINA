{"Source": "Adaderana", "Timestamp": "February 20, 2019 10:15 pm", "Headline": "ආණ්ඩුක්‍රම ව්‍යවස්ථා සභාවේ නිරුවත රටට හෙළිකරන බව එජනිස කියයි", "News Content": "ආණ්ඩුක්‍රම ව්‍යවස්ථා සභාව සම්බන්ධයෙන් හෙට(21) පැවැත්වෙන කල් තැබීමේ විවාදයේදී එහි නිරුවත රටට හෙළිකරන බව එක්සත් ජනතා නිදහස් සන්ධානය පවසයි. පාර්ලිමේන්තු සංකීර්ණයේදී අද(20) පැවති මාධ්‍ය හමුවකදී එහි මන්ත්‍රීවරු මේ බව සඳහන් කළේය. පක්ෂ නායක ධුරයේ වෙනස්කමක් සිදුව ඇති නිසා ආණ්ඩුක්‍රම ව්‍යවස්ථා සභාවේ සාමාජිකයින්ට තවදුරටත් එම තනතුරුවල රැඳී සිටීමට සදාචාරාත්මක අයිතියක් නොමැති බව ඔවුන් පෙන්වා දෙයි. මේ අතර ව්‍යවස්ථාදායක සභාව කෙතරම් දුරට ස්වාධීන ද යන්න මේ වන විට ගැටළුවක් මතුව ඇති බව පාර්ලිමේන්තු මන්ත්‍රී මහින්දානන්ද අළුත්ගමගේ මහතා පෙන්වා දෙයි. මේ අතර පසුගි කාලයේ ජනපතිවරයා විසින් කළ පත්වීම් ගැන කිසිදු විවේචන නොමැති බවත් වත්මන් ව්‍යවස්ථාදායක සභාව විසින් සිදුකරන පත් කිරීම් ගැන නිර්ණායකයක් සකස් විය යුතු බව ඒ මහතා සඳහන් කළේය. එමෙන්ම අගමැතිටවරයා, සුමන්දිරන්ට මහතා හෝ අනුරට කුමාර දිසානයක මහතා අවශ්‍ය විදිහට ව්‍යවස්ථා සභාවට පුද්ගලයින් පත් කළ නොහැකි බව පාර්ලිමේන්තු මන්ත්‍රී මහින්දානන්ද අළුත්ගමගේ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=104715", "Category": null, "Parent URL": null}