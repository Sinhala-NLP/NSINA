{"Source": "Adaderana", "Timestamp": "May 7, 2015 05:15 pm", "Headline": "රාජිතගේ පුතුගේ ගැටලුවට නීතිපති උපදෙස් ගන්නවා", "News Content": "අමාත්‍ය රාජිත සේනාරත්නගේ පුත් එක්සත් සේනාරත්න විසින් ගැහැණු ළමයෙකු බලහත්කාරයෙන් රඳවාගෙන සිටින බවට ලැබී ඇති පැමිණිල්ල සම්බන්ධයෙන් නීතිපති උපදෙස් බලාපොරොත්තුවෙන් සිටින බව ජාතික ළමා ආරක්ෂක අධිකාරිය පවසයි. එම අධිකාරයේ සභාපතිනී නටාෂා බාලේන්ද්‍ර මහත්මිය පවසන්නේ නීතිපති උපදෙස් වලට අනුව ඒ සම්බන්ධයෙන් ඉදිරි ක්‍රියාමාර්ග ගන්නා බවයි.අදාළ දැරියගේ මව්පියන් විසින් එක්සත් සේනාරත්නට එරෙහි මෙම පැමිණිල්ල පසුගිය මාර්තු මස 21 වනදා ජාතික ළමා රක්ෂක අධිකාරිය වෙත ඉදිරිපත් කර ඇති බව සඳහන්ය.පැමිණිල්ලට අනුව එම දැරියගෙන් ප්‍රකාශයක් සටහන් කර ගැනීමට අධිකාරිය පියවර ගත් බව සභාපතිවරිය සඳහන් කළාය.එක්සත් සේනාරත්න සමඟ තමා පිටත්ව ගියේ කැමැත්තෙන් වන අතර කිසිදු ගැටළුවකින් තොරව තමා සිටින බව එම දැරිය එහිදි ප්‍රකාශ කර තිබේ.කෙසේවෙතත් මෙම සිදුවිම සම්බන්ධයෙන් අනවශ්‍ය ප්‍රචාරයක් ලබාදීම හේතුවෙන් තමා දැඩි අපහසුතාවයට පත්ව සිටින බව දැරිය ප්‍රකාශ කර ඇත.මේ හේතුවෙන් මෙම ගැටළුවේදී දැරියගේ උපරිම යහපත වෙනුවෙන් රාජිත සේනාරත්න අමාත්‍යවරයා සහ දැරියගේ මව්පියන් අතර පොදු එකඟතාවයකින් කටයුතු කිරීම සුදුසු බව ජාතික ළමාරක්ෂක අධිකාරිය පෙන්වාදෙයි.", "URL": "https://sinhala.adaderana.lk/news.php?nid=51165", "Category": null, "Parent URL": null}