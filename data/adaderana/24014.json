{"Source": "Adaderana", "Timestamp": "May 4, 2012 01:01 pm", "Headline": "මුර කපොල්ලේ සෙබලා මිතුරාට වෙඩිතබා සියදිවි නසා ගනියි", "News Content": "පෞද්ගලික ආරවුලක් මත සිදුවු වෙඩි තැබීමකින් හමුදා සෙබලූන් දෙදෙනෙකු මියගොස් තිබේ. හමුදා ප‍්‍රකාශක බි‍්‍රගේඩියර් පී.ආර්.වනිගසූරිය මහතා කියා සිටියේ මෙම වෙඩි තැබීම යාපනය නාගවිහාරය ආසන්නයේ ආරක්ෂක මුර කපොල්ලක රාජකාරියේ යෙදී සිටියදී සිදුව ඇති බවයි. රාජකාරියේ යෙදී සිටි සෙබලෙකු සිය රාජකාරී අවියෙන් මිතුරාට වෙඩිතබා එයින් අනතුරුව තමාද වෙඩිතබා‍ගෙන සියදිවි නසාගෙන ඇති බව හමුදා ප‍්‍රකාශක බි‍්‍රගේඩියර් පී.ආර්.වනිගසූරිය මහතා සඳහන් කළේය. පුද්ගලික හේතුවක් මත මෙම වෙඩිතැබීම සිදුකර ඇති බව මූලික පරීක්ෂණ වලදී අනාවරණය වී ඇති බවත්,ඒ සම්බන්ධයෙන් යුද හමුදා පොලීසිය හා යාපනය පොලීසිය වැඩිදුර විමර්ශන සිදුකරන බවත් හමුදා මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=24014", "Category": null, "Parent URL": null}