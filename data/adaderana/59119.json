{"Source": "Adaderana", "Timestamp": "April 12, 2016 09:32 am", "Headline": "පැනමාවල මුදල් තැන්පත් කළ ලාංකිකයින් ගැන අවධානය", "News Content": "පැනමා රටේ මූල්‍ය ආයතනවල මුදල් තැන්පත් කර ඇති ශ්‍රී ලාංකිකයින් පිළිබඳව වත්මන් රජය අවධානය යොමුකර ඇති බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා පවසයි.අමාත්‍යවරයා පෙන්වා දෙන්නේ අදාළ පුද්ගලයින්ගේ නම් ප්‍රකාශයට පත් කිරීමෙන් අනතුරුව ඒ පිළිබඳ පරීක්ෂණ පැවැත්වීමට රජය බලාපොරොත්තු වන බවයි.පොල්ගහවෙල ප්‍රදේශයේ පැවති උත්සවයකට එක්වෙමින් ලක්ෂ්මන් කිරිඇල්ල අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=59119", "Category": null, "Parent URL": null}