{"Source": "Adaderana", "Timestamp": "April 3, 2012 08:42 am", "Headline": "වෙහෙරගල වාන් දොරටු 04 ක් විවෘත කරයි", "News Content": "මොණරාගල වෙහෙරගල ජලාශයේ වාන් දොරටු 04 ක් විවෘත කර තිබේ. අධික වර්ෂාවත් සමඟ ජලාශයේ ජල මට්ටම ඉහළ යාම හේතුවෙන් මෙම පියවර ගෙන ඇති බව මොණරාගල දිස්ත්‍රික් ආපදා කළමනාකරණ මධ්‍යස්ථානයේ සහකාර අධ්‍යක්ෂ රවීන්ද්‍ර කුමාර මහතා ප්‍රකාශ කළේය. වාන් දොරටු විවෘත කිරීමත් සමඟ මැණික් ගගේ ජල මට්ටම ඉහළ යා හැකි බව ආපදා කළමනාකරණ මධ්‍යස්ථානය පවසයි. එමනිසා මැණික් ගගේ ජලය භාවිත කිරිමේ දී විමසිලිමත් වන ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=23247", "Category": null, "Parent URL": null}