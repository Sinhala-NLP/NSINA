{"Source": "Adaderana", "Timestamp": "February 5, 2017 10:34 am", "Headline": "අනතුරුවලින් 4ක් මරු දකියි", "News Content": "දිවයිනේ ප්‍රදේශ කිහිපයක සිදු වූ රිය අනතුරුවලින් පුද්ගලයින් සිව් දෙනෙකු මියගොස් තිබේ.බදුල්ල - කොළඹ මාර්ගයේ පතුල්පාන ප්‍රදේශයේදී ලොරි රථයක යතුරුපැදියක් ගැටීමෙන් සිදු වූ අනතුරකින් යතුරුපැදිකරු මියගොස් ඇති බව පොලීසිය පවසයි.මියගොස් ඇත්තේ කහවත්ත, දිඹුල්ගල ප්‍රදේශයේ පදිංචිව සිටි 40 හැවිරිදි පුද්ගලයෙකු වන අතර අනතුරට සම්බන්ධ ලොරි රථයේ රියදුරු අත්අඩංගුවට ගෙන තිබේ.මිනුවන්ගොඩ, කොටුගොඩ මාර්ගයේ සිදු වූ රිය අනතුරකින් 72 හැවිරිදි කාන්තාවක් මියගොස් ඇති බව පොලීසිය පවසයි.යතුරුපැදියක ගැටීමෙන් අදාළ කාන්තාව මියගොස් ඇති අතර අනතුරට සම්බන්ධ යතුරුපැදිකරු අත්අඩංගුවට ගෙන ඇති බව සඳහන්වේ.මීගහවත්ත, උඩුපිල ප්‍රදේශයේදී පෞද්ගලික බස් රථයක් සහ ත්‍රිරෝද රථයක් එකිනෙක ගැටීමෙන් අනතුරක් සිදුව තිබේ.අනතුරින් බරපතල තුවාල ලැබූ ත්‍රිරෝද රථ රියදුරු මියගොස් ඇති අතර අනතුරට සම්බන්ධ බස් රථයේ රියදුරු අත්අඩංගුවට ගත් බව පොලීසිය පවසයි.මුලතිව් ප්‍රදේශයේදී යතුරුපැදියක් මාර්ගයේ ගමන් කළ ගවයෙකුගේ ගැටීමෙන් අනතුරට ලක්ව තිබේ.බරපතල තුවාල ලැබූ යතුරුපැදිකරු මාන්චෝලේ රෝහලට ඇතුළත් කිරීමෙන් පසු මියගොස් ඇති බව සඳහන්වේ .මේ අතර වැල්ලවත්ත ප්‍රදේශයේදී දුම්රියක ගැටීමෙන් පුද්ගලයෙකු මියගොස් තිබේ.මියගොස් ඇත්තේ 53 හැවිරිදි වැල්ලවත්ත ප්‍රදේශයේ පදිංචිකරුවෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=69160", "Category": null, "Parent URL": null}