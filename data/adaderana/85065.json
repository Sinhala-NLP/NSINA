{"Source": "Adaderana", "Timestamp": "March 2, 2018 11:38 am", "Headline": " අර්ජුන් ඇලෝසියස් සහ කසුන් පලිසේන 15 දක්වා රක්ෂිත බන්ධනාගාරගත කරයි", "News Content": "පර්පචුවල් ට්‍රේෂරීස් සමාගමේ හිමිකරු වන අර්ජුන් ඇලෝසියස් සහ එහි ප්‍රධාන විධායක නිලධාරි කසුන් පලිසේන යන මහත්වරුන් ලබන 15 වන දින දක්වා යලි රක්ෂිත බන්ධනාගාර ගත කර තිබේ. කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද (02) එම නියෝගය නිකුත් කළ බව අද දෙරණ අධිකරණ වාර්තාකරු පැවසීය. මේ අතර හිටපු මහ බැංකු අධිපති අර්ජුන මහේද්‍රන් මහතාට ලබන 08 වන දින හෝ ඊට පෙර අධිකරණය හමුවේ පෙනී සිටින ලෙස වන දැන්වීම කුරියර් සේවාව හරහා සිංගප්පූරුවේ ඔහු පදිංචි ලිපිනයට භාරදිමට උත්සහ කළ ද එම නිවස වසා දමා ඇති බවයි නීතිපතිවරයා වෙනුවෙන් අද අධිකරණයට කරුණු ඉදිරිපත් කියා සිටියේය.", "URL": "https://sinhala.adaderana.lk/news.php?nid=85065", "Category": null, "Parent URL": null}