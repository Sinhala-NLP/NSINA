{"Source": "Adaderana", "Timestamp": "September 10, 2019 11:59 am", "Headline": "ඒකාබද්ධයේ පක්ෂ නායක හමුවක් අද හවස", "News Content": "ඒකාබද්ධ විපක්ෂය නියෝජනය කරන පක්ෂ නායකයින්ගේ සාකච්ඡාවක් අද(10) පස්වරුවේ පැවැත්වීමට නියමිතව තිබේ. ශ්‍රී ලංකා පොදුජන පෙරමුණේ නායක විපක්ෂ නායක මහින්ද රාජපක්ෂ මහතාගේ ප්‍රධානත්වයෙන් මෙම සාකච්ඡාව පැවැත්වෙන බවයි පිවිතුරු හෙළ උරුමය පක්ෂයේ නායක පාර්ලිමේන්තු මන්ත්‍රී උදය ගම්මන්පිල මහතා සඳහන් කළේය. මෙහිදී ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර පැවැත්වෙන සාකච්ඡාවල ප්‍රගතිය පිළිබඳව අවධානය යොමු කිරීමට නියමිත බව මන්ත්‍රීවරයා සඳහන් කළේය. එමෙන්ම ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහතාගේ ඉදිරි වැඩපිළිවෙල පිළිබඳව ද සාකච්ඡා කිරීමට අපේක්ෂා කරන බවයි උදය ගම්මන්පිල මහතා අදහස් දැක්වීය.", "URL": "https://sinhala.adaderana.lk/news.php?nid=118744", "Category": null, "Parent URL": null}