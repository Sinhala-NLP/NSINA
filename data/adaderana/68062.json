{"Source": "Adaderana", "Timestamp": "January 13, 2017 10:44 am", "Headline": " අමෙරිකානු උප ජනපතිට නිදහසේ සම්මානය හිමිවෙයි", "News Content": "අමෙරිකානු උප ජනාධිපති ජෝ බීඩ්න් වෙත එරට සිවිල් වැසියෙකු සඳහා පිරිනමන ඉහළම සම්මානය වන නිදහසේ සම්මානය හිමිව තිබේ.ජනාධිපති බැරැක් ඔබාමා විසින් අදාළ සම්මානය පිරිනැමූ බව විදෙස් වාර්තා පැවසීය.උප ජනාධිපතිවරයා සැමවිටම රට වෙනුවෙන් කටයුතු කළ බව ධූරයෙන් සමුගැනීම පිළිබඳ පැවැති උත්සව අවස්ථාවකදී එම සම්මානය පිරිනමමින් ඔබාමා ප්‍රකාශ කළේය.ජනාධිපති බැරැක් ඔබාමා සහ උප ජනාධිපති ජෝ බීඩ්න් ලබන සතියේදී සිය ධූරවලින් විශ්‍රාම ගැනීමට නියමිතය.", "URL": "https://sinhala.adaderana.lk/news.php?nid=68062", "Category": null, "Parent URL": null}