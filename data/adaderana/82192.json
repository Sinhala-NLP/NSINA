{"Source": "Adaderana", "Timestamp": "December 28, 2017 01:07 pm", "Headline": "මත්ද්‍රව්‍ය නිවාරණය ගැන ළමයින් දැනුවත් කරයි ", "News Content": "ජනාධිපති මෛති‍්‍රපාල සිරිසේන මහතාගේ සංකල්පයක් මත දිවයින පුරා කි‍්‍රයාත්මක කරන මතින් තොර නිවසක් තුළින් මතින් තොර රටක් යන සංකල්පය යටතේ දිවයින පුරා කි‍්‍රයාත්මක කරන මත්ද්‍රව්‍ය නිවාරණය පිළිබඳව දැනුවත් කිරිමේ වැඩ සටහනට සමගාමීව මස්කෙළිය ප‍්‍රදේශයේ තේ වතු ආශ්‍රිතව පාසල් සිසුන් දැනුවත් කිරිමේ වැඩ සටහනක් මස්කෙළිය පොලිසිය මගින් අද (28) මස්කෙළිය පොලිසියේදි සිදු කළේය. තේ වතු ආශ්‍රිතව ජිවත් වන වතුකම්කරුවන් මත්පැන් භාවිතයට හුරුවි ඇති නිසා ඔහුන් එයින් මුදාගැනිම සහ තේ වතු ආශ්‍රිතව බලපත‍්‍ර නොමැතිව සිදුකරන අනවසර මත්පැන් අලෙවිය නතර කිරිම හා මත්පැන් භාවිතයෙන් වැලදනෙ රෝගා බාධ පිළිබදව දැනුවත් කිරිම මෙම වැඩ සටහන මගින් සිදුකරනු ලැබීය. මස්කෙළිය පොලිසියේදී මස්කෙළිය පොලිසියේ ස්ථානාධිපති පොලිස් පරික්‍ෂක ටිරෝන් රත්නායක මහතාගේ මෙහෙයවිමෙන් එම පාසල් ළමුන් සම්මන්ත‍්‍රනයක් මගින් දැනුවත් කිරිමක්ද සිදුකර එම ළමුන්ගේ සහභාගිත්වයෙන් මස්කෙළිය නගරයේ මත්ද්‍රව්‍ය නිවාරණය පිළිබඳව ප‍්‍රදේශයේ ජනතාව දැනුවත් කිරිම සඳහා පා ගමනක්ද පවත්වනු ලැබීය..", "URL": "https://sinhala.adaderana.lk/news.php?nid=82192", "Category": null, "Parent URL": null}