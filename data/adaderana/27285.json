{"Source": "Adaderana", "Timestamp": "September 10, 2012 11:45 am", "Headline": "නැගෙනහිර ආණ්ඩු බලය කාටද?", "News Content": "නැ‍ගෙනහිර පළා‍තේ ආණ්ඩුවක් පිහිටුවිය හැකි කණ්ඩායම් පිළිබඳ කර ඇති ඉල්ලීම් සම්බන්ධයෙන් දැනට තීරණයක් ගත නොහැකි බව නැගෙනහිර පළාත් ආණ්ඩුකාර රියර් අද්මිරාල් මොහාන් විජේවික්‍රම මහතා පවසයි. නැගෙනහිර පළාතේ බලය තම පක්ෂය ඇතුළු විපක්ෂ කණ්ඩායම් වෙත ලැබී ඇති බව දෙමළ ජාතික සන්ධානයේ නායක ආර්.සම්බන්ධන් මහතා ඊයේ (09) ප්‍රකාශ කළේය. එබැවින් පළාත් ආණ්ඩුවක් පිහිටුවීමට අදාළ ලිපිගොනු ආණ්ඩුකාරවරයා වෙත යොමුකර ඇති බව ඔහු පැවසීය. තේරී පත්වූ මන්ත්‍රීවරුන් පිළිබඳව මෙතෙක් ගැසට් කර නොමැතිවීම සහ ඔවුන් දිවුරුම් දී නොතීබීම හේතුවෙන් ආණ්ඩුවක් පිහිටු විය හැකි කණ්ඩායම සම්බන්ධයෙන් තමන්ට තීරණයක් දිය නොහැකි බව ආණ්ඩුකාර රියර් අද්මිරාල් මොහාන් විජේවික්‍රම මහතා කියා සිටියි.", "URL": "https://sinhala.adaderana.lk/news.php?nid=27285", "Category": null, "Parent URL": null}