{"Source": "Adaderana", "Timestamp": "October 23, 2011 02:15 pm", "Headline": "බලපත්‍ර නැතිව මී ගවයකු ගෙන ගියාට අත්අඩංගුවේ", "News Content": "බලපත්‍ර නොමැතිව හිංසාකාරී ලෙස මී ගවයෙකු ගෙන ගිය පුද්ගලයින් පස් දෙනෙකු පුල්මුඩේ විශේෂ කාර්ය බලකා කඳවුරේ නිලධාරීන් විසින් අත් අඩංගුවට ගෙන තිබේ. ට්‍රැක්ටර් රථයකින් මෙම මී ගවයා ප්‍රවාහනය කරමින් සිට ඇති බව වාර්තා වේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා පුල්මුඩේ පොලිසියට භාරදී තිබේ. ඔවුන් අධිකරණයට ඉදිරිපත් කිරීමට නියමිත බව පුල්මුඩේ පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=19538", "Category": null, "Parent URL": null}