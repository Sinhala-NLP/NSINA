{"Source": "Adaderana", "Timestamp": "January 14, 2014 07:58 am", "Headline": "හෙද සහ වෛද්‍ය සංගම් අතර අර්බුදයක් ", "News Content": "හෙද නිලධාරීන්ට සූතිකාගාර පුහුණුව ලබාදීමට ගෙන ඇති තීරණය සම්බන්ධයෙන් රජයේ හෙද නිලධාරීන්ගේ සංගමය සහ රජයේ වෛද්‍ය නිලධාරීන්ගේ සංගමය අතර අර්බුදයක් හටගෙන තිබේ. රජයේ වෛද්‍ය නිලධාරීන්ගේ සංගමය පවසන්නේ හෙද නිලධාරීන්ට සූතිකාගාර පුහුණුව ලබාදීම අනවශ්‍ය බවයි. මේ වන විට දැඩි සත්කාර ඒකකවල කටයුතු කරන නිලධාරීන්ගෙන් 3/1 වත් ඒ සඳහා නිසි පුහුණුවක් නොමැති නිලධාරීන් සිටින බව රජයේ වෛද්‍ය නිලධාරීන්ගේ සංගමයේ අදාළ ප්‍රකාශය පිළිබඳව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා ප්‍රකාශ කළේය. ඒ අනුව මුලික පුහුණුව අවුරුදු තුන අවසන් කරන ලද හෙද නිලධාරී කණ්ඩායම් සදහා සූතිකා පුහුණුවත්, මානසික රෝග පුහුණුවත් අඛංඩව ක්‍රියාත්මක කරන ලෙස සෞඛ්‍ය අමාත්‍යංශය තීරයක් ගෙන ඇති බවත්, නමුත් එම තීරණය රජයේ වෛද්‍යවරුන්ගේ සංගමය විරුද්ධ වී ඇති බවත් සමන් රත්නප්‍රිය මහතා පෙන්වා දුන්නේය. පවුල් සෞඛ්‍ය සේවය යනු වෙනම ක්ෂේත්‍රයක් බවත්,හෙද ක්ෂේත්‍රය යනු තවත් ක්ෂේත්‍රයක් බවත් මෙවන් ක්ෂේත්‍ර දෙකක් එකතු කළ විට ‍ක්ෂේත්‍ර දෙකම දියවී යන බවද වෛද්‍ය නිලධාරින්ගේ සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා පවසා සිටියේය. රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතාට හෙද සේවාව පිළිබඳවත් කිසිදු දැනුමක් නොමැති බව වෛද්‍ය නවීන් ද සොයිසා මහතා කීවේය‍", "URL": "https://sinhala.adaderana.lk/news.php?nid=40337", "Category": null, "Parent URL": null}