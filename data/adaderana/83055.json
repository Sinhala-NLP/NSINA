{"Source": "Adaderana", "Timestamp": "January 16, 2018 11:49 am", "Headline": "13 ක්  බලහත්කාරයෙන් රඳවාගෙන ඉදලා යුවළක් මාට්ටු ", "News Content": "අමෙරිකාවේ කැලිෆෝනියා ප්‍රාන්තයේ නිවසක කුඩා ළමුන් ඇතුළු පුද්ගලයින් 13 දෙනෙකු බලහත්කාරයෙන් රඳවාගෙන සිටි යුවළක් එරට පොලීසිය විසින් අත්අඩංගුවට ගෙන තිබේ. 57 හැවිරිදි පිරිමි පුද්ගලයෙකු සහ 49 හැවිරිදි කාන්තාවක මෙලෙස අත්අඩංගුවට ගෙන ඇති බව විදෙස් මාධ්‍ය වාර්තා කළේය. වයස අවුරුදු 02 ත් 29 ත් අතර කුඩා ළමුන් ඇතුළු 13 දෙනෙකු ඔවුන් විසින් බලහත්කාරයෙන් රඳවාගෙන සිට ඇති අතර අත් පා බැද දමා ඔවුන්ට විවිධ වධ හිංසා සිදුකර තිබූ බව සඳහන්ය. රඳවාගෙන සිටි පිරිස අතරින් එක් අයෙකු එම නිවසෙන් පලා යාමට සමත්ව ඇති අතර ඔහු සිදුකළ පැමිණිල්ලකට අනුව පොලීසිය විසින් එම නිවස පරීක්ෂා කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=83055", "Category": null, "Parent URL": null}