{"Source": "Adaderana", "Timestamp": "July 19, 2019 08:14 am", "Headline": " වැලිගම-කුලියාපිටිය-පුත්තලම ප්‍රදේශවල රිය අනතුරුවලින් කුඩා දැරියක් ඇතුළු 4ක් මරුට", "News Content": "වැලිගම, කුලියාපිටිය සහ පුත්තලම යන ප්‍රදේශවල සිදුවු රිය අනතුරු කිහිපයකින් කුඩා දැරියක් සහ කාන්තාවක් ඇතුළු පුද්ගලයින් සිව්දෙනෙකු ජීවිතක්ෂයට පත්ව තිබේ. ගාල්ල, මාතර මාර්ගයේ පොල්අතුමෝදර ප්‍රදේශයේදී ටිපර් රථයක් සහ යතුරු පැදියක් මුහුණට මුහුණ ගැටීමෙන් අනතුරක් සිදුව තිබේ. බරපතළ තුවාල ලැබු පැදිකරු සහ පසුපැදිකරු මාතර රෝහලට ඇතුළත් කිරීමෙන් පසු මියගොස් ඇති බවයි පොලිසිය සඳහන් කළේය. අනතුරින් මියගොස් ඇත්තේ 24 හැවිරිදි මිරිස්ස ප්‍රදේශයේ පදිංචිකරුවන් දෙදෙනෙකු බව සඳහන් වෙයි. මේ අතර කුලියාපිටිය බෝවත්ත ප්‍රදේශයේ සිදුවු අනතුරකින් වයස අවුරුදු 02 ක කුඩා දැරියක් මියගොස් තිබේ. යතුරු පැදිය පැදිකරුට පාලනය කර ගත නොහැකිව මාර්ගයෙන් ඉවතට පැන පෙරළීයාමෙන් එම සිදුව ඇති බව පොලිසිය සඳහන් කළේය. පුත්තලම කුරුණෑගල මාර්ගයේ අනුරාධපුර හංදිය ප්‍රදේශයේ දී කාන්තාවක් ටිපර් රථයක ගැටි මියගොස් තිබේ. මිය ගොස් ඇත්තේ 69 හැවිරිදි කොටිටුකච්චිය ප්‍රදේශයේ පදිංචිකාරියක්.", "URL": "https://sinhala.adaderana.lk/news.php?nid=114470", "Category": null, "Parent URL": null}