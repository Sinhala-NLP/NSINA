{"Source": "Adaderana", "Timestamp": "October 13, 2016 06:29 pm", "Headline": " ලොව වැඩිම කලක් රජකම් කළ තායිලන්තයේ රජු මිය යයි", "News Content": "තායිලන්තයේ රජකම් කළ භුමිබෝල් අදුල්යාඩෙඡ් (Bhumibol Adulyadej) රජු අද(13) මියගොස් තිබේ.ඔහු වසර 70ක් එරට රජකම් කර ඇති බව වාර්තා වෙයි.වත්මන් ලෝකයේ වැඩිම කලක් සිහසුන දැරූ පාලකයා වන ඔහු මිය යන විට අසූ අට(88) වෙනි වියේ පසු වුණි.අයහපත් සෞඛ්‍ය තත්ත්වයකින් පසු වූ තායිලන්තයේ භුමිබෝල් අදුල්යාඩෙඡ් රජුගේ අයහපත් සෞඛ්‍ය තත්ත්වය යථා තත්ත්වයට පත්ව නොමැති බව එරට රජ මාලිගය පසු ගිය දා ප්‍රකාශ කළේය.රෝග කිහිපයකට ලක්ව සිටින රජු මාස කිහිපයක සිට මහජනයා හමුවේ පෙනී සිට නොමැති අතර පසුගිය වසරේ වැඩි කාලයක් රෝගී වී සිටි බවද වාර්තා වෙයි.1946 වසරේ සිට තායිලන්තයේ රජ පදවිය ලබන භුමිබෝල් රජු වසර 70ක කාලයක් එම පදවිය දරණ අතර ලෝකයේ වැඩිම කාලයක් එම පදවිය දරමින් ජීවත්ව සිටින පුද්ගලයා ද ඔහු වෙයි.", "URL": "https://sinhala.adaderana.lk/news.php?nid=65029", "Category": null, "Parent URL": null}