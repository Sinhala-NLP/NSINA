{"Source": "Adaderana", "Timestamp": "December 14, 2017 09:23 am", "Headline": "දුප්පත්කමෙන් හා විරැකියාවෙන් අංක එක උතුර බව ප්‍රධාන ඇමති කියයි", "News Content": "ශ්‍රී ලංකාවේ දුගී දුප්පත්භාවය හා විරැකියාව අතින් උතුරු පළාත, පළමු ස්ථානයේ සිටින බව උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා පවසයි. උතුරු පළාත් සභාවේ ලබන වසර සඳහා වන අයවැය විවාදයට එක්වෙමින් ප්‍රධාන අමාත්‍යවරයා මේ බව ප්‍රකාශ කර තිබේ. ශ්‍රේණිගතකිරීම් වලට අනුව ශ්‍රී ලංකාවේ දුප්පත්භාවය වැඩිම දිස්ත්‍රික්කය කිලිනොච්චිය බව සී.වී විග්නේෂ්වරන් මහතා පෙන්වා දෙන්නේ. මුලතිව් දිස්ත්‍රික්කය දෙවන ස්ථානයටත් යාපනය දිස්ත්‍රික්කය පස්වන ස්ථානයටත් පත්ව ඇති බව ඔහු පවසයි. 2018 වර්ෂයේ උතුරු පළාත් සභාවේ අයවැය ලේඛනය තුළින් පළාතේ විරැකියාව අවම කිරීමට යෝජනාවන් රැසක් ඉදිරිපත් කර ඇති බව සී.වී විග්නේෂ්වරන් මහතා සඳහන් කළේය. උතුරු පළාතේ ආහාර නිෂ්පාදනය වැඩි කිරීමටත් ජනතාවගේ ආර්ථිකය ශක්තිමත් වන අන්දමේ වැඩසටහන් දියත් කිරීමටත් ලබන වර්ෂය යොදාගන්නා බව උතුරු පළාත් ප්‍රධාන අමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=81499", "Category": null, "Parent URL": null}