{"Source": "Adaderana", "Timestamp": "November 1, 2017 04:30 pm", "Headline": "යුරෝපා පාර්ලිමේන්තු නියෝජිත කණ්ඩායම උතුරේ සංචාරයක", "News Content": "යුරෝපා පාර්ලිමේන්තු නියෝජිත කණ්ඩායමක් උතුරු පළාත් ආණ්ඩුකාර රෙජිනෝල්ඩ් කුරේ මහතා හමුවී සාකච්ඡා පවත්වා තිබේ. අද පෙරවරුවේ පළාත් ආණ්ඩුකාර කාර්යාලයේදී එම සාකච්ඡාව පැවැති බව ආණ්ඩුකාර කාර්යාලය නිවේදනය කළේය. යුද්ධයෙන් අනතුරුව උතුරු පළාතේ තත්ත්වය පිළිබඳ සොයා බැලීම සඳහා එම නියෝජිත කණ්ඩායම උතුරු පළාතේ සංචාරයක නිරතවී තිබේ. ඔවුන් සමඟ පැවැති සාකච්ඡාවේදී පළාත් ආණ්ඩුකාර රෙජිනෝල්ඩ් කුරේ මහතා උතුරේ සංවර්ධන කටයුතු හා ප්‍රගතිය පිළිබඳව දැනුවත් කර තිබේ. ආණ්ඩුකාරවරයා හමුවීම පිළිබඳ සතුටට පත් වන බවත් උතුරේ දැනට සිදු කරගෙන යන සංවර්ධන කටයුතු පිළිබඳ සෑහිමට පත්වන බවත් යුරෝපා පාර්ලිමේන්තු නියෝජිත කණ්ඩායම එහිදී ප්‍රකාශ කළ බව ආණ්ඩුකාර කාර්යාලය සඳහන් කළේය.", "URL": "https://sinhala.adaderana.lk/news.php?nid=79411", "Category": null, "Parent URL": null}