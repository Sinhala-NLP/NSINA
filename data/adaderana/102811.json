{"Source": "Adaderana", "Timestamp": "January 22, 2019 11:10 am", "Headline": "ඇළකට වැටී පුංචි මල් කැකුලක් මිලිනවෙයි", "News Content": "අනුරාධපුර-ඉලච්චිය, පේමඩුව ප්‍රදේශ නිවසක් ඉදිරිපිට ඇති ඇළකට වැටී අවුරුදු එක හමාරක කුඩා දරුවෙක් මිය ගොස් ඇති බව අද දෙරණ වාර්තාකරු පවසයි. ඊයේ(21) දහවල් 1.30ත් 2.00 අතර කාලය තුළ මෙම අනතුර සිදුව ඇති බව වාර්තා වෙයි. මෙලෙස මිය ගොස් ඇත්තේ හංසිනී වික්‍රමසිංහ නැමති වයස අවුරුදු එක හාමාරඅක කුඩා දියණියකි. මිය ගිය දරුවා සෙල්ලම් කිරීම සඳහා ඇළ මාර්ගය දෙසට යන්නට ඇති බව පොලීසිය සැකකරයි. සිද්ධිය වන අවස්තාවේ දරුවාගේ මව සහ පියා නිවසේ සිට නොමැති අතර නිවසේ සිට ඇත්තේ දරුවගේ මිත්තනිය පමණයි. සිද්ධිය සම්බන්ධයෙන් ඉලච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=102811", "Category": null, "Parent URL": null}