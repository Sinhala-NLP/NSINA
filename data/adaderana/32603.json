{"Source": "Adaderana", "Timestamp": "March 21, 2013 09:54 am", "Headline": "මේක ඔබාමාගේ ඓතිහාසික සංචාරයක්ලු", "News Content": "ඊශ්‍රායලයේ සංචාරයක නිරත වන අමෙරිකානු ජනාධිපති බැරක් ඔබාමා එරට ජනාධිපතිවරයා සහ අගමැතිවරයා හමුවී තිබේ. ඊශ්‍රායලයේ ටෙල් අවිවු හිදී අමෙරිකානු ජනාධිපතිවරයාව පිළිගනු ලැබුවේ ඊශ්‍රායල් ජනාධිපති ශිමෝන් පෙරස් විසිනි. එහිදී අමෙරිකානු නායකයා පිළිගනිමින් ඊශ්‍රායල අග්‍රාමාත්‍ය බෙන්ජමින් නෙතිනියාහු මහතා සඳහන් කළේ අමෙරිකානු ජනාධිපතිවරයාගේ මෙම සංචාරය ඓතිහාසික සංචාරයක් බවයි. බැරක් ඔබාමාගේ ඊශ්‍රායල් සංචාරයේ දී දෙරට අතර ආරක්ෂක කටයුතු සම්බන්ධයෙන් වැඩි අවධානයක් යොමු වනු ඇති බව වාර්තා වේ.", "URL": "https://sinhala.adaderana.lk/news.php?nid=32603", "Category": null, "Parent URL": null}