{"Source": "Adaderana", "Timestamp": "June 6, 2011 09:16 am", "Headline": "දෙහිවල -ගල්කිස්ස සියලු ගොඩනැගිලිවලට විශේෂ පරීක්ෂාවක්", "News Content": "මදුරු මර්දන වැඩසටහන යටතේ දෙහිවල -ගල්කිස්ස නගර සභා සීමාව තුළ ඇති සියලු නිවාස සහ ගොඩනැගිලි පරිශ්‍ර අද(06) දිනයේ සිට දින 5ක කාලයක් විශේෂ පරීක්ෂාවකට ලක් කිරීමට සෞඛ්‍ය අමාත්‍යාංශය තීරණය කර තිබේ. ඒ සඳහා මහජන සෞඛ්‍ය පරීක්ෂකවරුන් සහ පොලිස් නිලධාරීන් සහභාගී වීමට නියමිතය. මෙම පරීක්ෂා කිරීම්වල දී මදුරුවන් බෝවන නිවාස පරිශ්‍ර පවත්වාගෙන යන පුද්ගලයින්ට එරෙහිව අධිකරණ ක්‍රියාමාර්ග ගැනීමට බලාපොරොත්තු වන බව ද ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=16574", "Category": null, "Parent URL": null}