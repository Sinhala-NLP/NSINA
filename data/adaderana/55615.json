{"Source": "Adaderana", "Timestamp": "December 9, 2015 12:21 pm", "Headline": "පදික මාරුවේදී  වැඩිහිටියා බිලි", "News Content": "ඇහැලියගොඩ, පරකඩුව හංදිය ප්‍රදේශයේදී සිදුවූ රිය අනතුරකින් 70 හැවිරිදි පුද්ගලයෙකු මියගොස් තිබේ.රත්නපුර දෙසට ධාවනය වූ ලංගම බස් රථයක්, පදික මාරුව හරහා ගමන් කළ පුද්ගලයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුර සම්බන්ධයෙන් බස් රථ රියදුරු අත්අඩංගුවට ගෙන ඇත.මේ අතර අවිස්සාවෙල්ල, උක්වත්ත ප්‍රදේශයේදී බස් රථයක් යතුරුපැදියක ගැටීමෙන් සිදුවූ රිය අනතුරකින් තරුණයෙකු මියගොස් තිබේ.අනතුරෙන් බරපතළ තුවාල ලැබූ යතුරුපැදිකරු අවිස්සාවෙල්ල රෝහලට ඇතුළත් කිරීමෙන් අනතුරුව මියගොස් ඇති බවයි පොලීසිය පැවසුවේය.අනතුර සම්බන්ධයෙන් බස් රථයේ රියදුරු අත්අඩංගුවටගෙන ඇත.", "URL": "https://sinhala.adaderana.lk/news.php?nid=55615", "Category": null, "Parent URL": null}