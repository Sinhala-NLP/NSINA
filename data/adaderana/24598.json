{"Source": "Adaderana", "Timestamp": "May 29, 2012 12:44 pm", "Headline": "මුහුදුබඩ මාර්ගයේ දුම්රිය ධාවනය යථා තත්ත්වයට", "News Content": "මුහුදුබඩ දුම්රිය මාර්ගයේ දුම්රිය ධාවන කටයුතු යථා තත්ත්වයට පත්කොට තිබේ. අද(29) උදෑසන 4.25 ට පමණ ගාල්ල දුම්රිය ස්ථානය ආසන්නයේ දී දුම්රියක් පීලිපැනීම හේතුවෙන් මුහුදුබඩ දුම්රිය මාර්ගයේ දුම්රිය ධාවන කටයුතු කොළඹ කොටුවේ සිට හික්කඩුවට පමණක් සීමාකිරීමට දුම්රිය බලධාරීන් පියවර ගනු ලැබීය. මේ වන විට දුම්රිය ධාවන කටයුතු යථා තත්ත්වයට පත්කර ඇති බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කළේය. ගාල්ල සිට මරදාන දක්වා පෙරවරු 4.15 ට පිටත්වූ දුම්රිය මෙසේ පීලිපැනීමට ලක්වූ බව අද දෙරණ වෙත අදහස් දක්වමින් ඒ මහතා කියා සිටියේය. පීලි පැනීමට ලක්වූ ද්විත්ව බලවේග කට්ටලය සහ මැදිරි 02 නැවත පීලිගත කිරීමේ කටයුතු සිදුකළ බව ද විජය සමරසිංහ මහතා පෙන්වාදුන්නේය.", "URL": "https://sinhala.adaderana.lk/news.php?nid=24598", "Category": null, "Parent URL": null}