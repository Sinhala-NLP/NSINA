{"Source": "Adaderana", "Timestamp": "May 7, 2011 09:15 am", "Headline": "මිනීමැරුමක් සිදුකර වසර 6 ක් සැඟවී සිටි සැකකරුවෙක් කොටුවෙයි", "News Content": "මිනීමැරුමක් සිදුකර වසර 06 ක කාලයක් සැඟවී සිටි සැකකරුවෙකු ලග්ගල පොලිසිය විසින් අත්අඩංගුවට ගෙන තිබේ. ලග්ගල, කිරිඔය ප්‍රදේශයේ පදිංචිව සිටි 25 හැවිරිදි කාන්තාවක් පිහියකින් ඇන ඝාතනය කිරීමේ සිද්ධියක් සමබන්ධයෙන් මෙම පුද්ගලයා අත්අඩංගුවට ගෙන ඇති බව සඳහන්ය. ඝාතනය සිදුකර ප්‍රදේශයෙන් පලාගොස් සිටි මොහු නම් කිහිපයකින් පෙනී සිට ඇති බව වාර්තා වී ඇත. අපරාධය සිදුකළ පසු සැකකරු වෙනත් නමකින් පෙනි සිටිමින් යුද හමුදාවට බැදී ඇති බව පොලිස් පරීක්ෂණවලදී අනාවරණ වි තිබේ. අත්අඩංගුවට පත්වන විට මෙම පුද්ගලයා ගලෙන්බිඳුනුවැව ප්‍රදේශයේ ගල්වලක ‍සේවය කරමින් සිට ඇති අතර ඒ ‍වන විටත් ඔහු ද්‍රවිඩ කාන්තාවක් සමග විවාහ වී සිට ඇති බව සඳහන්ය.", "URL": "https://sinhala.adaderana.lk/news.php?nid=15940", "Category": null, "Parent URL": null}