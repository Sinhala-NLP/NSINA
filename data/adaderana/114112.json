{"Source": "Adaderana", "Timestamp": "July 14, 2019 02:58 pm", "Headline": "A-9යේ අනතුරක්", "News Content": "යාපනය නුවර ප්‍රධාන මාර්ගයේ මැදවච්චිය පූනෑව ප්‍රදේශයේදී අද (14) අලුයම සිදුවු රිය අනතුරකින් දෙදෙනෙකු තුවාල ලබා ඇත. අනුරාධපුර දෙස සිට වවුනියාව දෙසට ගමන්ගත් සුඛෝපභෝගී මෝටර් රථයක් මාර්ගයෙන් ඉවතට පැන දුරකථන රැහැන් කණුවක ගැටීමෙන් අනතුර සිදුව ඇති බව වාර්තා වෙයි. අනතුරින් මෝටර් රථයට දැඩි හානි සිදුව ඇති අතර, මෝටර් රථයේ ගමන්ගත් දෙදෙනෙකු තුවාල ලබා ඇත. තුවාලකරුවන්ගේ තත්වය බරපතළ නොවන බවත් පොලීසිය ප්‍රකාශ කර ඇත. මැදවච්චිය පොලීසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114112", "Category": null, "Parent URL": null}