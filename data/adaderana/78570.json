{"Source": "Adaderana", "Timestamp": "October 10, 2017 06:50 pm", "Headline": "සුඛෝපභෝගී රථයකින් රු. ලක්ෂ 5ක කුඩු ගෙනයද්දී  කොටුවේ", "News Content": "සුඛෝපභෝගී මෝටර් රථයකින් හෙරෝයින් පැකැට් 600ක් ප්‍රවාහනය කරමින් සිටි සැක කරුවකු කළුතර වස්කඩුව ප්‍රදේශයේදී කළුතර කොට්ඨාස විශේෂ විෂ මත්ද්‍රව්‍ය වැටලීම් ඒකකය මගින් අද(10) සවස අත්අඩංගුවට ගෙන ඇත.සැකකරු බණ්ඩාරගම කිදෙල්පිටිය පදේශයේ පදිංචි කරුවකු බව පොලිසිය පවසයි.සැකකරු මෝටර් රථයකින් හෙරෝයින් ප්‍රවාහනයේ යෙදෙන බවට කළුතර කොට්ඨාස විශේෂ විෂ මත්ද්‍රව්‍ය වැටලීම් ඒකකයට ලැබුණු තොරතුරකට අනුව විමර්ශණයේ යෙදුන එම ඒකකයේ නිලධාරීන් කළුතර වස්කඩුව පදේශයේදී මෝටර් රථය නවතා පරීක්ෂා කර ඇත. එම පරීක්ෂා කිරීමේදී මෝටර් රථයේ ඉදිරිපස අමතර ලාච්චුවක සගවා තිබී හෙරෝයින් ග්‍රැරෑම් 11යි මිලිග්‍රැරැම් 910ක් පොලිසිය සොයාගෙන ඇත. මෙම හෙරෝයින් තොගයේ වටිනාකම රැපියල් ලක්ෂ පහකට ආසන්න බව පොලිසිය පවසයි.සැකකරු රත්මලාන, අගුලාන කළුතර බේරුවල, වස්කඩුව, වාද්දුව හා ඈතගම ආදී ප්‍රදශවලට හෙරෝයින් බෙදාහරින ප්‍රධාන පෙලේ ජාවාරම් කරුවකු බව පොලිසිය අනාවරණය කරගෙන ඇත.සැකකරු මීට පෙර ද මත් කුඩු ග්‍රැරෑම් 64ක් සම්බන්ධයෙන් පානදුර පොලිසිය මගින් අත්අඩංගුවට ගෙන පානදුර මහේස්ත්‍රාත් අධිකරණයෙන් ඇප මත මුදාහැර සිටින පුද්ගලයකු බව පොලිසිය අනාවරණය කරගෙන ඇත.සැකකරු හෙට කළුතර මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=78570", "Category": null, "Parent URL": null}