{"Source": "Adaderana", "Timestamp": "May 4, 2019 03:10 pm", "Headline": "රිලව් එලවන්න පත්තු කළ රතිඤ්ඤා කරල් 3ක්", "News Content": "මාතලේ-කලල්පිටිය-වැලිකන්ද ප්‍රදේශයේ අද (04) දහවල්12.00ට පමණ ප්‍රදේශවාසීන් බියට පත්කරමින් ඇතිවූ විශාල පිපුරුම් ශබ්දය පිලිබදව පොලිසිය හා හමුදාව එක්ව අදාල ප්‍රදේශයේ සෝදිසි මෙහෙයුමක් ආරම්භ කර ඇත. වැලිකන්ද ප්‍රදේශයේ පුදගලයෙකු තම වගා බිමට පැමිණෙන රිලවුන් පලවා හැරීම සදහා අඟල් 8 ක් පමණ විෂ්කම්භය ඇති ප්ලාස්ටික් බටයකට රතිඤඤා කරල් තුනක් එයට දමා දැල්වූ බව ප්‍රකශ කර ඇතත් ඇතිවූ අධික ශබ්දය ඊට වැඩිය වෙනස්වීම නිසා මෙම මෙහෙයුම් ආරම්භය කර තිබේ. කඳු මුදුනක වැලිකන්ද ගම්මානය පිහිට තිබීම නිසා ඉන් ඇතිවූ අධික ශබ්දය උකුවෙල ප්‍රාදේශීය ලේකම් කොට්ඨාශයේ කලල්පිටිය,බෝවත්ත.,බලකඩුව ඇතුළු ගම්මාන කීපයක ජනතාව දැඩි භීතියට පතව් සිටිති. අදාල පුදගලයගෙන් මේ වනවිට පොලිසිය ප්‍රකශ සටහන් කරගනිමින් සිටියි. මාතලේ හා අලවතුගොඩ පොලිසි හා යුද හමුදාව එක්ව මෙම සෝදිසිය තවදුරටත් සිදුකරමින් සිටියි.", "URL": "https://sinhala.adaderana.lk/news.php?nid=109231", "Category": null, "Parent URL": null}