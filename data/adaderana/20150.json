{"Source": "Adaderana", "Timestamp": "November 21, 2011 01:58 pm", "Headline": "ජනපති 2012 අයවැය පාර්ලිමේන්තුවට ගෙනඑයි", "News Content": "2012 වසර සඳහා වූ අයවැය ජනාධිපති මහින්ද රාජපක්ෂ මහතා විසින් මේ වන විට පාර්ලිමේන්තුවට ඉදිරිපත් කරමින් සිටියි. අද(21) පස්වරු 2 ට පමණ පාර්ලිමේන්තුව යළි රැස්වීමෙන් අනතුරුව මුදල් අමාත්‍යවරයා වශයෙන් ජනාධිපතිවරයා විසින් අයවැය ‍යෝජනා ඉදිරිපත් කිරීම ආරම්භ කළේය. පසුගිය වසර කිහිපය තුළ රට වැදගත් ජයග්‍රහණ රැසක් අත්කර ගෙන ඇති බව එහි දී ජනාධිපතිවරයා සඳහන් කළේය. 8% ක ආර්ථික වර්ධන වේගයක් පසුගිය වසර 2 ක තුළ පවත්වාගෙන ගිය බව ජනාධිපතිවරයා පෙන්වාදුන්නේය. උද්ධමනය 5% ක තරම් අඩු මට්ටමක පවත්වාගෙන යාමට රජය සමත් වූ බව ජනාධිපති මහින්ද රාජපක්ෂ මහතා ප්‍රකාශ කළේය. රැකි රක්ෂා හිඟය 8% සිට 5 දක්වා අඩු කිරීමටත් දිළිඳු ජනගහණ ප්‍රතිශතය 15 .6% සිට 8 .9% දක්වා පහළ හෙළීමට සමත් වූ බවත් ජනාධිපතිවරයා කියා සිටියේය.", "URL": "https://sinhala.adaderana.lk/news.php?nid=20150", "Category": null, "Parent URL": null}