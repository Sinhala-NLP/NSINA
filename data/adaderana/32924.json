{"Source": "Adaderana", "Timestamp": "April 1, 2013 10:19 pm", "Headline": " නව බන්ධනාගාර කොමසාරිස් වැඩ අරඹයි", "News Content": "නව බන්ධනාගාර කොමසාරිස් ජෙනරාල්වරයා ලෙස චන්දරත්න පල්ලේගම මහතා අද (01) පත්කෙරිණි. ඒ හිටපු බන්ධනාගාර කොමසාරිස් ජෙවරාල් ප්‍රදීප් කොඩිප්පිලි මහතාගේ සේවා කාලය අවසන් වීමත් සමග හෙතෙම විශ්‍රාම යාමෙන් අනතුරුවයි. නව බන්ධනාගාර කොමසාරිස්වරයා වසර 24 ක් පුරාවට රාජ්‍ය සේවයේ නියුතු වූවෙකි. හෙතෙම වරෙක විගණන පරීක්ෂකවරයෙක් ලෙසද කටයුතු කර ති‍බේ. රාජ්‍ය ආයතන රැසක සේවය කර ඇති හෙතෙම අවසන් වරට ජාතික අධ්‍යාපන කොමිෂන් සභාවේ ලේකම්වරයා ලෙස කටයුතු කර ඇත.", "URL": "https://sinhala.adaderana.lk/news.php?nid=32924", "Category": null, "Parent URL": null}