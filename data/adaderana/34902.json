{"Source": "Adaderana", "Timestamp": "June 14, 2013 06:13 am", "Headline": " ජය ශ්‍රී ලංකාවටයි..!", "News Content": "අයි.සී.සී චැම්පියන්ස් කුසලාන ක්‍රිකට් තරඟාවලියේ ශ්‍රී ලංකාව හා එංගලන්තය අතර පැවැත්වුණු තරඟයෙන් කඩුලු 7 ක ජයග්‍රහණයක් අත්කර ගැනීමට ශ්‍රී ලංකා කණ්ඩායම සමත්විය. ඊයේ තරඟයේ කාසියේ වාසිය දිනා ගත් ශ්‍රී ලංකා කණ්ඩායම ප්‍රථමයෙන් පන්දු රැකීමට තීරණය කළ පසු පන්දුවට පහරදුන් එංගලන්ත කණ්ඩායම නියමිත පන්දුවාර 50 අවසානයේ කඩුලු 7 ට ලකුණු 293 ක් රැස්කරන ලදී. එහිදී ජොනතන් රොට් ලකුණු 77 ක්ද, ජෝරූට් ලකුණු 68 ක්ද ලබාගත් අතර ලසිත් මාලිංග, රංගන හේරත්, චමින්ද එරන්ද යන අය කඩුලු 2 බැගින් දවාගැනීමට සමත්විය. පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 47 යි පන්දු 1 ක් තුළ කඩුලු 3 ක් දැවී ලකුණු 297 ක් ලබාගෙන මෙම තරඟය ජයග්‍රහණය කරන ලදී. ලන්ඩන්හි ඕවල් ක්‍රීඩාංගණයේදී පැවති මෙම තරඟයේදී කුමාර සංගක්කාර නොදැවී ලකුණු 134 ක්ද, නුවන් කුලසේකර ලකුණු 58 ක්ද ලබාගත්හ.", "URL": "https://sinhala.adaderana.lk/news.php?nid=34902", "Category": null, "Parent URL": null}