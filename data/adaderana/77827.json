{"Source": "Adaderana", "Timestamp": "September 21, 2017 07:44 am", "Headline": "සයිටම් වහන්න අද දීප ව්‍යාප්ත වැඩ වර්ජනයක්", "News Content": "සයිටම් ආයතනය වසා දැමීම ඇතුළු කරුණු කිහිපයක් මුල් කරගනිමින් අද(21) පෙරවරු 8.00 සිට දීප ව්‍යාප්ත වැඩ වර්ජනයක නිරත වීමට වෛද්‍ය සහ අධ්‍යාපන ක්ශේෂ්ත්‍රයට සම්බන්ධ වෘත්තීය සමිති කිහිපයක් සැලසුම් කර තිබේ.රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා ප්‍රකාශ කළේ රෝගීන්ගේ අයිතිවාසිකම් ආරක්ෂා කිරීම සදහා වර්ජනය ක්‍රියාත්මක කරන බවයි.මේ අතර ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා ප්‍රකාශ කළේ ගුරුවරුන් සහ විදුහල්පතිවරුන් ද වර්ජනයට සහභාගී වන බවයි.හෙද සේවාව ඇතුළු වෘත්තීය සංගම් කිහිපයක් වර්ජනයට සහභාගී නොවන බව ප්‍රකාශයට පත් කර තිබේ.මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේ වැඩ වර්ජනයට සහභාගී නොවන බවයි.", "URL": "https://sinhala.adaderana.lk/news.php?nid=77827", "Category": null, "Parent URL": null}