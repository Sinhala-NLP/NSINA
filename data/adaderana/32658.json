{"Source": "Adaderana", "Timestamp": "March 23, 2013 09:33 am", "Headline": " සිග්නල් ශී‍්‍ර ලංකා දන්ත වෛද්‍ය සංගමය හා අත්වැල් බැඳගනී ", "News Content": "සීඝ‍්‍රයෙන් ව්‍යාප්ත වන පාරිභෝගික භාණ්ඩ නිෂ්පාදන රැසක බෙදාහැරීමේ නියෝජිතයින් වන යුනිලීවර් සමාගමේ මුඛ සෞඛ්‍ය නිෂ්පාදනය වන සිග්නල්, ශී‍්‍ර ලංකා දන්ත වෛද්‍ය සංගමයේ 80වැනි වාර්ෂික විද්‍යාත්මක සැසිවාරය SLDA 80 JIC සඳහා ප‍්‍රධාන අනුග‍්‍රාහකත්වය සැපයීමට එක් වෙයි. සමුළුව ජුනි මස 28, 29 හා 30 යන දිනවල කොළඹ බණ්ඩාරනායක ජාත්‍යන්තර සම්මන්ත‍්‍රණ ශාලාවේ දී පැවැත්වීමට කටයුතු සංවිධානය කර තිබේ. ලෝක දන්ත වෛද්‍ය සංගමයේ (FDI) නියෝජිතයින් ද ඊට සහභාගි වීමට නියමිත අතර එම සංගමය හා ශී‍්‍ර ලංකා දන්ත වෛද්‍ය සංගමය (SLDA) එක්ව සමුළුවක් පවත්වනු ලබන පළමු අවස්ථාව ලෙසද මෙය සැලකේ. සමුළුව සඳහා ගුවන් ගමන් සහකරු ලෙස ශී‍්‍ර ලංකන් ගුවන් සමාගම කටයුතු කරනු ලබන අතර සමුළුව සඳහා සංස්කෘතික අංග ඉදිරිපත් කිරීම සඳහා ප‍්‍රදර්ශන හා සම්මේලන මධ්‍යස්ථානය එක්ව සිටියි. සම්මේලනය 1000කට වැඩි පිරිසකගේ සහභාගිත්වයෙන් පැවැත්වෙන එම සමුළුවට දේශිය මෙන්ම විදේශිය වශයෙන් කීර්තිමත් දේශකයින් විසින් පවත්වනු ලබන මුඛ සෞඛ්‍ය රැක ගැනීම සඳහා ඉහවල් වන දේශන මාලාවක් ද ඇතුළත්ව පවතියි. මෙවර එම සමුළුවෙහි තේමාව වී තිබෙන්නේ ‘‘ දන්ත හා මුඛ සෞඛ්‍ය සඳහා පවතින අභියෝග” යන්නයි. විද්‍යාත්මක සැසිවාරයේ දී දත් නැවත රෝපණය, ස්ථිර ප‍්‍රතිස්ථාපන, සෞන්දර්යාත්මක දන්ත වෛද්‍ය විද්‍යාව, Endodontic, දන්ත චිකිත්සාව, සෙරමික් හා සුළු පරිමාණ මුඛ ශල්‍යකර්ම යන කරුණු පිළිබ`දව අවධානය යොමු කරනු ලබයි. සමුළුව පිළිබඳ අදහස් දක්වමින් යුනිලීවර් ශී‍්‍ර ලංකා සමාගමේ වෙළඳනාම අධ්‍යක්ෂ අසංග රණසිංහ මහතා සඳහන් කළේ ‘‘ ලොව අංක එකේ දන්තාලේප හා දත් බුරුසු නිෂ්පාදනයේ ප‍්‍රමුඛයින් බවට යුනිලීවර් සමාගම පත්ව සිටිනවා. පර්යේෂණ සිදු කරමින් ජනතාවට වඩාත් යෝග්‍ය දේ ලබා දීමටත් ඔවුන් වෙනුවෙන් වඩාත් සුදුසු දේ ලබා දෙමින් සමාජ සංවර්ධනයට අවශ්‍ය දායකත්වය ලබාදීම අරමුණු කරගත් ජාත්‍යන්තර සමාගමක් ලෙසද යුනිලීවර් සමාගම කටයුතු කරනු ලබයි. මෙරට අංක එකේ මුඛ සෞඛ්‍ය නිෂ්පාදන වෙළඳපළට ඉදිරිපත් කරමින් පාරිභෝගික ජනතාවගේ මුඛ සෞඛ්‍ය අවශ්‍යතා සපුරාලමින් ශී‍්‍ර ලාංකික සිනහව සුරැකීම අපගේ අරමුණයි. ශී‍්‍ර ලංකා දන්ත වෛද්‍ය සංගමය හා සිග්නල් නාමය එක්ව මැයි මස 15 වන දින සිට ජුනි මස 15 වන දින දක්වා මුඛ සෞඛ්‍ය මාසයක් නම් කිරීමට ද කටයුතු කර තිබෙනවා. මෙම සහයෝගිතාවයත් සමග අප පාසල් සිසුන් හා පාරිභෝගික ජනතාව ඉලක්ක කර ගත් මුඛ සෞඛ්‍ය සුරැකීමේ දැනුවත් කිරීම් සඳහා විවිධ වැඩසටහන් ද කි‍්‍රයාත්මක කරමින් සිටිනවා.’’ යනුවෙනි. ඉදිරියේ දී පැවැත්වීමට නියමිත එම සම්මේලනය පිළිබඳ අදහස් දක්වමින් ශී‍්‍ර ලංකා දන්ත වෛද්‍ය සංගමයේ සභාපති වෛද්‍ය සුරේෂ් ශන්මුගනාදන් මහතා ‘‘ ශී‍්‍ර ලංකා දන්ත වෛද්‍ය සංගමය, ලෝක දන්ත වෛද්‍ය සංවිධානය සමග එක්ව ජාත්‍යන්තර සමුළුවක් පවත්වනු ලබන්නේ පළමුවැනි වරටයි. සමුළුවට සහභාගි වන දෙස් විදෙස් විශේෂඥයින්ගේ සහභාගිත්වයෙන් දේශන, සම්මන්ත‍්‍රණ හා වැඩමුළු පැවැත්වීමට කටයුතු යොදා තිබෙනවා. වසර ගණනාවක සිට අඛණ්ඩව මෙම කර්තව්‍ය ස`දහා යුනිලීවර් සමාගම ලබාදෙන සහයෝගය වෙනුවෙන් කෘතඥතාවය ප‍්‍රකාශ කිරීමට මා මෙය අවස්ථාවක් කර ගන්නා අතරම අප දෙපාර්ශවයෙහිම සහයෝගිතාවයෙන් කි‍්‍රයාත්මක පාසල් හා දන්ත වෛද්‍යවරුන් ඉලක්ක කරගත් දැනුවත් කිරීමේ වැඩසටහන් පිළිබ`දව සිහිපත් කරනු ලබන්නේද ඉතාමත් සතුටිනි’’ යනුවෙන් ප‍්‍රකාශ කරන ලදී. වෛද්‍ය සුරේෂ් මහතා, සමුළුව ස`දහා දක්වන දායකත්වය වෙනුවෙන් ශී‍්‍ර ලංකන් ගුවන් සමාගමට මෙන්ම ප‍්‍රදර්ශන හා සම්මේලන මධ්‍යස්ථානයට හද පිරි කෘතඥතාවය පළ කළේය. යුනිලීවර් සමාගමේ මුඛ සෞඛ්‍ය නිෂ්පාදන මෙරට ජනතාව තුළ යහපත් මුඛ සෞඛ්‍ය රැකවරණ පුරුදු පුහුණු කිරීමේ කර්තව්‍යය ස`දහා පෙරමුණ ගෙන කටයුතු කි‍්‍රයාත්මක වේ. යුනිලීවර් සමාගමට අයත් සියලූ මුඛ සෞඛ්‍ය රැකවරණ නිෂ්පාදන ලෝක දන්ත වෛද්‍ය සංවිධානයේ (FDI) සහ ජාත්‍යන්තර දන්ත පර්යේෂණ සංවිධානය අනුමැතිය හා නිර්දේශ අනුව නිෂ්පාදන කරනු ලබයි.", "URL": "https://sinhala.adaderana.lk/news.php?nid=32658", "Category": null, "Parent URL": null}