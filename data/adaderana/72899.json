{"Source": "Adaderana", "Timestamp": "May 6, 2017 09:14 pm", "Headline": "ආණ්ඩුවක් බිද දැමීමට වෘත්තිය සමිතිවලට හැකියාවක් නෑ", "News Content": "ජනතා වරමක් ලබාදුන් ආණ්ඩුවක් බිද දැමීමට වෘත්තිය සමිතිවලට හැකියාව නොමැති බව අග්‍රමාත්‍ය රනිල් වික්‍රමසිංහ මහතා පවසයි.අග්‍රමාත්‍යවරයා පෙන්වා දෙන්නේ සාකච්ඡා මාර්ගයෙන් ගැටළු විසදා ගැනීමට ඉදිරිපත් නොවී ආණ්ඩු පෙරලීමට ක්‍රියාකරන වෘත්තිය සමිතිවලට එරෙහිව තදින් ක්‍රියාත්මක වන බවය.බදුල්ල දිස්ත්‍රීක්කයේ එක්සත් ජාතික පක්ෂ ක්‍රියාකාරින්ගේ හමුවක එක්වෙමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කළේය.මේ අතර පටු අරමුණු වෙනුවෙන් ක්‍රියාත්මක වෘත්තිය සමිතිවලට මෙරට අධ්‍යපනය පිළිබඳ තීරණ ගැනීමට ඉඩ ලබාදිය නොහැකි බව පාර්මේන්තු මන්ත්‍රී ආශු මාරසිංහ මහතා පවසයි.ඇතැම් වෘත්තිය සමිති නියෝජිතයින්ගේ ක්‍රියාකාරකම් සම්බන්ධයෙන් බත්තරමුල්ල ප්‍රදේශයේ පැවැති උත්සවයකදී මන්ත්‍රීවරයා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=72899", "Category": null, "Parent URL": null}