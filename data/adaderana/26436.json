{"Source": "Adaderana", "Timestamp": "August 9, 2012 11:53 am", "Headline": " මරණ දඬුවම නියම වූ නිසා ‍‍ගෙල කපාගෙන මැරෙන්න තීරණය කරලා", "News Content": "නුවරඑළිය මහාධිකරණය විසින් මරණීය දණ්ඩණය නියම වූ පුද්ගලයෙකු අධිකරණය තුළදීම සිය ගෙල බ්ලේඩ් තලයකින් කපාගැනීම නිසා තුවාල ලබා රෝහල් ගත කර තිබේ. 2006 වසරේදී හැටන්-වනරාජවත්ත,පහල කොටස ප්‍රදේශයේදී රාමදාස් ලිංගේෂ්වරී නමැති කාන්තාව ගිනි තබා ඝාතනය කිරීමේ චෝදනාවට වරදකරු වූ ඇගේ සැමියා බව කියන පුද්ගලයාට අද(09)නුවරඑළිය මහාධිකරණ විනිසුරු එම්.එම්.ඒ ගෆූර් මහතා විසින් මරණීය දණ්ඩණය නියම කර ඇති බව අධිකරණ ප්‍රකාශකයෙක් සඳහන් කළේය. අදාළ තීන්දුව ප්‍රකාශයට පත්කිරීමත් සමග මෙම පුද්ගලයා අධිකරණය තුළදීම සිය ගෙල කපාගෙන ඇති බවත්,එකෙණෙහිම ක්‍රියාත්මක වූ පොලීසිය මෙම පුද්ගලයා රෝහල් ගත කිරීමට පියවර ගත් බවත් සඳහන්ය.", "URL": "https://sinhala.adaderana.lk/news.php?nid=26436", "Category": null, "Parent URL": null}