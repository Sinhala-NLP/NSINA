{"Source": "Adaderana", "Timestamp": "January 19, 2017 01:47 pm", "Headline": " ලෝටස් පාර තාවකාලිකව වැසෙයි", "News Content": "අන්තර් සමාගම් සේවක සංගමයේ විරෝධතා පාගමනක් හේතුවෙන් කොළඹ කොටුව ලෝටස් මාර්ගය තාවකාලිකව වසා දමා තිබේ.මේ හේතුවෙන් ඒ අවට මාර්ගයේ දැඩි රථ වාහන තදබදයක් ඇති බවද අද දෙරණ වාර්තාකරු පවසයි.එමෙන්ම කොළඹ කොටුව, බැංකු මාවතද තාවකාලිකව වසා දමා තිබේ.ඒ හේතුවෙන් කොළඹට ඇතුළුවීම සඳහා ජනාධිපති මාවත හා බාරෝන් ජයතිලක මාවත භාවිත කරන ලෙසත්, කොළඹින් පිටවීම සඳහා කොම්පඤ්ඤවීදිය මාර්ගය භාවිත කරන ලෙසත් පොලීසිය පවසයි.එමෙන්ම හැකිතාක් කොළඹ - කොටුව මාර්ගය මඟහැර බේස්ලයින් පාර, මරදාන සහ බොරැල්ල යන මාර්ග භාවිත කරන ලෙසත් පොලීසිය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=68293", "Category": null, "Parent URL": null}