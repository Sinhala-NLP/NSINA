{"Source": "Adaderana", "Timestamp": "October 19, 2018 10:47 am", "Headline": "අදත් වතුකම්කරුවෝ පාරේ", "News Content": "තම දෛනික මූලික වැටුප රු 1000 දක්වා වැඩි කරන ලෙස බලකරමින් නොර්වුඩ් ප්‍රදේශයේ වතු කිහිපයක වතු කම්කරුවන් නොර්වුඩ් මස්කෙලිය ප්‍රධාන මාර්ගයේ අයර්බි මංසන්ධියට පිවිස අද (19) උදැසන උද්ඝෝෂන පැවැත් වු බව අද දෙරණ වාර්තාකරු පවසයි. ප්‍රධාන මාර්ගයට පිවිසි වතු කම්කරුවන් කළු කොඩි ඔසවමින් වතු සමාගම්වලට එරෙහිව සිය විරෝධය දක්වනු ලැබුවේය. වතු කම්කරුවන්ගේ වැටුප් වැඩි කිරිම සම්බන්ධයෙන් වතු හාම්පුතුන්ගේ සංගමය හා වතු එකාබද්ධ වෘත්තිය සමිති අතර ඉකුත් වෙනිදා (15) පැවති සාකච්ඡවත් එකගතාවයකින් තොරව අවසන් වි තිබුණි. වතු කම්කරුවන්ට දැනට දිනකට ගෙවන මූලික වැටුප රු 530 සිට රු 600 දක්වා වැඩි කර සියළුම දිමනා සමග වතු කම්කරුවෙකුගේ දිනක වැටුප රු 940 දක්වා වැඩි කිරිමට අවසන්වරට පැවති සාකච්ඡාවේදි වතු හාම්පුතුන්ගේ සංගමය වතු එකාබද්ධ වෘත්තිය සමිති වෙත යෝජනාවක් ඉදිරිපත් කර තිබුණි. එම යෝජනාව ප්‍රතික්ෂේප කරමින් වතු එකාබද්ධ වෘත්තිය සමිති වතු හාම්පුතුන්ගේ සංගමයට අවධාරණය කර ඇත්තේ වතු කම්කරුවෙකුගේ මුලික වැටුප රු 1000 දක්වා වැඩි කරන ලෙසත් එසේ වැඩි නොකල හොත් වතුකරය පුරා දැඩි වෘත්තිය සමිති ක්‍රියාමාර්ගවලට එළඹෙන බවයි. වතු අධිකාරිවරුන් අවධාරණය කර සිටින්නේ ලෝක වෙළඳපොළේ ශ්‍රි ලංකාවේ තේ වලට පවතින අභියෝගත් කේ කිලෝවක් නිෂ්පාදනයට වැයවන පිරිවරයත් හමුවේ වතුකම්කරුවෙකුගේ දෛනික මූලික වැටුප රු 1000 දක්වා වැඩි කිරීමට නොහැති බවයි.", "URL": "https://sinhala.adaderana.lk/news.php?nid=97906", "Category": null, "Parent URL": null}