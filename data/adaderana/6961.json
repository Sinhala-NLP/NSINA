{"Source": "Adaderana", "Timestamp": "February 27, 2010 08:15 am", "Headline": "ශ්‍රී ලංකා නිලධාරීන් තිමෝරයේ සංචාරයක", "News Content": "යුද්ධයෙන් පසුව ගොඩනැගෙන රටක් ලෙස සැලකෙන තිමෝරයේ ඉඩම් අයිතීන් පිළිබඳ ගැටලු හැදෑරීමට මෙරට රාජ්‍ය නිලධාරින් පිරිසක් තිමෝරයේ සංචාරයක නිරත වෙයි. ශ්‍රි ලංකාවේ යුද ගැටුම් පැවති ප‍්‍රදේශවල ඉඩම් අයිතිය පිලිබද ගැටලු විසදීමට මෙමගින් සහය ලබා ගැනීමට අපේක්ෂිතය. පශ්චාත් ගැටුම් පරිසරයක ඉඩම් භුක්තිය සහ අයි‍තියේ සුරක්ෂිතතාව මෙන්ම මුල් අයිතිකරුවන් නොවු අය ඉඩම් වල පදිංචි වීම ආදී ගැටලු පිළිබඳ මෙම අධ්‍යයන චාරිකාවේ මෙරට රාජ්‍ය නිලධාරීන්ගේ අවධානය යොමු වනු ඇත. මධ්‍යම රජයේ සහ පළාත් සභා අමාත්‍යාංශවල නිලධාරීන් 13 ‍ක් මෙම චාරිකාවට සහභාගි වී සිටියි. අමෙරිකානු තානාපති කාර්යාලයේ අනුග්‍රහය මත එම සංචාරය සංවිධානය කර ඇති බව සදහන්ය.", "URL": "https://sinhala.adaderana.lk/news.php?nid=6961", "Category": null, "Parent URL": null}