{"Source": "Adaderana", "Timestamp": "March 31, 2018 12:29 pm", "Headline": " පරණ දුම්රිය මැදිරි අලුත්වැඩියා කර ධාවනයට එක් කරයි ", "News Content": "දුම්රිය දෙපාර්තමේන්තුව පෞද්ගලික අංශය සමඟ ඒකාබද්ධව ධාවනයට නුසුදුසු තත්ත්වයේ පැවැති දුම්රිය මැදිරි අලුත්වැඩියා කර ධාවනයට එක් කර තිබේ. එහි පළමු අදියර යටතේ දුම්රිය මැදිරි 09ක් ධාවනයට එක් කරන බව දුම්රිය සාමාන්‍යාධි අධිකාරී එස්. අබේවික්‍රම මහතා සඳහන් කළේය. ප්‍රවාහන අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් අද පෙරවරුවේ අලුත්වැඩියා කරනු ලැබූ මැදිරි සහිත දුම්රියක් කොළඹ කොටුවේ සිට රාගම බලා ධාවනය වුණි. මීට අමතරව කොළඹ - මහනුවර, මහනුවර - මාතර දක්වා එම දුම්රිය මැදිරි ධාවනයට එක් කරන බව දුම්රිය සාමාන්‍යාධිකාරිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=86652", "Category": null, "Parent URL": null}