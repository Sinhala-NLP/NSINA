{"Source": "Adaderana", "Timestamp": "September 9, 2015 09:10 am", "Headline": "ඌරුබොක්කේ සිසුන්ට බඹර ප්‍රහාරයක්", "News Content": "ඌරුබොක්ක, කිරිලිපන මහාවිද්‍යාලයේ සිසුන් පිරිසකට බඹර ප්‍රහාරයක් එල්ල වී තිබේ.සිසුන් 12 දෙනෙකු හා සිසුවියන් 05 දෙනෙකුට අමතරව ගුරුවරියක්ද බඹර ප්‍රහාරයට ලක්ව ඌරුබොක්ක හා තිහගොඩ රෝහල්වලට ඇතුළත් කර ඇති බව පොලීසිය පැවසුවේය.මේ අතර නානුඔය සමර්සෙට් වතුයායේ සේවයේ නියුතු පිරිසකටද බඹර ප්‍රහාරයක් එල්ල වී ඇත.එහිදී කාන්තාවන් 15 දෙනෙකු හා පිරිමි පුද්ගලයන් 03ක් තුවාල ලබා තිබෙන බව සඳහන්ය.සමර්සෙට් වතුයායේ වෛද්‍ය නිලධාරීවරයා විසින් මූලික ප්‍රතිකාර ලබාදී, ඉන් 7 දෙනෙකු වැඩිදුර ප්‍රතිකාර සඳහා නුවරඑළිය මහ රෝහලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=53757", "Category": null, "Parent URL": null}