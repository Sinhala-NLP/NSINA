{"Source": "Adaderana", "Timestamp": "May 18, 2016 03:31 pm", "Headline": "කැලණි ග‍ඟේ ජල මට්ටම වැඩිවෙයි - විල්පත්තුවත් වැහෙයි", "News Content": "කැලණි ග‍ඟේ ජල මට්ටම මේවන විට ක්‍රමයෙන් වැඩිවෙමින් පවතින බැවින් ගඟ දෙපස පදිංචිව සිටින ජනතාවට වඩාත් අවධානයෙන් සිටින ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරයි.පහත් බිම් ආශ්‍රිතව ජීවත් වන ජනතාව මේ ගැන සැලකිලිමත් වී ආරක්ෂිත ස්ථාන කරා යොමුවීම වැදගත් බවද එම මධ්‍යස්ථානය පෙන්වාදෙයි.‍ෙම් අතර පවතින අයහපත් කාලගුණික තත්ත්වය හේතුවෙන් විලපත්තුව ජාතික උද්‍යානය ලබන 25 වැනිදා දක්වා වසා තැබීමට වනජීවි සංරක්ෂණ දෙපාර්තමේන්තුව තීරණය කර තිබේ. වනජීවි අධ්‍යක්ෂ ජනරාල් සුමිත් පිලපිටිය මහතා සඳහන් කළේ උද්‍යානය තුළ සහ ඉන් පිටත ප්‍රධාන මාර්ග ඇතුළු බොහෝ ප්‍රදේශයක් ජලයෙන් යටවී ඇති බවයි.විලපත්තු ජාතික උද්‍යානය වසා තැබෙන කාලය තුළ එහි සංචාරක නිවාස වෙන්කර ඇති සංචාරකයන් සඳහා උද්‍යානය යළි විවෘත කිරීමෙන් පසු වෙනත් දිනයක් ලබාගත හැකි බව සුමිත් පිලපිටිය මහතා සඳහන් කළේය.පවතින අයහපත් කාලගුණය හේතුවෙන් සංචාරකයන්ගේ ආරක්ෂාව පිළිබඳ සැලකිළිමත් වෙමින් වනජීවි සංරක්ෂණ දෙපාර්තමේන්තුව විලපත්තු ජාතික උද්‍යානය මේ මස 25 තෙක් වසා තැබුණද සෙසු උද්‍යාන සංචාරකයින් සඳහා විවෘතය.", "URL": "https://sinhala.adaderana.lk/news.php?nid=60258", "Category": null, "Parent URL": null}