{"Source": "Adaderana", "Timestamp": "January 27, 2018 09:08 pm", "Headline": "මැතිවරණ  නීති රීති උල්ලංඝණය කළ 310ක් අත්අඩංගුවට", "News Content": "මැතිවරණ නීති රීති උල්ලංඝණය කිරීම් සහ මැතිවරණ පැමිණිලිවලට අදාළව පුද්ගලයින් 310 දෙනෙකු අත්අඩංගුවට ගෙන ඇති බව පොලිස් මූලස්ථානය පවසයි. අත්අඩංගුවට ගත් පුද්ගලයින් අතර මෙවර පළාත් පාලන ආයතන ඡන්ද විමසීමට තරඟ කරන අපේක්ෂකයින් 37 දෙනෙකු ද සිටින බව පොලිස් මූලස්ථානය සඳහන් කළේය. මැතිවරණ නීති රීති උල්ලංඝණය කිරීම් සහ මැතිවරණ පැමිණිලිවලට අදාළව පැමිණිලි 413ක් පසුගිය දෙසැම්බර් මස 09 වනදා සිට මේ දක්වා කාලය තුළ ලැබී තිබේ. ඉන් පැමිණිලි 115ක් මැතිවරණ නීති රීති උල්ලංඝණය කිරීම් වන අතර සෙසු පැමිණිලි 298 මැතිවරණයට අදාළ වෙනත් පැමිණිලි බව පොලිස් මූලස්ථානය සඳහන් කළේය. ගතවූ පැය 24 තුළදී පැමිණිලි 20ක් ලැබී ඇති අතර ඊට අදාළව පුද්ගලයින් 05 දෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=83641", "Category": null, "Parent URL": null}