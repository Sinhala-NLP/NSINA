{"Source": "Adaderana", "Timestamp": "January 2, 2011 09:05 am", "Headline": "මෙරට දෙමළ ජනයා තමිල්නාඩු මහඇමතිගේ පක්ෂයට එරෙහි විය යුතුයි", "News Content": "ශ්‍රී ලංකාවේ දෙමළ ජනතාව තමිල්නාඩු මහඇමතිවරයාගේ පක්ෂයට එරෙහිව ක්‍රියාත්මක විය යුතු බව එරට එම්. ඩී. එම්. කේ පක්ෂයේ නායක වයිකෝ පවසයි. තමිල්නාඩු මහඇමතිවරයා සහ ඔහුගේ ඩී. එම්. කේ පක්ෂය ශ්‍රී ලංකාවේ දෙමළ ජනතාව වෙනුවෙන් කිසිදු කාර්යයක් ඉටු කර නොමැති බවට ඔහු චෝදනා කරයි. ඉන්දියාවේ තමිල්නාඩුවෙහි පැවති ජනහමුවක දී ඔහු මේ බව ප්‍රකාශ කර තිබේ. ශ්‍රී ලංකාවේ එල්. ටී. ටී. ඊ යට එරෙහි සටනේ දී එය වැළැක්වීම සඳහා තමිල්නාඩු මහ ඇමති එම් කරුණානිධිගේ පක්ෂය ප්‍රමාණවත් කාර්යය භාරයක් ඉටු කර නොමැති බව එහි දී ඔහු වැඩිදුරටත් ප්‍රකාශ කර ඇත. දෙමළ ඩයස්පෝරාව ද තමිල්නාඩු මහ ඇමතිවරයාගේ මෙම ක්‍රියාකලාපයට එරෙහිව නැගී සිටිය යුතු බව වයිකෝ පවසයි.", "URL": "https://sinhala.adaderana.lk/news.php?nid=13208", "Category": null, "Parent URL": null}