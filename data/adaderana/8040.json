{"Source": "Adaderana", "Timestamp": "April 27, 2010 01:38 pm", "Headline": "යාපනය තොරතුරු තාක්ෂණයෙන් සවිබලගැන්වෙයි", "News Content": "යාපනය ජනතාවගේ ජීවිත තොරතුරු හා සන්නිවේදන තාක්ෂණයෙන් සවිබල ගැන්වීම පිළිබදව ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ (ICTA) අවධානය යොමුවී තිබේ. මෙහි එක් පියවරක් වශයෙන් යාපනය පුස්තකාලයේදී තොරතුරු හා සන්නිවේදන තාක්ෂණය පිළිබද වැඩමුළුවක් සහ ප්‍රදර්ශනයක් පැවැත්වීමට නියෝජිතායතනය පියවර ගෙන ඇත. තරුණ තරුණියන් පාසැල් ශිෂ්‍ය ශිෂ්‍යාවන් ගොවි ජනතාව ඇතුළු සියලු ප්‍රජාවන්ට සුදුසු පරිදි මෙහිදී වැඩමුළු පැවැත්වෙන බව නියෝජිතායතනය සදහන් කරයි. ජන ජීවිත පහසු කරලීම සදහා තොරතුරු සන්නිවේදන තාක්ෂණය යොදා ගනිමින් කර තිබෙන පරිගණක මුදුකාංග මෙන්ම තොරතුරු තාක්ෂණ මෙවලම් මෙම ප්‍රදර්ශනයේදී ජනතාවට අවස්ථාව උදා වී තිබේ. මැයි මස පස් වෙනිදා වැඩමුළුව සහ මැයි මස හය වෙනිදා ප්‍රදර්ශනය පැවැත්වෙනු ඇත.", "URL": "https://sinhala.adaderana.lk/news.php?nid=8040", "Category": null, "Parent URL": null}