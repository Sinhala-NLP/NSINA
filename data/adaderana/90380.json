{"Source": "Adaderana", "Timestamp": "June 5, 2018 01:12 pm", "Headline": "ඒකාබද්ධයේ පාර්ලිමේන්තු කණ්ඩායම් රැස්වීමක් හිටපු ජනාධිපතිගේ ප්‍රධානත්වයෙන්", "News Content": "ඒකාබද්ධ විපක්ෂයේ පාර්ලිමේන්තු කණ්ඩායම් රැස්වීම මේ වන විට පාර්ලිමේන්තු සංකීර්ණයේදී පැවැත්වෙයි. ඒ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්ය. පෙරවරු 11.00 ට පමණ මෙම රැස්වීම ආරම්භ වූ අතර මේ සඳහා ඒකාබද්ධ විපක්ෂය නියෝජනය කරන සියළු මන්ත්‍රීවරුන් එක්ව සිටි බව වාර්තා වෙයි. මේ අතර පක්ෂ නායක රැස්වීමක් මීට සුළු මොහොතකට පෙර පාර්ලිමේන්තුවේදී ආරම්භ වුණි. කථානායක කරූ ජයසූරිය මහතාගේ ප්‍රධානත්වයෙන් ආරම්භ වූ මෙම පක්ෂ නායක රැස්වීමට පාර්ලිමේන්තුවේ සියළු පක්ෂ නියෝජනය කරන නියෝජිතයින් එක්ව සිටින බව සඳහන්ය. මෙහිදී ඉදිරි සතියේ පාර්ලිමේන්තු කටයුතු පිළිබඳව වැඩි අවධානයක් යොමු කෙරෙනු ඇත. එමෙන්ම අද(05) දිනයේ නියෝජ්‍ය කථානායකවරයෙකු තෝරා පත් කර ගැනීමට නියමිත අතර ඒ සම්බන්ධයෙන්ද මෙහිදී සාකච්ඡා කෙරෙන බව සඳහන්ය.", "URL": "https://sinhala.adaderana.lk/news.php?nid=90380", "Category": null, "Parent URL": null}