{"Source": "Adaderana", "Timestamp": "October 2, 2018 07:15 pm", "Headline": "අද රෑ වන තෙක් කොළඹට ජලය අඩුවෙන්", "News Content": "හදිසි නඩත්තු කටයුත්තක් හේතුවෙන් කොළඹ මහනගර සභා බල ප්‍රදේශයට අඩු පීඩනයක් යටතේ ජලය සැපයෙන බව ජාතික ජල සම්පාදන හා ජලාපවහන මණ්ඩලය පවසයි. අද(02) දහවල් කාලයේ සිට කොළඹ මහනගර සභා බල ප්‍රදේශයට මෙලෙස අඩු පීඩන තත්ත්වයක් යටතේ ජලය සැපයීම සිදුවන අතර මෙම තත්ත්වය රාත්‍රී 10.00 පමණ වන තෙක් පැවතිය හැකි බවද එම මණ්ඩලය සඳහන් කළේය. කොළඹ ප්‍රදේශයට ජලය සැපයෙන අඹතලේ ජල පවිත්‍රාගාරයේ හදිසි නඩත්තු කටයුත්තක් හේතුවෙන් මෙම තත්ත්වය උද්ගත වී තිබේ. ඒ අනුව මේ වනවිට මෙහි අළුත්වැඩියා කටයුතු ආරම්භ කර ඇති බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=97072", "Category": null, "Parent URL": null}