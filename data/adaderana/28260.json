{"Source": "Adaderana", "Timestamp": "October 13, 2012 10:52 pm", "Headline": "බොරැල්ලේ හා මැද කොළඹ ඩෙංගුවා සොයයි", "News Content": "අනිද්දා (15) දිනයේ දී බොරැල්ල සහ මැද කොළඹ කොට්ඨාසවල විශේෂ ඩෙංගු මර්දන වැඩසටහනක් ක‍්‍රියාත්මක කිරීමට කටයුතු යොදා තිබේ. කොළඹ මහනගර සභාවේ ජන සෞඛ්‍ය දෙපාර්තමේන්තුව මඟින් මෙම වැඩපිළිවෙළ ක‍්‍රියාවට නන්වන බව සඳහන්ය. පළාත් පාලන හා පළාත් සභා අමාත්‍යංශය මගින් පළාත් පාලන සතියක් ක‍්‍රියාවට නන්වා ඇති අතර එයට සමගාමීව මෙම වැඩපිළිවෙළ ක‍්‍රියාවට නන්වා ඇති බව එම දෙපාර්තමේන්තුව සඳහන් කළේය. මෙම වැඩසටහන සඳහා සෞඛ්‍ය කාර්යය මණ්ඩලය සහ ස්වේච්ඡා සේවක සේවිකාවන් 400 ක් පමණ සහභාගි වීමට නියමිත බව ජන සෞඛ්‍ය දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=28260", "Category": null, "Parent URL": null}