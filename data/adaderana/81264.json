{"Source": "Adaderana", "Timestamp": "December 9, 2017 03:36 pm", "Headline": "පකිස්ථානයෙන් ඇමරිකාවට රතු එළියක් ", "News Content": "නීති විරෝධී ලෙස සිය ගුවන් සීමාව තුළට ඇතුළු වන අමෙරිකානු ඩ්‍රෝන් යානා වෙඩි තබා බිම හෙළීමට කටයුතු කරන බව පාකිස්ථාන ගුවන් හමුදාව පවසයි. පාකිස්ථාන ගුවන් හමුදාපති එයාර් චීෆ් මාෂල් සොහාලි අමන් විසින් මෙම නියෝගය සිදුකර ඇති බවයි විදෙස් මාධ්‍ය වාර්තා කළේය. ඔහු පවසන්නේ අමෙරිකානු ඩ්‍රෝන් යානා වලට අමතරව නීති විරෝධී ලෙස ඇතුළු වන අනෙකුත් ඩ්‍රෝන් යානා ද බිම හෙලීමට කටයුතු කරන බවයි. යුධමය වාතාවරණයන් පවතින ආසියානු රටවල සාමාන්‍ය වැසියන් ඝාතනය ඉහළ යාමට හේතූ වී ඇත්තේ ඩ්‍රෝන් යානා බව ද පාකිස්ථාන ගුවන් හමුදාපතිවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=81264", "Category": null, "Parent URL": null}