{"Source": "Adaderana", "Timestamp": "March 20, 2018 06:33 pm", "Headline": "ඇමති පාඨලීගෙන් කැබිනට්ටුවට සංදේශයක් ", "News Content": "රජයේ ස්ථාවරත්වය සහ රටේ අනාගතය සම්බන්ධයෙන් අමාත්‍ය පාඨලී චම්පික රණවක මහතා අමාත්‍ය මණ්ඩල සංදේශයක් ඉදිරිපත් කර තිබේ. අමාත්‍ය මණ්ඩල රැස්වීම අද(20) පෙරවරුවේ ජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන මහතාගේ සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද රැස්විය. එහිදි පාඨලී චම්පික රණවක අමාත්‍යවරයා අදාල සංදේශය ඉදිරිපත් කරමින් කරුණු ඉදිරිපත් කර ඇති අතර ඒ සම්බන්ධයෙන් සෞඛ්‍ය අමාත්‍ය රාජිත සේනාරත්න මහතා ද අදහස් පල කල බව අමාත්‍ය මණ්ඩල රැස්වීමෙන් අනතුරුව මාධ්‍ය වෙත අදහස් දක්වමින් අමාත්‍ය රවුෆ් හකීම් මහතා සඳහන් කළේය. අමාත්‍ය මණ්ඩල රැස්වීමෙන් අනතුරුව මාධ්‍ය වෙත අමාත්‍ය සජිත් ප්‍රේමදාස මහතා ද අදහස් පළ කළේය.", "URL": "https://sinhala.adaderana.lk/news.php?nid=86017", "Category": null, "Parent URL": null}