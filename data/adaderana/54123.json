{"Source": "Adaderana", "Timestamp": "September 28, 2015 10:23 am", "Headline": "ඉන්දීය ඛනිජ තෙල් මධ්‍යස්ථානයකට ලංකාවේ දොර ඇරෙයිද?", "News Content": "තෙල් පිරිපහදුවකින් හා විදුලිබලාගාරයකින් යුතු ප්‍රථම විදේශීය ඛනිජ තෙල් මධ්‍යස්ථානය ශ්‍රී ලංකාවේ ස්ථාපිත කිරීමට ඉන්දියාව සැලසුම් කර ඇති බව ඉන්දීය පුවත් උපුටා දක්වයි.මෙලෙස රටින් පිටත දැවැන්ත ආයෝජනයක් කිරීමට ඉන්දියාව පෙළඹී ඇති බව 'ද ටෙලිග්‍රාප් ඉන්දියා'වාර්තා කරයි.මෙම ව්‍යාපෘතිය පිළිබඳ සාකච්ඡා කිරීමට ජාතික තාප බල සංස්ථාව (NTPC) ඇතුළත් ඉන්දීය තෙල් සංස්ථාව හා විදුලිබල අමාත්‍යංශය නියෝජනය කරමින් නියෝජිත පිරිසක් නුදුරේදීම ශ්‍රී ලංකාවට පැමිණීමට නියමිත බව සඳහන්ය.2016 මැයි-ජූනි මස අත්සන් කිරීමට නියමිත ඉන්දු-ලංකා ආර්ථික තාක්ෂණික ගිවිසුමට පෙරාතුව රටවල් දෙකටම මෙම ව්‍යාපෘතිය ආරම්භ කිරීමට අවශ්‍යතාව ඇති බව කියැවෙයි.", "URL": "https://sinhala.adaderana.lk/news.php?nid=54123", "Category": null, "Parent URL": null}