{"Source": "Adaderana", "Timestamp": "September 17, 2013 10:06 am", "Headline": "වත්තලට හා කැලණියට පැය 24ක් ජලය කපයි", "News Content": "පැය 24ක කාලයක් වත්තල සහ කැලණිය යන බල ප්‍රදේශවලට ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. අද උදෑසන 10.00 සිට එය ක්‍රියාත්මක වේ. වත්තල, තෙළඟපාත මාර්ගයේ මිලිමීටර් 450 බෙදාහැරීමේ පැරණි ජලනලය අලුත් නල මාර්ගයට සම්බන්ධ කිරීම හේතුවෙන් මෙලෙස ජල සැපයුම අත්හිටුවීමට සිදුවන බව එම මණ්ඩලය සඳහන් කළේය. ඒ අනුව කැලණිය, මාළු වෙළෙඳසැල මාර්ගය සහ මීනගහවත්ත මාර්ගය, වත්තල තෙළඟපාත, හේකිත්ත ඇළපාර සිට මල්වැඩ පාර , වැලිඅමුණ, හැඳල පරණ මීගමුව පාර, ඇවරියවත්ත, දුම්රියපල පාර, හැඳල හංදියේ සිට මීගමුව අඩි 20 පාර, වැලිකඩමුල්ල, දික්ඕවිට යන ප්‍රදේශවලට මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=37470", "Category": null, "Parent URL": null}