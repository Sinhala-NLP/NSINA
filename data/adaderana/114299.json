{"Source": "Adaderana", "Timestamp": "July 16, 2019 11:25 pm", "Headline": "ගෝඨාභයට ජනාධිපති අපෙක්ෂකත්වය ලබා දෙන ලෙසට මහින්දට ඉල්ලීමක්", "News Content": "කඩාවැටුණු රට ගොඩනැංවීම සඳහා ජනාධිපතිධූර අපේක්ෂකත්වය හිටපු ආරක්ෂක ලේකම් ගෝඨාභය රාජපක්ෂ මහතාට දෙන්නැයි ශ්‍රී ලංකා ජාතික රණවිරු බලවේගය සංවිධානය විපක්ෂ නායක මහින්ද රාජපක්ෂ මහතාගෙන් ඉල්ලා සිටියි. ඒ, අද (16) පෙරවරුවේ තංගල්ල කාල්ටන් නිවසේදී පැවැති හමුවකදීයි. විශ්‍රාමික රණවිරුන්ගෙන් සැදුම්ලත් ශ්‍රී ලංකා ජාතික රණවිරු බලවේගය සංවිධානයේ නියෝජිතයින් පිරිසක් විපක්ෂ නායකවරයා හමු විය. එහිදි ඔවුන් පැවුසවේ වසර 30 ක් තිබුණු යුද්ධය නිමා කර සෞභාග්‍යමත් නිරවුල් රටක් ලෙස වත්මන් රජයට රට බාර දුන්නද වර්ථමානයේ එම තත්ත්වය විනාශයට පත්වෙමින් පවතින බවයි. රට නැවතත් යුද පිටියක් බවට පත් වී ඇති බවත් පිටරැටියන්ට ගැතියෝ ළුි සිටන බවත් ඔවුන් පවසයි. සෞභාග්‍යමත් රටක් උදාකර ගැනීම සඳහා ඉදිරි මැතිවරණයට හිටපු ආරක්ෂක ලේකම් ගෝඨාභය රාජපක්ෂ මහතාව ඉදිරිපත් කරන්න ලෙස ඔවුන් විපක්ෂ නායකවරයාගෙන් ඉල්ලීමක් කළේය. ශ්‍රී ලංකාවේ ප්‍රථමවරට රණවිරු ජනාධිපති කෙනෙක් කරන්න රණවිරුවෝ එකතු වෙන බවද ඔවුන් එහිදි අවදාරණය කළේය. එහිදි විපක්ෂ නායක මහින්ද රාජපක්ෂ මහතා පැවසුවේ තවමකත් නිසි අපෙක්ෂකයෙකු නම් කර නොමැති බවත් එළබේන 11 වැනිදාට තීන්දුව ප්‍රකාශයට පත්කර බවත්ය. මේ අතර අම්පාර දිස්ත්‍රික්කයේ ආබාධිත රණවිරුවන් 7 දෙනෙකු සඳහා කෘතිම පාද ලාබදීම අද සිදුකෙරුණේ විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්.", "URL": "https://sinhala.adaderana.lk/news.php?nid=114299", "Category": null, "Parent URL": null}