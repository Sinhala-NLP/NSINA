{"Source": "Adaderana", "Timestamp": "March 2, 2010 07:47 am", "Headline": "දෙනියායේ ගැටුමකින් දස දෙනෙකුට තුවාලයි", "News Content": "දෙනියාය, දියදාවේ ප්‍රදේශයේ දී දෙපිරිසක් අතර ඇති වූ ගැටුමකින් පුද්ගලයින් දස දෙනෙකු තුවාල ලබා රෝහල් ගත කර තිබේ. ඊයේ රාත්‍රී මෙම ගැටුම හට ගෙන ඇති බව දෙනියාය පොලීසිය ප්‍රකාශ කළේය. බහින් බස් වීමක් දුරදිග ය‍ාමෙන් මෙම ගැටුම හට ගෙන ඇති බව ද වාර්තා වේ. ගැටුමෙන් කාන්තාවන් සිවු දෙනෙකු ඇතුළු පුද්ගලයින් දස දෙනෙකු තුවාල ලබා ඇති අතර ප්‍රතිකාර සඳහා ඔවුන් දෙනියා‍ය රෝහලට ඇතුළත් කර ඇත. දෙනියාය පොලීසිය මෙම ගැටුම සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7012", "Category": null, "Parent URL": null}