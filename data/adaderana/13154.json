{"Source": "Adaderana", "Timestamp": "December 30, 2010 10:22 am", "Headline": "ඕස්ට්‍රේලියාවේ ජල ගැලීම් නිසා 1000 ක් අවතැන් ", "News Content": "අධික වර්ෂාපතනය හේතුවෙන් ඕස්ට්‍රේලියාවේ ඊසාන දිග ප්‍රදේශයට බලපා ඇති ජල ගැලීම් තත්ත්වයත් සමග දහසකට අධික පිරිසක් අවතැන්ව සිටියි. කුයින්ස්ලන්ඩ් ප්‍රාන්තයේ ප්‍රධාන නගර කිහිපයක ජන ජීවිතයට ජල ගැලීම් හේතුවෙන් දැඩි පලපෑම් එල්ල වී ඇති බව විදෙස් වාර්තා පෙන්වා දෙයි. කුයින්ස්ලන්ඩ් ප්‍රාන්ථයේ දියාඩෝ නගර‍ය ඇතුළු තවත් නගර තුනකට අදාළව එරට රජය ආපදා තත්ත්වයක් ප්‍රකාශයට පත් කර තිබේ. ප්‍රදේශයේ ගොඩනැගිලි රැසකට පවතින ජල ගැලීම් තත්ත්වය හේතුවෙන් හානී සිදුවී ඇති අතර සිදුවී ඇති සමස්ත අලාභය ඩොලර් බිලියනකට ආසන්න බවට ගණන් බලා ඇති බව එරට වාර්තා පෙන්වා දෙයි.", "URL": "https://sinhala.adaderana.lk/news.php?nid=13154", "Category": null, "Parent URL": null}