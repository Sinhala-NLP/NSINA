{"Source": "Adaderana", "Timestamp": "January 25, 2017 01:15 pm", "Headline": "බෝම්බ ප‍්‍රහාරය සිහිකැඳවීමට අවසර නැහැ", "News Content": "දළඳා මාලිගයට එල්.ටී.ටී.ඊ බෝම්බ ප‍්‍රහාරයක් එල්ලවීම සිහි කිරීම සඳහා මහමළුවේ දී අද දින පැවැත්වීමට සංවිධානය කර තිබුණු පුජාව පැවැත්වීමට ඉඩ නොදුන් බවට ජාතික හිමිකම් සංවිධානයේ ලේකම්, පූජ්‍ය බෙංගමුවේ නාලක හිමියන් චෝදනා කරයි. මහනුවර දළඳා මැඳුරට මෙම බෝම්බ ප‍්‍රහාරය එල්ල වී අදට වසර 19 ක් පිරීම නිමිත්තෙන් මෙම පුජාව සංවිධානය කළ බව ඔවුන් ප‍්‍රකාශ කරයි. උසාවි නියෝගයක් හා දේශපාලන උවමනාව මත තම සංවිධානයට එම අවස්ථාව ලබා නොදීම තුළින් රජය දේශපාලඥයන් සතුටු කරන ආකාරය පැහැදිලි වෙතැයි මෙහිදී අදහස් දක්වමින් නාලක හිමියන් කියා සිටියේ ය. කෙසේ වෙතත් මෙවැනි බේදනීය අවස්ථාවන් ජාතියක් ලෙස අමතක කළ යුතු නොවන බව ද මෙහිදී සඳහන් කෙරිණි. 1998 වසරේ දී එල්ල වුණු මෙම බෝමබ ප‍්‍රහාරයෙන් පුද්ගලයින් 16 දෙනෙක් ජීවිතක්‍ෂයට පත් වු අතර 25 දෙනෙක් තුවාල ලැබීය.", "URL": "https://sinhala.adaderana.lk/news.php?nid=68548", "Category": null, "Parent URL": null}