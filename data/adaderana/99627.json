{"Source": "Adaderana", "Timestamp": "November 23, 2018 07:32 am", "Headline": "තේරීම්කාරක සභාවේ බහුතරය ගැන අර්බුදයක්", "News Content": "එක්සත් ජාතික පෙරමුණ, පාර්ලිමේන්තු තේරීම්කාරක සභාව සඳහා අද(23) නම් ඉදිරිපත් කිරීමට නියමිතව තිබේ. ඒ සඳහා සාමාජිකයින් 09 දෙනෙකුගේ නම් ඉදිරිපත් කිරීම පිළිබඳව ඊයේ(22) සාකච්ඡා කළ බව එම පක්ෂ නියෝජිතයෙකු සඳහන් කළේය. කෙසේවුවද එම නම් කවරේද යන්න ඊයේ රාත්‍රී වන විටත් අවසන් තීරණයකට එළඹී නොමැති බව වාර්තා වෙයි. ආණ්ඩු පක්ෂය විසින් සාමාජිකයින් 07 දෙනෙකුද, ජනතා විමුක්ති පෙරමුණ විසින් සාමාජිකයින් දෙදෙනෙකු ද දැනටමත් නම් කර තිබේ. මේ අතර පාර්ලිමේන්තු මන්ත්‍රී පියසේන ගමගේ මහතා ප්‍රකාශ කළේ තේරීම්කාරක සභාව සම්බන්ධයෙන් යළිත් ගැටුම්කාරී තත්ත්වයක් ඇතිවිය හැකි බවයි.", "URL": "https://sinhala.adaderana.lk/news.php?nid=99627", "Category": null, "Parent URL": null}