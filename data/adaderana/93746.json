{"Source": "Adaderana", "Timestamp": "August 3, 2018 02:03 pm", "Headline": "මෝදර වෙඩි තැබීමක්", "News Content": "2.40pm- අද(03) දහවල් 12.50ට පමණ මෝදර පොලිස් වසමේ මුතුවැල්ල මාවතේ, පුද්ගලයෙකුට යතුරු පැදියකින් පැමිණි නාඳුනන පුද්ගලයින් දෙදෙනෙකු විසින් සිදුකල වෙඩි තැබීමෙන් තුවාල ලැබූ 62 හැවිරිදි පුද්ගලයා මිය ගොස් තිබේ. 2.03pm අද(03) දහවල් 12.50ට පමණ මෝදර පොලිස් වසමේ මුතුවැල්ල මාවතේ, පුද්ගලයෙකුට යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් වෙඩි තබා පළා ගොස් තිබේ. වෙඩි තැබීමෙන් තුවාල ලැබූ පුද්ගලයා මේ වන විට කොළඹ, ජාතික රෝහලට ඇතුළත් කර ඇති බව පොලිස් මාධ්‍ය ප්‍රකාශක කාර්යාලය පවසයි. මෙසේ තුවාල ලබා ඇත්තේ වයස අවුරුදු 62 ක් වු ගෝපාල් බාලචන්ද්‍රන් නැමති මෝදර ප්‍රදේශයේ පදිංචිකරුවෙක් බව අනාවරණය වී තිබේ. මෙම තුවාලකරු සංවිධානාත්මක අපරාධකරුවෙකුගේ පියෙකු වන බවට කරුණු අනාවරණය වී ඇති බව ද පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි. සැකකරුවන් අත්අඩංගුවට ගැනීම සඳහා මෝදර පොලිසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=93746", "Category": null, "Parent URL": null}