{"Source": "Adaderana", "Timestamp": "July 31, 2019 06:11 pm", "Headline": "බංග්ලාදේශයට 295ක ඉලක්කයක්", "News Content": "ශ්‍රී ලංකා කණ්ඩායම සහ බංග්ලාදේශ කණ්ඩායම අතර තුන්වන සහ අවසන් එක්දින ක්‍රිකට් තරඟය මේ වන විට කොළඹ ආර්. ප්‍රේමදාස ක්‍රීඩාංගණයේදී පැවැත්වෙයි. තරඟයේ කාසියේ වාසිය දිනා ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 8ක් දැවී ලකුණු 294ක් ලබා ගැනීමට සමත් වුණි. ශ්‍රී ලංකා ඉනිම වෙනුවෙන් ඇන්ජලෝ මැතිව්ස් ලකුණු 87 ක් ලබා ගත්තේය. කුසල් මෙන්ඩිස් ලකුණු 54 ක්, නායක දිමුත් කරුණාරත්න ලකුණු 46 ක්, කුසල් ජනිත් පෙරේරා ලකුණු 42 ක් ලබා ගත් අතර දසුන් ශානක පන්දු 14 කදී ලකුණු 30 ක් රැස් කිරීමට සමත් වුණි.", "URL": "https://sinhala.adaderana.lk/news.php?nid=115454", "Category": null, "Parent URL": null}