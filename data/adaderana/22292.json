{"Source": "Adaderana", "Timestamp": "February 21, 2012 05:13 pm", "Headline": "පරාජිත සන්ධාන අපේක්ෂකයා ලක්ෂ 50 ක බඩු උස්සලා", "News Content": "කොලොන්නාව ප්‍රාදේශීය සභාවට එක්සත් ජනතා නිදහස් සන්ධානයෙන් තරග කොට පරාජයට පත්වූ අපේක්ෂකයෙකු හා තවත් පුද්ගලයකු මාර්තු මස 01 වන දින දක්වා රක්ෂිත බන්ධනාගාර ගත කරන ලෙස ගංගොඩවිල මහේස්ත්‍රාත් අධිකරණය විසින් අද නියෝග කර තිබේ. ලක්ෂ 50 ට අධික වටිනාකමකින් යුතු විදුලි භාණ්ඩ තොගයක් සමග කොහුවල පොලීසිය විසින් මෙම සැකකරුවන් දෙදෙනා අත්අඩංගුවට ගෙන අද අධිකරණයට ඉදිරිපත් කර ඇත. පළමුවෙන් කොහුවල ප්‍රදේශයේ ව්‍යාපාරික ස්ථානයකින් ජංගම දුරකථනයක් සොරාගත් වයස අවුරුදු 18 ක තරුණයෙකු අත්අඩංගුවට ගෙන ඔහුගෙන් ප්‍රශ්න කිරීමේදී මොහු හා එක්ව මහා පරිමාණයෙන් සොරකම් යෙදුණු ප්‍රධාන සැකකරු අත්අඩංගුවට ගැනීමට හැකිවූ බව පොලීසිය සඳහන් කරයි. මෙම සොරකමේ ප්‍රධාන සැකකරු පසුගියදා පැවති පළාත් පාලන මැතිවරණයෙන් කොලොන්නාව ප්‍රාදේශීය සභාවට තරග කොට පරාජයට පත්වූ රංජිත් ප්‍රියදර්ශන නමැති අයෙකි.", "URL": "https://sinhala.adaderana.lk/news.php?nid=22292", "Category": null, "Parent URL": null}