{"Source": "Adaderana", "Timestamp": "November 28, 2018 10:51 pm", "Headline": "හැටන් - නුවරඑළිය මාර්ගයේ පාලමක් ගිලා බසී", "News Content": "හැටන් - නුවරඑළිය මාර්ගයේ පාලමක් ගිලාබැසිම නිසා එම මාර්ගයේ රිය ධාවනයට බාධා ඇතිවි තිබේ. මධ්‍යම කඳුකරයේ බටහිර බෑවුමේ පිහිටි නුවරඑළිය දිස්ත්‍රික්කයේ නුවරඑළිය හා නානුඔය ප්‍රදේශයට අද(28) සවස ඇද හැලුන ධාරානිපාත වර්ෂාවත් සමඟ තලවාකැලේ-නුවරඑළිය ප්‍රධාන දීර්ඝ මාර්ගයේ, නානුඔය ඩෙස්ෆෝඩ් ප්‍රදේශයේ පිහිටි වසර 100 ක් පමණ පැරණි යකඩ පාලමක් අද පස්වරුවේ හදිසියේ පුපුරා යාමත් සමඟ එම මාර්ගයේ ගමනා ගමන කටයුතු සඳහා බාධා පැමිණ ඇති බව නානුඔය පොලීසිය පවසයි. මෙම පාළම දිරා ගොස් දැඩි ලෙස අබලන්ව පවතින අතර පුපුරා ගොස් ඇති පාළම කඩා වැටීමේ අවධානමක් පවති. අවධානම් තත්ත්වයේ ඇති එම මාර්ගයේ රථ වාහාන ධාවනය නොකරන ලෙසත්, තලවාකැලේ-නුවරඑළිය ධාන මාර්ගයේ රදැල්ල කෙටි මාර්ගය හරහා වාහන ධාවනය කරන ලෙසත් නානුඔය පොලීසිය රියදුරන්ගෙන් ඉල්ලා සිටී.", "URL": "https://sinhala.adaderana.lk/news.php?nid=99964", "Category": null, "Parent URL": null}