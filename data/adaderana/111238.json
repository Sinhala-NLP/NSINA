{"Source": "Adaderana", "Timestamp": "June 3, 2019 12:29 pm", "Headline": "රතන හිමිට සහය පළ කරමින් විරෝධතාවයක්-නව ගාලු පාර වැසෙයි ", "News Content": "විරෝධතාවයක් හේතුවෙන් මොරටුව දුම්රිය ස්ථානය අසල නව ගාලු පාර තවකකාලිකව වසා දමා ඇති බව අද දෙරණ වාර්තාකරු පවසයි. පාර්ලිමේන්තු මන්ත්‍රි පූජ්‍ය අතුරලියේ රතන හිමියන් ආරම්භ කළ උපවාසයට සහය පළ කරමින් මෙම විරෝධතාවය මොරටුව දුම්රියපොළ අසලින් අද(03) උදෑසන ආරම්භ කළේය. මේ වන විට මෙම විරෝධතාවය මොරටුව කුරුස මන්සංදිය අසලට පැමිණ ඇති ඇතර මෙම විරෝධතාව හේතුවෙන් මාර්ගය වාස දමා තිබේ. බස්නාහිර පළාත් ආණ්ඩුකාර අසාද් සාලි, නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා සහ අමාත්‍ය රිෂාඩ් බදියුදීන් යන අය එම තනතුරුවලින් ඉවත් කරන ලෙස සහ සිංහල මව්වරුන් වඳභාවයට පත්කළැයි පැවසෙන මොහොමඩ් ෂාෆි ඇතුළු වෛද්‍යවරු පිළිබඳ විමර්ශනය කිරීමට ස්වාධීන පරීක්ෂණ මණ්ඩලයක් පත්කරන ලෙස ජනාධිපතිවරයාට බල කරමින් රථන හිමියන් මෙම උපවාසය ආරම්භ කළේය. පාර්ලිමේන්තු මන්ත්‍රි පූජ්‍ය අතුරලියේ රතන හිමියන් අද(03) සිව්වන දිනටත් මෙලෙස උපවාසයේ නිරත වෙයි.", "URL": "https://sinhala.adaderana.lk/news.php?nid=111238", "Category": null, "Parent URL": null}