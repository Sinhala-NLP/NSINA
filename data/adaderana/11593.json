{"Source": "Adaderana", "Timestamp": "October 19, 2010 08:15 am", "Headline": "නීතී විරෝධී සංක්‍රමණිකයින්ට ඕස්ට්‍රේලියාවෙන් අලුත් ඉඩක්", "News Content": "නීතී විරෝධී සංක්‍රමණිකයින් සඳහා නව රැඳවුම් මධ්‍යස්ථාන 2ක් පිහිටුවීමට ඕස්ට්‍රේලියානු රජය තීරණය කර තිබේ. නීතී විරෝධී සංක්‍රමණිකයින්ගේ සංඛ්‍යාව ඉහළ යාම මීට හේතුව වී ඇති බව සඳහන්ය. 2000 ක පමණ පිරිසක් රැඳවිය හැකි ලෙස පිහිටුවන මෙම ‍රැඳවුම් මධ්‍යස්ථාන වෙත ළමුන් සහ ඔවුන්ගේ පවුල් යොමු කිරීමට අපේක්ෂිතය. ළමුන් පිළිබඳ විශේෂ සැලකිල්ලක් දක්වමින් මෙම පියවර ගත් බව ඕස්ට්‍රේලියානු අග්‍රාමාත්‍ය ජූලියා ගිලාර්ඩ් පවසයි. මේ අතර කලාපීය සංක්‍රමණික මධ්‍යස්ථානයක් පිහිටුවීම සම්බන්ධයෙන් නැගෙනහිර තිමෝරය සහ ඉන්දුනීසියාව සමඟ සාකච්ඡා කරන බව එරට සංක්‍රමණ අමාත්‍ය ක්‍රිස් බ්‍රවුන් පවසයි. නීතී විරෝධී ශ්‍රී ලාංකික සංක්‍රමණිකයින් විශාල පිරිසක් ද මේ වන විට ඕස්ට්‍රේලියාවේ රැඳවූම් මධ්‍යස්ථාන වල රඳවා සිටියි.", "URL": "https://sinhala.adaderana.lk/news.php?nid=11593", "Category": null, "Parent URL": null}