{"Source": "Adaderana", "Timestamp": "June 26, 2011 10:01 am", "Headline": "20 / 20 ජය ශ්‍රී ලංකාවටයි", "News Content": "සංචාරය ශ්‍රී ලංකා කණ්ඩායම සහ එංගලන්ත කණ්ඩායම සමඟ පැවති 20 / 20 තරගය කඩුලු 9කින් ජය ගැනීමට ශ්‍රී ලංකා කණ්ඩායම ඊයේ සමත්විය. තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහර දීමේ අවස්ථාව එංගලන්ත කණ්ඩායමට ලබා දෙන ලදී. ඒ අනුව නියමිත පන්දුවාර 20 අවසානයේ දී එංගලන්ත කණ්ඩායම කඩුලු 9ක් දැවී ලකුණු 136ක් ලබා ගැනීමට සමත් විය. එංගලන්ත කණ්ඩායම වෙනුවෙන් ඉයන් මෝගන් ලකුණු 47ක් සහ කෙවින් පීටර්සන් ලකුණු 41ක් ලබා ගන්නා ලදී. පන්දු යැවීමේ දී සනත් ජයසූරිය , ලසිත් මාලිංග සහ සුරංග ලක්මාල් කඩුලු 2 බැගින් බිඳ හෙළන ලදී. පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායම පන්දුවාර 17කුත් පන්දු 2ක් තුළ එක් කඩුල්ලක් පමණක් දැවී ජයග්‍රහණය වාර්තා කිරීමට සමත්විය. මහේල ජයවර්ධන නොදැවි ලකුණු 72ක් සහ ‍කුමාර් සංගක්කාර නොදැවී ලකුණු 43ක් ලබා ගැනීමට සමත් වීම කැපීපෙනුණි. තරගයේ වීරයා ලෙස මහේල ජයවර්ධන සම්මාන හිමි කර ගන්නා ලදී.", "URL": "https://sinhala.adaderana.lk/news.php?nid=17013", "Category": null, "Parent URL": null}