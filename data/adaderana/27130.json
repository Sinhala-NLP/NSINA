{"Source": "Adaderana", "Timestamp": "September 4, 2012 03:27 pm", "Headline": "මේ මෝඩ දේශපාලනඥයින් පිදුරු තලාගල කන්ද උඩට ගේන්න ඕනෑ", "News Content": "දකුණු ඉන්දියාවේ මෝඩ දේශපාලනඥයින් පිදුරුතලාගල කන්ද උඩට ගෙනැවිත් පුරුදු පුහුණු කළ යුතු යැයි ජාතික නිදහස් පෙරමුණේ නායක අමාත්‍ය විමල් වීරවංශ මහතා පවසයි. තමිල්නාඩු ප්‍රාන්තයේ දේශපාලන නායකයින් ශ්‍රී ලංකාවට බලපෑම් කරන්නේ ඉන්දීය මධ්‍යම රාජයේ අනුග්‍රහය ඇතිව බව ද ඔහු පෙන්වාදෙයි. කොළඹදී අද (04) පැවැති මාධ්‍ය හමුවකදී ඔහු මේ බව සඳහන් කළේය. ශ්‍රී ලාංකික පාපන්දු කණ්ඩායමක් නැවත හරවා යැවීමට බලපෑම් කිරීම, පුහුණුවන හමුදා නිලධාරීන් නැවත හරවා යැවීම, වන්දනාකරුවන්ට තර්ජනය කිරීම වැනි ක්‍රියා ඔස්සේ තමිල්නාඩු දේශපාලනඥයින් ශ්‍රී ලංකාවට බලපෑම් කරන බව ඔහු පෙන්වාදෙයි. මේ ආකාරයට ශ්‍රී ලංකාවට එරෙහිව බලපෑම් කරන මෝඩ දේශපාලනඥයින් සම්බන්ධයෙන් පියවර ගත යුතුව ඇතැයි ජාතික නිදහස් පෙරමුණේ නායකයා අවධාරණය කරයි.", "URL": "https://sinhala.adaderana.lk/news.php?nid=27130", "Category": null, "Parent URL": null}