{"Source": "Adaderana", "Timestamp": "March 11, 2016 05:19 pm", "Headline": " අවි ජාවාරමක නිරතව සිටි අයෙක් කොටු", "News Content": "අවි ආයුධ ජාවාරමේ නිරතව සිටි පුද්ගලයෙකු සීදුව, රද්දොළුව ගමමැද පාර ප්‍රදේශයේදී අත්අඩංගුවට ගෙන තිබේ.පෑලියගොඩ අපරාධ විමර්ශන අංශයේ නිලධාරීන් විසින් සැකකරු අත්අඩංගුවට ගෙන ඇති බව පොලීසි සඳහන් කළේය.ඔහුගෙන් සිදු කළ ප්‍රශ්න කිරීම්වලදී නිවසේ තිබී ටී 56 ගිනි අවියක්, එම මැගසිනයක්, ඒ සඳහා භාවිතා කරන උණ්ඩ 20 ක් සහ 84 එස් වර්ගයේ ගිනි අවි සඳහා යොදාගන්නා උණ්ඩ 18ක් සොයාගෙන තිබේ.එමෙන්ම සැකකරු විසින් අවි ආයුධ ජාවාරම් කිරීම සඳහා යොදාගත් මෝටර් රථයක් සහ යතුරු පැදියක් ද සොයා ගත් බව පොලීසිය සඳහන් කළේය.සැකකරු සම්බන්ධයෙන් පෑලියගොඩ කොට්ඨාස අපරාධ විමර්ශන අංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58103", "Category": null, "Parent URL": null}