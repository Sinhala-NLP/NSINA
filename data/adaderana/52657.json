{"Source": "Adaderana", "Timestamp": "July 15, 2015 11:15 pm", "Headline": "කුසල්ගේ වේගවත් ආරම්භය ජයග්‍රහණයේ මාවත විවර කරයි", "News Content": "සංචාරක පකිස්ථානු කණ්ඩායම සමග පැවැති දෙවන එක්දින තරඟයෙන් කඩුලු 2ක ජයක් ලබා ගැනීමට ශ්‍රී ලංකා කණ්ඩායම මීට ටික වේලාවකට පෙර සමත් විය.මහනුවර, පල්ලේකැලේ ක්‍රීඩාංගණයේදී පැවැති මෙම තරඟයේ පළමුව පන්දුවට පහරදුන් පකිස්ථානු කණ්ඩායම කඩුලු 8ට ලකුණු 287ක් ලබා ගන්නා ලදී.පිළිතුරු වශයෙන් ශ්‍රී ලංකාව පන්දුවාර 48.1දී කඩුලු 8ක් දැවී ලකුණු 288ක් ලබා ගනිමින් ජයග්‍රහණය වාර්තා කළේය.නොදැවී ක්‍රීඩා කළ දිනේෂ් චන්දිමාල් ලකුණු 48ක් ලබාගනිමින් ශ්‍රී ලංකාව ජයග්‍රහණය කරා රැගෙන යාමට දායක විය.එසේම වේගවත් ආරම්භයක් ලබාගත් කුසල් ජනිත් පන්දු 25දී ලකුණු 68ක් ලබාගත් අතර එක්දින තරඟවලදී සනත් ජයසූරිය පන්දු 17කදී ලකුණු ලබාගනිමින් පිහිටුවා තිබූ වාර්තාව සමකිරීමට සමත් විය.මෙම තරඟයේදි කුසල් ජනිත් හා තිලකරත්න ඩිල්ෂාන් පන්දුවාර 8.2කදී ලබාගත් වේගවත් ලකුණු 92ක සබඳතාවය තරඟය ජය ගැනීමට විශාල දායකත්වයක් ලබාදුන්නේය.ඒ අනූව තරඟ 5කින් සමන්විත ශ්‍රී ලංකා - පකිස්ථානු එක්දින තරඟාවලියේ දෙපිළම එකට එක බැගින් ජය ගැනීමට සමත්ව සිටී.", "URL": "https://sinhala.adaderana.lk/news.php?nid=52657", "Category": null, "Parent URL": null}