{"Source": "Adaderana", "Timestamp": "October 25, 2017 09:22 am", "Headline": "පළාත් පාලන මැතිවරණය ජනවාරි 27 වනදා ", "News Content": "පළාත් පාලන මැතිවරණය ලබන වසරේ ජනවාරි 27 වනදා වන විට පැවැත්වීමට අදාළ ප්‍රතිපාදන සැළසීමට තීරණය වූ බව මනෝ ගනේෂන් අමාත්‍යවරයා පවසයි. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ඊයේ(24) රාත්‍රී පැවති පක්ෂ නායක රැස්වීමේදී මෙම තීරණයට එළඹි බව මනෝ ගනේෂන් අමාත්‍යවරයා පවසයි. මෙම සාකච්ඡාවට රවුෆ් හකීම්, අනුර කුමාර දිසානායක, නිමල් සිරිපාලද සිල්වා, ඩග්ලස් දේවානන්ද, මහින්ද අමරවීර, පී. දිගම්බරම්, දුමින්ද දිසානායක යන මැති ඇමතිවරු සහභාගී වී සිට තිබේ. අදාළ සාකච්ඡාව සම්බන්ධයෙන් අදහස් ප්‍රකාශ කරමින් මනෝ ගනේෂන් මහතා මේ බව පැවසීය.", "URL": "https://sinhala.adaderana.lk/news.php?nid=79112", "Category": null, "Parent URL": null}