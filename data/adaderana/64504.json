{"Source": "Adaderana", "Timestamp": "September 28, 2016 02:34 pm", "Headline": "මුල් ළමාවිය සංවර්ධන මධ්‍යස්ථාන සංගණනය සියයට 80ක් අවසන්", "News Content": "මුල් ළමාවිය සංවර්ධන මධ්‍යස්ථාන පිළිබඳව සංගණනයක් දීප ව්‍යාප්තව සිදු කරන බව කාන්තා හා ළමා කටයුතු අමාත්‍යාංශය පවසයි.සංගණන කටයුතු සියයට 80 ක් පමණ මේ වන විට අවසන් කර ඇති බව එම අමාත්‍යාංශයේ ලේකම් චන්ද්‍රාණි සේනාරත්න මහත්මිය පැවසුවාය.කාන්තා හා ළමා කටයුතු අමාත්‍යාංශය, ජනලේඛන හා සංඛ්‍යාලේඛන දෙපාර්තමේන්තුව, ළමා ලේකම් කාර්යාලය, මුල් ළමාවිය සංවර්ධන ව්‍යාපෘතිය එක්ව මෙම සංගණනය සිදු කරන බව සඳහන්ය.දැනටමත් මේ සදහා සහභාගී නොවූ මුල් ළමාවිය සංවර්ධන මධ්‍යස්ථාන පවතින්නේ නම් අදාළ ප්‍රාදේශීය ලේකම් කාර්යාලවලින් තොරතුරු ලබා ගැනීමට හැකියාව පවතින බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64504", "Category": null, "Parent URL": null}