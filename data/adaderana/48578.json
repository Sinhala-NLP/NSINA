{"Source": "Adaderana", "Timestamp": "January 10, 2015 10:50 am", "Headline": "වතුගෙදර අනතුරින් අයෙක් මරුට", "News Content": "අම්බලන්ගොඩ - ඇල්පිටිය ප්‍රධාන මාර්ගයේ වතුගෙදර ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. මෝටර් රථයක් මාර්ගය අයිනේ ගමන් කරමින් සිටි පදිකයින් දෙදෙනෙකුගේ ගැටීමෙන් මෙම අනතුර සිදුව ඇති බව පොලිසිය පැවසුවේය. අනතුරෙන් බරපතළ තුවාල ලැබු පදිකයින් දෙදෙනා ප්‍රතිකාර සඳහා බලපිටිය රෝහලට ඇතුළත් කර ඇති අතර එහිදී එක් පුද්ගලයෙකු මියගොස් ඇත. මියගොස් ඇත්තේ වතුගෙදර කනත්ත පාර ප්‍රදේශයේ පදිංචිව සිටි 79 හැවිරිදි පුද්ගලයෙකි. රියදුරුට නින්දයාම හේතුවෙන් මෙම අනතුර සිදුව ඇති බවට පොලිසිය සිදුකරන ලද පරීක්ෂණවල දී අනාවරණය වී තිබේ. අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර ඔහු බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48578", "Category": null, "Parent URL": null}