{"Source": "Adaderana", "Timestamp": "July 16, 2013 09:18 am", "Headline": "පොදුරද සමුළුව වාර්තා කරන්න මාධ්‍යවේදීන්ට ඉඩදෙන්න", "News Content": "පොදුරාජ්‍ය මණ්ඩලයීය රාජ්‍ය නායක සමුළුව වාර්තා කිරීම සඳහා අවසරලත් සියලු ජාත්‍යන්තර මාධ්‍යවේදින්ට ශ්‍රී ලංකා රජය විසින් වීසා බලපත්‍ර නිකුත් කරනු ඇතැයි බලාපොරොත්තු වන බව බ්‍රිතාන්‍යයේ විදේශ සහ පොදුරාජ්‍ය මණ්ඩලයීය කටයුතු පිළිබඳ නියෝජ්‍ය අමාත්‍යවරයා පවසයි. බි.බි.සි. සංදේශය සමඟ සාකච්ඡාවකට එක්වෙමින් ඇලිස්ටෙයාර් බර්ට් කියා සිටියේ ඇතැම් විදේශීය මාධ්‍යවේදින් පිරිසකට වීසා බලපත්‍ර නොලැබෙනු ඇති බවට තොරතුරු ලැබි ඇති බවයි. අවසර ලත් සියලු මාධ්‍යවේදින්ට ශ්‍රී ලංකාවේ ඕනෑම ස්ථානයක නිදහසේ සංචාරය කිරීමට අවස්ථාව ලබාදිය යුතු බව ද ඇලිස්ටෙයාර් බර්ට් ප්‍රකාශ කර ඇත. සමස්තයක් වශයෙන් සංචාරකයින්ට සහ ව්‍යාපාරිකයින්ට ශ්‍රී ලංකාවේ ආරක්ෂිතව සංචාරය කළ හැකි වාතාවරණයක් පවතින බව බි.බි.සි. සංදේශය වාර්තා කර තිබේ.", "URL": "https://sinhala.adaderana.lk/news.php?nid=35817", "Category": null, "Parent URL": null}