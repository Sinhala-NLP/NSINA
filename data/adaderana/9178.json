{"Source": "Adaderana", "Timestamp": "June 23, 2010 03:19 pm", "Headline": "ඇඟිලිගහන්න ඉඩදුන්නේ ආණ්ඩුවයි", "News Content": "එක්සත් ජාතීන්ට ශ්‍රී ලංකාවට ඇඟිලිගහන්නට ඉඩ දුන්නේ ආණ්ඩුවම බැව් ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. ශ්‍රී ලංකාව විසින් රටේ මානව හිමිකම් වාර්තාව රැකගැනීමට අසමත්වීම හේතුවෙන් එක්සත් ජාතීන්ට මෙම විශේෂ කමිටුව පත් කරන්නට සිදුවූ බව හෙතෙම කියා සිටියේ අද පැවති මාධ්‍ය හමුවකට සහභාගීවෙමිනි. යුද්ධය සමයේ මානව හිමිකම් කඩවිය හැකි වුණත් යුද්ධයෙන් පසුව වුවද රටේ මානව හිමිකම් රැක ගැනීම සඳහා අවස්ථා ගණනාවක් උදාවුවද ඒ කිසිදු අවස්ථාවකින් ප්‍රයෝජනයක් ගෙන රටේ මානව හිමිකම් සුරක්ෂිත කිරීමට රජය ක්‍රියා නොකළ බවද ටිල්වින් සිල්වා මහතා පෙන්වා දෙයි. එම නිසා ආණ්ඩුවේ ම දුර්වලතා ප්‍රයෝජනයට ගනිමින් එක්සත් ජාතින් රටට ඇඟිලිගහන තත්ත්වයක් උද්ගතවීම කනගාටුවට කරුණක් බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9178", "Category": null, "Parent URL": null}