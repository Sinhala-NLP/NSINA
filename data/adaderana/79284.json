{"Source": "Adaderana", "Timestamp": "October 29, 2017 10:27 pm", "Headline": "අවසන් තරඟයේ ජයත් පකිස්ථානයට", "News Content": "සංචාරක ශ්‍රී ලංකා කණ්ඩායම හා පකිස්ථාන කණ්ඩායම අතර පැවති විස්සයි විස්ස ක්‍රිකට් තරඟයෙන් තරග 3ට 0 ක් ලෙස විශිෂ්ඨ ජයක් ලැබීමට පකිස්ථාන කණ්ඩායම සමත් විය. ඒ අනුව, අද පැවති තුන්වන හා අවසන් විසස්යි විස්ස තරඟයෙන් ලකුණු 36කින් ජය ගන්නට පකිස්ථාන කණ්ඩායම අද සමත් විය. තරඟයේ කාසිය වාසිය දිනු ශ්‍රී ලංකා කණ්ඩායමේ ආරාධනයෙන් පළමුව පන්දුවට පහර දුන් පකිස්ථානය පන්දුවාර 20 අවසානයේදී කඩුලු 03කට ලකුණු 180ක් රැස් කිරීමට සමත් විය. පකිස්ථානය වෙනුවෙන් ෂොයිබ් මලික් ලකුණු 51ක් රැස් කළ අතර ආරම්භක පිතිකරු උමාර් අමීන් ලකුණු 45ක් රැස් කළේය. පන්දු යැවීමේදී ඉසුරු උදාන, විකුම සංජය සහ දිල්ෂාන් මුණවීර පකිස්ථානයේ එක් කඩුල්ල බැගින් දව ගත් අතර ජයග්‍රහණය සඳහා ලකුණු 181 ඉලක්කයක් හඹා ගිය ශ්‍රී ලංකා කණ්ඩායමට පන්දුවාර 20 අවසානයේදී කඩුලු 09ක් දැවී රැස්කර ගැනීමට හැකි වුයේ ලකුණු 144ක් පමණයි. ශ්‍රී ලංකා කණ්ඩායම වෙනුවෙන් දසුන් ශානක අර්ධ ශතකයක් රැස් කිරීමට සමත් විය. මොහොමඩ් අමීර් ශ්‍රී ලංකා කණ්ඩායමේ කඩුලු 04ක් දවා ගැනීමට සමත් විය. ඒ අනුව, තරඟාවලියේ ජය තමන් සතු කර ගැනීමට පකිස්ථානයට හැකි විය.", "URL": "https://sinhala.adaderana.lk/news.php?nid=79284", "Category": null, "Parent URL": null}