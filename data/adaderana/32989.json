{"Source": "Adaderana", "Timestamp": "April 4, 2013 10:02 am", "Headline": "ලක් රජයට එරෙහිව උද්ඝෝෂණය කළ ඉන්දීය සිසුන් 11 ක් දැලේ", "News Content": "ඉන්දියාවේ ට්‍රිචි හි පිහිටි මිහින් ලංකා කාර්යාලය ඉදිරිපිට උද්ඝෝෂණයක නිරත වු සිසුන් 11 දෙනෙකු අත්අඩංගුවට ගෙන තිබේ. ඊයේ (03) දිනයේ දී මෙම සිසුන් පිරිස මිහින් ලංකා කාර්යාලය ඉදිරිපිට උද්ඝෝෂණයේ නිරත වී ඇති බව ඉන්දීය මාධ්‍ය වාර්තා කරයි. ශ්‍රී ලංකාවේ දෙමළ ජනතාව සම්බන්ධයෙන් ඉන්දීය මධ්‍යම රජයේ අවධානය යොමුකර වීම සඳහා මෙම උද්ඝෝෂණය ක්‍රියාත්මක කර තිබේ. මෙහිදී ඉන්දීය විදේශ කටයුතු අමාත්‍ය සල්මන් කුර්ෂිඩ්ගේ පඹයෙකු පිලිස්සීමට ද කටයුතු කර ඇති උද්ඝෝෂකයින් වහා ඔහු ධුරයෙන් ඉවත් කරන ලෙස සටන්පාඨ ප්‍රකාශ කර ඇති බව ඉන්දීය මාධ්‍ය වාර්තා කරයි. තමිල්නාඩු ප්‍රාන්තයේ සිසු උද්ඝෝෂණ හේතුවෙන් වසා දමා තිබූ විද්‍යාල ඊයේ දිනයේ විවෘත කළ ද උද්ඝෝෂණ ආරම්භ වීමත් සමග යළිත් එම විද්‍යාල වසා දමා තිබේ.", "URL": "https://sinhala.adaderana.lk/news.php?nid=32989", "Category": null, "Parent URL": null}