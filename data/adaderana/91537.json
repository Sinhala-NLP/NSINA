{"Source": "Adaderana", "Timestamp": "June 26, 2018 05:25 pm", "Headline": "මාතර දී තුවාල ලැබු පොලිස් නිලධාරින් බලන්න පොලිස්පති ගිහින්", "News Content": "මාතර නගරයේ දී රන් භාණ්ඩ වෙළඳ සැලක් කොල්ලකෑමට පැමිණි අපරාධකරුවන්ගේ වෙඩි පහරින් තුවාල ලැබූ පොලිස් නිලධාරීන්ගේ සුව දුක් බැලීමට පොලිස්පතිවරයා අද(26) ගොස් තිබේ. ඇමෙරිකාවේ නිව්යෝක් නුවර පැවැත් වු එක්සත් ජාතීන්ගේ පොලිස් ප්‍රධානි සමුළුවට සහභාගී වී අද දිවයිනට පැමිණීමෙන් අනතුරුව ඔහු මෙලෙස රෝහල වෙත ගොස් තිබේ. පොලිස් කොස්තාපල් රියදුරු වසන්ත පුෂ්පකුමාර නැමති නිලධාරියා වෙඩි ප්‍රහාරයෙන් තුවාල ලබා මේ වන විට පොලිස් රෝහලේ ප්‍රතිකාර ලබන අතර, පොලිස් සැරයන් සුගතපාල යන නිලධාරියා කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබයි. තවද මෙම සිදුවීමෙන් තුවාල ලබා කොළඹ ජාතික රෝහලේ ප්‍රතිකාර ලබන කාන්තාවකගේ සුවදුක් විමසීමට ද පොලිස්පතිවරයා ගොස් ඇති බව පොලිස් මාධ්‍ය ප්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=91537", "Category": null, "Parent URL": null}