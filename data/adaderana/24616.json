{"Source": "Adaderana", "Timestamp": "May 30, 2012 08:27 am", "Headline": "මත්ද්‍රව්‍ය තොගයක් සමඟ ඉරාන ජාතිකයින් දෙදෙනෙකු දැලේ", "News Content": "ඩුබායි සිට මෙරටට පැමිණි ඉරාන ජාතිකයින් දෙදෙනෙකු මත්ද්‍රව්‍ය තොගයක් සමඟ අත්අඩංගුවට ගෙන තිබේ. කටුනායක ජාත්‍යන්තර ගුවන්තොටුපළේ පැමිණීමේ පර්යන්තයේ දී මොවුන් අත්අඩංගුවට ගෙන ඇති බව සඳහන්ය. ඔවුන්ගෙන් එක් අයෙකුගේ ගමන් මල්ලක තිබී මෙතැම්පිටමින් නැමති මත්ද්‍රව්‍ය කිලෝග්‍රෑම් 2 යි ග්‍රෑම් 70 ක් තිබී සොයා ගත් බව පොලිසිය පවසයි. මත්ද්‍රව්‍ය ජාවාරමට ආධාර අනුබල දීමේ වරදට අනෙක් පුද්ගලයා ද අත්අඩංගුවට ගත් බව පොලිසිය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=24616", "Category": null, "Parent URL": null}