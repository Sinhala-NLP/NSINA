{"Source": "Adaderana", "Timestamp": "January 17, 2019 09:24 am", "Headline": "ජනවාර්ගික ගැටුම් නිසා 890ක් ජීවිතක්ෂයට", "News Content": "ජනවාර්ගික ගැටුම් හේතුවෙන් කොංගෝ රාජ්‍යයේ පුද්ගලයින් 890කට ආසන්න පිරිසක් මියගොස් ඇති බව එක්සත් ජාතීන්ගේ සංවිධානය පවසයි. එක්සත් ජාතීන්ගේ මානව හිමිකම් කාර්යාලය පවසන්නේ පසුගිය වසරේ අවසන් මාසයේ දින තුනක් තුළ ඇති වූ ගැටුම්වලින් මෙම පිරිස මියගොස් ඇති බවයි. කොංගෝ හි යුම්බි ගම්මානයේ ප්‍රදේශ කිහිපයක බනුනු සහ බැටන්ඩි ජනවර්ග අතර මෙම ගැටුම් සිදුව තිබේ. පසුගිය දෙසැම්බර් 30 වන දින පැවැත්වීමට නියමිතව තිබූ කොංගෝ ජනාධිපතිවරණ ද මෙම ගැටුම් හේතුවෙන් කල්දමනු ලැබීය.", "URL": "https://sinhala.adaderana.lk/news.php?nid=102491", "Category": null, "Parent URL": null}