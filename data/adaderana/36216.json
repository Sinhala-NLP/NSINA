{"Source": "Adaderana", "Timestamp": "July 30, 2013 10:23 am", "Headline": "මෝය කටේ බෝට්ටුවක් පෙරළී ධීවරයෙක් මරුට", "News Content": "හලාවත දැදුරු ඔය මෝය කටේ බෝට්ටුවක් පෙරළීයාමෙන් ධීවරයෙකු මිය ගොස් තිබේ. අද (30) අලුයම 5.00 ට පමණ මෙම අනතුර සිදුවී ඇති බවත්, මිය ගොස් ඇත්තේ හලාවත - මැල්පුර පදිංචිව සිටි සමරවීරගේ ලෙස්ලි ඇන්ටනි (55) නම් අයෙකු බවත් පොලීසිය පවසයි. අදාළ පුද්ගලයා තවත් අයෙකු සමග මසුන් මැරීම සඳහා 29 වැනිදා රාත්‍රීයේ මුහුදු ගොස් ඇත. ඔවුන් ආපසු එන ගමනේදී මෙම අනතුර සිදුවී තිබේ. ගෙවී ගිය මාසයක කාලය තුළ හලාවත - දැදුරුඔය මෝය කටේදී බෝට්ටු පෙරළී යාමෙන් සිදුවී ඇති තුන්වන මරණය මෙයයි. පශ්චාත් මරණය පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=36216", "Category": null, "Parent URL": null}