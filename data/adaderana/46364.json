{"Source": "Adaderana", "Timestamp": "September 27, 2014 03:22 pm", "Headline": "වාසනාව සෙවූ 2ක්  අවාසනාවට අත්අඩංගුවේ ", "News Content": "පුරාවස්තු ලබාගැනිමේ අරමුණින් කැනිම් කටයුතු කරමින් සිටි පුද්ගලයින් දෙදෙනෙකු රත්නපුර, කැටගල, නියතපලාදොල රක්ෂිත ප්‍රදේශයේ දි අත්අඩංගුවට ගෙන තිබේ. පොලිස් විශේෂ කාර්යය බලකා හොරණ කඳවුරේ නිලධාරින් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන් වෙයි. එහිදි කැනීම් කටයුතු සඳහා යොදාගත් උපකරණ කිහිපයක් ද විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් දෙදෙනා වැඩිදුර විමර්ශන සඳහා රත්නපුර පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=46364", "Category": null, "Parent URL": null}