{"Source": "Adaderana", "Timestamp": "July 25, 2018 01:26 pm", "Headline": "ඡන්ද මධ්‍යස්ථානයක සිදු වු බොම්බ ප්‍රහාරයෙන් පුද්ගලයින් 30ක් මරුට", "News Content": "පකිස්ථානයේ මහමැතිවරණය ආරම්භ වී පැය කිහිපයකට පසුව එරට ක්වෙටා නගරයේ ඡන්ද මධ්‍යස්ථානයක් ආසන්නයේදී බෝම්බ ප්‍රහාරයක් එල්ල වී තිබේ. ඉන් පුද්ගලයින් 30කට වැඩි පිරිසක් ජීවිතක්ෂයට පත්ව ඇති බව විදෙස් වාර්තා සඳහන් කළේය. පොලිස් නිලධාරීන් පිරිසක් ඉලක්ක කර ප්‍රහාරය සිදු කර ඇති බවට සැක පල කෙරෙයි. ප්‍රහාරයෙන් පුද්ගලයින් 30කට වැඩි පිරිසක් මියගොස් ඇති අතර පුද්ගලයින් 30 කට ආසන්න සංඛ්‍යාවක් තුවාල ලබා ඇති බව ද වාර්තා වෙයි. මැතිවරණය පැවැත්වෙන අතරතුදී එරටින් වාර්තාවූ දරුණුම සිදුවීම මෙයයි. මහමැතිවරණය හේතුවෙන් පාකිස්තානයේ ආරක්ෂාව තර කර තිබූ පසුබිමක මෙම ප්‍රහාරය සිදුවීමත් විශේෂත්වයක්. මේ අතර ප්‍රදේශ කිහිපයකින් සුළු පිපිරීම් සහ පක්ෂවල ආධාරකරුවන් අතර ගැටුම් හටගෙන ඇති බවත් වාර්තා වී තිබේ.", "URL": "https://sinhala.adaderana.lk/news.php?nid=93181", "Category": null, "Parent URL": null}