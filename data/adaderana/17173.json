{"Source": "Adaderana", "Timestamp": "July 4, 2011 09:08 am", "Headline": "ශ්‍රී මහා බෝධියට ජලය සැපයීමට විශේෂ ජලසම්පාදන ක්‍රමය‍ක්", "News Content": "ශ්‍රී මහා බෝධීන් වහන්සේ උදෙසා පවිත්‍ර ජලය සැපයීමට තිසා වැව පාමුල විශේෂ ජලසම්පාදන ක්‍රමය‍ක් සකස් කිරීමට පියවර ගෙන තිබේ. තිසා වැවේ ජලයෙන් බෝධීන් වහන්සේට උවටැන් කිරීම පෞරාණික චාරිත්‍රයක් ලෙස සැලකෙයි. බෝධීන් වහන්සේ උදෙසා පැන් පෙ‍රහැර පවත්වන්නේ ද තිසා වැවේ සිටය. එහෙත් වර්තමානයේ විශාල පිරිසක් දිය නෑම හේතුවෙන් තිසා වැවේ ජලය අපවිත්‍ර වී ඇති බව වාර්තා වේ. මේ හේතුවෙන් එම වැවේ ජලය පෙරී යන ළිඳක් මගින් මහා විහාර පරිශ්‍රයට ජලය ලබාදීමට කඩිනම් ව්‍යාපෘතියක් ආරම්භ කර තිබේ.", "URL": "https://sinhala.adaderana.lk/news.php?nid=17173", "Category": null, "Parent URL": null}