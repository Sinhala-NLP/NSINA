{"Source": "Adaderana", "Timestamp": "January 31, 2017 12:08 pm", "Headline": "ගංජා වවන්නට සුව අැමති සූදානම්!", "News Content": "ඖෂධයක් ලෙස භාවිත කිරීම සඳහා කංසා වගා කිරීමේ කටයුතු ඉදිරියේ දී ආරම්භ කරන බව සෞඛ්‍ය අමාත්‍ය රාජිත සේනාරත්න මහතා පවසයි. කංසා වගා කිරීමේ යෝජනාවට මහා සංඝරත්නයේ ද විරුද්ධත්වයක් නොමැති බැවින් ඉදිරියේදී මෙම පියවර ගන්නා බව අමාත්‍යවරයා පෙන්වා දෙයි. කොළඹ බණ්ඩාරනායක සම්මන්ත්‍රණ ශාලාවේ පැවති උත්සවයකට එක්වෙමින් රාජිත සේනාරත්න අමාත්‍යවරයා මෙම අදහස් පළ කළේය.එහිදී අදහස් දැක්වූ අමාත්‍යවරයා, \"ශ්‍රී ලංකාවට අවශ්‍ය දේශීය ඖෂධ වර්ග රැසක් ඉන්දියාවෙන් ආනයනය කරනවා. අබිං එලෙස ආනයනය කරන එක ඖෂධයක්. කංසා වගා කිරීමේ යෝජනාව මම පසුගිය වසරේ ඉදිරිපත් කළා.මහා සංඝරත්නය එයට විරුද්ධ වුණේ නම් නැහැ. ඒ නිසා හමුදාව යොදවා කංසා වගාකිරීමේ වැඩපිළිවෙළ ඉදිරියේදී දියත් කිරීමට මම බලාපොරොත්තු වෙනවා. කංසා දුම්වැටි වගේ පානය කළොත් තමයි ප්‍රශ්නයක් තිබෙන්නෙ. ඖෂධයක් ලෙස භාවිත කළොත් කිසිදු ප්‍රශ්නයක් නැහැ\" යැයි ඒ මහතා කියා සිටියේය.", "URL": "https://sinhala.adaderana.lk/news.php?nid=68882", "Category": null, "Parent URL": null}