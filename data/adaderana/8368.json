{"Source": "Adaderana", "Timestamp": "May 13, 2010 09:32 am", "Headline": "ප්‍රභාගේ මව යාපනයට ", "News Content": "එල්.ටී.ටී.ඊ නායක වේලුපිල්ලේ ප්‍රභාකරන්ගේ මව වන පාර්වතී අම්මා කොළඹ හෝටලයක සිට ඊයේ දිනයේ ගිලන් රථයකින් ඇයගේ උපන්ගම වන යාපනය ප්‍රදේශයේ පිහිටි වෙල්වැටිතුරෙයි වෙත රැගෙන ගිය බව හිටපු අමාත්‍ය පී. රාධක්‍රිෂ්ණන් මහතා සඳහන් කළේය. පසුගිය අඟහරුවාදා දින ඇයව හමුවූ අවස්ථාවේ ඇය පවසන දෙය වටහාගත හැකි වුවත් කතා කිරීමේ අපහසු තත්ත්වයක පසුවූ බව ද රාධක්‍රිෂ්ණන් මහතා පවසයි. පාර්වතී අම්මා ක්වාලාලම්පූර් සිට පසුගිය 10 වන දින කොළඹට පැමිණියාය. පාර්වතී අම්මා 2000 වසරේදී අංශභාග රෝග තත්ත්වයට පත්ව ඇති අතර ඇයගේ සැමියා වන තිරුවෙන්ගඩම් වේලුපිල්ලේ මහතා ද යුද හමුදා රැඳවුම් භාරයේ සිටියදී ජනවාරි 06 වන දින මිය ගියේය.", "URL": "https://sinhala.adaderana.lk/news.php?nid=8368", "Category": null, "Parent URL": null}