{"Source": "Adaderana", "Timestamp": "March 20, 2014 01:40 pm", "Headline": "එ.ජා.ප ආධාරකරු ඝාතනයේ සැකකරු අත්අඩංගුවට", "News Content": "දොම්පෙ ප්‍රදේශයේදී ඝාතනයට ලක්වුණු එ.ජා.ප ආධාරකරුවෙකු වූ ඕ.කේ පියසේන නමැති අයගේ ඝාතනයේ සැකකරු අත්අඩංගුවට ගෙන තිබේ. පත්බේරිය ආරච්චිගේ වසන්ත නොහොත් සුනිල් යන මොහු අද (20) දොම්පෙ පොලීසියට බාරවීමෙන් පසු අත්අඩංගුවට ගත් බව පොලීසිය පවසයි. අත්අඩංගුවට ගත් සැකකරු අද පූගොඩ මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය කියා සිටියි. ඉකුත් 18 වන දින එක්සත් ජාතික පක්ෂයේ බස්නාහිර පළාත් අපේක්ෂක හර්ෂණ රාජකරුණාගේ අධාරකරුවෙකු වන ඕ.කේ පියසේන නමැති අය පෝස්ටර් අලවමින් සිටියදී එතැනට පැමිණි සැකකරු විසින් පහරදී ඇති බව කියැවෙයි. පහරකෑමට ලක්වූ පියසේන මහතා රෝහල්ගත කළද ඒවන විටත් ජීවිතක්ෂයට පත්ව සිටි බව සඳහන්ය. සැකකාර වසන්ත නමැති අය බස්නාහිර පළාත් එ.ජ.නි.ස අපේක්ෂක උපාලි ගුණරත්නගේ අධාරකරුවෙකු බව වාර්තා වේ.", "URL": "https://sinhala.adaderana.lk/news.php?nid=41939", "Category": null, "Parent URL": null}