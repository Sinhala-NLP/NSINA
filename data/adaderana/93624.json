{"Source": "Adaderana", "Timestamp": "August 1, 2018 03:06 pm", "Headline": "දෙයියන්දර නිවසකින් T 56 උණ්ඩ තොගයක් සොයාගනියි", "News Content": "මාතර, දෙයියන්දර ප්‍රදේශයේ නිවසක තිබී ටී. 56 උණ්ඩ සොයාගෙන තිබේ. දෙයියන්දර පොලිසියට ලද තොරතුරක් මත සිදුකළ විමර්ශනයකදී මෙම උණ්ඩ සොයාගෙන ඇති බව පොලිසිය සඳහන් කළේය. මෙහිදී ටී. 56 ගිනි අවි සඳහා භාවිතා කරන ලද මැගසිනයක් සහ එම උණ්ඩ 28 ක් සොයාගෙන තිබේ. මෙම උණ්ඩ සොයාගැනීම සම්බන්ධයෙන් අදාළ නිවසේ හිමිකාරිය සහ ඇයගේ පුත්‍රයා අත්අඩංගුවට ගත් බව වාර්තා වේ. අත්අඩංගුවට ගත් සැකකරුවන් අද (01) දෙයියන්දර මහේස්ත්‍රාත් අධිකරණයට ඉදිරිපත් කිරීමට නියමිත අතර දෙයියන්දර පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93624", "Category": null, "Parent URL": null}