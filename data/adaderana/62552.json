{"Source": "Adaderana", "Timestamp": "July 29, 2016 03:58 pm", "Headline": "අවුරුදු 8ක් සිටි නිසා තෙමසක ලිහිල් දඬුවමක්", "News Content": "එල්.ටී.ටී.ඊයේ පුපුරන ද්‍රව්‍ය රඳවා තැබීමට ආධාර අනුබල ලබාදුන්නැයි චෝදනාවකට වරද පිළිගත් පුද්ගලයෙකුට කොළඹ මහාධිකරණය මාස 03ක සිරදඬුවමක් නියම කර තිබේ.ආර්. නන්දකුමාර් නැමැති පුද්ගලයෙකුට මෙම දඬුවම නියම වූ බව අද දෙරණ අධිකරණ වාර්තාකරු සඳහන් කළේය.තීන්දුව ලබාදෙමින් මහාධිකරණ විනිසුරු අයිරාංගනී පෙරේරා මහත්මිය සඳහන් කර ඇත්තේ අදාළ චෝදනාවට ලබාදිය හැකි උපරිම දඬුවම වන්නේ වසර 07ක සිරදඬුවමක් බවයි.කෙසේ වෙතත් විත්තිකරු එම චෝදනාවට වසර 08කට වැඩි කාලයක් රක්ෂිත බන්ධනාගාර ගතව සිටීම හේතුවෙන් ඔහුට ලිහිල් දඬුවමක් පනවන බව විනිසුරුවරිය සඳහන් කර ඇත.ඒ අනුව විත්තිකරුට මාස 03ක සිරදඬුවමක් නියම කළ මහාධිකරණ විනිසුරුවරිය නිදහස් වීමෙන් පසු එවැනි වැරදිවල නිරතවිමෙන් වළකින ලෙස විත්තිකරුට අවවාද කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=62552", "Category": null, "Parent URL": null}