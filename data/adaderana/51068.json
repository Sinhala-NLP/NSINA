{"Source": "Adaderana", "Timestamp": "May 2, 2015 05:16 pm", "Headline": "නීති විරෝධී ගව ඝාතකාගාරයක් වටලයි ", "News Content": "නීති විරෝධී අයුරින් ගව ඝාතකාගාරයක් පවත්වාගෙන ගිය පුද්ගලයින් 10 දෙනෙකු මූතූර්, අර්පද් නගර් ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්ය බලකායේ කන්තලේ කඳවුරේ නිලධාරින්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදි ඝාතනය කරන ලද ගවයින් 09 දෙනෙකු සහ ඝාතනයට සූදානම් කර සිටි ගවයින් දෙදෙනෙකු ඇතුළු උපකරණ කිහිපයක් සොයාගෙන තිබේ.සැකකරුවන් වැඩිදුර විමර්ශන සඳහා මූතූර් පොලිසිය වෙත බාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=51068", "Category": null, "Parent URL": null}