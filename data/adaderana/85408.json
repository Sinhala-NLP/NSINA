{"Source": "Adaderana", "Timestamp": "March 9, 2018 12:45 pm", "Headline": "වැලිමඩ මූලික රෝහලේ සිදුවු ප්‍රථම තුන් නිවුන් දරු උපත", "News Content": "වැලිමඩ මූලික රෝහලේදී සර්තක තුන් නිවුන් දරු උපතක් සිදුවී තිබේ. වැලිමඩ, හෙවනකුඹුර ප‍්‍රදේශයේ පදිංචි පුබුදු තෙන්නකෝන් හා මධුෂානි වීරසුරිය විවිහා වන්නේ මීට වසර ගණනාවකට ඉහතදීය. දරුසුරතල් බැලීමට ඔවුනට කලක් ගත වන අතර පසුගිය දිනක ඔවුන්ගේ සිහින සැබැ කරමින් පිරිමි දරුවන් දෙදෙනෙක් සහ එක් දැරියක් වැලිමඩ මූලික රෝහලේදී මෙලොව එලිය දැක තිබේ. ‍ මෙලෙස වැලිමඩ මූලික රෝහලේදී සාර්ථක තුන් නිවුන් දරු උපතක් සිදුවී තිබෙන්නේ ප‍්‍රථම වතාවටය. ප‍්‍රසව හා නාරිවේද විශේෂඥ වෛද්‍ය චමින්ද ජයලත් මහතා ඇතුළු වෛද්‍ය කාර්යමණ්ඩලය සාර්ථක තුන් නිවුන් දරු උපත සිදු කිරීම සඳහා වෛද්‍ය පහසුකම් සපයා ඇති අතර මේවනවිට මේ පුංචි පැටවුන් තිදෙනාම නිරෝගිව වර්තාවේ.", "URL": "https://sinhala.adaderana.lk/news.php?nid=85408", "Category": null, "Parent URL": null}