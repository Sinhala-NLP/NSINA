{"Source": "Adaderana", "Timestamp": "January 26, 2017 10:24 pm", "Headline": " යාපනය සරසවි නේවාසිකාගාරයක ගින්නක්", "News Content": "යාපනය විශ්වවිද්‍යාලයේ නව කාන්තා සිසු නේවාසිකාගාරයක ඇති වූ ගින්නකින් නේවාසිකාගාරයට දැඩි අලාභ හානි සිදුව ඇති බව පොලීසිය පවසයි.ගිනි ගැනීමට ලක්වූ නේවාසිකාගාරයට යාබද ගොඩනැගිල්ලේ පළමු මහලේ හටගත් ගිනි ගැනීම් තත්ත්වය අද (26) දහවල් වන විට සිසු නේවාසිකාගාරයේ බොහෝ ප්‍රදේශවලට පැතිර ගොස් තිබේ.ගිනි නිවීමේ හමුදාවේ සහය මත ගින්න මැඩ පවත්වා තිබේ.අදාළ සිදුවීම හේතුවෙන් හෙට (27) දිනයේ පැවැත්වීමට තිබූ සරසවි අවසන් වසරේ විභාගයන් හා 30 දා පැවැත්වීමට තිබූ පළමු වසරේ විභාගය දින නියමයක් නොමැතිව කල්දමා ඇතැයි යාපනය විශ්වවිද්‍යාලය පවසයි.", "URL": "https://sinhala.adaderana.lk/news.php?nid=68642", "Category": null, "Parent URL": null}