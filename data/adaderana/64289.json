{"Source": "Adaderana", "Timestamp": "September 21, 2016 09:34 am", "Headline": "රුසියාව වගකිව යුතු බව අමෙරිකාව කියයි", "News Content": "සිරියාවේ ඇලෙප්පෝ හිදි ආධාර රැගත් රථ පෙළකට එල්ල කළ ප්‍රහාරය සම්බන්ධයෙන් රුසියාව වගකීම භාරගත යුතු බව අමෙරිකාව පවසයි.ධවල මන්දිරය ප්‍රකාශ කර ඇත්තේ මෙය අවාසනාවන්ත සිදුවීමක් බවයි.රුසියානු ගුවන් යානා දෙකකින් මෙම ප්‍රාහර එල්ල කර ඇති බවට අමෙරිකාව චෝදනා කර තිබේ.කෙසේවෙතත් මෙම චෝදනාව රුසියාව විසින් ප්‍රතික්ෂේප කර ඇති බව සඳහන්ය.මෙය ගුවන් ප්‍රහාරයක් නොව, භූමියේ සිදුවූ ගැටුමක ප්‍රතිඵලයක් බව රුසියාව පවසයි.මේ අතර අමෙරිකාව පසුගියදා එල්ල කළ ගුවන් ප්‍රහාරයකින් ද සිවිල් වැසියන් පිරිසක් ජීවිතක්ෂයට පත්වූ බවට වාර්තා පළ වුණි.වසර කිහිපයක සිට සිරියාවේ පවතින සිවිල් යුද්ධය හේතුවෙන් පුද්ගලයින් ලක්ෂ 3ට අධික පිරිසක් මියගොස් තවත් මිලියන ගණනක් අවතැන්ව සිටින බව විදෙස් වාර්තා පවසයි.", "URL": "https://sinhala.adaderana.lk/news.php?nid=64289", "Category": null, "Parent URL": null}