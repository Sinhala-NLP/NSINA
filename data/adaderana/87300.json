{"Source": "Adaderana", "Timestamp": "April 11, 2018 04:02 pm", "Headline": " බන්ධනාගාර ප්‍රධානීන් මාරු කිරීමට ඇමති නියෝගයක්", "News Content": "බන්ධනාගාර දෙපාර්තමේන්තුව තුළ අක්‍රමිකතා වැළැක්වීම සඳහා බන්ධනාගාර ප්‍රතිසංස්කරණ අමාත්‍යවරයා විසින් බන්ධනාගාර ප්‍රධානීන් ක්ෂණික ස්ථාන මාරු කිරීමට ලක් කර ඇති අතර ජ්‍යේෂ්ඨ නිලධාරීන්ගේ ජ්‍යේෂ්ඨත්වය හා කාර්යක්ෂමතාව මත ඔවුන්ගේ තනතුරු ඉහළ නැංවීමටද නියෝග කර තිබේ. කොමසාරිස්වරුන් පුරප්පාඩු වූ බන්ධනාගාරවල වැඩ බලන කොමසාරිස්වරුන් ලෙස බන්ධනාගාරවල ජ්‍යේෂ්ඨ අධිකාරිවරුන් දෙදෙනෙකු පත් කර ඇති අතර , දිවයිනේ ප්‍රධාන බන්ධනාගාරවලට ජ්‍යේෂ්ඨ, අවංක සහ කාර්යක්ෂට පාලක නිලධාරීන් කිහිප දෙනෙකුද පත් කර තිබේ. වැලිකඩ, මැගසින්, බෝගම්බර, මීගමුව, අඟුණකොළපැලැස්ස, මාතර සහ කුරුවිට බන්ධනාගාරයේ ප්‍රධානීන් 2018 අප්‍රේල් 16 දින සිට ක්‍රියාත්මක වන පරිදි මාරු කර තිබේ. බන්ධනාගාරවල දූෂණ හා අක්‍රමිකතා වැළැක්වීම සඳහා සිංහල හා දෙමළ අලුත් අවුරුද්දෙන් පසු වත්මන් බන්ධනාගාර පද්ධතිය ක්‍රමානුකූල ව්‍යාපෘති කිහිපයක් ආරම්භ කරන බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=87300", "Category": null, "Parent URL": null}