{"Source": "Adaderana", "Timestamp": "December 19, 2010 05:21 pm", "Headline": "පුරා විද්‍යා ස්ථාන සංරක්ෂණයෙන් සංචාරකයින් ඇදගන්න පුළුවන්", "News Content": "මේ වසර තුළ සංචාරකයින් ලක්ෂ 7 ක් ශ්‍රී ලංකාවට පැමිණ ඇති බව සංස්කෘතික හා කලා කටයුතු අමාත්‍ය ටී.බී. ඒකනායක මහතා පවසයි. ඓතිහාසික පුරා විද්‍යා ස්ථාන සංරක්ෂණය තුළින් සංචාරකයින්ගේ ආකර්ෂණය වැඩි කර ගත හැකි බව අමාත්‍යවරයා පවසයි. වයඹ පළාතේ පිහිටි ඓතිහාසික රාජධානි කේන්ද්‍ර කරගත් සංස්කෘතික චතුරස්‍රය සංරක්ෂණය කිරීම සහ සංවර්ධනය කිරීමේ කටයුතු ආරම්භ කිරීමේ උත්සවයට එක්වෙමින් අද පෙරවරුවේ අමාත්‍යවරයා මෙම අදහස් පළ කළේය. සංස්කෘතික චතුරස්‍රය සංරක්ෂණය සහ සංවර්ධනය කිරීමේ මෙම වැඩසටහන සඳහා රුපියල් මිලියන 2,560 ක මුදලක් වෙන් කොට තිබේ.", "URL": "https://sinhala.adaderana.lk/news.php?nid=12966", "Category": null, "Parent URL": null}