{"Source": "Adaderana", "Timestamp": "June 23, 2010 02:44 pm", "Headline": "පාන් මිල ඉහළට", "News Content": "අද මධ්‍යම රාත්‍රීයේ සිට ක්‍රියාත්මක වන පරිදි ග්‍රෑම් 450ක් වන පාන් රාත්තලක මිල රුපියල් 4 කින් ඉහළ දැමීමට තීරණය කළ බව සමස්ත ලංකා බේකරි හිමියන්ගේ සංගමය පවසයි. මීට සාපේක්ෂව සෙසු බේකරි නිෂ්පාදනවල මිල ද ඉහළ යනු ඇති බව එම සංගමයේ සභාපති එන්.කේ.ජයවර්ධන මහතා පැවසුවේය. තිරිඟු පිටි මිල ඉහළ යාම පමණක් මෙම තීරණයට හේතු නොවු බව කොළඹ අද පැවති මාධ්‍ය හමුවකට එක්වෙමින් ජයවර්ධන මහතා වැඩිදුරටත් කියා සිටියේය. මීට කාලයකට පෙර පාන් මිල ඉහළ දැමීමට අවශ්‍යතාව පැවතුනද රජය අපහසුතාවට පත් නොකිරීමේ අරමුණින් මිල ඉහළ දැමීම සිදුනොකළ බව ද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9174", "Category": null, "Parent URL": null}