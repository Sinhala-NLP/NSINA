{"Source": "Adaderana", "Timestamp": "September 13, 2019 08:08 pm", "Headline": "නව සීමා වාසික වෛද්‍ය පත්වීම් 1401ක්", "News Content": "දේශීය හා විදේශීය වශයෙන් වෛද්‍ය අධ්‍යාපනය ලැබු 1401 දෙනෙකු වෙත 2011-2012 වර්ෂ සඳහා නව සීමා වාසික වෛද්‍ය පත්වීම් ලබා දීම අද සිදු විය. අරලියගහ මන්දිරයේ දී වෛද්‍ය අමාත්‍ය රාජිත සේනාරත්න මහතා අතින් මෙම පත්වීම් ප්‍රදානය සිදු කෙරුණි. ශ්‍රී ලංකාවේ සමස්ථ විශ්ව විද්‍යාලවල වෛද්‍ය පීඨ නියෝජනය කරමින් වෛද්‍යවරුන් 1097ක්, විදෙස් රටවල වෛද්‍ය අධ්‍යාපනය හැදෑරූ වෛද්‍යවරුන් 225ක්, මෙන්ම කොතලාවල ආරක්ෂක විද්‍යා පීඨයෙන් බිහිවු වෛද්‍යවරුන් හා සයිටම් වෛද්‍ය පීඨය නියෝජනය කරන වෛද්‍යවරුන් පිරිසක් මෙම පත්වීම් ලබා ගත්තේය.", "URL": "https://sinhala.adaderana.lk/news.php?nid=119043", "Category": null, "Parent URL": null}