{"Source": "Adaderana", "Timestamp": "August 7, 2018 03:36 pm", "Headline": "සුදු දෑතට නුහුරු වැඩක්", "News Content": "දඹුල්ල රජ මහා විහාරස්ථ අනුබද්ධ රංගිරි රන්කෙත කාබනික ගොවිපලේ මෙවර වගා කෙරුණු දේශීය වී වගාවේ අස්වනු නෙලීම අද (07) දින පෙරවරුවේ සිදුවිණි. පැරැණි වී වර්ග මෙම දේශීයව ගොවිපළේ වගා කිරීම මෙන්ම කිසිදු රසායනික පොහොර ද්‍රව්‍යයක් නොයොදා කාබනික පොහොර සහ දේශීයව නිෂ්පාදනය කරගත් කෘමිනාශක භාවිතයෙන් මෙම වගා බිමේ වී වගාව සහ විවිධ එළවළු බෝග වගා කිරිම සිදු කෙරෙති. දේශීය වී අස්වනු නෙලීමේ අවස්ථාවට විදේශීය සංචාරකයන් කණ්ඩායමක් පැමිණ සිටීමද විශේෂත්වයකි. ඔවුන්ද දේශීය වී අස්වනු නෙලීම සඳහා කැමැත්තෙන් එක්වීම විශේෂත්වයකි. මෙම ගොවිපළේ කළමනාකාරවරයා සඳහන් කර සිටියේ මෙවර ඉතා සාර්ථකව අස්වැන්න ලැබී ඇති බව ය.", "URL": "https://sinhala.adaderana.lk/news.php?nid=93993", "Category": null, "Parent URL": null}