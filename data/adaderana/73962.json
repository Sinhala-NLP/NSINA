{"Source": "Adaderana", "Timestamp": "June 6, 2017 02:02 pm", "Headline": "2016/17 සරසවි කඩයිම් ලකුණු එයි", "News Content": "2016 / 2017 අධ්‍යයන වර්ෂ සඳහා විශ්ව විද්‍යාල පාඨමාලා ප්‍රවේශය සඳහා වන අවම කඩඉම් ලකුණු නිකුත් කර තිබේ. අදාළ කඩඉම් ලකුණු විශ්ව විද්‍යාල ප්‍රතිපාදන කොමිශන් සභාවේ නිල වෙබ් අඩවියේ ප්‍රදර්ශනය කෙරෙන බව එහි ලේකම් ආචාර්ය ප්‍රියන්ත ප්‍රේමකුමාර මහතා පවසයි. ඒ අනුව www.ugc.ac.lk වෙබ් අඩවියට පිවීසීමෙන් ලබා ගත හැකි බවයි ඔහු කියා සිටියේය. එමෙන්ම 1919 රාජ්‍ය තොරතුරු කේන්ද්‍රය ඇමතීමෙන් සහ ugc හිස්තැනක් විභාග අංකය සටහන් කර 1919 ට කෙටි පණිවිඩයක් යොමු කිරීමෙන්ද ලබා ගත හැකි බව සඳහන් වෙයි. 2016 වර්ෂයේ අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල මත පදනම්ව මෙම කඩඉම් ලකුණු නිකුත් කර ඇති බව විශ්ව විද්‍යාල ප්‍රතිපාදන කොමිශන් සභාවේ ලේකම් ආචාර්ය ප්‍රියන්ත ප්‍රේමකුමාර මහතා සඳහන් කළේය.", "URL": "https://sinhala.adaderana.lk/news.php?nid=73962", "Category": null, "Parent URL": null}