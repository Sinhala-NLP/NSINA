{"Source": "Adaderana", "Timestamp": "August 30, 2015 02:14 pm", "Headline": "හොර මුද්දර භාවිතා කළ  2ක් අත්අඩංගුවේ ", "News Content": "නිට්ටඹුව ප්‍රදේශයෙන් හමුවූ ව්‍යාජ මුද්දර ඇලවූ ලිපි සම්බන්ධයෙන් සැකකරුවන් දෙදෙනෙකු අත්අඩංගුව ගෙන තිබේ.ගම්පහ විශේෂ අපරාධ විමර්ශන ඒකකය විසින් සැකකරුවන් ඊයේ අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.රුපියල් පහලවේ ව්‍යාජ මුද්දර 03 බැගින් අලවා තිබූ ලියුම් කවර 513ක් නිට්ටඹුව තැපැල් ස්ථානයේ තිබී පසුගියදා සොයාගනු ලැබුණී.නිට්ටඹුව තැපැල් ස්ථානාධිපතිවරයා ගම්පහ විශේෂ අපරාධ විමර්ශන ඒකකයට කරන ලද පැමිණිල්ලක් අනුව ඒ සම්බන්ධයෙන් ගම්පහ විශේෂ අපරාධ විමර්ශන ඒකකය, විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගත් සැකකරුවන් මිනුවන්ගොඩ සහ කොළඹ 12, ප්‍රදේශවල පදිංචිකරුවන් වන අතර ගුණසිංහපුර ප්‍රදේශයේ මුද්‍රණ ආයතනයකින් මෙම ව්‍යාජ මුද්දර මුද්‍රණය කර ඇති බව අනාවරණය වී ඇත.සැකකරුවන් අද අත්තනගල්ල මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53546", "Category": null, "Parent URL": null}