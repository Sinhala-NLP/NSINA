{"Source": "Adaderana", "Timestamp": "June 26, 2019 05:04 pm", "Headline": "ආර්මි 2019", "News Content": "ආර්මි 2019 නමින් හමුදා සැසියක් රුසියාවේ මොස්කව් නුවරදී පැවැත් විය. එහිදී රුසියාව සහ එහි මිත්‍ර රාජ්‍යයන් කිහිපයක හමුදා ශක්තිය ප්‍රදර්ශනය කෙරුණු බව විදෙස් වාර්තා පවසයි. රුසියානු වාර්ෂික හමුදා සැසිය මොස්කව් නුවරදී පසුගියදා ආරම්භ විය. රුසියානු හමුදා අංශවල හමුදා ශක්තිය විදහා දැක්වීම සදහා වන හමුදා අභ්‍යාස පැවැත්වුණේ ඊට සමගාමීවයි. රටවල් 120කට අධික ප්‍රමාණයකින් පැමිණි රාජතාන්ත්‍රිකයන් හමුවේ පැවැත්වුණු හමුදා අභ්‍යාසය සදහා යුද ටැංකි, ස්වයංක්‍රීය ගිනි අවි, මිසයිල විහිදුම් උපකරණ සහ ගුවන් යානා විශාල ප්‍රමාණයක් යෙදවා තිබුණි. මෑකතදී රුසියාව හා එහි සමීප රාජ්‍යයන් වන අසර්බයිජානය, ආර්මේනියාව, බෙලාරස්, ඉන්දියාව, කසකස්තානය, චීනය, පාකිස්තානය, තුර්කිය, තායිලන්තය සහ දකුණු අප්‍රිකාව යන රටවල් අත්කරගත් හමුදාම ශක්තිය නිරෑපණය වූ බවට සදහන්. හමුදා අභ්‍යාස ඇතුලත් ආර්මි 2019 ප්‍රදර්ශනය මේ මස අවසානය දක්වා පැවැත්වීමට නියමිතයි.", "URL": "https://sinhala.adaderana.lk/news.php?nid=112819", "Category": null, "Parent URL": null}