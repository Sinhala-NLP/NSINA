{"Source": "Adaderana", "Timestamp": "January 18, 2011 09:05 am", "Headline": "පකිස්ථාන යුද හමුදාපති හෙට දිවයිනට ", "News Content": "තෙදින නිල සංචාරයක් සඳහා පකිස්ථාන යුද හමුදාපති ජෙනරාල් අෂ්ෆාක් ෆර්වේස් ඛයානි මහතා හෙට(19) දිනයේ දිවයිනට පැමිණීමට නියමිතය. ඛයානි මහතා සමග ඔහුගේ බිරිඳ සහ පකිස්ථානු හමුදාවේ ජ්‍යෙෂ්ඨ නිලධාරීන් පිරිසක් ද පැමිණීමට නියමිත බව යුද හමුදාව පවසයි. මෙම සංචාරය තුළ දී පකිස්ථානු යුද හමුදාපතිවරයා, ජනාධිපති මහින්ද රාජපක්ෂ, අග්‍රාමාත්‍ය දි. මු. ජයරත්න, ආරක්ෂක ලේකම් ගෝඨාභය රාජපක්ෂ යන මහත්වරුන් සහ මැති ඇමතිවරුන් රැසක් හමුවීමට නියමිතය. මෙම නිල සංචාරයේ දී ජෙනරාල් ඛයානි සපුගස්කන්ද ආරක්ෂක සේවා අණ හා මාණ්ඩලික විද්‍යාලයේ පුහුණුව ලබන නිලධාරීන් ඇමතීමට ද නියමිත බව යුද හමුදා මූලස්ථානය ප්‍රකාශ කරනු ලැබීය. ඊට අමතරව බ්‍රහස්පතින්දා දිනයේ දී යුද හමුදා මූලස්ථානයට පැමිණෙන පකිස්ථානු යුද හමුදාපතිවරයා යුද හමුදාපති ලුතිනන් ජෙනරාල් ජගත් ජයසූරිය මහතා හමුවීමට නියමිතය.", "URL": "https://sinhala.adaderana.lk/news.php?nid=13566", "Category": null, "Parent URL": null}