{"Source": "Adaderana", "Timestamp": "July 18, 2011 08:17 am", "Headline": "ඉන්ධන මිල නංවන්න ඉන්දියන් ‍ඔයිල් අවසර පතයි", "News Content": "ඉන්ධන මිල යළි ඉහළ දැමීමට ලංකා ඉන්දියන් ‍ඔයිල් සමාගම රජයෙන් අවසර ඉල්ලා තිබේ. අදාළ සමාගම අඛණ්ඩව ලබන පාඩුව හේතුවෙන් මෙම ඉල්ලීම කර ඇති බව වාර්තා වේ. පසුගිය කාලයේ ලෝක වෙළඳපලේ ඉන්ධන මිල ඉහළ ගොස් තිබුණි. ඒ අනුව ඉන්ධන මිල ඉහළ දැමීමට අවශ්‍ය බව ලංකා ඉන්දියන් ඔයිල් සමාගම මීට පෙර ප්‍රකාශ කළ ද ඛනිජ තෙල් අමාත්‍යාංශය ඊට අවසර ලබා දුන්නේ නැත. කෙසේ වුවද ඩීසල් ලීටරයක් රුපියල් 5 න් සහ පෙට්‍රල් ලීටරයක් රුපියල් 25 න් පමණ ඉහළ දැමිය යුතු බවට අදාළ සමාගම ඉල්ලා ඇත.", "URL": "https://sinhala.adaderana.lk/news.php?nid=17460", "Category": null, "Parent URL": null}