{"Source": "Adaderana", "Timestamp": "November 12, 2010 08:51 am", "Headline": "පකිස්ථානයේ බෝම්බ පිපිරීමකින්20 ක් මරුට", "News Content": "පකිස්ථානයේ කරච්චි නුවර සිදුවූ බෝම්බ පිපිරීමකින් පුද්ගලයින් 20 දෙනෙකු ජීවිතක්ෂයට පත්ව ති‍බේ. කරච්චි නුවර පිහිටි පකිස්ථානු පොලිස් මූලස්ථානය අසල මෙම පිපිරීම සිදුව ඇති බව විදෙස් වාර්තා සඳහන් කරනු ලැබීය. බෝම්බ පිපිරීමෙන් පුද්ගලයින් සිය දෙනෙකු පමණ තුවාල ලබා තිබේ. පුපුරණ ද්‍රව්‍ය ගබඩා කර තිබූ ට්‍රක් රථයක් මෙලෙස පුපුරා ගොස් ඇති බව විදෙස් මාධ්‍ය වාර්තා කරනු ලැබීය. පොලිස් මූලස්ථානය අසල පිහිටි අපරාධ පරීක්ෂණ දෙපාර්තමේන්තු ගොඩනැගිල්ල ප්‍රහාරයේ ඉලක්කය වී ඇති බවට පාකිස්ථාන ආරක්ෂක අංශ සැක පළ කරයි. ප්‍රහාරය සම්බන්ධ පාර්ශවය ගැන මෙතෙක් කරුණු අනාවරණය වී නොමැති අතර තලෙයිබාන් සටන්කාමීන් විසින් මෙම ප්‍රහාරය එල්ල කරන්නට ඇති බව පාකිස්ථාන ආරක්ෂක අංශ පවසයි.", "URL": "https://sinhala.adaderana.lk/news.php?nid=12091", "Category": null, "Parent URL": null}