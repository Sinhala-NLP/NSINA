{"Source": "Adaderana", "Timestamp": "August 18, 2011 02:02 pm", "Headline": "මී උණ අවදානම යළිත් හිස ඔසවයි", "News Content": "පසුගිය සති කිහිපය තුළ මී උණ රෝගය වැළඳීමෙන් පාසල් සිසුන් රැසක් රෝහල් ගත කර ඇති බව සෞඛ්‍ය අමාත්‍යාංශය පවසයි. මේ දිනවල පාසල් සිසුන් රැසක් කුඹුරු හා වගුරුබිම් ආශ්‍රිත ප්‍රදේශවල සරුංගල් යැවීමට යාම නිසා මෙලෙස මී උණ රෝගයට ගොදුරු වන බව අනාවරණය වී ඇත. ළමුන් 15 දෙනෙකු පමණ එලෙස රෝහල් ගත කර ඇති බව සෞඛ්‍ය අමාත්‍යාංශය පෙන්වාදෙයි. මේ අතර මේ වස‍රේ ගතවූ මාස 8 තුළ මී උණ‍ රෝගය වැළඳීමෙන් පුද්ගලයින් 60 දෙනෙකු ජීවිතක්ෂයට පත්ව ඇති බවද එම අමාත්‍යාංශය කියා සිටියි. පුද්ගලයින් 4,751 දෙනෙකුට මී උණ රෝගය වැළඳී ඇති අතර ඉන් රෝගීන් 1,381 දෙනෙකු වාර්තා වී ඇත්තේ කුරුණෑගල දිස්ත්‍රික්කයෙන් වීම විශේෂත්වයකි.", "URL": "https://sinhala.adaderana.lk/news.php?nid=18149", "Category": null, "Parent URL": null}