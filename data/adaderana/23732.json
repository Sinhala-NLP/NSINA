{"Source": "Adaderana", "Timestamp": "April 23, 2012 09:22 am", "Headline": "අකුණු සැරට තවත් බිල්ලක්", "News Content": "හඟුරන්කෙත ‍, මුල්ඔය වත්තේ දී තරුණයෙකු විදුලි සැර වැදී ජීවිතක්ෂයට පත්ව තිබේ. ඌරන් දඩයම් කිරීම සඳහා විදුලිය දැමීමට උත්සහ කිරීමේ දී මෙම තරුණයා ජීවිතක්ෂයට පත්ව ඇති බව පොලිසිය සඳහන් කරයි. මෙලෙස මිය ගොස් ඇත්තේ වයස අවුරුදු 22ක් පමණ වන තරුණයෙකු බව හඟුරන්කෙත පොලිසිය පවසයි. මිය ගිය තරුණයාගේ පශ්චාත් මරණ පරීක්ෂණ කටයුතු අද දිනයේ දී සිදු කිරීමට නියමිත අතර හඟුරන්කෙත පොලිසිය මේ පිළිබඳව වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=23732", "Category": null, "Parent URL": null}