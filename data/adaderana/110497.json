{"Source": "Adaderana", "Timestamp": "May 23, 2019 09:18 am", "Headline": "නිවසක සිටි යුවලකට තියුණු ආයුධයකින් පහර දීමක්-පිරිමි පුද්ගලයා මරුට", "News Content": "වීරගුල පොලිස් වසමේ වීරගුල ප්‍රදේශයේ නිවසක සිටි යුවලකට පුද්ගලයෙකු තියුණු ආයුධයකින් පහර දීමෙන් පිරිමි පුද්ගලයා ජීවිතක්ෂයට පත්ව තිබේ. ඊයේ(22) උදෑසන 6.10 පමණ මෙම පහර දීම සිදුව ඇතැයි වීරගුල පොලීසියට ලද පණිවිඩයක් මත විමර්ශන අරඹා තිබේ. සිද්ධියෙන් තුවාල ලැබු යුවල ගම්පහ රෝහලට ඇතුළත්ව ප්‍රතිකාර ලබමින් සිටිය දී උදෑසන 10ට පමණ පිරිමි පුද්ගලයා මියගොස් ඇත. මිය ගොස් ඇත්තේ වයස අවුරුදු 54 ක් වු අංක 160, වීරගුල, යක්කල ලිපිනයේ පදිංචි ලියනගේ ප්‍රැන්සිස් කබ්රාල් යන අයෙකි. මෘත ශරීරය ගම්පහ රෝහලේ තැන්පත් කර තිබේ. සිද්ධියට සම්බන්ධ සැකකරු හඳුනා ගෙන ඇති අතර, අත්අඩංගුවට ගැනීම සඳහා වීරගුල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=110497", "Category": null, "Parent URL": null}