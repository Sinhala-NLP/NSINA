{"Source": "Adaderana", "Timestamp": "November 26, 2017 06:02 pm", "Headline": "නිදහස් පක්ෂයේ සියලුදෙනා ඒකාබද්ධය සමඟ එකතු වෙයි", "News Content": "පළාත් පාලන මැතිවරණය කල්යාමට බලපා ඇත්තේ විෂයභාර ඇමතිවරයාගේ අඩුපාඩු බව පුත්තලම් දිස්ත‍්‍රික් පාර්ලිමේන්තු මන්ත‍්‍රි අරුන්දික ප‍්‍රනාන්දු මහතා පවසයි. මාතලේ දිස්ත‍්‍රික්කයේ ශ‍්‍රී ලංකා පොදුජන පෙරමුණේ අපේක්ෂකයින් තොරාගැනීම වෙනුවෙන් අද (26) දින නාඋල පෞද්ගලික හෝටලයක පැවති උත්සවයක දී මාධ්‍ය වෙත අදහස් දක්වමින් පාර්ලිමේන්තු මන්ත‍්‍රි අරුන්දික ප‍්‍රනාන්දු මහතා මේ බව සඳහන් කළේය. මේ වන විට ඉතාමත් හොද සූදානමක් තිබෙන බවත් ඒකාබද්ධ විපක්ෂය දැවැන්ත ජයග‍්‍රහණයක් ලබා ගන්නා බවත් මන්ත්‍රීවරයා ප්‍රකාශ කළේය. මෙම ක්‍රියාවෙන් පක්ෂය කැඞීමක් සිදු නොවන බවත් පක්ෂය කැඩී යන්නේ ශ‍්‍රී ලංකා නිදහස් පක්ෂයට කොටසක් කැඩී ගියහොත් පමණක් බවත් මේ වන විට ශ‍්‍රි ලංකා නිදහස් පක්ෂයේ සීයයට සීයක්ම තමන් සමඟ එකතු වි සිටින බව මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=80583", "Category": null, "Parent URL": null}