{"Source": "Adaderana", "Timestamp": "August 18, 2017 01:12 pm", "Headline": " ජ්‍යෙෂ්ඨ නියෝජ්‍ය පොලිස්පති අභාවප්‍රාප්ත වෙයි", "News Content": "හිටපු ජ්‍යෙෂ්ඨ නියෝජ්‍ය පොලිස්පති බෝධි ලියනගේ මහතා අභාවප්‍රාප්ත වි තිබේ. මීට දින දෙකකට පමණ පෙර සිය නිවසේ පඩි පෙළකින් ඇදවැටිමෙන් අනතුරට පත්ව සිටි ඒ මහතා මහනුවර මහ රෝහලේ ප්‍රතිකාර ලබමින් සිටියදී අද(18) උදෑසන අභාවප්‍රාප්ත වි ඇති බව පොලිස් මූලස්ථානය සඳහන් කළේය. මිය යන විට 69 වැනි වියේ පසුවූ බෝධි ලියනගේ මහතා වසර 34ක කාලයක් පොලිස් සේවයේ කටයුතු කර තිබේ. 1974 වසරේ ආධුනික සහකාර පොලිස් අධිකාරීවරයෙකු ලෙස ශ්‍රී ලංකා පොලිස් සේවයට එක්ව ඇති බෝධි ලියනගේ මහතා ජ්‍යෙෂ්ඨ නියෝජ්‍ය පොලිස්පතිවරයෙකු ලෙස කටයුතු කරමින් සිටියදී 2008 වසරේ ධුරයෙන් විශ්‍රාම ගනු ලැබීය. බෝධි ලියනගේ මහතාගේ දේහය කටුගස්තොට, කහල්ල ලිපිනයේ පිහිටි නිවසේ තැන්පත් කර ඇති අතර දේහය පිළිබඳ අවසන් කටයුතු ලබන 20 වනදා සිදුකිරිමට නියමිත බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=76431", "Category": null, "Parent URL": null}