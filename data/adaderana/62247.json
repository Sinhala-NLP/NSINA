{"Source": "Adaderana", "Timestamp": "July 20, 2016 09:19 am", "Headline": "අයර්ලන්තය - ඇෆ්ගනිස්ථානය පරදවයි", "News Content": "ඇෆ්ගනිස්ථාන කණ්ඩායම සමග පැවති පස්වන එක්දින ක්‍රිකට් තරඟයෙන් ලකුණු 12ක ජයක් හිමිකර ගැනීමට අයර්ලන්ත කණ්ඩායම සමත්ව තිබේ.තරඟය උතුරු අයර්ලන්තයේ බිල්ෆාස් ක්‍රීඩාංගණයේදී පැවැත්වුණි.කාසියේ වාසිය දිනූ ඇෆ්ගනිස්ථාන කණ්ඩායම ප්‍රථමයෙන් පන්දුවට පහරදීමේ වාරය අයර්ලන්ත කණ්ඩායමට ලබාදුන්නේය.ඒ අනුව අයර්ලන්ත කණ්ඩායම නියමිත පන්දුවාර 50 අවසානයේ කඩුළු 05ක් දැවී ලකුණු 265ක් රැස් කරන ලදී.ඉඩ් ජෝසි නොදැවී ලකුණු 160යි.ගැරී විල්සන් ලකුණු 58යි.පන්දු යැවීමේදී ඇෆ්ගනිස්ථාන කණ්ඩායම වෙනුවෙන් ඩවුලාඩ් සද්‍රාන් කඩුලු 02ක් බිඳ දැමීය.පිළිතුරු ඉනිම සඳහා පිටියට පිවිසි ඇෆ්ගනිස්ථාන කණ්ඩායමට නියමිත පන්දුවාර 50 අවසානයේ කඩුලු 09ක් දැවී ලබාගත හැකිවූයේ ලකුණු 253ක් පමණි.නජිබුල්ලා සද්‍රාන් ලකුණු 54යි.රෂිද් ඛාන් ලකුණු 40යි.අයර්ලන්තය වෙනුවෙන් කෙවින් ඕබ්‍රින් කඩුළු 03ක් බිඳ දැමීය.", "URL": "https://sinhala.adaderana.lk/news.php?nid=62247", "Category": null, "Parent URL": null}