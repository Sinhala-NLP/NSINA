{"Source": "Adaderana", "Timestamp": "April 17, 2011 12:09 pm", "Headline": "හොරා පොලිස් ඩබලක් මාට්ටුවෙලා", "News Content": "පො‍ලිස් නිල ඇඳුමින් සැරසී නිවෙස් පරීක්ෂා කරන මුවාවෙන් දේපළ සොරකම් කිරීමේ නිරත වූ පුද්ගලයින් දෙදෙනෙකු තලංගම පොලිසිය විසින් අත්අඩංගුවට ගෙන තිබේ. තලංගම පොලිසියට ලැබුණු තොරතුරක් මත සිදුකළ පරීක්ෂණවල දී අත්අඩංගුවට ගත් මෙම සැකකරුවන් දෙදෙනා පොල්ගස්ඕවිට ප්‍රදේශයේ පදිංචිකරුවන් බව පොලිසිය පවසයි. උප පොලිස් පරීක්ෂක නිල ඇඳුම් කිහිපයක් ද සැකකරුවන් සතුව තිබී සොයාගෙන තිබේ. සැකකරුවන් විසින් දිවයිනේ විවිධ ප්‍රදේශ‍වල මෙවැනි සොරකම් සිදුකර ඇති බවට තොරතුරු අනාවරණය වී ඇති අතර ඔවුන් සම්බන්ධයෙන් රැඳවුම් නියෝග මත ප්‍රශ්න කිරීම් සිදුකරන බව තලංගම පොලිසිය පවසයි.", "URL": "https://sinhala.adaderana.lk/news.php?nid=15520", "Category": null, "Parent URL": null}