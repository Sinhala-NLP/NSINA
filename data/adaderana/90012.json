{"Source": "Adaderana", "Timestamp": "May 29, 2018 01:01 pm", "Headline": "නූපේ ප්‍රදේශයේ රෙදිපිළි වෙළඳසැලකට වෙඩි ප්‍රහාරයක්", "News Content": "මාතර, නූපේ ප්‍රදේශයේ පිහිටි රෙදිපිළි වෙළඳසැලකට අද(29) අළුයම වෙඩි ප්‍රහාරයක් එල්ල වී තිබේ. අද අළුයම 01.20 ට පමණ යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් මෙම වෙඩි තැබීම සිදුකර පලාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය. වෙඩි ප්‍රහාරයෙන් එම වෙළඳසැලේ පිටත සවිකර තිබූ වීදුරුවලට හානි සිදුව ඇති අතර ඉන් කිසිඳු පුද්ගලයෙකුට අනතුරක් සිදුව නොමැති බව සඳහන්ය. වෙඩි තැබීමට හේතුව හෝ සැකකරුවන් සම්බන්ධයෙන් මෙතෙක් තොරතුරු අනාවරණය වී නැත. සිද්ධිය සම්බන්ධයෙන් මාතර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90012", "Category": null, "Parent URL": null}