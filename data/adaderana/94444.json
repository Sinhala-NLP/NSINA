{"Source": "Adaderana", "Timestamp": "August 15, 2018 01:25 pm", "Headline": "රන් බිස්කට් 20 ක් සමඟ පුද්ගලයෙක් අත්අඩංගුවට", "News Content": "රුපියල් එක් කෝටි තිස් ලක්ෂයක් වටිනා රන් බිස්කට් 20 ක් නීතිවිරෝධී ලෙස මෙරටට රැගෙන ආ ශ්‍රී ලාංකික ගුවන් මගියෙකු අද(15) දින අළුයම කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න මහතා පවසයි. අත්අඩංගුවට ගත් පුද්ගලයා 53 හැවිරිදි කොළඹ ප්‍රදේශයේ පදිංචි ව්‍යාපාරිකයෙකි. ඔහු අද අළුයම 4.30 ට ඉන්දියාවේ චෙන්නායි සිට පැමිණි ශ්‍රී ලන්කන් ගුවන් සේවයේ යූ.එල්.- 126 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබේ . ඔහු හැද සිටි කළිසමේ සාක්කු තුළ ග්‍රෑම් 100 බැඟින් වන රන් බිස්කට් 20 ක් සගවා ගෙන සිටියදී රේගු නිලධාරීන් විසින් අත්අඩංගුවට ගෙන තිබුණි. සිද්ධිය සම්බන්ඹයෙන් කටුනායක ගුවන් තොටුපොළ රේගු විසින් වැඩිදුර පරීක්ෂණ පවත්වමින් සිටිති.", "URL": "https://sinhala.adaderana.lk/news.php?nid=94444", "Category": null, "Parent URL": null}