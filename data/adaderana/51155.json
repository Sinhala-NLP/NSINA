{"Source": "Adaderana", "Timestamp": "May 7, 2015 09:40 am", "Headline": " නිට්ටඹුවේ හා රත්තොට කාන්තාවන් දෙන්නෙක් මරලා", "News Content": "දිවයිනේ ප්‍රදේශ දෙකකදී කාන්තාවන් දෙදෙනෙකු ඝාතනය කර තිබේ.නිට්ටඹුව සහ රත්තොට ප්‍රදේශ වල මෙම ඝාතන සිදුව ඇති බව පොලීසිය සඳහන් කළේය.නිට්ටඹුව, ගොඩගම ප්‍රදේශයේදී බෑනා විසින් තියුණු ආයුධයකින් පහරදී නැන්දනිය ඝාතනය කර තිබේ.පවුල් ආරවුලක් මත මෙම ඝාතනය සිදු කර ඇති අතර මියගොස් ඇත්තේ 75 හැවිරිදි කාන්තාවකි.ඝාතනය සිදුකළ පුද්ගලයා අත්අඩංගුවට ගෙන ඇත.මේ අතර රත්තොට, වේරගම ප්‍රදේශයේදී ද 78 හැවිරිදි කාන්තාවක් තියුණු ආයුධයකින් පහරදී ඝාතනය කර තිබේ.පොලීසිය සඳහන් කළේ කවුරුන් විසින් මෙම ඝාතනය සිදු කළේ ද යන්න මෙතෙක් අනාවරණය වී නොමැති බවයි.ඇය නිවස තුළ සිටියදී මෙලෙස ඝාතනයට ලක්ව ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=51155", "Category": null, "Parent URL": null}