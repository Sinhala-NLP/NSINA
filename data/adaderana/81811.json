{"Source": "Adaderana", "Timestamp": "December 20, 2017 09:48 am", "Headline": "යතුරුපැදියේ පිටුපස මෝටර් රථයක් ගැටී යතුරුපැදිකරු මරුට", "News Content": "කොළඹ කතරගම ප්‍රධාන මාර්ගයේ අම්බලන්තොට වලව ප්‍රදේශයේදී හම්බන්තොට සිට තංගල්ල දෙසට ධාවනය වෙමින් තුබූ යතුරුපැදියක පිටුපස මෝටර් වාහනයක් ගැටීමෙන් පුද්ගලයෙකු මිය ගොස් තිබේ. ෙඊයේ(19) රාත්‍රී 11 ට පමණ සිදුව ඇති මෙම අනතුරින් යතුරුපැදිකරු අම්බලන්තොට රෝහලට ඇතුලත් කිරීමෙන් පසු මියගොස් ඇත. අනතුරින් මියගොස් ඇත්තේ අම්බලන්තොට වලව ප්‍රදේශයේම පදිංචි නිලන්ත අමරකෝන් නැමති වයස අවුරුදු 46 ක පුද්ගලයෙකු බව අනාවරණය වෙයි. කෙසේ නමුත් අනතුර සිදුකරන ලද වහනය පලාගොස් ඇති අතර එම වාහනයේ අංක පුවරුව එම ස්ථානයේ වැටි තිබී පොලිසියට හමුවී තිබේ. ඒ අනුව අදාළ වහනය හා රියදුරු අත්අඩංගුවට ගැනීමට අම්බලන්තොට පොලිසිය පරීක්ෂණ ආරම්බ කර ඇත. මිය ගිය අයගේ සිරුර පශ්චාත් මරණ පරීක්ෂණ කටයුතු සඳහා හම්බන්තොට රෝහලට රැගෙන ගොස් තිබේ.", "URL": "https://sinhala.adaderana.lk/news.php?nid=81811", "Category": null, "Parent URL": null}