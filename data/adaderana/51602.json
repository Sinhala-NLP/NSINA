{"Source": "Adaderana", "Timestamp": "May 27, 2015 08:38 am", "Headline": " සන්ධාන  පක්ෂ නියෝජිතයින්ගේ රැස්වීමක්! ", "News Content": "එක්සත් ජනතා නිදහස් සන්ධානයේ පක්ෂ නියෝජිතයින්ගේ රැස්වීමක් අද පැවැත්වීමට නියමිතව තිබේ. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පස්වරුවේ එම රැස්වීම පැවැත්වීමට නියමිත බව සඳහන්ය.සන්ධානය නියෝජනය කරන ජාතික නිදහස් පෙරමුණද අදාළ සාකච්ඡාවට සහභාගී වන බව එම පක්ෂයේ උප සභාපති පියසිරි විජේනායක මහතා පැවසුවේය.ප්‍රජාතාන්ත්‍රවාදී වාමාංශික පෙරමුණේ නායක වාසුදේව නානායක්කාර මහතා පැවසුවේ ජනාධිපති කාර්යාලයේ දැනුම්දීමකට අනුව අද රාත්‍රියේ පැවැත්වෙන අදාළ සාකච්ඡාවට සහභාගී වන බවයි.", "URL": "https://sinhala.adaderana.lk/news.php?nid=51602", "Category": null, "Parent URL": null}