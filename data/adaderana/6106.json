{"Source": "Adaderana", "Timestamp": "January 18, 2010 02:07 pm", "Headline": "ඡන්ද පත්‍රිකා බෙදීම අදින් අවසන්", "News Content": "ඉදිරි ජනාධිපතිවරණයේ නිල ඡන්ද දැන්වීම් පත්‍රිකා බෙදාහැරීම අදින් අවසන් වේ. මැතිවරණ මහලේකම් කාර්යාලය පවසන පරිදි නිල ඡන්ද දැන්වීම් පත්‍රිකා නොලැබුණු අයෙක් ‍වෙතොත් තමන්ට අදාල වන තැපැල් කාර්යාලයෙන් අනන්‍යතාව තහවුරු කර ඒවා ලබාගැනීමේ හැකියාව ඇත. මැතිවරණ දිනය දක්වාම නිල ඡන්ද දැන්වීම් පත්‍රිකා ලබාගැනීමේ හැකියාව ඇති බව මැතිවරණ මහලේකම් කාර්යාලය පවසයි. මේ අතර නිල ඡන්ද දැන්වීම් පත්‍රිකා ‍ෙබදාහැරීමේ කාලය තුළ ඒවා පැහැරගැනීමේ සිද්ධීන් දෙකක් වාර්තා වූ බව තැපැල්පති එම්.කේ.බී.දිසානායක මහතා පැවසීය. ඔහු සඳහන් කළේ කඹුරුපිටිය සහ කොටහේන යන ප්‍රදේශවලින් එම සිද්ධීන් වාර්තා වූ බවයි.", "URL": "https://sinhala.adaderana.lk/news.php?nid=6106", "Category": null, "Parent URL": null}