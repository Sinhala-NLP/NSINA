{"Source": "Adaderana", "Timestamp": "April 23, 2010 12:30 pm", "Headline": "පළාත් පාලන මැතිවරණය 2011 දී -මෛත්‍රීපාල", "News Content": "මනාප ක්‍රමය වෙනස් කිරීමට රජය කටයුතු කරන බව ශ්‍රී ලංකා නිදහස් පක්ෂ මහ ලේකම් මෛත්‍රීපාල සිරිසේන මහතා පවසයි. ඒ අනුව මනාප ක්‍රමය වෙනස් කිරීමෙන් පසු 2010 වසරේ පැවැත්වීමට නියමිතව තිබූ මීළඟ පළාත් පාලන මැතිවරණය 2011 වසරේ පැවැත්වෙන බව ද ඒ මහතා සඳහන් කළේය. ඔහු මේ බව පැවසුවේ අද කොළඹ මහවැලි කේන්ද්‍රයේ පැවති ශ්‍රී ලංකා නිදහස් පක්ෂ මාධ්‍ය හමුවකදීය.", "URL": "https://sinhala.adaderana.lk/news.php?nid=7961", "Category": null, "Parent URL": null}