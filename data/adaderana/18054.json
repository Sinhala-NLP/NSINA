{"Source": "Adaderana", "Timestamp": "August 14, 2011 11:14 am", "Headline": "සෞදි අනතුරකින් ශ්‍රී ලාංකික තිදෙනෙක් මරුට", "News Content": "සෞදි අරාබියාවේ රියාද්හි සිදුවු රිය අනතුරකින් ශ්‍රී ලාංකික යුවලක් සහ ඔවුන්ගේ අට හැවිරිදි කුඩා දරුවා ජිවිතක්ෂයට පත්වී තිබේ. සිකුරාදා දිනයේ රියාද්-මදින්නාහ් යා කෙරෙන අධිවේගී මාර්ගයේ මදින්නාහ් නගරයට කි.මී 185 ක් තිබියදී අණක්යාහ් ප්‍රදේශයේ දී ඔවුන් ගමන් කළ මෝටර් රථය පෙරළී ගොස් ට්‍රේලරයක වැදී අනතුරට පත්ව ඇති බව විදෙස් මාධ්‍ය වාර්තා කරයි. මොහොමඩ් මෂූඩ්(44),ශලීමා රෙහෙම්ට්(42),මොහොමඩ් නෂීර්(08) යන අය මෙසේ මරුමුවට පත්වී ඇති අතර අනතුරින් තවත් පුද්ගලයෙකු තුවාල ලබා රියාද්හි මදීනා රෝහලට ඇතුළත් කර තිබේ. මේ අතර පසුගියදා සෞදි අරාබියාවේ සිදුවු තවත් රිය අනතුරකින් ශ්‍රී ලාංකිකයින් දෙදෙනෙකු ජිවිතක්ෂයට පත් වුණා.", "URL": "https://sinhala.adaderana.lk/news.php?nid=18054", "Category": null, "Parent URL": null}