{"Source": "Adaderana", "Timestamp": "January 11, 2012 10:16 am", "Headline": " අනවසරෙන් සරසවි ආවාට අත්අඩංගුවේ", "News Content": "ශ්‍රී ජයවර්ධනපුර විශ්ව විද්‍යාලයට අනවසරෙන් ඇතුළු වෙන්නට උත්සාහ දැරූ සිසුන් දෙදෙනකු අත්අඩංගුවට ගත් බව පොලීසිය පවසයි. ඊයේ රාත්‍රීයේදී මෙම සිසුන් දෙ‍දෙනා අත්අඩංගුවට ගත් බවත්,ඔවුන් අද ගංගොඩවිල මහේස්ත්‍රාත් අධිකරණයට ඉදිරිපත් කිරීමට කටයුතු කරන බවත් මිරිහාන පොලීසිය සඳහන් කරයි. ශ්‍රී ජයවර්ධනපුර විශ්ව විද්‍යාලයේ පීඨ 3 ක් මේවන විට වසාදමා තිබුණද වෛද්‍ය පීඨය මෙන්ම උපාධි අධ්‍යයන පීඨය තවදුරටත් අධ්‍යයන කටයුතු සඳහා විවෘතව තිබේ.", "URL": "https://sinhala.adaderana.lk/news.php?nid=21307", "Category": null, "Parent URL": null}