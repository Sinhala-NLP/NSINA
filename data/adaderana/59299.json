{"Source": "Adaderana", "Timestamp": "April 19, 2016 08:58 am", "Headline": "ඔළු මරා අත්අඩංගුවේ", "News Content": "වෙන්නප්පුව -ලුණුවිල ප්‍රදේශයේදී පුද්ගලයෙකුව කපා කොටා ඝාතනය කිරීමේ සිද්ධිට සම්බන්ධ බව කියන \"ඔළු මරා\" සහ තවත් සැකකරුවෙකු වෙන්නප්පුව පොලීසිය විසින් අත්අඩංගුවට ගෙන ඇත. පසුගිය 17 වැනිදා රාත්‍රීයේ වෙන්නප්පුව - ලුණුවිල, කෝන්ගහපාර ප්‍රදේශයේදී මෙම මිනිස් ඝාතනය සිදුවී තිබුණි. එහිදී රසික ක්‍රිෂාන් පෙරේරා (අවු:42) හෙවෙත් තැඹිලි කුමාර යන යන ඝාතනයට ලක්වූ අතර තුවාල ලබා ඇති සුමින්ද මධුසංඛ ප්‍රනාන්දු (අවු:28) යන අය දරුණු කැපුම් කෙටුම් තුවාල සහිතව කොළඹ ජාතික රෝහලේ ප්‍රතිකාර ලබමින් සිටී. කෙසේ වෙතත් සිද්ධියට අදාළව සැකකරුවන් දෙදෙනා පොලීසිය විසින් අත්අඩංගුවට ගෙන ඇත්තේ වෙන්නප්පුව - ලුණුවිල ප්‍රදේශයේදීය. එහිදී ඔවුන් සතුව තිබී ඝාතනයට යොදා ගත් කඩුවක්ද පොලීසිය විසින් සොයා ගෙන ඇත. මෙම ඝාතනයට හය (06) දෙනෙකුගෙන් සමන්විත කණ්ඩායමක් පැමිණ ඇති බවට පොලීසිය විසින් කරුණු අනාවරණය කරගෙන තිබේ. එම සැකකරුවන් ප්‍රදේශයෙන් පළාගොස් ඇති බව පොලීසිය කියයි. වෙන්නප්පුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=59299", "Category": null, "Parent URL": null}