{"Source": "Adaderana", "Timestamp": "February 22, 2013 05:12 pm", "Headline": "දරුවන්ට යහපත් පුරුදු පොත පතින් පමණක් කියා දෙන්න  බෑ", "News Content": "බලයෙන් හෝ ධන බලයෙන් යහපත් අනාගත පරපුරක් ගොඩනැගීමට නොහැකි බව ජනාධිපති මහින්ද රාජපක්ෂ මහතා පවසයි. විශාල ධන සම්භාරයක් වැය කිරීම වෙනුවට මව්පියන් තමන්ගේ කාලයෙන් පැය කිහිපයක් හෝ දරුවා වෙනුවෙන් කැප කිරීම වැදගත් බව ජනාධිපතිවරයා පෙන්වාදෙයි. එම කැප කිරීම දරුවා වෙනුවෙන් පමණක් නොව රට වෙනුවෙන්ම සිදු කරන කැප කිරීමක් බව ජනාධිපති මහින්ද රාජපක්ෂ මහතා අවධාරණය කරයි. රට ගොඩ නැගීමට නම් රටේ දරුවන්ට ආදරය සහ සෙනෙහස නොඅඩුව ලබාදිය යුතු බව පෙන්වා දෙන ජනාධිපතිවරයා පවසන්නේ යහපත් පුරුදු පොතපතින් කියා දීමට වඩා ක්‍රියාවෙන් කියාදීම තුළින් දරුවන් තුළ මනුෂත්වය වර්ධනය කළ හැකි බවයි. ජනාධිපති මහින්ද රාජපක්ෂ මහතා මේ අදහස් පළ කළේ මහනුවර ත්‍රිත්ව විද්‍යාලයේ වාර්ෂික ත්‍යාග ප්‍රදානෝත්සවයට අද (22) පෙරවරුවේ සහභාගී වෙමිනි.", "URL": "https://sinhala.adaderana.lk/news.php?nid=31850", "Category": null, "Parent URL": null}