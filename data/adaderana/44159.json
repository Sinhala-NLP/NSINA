{"Source": "Adaderana", "Timestamp": "June 23, 2014 09:03 am", "Headline": "රත්නපුර - කොළඹ රිය අනතුරින් තරුණයෙක් මරුට", "News Content": "රත්නපුර - කොළඹ ප්‍රධාන මාර්ගයේ සිදුවු රිය අනතුරකින් තරුණයෙකු මියගොස් තිබේ. රත්නපුර දෙස සිට කොළඹ දෙසට ධාවනය වු යතුරුපැදියක් ප්‍රතිවිරුද්ධ දිශාවෙන් පැමිණි ලොරි රථයක ගැටීමෙන් අනතුර සිදුව ඇත. අනතුරෙන් තුවාල ලැබු යතුරුපැදියේ රියදුරු රත්නපුර රෝහලට ඇතුළත් කර ප්‍රතිකාර ලබමින් සිටියදී මියගොස් ඇති බව පොලිසිය සඳහන් කළේය. මියගොස් ඇත්තේ 24 හැවිරිදි රත්නපුර, ගග අද්දර පාර ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් රත්නපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44159", "Category": null, "Parent URL": null}