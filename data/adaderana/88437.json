{"Source": "Adaderana", "Timestamp": "May 3, 2018 11:26 am", "Headline": "පාසල් දැරියට අතවර කරපු අවුරුදු 23 විවාහකයාට වැඩ වැරදුන හැටි ", "News Content": "තනමල්විල - සෙවනගල පොලිස් බල ප්‍රදේශයේ දී වයස අවුරුදු දහතුනක පාසල් දැරියක් විටෙන් විට දැරියගේ නිවසටම පැමිණ ලිංගික අතවර කළ විසිතුන් හැවිරිදි විවාහක පුද්ගලයකු සෙවනගල පොලීසිය විසින් අත්අඩංගුවට ගෙන ඇති බව අද දෙරණ වාර්තාකරු පැවසීය. සැකකරු විසින් ඉකුත් වසරේ පාසල් නිවාසාන්තර ක්‍රීඩා තරඟාවලිය අතරතුර දැරිය සමඟ ප්‍රේම සම්බන්ධතාවක් ඇති කරගෙන ඇති බව පොලීසිය පවසයි. පසුව දැරියගේ නිවසට රාත්‍රී කාලයේ පැමිණ නිවසෙන් පිටතට දැරිය කැදවාගෙන ගොස් මෙම ලිංගික අතවර කර ඇති බවට මූලික පොලිස් පරීක්ෂණ වලින් අනාවරණය වී තිබේ. වින්දිත දැරියගේ මව සෙවනගල පොලීසිය වෙත කළ පැමිණිල්ලකට අනුව සැකකරු පොලීසිය විසින් අත්අඩංගුවට ගෙන ඇති අතර සැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. දැරිය වෛද්‍ය පරීක්ෂණයක් සඳහා රෝහල් ගත කර ඇති අතර සෙවනගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88437", "Category": null, "Parent URL": null}