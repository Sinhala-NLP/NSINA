{"Source": "Adaderana", "Timestamp": "March 30, 2014 06:19 pm", "Headline": "බස්නාහිර - දකුණ සන්ධානයට- බස්නාහිරින් සන්ධානයේ ආසන 12ක් අඩුවෙයි - ෆොන්සේකාට 9ක්", "News Content": "2009 පළාත් සභා මැතිවරණ ප්‍රතිඵලය හා සැසඳීමේදී මෙවර බස්නාහිර පළාත් සභාවේ ප්‍රතිඵලවලට අනූව එක්සත් ජනතා නිදහස් සන්ධානයෙන් ආසන 12ක් හා එක්සත් ජාතික පක්ෂයෙන් ආසන 3ක් අඩු වී තිබේ. බස්නාහිර පළාත් සභාවේ සමස්ත ප්‍රතිඵලයට අනූව එ.ජ.නි.ස ඡන්ද 1,363,675ක් සමඟින් මන්ත්‍රී ආසන 56ක්, එ.ජා.ප ඡන්ද 679,682ක් සමඟින් මන්ත්‍රී ආසන 28ක්, ප්‍ර.පක්ෂය ඡන්ද 203,767ක් සමඟින් මන්ත්‍රී ආසන 9ක්ද, ජනතා විමුක්ති පෙරමුණ 156,208 සමඟින් මන්ත්‍රී ආසන 6ක් දිනාගැනීමට සමත්ව තිබේ. එසේම ප්‍රජාතන්ත්‍රවාදී ජනතා පෙරමුණ 51,000ක් සමඟින් මන්ත්‍රී ආසන 2ක්, ශ්‍රී.ල.මු.කො 49,915ක් සමඟින් ආසන 1ක්, සමස්ත ලංකා ජනතා කොංග්‍රසය 15491ක් සමඟින් මන්ත්‍රී ආසන 1ක් හිමිකර ගැනීමට සමත්ව ඇත. 2009 වසරේදී සන්ධානය බස්නාහිරින් ආසන 68ක් දිනාගත් අතර එජාපය ආසන 30ක් දිනා ගැනීමට සමත් විය. ප්‍රජාතන්ත්‍රවාදී පක්ෂය පළමු වරට බස්නාහිරින් ආසන 9ක් දිනාගෙන ඇති අතර ජනතා විමුක්ති පෙරමුණ 2009දී ලබාගෙන තිබූ මන්ත්‍රී ආසන 3 මෙවර 6 දක්වා වැඩි වී ඇත. මෙවර ප්‍රතිඵලයට අනූව අනූව සන්ධානයට මන්ත්‍රී ආසන 12ක් අඩුවී ඇති අතර එජාපයට ආසන 3ක් අහිමි වී තිබේ. මුස්ලිම් කොංග්‍රසය පසුගියවර ලබාගෙන තිබූ ආසන සංඛ්‍යා වන 2ක මෙවර ද රැක ගැනීමට සමත්ව ඇත. දකුණේ සමස්ත ප්‍රතිඵලය දකුණු පළාත් සභාවේ සමස්ත ප්‍රතිඵලයට අනූව එ.ජ.නි.ස ඡන්ද 669,408ක් සමඟින් මන්ත්‍රී ආසන 33ක්, එ.ජා.ප ඡන්ද 310,431ක් සමඟින් මන්ත්‍රී ආසන 14ක්, ජනතා විමුක්ති පෙරමුණ 109,032 සමඟින් මන්ත්‍රී ආසන 5ක් ප්‍රජාතන්ත්‍රවාදී පක්ෂය ඡන්ද 75,532ක් සමඟින් මන්ත්‍රී ආසන 3ක්ද, දිනාගැනීමට සමත්ව තිබේ. 2009 වසරේදී සන්ධානය දකුණින් ආසන 38ක් දිනාගත් අතර එජාපය ආසන 14ක් හා ජනතා විමුක්ති පෙරමුණට ආසන 3ක් හිමිව තිබුණි. ප්‍රජාතන්ත්‍රවාදී පක්ෂය පළමු වරට දකුණින් ආසන 3ක් දිනාගෙන ඇත. මෙවර ප්‍රතිඵලයට අනූව සන්ධානයට මන්ත්‍රී ආසන 5ක් අඩුවී ඇති අතර එජාපයේ ආසන සංඛ්‍යාවේ වෙනසක් සිදුව නොමැත. ජනතා විමුක්ති පෙරමුණට ආසන 2ක් වැඩි වී ඇති අතර ප්‍රජාතන්ත්‍රවාදී පක්ෂයට අලුතින් ආසන් 3ක් හිමි වී තිබේ.", "URL": "https://sinhala.adaderana.lk/news.php?nid=42180", "Category": null, "Parent URL": null}