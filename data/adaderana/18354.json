{"Source": "Adaderana", "Timestamp": "August 28, 2011 09:37 am", "Headline": "ඩෙල්ෆ් දූපතෙන් මිනිස් ඇටසැකිලි අටක කොටස් හමුවෙයි ", "News Content": "යාපනය, ඩෙල්ෆ් දූපතේ තිබී මිනිස් ඇටසැකිලි අටක කොටස් හමුවී තිබේ. ඩෙල්ෆ් ප්‍රාදේශීය ලේකම් කාර්යාලයේ නව ගොඩනැගිල්ලකට අත්තිවාරම් කැපීම සිදුකරන අවස්ථාවේ මෙම ඇටසැකිලි හමුවු බව ඩෙල්‍ෆ් පොලිසිය ප්‍රකාශ කරයි. අදාළ ඇටසැකිලි සම්බන්ධයෙන් යාපනය වැඩබලන වෛද්‍ය නිලධාරී වෛද්‍ය එස්.ශිවරුබන් මහතා විශේෂ පරීක්ෂණයක් සිදුකර ඇත. අදාළ ඇටසැකිලි වසර 10 ට ‍පමණ පෙර මියගිය පුද්ගලයින්ගේ විය හැකි බව එහිදී ඔහු පවසා ඇත. කෙසේවෙතත් ඒ සම්බන්ධයෙන් වැඩිදුර පරීක්ෂණ පැවැත්වීමට ඇටසැකිලි කොටස් රජයේ රස පරීක්ෂකවරයා වෙත ඉදිරිපත් කරන බව අධිකරණ වෛද්‍ය නිලධාරීවරයා පවසා තිබේ.", "URL": "https://sinhala.adaderana.lk/news.php?nid=18354", "Category": null, "Parent URL": null}