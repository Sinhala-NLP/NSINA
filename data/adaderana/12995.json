{"Source": "Adaderana", "Timestamp": "December 21, 2010 09:23 am", "Headline": "හිටපු විපක්ෂ නායකයා අයිවරිකොස්ට් ජනපති ලෙස පිළිගත යුතුයි", "News Content": "අයිවරිකොස්ට් රජයේ ජනාධිපතිවරයා ලෙස හිටපු විපක්ෂ නායක ඇලසන් ක්වටාරා පිළිගත යුතු බව එක්සත් ජාතීන්ගේ ආරක්ෂක කවුන්සිලය අයිවරි කොස්ට් සියලු දේශපාලන පක්ෂ වලින් ඉල්ලා සිටියි. මේ අතර එක්සත් ජාතීන්ගේ සාම සාධක හමුදාව තවත් මාස 6ක් එරට තුළ රැදවීමට තීරණය කර තිබේ. කෙසේ ‍වුවද හිටපු ජනාධිපති ලෝරන් බාග්බෝ එක්සත් ජාතීන්ගේ දස දහසක් පමණ වූ හමුදා සේනාංක වෙත එරටින් පිටවන ලෙස නියෝග කර තිබුණි. පසුගිය නොවැම්බර් මාසයේ පැවති මැතිවරණයෙන් පසු ප්‍රධාන අපේක්ෂකයන් දෙදෙනාම ජනාධිපති ධූරයේ දිවුරුම් දීමත් සමග අයිවරි කෝස්ට් රජයේ අර්බුදයක් හට ගැනුණි.", "URL": "https://sinhala.adaderana.lk/news.php?nid=12995", "Category": null, "Parent URL": null}