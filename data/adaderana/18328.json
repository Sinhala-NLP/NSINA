{"Source": "Adaderana", "Timestamp": "August 26, 2011 09:03 pm", "Headline": "ග්‍රීස් යකුන් යැයි පහරදී දෙදෙනෙකු මියයාම -පස්දෙනෙකු අත්අඩංගුවට", "News Content": "හපුතලේ, තොටලාගල ප්‍රදේශයේදී කළ පහරදීමකින් පුද්ගලයින් දෙදෙනෙකු මරණයට පත්වීමේ සිද්ධිය සම්බන්ධව සැකකරුවන් පස්දෙනෙකු අත්අඩංගුවට ගෙන තිබේ. ‍ හපුතලේ පොලිසිය විසින් අද(26) පස්වරුවේ මෙම සැකකරුවන් අත්අඩංගුවට ගෙන ඇති බව අද දෙරණ වාර්තාකරු ප්‍රකාශ කළේය. ‍ ග්‍රීස් යකුන් යැයි සැකකරමින් තොටලාගල වතු කම්කරුවන් විසින් පහරදීම නිසා මෙම පුද්ගලයින් දෙදෙනා මරණයට පත්විය. ‍ මොණරාගල ප්‍රදේශයේ පදිංචිකරුවන් දෙදෙනෙකු මෙසේ ඝාතනයට ලක්ව තිබිණි. ‍ සැකකරුවන් පස්දෙනා හෙට(27) බණ්ඩාරවෙල දිසා අධිකරණයට ඉදිරිපත් කිරීමට නියමිත බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=18328", "Category": null, "Parent URL": null}