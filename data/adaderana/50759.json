{"Source": "Adaderana", "Timestamp": "April 20, 2015 05:09 pm", "Headline": "මැ.සංශෝධන නැති නිසා 19ට ශ්‍රීලනිප සහය නෑ", "News Content": "19 වන ආණ්ඩුක්‍රම ව්‍යවස්ථා සංශෝධනයට ශ්‍රී ලංකා නිදහස් පක්ෂය සහය නොදෙන බව විපක්ෂ නායක නිමල් සිරිපාල ද සිල්වා මහතා විසින් පවසා තිබේ.අද(20) පැවති පක්ෂ නායකයින්ගේ රැස්වීමේදී විපක්ෂ නායකවරයා මේ බව පවසා ඇති බව ජවිපෙ ප්‍රචාරක ලේකම්,පාර්ලිමේන්තු මන්ත්‍රී විජිත හේරත් මහතා කියා සිටියි.19 වන ආණ්ඩුක්‍රම ව්‍යවස්ථා සංශෝධනය තුළ මැතිවරණ ක්‍රමය සංශෝධනයට අදාළ විධිවිධාන අන්තර්ගත ‍නොවන බැවින් ශ්‍රීලනිපය ඊට විරුද්ධ බවත්, එකී විධිවිධාන ඇතුළත් කොට ව්‍යවස්ථා සංශෝධනය නැවත ගෙනෙන්නේ නම් සහය ලබාදෙන බවත් සිරිපාල ද සිල්වා මහතා පෙන්වා දුන් බව විජිත හේරත් මහතා සඳහන් කළේය.මේ සම්බන්ධයෙන් අද පැවති පක්ෂ නායක රැස්වීම තුළ ‍කෙරුණු සාකච්ඡාවන්හිදී නොසන්සුන්තාවක් ඇතිවුණු බවත්,එබැවින් අවසන් තීරණයක් ගැනීම සඳහා හෙට දින‍යේ පක්ෂ නායක රැස්වීම යළි කැඳවා ඇති බවත් මන්ත්‍රීවරයා අවධාරණය කළේය.", "URL": "https://sinhala.adaderana.lk/news.php?nid=50759", "Category": null, "Parent URL": null}