{"Source": "Adaderana", "Timestamp": "July 21, 2012 02:46 pm", "Headline": "මඩකළපුවේ මැතිවරණය ගැන විශේෂ රැස්වීමක්", "News Content": "මඩකළපුව දිස්ත්‍රික්කය තුළ සිදුවන මැතිවරණ නීති රීති උල්ලංඝණය කිරීම් පිළිබඳව මැතිවරණ කොමසාරිස්වරයාගේ දැඩි අවධානය යොමුව තිබේ. ඒ අනුව එම ප්‍රදේශයේ විශේෂ රැස්වීමක් මැතිවරණ දෙපාර්තමේන්තුවේ නිලධාරීන්ගේ ප්‍රධානත්වයෙන් පැවැත්වීමට මැතිවරණ කොමසාරිස්වරයා තීරණය ‍කර ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආච්චි මහතා සඳහන් කළේය. ඊයේ පස්වරුවේ මැතිවරණ කොමසාරිස් කාර්යාලයේ පැවති සාකච්ඡාවක දී මැතිවරණ කොමසාරිස් මහින්ද දේශප්‍රිය මහතා මෙම අදහස් පළ කළ බව රෝහණ හෙට්ටිආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=25947", "Category": null, "Parent URL": null}