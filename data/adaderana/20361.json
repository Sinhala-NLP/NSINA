{"Source": "Adaderana", "Timestamp": "November 30, 2011 11:24 am", "Headline": " සංශෝධන සහිතව රනිල්ට අවසරයි", "News Content": "සරත් ෆොන්සේකා වෙනුවෙන් රනිල් වික්‍රමසිංහ මහතාට ඊයේ පාර්ලිමේන්තුවේදී විශේෂ ප්‍රකාශයක් කිරීමට අවස්ථාව ඉල්ලා සිටියද ඊට අවස්ථාව ලබා නොදුන්නත් ඒ සඳහා හෙට දිනයේ සංශෝධන සහිතව අවස්ථාව ලබාදෙන බව නියෝජ්‍ය කතානායක චන්දිම වීරක්කොඩි මහතා ප්‍රකාශ කර තිබේ. තමාට ඊයේ ප්‍රකාශයක් කිරීමට අවසර ලබානොදීම පිළිබඳ විපක්ෂ නායක රනිල් වික්‍රමසිංහ මහතා අද දිනයේ පාර්ලිමේන්තුවේදී ප්‍රශ්න කළ බවත්,ඊට පිළිතුරු දෙමින් නියෝජ්‍ය කතානායකවරයා මේ බව කියා සිටි බවත් අද දෙරණ පාර්ලිමේන්තු වාර්තාකරු පෙන්වාදෙයි. මානව හිමිකම් පිළිබඳ විශ්ව ප්‍රකාශනයට ශ්‍රී ලංකාව අත්සන් තබා තිබීමත්,සරත් ෆොන්සේකා මහතාට ලබා දී ඇති අධිකරණ තීන්දුවටත් අදාළව විශේෂ ප්‍රකාශයක් කිරීමට රනිල් වික්‍රමසිංහ මහතා විසින් ඊයේ දිනයේ සූදානම් වුවද ඒ ආණ්ඩු පක්ෂයේ මැති ඇමතිවරුන් විරෝධය පෑම නිසා පාර්ලිමේන්තු ස්ථාවර නියෝග අනුව එවැනි ප්‍රකාශයක් කළහැකිද නැද්ද යන්න වග පසුව දැනුම්දෙන බව කතානායකවරයා ඊයේ ප්‍රකාශ කර තිබිණි.", "URL": "https://sinhala.adaderana.lk/news.php?nid=20361", "Category": null, "Parent URL": null}