{"Source": "Adaderana", "Timestamp": "May 7, 2019 04:36 pm", "Headline": "රොයිටර්ස් මාධ්‍යවේදීන් දෙදෙනා නිදහස්", "News Content": "මියන්මාර රජයේ අත්අඩංගුවේ පසුවූ රොයිටර්ස් මාධ්‍යවේදීන් දෙදෙනා නිදහස් කිරීමට එරට අධිකරණයක් තීන්දු කර තිබේ. ඒ දින 500ක කාලයක් පුරාවට සිරගතව සිටීමෙන් අනතුරුවයි. රජයේ රහස් හෙළිදරව් කිරීම සම්බන්ධයෙන් චෝදනාවට ලක්ව සිටි මියන්මාරයේ රොයිටර්ස් මාධ්‍යෙව්දීන් දෙපල නිදහස් කර තිබේ. දින 500කට වැඩි කාලයක් තිස්සේ සිරගතව සිටි 33 හැවිරිදි වා ලෝන් සහ 29 හැවිරිදි චාව් සෝ නම් මාධ්‍යවේදීන් දෙදෙනා නිදහස් කර ඇත්තේ යැංගුන් හි අධිකරණයක් හමුවේ පැවැති නඩු විභාගයක් අතරතුරයි. මධ්‍යවේදීන් දෙදෙනාට නිදහස හිමිවූයේ පසුගිය අප්‍රෙල් 17වැනිදායින් ආරම්භ කෙරුණු නව අවුරුදු සැමරුම් වෙනුවෙන් හිමිවූ පොදු සමාව යටතේයි. එහිදී ඔවුන් දෙදෙනාට අමතරව තවත් දහස් ගණනන් සිරකරුවන්ට නිදහස හිමි විය. අදාළ සිරකරුවන් දෙදෙනා නිදහස් කරන්නැයි ඉල්ලා විවිධ පාර්ශ්වයන් මියන්මාර රජයට බලකර සිටියත්, ඔවුන් නිදහස් කිරීමට රජය කටයුතු කළේ නැහැ. ඒ වෙනුවට පසුගිය වසරේ සැප්තැම්බර් මාසයේදී ඔවුන්ට වසර 7ක සිරදඩුවම් නියම කෙරුණා. එය මියන්මාරයේ ප්‍රජාතන්ත්‍රවාදී ලක්ෂණ විනාශයට පත්කළ කටයුත්තක් බවට බොහෝ පිරිස් පැවසූ අතර මේ සම්බන්ධයෙන් නිහඩ පිළිවෙතක් අනුගමනය කළ එරට ආධ්‍යාත්මික නායිකා අවුන්සාන් සුකීට එරෙහිවත් විරෝධතා මතුවිය. නිදහස්වීම පිළිබද මහත් සතුටට පත්වන බවත්, නැවතත් රාජකාරියට වාර්තාකරන තුරු ඉවසීමක් නොමැති බවත් නිදහස ලැබීම පිළිබද අදහස් දක්වමින් වාලොන් පැවසුවාය. මේ අතර රූපවාහිනිය ඔස්සේ අදහස් පළකළ රොයිටර්ස් ආයතනයේ ප්‍රවෘත්ති ප්‍රධානී ඇඩ්ලර් සදහන් කළේ ඉතාමත් ධෛර්යවන්ත මියන්මාර මාධ්‍යවේදීන් දෙදෙනා ලද නිදහස සම්බන්ධයෙන් තමන් සහ කාර්ය මණ්ඩලය ප්‍රීතියට පත්ව සිටින බවයි.", "URL": "https://sinhala.adaderana.lk/news.php?nid=109463", "Category": null, "Parent URL": null}