{"Source": "Adaderana", "Timestamp": "June 12, 2011 10:34 am", "Headline": " අනුරාධපුර දිස්ත්‍රීක්කයට දින 7 ක් සුරාව තහනම්", "News Content": "එළඹෙන පොසොන් උත්සවය නිමිත්තෙන් අනුරාධපුර දිස්ත්‍රික් බලප්‍රදේශය තුළ ඇති සියලු සුරාසැල් දින 7ක කාලයක් වසා තැබීමට සුරා බදු දෙපාර්තමේන්තුව උපදෙස් ලබා දී තිබේ. ඒ අනුව අද දිනයේ සිට ලබන 18 වැනි දින දක්වා අනුරාධපුර දිස්‍ත්‍රික්කයේ සියලු සුරා සැල් වසා තැබිය යුතු බව සුරා බදු දෙපාර්තමේන්තුව ප්‍රකාශ කරයි. මේ අතර තිස්සමහාරාම ප්‍රාදේශීය ලේකම් කොට්ඨාශය තුළ දින 3ක කාලයක් සුරාසැල් වසා තැබීමට නියෝග කර තිබේ. ඒ අනුව ලබන 14 , 15 සහ 16 තෙදින තිස්සමහාරාම ප්‍රාදේශීය ලේකම් කොට්ඨාශය තුළ ද සුරාසැල් වසා තැබිය යුතු වේ. ඊට අමතරව පොසොන් පොහොය දිනය තුළ දිවයිනේ සියලු සුරාසැල් වසා තැබිය යුතු බව සුරාබදු දෙපාර්තමේන්තුව වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=16705", "Category": null, "Parent URL": null}