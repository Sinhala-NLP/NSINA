{"Source": "Adaderana", "Timestamp": "January 23, 2014 01:36 pm", "Headline": "ව්‍යාපාරිකයා පැහැරගැනීම ගැන පරීක්ෂණ අරඹයි ", "News Content": "පේරාදෙණිය, පිළිමතලාව ප්‍රදේශයේදි ආයුධ සන්නද්ධ පිරිසක් විසින් ව්‍යාපාරිකයෙකු පැහැරගෙන යාමේ සිද්ධිය සම්බන්ධයෙන් පොලිසිය විමර්ශන ආරම්භ කර තිබේ. පසුගිය අඟහරුවාදා රාත්‍රියේ අදාළ ව්‍යාපාරිකයාගේ නිවසට වෑන් රථයකින් පැමිණි පිරිසක් නිවැසියන්ට තර්ජනය කොට ව්‍යාපාරිකයා පැහැරගෙන ගොස් ඇති බව සඳහන් වෙයි. ඒ අනුව පොලිසය සිදුකළ විමර්ශන වලදී පැහැරගැනීමට ලක්වු ව්‍යාපාරිකයා කැපුම් තුවාල සහිතව කඩුගන්නාව ප්‍රදේශයේ දමාගොස් සිටියදී පොලිසිය විසින් සොයාගෙන තිබේ. පසුව ව්‍යාපාරිකයා ප්‍රතිකාර සඳහා පේරාදෙණිය ශික්ෂණ රෝහලට ඇතුළත් කළ ද ඔහුගේ තත්ත්වය බරපතළ බැවින් මහනුවර මහ රෝහලට මාරු කර යවා ඇති බව වාර්තා වෙයි. කෙසේ වෙතත් සිද්ධියට අදාළ වෑන් රථය පේරාදෙණිය පොලීසිය විසින් කඩුවෙල ප්‍රදේශයේ තිබි සොයාගෙන තිබේ. පැහැරගැනීමට ලක්ව ඇත්තේ 26 හැවිරිදි විවාහක පුද්ගලයෙකි.", "URL": "https://sinhala.adaderana.lk/news.php?nid=40587", "Category": null, "Parent URL": null}