{"Source": "Adaderana", "Timestamp": "December 19, 2016 02:45 pm", "Headline": "තැපෑලෙන් රතු එළියක්-මධ්‍යම රාත්‍රියේ සිට වැඩවර්ජනයක්", "News Content": "ඉල්ලීම් 14ක් මුල්කර ගනිමින් ඒකාබද්ධ තැපැල් වෘත්තීය සමිතිය අද(19) රාත්‍රී 12.00 සිට සංකේත වැඩවර්ජනයක නිරතවීමට තීරණය කර තිබේ.ඒකාබද්ධ තැපැල් වෘත්තීය සමිති සම කැඳවුම්කරු එච්.කේ කාරියවසම් මහතා සඳහන් කළේ සංකේත වැඩවර්ජනය පැය 48ක කාලයක් පුරා ක්‍රියාත්මක වන බවයි.වසර 10කට අධික කාලයක් පුරා තැපැල් දෙපාර්තමේන්තුවේ පවතින ගැටළු රැසකට විසඳුම් ලබාදීමට බලධාරීන් මීට පෙර එකඟතාවයකට පැමිණ තිබුණි.කෙසේ වෙතත් එම පොරොන්දු ඉටු නොකිරීමට විරෝධය පළ කරමින් මෙම සංකේත වැඩවර්ජනය ක්‍රියාත්මක කරන බව එච්.කේ කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=67173", "Category": null, "Parent URL": null}