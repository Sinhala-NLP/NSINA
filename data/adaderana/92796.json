{"Source": "Adaderana", "Timestamp": "July 18, 2018 06:50 pm", "Headline": "මාකදුරේ මහෙෂ්ගේ තවත් ගොලයින් 4ක් පොලිස් දැලේ", "News Content": "අපරාධ රැසකට සම්බන්ධ මාකදුරේ මහෙෂ්ගේ සමීපතම ගොලයෙකු ඇතුළුව තවත් පුද්ගලයින් තිදෙනෙකු වැලිපැන්න ප්‍රදේශයෙදි අද (18) අත්අඩංගුවට ගෙන ඇත. වැලිපැන්න හතරේ කණුව සිහිලැල්තැන්න ප්‍රදේශයේ පදිංචිව සිටින ජොෂප් කුමාර හෙවත් ජෝසා නැමැති 38 හැවිරිදි ප්‍රධාන සැකකරුගේ නිවසේ දි මෙම සැකකරුන් අත්අඩංගුවට ගත් බව පොලීසිය පැවසීය. මෙලෙස අත්අඩංගුවට ගෙන ඇත්තේ රත්මලාන ප්‍රදේශයේ පදිංචි 28 හැවිරිදි හෙරත් මුදියංසේලාගේ ලක්ෂාන් ගුණතිලක, උඩවලව ප්‍රදේශයේ පදිංචි 26 හැවිරිදි කන්නංගර කොරලාගේ නවොද් ප්‍රමොදිත සහ රත්මලාන ප්‍රදේශයේ පදිංචි 18 හැවිරිදි පොන්න හැන්දිලාගේ අමීත් ප්‍රසාද් යන අය වේ. මොවුන් සතුව තිබි මිලිමීටර් 9 වර්ගයේ ගිනි අවියක්, ජිව උණ්ඩ 10ක්, කුලී මොටර් රථයක් සහ හෙරොයාන් ග්‍රෑම් 5ක් ද පොලීස් භාරයට ගෙන ඇත. කළුතර කොට්ඨාෂ නීතිය බල ලැන්වීමේ එකකයේ නිලධාරින් විසින් මෙම අත්අඩංගුවට ගැනිම සිදු කළ පොලිස් මාධ්‍ය ප්‍රකාශක ජෙෂ්ඨ පොලිස් අධිකාරි නුවන් ගුණසේකර මහතා පැවසීය. මෙම සැකකරුන් හෙට(19) මතුගම මහේස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=92796", "Category": null, "Parent URL": null}