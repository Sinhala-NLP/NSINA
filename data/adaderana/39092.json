{"Source": "Adaderana", "Timestamp": "November 25, 2013 07:25 am", "Headline": "අනුරාධපුර ඩිපෝ සේවකයින්ගෙන් වර්ජනයක්", "News Content": "ලංකා ගමනාගමන මණ්ඩලයට අයත් අනුරාධපුර ඩිපෝවේ සේවකයින් අද උදෑසන සිට අඛණ්ඩ වර්ජනයක් ආරම්භ කර තිබේ. ආදායම් ප්‍රවර්ධන වැඩසටහනකට සහභාගී වෙමින් සිටි අනුරාධපුර ඩිපෝවේ සහකාර කළමනාකාරවරයාට සහ ජාතික නිදහස් සේවක සංගමයේ අනුරාධපුර දිස්ත්‍රීක් ලේකම්වරයාට පහරදුන් බව කියන පුද්ගලයින් අත්අඩංගුවට නොගැනීමට විරෝධය පළකරමින් මෙම වර්ජනය ක්‍රියාත්මක කරන බවයි ඩිපෝ සේවකයන් සඳහන් කරයි. මෙම තත්ත්වයට විරෝධය පළකරමින් ඊයේ පස්වරුවේ අනුරාධපුර ලංගම ඩිපෝව ඉදිරිපිට උද්ඝෝෂණයක් ද පැවැත්විණි.", "URL": "https://sinhala.adaderana.lk/news.php?nid=39092", "Category": null, "Parent URL": null}