{"Source": "Adaderana", "Timestamp": "June 1, 2013 11:42 am", "Headline": "පොලිස් සැරයන් 20,000ක අල්ලසකට යටවෙයි", "News Content": "අල්ලස් ලබාගැනිමේ සිද්ධියක් සම්බන්ධයෙන් පොලිස් සැරයන්වරයෙකු අල්ලස් හෝ දූෂණ විමර්ශන අංශයේ නිලධාරින් විසින් අත්අඩංගුවට ගෙන තිබේ. රිමාන්ඩ් බන්ධනාගාරයේ සිටින සැකකරුවෙකුට අධිකරණයෙන් ඇප ලබාදීමට කටයුතු කිරීම සදහා රුපියල් 20,000 ක මුදලක අල්ලසක් ලබා ගැනීමේදී මොහු අත්අඩංගුවට ගෙන ඇත. අත්අඩංගුවට ගත් පොලිස් සැරයන්වරයා කැබිතිගොල්ලෑව පොලීසියට අනුයුක්තව සේවය කළ නිලධාරිවරයෙකි. සිද්ධිය සම්බන්ධයෙන් අල්ලස් හෝ දූෂණ විමර්ශන අංශයේ නිලධාරින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34537", "Category": null, "Parent URL": null}