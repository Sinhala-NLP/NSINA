{"Source": "Adaderana", "Timestamp": "November 7, 2018 03:58 pm", "Headline": "පාසලකින් පැහැරගත් සිසුන් නිදහස් වෙයි", "News Content": "කැමරුන් රාජ්‍යයේ බමෙන්ඩා ප්‍රදේශයේ පාසලකින් පැහැරගනු ලැබූ සිසුන් පිරිස මුදාහැර තිබේ. පසුගිය සඳුදා (05) දිනයේදී කිසියම් පිරිසක් විසින් සිසුන් 79 දෙනෙකු සහ එම පාසලේ විදුහල්පතිවරයා ඇතුළු කාර්ය මණ්ඩල නිලධාරීන් තිදෙනෙකු පැහැරගෙන ඇත. කෙසේවෙතත් පැහැරගැනීමට ලක්වූ විදුහල්පතිවරයා ඇතුළු නිලධාරීන් තිදෙනා මේ වන තුරු මුදා හැර නොමැති අතර කුමන සංවිධානයක් විසින් මෙම පැහැර ගැනීම සිදු කර ඇති ද යන්න පිළිබඳව මෙතෙක් අනාවරණය වී නොමැති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=98841", "Category": null, "Parent URL": null}