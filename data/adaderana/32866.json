{"Source": "Adaderana", "Timestamp": "March 31, 2013 08:15 am", "Headline": "පැපිලියාන සිද්ධියට සැකපිට ගත් 6 රිමාන්ඩ්", "News Content": "පැපිලියාන ප්‍රදේශයේ රෙදිපිළි අලෙවිසැලකට පහරදී අලාභ හානී සිදුකිරීම සම්බන්ධයෙන් අත්අඩංගුවට ගත් සැකකරුවන් 6 දෙනෙකු රක්ෂිත බන්ධනාගාර ගත කර තිබේ. නුගේගොඩ වැඩබලන මහේස්ත්‍රාත් තිස්ස විජේරත්න මහතා වෙත ඉදිරිපත් කිරීමෙන් පසු සැකකරුවන් ලබන මස 2 දින දක්වා රක්ෂිත බන්ධනාගාර ගත කරන ලෙස නියෝග කෙරිණ. සැකකරුවන් අතර කෝටිපති ව්‍යාපාරිකයෙකු ද වන බව පොලීසිය පැවසුවේය. පසුගිය බ්‍රහස්පතින්දා රාත්‍රියේ පහරදීම සිදුව තිබුණි.", "URL": "https://sinhala.adaderana.lk/news.php?nid=32866", "Category": null, "Parent URL": null}