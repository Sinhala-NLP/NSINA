{"Source": "Adaderana", "Timestamp": "March 7, 2019 09:26 am", "Headline": "මරාගෙන මැරෙන බෝම්බ ප්‍රහාරයකින් 16ක් මරුට", "News Content": "ඇෆ්ගනිස්තානයේ ජලාලාබාද් නගරයේ සිදුවූ මරාගෙන මැරෙන බෝම්බ ප්‍රහාරයකින් සහ වෙඩි තැබීමකින් පුද්ගලයන් 16 දෙනෙකු ජීවිතක්ෂයට පත්ව තිබේ. අදාළ ප්‍රහාරවලින් තවත් පුද්ගලයන් රැසක් තුවාල ලබා ඇති බව සඳහන්ය. ජලාලාබාද් නගරයේ පිහිටි ඉදිකිරීම් සමාගමක කාර්යාලය ඉදිරිපිටදී මරාගෙන මැරෙන බෝම්බකරුවන් දෙදෙනෙක් බෝම්බ පුපුරවාහැර තිබුණි. අනතුරුව කාර්යාලයට ඇතුළුවූ තුවක්කුකරුවන් තිදෙනෙක් වෙඩි තැබීමක් සිදුකළ බවයි විදෙස් වාර්තා සඳහන් කරයි. ප්‍රහාරවලින් තුවක්කුකරුවන් තිදෙනාද ජීවිතක්ෂයට පත්ව තිබේ. සිදුවීමෙන් තුවාල ලැබූවන් ප්‍රතිකාර සඳහා රෝහල්ගත කර ඇති අතර මියගිය සහ තුවාල ලැබූවන්ගෙන් බහුතරය ඉදිකිරීම් සමාගමේ සේවකයන් බවටත් තොරතුරු වාර්තාවී තිබුණි. ප්‍රහාරයේ වගකීම මෙතෙක් කිසිවකුත් භාරගෙන නොමැති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=105625", "Category": null, "Parent URL": null}