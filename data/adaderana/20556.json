{"Source": "Adaderana", "Timestamp": "December 9, 2011 08:12 am", "Headline": "බෝගම්බරට හෙරොයින් ගෙනයාමට තැත් කළ අයෙක් කොටුවෙයි", "News Content": "මහනුවර, බෝගම්බර බන්ධනාගාරයට හෙරොයින් රැගෙන යාමට උත්සාහ කළ පුද්ගලයෙකු මධ්‍යම පළාත් ත්‍රස්ත විමර්ශන ඒකකයේ නිලධාරීන් විසින් අත්අඩංගුවට ගෙන ති‍බේ. අත්අඩංගුවට ගන්නා අවස්ථාවේ ඔහු සතුව තිබී හෙරොයින් ග්‍රෑම් 3 .9ක් සොයාගත් බව පොලිසිය ප්‍රකාශ කරයි. මෙම පුද්ගලයා කාලයක සිට බෝගම්බර බන්ධනාගාරයේ සිටින රැඳවියන් වෙත හෙරොයින් මත්ද්‍රව්‍ය රැගෙන ගිය අයෙකු බවට පොලිසිය සිදුකළ පරීක්ෂණවලින් අනාවරණය වී ඇත. මෙම පුද්ගලයා කිරිපැකට් තුළ බහා මෙම මත්ද්‍රව්‍ය බන්ධනාගාරය තුළට ගෙන ‍ගොස් ඇති බව පොලිසිය පවසයි. අත්අඩංගුවට ගත් සැකකරු සම්බන්ධයෙන් මධ්‍යම පළාත් ත්‍රස්ත විමර්ශන ඒකකය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20556", "Category": null, "Parent URL": null}