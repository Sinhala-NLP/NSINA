{"Source": "Adaderana", "Timestamp": "June 14, 2012 02:08 pm", "Headline": "38 වැනි ජාතික මහා ක්‍රීඩා උළෙල 16 අනුරාධපුරයේදී ඇරඹෙයි", "News Content": "38 වැනි ජාතික මහා ක්‍රීඩා උළෙලේ මැරතන්, පාපැදි සහ ඇවිදීමේ තරග වල ජයග්‍රාහක ජයග්‍රාහිකාවන්ට රන් පදක්කම් සහ මුදල් ත්‍යාගයන් ලබා දීමට ක්‍රීඩා අමාත්‍යංශය තීරණය කර තිබේ. එම තරගාවලිය ලබන 16 සහ 17 යන දින වල අනුරාධපුරයේදී පැවැත්වීමට නියමිතය. ඇවිදීමේ සහ පාපැදි තරග 16 වැනි දා ද 17 වැනි දා මැරතන් ධාවන තරග ද පැවැත්වේ. පළාත් මට්ටමින් සුදුසුකම් ලැබූ ක්‍රීඩක ක්‍රීඩිකාවන් මෙම තරගාවලියට සහභාගී වනු ඇත. සහභාගී වන ක්‍රීඩක ක්‍රීඩිකාවන් දිරිමත් කිරීමේ අරමුණින් සෑම තරගයකම 10 වන ස්ථානය දක්වා මුදල් ත්‍යාග ලබා දීමට ක්‍රීඩා අමාත්‍යංශය පියවර ගෙන තිබේ.", "URL": "https://sinhala.adaderana.lk/news.php?nid=25024", "Category": null, "Parent URL": null}