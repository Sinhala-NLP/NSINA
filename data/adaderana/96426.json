{"Source": "Adaderana", "Timestamp": "September 20, 2018 06:49 pm", "Headline": "බදුල්ල මහ නගර සභාවට කාන්තා හිංසනය ගැන චෝදනාවක්", "News Content": "ජ්‍යෙෂ්ඨ මන්ත්‍රීවරුන්ගේ ක්‍රියා කලාපය හේතුවෙන් තමන් දැඩි අපහසුතාවයකට පත්ව ඇති බව බදුල්ල මහ නගර සභාවේ කාන්තා නියෝජිතවරියන් පවසයි. අද (20) කැඳවා තිබූ මාධ්‍ය හමුවකට එක් වෙමින් බදුල්ල මහ නගර සභාවේ ශ්‍රී ලංකා පොදු ජන පෙරමුණේ මන්ත්‍රිනී ඉරේෂා උදේනි මහත්මිය මේ බව ප්‍රකාශ කළාය. බදුල්ල මහ නගර සභවේ දැනට සභා වාර 6 ක් පැවැත් වූ බවත් නමුත් ඉන් එකකදී හෝ පොදු ජනතාව වෙනුවෙන් කටයුතු කිරීමට අවස්ථාවක් නොලැබුණු බවයි. ජ්‍යෙෂ්ඨ මන්ත්‍රීවරුන්ගේ හැසිරීම හා සිදුකරන අපහස නිසා කාන්තා හිංසනයකට ලක්ව ඇති බවත් මේ සම්බන්ධයෙන් සොයා බලන ලෙස අමාත්‍යවරයාගෙන් ඉල්ලා සිටින බව එම මන්ත්‍රීවරිය ප්‍රකාශ කළාය. යෝජනාවක් ඉදිරිපත් කරන අවස්ථාවේදී ජ්‍යෙෂ්ඨ මන්ත්‍රීවරුන් විසින් ලයිස්තු මන්ත්‍රීවරුන් බව පවසා වාඩි වන ලෙස ප්‍රකාශ කරන බවත් ලයිස්තු මන්ත්‍රීවරුන්ට හා අනෙක් මන්ත්‍රීවරුන්ටද එක හා සමාන ලෙස සැලකිය යුතු බවද එම මහත්මිය ප්‍රකාශ කළාය.", "URL": "https://sinhala.adaderana.lk/news.php?nid=96426", "Category": null, "Parent URL": null}