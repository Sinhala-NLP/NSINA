{"Source": "Adaderana", "Timestamp": "April 21, 2019 04:24 pm", "Headline": "සියලුම විශ්වවිද්‍යාලවල අධ්‍යයන කටයුතු නවතා දමයි", "News Content": "සියලුම රාජ්‍ය විශ්වවිද්‍යාලවල අධ්‍යයන කටයුතු නැවත දැනුම් දෙන තුරු තාවකාලිකව නවතා දමා තිබේ. විශ්වවිද්‍යාල ප්‍රතිපාදන කොමිෂන් සභාව සහ උසස් අධ්‍යාපන අමාත්‍යාංශය ඒකාබද්ධව මෙම තීරණය ගෙන ඇත. කෙසේ වෙතත් විශ්වවිද්‍යාලවල නේවාසිකාගාරවල රැඳී සිටින සිසුන්ට තව දුරටත් එහි රැඳී සිටීමට අවසර ඇති බව ද විශ්වවිද්‍යාල කොමිෂන් සභාවේ සභාපති, මොහාන් සිල්වා මහතා අද දෙරණට පැවසීය. මේ අතර, අධ්‍යයන හා අනධ්‍යයන කාර්ය මණ්ඩලයට බලපානු ඇති බව ද ඒ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=108373", "Category": null, "Parent URL": null}