{"Source": "Adaderana", "Timestamp": "February 26, 2015 01:11 pm", "Headline": "සංගාට ශතක 22යි - ඩිල්ෂාන් අරවින්දගේ වාර්තාවක් කඩයි - බංග්ලාදේශයට 333ක ඉලක්කයක්", "News Content": "කුමාර් සංගක්කාර ද සිය එක්දින ක්‍රිකට් තරඟවලදී 22 වැනි ශතකය ලබා ගැනීමට මීට ටික වේලාවකට පෙර සමත් විය.ඒ ලෝක කුසලාන ක්‍රිකට් තරඟාවලියේ බංග්ලාදේශය සමග පැවැත්වෙන තරඟයේදීය.මෙම තරඟයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදෙමින් නියමිත පන්දුවාර 50දී එක් කඩුල්ලක් දැවී ලකුණු 332ක් ලබා ගත්තේය.එහිදී ආරම්භක පිතිකරුවන් ලෙස පිටියට පිවිසි ලහිරු තිරිමාන්න ලකුණු 52ට දැවී යාමෙන් පසු තිලකරත්න ඩිල්ෂාන් නොදැවී ලකුණු 161ක් හා කුමාර් සංගක්කාර නොදැවී ලකුණු 105ක් රැස්කරමින් දෙවන කඩුල්ලට ලකුණු 210ක නොබිඳුණු සබඳතාවයක් ගොඩනඟන ලදී.සංගක්කාර අද සහභාගි වූයේ සිය 400 වැනි එක්දින තරඟයටය.මේ අතර ඩිල්ෂාන් අද ලබාගත් ලකුණු 161 ඔහු එක්දින තරඟයකදී මීට පෙර ලබාගත් වැඩිම ලකුණු 160 පසුකර යාමකි.එසේම ශ්‍රී ලංකාව වෙනුවෙන් ලෝක කුසලාන ක්‍රිකට් තරඟයකදී වැඩිම ලකුණු ලබාගෙන තිබූ (1996 දී අරවින්ද සිල්වා - කෙන්යාවට එරෙහිව ලකුණු 145) බිඳ දැමීමක් ද වේ.ඒ අනූව බංග්ලාදේශයට මෙම තරඟය හණය සඳහා ලකුණු 333ක ඉලක්කයක් ශ්‍රී ලංකාවෙන් ලැබී තිබේ.", "URL": "https://sinhala.adaderana.lk/news.php?nid=49601", "Category": null, "Parent URL": null}