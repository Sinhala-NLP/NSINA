{"Source": "Adaderana", "Timestamp": "September 20, 2011 10:47 am", "Headline": "සී - ෆෝ පුපුරණ ද්‍රව්‍ය සමඟ පුද්ගලයින් දෙදෙනෙකු අත්අඩංගුවට", "News Content": "සී - ෆෝ වර්ගයේ අධිබලැති පුපුරණ ද්‍රව්‍ය තොගයක් සමඟ පුද්ගලයින් දෙදෙනෙකු මොණරාගල පොලිසිය විසින් අත්අඩංගුවට ගෙන තිබේ. මොණරාගල සිට යාපනය බලා ධාවනය වූ පුද්ගලික බස් රථයක් පරික්ෂා කිරීමේ දී රියදුරු අසුනේ මීටර් පුවරුව මත පාර්සලයක තිබී මෙම පුපුරණ ද්‍රව්‍ය සොයාගත් බව මොණරාගල පොලිසිය පවසයි. එහි තිබී සී - ෆෝ වර්ගයේ අධිබලැති පුපුරණ ද්‍රව්‍ය ග්‍රෑම් 615ක් සොයාගෙන ඇත. ඒ සම්බන්ධයෙන් බස් රථයේ රියදුරු සහ කොන්දොස්තරවරයා පොලිසිය විසින් අත් අඩංගුවට ගෙන ඇති අතර ඔවුන් අද(20) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18845", "Category": null, "Parent URL": null}