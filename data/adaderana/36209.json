{"Source": "Adaderana", "Timestamp": "July 30, 2013 07:45 am", "Headline": "අදින් පසුව අනුමාන බෑ", "News Content": "අධ්‍යයන පොදු සහතික පත්‍ර උසස් පෙළ විභාගයට අදාළව අනුමාන ප්‍රශ්න පත්‍ර ලබාදීමේ පන්ති පැවැත්වීම හෝ අත්පත්‍රිකා බෙදාහැරීමේ කටයුතු අද දිනයෙන් අවසන් වන බව විභාග දෙපාර්තමේන්තුව පවසයි. රජය විසින් නිකුත් කර ඇති විශේෂ ගැසට් නිවේදනයට අනුව මෙම තීරණය ගෙන ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා සඳහන් කළේය. ‍ අධ්‍යයන පොදු සහතික පත්‍ර උසස් පෙළ විභාගය අගෝස්තු මස 5 වන දින ආරම්භ කිරීමට නියමිත අතර එය අගෝස්තු 31 වන දින දක්වා පැවැත්වෙයි. නව විෂය නිර්දේශය යටතේ විභාග අපේක්ෂකයින් දෙලක්ෂ 80,560ක් මෙවර විභාගයට පෙනී සිටීමට නියමිත අතර පැරණි නිර්දේශය යටතේ අපේක්ෂකයින් 12,146 දෙනෙකු පෙනී සිටීමට නියමිතය.", "URL": "https://sinhala.adaderana.lk/news.php?nid=36209", "Category": null, "Parent URL": null}