{"Source": "Adaderana", "Timestamp": "January 19, 2016 08:00 pm", "Headline": "ආදායම නොතකා ජනතාව බේරාගන්නවා", "News Content": "මත්ද්‍රව්‍ය සහ දුම්වැටි අලෙවියෙන් රජයට ලැබෙන ආදායම පිළිබඳ නොතකා මෙම ජාතික ඛේදවාචකයෙන් රටත් ජනතාවත් ගලවා ගැනීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි.යහපත් රටක්, විනය ගරුක සමාජයක් මෙන්ම යහපත් ආර්ථිකයක් සහිත රටක් ගොඩනැඟීමේ දී මත්ද්‍රව්‍ය උවදුර පිටුදැකීම අත්‍යවශ්‍ය කාරණයක් බව ජනාධිපතිවරයා පෙන්වාදෙයි. මෙම අභියෝගයට මුහුණදීම සඳහා සියලුදෙනාගේ සහයෝගය අවශ්‍ය බව ජනාධිපතිවරයා සඳහන් කළේය.“මතින් නිදහස් රටක්“ මත්ද්‍රව්‍ය නිවාරණ ජාතික වැඩසටහනේ සිව්වන අදියරේ සමාප්ති උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=56477", "Category": null, "Parent URL": null}