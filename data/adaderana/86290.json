{"Source": "Adaderana", "Timestamp": "March 25, 2018 10:28 am", "Headline": "ජාතීන් අතර සහයෝගීතාවය ගොඩනඟන්න අලුත් වැඩක්", "News Content": "යාපනයේ යුදහමුදා සේනාංක හින්දු කෝවිල්වලට යමින් අලුත් අවුරුද්ද වෙනුවෙන් තෑගිභෝග පිරි නැමීමට පටන් ගෙන තිබේ. සිංහල හා හින්දු අලුත් අවුරුදු සමයේ ජාතීන් අතර සහයෝගීතාවය,අවබෝධය හා සංහිඳියාව ගොඩ නැගීමේ අරමුණින් යාපනය ආරක්ෂක සේනාංක ආඥාපති මේජර් ජනරාල් දර්ශන හෙට්ටිආරච්චි මහතාගේ අදහසකට අනුව මෙම වැඩ සටහන ක්‍රියාත්මක කොට තිබේ. මීට අමතරව යාපනයේ සියලුම කෝවිලවල පැනනගින අවශ්‍යතා ඉදිරිපත් කරණ අවස්ථාවලදී ඒ වෙණුවෙන් පෙනීසිටිමින් ඊට සහය දැක්වීමටද යාපනයේ ආරක්ෂක අංශ පියවර ගෙන ඇත. යාපනය ආරක්ෂක සේනාංක ආඥාපතිවරයා ඇතුළු යුද හමුදා නිලධාරීන් හින්දු කෝවිල් වෙත යමින් එම කෝවිල්වල කුරුක්කල්වරු සමඟ ඉතා සුහඳව ඔවුන්ගේ ප්‍රශ්න විමසමින් මේ දිනවල කටයුතු කරමින් සිටිති.", "URL": "https://sinhala.adaderana.lk/news.php?nid=86290", "Category": null, "Parent URL": null}