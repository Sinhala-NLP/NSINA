{"Source": "Adaderana", "Timestamp": "May 13, 2016 04:24 pm", "Headline": "යෝෂිත අදත් ඇවිත්!", "News Content": "යෝෂිත රාජපක්ෂ මහතා අද දිනයේ ද පොලිස් මූල්‍ය අපරාධ කොට්ඨාසය වෙත පැමිණ තිබේ.අද පෙරවරු 9.00ට පමණ ඔහු එහි පැමිණි බව එහි ප්‍රකාශකයෙකු සඳහන් කළේය.සී.එස්.එන් නාලිකාව සම්බන්ධයෙන් සිදුකෙරෙන විමර්ශනයට අදාළව ප්‍රකාශ සටහන් කරගැනීම යෝෂිත රාජපක්ෂ මහතා සඳහා එහි කැඳවා ඇත. මේ අතර හිටපු අමාත්‍ය බැසිල් රාජපක්ෂ මහතාගේ බිරිඳට සහ ඔහුගේ දියණියට අද දිනයේ බරපතළ වංචා විමර්ශන ජනාධිපති කොමිසම වෙත පැමිණෙන ලෙස දැනුම් දී තිබේ. කෙසේ වෙතත් ඔවුන් විදේශගතව සිටින බැවින් කොමිසම හමුවට පැමිණීමට නොහැකි බව දැනුම් දී ඇත.පසුගිය 05 වැනිදා ද ඔවුන් දෙදෙනාට කොමිසම හමුවේ පෙනී සිටින ලෙස දැනුම් දී තිබු බව බරපතළ වංචා විමර්ශන ජනාධිපති කොමිසමේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=60122", "Category": null, "Parent URL": null}