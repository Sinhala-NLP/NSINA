{"Source": "Adaderana", "Timestamp": "January 20, 2013 05:10 pm", "Headline": "ආයුර්වේදය හෙට ලෙඩවෙයි", "News Content": "ආයුර්වේද වෛද්‍යවරුන් හෙට (21) දීප ව්‍යාප්ත වැඩ වර්ජනයක නිරත වන බව සමස්ත ලංකා රජයේ ආයුර්වේද වෛද්‍ය නිලධාරී සංගමය පවසයි. දේශපාලන බලහත්කාරකම් මත ආයුර්වේද වෙද්‍යවරුන් ස්ථාන මාරු කිරීමට එරෙහිව මෙම ක්‍රියාමාර්ගය ගන්නා බව එම සංගමයේ සභාපති වෛද්‍ය කේ.පී.ආර්.එස් ගුණරත්න මහතා කියයි. මධ්‍යම රජය පළාත් සභා සහ පලාත් පාලන ආයතනවලට අනුබද්ධව අඩු වැටුපක් සහ අඩු පහසුකම් යටතේ සේවයේ නියුතු ආයුර්වේද වෛද්‍යවරුන් අත්තනෝමතික ලෙස ස්ථාන මාරුකිරීම්වලට ලක්ව ඇති බව අනාවරණය වේ. ඒ සම්බන්ධයෙන් සාධාරණ ක්‍රියාමාර්ගයක් නොගන්නේ නම් ඉදිරියේදී දැඩි වෘත්තීය ක්‍රියාමාර්ගවලට යොමු වන බව සමස්ත ලංකා රජයේ ආයුර්වේද වෛද්‍ය නිලධාරී සංගමය සඳහන් කරයි.", "URL": "https://sinhala.adaderana.lk/news.php?nid=30924", "Category": null, "Parent URL": null}