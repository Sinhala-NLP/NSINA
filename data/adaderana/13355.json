{"Source": "Adaderana", "Timestamp": "January 8, 2011 02:00 pm", "Headline": "බස් වර්ජනයට මුහුණදෙන්න සූදානම් ", "News Content": "පෞද්ගලික බස් රථ හිමියන් දීප ව්‍යාප්ත වර්ජනයකට සූදානම් වුව ද විකල්ප ක්‍රමෝපායන් ඔස්සේ ඊට මුහුණ දෙන බව ජාතික ගමනාගමන කොමිසන් සභාවේ සභාපති ශෂී වෙල්ගම මහතා පවසයි. පෞද්ගලික බස් හිමියන් විසින් ඉදිරිපත් කර ඇති ඉල්ලීම් කිසිසේත් සාධාරණ නොවන බව ඔහු පෙන්වාදෙයි. පෞද්ගලික බස් හිමියන් බහුතරයක් මෙම වර්ජනයට විරුද්ධ බවත් ඒ සම්බන්ධයෙන් වැඩිදුරටත් පැහැදිලි කළ ශෂී වෙල්ගම මහතා කියා සිටියේය. කෙසේවෙතත් පැවති සාකච්ඡා අසාර්ථක වීම හේතුවෙන් දීප ව්‍යාප්ත වර්ජනයකට යාම සම්බන්ධයෙන් හෙට(09) දිනයේ දී තීරණයක් ගන්නා බව ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=13355", "Category": null, "Parent URL": null}