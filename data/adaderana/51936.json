{"Source": "Adaderana", "Timestamp": "June 11, 2015 04:46 pm", "Headline": "ගුවන් සේවා සමාගමේ රථගාලේ කාමරයකින් විදේශීය මත්පැන් එළියට", "News Content": "කටුනායක ගුවන් තොටුපළ සහ ගුවන්සේවා සමාගමේ රථගාලේ අතහැර දමා තිබූ කාමරයක තිබී විදේශීය මත්පැන් බෝතල් තොගයක් සොයාගෙන තිබේ. ගුවන් තොටුපළ පොලිසියේ ස්ථානාධිපතිවරයාට ලද තොරතුරක් මත අද පෙරවරුවේ එම මත්පැන් බෝතල් තොගය සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.වර්ග 09කට අයත් විදේශීය මත්පැන් බෝතල් 100ක් එහිදී පොලිසිය බාරයට ගෙන ඇත.මේ පිළිබඳ සුරාබදු දෙපාර්තමේන්තුව දැනුවත් කිරීමට පියවර ගෙන ඇති අතර කටුනායක ගුවන්තොටුපළ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51936", "Category": null, "Parent URL": null}