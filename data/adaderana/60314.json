{"Source": "Adaderana", "Timestamp": "May 20, 2016 01:35 pm", "Headline": "විනාශ වූ නිවාස වෙනුවට නව නිවාස", "News Content": "කෑගල්ල දිස්ත්‍රික්කයේ ගංවතුර සහ නායයාමෙන් විනාශ වූ නිවාස සඳහා නිවාස ඉදිකරදීමේ විශේෂ ව්‍යාපෘතියක් ක්‍රියාත්මක කරන බව සබරගමුව පළාත් ප්‍රධාන අමාත්‍ය මහිපාල හේරත් මහතා පවසයි. නිවාස අහිමිවූ පවුල් සඳහා කඩිනමින් නිවාස ඉදි කිරීමට අවශ්‍ය ඉඩම් මධ්‍යම රජය සමඟ එක්ව හඳුනාගැනීමට කටයුතු කරන බව ප්‍රධාන අමාත්‍යවරයා සඳහන් කළේය. කෑගල්ල අරණායක ප්‍රදේශයේදී දිස්ත්‍රික් ලේකම් අබේවික්‍රම වනසූරිය මහතා ඇතුළු පළාත් සභාවේ රාජ්‍ය නිළධාරීන්ගේ සහභාගීත්වයෙන් පැවති සාකච්ඡාවකට එක්වෙමින් සබරගමුව පළාත් ප්‍රධාන අමාත්‍ය මහිපාල හේරත් මහතා මේ බව ප්‍රකාශ කර තිබේ.කෑගල්ල දිස්ත්‍රික්කයේ ගංවතුර හා නායයාම් හේතුවෙන් පූර්ණ නිවාස හානි 152ක් වාර්තා වී ඇති බව සඳහන්ය.අර්ධ හානියට පත් නිවාස සංඛ්‍යාව 1189ක් බව වාර්තා වෙයි.", "URL": "https://sinhala.adaderana.lk/news.php?nid=60314", "Category": null, "Parent URL": null}