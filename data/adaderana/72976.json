{"Source": "Adaderana", "Timestamp": "May 9, 2017 06:43 am", "Headline": " වෙඩිතැබීමකින් තරුණයා මරුට-දෙදෙනෙකුට තුවාලයි!", "News Content": "කළුතර, වැලිපැන්න ප්‍රදේශයේ සිදුවූ වෙඩිතැබීමකින් 24 හැවිරිදි තරුණයෙකු ජීවිතක්ෂයට පත්ව තිබේ.මෙම වෙඩිතැබිමේ සිද්ධියෙන් තුවාල ලැබූ තවත් දෙදෙනෙකු රෝහල් ගත කර ඇති බව පොලීසිය පවසයි.වැලිපැන්න පොලිස් බලප්‍රදේශයට අයත් දියහොරඬුව ප්‍රදේශයේදී මෙම වෙඩිතැබීම සිදුව ඇති බවට පොලිස් හදිසි ඇමතුම් අංශයට ලැබුණු තොරතුරක් මත මේ පිළිබඳ විමර්ශන ආරම්භ කර තිබේ.වෙඩිතැබීමෙන් තුවාල ලබා රෝහල් ගතකිරීමෙන් පසුව මෙලෙස මිය ගොස් ඇත්තේ කොස්ගොඩ, 2 කණුව පදිංචි චාමර අබේසේකර නොහොත් කොස්ගොඩ ලොකූ නමැති අයෙකි.මෘත ශරීරය දැනට කළුතර, නාගොඩ රෝහලේ තැන්පත් කර ඇති අතර පශ්චාත් මරණ පරීක්ෂණය අද (09)පැවැත්වීමට නියමිතව තිබේ.සැකකරුවන් හඳුනාගෙන ඇති බවත්, ඔවුන් අත්අඩංගුවට ගැනීමට කටයුතු කරන බවත් වැලිපැන්න පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=72976", "Category": null, "Parent URL": null}