{"Source": "Adaderana", "Timestamp": "April 17, 2013 07:56 am", "Headline": "ලොරියක් හා මෝටර් රියක් ගැටී 3ට තුවාලයි", "News Content": "පේරාදෙණිය - ගම්පොළ ප‍්‍රධාන මාර්ගයේදී ලොරියක් හා මෝටර් රථයක් එකිනෙක ගැටීමෙන් සිදුවු අනතුරකින් තුවාල ලැබු තිදෙනෙකු රෝහල්ගත කර තිබේ. ඊයේ දහවල් සිදුව ඇති එකී අනතුරින් තුවාල ලැබු පුද්ගලයින් පේරාදෙණිය රෝහලට ඇතුළත් කළ බව අප වාර්තාකරු පවසයි. නුවරඑළිය දෙස සිට පැමිණි මෝටර් රථයක් පේරාදෙණිය දෙස සිට පැමිණි ලොරියේ ගැටීම නිසා මෙම අනතුර සිදුවී ඇති බව හෙතෙම කියයි. අනතුර සම්බන්ධයෙන් පේරාදෙණිය පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=33322", "Category": null, "Parent URL": null}