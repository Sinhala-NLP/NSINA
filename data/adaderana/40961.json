{"Source": "Adaderana", "Timestamp": "February 8, 2014 11:13 am", "Headline": "බොස්නියාව උණුසුම්", "News Content": "බොස්නියාවේ රාජ්‍ය විරෝධී කැරලි තවදුරටත් උත්සන්නවී තිබේ. මීට දින 03කට පෙර මෙම උද්ඝෝෂණ ආරම්භ වී ඇති බව සඳහන්ය. උද්ඝෝෂණකරුවන් මර්දනය කිරීම සඳහා කදුළු ගෑස් සහ රබර් උණ්ඩ ප්‍රහාර එල්ල කළ ද එය අසාර්ථක වී ඇති බව විදෙස් මාධ්‍ය වාර්තා කරයි. කෙසේ වෙතත් මෙම තත්ත්වය රටේ ආර්ථිකයට දැඩි බලපෑමක් එල්ල කරනු ඇති බවට එරට බලධාරීන් අනතුරු අඟවා ඇති බව සඳහන්ය. ආරක්ෂක අංශ සමඟ ඇතිවු ගැටුම්වල දී උද්ඝෝෂණකරුවන් 100 දෙනෙකු තුවාල ලබා ඇති බව ද වාර්තා වේ. ඊයේ දිනයේදී උද්ඝෝෂණකරුවන් බොස්නියාවේ අගනුවර පිහිටි රජයේ ගොඩනැගිලි බොහොමයකට ගිනි තබා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=40961", "Category": null, "Parent URL": null}