{"Source": "Adaderana", "Timestamp": "July 23, 2019 08:58 am", "Headline": "මුම්බායිහි මහල් ගොඩනැඟිල්ලක ගින්නක්", "News Content": "ඉන්දියාවේ මුම්බායි නුවර පිහිටි මහල් නවයකින් යුත් ගොඩනැඟිල්ලක ඊයේ(22) පස්වරුවේ ප්‍රබල ගින්නක් හටගත්තේය. කෙසේ නමුත් සිදුවීමෙන් ගොඩනැඟිල්ල තුළ සිටි කිසිවෙකුටත් හානි සිදුව නොමැත. මුම්බායි නගරයේ පිහිටි රජයේ දුරකතන සන්නිවේදන ආයතනයනකට අයත් ගොඩනැඟිල්ලක තෙවන සහ සිව්වන මහල ගින්නට හසුවී තිබුණි. එම අවස්ථාවේ ගොඩනැගිල්ල තුළ සිටි පුද්ගලයන් 84 දෙනෙකු පිටතට පැමිණීමට නොහැකිව සිරවී සිටියේ මෙලෙසයි. සිදුවීම සැලවීමත් සමඟ වහා එම ස්ථානයට පැමිණි ගිනි නිවීම් අංශ ඔවුන් සියලු දෙනාම ආරක්ෂිතව පිටතට ගෙන ඒමට කටයුතු කළේය. ගින්න පාලනය කිරීම සඳහා ගිනි නිවීම් රථ 14ක් පමණ යොදවා තිබූ බව විදෙස් වාර්තා සඳහන් කළේය. මෙහෙයුම අතරතුරදී රෝගීවූ ගිනි නිවීම් සේවකයෙක් ප්‍රතිකාර සඳහා රෝහල්ගත කර ඇති අතර ඔහුගේ තත්ත්වය බරපතල නොවන බවද එම වාර්තාවල සඳහන්ය. ගින්න හට ගැනීමට හේතුව තවමත් අනාවරණ වී නොමැති අතර ඒ සම්බන්ධයෙන් වැඩිදුර විමර්ශණ ක්‍රියාත්මකයි.", "URL": "https://sinhala.adaderana.lk/news.php?nid=114774", "Category": null, "Parent URL": null}