{"Source": "Adaderana", "Timestamp": "April 4, 2018 04:15 pm", "Headline": "අගමැති ගෙදර යවන්න බෑ - චම්පික රණවක", "News Content": "විශ්වාස භංගයෙන් අගමැතිවරයා පරාජය කිරීමට නොහැකි බව ඇමැති චම්පික රණවක මහතා පවසයි. විශ්වාස භංගයට මුල් වී කටයුතු කළේ පොහොට්ටු පක්ෂයේ බැසිල් රාජපක්ෂ කොන් කිරීමට උත්සාහ කරන පිරිසක් බවද ඒ මහතා කියා සිටියේය. “PM එන්ට්‍රස්ට් ආයතනය හදලා රටේ අර්ථ සාධයක රුපියල් මිලියන 12,000ක් වංචා කර තිබෙනවා. නමුත් අද ඔහු නිදැල්ලේ සිටිනවා. පොල් ගෙඩි පහට හිරේ ගිය රටක මිලියන 12,000ක් වංචා කළ පිරිස් එළියට ගිහින් තිබෙනවා. “ යැයිද ඒ මහතා පැවසීය. එමෙන්ම අග්‍රාමාත්‍ය රනිල් වික්‍රමසිංහ මහතාට එරෙහිව ඉදිරිපත්කර ඇති විශ්වාසභංග යෝජනාව දේශපාලන බෝම්බයක් බවත් එම යෝජනාව පාර්ලිමේන්තුවේදී පරාජයට පත්වෙන බවත් අමාත්‍ය පාඨලී චම්පික රණවක මහතා පැවැසීය. \" ඉදිරි මැතිවරණ ජයග්‍රහණ කිරීමට, සභාග රජය බිඳ දැමීමට, රට අස්ථාවර කිරීමට ගෙනාපු දේශපාලන බෝම්බයක්. ඒක අද පාර්ලිමේන්තුවේදී පරාජයට පත්වෙනවා. විශ්වාසභංගයෙන් අගමැති පරාජය කරන්න බෑ. මහ බැංකු වංචාවට සමාන වංචාවක් කළ පුද්ගලයින් තවමත් නිදැල්ලේ ඉන්නවා. විශේෂ ත්‍රිපුද්ගල අධිකරණය ස්ථාපිත වුවොත් පළමු නඩුව ලෙස ගන්නේ බැඳුම්කර සිදුවීමයි.\" යනුවෙන්ද ඒ මහතා කියා සිටියේය.", "URL": "https://sinhala.adaderana.lk/news.php?nid=86913", "Category": null, "Parent URL": null}