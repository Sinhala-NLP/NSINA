{"Source": "Adaderana", "Timestamp": "December 12, 2011 04:06 pm", "Headline": "එළුමසට විකිණීමට ගව පැටවුන් ගෙන ගිය සිව්දෙනෙකු අත්අඩංගුවට", "News Content": "ගව පැටවුන් 30 දෙනෙකු හිංසාකාරී ලෙස ලොරි රථයකින් ප්‍රවාහනය කරමින් සිටි සැකකරුවන් සිව්දෙනෙකු අත්අඩංගුවට ගෙන තිබේ. අද(12) අලුයම දෙකට පමණ වේලන්කුලම මන්සංධියේ දී අදාළ ලොරි රථය සිය භාරයට ගත් බව මිහින්තලේ පොලිසිය සඳහන් කරයි. ලොරියේ සිටි සියලු ගව පැටවුන් මාස 6 ට අඩු වයසේ පසුවන බව පොලිසිය පැවසීය. උත්සව සමයේ දී එළුමස් බව හඟවා අලෙවි කිරීමට මෙම ගව පැටවුන් රැගෙන ගොස් ඇති බව ද පොලිස් පරීක්ෂණ වල දී අනාවරණය වී තිබේ. සිද්ධිය සම්බන්ධයෙන් අත්අඩංගුවට ගත් සැකකරුවන් වැලිසර ප්‍රදේශයේ පදිංචිකරුවන් වන අතර ඔවුන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20634", "Category": null, "Parent URL": null}