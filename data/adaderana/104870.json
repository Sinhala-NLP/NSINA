{"Source": "Adaderana", "Timestamp": "February 23, 2019 09:48 am", "Headline": "ශ්‍රී ලංකාව-දකුණූ අප්‍රිකාව අතර දෙවන ටෙස්ට් තරඟයේ තුන්වන දිනය අදයි", "News Content": "සංචාරක ශ්‍රී ලංකා කණ්ඩායම සහ දකුණූ අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ තුන්වන දිනය අදයි. ලකුණු 187ක ජයග්‍රාහි ඉලක්කයක් හඹා යමින් සිටින ශ්‍රී ලංකා කණ්ඩායම ඊයේ (22) දිනය නිමා වන විට කඩුලු 02ක් දැවී ලකුණූ 60ක් ලබා සිටියේය. ඕෂධ ප්‍රනාන්දු නොදැවී ලකුණු 17ක් ද කුසල් මෙන්ඩිස් නොදැවී ලකුණු 10ක් ද ලබා සිටියි. දකුණු අප්‍රිකාව පළමු ඉනිම සදහා ලකුණ 222ක් ද දෙවන ඉනිම සදහා ලකුණු 128ක් ද රැස් කළේය. ශ්‍රී ලංකාව පළමු ඉනිමට ලකුණු 154ක් ලබා ගත්තේය. ජයග්‍රහණය සඳහා ශ්‍රී ලංකා කණ්ඩායමට තවත් ලකුණූ 137ක් ලබා ගත යුතු අතර ඒ සදහා කඩුලු 08ක් අතැතිව තිබේ.", "URL": "https://sinhala.adaderana.lk/news.php?nid=104870", "Category": null, "Parent URL": null}