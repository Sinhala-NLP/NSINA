{"Source": "Adaderana", "Timestamp": "August 6, 2012 08:18 am", "Headline": "හොරෙන් රට පනින්න හැදූ 41 ක් දැලේ", "News Content": "ඔස්ට්‍රේලියාව බලා යාමට සූදානම්ව සිටි තවත් පිරිසක් වෙන්නප්පුව ප්‍රදේශයේ දී අත්අඩංගුවට ගෙන තිබේ. පුද්ගලයින් 41 දෙනෙකු මෙලෙස අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය . ඊට ද්‍රවිඩ ජාතිකයින් 37 දෙනෙකු සහ මුස්ලිම් ජාතිකයින් 4 දෙනෙකු ඇතුළත්ය. අදාළ පිරිස වෙන්නප්පුව ප්‍රදේශයේ හෝටලයක් තුළ රැඳී සිට ඇති අතර පොලිසිය ලද තොරතුරකට අනුව සිදු කළ වැටලීමක දී අත්අඩංගුවට ගත් බව පොලිස් මාධ්‍ය ප්‍රකාශකවරයා සඳහන් කරයි. අත්අඩංගුවට ගත් සැකකරුවන් සම්බන්ධයෙන් වෙන්නප්පුව පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=26348", "Category": null, "Parent URL": null}