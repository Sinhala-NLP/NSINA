{"Source": "Adaderana", "Timestamp": "August 21, 2011 08:28 am", "Headline": "පුංචි පහේ හපන්කම් උරගා බලන්නේ අදයි", "News Content": "පහ වසර ශිෂ්‍යත්ව විභාගය අද පැවැත්වේ. අද පෙරවරු9.30 ට දිවයින පුරා පිහිටි මධ්‍යස්ථාන 2772කදී මෙම විභාගය පැවැත්වෙන බව විභාග දෙපාර්තමේන්තුව සඳහන් කරයි. විභාග අපේක්ෂකයින් තුන් ලක්ෂ 21,427 දෙනෙකු මෙවර ශිෂ්‍යත්ව විභාගයට පෙනී සිටීමට නියමිතය. සිංහල මාධ්‍ය සිසුන් දෙලක්ෂ 41,610 දෙනෙකු ශිෂ්‍යත්ව විභාගය සඳහා පෙනී සිටියි. දෙමළ මාධ්‍යයෙන් සිසුන් 79,817 දෙනෙකු පෙනී සිටීමට නියමිය. පළමු ප්‍රශ්න පත්‍රය පෙරවරු 9. 30- 10.15 දක්වා උත්තර සැපයීම සඳහා ලබාදෙන අතර දෙවන ප්‍රශ්න පත්‍රයට පෙරවරු 10.45 සිට පෙරවරු 12 දක්වා කාලය ලබා දෙනු ඇත. මෙවර ශිෂ්‍යත්ව විභාගය සම්බන්ධීකරණ මධ්‍යස්ථාන 506ක් මුල් කරගනිමින් පැවැත්වෙන බව විභාග දෙපාර්තමේන්තුව පවසයි. කිසිදු හේතුවක් මත අදාළ විභාග මධ්‍යස්ථානවලට ඇතුළු වීමට මව්පියන්ට අවසර ලබානොදෙන බව විභාග දෙපාර්තමේන්තුව අවධාරණය කරයි.", "URL": "https://sinhala.adaderana.lk/news.php?nid=18201", "Category": null, "Parent URL": null}