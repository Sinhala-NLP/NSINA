{"Source": "Adaderana", "Timestamp": "October 13, 2011 11:43 am", "Headline": "කොළඹ මහ නගරසභාව නොතකා හරින්නේ නෑ", "News Content": "කොළඹ සංවර්ධනය ඉලක්ක කරගනිමින් ස්ථාපිත කිරීමට යෝජිත සංවර්ධන අධිකාරිය අනිවාර්යයෙන්ම ක්‍රියාත්මක කරන බව ජනාධිපති මහින්ද රාජපක්ෂ මහතා පවසයි. ඒ සඳහා මූලික කටයුතු සැලසුමි කරමින් පවතින බව ජනාධිපතිවරයා අවධාරණය කළේය. එසේ වුවද එකී අධිකාරිය මගින් කොළඹ මහ නගරසභාවට බලපෑමක් එල්ල නොවන බවත්,කොළඹ මහ නගර සභාවේ බලතල උදුරාගැනීමක් සිදුනොවන බවත් ජනාධිපතිවරයා කියා සිටියේ අද අරලියගහ මන්දිරයේදී මාධ්‍ය ප්‍රධානීන් හමුවේ කරුණු දක්වමිනි. එහිදී මාධ්‍යවේදියකු විසින් නඟන ලද ප්‍රශ්නයකට පිළිතුරු දෙමින් ජනාධිපතිවරයා අවධාරණය කර ඇත්තේ කොළඹ මහ නගර සභාවේ බලය එක්සත් ජාතික පක්ෂය විසින් අත්පත් කරගනු ලැබූවද සියලු ප්‍රතිපාදන හා පහසුකම් සැපයීමට ක්‍රියා කරන බවයි. විපක්ෂය විසින් කොළඹ මහ නගර සභාවේ බලය තහවුරු කරගනු ලැබූවද එය නොතකා නොහරින බවත්,ඒ පිළිබඳ නිසි අවධානය යොමු කරන බවත් ජනාධිපති මහින්ද රාජපක්ෂ වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=19330", "Category": null, "Parent URL": null}