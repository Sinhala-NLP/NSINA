{"Source": "Adaderana", "Timestamp": "July 12, 2012 08:43 am", "Headline": "සරසවි ඇදුරන් හා ජනපති ලේකම් අතර තවත් සාකච්ඡාවක් අද", "News Content": "විශ්ව විද්‍යාල ආචාර්යවරුන්ගේ සමිති සම්මේලනය හා ජනාධිපති ලේකම්වරයා අතර තවත් සාකච්ඡාවක් අද පස්වරුවේ පැවැත්වීමට නියමිතව තිබේ. ඉල්ලීම් කිහිපයක් මුල් කරගනිමින් විශ්ව විද්‍යාල ආචාර්යවරුන් පසුගිය (04) වැනි දින සිට අඛණ්ඩ වැඩ වර්ජනයක නිරතවේ. පසුගිය (03) වැනිදා ජනාධිපති ලේකම් ලලිත් වීරතුංග මහතා සමග පැවති සාකච්ඡාවේ දී අද දිනයේ යළිත් වරක් සාකච්ඡාවක් පැවැත්වීමට එකඟ වූ බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම් ආචාර්ය ටෙරන්ස් මධුජිත් මහතා සඳහන් කරයි. මේ වන විට කැලණිය විශ්ව විද්‍යාලය ඇතුළුව දිවයිනේ සෑම විශ්ව විද්‍යාලයකම වැඩ වර්ජනය ක්‍රියාත්මක බව ටෙරන්ස් මධුජිත් මහතා පවසයි.", "URL": "https://sinhala.adaderana.lk/news.php?nid=25710", "Category": null, "Parent URL": null}