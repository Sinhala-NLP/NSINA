{"Source": "Adaderana", "Timestamp": "July 30, 2015 10:35 pm", "Headline": "ක්‍රීඩා ලෝලීන්ගේ බලාපොරොත්තු යළිත් සුන්වෙයි", "News Content": "තරඟ 2කින් සමන්විත ශ්‍රී ලංකා - පකිස්ථාන පන්දුවාර 20 /20 තරඟාවලියේ පළමු තරඟයෙන් ශ්‍රී ලංකාව පරදා ලකුණු 29ක ජයක් ලබා ගැනීමට පකිස්ථානු කණ්ඩායම සමත් විය.මෙම තරඟයේ කාසියේ වාසිය දිනා පළමුව ලකුණු රැස්කළ පකිස්ථානුවන් කඩුලු 5ට ලකුණු 175ක් ලබා ගත්තේය.එහිදී ෂොයිබ් මලික් නොදැවී ලකුණු 46ක්, උමාර් අක්මාල් ලකුණු 46ක් හා තිසර පෙරේරා ලකුණු 30ට කඩුලු 2ක් එහිදී ලබා ගන්නා ලදී.පිළිතුරු ලෙස ශ්‍රී ලංකා පිල පන්දුවාර 20 අවසානයේ කඩුලු 7ක් දැවී ලබාගත හැකිවූයේ ලකුණු 146ක් පමණි.ශ්‍රී ලංකා පිලට ජීවයක් ගෙනදුන් මිලින්ද සිරිවර්ධන ලබාගත් වේගවත් ලකුණු 35 හා චාමර කපුගෙදර නොදැවී ලබාගත් ලකුණු 31 හැරුණුවිට සෙසු පිතිකරුවන්ගෙන් කැපී පෙනෙන දායකත්වයක් නොලැබුණි.මෙම තරඟය කොළඹ ආර්.ප්‍රේමදාස පිටියේ පැවැත්විණ.මෙම තරඟාවලියට පෙර පැවැති ටෙස්ට් හා එක්දින තරඟාවලියද පකිස්ථානුවන් ජය ගැනීමට සමත් විය.", "URL": "https://sinhala.adaderana.lk/news.php?nid=52961", "Category": null, "Parent URL": null}