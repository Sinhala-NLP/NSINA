{"Source": "Adaderana", "Timestamp": "December 27, 2016 12:23 pm", "Headline": "සංහිඳියාවට යෝජනා 7500ක් - වාර්තාව ජනවාරියේ ජනපතිට", "News Content": "යුධ ගැටුම්වලින් අනතුරුව මෙරට සංහිඳියාව ඇතිකරලීම සඳහා ගත යුතු පියවර පිළිබඳව ජනතා අදහස් ලබාගනිමින් සකස් කළ වාර්තාව ජනවාරි මස තුන්වන දින ජනාධිපති මෛත්‍රීපාල සිරිසේන මහතා වෙත භාරදෙන බව සංහිදියා යාන්ත්‍රනය උදෙසා ප්‍රවිචාරණ කාර්යය සාධක බලකාය පවසයි.දැනට මාස කිහිපයකට ඉහත දී අදාළ අදහස් විමසීම් ආරම්භ කෙරුණු අතර මේ වන විට ඊට අදාළ යෝජනා 7500කට ආසන්න ප්‍රමාණයක් ලැබී ඇති බව සංහිදියා යාන්ත්‍රනය උදෙසා ප්‍රවිචාරණ කාර්යය සාධක බලකායේ ලේකම් ආචාර්ය පාක්‍යෙසෝති සරවනමුත්තු මහතා සඳහන් කළේය. අදාළ යෝජනාවල මූලික කරුණු ඇතුළත් කරගනිමින් මෙම අවසන් වාර්තාව සකස් කර ඇති බව ද ඔහු පැවසීය.", "URL": "https://sinhala.adaderana.lk/news.php?nid=67409", "Category": null, "Parent URL": null}