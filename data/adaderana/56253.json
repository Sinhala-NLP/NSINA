{"Source": "Adaderana", "Timestamp": "January 9, 2016 02:24 pm", "Headline": " රට සල්ලි ගුවනට යවන්න බැරිවෙයි ", "News Content": "නීතිවිරෝධි අයුරින් විදේශ මුදල් ඇතුලු මුදල් තොගයක් මෙරටින් රැ‍ගෙනයාමට උත්සහ කළ පුද්ගලයෙකු කටුනායක බණ්ඩාරනායන ගුවන් තොටුපලේදී අත්අඩංගුවට ගෙන තිබේ. ගුවන් තොටුපල රේගුව විසින් අදාළ පුද්ගලයා අද අළුයම අත්අඩංගුවට ගෙන ඇති බව අද දෙරණ ගුවන් තොටුපල වාර්තාකරු සඳහන් කළේය.ඔහු අලුයම 04.45 ට එම මුදල් තොගය රැගෙන ඩුබායි බලා යාම සඳහා පැමිණ ඇති බව වාර්තා වෙයි.එම අවස්ථාවේදී ගුවන් තොටුපල රේගුව විසින් ඔහුගේ ගමන් මළු පරික්ෂා කර ඇති අතර එහි තිබී එම මුදල් තොගය සොයාගෙන තිබේ.ඔහුගේ ගමන් මළු තුල තිබී ඩිරාම්, අමෙරිකා ඩොලර් සහ මෙරට මුදල් තොගයක් සොයාගෙන ඇති බව සඳහන්ය.එම මුදල් තොගයේ වටිනාකම රුපියල් 20 ලක්ෂ 48,110 ක් බව වාර්තා වෙයි.අත්අඩංගුවට ගෙන ඇත්තේ කොම්පඤ්ඤවිදිය ප්‍රදේශයේ පදිංචි 28 හැවිරිදි පුද්ගලයෙකි.ගුවන් තොටුපල රේගුව මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56253", "Category": null, "Parent URL": null}