{"Source": "Adaderana", "Timestamp": "February 23, 2010 11:31 am", "Headline": "නිල් මහා සටනට අනුග්‍රහය එටිසලාට් සමාගමෙන්", "News Content": "ලොව පුරා විසිරී සිටින ශ්‍රී ලාංකීය රාජකීයයන් හා තෝමසුවන් උද්දාමයට පත්කරමින් සෑම වසරකම මුල් භාගයේ පැවැත්වෙන\"නිල් මහා සටන\", අන්තර් විද්‍යාලයීය මහා ක්‍රිකට් තරගය ජයග්‍රාහී 131 වන වරට ද 2010 මාර්තු 11, 12, 13 දිනයන්හිදි සිංහල ක්‍රීඩා සමාජ ක්‍රීඩාංගණයේදී (SSC) පැවැත්වීමට නියමිතය. මෙම සුහද හමුව වඩාත් වර්ණවත් කරමින් මේ සඳහා ප්‍රධාන අනුග්‍රහය ලබාදීමට ලොව ප්‍රධාන පෙලේ ටෙලිකොම් ආයතනයක් වන එටිසලාට් සමාගම තීරණය කර ඇත. ප්‍රථමවරට ශ්‍රී ලංකාවේ ක්‍රීඩා උළෙලේ ප්‍රධාන අනුග්‍රාහකත්වය ලබාදීමට ගත් මෙම තීරණය ඉකුත්දා මාධ්‍ය රැස්වීමකදී නිවේදනය කරන ලදී. මෙම කටයුත්තට සහභාගිවීමට හැකිවීම පිළිබඳව සතුටු වන බවත්, මෙවැනි සමාජමය වටිනාකමක් ඇති අවස්ථාවන්ට අනාගයේදීද සහයෝගය ලබාදීමට බලාපොරොත්තු වන බවත් එටිසලාට් (ශ්‍රී ලංකා) ආයතනයේ ප්‍රධාන විධායක නිලධාරි දුමින්ද රත්නායක මහතා පැවසුවේය. එට්සලාට් ශ්‍රී ලංකා සමාගමේ අනුග්‍රහය යටතේ ප්‍රබල කණ්ඩායම් දෙකක්, උද් යෝගිමත් ප්‍රේක්ෂක කණ්ඩායමක්, මහත්වරුන්ගේ ක්‍රීඩාවක්, ජවයෙන් පිරි පසුබිමක් සමග පැමිණෙන අප රටේ අනාගත ක්‍රිකට් තරුවල දස්කම් නැරඹීමට 131 වන වරටත් පවත්වන නිල් මහා සටනේදී ඔබට හැකියාව ලැබේ.", "URL": "https://sinhala.adaderana.lk/news.php?nid=6894", "Category": null, "Parent URL": null}