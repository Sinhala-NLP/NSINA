{"Source": "Adaderana", "Timestamp": "January 20, 2011 12:58 pm", "Headline": "පළාත් සභා මන්ත්‍රී අධිකරණයට බාරවුණා ", "News Content": "ආරියම්පති ප්‍රාදේශීය ලේකම්වරයාට පහරදීමේ සිදුවීම සම්බන්ධයෙන් නැගෙනහිර පළාත් සභා මන්ත්‍රී පී. ප්‍රශාන්තන් මහතා අධිකරණයට පැමිණ බාරවී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. ජල ගැලීම් වලින් පීඩාවට පත් වූ මඩකළපු දිස්ත්‍රික්කයේ ජනතාවට ලබාදුන් සහනාධාර වංචා කළ බවට චෝදනා කරමින් ටී. එම්. වී. පී පක්ෂයේ පළාත් සභා මන්ත්‍රිවරයෙකු ඇතුළු පිරිසක් පසුගිය සඳුදා(17) ආරියම්පති ප්‍රාදේශීය ලේකම්වරයාට පහරදුන් බව වාර්තා විය. සිද්ධියට සම්බන්ධ බව කියන නැගෙනහිර පළාත් සභා මන්ත්‍රී පී. ප්‍රසාන්දන් මහතා අත්අඩංගුවට ගැනීම සඳහා පරීක්ෂණ සිදුකෙරෙන බව මඩකළපුව ප්‍රදේශය භාර ජ්‍යෙෂ්ඨ පොලිස් අධිකාරී අයි එම් කරුණාරත්න මහතා සඳහන් කර තිබිණි. නමුත් තමන් මේ වනවිට කාත්තන්කුඩි පොලිස් අත්අඩංගුවේ පසුවන බව මේ සම්බන්ධව අද දෙරණ කළ විමසීමකදී ප්‍රශාන්තන් මහතා අවධාරණය කර සිටියේය.", "URL": "https://sinhala.adaderana.lk/news.php?nid=13629", "Category": null, "Parent URL": null}