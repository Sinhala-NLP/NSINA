{"Source": "Adaderana", "Timestamp": "January 24, 2010 08:47 am", "Headline": "කැබ් රථයේ ඡන්ද පෙට්ටි, ඡන්ද පත්‍රිකා නෑ", "News Content": "කුරුණෑගල දී අත්අඩංගුවට ගත් කැබ් රථය තුළ ඡන්ද පෙට්ටි හෝ ඡන්ද පත්‍රිකා නොතිබුණු බව මැතිවරණ කටයුතු භාර නියෝජ්‍ය පොලිස්පති ගාමීණි නවරත්න මහතා පවසයි. ඔහු පෙන්වාදෙන්නේ පොලිස්භාරයට ගත් කැබ් රථය තුළ තිබී ‍පෝස්ටර් තොගයක් සොයා ගත් බවය. ඊයේ රාත්‍රියේ දී කුරුණෑගල පොලිස් භාරයට ගත් මෙම කැබ් රථය තුළ ඡන්ද පෙට්ටි සහ ඡන්ද පත්‍රිකා තිබූ බවට ඇතැම් මාධ්‍ය කළ ප්‍රචාර සම්පූර්ණයෙන්ම අසත්‍යයක් බව නියෝජ්‍ය පොලිස්පති ගාමිණී නවරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6204", "Category": null, "Parent URL": null}