{"Source": "Adaderana", "Timestamp": "February 21, 2013 06:33 pm", "Headline": " ඉන්දියාවෙන් මත් ද්‍රව්‍ය ඇද්ද දෙදෙනකු‍ට වැඩවරදියි", "News Content": "ඉන්දියාවේ සිට මෙරටට මත් ද්‍රව්‍ය ගෙන ඒමේ ජාවාරමක නිරතවූ පුද්ගලයින් දෙදෙනකු නාවික හමුදාව විසින් අත්අඩංගුවට ගෙන තිබේ. කන්කසන්තු‍රෙයි උතුරු මුහුදේ මුර සංචාරයක නිරතවූ නිලධාරීන් කණ්ඩායමක් විසින් සැකකරුවන් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. දුම්කොළ යොදාගනිමින් නිෂ්පාදිත මත් ද්‍රව්‍ය කිලෝ ග්‍රෑම් 123 ක ප්‍රමාණයක් සැකකරුවන් සතුව තිබූ බව සඳහන්ය. සැකකරුවන් දෙදෙනා වැඩිදුර විමර්ශන සඳහා කයිට්ස් පොලීසිය‍ට භාරදුන් බව නාවික හමුදා මාධ්‍ය ප්‍රකාශකවරයා වැඩිදුර‍ටත් කියා සිටියේය.", "URL": "https://sinhala.adaderana.lk/news.php?nid=31825", "Category": null, "Parent URL": null}