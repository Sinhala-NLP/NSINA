{"Source": "Adaderana", "Timestamp": "May 11, 2017 11:33 am", "Headline": " රාජ්‍ය සාහිත්‍ය සම්මාන ප්‍රදානය-ග්‍රන්ථ නාමලේඛනය ප්‍රකාශයට පත්කරයි", "News Content": "2017 රාජ්‍ය සාහිත්‍ය සම්මාන ප්‍රදානය සඳහා සළකා බැලෙන ග්‍රන්ථ නාමලේඛනය ප්‍රකාශයට පත් කර තිබේ.සංස්කෘතික කටයුතු දෙපාර්තමේන්තුවේදී සහ දිවයිනේ සියලු දිස්ත්‍රික් ලේකම් කාර්යාලවලදී හෙට සිට ලබන 25 වනදා දක්වා එම ලේඛනය පරීක්ෂා කළ හැකිය.ඊට අමතරව සංස්කෘතික කටයුතු දෙපාර්තමේන්තුවේ වෙබ් අඩවියට පිවිසීමෙන් ද ලේඛන පරීක්ෂා කළ හැකි අතර සුදුසුකම් සැපිරූ එම ලේඛනයට ඇතුළත් නොවූ කෘති සම්බන්ධයෙන් තොරතුරු දක්වන ලෙස සංස්කෘතික කටයුතු දෙපාර්තමේන්තුව ඉල්ලා සිටියි.මේ අතර 2017 රාජ්‍ය ළමා නාට්‍ය උළෙලට සහ 2018 රාජ්‍ය කෙටි නාට්‍ය උළෙල සඳහා අයදුම්පත් භාරගැනීම මේ දින වල සිදු කෙරෙයි.ළමා නාට්‍ය අයදුම්පත් මැයි මස 31 වන දිනට පෙරද, කෙටි නාට්‍ය අයදුම් පත් ජුනි මස 30 වන දිනට පෙරද යොමු කළ යුතුය.", "URL": "https://sinhala.adaderana.lk/news.php?nid=73056", "Category": null, "Parent URL": null}