{"Source": "Adaderana", "Timestamp": "June 16, 2019 04:35 pm", "Headline": "අන්තවාදය පරාජය කරන්න සියලු දේශපාලන පක්ෂ පොදු එකඟතාවකට පැමිණිය යුතුයි", "News Content": "තවමත් ජාතික ආරක්ෂාව තහවුරු කිරීමට නොහැකි වී ඇති බවත් අන්තවාදය පරාජයට පත් කිරීම සඳහා සියලු දේශපාලන පක්ෂ පොදු එකඟතාවකට එළිඹිය යුතු බවත් ශ්‍රී ලංකා කොමියුනිස්ට් පක්ෂයේ නායක ඩිව් ගුණසේකර මහතා පවසයි. ඊයේ මහනුවර ප්‍රදේශයේ පැවති සම්මන්ත්‍රණයකට එක්වෙමින් ඔහු මේ බව සඳහන් කළේය. \"අප්‍රේල 21 ඇතිවු ප්‍රහාරයට රටේ දේශපාලන ව්‍යාපාරයට මුහුණ දිය නොහැකි වු බවත් දේශපාලනික නායකත්වය නොව ආගමික නායකත්වයක් පෙරමුණට ඒම නිසා එම තත්ත්වය ඇති වු බවත් ඒ මහතා ප්‍රකාශ කළේය. අදටත් මුළුමනින්ම දේශපාලන නායකත්වයට රට පාලනය කරගත නොහැකි තත්ත්වයට පත්ව ඇති බවත් ඒ මහතා පැවසීව. එහිදී වැඩිදුරටත් අදහස් දක්වමින්, මේ පිටිපස්සේ රාජ්‍යයන් ඉන්නවා. පාර්ලිමේන්තුවේ දවස් තුනක ඩිබෙට් එකක් තිබුණා. ගෝලීය ත්‍රස්තවාදය පිලිබඳ අගමැතිවරයා ඇවිල්ලා වාර්තාවක් දෙන්න ඕනෙනෙ. කිසිම දෙයක් නෑ. විපක්ෂයෙනුත් නෑ. ආණ්ඩු පක්ෂෙනුත් නෑ. මන්ත්‍රීවරු දන්නේ නෑ. පොදු ජනතාව දන්නෙත් නෑ. දේශපාලන වශයෙන් ක්‍රියාකාරී වන කොටසවත් දැනගන්න ඕනෙ මොකක්ද මේ ත්‍රස්තවාදය කියලා. මේක අද හෙට නතරවන එකක් නෙවේ. මේ පිටිපස්සේ දේශපාලනයක් තියෙනවා.\" යනුවෙන් ප්‍රකාශ කර සිටියේය.", "URL": "https://sinhala.adaderana.lk/news.php?nid=112096", "Category": null, "Parent URL": null}