{"Source": "Adaderana", "Timestamp": "June 12, 2011 08:51 am", "Headline": "ඇඟලි ගහන අය අත්අඩංගුවට ගන්නැයි ඇමති මෛත්‍රී ඉල්ලයි", "News Content": "සෞඛ්‍ය නිලධාරීන්ගේ රාජකාරී කටයුතු වලට බාධා කරන පුද්ගලයින් තරාතිරම නොබලා අත්අඩංගුවට ගන්නා ලෙස සෞඛ්‍ය අමාත්‍ය මෛත්‍රීපාල සිරිසේන මහතා පොලිසියට දැනුම් දී තිබේ. අමාත්‍යවරයා විසින් වැඩබලන ‍පොලිස්පති එන්.කේ ඉලංගකෝන් මහතාට මේ බව දැනුම් දී ඇති බව ඇති බව සඳහන්වේ. පසුගිය දින කිහිපය තුළ මදුරු මර්දන වැඩසටහන් වලට සහභාගී වූ සෞඛ්‍ය නිලධාරීන්ට ඇතැම් පිරිස් බාධා කර ඇති බවට තොරතුරු අනාවරණය වී ඇති බවද සෞඛ්‍ය අමාත්‍යාංශය ප්‍රකාශ කරයි. පසුගිය සතියේ දෙහිවල නගර සීමාව තුළ ක්‍රියාත්මක වූ මදුරු මර්දන වැඩසටහනේ දී ද එවැනි සිදු වීම් වාර්තා වී තිබේ. එම නිසා මින් ඉදිරියට රාජකාරී කටයුතු වලට බාධා සිදු කරන පුද්ගලයින් තරාතිරම නොබලා අත්අඩංගුවට ගෙන අධිකරණය හමුවට පමුණූවන ලෙස සෞඛ්‍ය අමාත්‍යවරයා වැඩ බලන පොලිස්පතිවරයාගෙන් ඉල්ලා ඇත.", "URL": "https://sinhala.adaderana.lk/news.php?nid=16700", "Category": null, "Parent URL": null}