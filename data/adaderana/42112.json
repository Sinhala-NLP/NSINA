{"Source": "Adaderana", "Timestamp": "March 27, 2014 03:28 pm", "Headline": "අසූලක්ෂයක රන් රාජසන්තකයි", "News Content": "රුපියල් අසූ ලක්ෂ අනූදහසක් වටිනා සාදා නිම නොකළ රන් දම්වැල් 10ක් (1618ග්‍රෑම්) රැගෙන බැංගලෝරය බලා පිටත්ව යාමට සුදානම් වූ ගම්පොළ ප්‍රදේශයේ අවුරුදු 43ක් හා 41ක් වයසැති පුද්ගලයින් දෙදෙනෙකු කටුනායක රේගුවේදී අත්අඩංගුවට පත්ව තිබේ. ඊයේ සවස මොවුන් මෙලෙස විදෙස් ගතවීමට සුදානම්ව ඇති අතර සැකකරුවන්ට රුපියල් ලක්ෂ 8ක දඩයක් පනවා එම රන් දම්වැල් රාජසන්තක කළ බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය.", "URL": "https://sinhala.adaderana.lk/news.php?nid=42112", "Category": null, "Parent URL": null}