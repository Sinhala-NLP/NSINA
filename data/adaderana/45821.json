{"Source": "Adaderana", "Timestamp": "September 4, 2014 08:32 am", "Headline": "පොලීසියට අභියෝග වැඩිවෙලා", "News Content": "පොලිසිය අභියෝග රැසකට මුහුණ දී සිටින බව පොලිස්පති එන්.කේ.ඉංගකෝන් මහතා පවසයි. පොලිස්පතිවරයා පෙන්වා දෙන්නේ එම අභියෝග ජය ගැනීමට පොලිසියට ශක්තිය හා ‍ෙධෙර්ය නොඅඩුව පවතින බවයි. බම්බල පිටිය පොලිස් ක්ෂේත්‍ර බළකා මුලස්ථාන ක්‍රීඩා පිටියේ ඊයේ පස්වරුවේ පැවති 148 වන පොලිස් දින සැමරුම් උත්සවයට එක්වෙමින් පොලිස්පතිවරයා මේ බව පැවසීය. පොලිසියේ රාජකාරී කටයුතු සඳහා නවීන තාක්ෂණය යොදා ගැනීමට මේ වනවිටත් පියවර ගෙන ඇති බව එහිදී පොලිස්පතිවරයා වැඩිදුරටත් කීවේය. මේ අතර නීතිය හා සාමය පිළිබඳ අමාත්‍යංශයට උපදේශක සභාවක් ස්ථාපිත කිරීමට කටයුතු කරමින් සිටින බව 148 වන පොලිස් දින සැමරුම් උත්සවය අමතමින් එම අමාත්‍යංශයේ ලේකම් මේජර් ජෙනරාල් නන්ද මල්ලවාරච්චි මහතා පැවසීය.", "URL": "https://sinhala.adaderana.lk/news.php?nid=45821", "Category": null, "Parent URL": null}