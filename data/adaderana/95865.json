{"Source": "Adaderana", "Timestamp": "September 10, 2018 03:30 pm", "Headline": "සුව ඇමතිගෙන්  විමර්ශන ඒකකයට උපදෙස් ", "News Content": "සෞඛ්‍ය සේවාව තුළ සිදු කරන වංචා, දුෂණ සහ අනෙකුත් අකටයුතුකම් පිළිබඳ විධිමත් විමර්ශනයක් සිදු කරන ලෙස සෞඛ්‍ය අමාත්‍ය රාජිත සේනාරත්න මහතා එම අමාත්‍යංශයේ විමර්ශන ඒකකයට උපදෙස් ලබාදී ඇත. විමර්ශන ඒකකයේ කටයුතු විධිමත් කිරිම පිළිබඳ සෞඛ්‍ය අමාත්‍යාංශයේ පැවැති සාකච්ඡාවකදී අමත්‍යවරයා විසින් මෙම උපදෙස් ලබා දී ඇති බව වාර්තා වන් වේ. වෛද්‍යරුන් විසින් සිදු කරන විවිධ අකටයුතුකම්, රාජකාරි වේලාවේ පෞද්ගලික වෛද්‍ය සේවාවල නිරතවිම, නොමිලේ ලබාදෙන අක්ෂි කාච,ස්ටෙන්ස් වැඩපිළිවෙල නිසි පරිදි ක්‍රියාත්මක නොවිම,පිළිබඳව රහසිගතව පරික්ෂණ සිදු කරන ලෙස අමාත්‍යවරයා එහිදී උපදෙස් ලබාදී තිබේ.", "URL": "https://sinhala.adaderana.lk/news.php?nid=95865", "Category": null, "Parent URL": null}