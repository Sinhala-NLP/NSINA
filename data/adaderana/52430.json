{"Source": "Adaderana", "Timestamp": "July 4, 2015 12:57 pm", "Headline": "ශ්‍රී ලංකාව ගැන තවදුරටත් අවධානයෙන් සිටිය යුතුයි ", "News Content": "ජාත්‍යන්තර මානව හිමිකම් සංවිධාන කිහිපයක් ශ්‍රී ලංකාව පිළිබඳව එක්සත් ජාතින්ගේ මානව හිමිකම් කවුන්සිලය නියෝජනය කරන රටවල තානාපතිවරුන් වෙත ලිපියක් යොමු කර තිබේ. මෙහිදි ඔවුන් පෙන්වා දී ඇත්තේ ශ්‍රී ලංකාව පිළිබදව තවදුරටත් අවධානයෙන් සිටින ලෙසයි. ජනවාරියේ පත්වු නව රජය මානව හිමිකම් පිළිබඳව ධනාත්මක ක්‍රියාමාර්ග ගෙන ඇති බවද අදාළ ලිපිය මඟින් පෙන්වා දී තිබේ. එහෙත් තවදුරටත් එම ක්‍රියාමාර්ග වර්ධනය කර ගතයුතු බවද එම ලිපිය මඟින් සඳහන් කර ඇති බව විදෙස් මාධ්‍ය වාර්තා කළේය.විශේෂයෙන් පසුගිය ආණ්ඩු කාලයේ ශ්‍රී ලංකාව තුළ පැවති මානව හිමිකම් වාතාවරණය එතරම් සුභදායී නොවන බවද අදාළ ලිපිය මඟින් පෙන්වා දී තිබේ.මානව හිමිකම් ප්‍රවර්ධනය කිරිම සඳහා තවත් බොහෝ අභියෝග පවතින බව පෙන්වා දෙන එම ජාත්‍යන්තර මානව හිමිකම් සංවිධාන ඒවාට මේ දක්වාත් කිසිදු ක්‍රියාමාර්ගයක් ගෙන නොමැති බවද සඳහන් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=52430", "Category": null, "Parent URL": null}