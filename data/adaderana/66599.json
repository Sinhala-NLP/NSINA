{"Source": "Adaderana", "Timestamp": "December 1, 2016 11:45 am", "Headline": "  බ්‍රසීල ගුවන්යානා අනතුර-හේතුව ඉන්ධන අවසන් වීමයි", "News Content": "බ්‍රසීලයේ පාපන්දු කණ්ඩායමක් රැගත් ගුවන් යානය අනතුරට ලක්ව ඇත්තේ එහි ඉන්ධන අවසන්වීම හේතුවෙන් බව අනවරණය වී තිබේ.අදාළ යානයේ පටිගත වී තිබූ ශ්‍රව්‍ය හඩ පටයකින් මේ බව තහවුරු වී ඇති බව විදෙස් වාර්තා සඳහන් කළේය.ගුවන් යානය කාර්මික දෝෂයකට ලක්ව ඇති බව සහ එහි ඉන්ධන අවසන් බව ගුවන් නියමුවෙකු විසින් කොලොම්බියානු ගුවන් පාලක මැදිරියට දන්වා ඇති බව එම හඩ පටයෙන් අනාවරණය වී තිබේ.පාලක මැදිරියට අදාළ පණිවිඩය ලබාදෙන අවස්ථාව වන විට ගුවන් යානය අඩි 9000ක් පමණ ඉහළින් ගමන් කරමින් තිබූ බව අනාවරණය වී ඇත.", "URL": "https://sinhala.adaderana.lk/news.php?nid=66599", "Category": null, "Parent URL": null}