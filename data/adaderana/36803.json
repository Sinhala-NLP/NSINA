{"Source": "Adaderana", "Timestamp": "August 21, 2013 05:08 pm", "Headline": "දෙරටේ මිත්‍රත්වය සාම්ප්‍රදායිකවත් ගොඩනගා ගත යුතුයි ", "News Content": "ශ්‍රී ලංකාව සහ ඉන්දියාව අතර මිත්‍රත්වය තහවුරු කරගැනීම සඳහා රාජතාන්ත්‍රික මට්ටමින් මෙන්ම සාම්ප්‍රදායික පෞද්ගලික මට්ටමින් සබඳතා වැඩිදියුණු කර ගත යුතු බව ඉන්දීය විදේශ අමාත්‍ය සල්මන් කුර්ෂිඩ් මහතා පවසයි. ඉන්දියාවේ ඇතැම් දේශපාලඥයන් ශ්‍රී ලංකාව සතුරු රටක්සේ සැලකීම පිළිබව තමන් පෞද්ගලිකව කණගාටු වන බවත් මෙම ආකල්පය දුරුකොට දෙරට අතර සැබෑ මිත්‍රත්වය වඩාත් වර්ධනය කර ගැනීම සඳහා කටයුතු කිරීම දෙපාර්ශවයේ වගකීමක් බවද ඉන්දීය විදේශ අමාත්‍යවරයා සඳහන් කරයි. ඉන්දියාවේ නිල සංචාංරයක නිරත විපක්ෂ නායක රනිල් වික්‍රමසිංහ මහතා අද (21) පෙරවරුවේ ඉන්දීය විදේශ අමාත්‍ය සල්මන් කුර්ෂිඩ් මහතා හමුවිය. එහි දී ඉන්දීය විදේශ අමාත්‍යවරයා මෙම අදහස් පළ කර ඇති බව සඳහන් වෙයි. ශ්‍රී ලංකාවේ පුණුරුත්ථාපන හා ප්‍රතිසංස්කරණ ක්‍රියාවලියේ දී ඉන්දීය රජයේ දායත්වය පිළිබඳව ද මෙහිදී අවධානය යොමුව තිබේ. එමෙන්ම ශ්‍රී ලංකාවේ හා ඉන්දියාවේ වත්මන් දේශපාලන ප්‍රවනතාවයන් පිළිබඳවද අවධානය යොමුවී ඇති බව සඳහන් වෙයි. ඉදිරි පළාත් සභා මැතිවරණයන් පිළිබඳවත්, 13 වන ව්‍යවස්ථා සංශෝධනය සම්බන්ධයෙන් ද මෙහි දී විපක්ෂ නායකවරයා සහ ඉන්දීය විදේශ අමාත්‍යවරයා අතර දීර්ඝ ලෙස කරුණු සාකච්ජා වී තිබේ. එමෙන්ම ශ්‍රී ලංකාවේ හා ඉන්දියාවේ වත්මන් දේශපාලන ප්‍රවනතාවයන් පිළිබඳවද අවධානය යොමුව ඇති බව සඳහන් වෙයි.", "URL": "https://sinhala.adaderana.lk/news.php?nid=36803", "Category": null, "Parent URL": null}