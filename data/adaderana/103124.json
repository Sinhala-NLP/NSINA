{"Source": "Adaderana", "Timestamp": "January 26, 2019 05:54 pm", "Headline": "කාන්තාවට නින්ද යයි-වාහන 3ක් එකිනෙක ගැටෙයි", "News Content": "රිය පදවමින් සිටි කාන්තාවට නින්ද යාම නිසා මාර්ගයෙන් ඉවතට ධාවනය වු වෑන් රිය මාර්ගය අයිනේ නවතා තිබු ලොරියක ගැටි එම රථය නවතා තිබු තවත් ත්‍රී රෝද රථයක ගැටි අනතුරක් සිදුවු බව දිඹුල පතන පොලිසිය පවසයී. එම පොලිස් වසමට අයත් කොටගල නගරයේදී අද (26) දහවල් 1.00 ට පමණ මෙම අනතුර සිදුවී තිබේ. අනතුරට හේතු වු වෑන් රථයේ පිරිස තම පුද්ගලික වෑන් රථයෙන් මහනුවර සිට (25) ඊයේ ශ්‍රී පාද වන්දනාවේ පැමිණ අද නුවරඑළිය හරහා කතරගම දක්වා ගමන් ගනිමින් සිටියදී අනතුරට පත්ව ඇත. එම අනතුරෙන් වෑන් රථයේ සිටි තරුණයෙකුගේ හිස තදින් වැදිම නිසා වමනය හා ක්ලාන්ත ගතියක් අතිවීම හේතුවෙන් කොටගල රජයේ රෝහලට ඇතුලත් කර තිබේ. වාහනය පදවමින් සිටි කාන්තාවට නින්දයාම නිසා අනතුර සිදුවු බව ඇය පොලිසියට පවසා ඇත. දිඹුල පතන පොලිසිය පරික්ෂණ පවත්වයී.", "URL": "https://sinhala.adaderana.lk/news.php?nid=103124", "Category": null, "Parent URL": null}