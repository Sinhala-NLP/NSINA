{"Source": "Adaderana", "Timestamp": "March 5, 2018 08:25 pm", "Headline": " දේශීය කර්මාන්ත යටපත් වන අයුරින් විදේශීය ආයෝජනවලට ඉඩදිය නොහැකියි", "News Content": "දේශීය කර්මාන්ත යටපත් වන අයුරින් විදේශීය ආයෝජනවලට ඉඩදිය නොහැකි බව ජනාධිපති මෛත්‍රීපාල සිරිසේන මහතා අවධාරණය කරයි. දේශීය කර්මාන්ත ක්ෂේත්‍රයේ ඉදිරි ගමනට බලපාන ගැටළු පිළිබඳ අද(05) ජනාධිපති කාර්යාලයේදී සාකච්ඡාවක් පැවැත්වුණි. ඊට සහභාගී වූ ජනාධිපතිවරයා දේශීය කර්මාන්තකරුවන් හමුවේ ප්‍රකාශ කර ඇත්තේ එම කර්මාන්තවල ආරක්ෂාව වෙනුවෙන් අවශ්‍ය පියවර ගන්නා බවයි. රාජ්‍ය බැංකු මඟින් දේශීය කර්මාන්තකරුවන්ට සහන ලබාදීමේ වැඩපිළිවෙළක් පිළිබඳ සාකච්ඡා කර ඇති බව ද ජනාධිපති මෛත්‍රීපාල සිරිසේන මහතා එහිදී ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=85212", "Category": null, "Parent URL": null}