{"Source": "Adaderana", "Timestamp": "December 29, 2017 07:00 am", "Headline": "ගංජා කිලෝ 8ක් එක්ක පුද්ගලයෙක් පුත්තලමේ දී කොටු වෙයි", "News Content": "කේරල ගංජා කිලෝ ග‍්‍රෑම් 08 යි ග‍්‍රෑම් 100 ක් සමග සැකකරුවෙකුව පොලිස් මූලස්ථානයේ විෂ මත්ද්‍රව්‍ය නාශක කාර්යංශය විසින් අත්අඩංගුවට ගෙන පුත්තලම පොලීසියට බාර දී ඇත. 28 වැනිදා සවස පුත්තලම පොලිස් වසමේ එරුක්කලම්පිටිය දුම්රිය ස්ථානය ආසන්නයේදී මෙම අත්අඩංගුවට ගැනීම සිදු කර තිබේ. පොලිස් නිලධාරීන් විසින් අත්අඩංගුවට ගෙන ඇත්තේ මදුරන්කුලිය - විරුතෝඩේ පදිංචිකරුවෙකු වන 52 හැවිරිදි පුද්ගලයෙක්. කාන්තාවන් පාවිච්චි කරන යතුරු පැදියකින් සැකකරු කේරල ගංජා තොගය ප‍්‍රවාහනය කරමින් සිටින විට අත්අඩංගුවට ගැනීම සිදු කර ඇත. අත්අඩංගුවට ගත් සැකකරුදලඔහු සතුව තිබූ කේරල ගංජා තොගය සහ ගංජා ප‍්‍රවාහනය කිරීමට යොදා ගත් යතුරු පැදිය පුත්තලම දිසා අධිකරණයට ඉදිරිපත් කිරීම සඳහා පුත්තලම පොලීසියට බාර දී ඇත. පොලිස් මූලස්ථානයේ විෂ මත්ද්‍රව්‍ය නාශක කාර්යංශයේ උප පොලිස් පරීක්ෂක ඩී.එච්.කේ.කරුණාරත්න මහතා ඇතුළු කණ්ඩායමක් විසින් මෙම අත්අඩංගුවට ගැනීම සිදු කර තිබේ.", "URL": "https://sinhala.adaderana.lk/news.php?nid=82207", "Category": null, "Parent URL": null}