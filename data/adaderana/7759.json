{"Source": "Adaderana", "Timestamp": "April 10, 2010 03:30 pm", "Headline": "ජනපති රැගත් යානය අනතුරට පත්වේ", "News Content": "පෝලන්ත ජනාධිපතිවරයා රැගත් ගුවන් යානය රුසියාවේ දී අනතුරට පත්ව තිබේ. රුසියාවේ ස්මෝලෙන්ස්ක් ප්‍රදේශයේ දී සිදුවූ මෙම අනතුරේදී ගුවන් යානයේ සිටි කිසිඳු පුද්ගලයෙකු දිවි ගලවා ගැනීමට සමත් වී නොමැති බව වාර්තා වේ. යානය අනතුරට පත්වන අවස්ථාවේ දී පෝලන්ත ජනාධිපතිවරයා ඇතුළු 87 දෙනෙකු එහි ගමන් කරමින් සිටි බව සඳහන්ය. මොස්කව් සිට ස්මෝලෙන්ස්ක් බලා ගමන් කරමින් තිබූ අදාළ යානය ගොඩබැස්වීමට පෙර අසල වූ කැලෑබද ප්‍රදේශයකට කඩා වැටී ඇත. යානය කඩා වැටුණු ස්ථානය වෙත සහන ‍ෙස්වකයින් ළඟා වන විටත් එය සුන්බුන් බවට පත්ව තිබූ බව විදෙස් වාර්තා පවසයි. පෝලන්ත ජනාධිපතිවරයා ඇතුළු දූත පිරිස රුසියාව බලා පැමිණ සිටියේ රුසියාවේ පැවැත්වෙන සාංවත්සරික උත්සවයක් වෙනුවෙන්.", "URL": "https://sinhala.adaderana.lk/news.php?nid=7759", "Category": null, "Parent URL": null}