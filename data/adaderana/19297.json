{"Source": "Adaderana", "Timestamp": "October 11, 2011 08:06 pm", "Headline": " මඩකළපුවේ බැංකුව බින්දාට 14 තෙක් රිමාන්ඩ්", "News Content": "මඩකළපුවේ බැංකු මංකොල්ලයක් සිදුකළ බවට චෝදනා එල්ල වූ සැකකරුවකු ලබන 14 වන දින දක්වා රක්ෂිත බන්ධනාගාර ගත කර ඇති බව පොලීසිය පවසයි. අත්අඩංගුවට ගනු ලැබූ අදාළ සැකකරු අද මඩකළපුව මහේස්ත්‍රාත් අධිකරණයට ඉදිරිපත් කරනු ලදුව මේ අයුරින් රක්ෂිත බන්ධනාගාර ගත කරන ලෙස නියෝග කර තිබේ. පසුගිය අගෝස්තු මස 30 වන දින මඩකළපුවේ බැංකුවක් බිඳ රන් භාණ්ඩ තොගයක් සොරාගත් බවට මෙම සැකකරුට එරෙහිව චෝදනා එල්ල වී තිබේ. මඩකළපුව පොලීසිය වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=19297", "Category": null, "Parent URL": null}