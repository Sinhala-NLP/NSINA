{"Source": "Adaderana", "Timestamp": "June 9, 2019 11:40 am", "Headline": "රස්නෙ නිසා මිදුලේ නිදා සිටි පුද්ගලයා සද්ධන්තයෙකුට පෑගී මිය යයි", "News Content": "දිඹුලාගල අලවාකුඹුර ගම්මානයේදී වන අලියකුට පෑගීමෙන් පුද්ගලයෙකු මියගොස් ඇත. අද (09) අලුයම 3ට පමණ මෙලෙස මියගොස් ඇත්තේ අලවාකුඹුර අංක18 /1 ලිපිනයේ පදිංචිව සිටි අවිවාහක 51 වියැති ජූඩ් කැමිලස් පෙරේරා යන අයෙක් බව අද දෙරණ වාර්තාකරු පවසයි. ඔහු සිය ඥාති නිවසකට පැමිණ අධික උෂ්ණත්වය හේතුවෙන් මිදුලේ නිදාගෙන සිටියදී වන අලියා හිස පාගා යාමෙන් එම ස්ථානයේදීම මියගොස් ඇති ගොස් ඇති බව පොලීසිය ප්‍රකාශ කර සිටියි. අරලගංවිල පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=111609", "Category": null, "Parent URL": null}