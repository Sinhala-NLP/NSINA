{"Source": "Adaderana", "Timestamp": "May 13, 2011 09:31 am", "Headline": "ඝාතනයකට වරදකරුවන් වූ තිදෙනෙකුට මරණ දඬුවම නියමවෙයි", "News Content": "පුද්ගලයින් දෙදෙනෙකු කපා කොටා ඝාතනය කිරීමේ චෝදනාවට වරදකරුවන් වූ පුද්ගලයින් තිදෙනෙකුට කොළඹ මහාධිකරණය මරණීය දණ්ඩනය නියම කර තිබේ. දීර්ඝ නඩු විභාගයකින් අනතුරුව කොළඹ මහාධිකරණ විනිසුරු බන්දුල අතපත්තු මහතා විසින් මෙම දඩුවම ප්‍රකාශයට පත්කරනු ලැබීය. 2002 වසරේ පෙබරවාරි මස 25 වැනි දින කොළඹ, මට්ටක්කුලිය ප්‍රදේශයේ දී තරුණයින් දෙදෙනෙකු මන්නා පිහිවලින් කපා කොටා ඝාතනය කරන ලද බවට චෝදනා කරමින් නීතිපතිවරයා විසින් මොවුන් තිදෙනාට එරෙහිව නඩු පවරා තිබුණි. විත්තිකරුවන් තිදෙනාට එරෙහිව ඉදිරිපත් කර ඇති චෝදනා සාධාරණ සැකයකින් තොරව ඔප්පු වී ඇති බැවින් මෙම දඩුවම පනවන බව දීර්ඝ නඩු විභාගයකින් අනතුරුව මහාධිකරණ විනිසුරුවරයා ප්‍රකාශ කළේය.", "URL": "https://sinhala.adaderana.lk/news.php?nid=16071", "Category": null, "Parent URL": null}