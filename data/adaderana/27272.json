{"Source": "Adaderana", "Timestamp": "September 10, 2012 08:20 am", "Headline": "මෙරටට රසායනික ද්‍රව්‍ය ගෙන ආ නැව ගිනි ගනී", "News Content": "ශ්‍රී ලංකාවට රසායනික ද්‍රව්‍ය රැගෙන එමින් තිබූ නෞකාවක් ඉන්දියාවේ මුම්බායි මුහුදු තීරයේ දී හදිසි ගිනි ගැනීමට ලක්ව තිබේ. ඊයේ (09) පස්වරුවේ අදාළ නැවේ මෙම ගින්න හටගෙන ඇති බව සඳහන්ය. ගින්න හටගන්නා අවස්ථාවේ දී නැව තුළ රසායනික ද්‍රව්‍ය ටොන් 54,405 ක් තිබූ බව වාර්තා වේ. අදාළ නෞකාව බේරාගැනීම සඳහා සහන සේවා නෞකා 2 ක් අදාළ ප්‍රදේශයට ගොස් ඇත. එහෙත් එම නෞකා දෙකෙන් ගින්න නිවීමට අපහසු වී ඇති බව ඉන්දීය මාධ්‍ය සඳහන් කරයි. කෙසේ වෙතත් ගිනි ගැනීමට ලක්වූ නෞකාවේ සිටි සේවකයන් බේරා ගැනීමට හැකිවී තිබේ. අදාළ නෞකාව හෙට (11) දිනයේ දී ලංකාවට ලඟාවීමට නියමිතව තිබිණි.", "URL": "https://sinhala.adaderana.lk/news.php?nid=27272", "Category": null, "Parent URL": null}