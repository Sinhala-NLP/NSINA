{"Source": "Adaderana", "Timestamp": "March 10, 2015 09:21 am", "Headline": "කොළඹ ආචාර්යවරුන් අදත් විරෝධයේ ", "News Content": "කොළඹ විශ්වවිද්‍යාලයේ උපකුලපතිවරයාට ධුරයෙන් ඉවත් වන ලෙසට බලකරමින් එම විශ්වවිද්‍යාල ආචාර්යවරුන්ගේ සමිති සම්මේලනය ආරම්භ කර ඇති විරෝධතාවය තවදුරටත් අඛණ්ඩව සිදුවෙමින් තිබේ.උපකුලපතිවරයා ඉල්ලා අස්වන තුරු අඛණ්ඩව විරෝධතාවයේ නිරත වන බව විශ්වවිද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය නිර්මාල් රංජිත් දේවසිරි මහතා සඳහන් කළේය. කොළඹ විශ්වවිද්‍යාලයේ උපකුලපති කුමාර හිරිඹුරේගම මහතාට ධුරයෙන් ඉවත් වන ලෙස බලකරමින් එම විශ්වවිද්‍යාලයේ ආචාර්යවරුන් ඊයේ දිනයේ උපකුලපති කාර්යාලය සහ ලේඛකාධි කාර්යාලය අත්පත් කර ගනු ලැබුණි.ඒ අනුව ඊයේ(09) පස්වරුවේ සිට ඔවුන් අඛණ්ඩව එම උපකුලපති කාර්යාලය ඉදිරිපිට රැඳී සිටිමින් විරෝධතාවයේ නිරත වී සිටින බව ආචාර්ය නිර්මාල් රංජිත් දේවසිරි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49851", "Category": null, "Parent URL": null}