{"Source": "Adaderana", "Timestamp": "June 20, 2012 09:16 am", "Headline": "රාජ්‍ය භාෂා ප්‍රවීණතා විභාගයේ ප්‍රතිඵල නිකුත් කරයි", "News Content": "රාජ්‍ය භාෂා ප්‍රවීණතා විභාගයේ ප්‍රතිඵල නිකුත් කර තිබේ. රාජ්‍ය භාෂා දෙපාර්තමේන්තුව මඟින් පසුගිය ඔක්තෝම්බර් මාසයේ දී පැවැත්වූ විභාගය සඳහා අපේක්ෂකයන් 31,000 ක් පමණ ඉදිරිපත් ව සිටි බව රාජ්‍ය භාෂා කොමසාරිස් ජේ.සී රණේපුර මහතා පවසයි. එමඟින් රාජ්‍ය නිලධාරීන් 6234 දෙනෙකු සිංහල භාෂා ප්‍රවීණතා විභාගය සමත්වී ඇති අතර නිලධාරීන් 25,087 දෙනෙකු දෙමළ භාෂා ප්‍රවීණතා විභාගය සමත් වී ඇත. විභාගය සමත් වූ රාජ්‍ය නිලධාරීන්ගේ සහතිකපත් ඉදිරි සති කිහිපය තුළ ලැබීමට සලස්වන බව රාජ්‍ය භාෂා කොමසාරිස්වරයා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=25172", "Category": null, "Parent URL": null}