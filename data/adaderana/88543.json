{"Source": "Adaderana", "Timestamp": "May 5, 2018 08:45 am", "Headline": "‍තේ ඉඩම් ලියාපදිංචි කිරීමේ අවසන් වාර්තාව සකස්කර අවසන් ", "News Content": "‍තේ ඉඩම් ලියාපදිංචි කිරීමේ කටයුතු වල අවසන් වාර්තාව සකස් කර අවසන් බව ශ්‍රී ලංකා තේ මණ්ඩලය පවසයි. අදාළ තොරතුරු පදනම් කරගනිමින් ග්‍රාමීය මට්ටමින් තේ ඉඩම් ලේඛනගත කිරීමේ කටයුතු සිදු කිරීමට නියමිත බව තේ කොමසාරිස් ජයන්ත එදිරිසිංහ මහතා සඳහන් කළේය. එම ලේඛන පදනම් කරගනිමින් ලබන වසරේ සිට තේ ඉඩම් සංවර්ධනය කිරීමේ කටයුතු සිදු කිරීමට නියමිත බව සඳහන්ය. එමෙන්ම ලබන වර්ෂය “වගා වර්ෂයක්” ලෙස හදුන්වාදීමට ද රජය තීරණය කර ඇති අතර ඒ සඳහා හිස් ඉඩම් වල අදාළ තොරතුරු වඩා වැදගත් වනු ඇති බව තේ කොමසාරිස්වරයා සඳහන් කළේය. තේ දළු අස්වැන්න වර්ධනය කිරීම, තේ ඉඩම් හිමියන්ට ව්‍යාපාරික ණය ලබාගැනීමේදී පහසුකම් සැලසීම, තේ ඉඩම් හිමියන්ට හැඳුනුම්පත් ලබාදී රාජ්‍ය අංශයෙන් ප්‍රතිලාභ ලබාදීමට කටයුතු කිරීම මෙම වැඩසටහනේ අරමුණු බව තේ කොමසාරිස් ජයන්ත එදිරිසිංහ මහතා සඳහන් කළේය.", "URL": "https://sinhala.adaderana.lk/news.php?nid=88543", "Category": null, "Parent URL": null}