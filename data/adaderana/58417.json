{"Source": "Adaderana", "Timestamp": "March 20, 2016 02:17 pm", "Headline": "අන්තර් පාර්ලිමේන්තු 134 වන මහ සමුළුව ඇරඹෙයි", "News Content": "අන්තර් පාර්ලිමේන්තු සංගමයේ 134 වන මහ සමුළුව මේ දිනවල සැම්බියාවේ ලුසාකා නුවර දී පැවැත්වෙයි.සැම්බියානු ජනාධිපතිවරයාගේ ප්‍රධානත්වයෙන් ඊයේ(20) ආරම්භ වු සමුළුව ලබන 23 වැනිදා දක්වා පැවැත්වීමට නියමිතය. සමුළුව සඳහා ශ්‍රී ලංකාව නියෝජනය කරමින් කතානායක කරු ජයසූරිය මහතා, පාර්ලිමේන්තු මහලේකම්වරයා ඇතුළු පිරිසක් සහභාගී වී සිටියි. සමුළුවට සමගාමීව ශ්‍රී ලංකා නියෝජිත පිරිස අන්තර් පාර්ලිමේන්තු සංගමයේ මානව හිමිකම් කමිටුව හමුවේ පෙනි සිටි බව කතානායක මාධ්‍ය ඒකකය සඳහන් කළේය. එම කමිටුව වෙත මෙරට බරපතළ මානව හිමිකම් කඩකිරීම් සිද්ධීන් පහක් යටතේ කරුණු ගොනුකර ඇති අතර මෙරට පාර්ලිමේන්තුව නියෝජනය කළ මන්ත්‍රීවරු ඝාතන හා මරණීය තර්ජන එල්ල කිරීම් සම්බන්ධ සිදුවීම් ඊට අයත් වන බව වාර්තා වෙයි. එහිදි අදාළ කමිටුව විසින් එක් එක් සිද්ධීන් පිළිබඳ නඟන ලද ප්‍රශ්න කිරීම්වලට කතානායකවරයා හා පාර්ලිමේන්තු මහලේකම්වරයා ඇතුළු නියෝජිත පිරිස පිළිතුරු ලබා දී තිබේ.", "URL": "https://sinhala.adaderana.lk/news.php?nid=58417", "Category": null, "Parent URL": null}