{"Source": "Adaderana", "Timestamp": "February 8, 2012 06:49 am", "Headline": " මහල් නිවාසයේ හදිසි ගින්නක්-දෙදෙනෙක් මරුට", "News Content": "වැල්ලවත්ත මහල් නිවාස සංකීර්ණයක හදිසියේ ඇතිවූ ගින්නක් හේතුවෙන් පුද්ගලයින් දෙදෙනකු ජීවිතක්ෂයට පත්ව තිබේ. අද අලුයම වැල්ලවත්ත,අංක 37 පටුමග මහල්නිවාස සංකීර්ණයක 4 වන තට්ටුවේ මෙම ගින්න හටගෙන ඇත. දැඩිසේ පිළිස්සුම් තුවාල සහිතව කාන්තාවක හා පිරිමි පුද්ගලයකු කළුබෝවිල හා කොළඹ ජාතික රෝහල්වලට ඇතුළත් කර ඇති බව සඳහන් වේ. පියා සහ දියණිය ලෙස සැලකෙන මෙම දෙදෙනා රෝහල්වලට ඇතුළත් කරන අවස්ථාව වන විටත් මිය‍ගොස් සිටි බව රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=21943", "Category": null, "Parent URL": null}