{"Source": "Adaderana", "Timestamp": "December 30, 2012 04:03 pm", "Headline": "උත්තර බලනවා‍ට ගෙවනවා මදිලු", "News Content": "සාමාන්‍ය පෙළ විභාගයේ උත්තර පත්‍ර ඇගයීම් ගාස්තු වැඩි කරන්නැයි ලංකා ගුරු සේවා සංගමය අධ්‍යාපන අමාත්‍යංශයෙන් ඉල්ලීමක් කරයි. දැනට ලබා දෙන ඇගයීම් ගාස්තු ප්‍රමාණවත් නොවන බව එම සංගමයේ ප්‍රධාන ලේකම් මහින්ද ජයසිංහ මහතා පවසයි. විභාග දෙපාර්තමේන්තුව ජාතික මටිටමින් පවත්වන විභාගවල කාර්ය මණ්ඩල සඳහා ගෙවන ලබන දීමනා ඉහළ දැමීමට අධ්‍යාපන අමාත්‍යංශය කටයුතු කර තිබුණ ද උත්තර පත්‍ර ඇගයිම් ගාස්තු වැඩි කර නැතැයි එම ලංකා ගුරු සංගමයද කියයි. රට තුළ පවතින වියදම් සලකා බැලීමේදී දැනට ඇගයීම් කටයුතු සඳහා ලබාදෙන ගෙවීම්, දෛනික වියදම් පියවීමට පවා ප්‍රමාණවත් නොවන බව ලංකා ගුරු සංගමය සඳහන් කරයි.", "URL": "https://sinhala.adaderana.lk/news.php?nid=30369", "Category": null, "Parent URL": null}