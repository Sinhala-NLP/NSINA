{"Source": "Adaderana", "Timestamp": "May 26, 2015 04:20 pm", "Headline": "ඒ අය සේවය අතහැර ගියා සේ සලකන්න", "News Content": "වැඩ වර්ජනයේ නිරත ආදේශක අනියම් සෞඛ්‍ය සේවකයන් සේවය අතහැර ගියා සේ සලකා කටයුතු කිරීමට සෞඛ්‍ය අමාත්‍යාංශය තීරණය කර තිබේ.සෞඛ්‍ය අමාත්‍ය රාජිත සේනාරත්න මහතා ඊට අදාළව නිලධාරීන් වෙත උපදෙස් ලබාදී ඇති බව සෞඛ්‍ය අමාත්‍යාංශය සඳහන් කළේය. ලබන මස පළමු වැනිදා සිට ක්‍රියාත්මක වන පරිදි මසකට රුපියල් දහසක දීමනාවක් සෞඛ්‍ය කාර්යය මණ්ඩල සේවකයන්ට ලබාදීම සඳහා මේ වන විටත් භාණ්ඩාගාර අනුමැතිය ලැබී ඇති බව සඳහන්ය. එසේ තිබියදීත් සේවයට වාර්තා නොකර කටයුතු කරන සෞඛ්‍ය කණිෂ්ඨ කාර්යය මණ්ඩල සේවකයන්ට එරෙහිව දැඩි විනය ක්‍රියාමාර්ග ගන්නා ලෙස රාජිත සේනාරත්න අමාත්‍යවරයා උපදෙස් දී ඇත.එමෙන්ම අද දිනයේ රෝහල්වල සුළු සේවා පාලක කාර්යාල වසා තබා ඇති පාලකවරුන්ට ද දැඩි විනය පියවර ගන්නා ලෙස අමාත්‍යවරයා දැනුම්දී ඇති බව සෞඛ්‍ය අමාත්‍යාංශය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=51593", "Category": null, "Parent URL": null}