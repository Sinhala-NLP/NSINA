{"Source": "Adaderana", "Timestamp": "July 8, 2018 05:43 pm", "Headline": "මහ බැංකුව අද වන විට දුරස්ථ පාලකයකින් පාලනය වන තත්ත්වයකට පත්වෙලා", "News Content": "එක්සත් ජාතික පක්ෂ ආණ්ඩුවක් පැවතියද විපක්ෂයේ ඉන්නා ස්වභාවයක් පෙන්නුම් කරන බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. තොටළග ප්‍රදේශයේදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් මන්ත්‍රීවරයා මේ බව ප්‍රකාශ කළේය. සේදවත්ත වෙහෙරගොඩ පුරාණ විහාරස්ථානය මගින් සංවිධාන කර තිබූ පිණ්ඩපාත චාරිකාවක වැඩි භික්ෂූන් වහන්සේ වෙත පාර්ලිමේන්තු මන්ත්‍රී රවී කරුණානායක මහතා විසින් අද පෙරවරුවේ තොටලග ප්‍රෙද්ශයේදී පිරිකර පූජා කරනු ලැබීය. තෙල් මිල වැඩි කර නැවතත් පහත හෙළීම සම්බන්ධවෙන් මාධ්‍යවේදීන් විමසූ පැනයකට පිළිතුරු ලබාදෙමින් රවී කරුණානායක මහතා ප්‍රකාශ කළේ තමා එම ස්ථානයේ සිටියේ නම් එවැනි දෙයක් වීමට ඉඩ නොතබන බවයි. මහ බැංකුව අද වන විට දුරස්ථ පාලකයකින් පාලනය වන තත්ත්වයකට පත්ව ඇති බවද රවී කරුණානායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92196", "Category": null, "Parent URL": null}