{"Source": "Adaderana", "Timestamp": "March 26, 2018 08:29 pm", "Headline": "එල්.ටී.ටී.ඊ සංවිධානයට අයත්ව තිබු නෞකාවක් මුහුදේ ගිලුණු හැටි(ඡායාරූප සහිතයි)", "News Content": "ඒ 522 නෞකාව මුහුදේ ගිල්විමට නාවික හමුදාව කටයුතු කර තිබේ. එල්.ටී.ටී.ඊ සංවිධානය විසින් භාවිතා කරන ලද වෙලින් හෙවත් ඒ 522 නෞකාව යුද සමයෙන් පසු නාවික හමුදාව අත්පත් කර ගැනීමට කටයුතු කළ අතර, එම නෞකාව මේ වන තෙක් නාවික හමුදාව භාරය ආරක්‍ෂිතව කොළඹ වරායේ නැංගුරම්ලා තිබුණි. නෞකාව භාවිතා කිරීමට නොහැකි තත්ත්වයේ පැවති හෙයින් එය නිසි ක්‍රමවේදයන්ට අනුව මුහුදේ ගිල්වා දැමිමට රජය තිරණය කළ අතර, ඒ අනුව අද (26) බටහිර මුහුදු තීරයේදී ඒ 522 නෞකා‍ව ගිල්වා දැමිමට නාවික හමුදාව කටයුතු කර ඇත. තවද, ගිල්වන ලද නෞකව තුළ විශාල වශයෙන් කොරල්පර බිහිවිම සහ ජලජ ජිවින් ගැවසිම හේතුවෙන් දේශිය සහ විදේශිය සංචාරකයින් හට කිමිදුම් කටයුතු සිදු කිරීමට හැකි වනු ඇති අතර, එය අප රටේ සංචාරක ව්‍යාපරයට මහත් රැකුලක් වනු ඇති බව ද නාවික හමුදාව නිවේදනය කරයි.", "URL": "https://sinhala.adaderana.lk/news.php?nid=86395", "Category": null, "Parent URL": null}