{"Source": "Adaderana", "Timestamp": "October 30, 2010 03:49 pm", "Headline": "රෝහල් සාමාන්‍යාධිකාරීවරයාට පහරදීම ගැන විරෝධතාවක් ", "News Content": "ගාල්ල සමූපකාර රෝහලේ සාමාන්‍යාධිකාරීවරයාට අද(30) පෙරවරුවේ සිදුවූ පහරදීමක් සම්බන්ධයෙන් එම රෝහලේ කාර්ය මණ්ඩලයේ පිරිසක් විරෝධතාවක නිරත වී තිබේ. මෙම පහරදීම සිදුකර ඇත්තේ එම රෝහලේම අධ්‍යක්ෂ මණ්ඩල සාමාජිකයින් දෙදෙනෙකු බව සඳහන්ය. පහරකෑමට ලක්වූ රෝහලේ සාමාන්‍යාධිකාරීවරයා ප්‍රතිකාර සඳහා කරාපිටිය රෝහලට ඇතුළත් කර ඇත. පහරදුන් බව කියන පුද්ගලයින් දෙදෙනා අත්අඩංගුවට ගැනීමට ගාල්ල පොලිසිය පියවර ගෙන ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=11836", "Category": null, "Parent URL": null}