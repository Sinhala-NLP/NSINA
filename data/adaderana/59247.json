{"Source": "Adaderana", "Timestamp": "April 17, 2016 03:48 pm", "Headline": "ගාල්ල-මාතර දුම්රිය ගමනට බාධා", "News Content": "දුම්රිය පීලිපැනීමක් හේතුවෙන් ගාල්ල සහ මාතර අතර දුම්රිය ගමනාගමනය ඇණ හිට ඇති බව දුම්රිය දෙපාර්තමේන්තුව පවසයි. කොළඹ සිට මාතර බලා ධාවනය වු දුම්රියක් ගාල්ල සහ කොටුගොඩ අතර දුම්රිය මාර්ගයේ දි පීලිපැනීමකට ලක්ව ඇති බවයි වාර්තා වෙයි. මේ හේතුවෙන් ගාල්ල සහ මාතර අතර දුම්රිය ධාවන කටයුතු සම්පූර්ණයෙන්ම ඇණහිට තිබේ. පීලිපැනීමට ලක්වු දුම්රියේ සිටි මගීන්ට සිය ගමනාන්ත කරා ළඟාවීමට බස් රථ යෙදවීමට පියවර ගෙන ඇති අතර දුම්රිය පීලිගත කිරීමේ කටයුතු මේ වන විට සිදුකෙරෙන බව දුම්රිය දෙපාර්තමේන්තුව සඳහන් කළේය. කෙසේවෙතත් මේ හේතුවෙන් කොළඹ සහ ගාල්ල අතර දුම්රිය ධාවනයට කිසිදු බාධාවක් සිදුව නොමැති බව ද දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=59247", "Category": null, "Parent URL": null}