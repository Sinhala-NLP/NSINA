{"Source": "Adaderana", "Timestamp": "May 26, 2017 12:09 pm", "Headline": " ජලයට කොටුවී ඇත්නම් බෝට්ටු සඳහා අමතන්න", "News Content": "හදිසි ආපදා තත්ත්වය හේතුවෙන් ගං වතුර තත්ත්වයට හසුව විපතට පත්ව සිටින ජනතාව මුදාගැනීම සඳහා අවශ්‍ය යාත්‍රා සැපයීමට ධීවර අමාත්‍යංශය මෙහෙයුම් කමිටුවක් පත් කර තිබේ. ඒ අනුව 071 6 453 402 යන දුරකථන අංකයෙන් එච්.එම් පාලිත මහතා සහ 077 4 652 278 යන දුරකථන අංකයෙන් එම්. මාක්ර්ස් මහතා ඇමතීමෙන් බෝට්ටු හා යාත්‍රා ලබා ගත හැකි බව ධීවර අමාත්‍යංශය සඳහන් කළේය. අද (26) පෙරවරුවේ අග්‍රමාත්‍ය කාර්යාලයේ පැවැති හදිසි ආපදා කළමනාකරණ රැස්වීමේදී ගනු ලැබූ තීරණයකට අනුව මහින්ද අමරවීර අමාත්‍යවරයා විසින් මෙලෙස ආපදා තත්ත්වයන්ට පත්ව සිටින ජනතාව මුදා ගැනීමේ කටයුතු සඳහා අවශ්‍ය යාත්‍රා සැපයීමට මෙහෙයුම් කමිටුවක් පත් කිරීමට පියවර ගෙන තිබේ. මීට අමතරව 077 3 410 575 යන දුරකථන අංකයෙන් කපිල ජනක බණ්ඩාර මහතා ඇමතීමෙන් විපතට පත්ව සිටින ජනතාවට අවශ්‍ය සහයෝගය ලබා ගත හැකි බව ද ධීවර අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=73551", "Category": null, "Parent URL": null}