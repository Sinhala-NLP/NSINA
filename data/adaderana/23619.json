{"Source": "Adaderana", "Timestamp": "April 18, 2012 10:01 pm", "Headline": "අකුණු සැර වැදී තිදෙනෙකු මරුට", "News Content": "අකුණු සැර වැදීමෙන් ප්‍රදේශ දෙකක තිදෙනකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. අද සවස පිටබැද්දර ප්‍රදේශයේ තේ වත්තක දළු නෙළමින් සිටි කාන්තාවන් දෙදෙනකු අකුණු සැර වැදීමෙන් ජීවිතක්ෂයට පත්ව ඇති බව පොලිස් මාධ්‍ය ප්‍රකාශකවරයා සඳහන් කළේය. එසේම අකුරැස්ස,පහල අතුරලිය ප්‍රදේශයේ කුඹුරක වැඩකරමින් සිටි පුද්ගලයෙකුද අද සවස අකුණු සැර වැදීමෙන් මිය ගොස් ඇති බව වාර්තා වී ඇතැයි හෙතෙම කියා සිටියේය. මේ අතර මේ වසරේ ගත වූ කාලසීමාව තුළ අකුණු සැර වැදීමෙන් පුද්ගලයින් 14 දෙනකු ජීවිතක්ෂයට පත්ව ඇති බව කාලගුණ විද්‍යා දෙපාර්තමේන්තුව විසින් අද පෙරවරුවේ නිවේදනය කරන ලදී. කෙසේ වෙතත් නවතම මරණ තුනද සමගින් එකී මරණ සංඛ්‍යාව 17 ක් දක්වා ඉහළ යනු ඇත.", "URL": "https://sinhala.adaderana.lk/news.php?nid=23619", "Category": null, "Parent URL": null}