{"Source": "Adaderana", "Timestamp": "July 12, 2013 11:20 am", "Headline": "උතුරේත් දකුණේත් සිටින්නේ එකම නෑදෑ පරපුරක් ", "News Content": "උතුරේ සහ දකුණේ සිටින ශ්‍රී ලාංකිකයන් එකම නෑදෑ පරපුරක් බව ජනාධිපති මහින්ද රාජපක්ෂ මහතා පවසයි. එකම සහෝදර ජනතාවක් ලෙස සියලු දෙනා එක්ව රට ගොඩ නැගීමට කැපවිය යුතු බව ජනාධිපතිවරයා පෙන්වා දුන්නේය. ත්‍රස්තවාදී ප්‍රචණ්ඩ ක්‍රියා හා ඒ ආශ්‍රිත ක්‍රියා හේතුවෙන් මියගිය තුවාල ලැබූ සහ දේපළ හානියට පත් උතුරු පළාතේ ජනතාව වෙනුවෙන් වන්දි ප්‍රදානය කිරීමේ උත්සවයක් ඊයේ(11) අරලියගහ මන්දිරයේදී පැවැත්විය. එහිදී අදහස් දැක්වූ ජනාධිපති මහින්ද රාජපක්ෂ මහතා මේ බව කියා සිටියේය. උතුරු පළාතේ වන්දිලාභින් 1200 දෙනෙකු වෙනුවෙන් වන්දි ප්‍රදානය සදහා රුපියල් මිලියන 90 ක මුදලක් වැය කර තිබේ.", "URL": "https://sinhala.adaderana.lk/news.php?nid=35715", "Category": null, "Parent URL": null}