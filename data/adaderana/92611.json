{"Source": "Adaderana", "Timestamp": "July 15, 2018 03:59 pm", "Headline": "බංග්ලාදේශ සමඟ පැවති ටෙස්ට් තරගාවලියේ ජය කොදෙව්වන්ට", "News Content": "බංග්ලාදේශ කණ්ඩායම සමඟ පැවති ටෙස්ට් තරගාවලිය දෙකට බින්දුවක් ලෙස ජයගැනීමට බටහිර ඉන්දීය කොදෙව් කණ්ඩායම සමත් විය. ඒ දෙවන ටෙස්ට් ක්‍රිකට් තරඟය ලකුණු 166කින් ජයගැනීමත් සමඟය. එම තරගයේ ප්‍රථමයෙන් පන්දුවට පහරදුන් කොදෙව් කණ්ඩායම පළමු ඉනිම සඳහා සියලු ක්‍රිඩකයින් දැවී ලකුණු 354ක් ලබාගැනීමට සමත් විය. ඊට පිළිතුරු ලෙස බංග්ලාදේශ කණ්ඩායමට පළමු ඉනිම සඳහා සියලු දෙනා දැවී ලබාගත හැකි වුයේ ලකුණු 149ක් පමණි. අනතුරුව දෙවන ඉනිම සඳහා පන්දුවට පහරදුන් කොදෙව් කණ්ඩායම ලකුණු 129ක් ලබාගැනීමත් සමඟ ජයග්‍රාහණය සඳහා බංග්ලාදේශයට ලකුණු 335ක ඉලක්කයක් හිමිවුණි. කෙසේවෙතත් මුල් ලකුණු සංඛ්‍යාව 168ක් වන විට බංග්ලාදේශ කණ්ඩායමේ සියලු දෙනා දවා ගැනීමට කොදෙව් පන්දු යවන්නන් සමත් විය. කොදෙව් කණ්ඩායම 2014 වසරෙන් පසුව සිය රටේ දී ටෙස්ට් තරගාවලියක් ජයග්‍රාහණය කළ පළමු අවස්ථාව මෙය වීම විශේෂත්වයක්.", "URL": "https://sinhala.adaderana.lk/news.php?nid=92611", "Category": null, "Parent URL": null}