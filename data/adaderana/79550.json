{"Source": "Adaderana", "Timestamp": "November 6, 2017 07:40 am", "Headline": "සම්බන්ධන්ට ආයෙත් උතුරේ දේශපාලනය කරන්න බෑ", "News Content": "ත්‍රස්තවාදය වැළැක්වීමේ පනත යටතේ අත්අඩංගුවට ගෙන බන්ධනාගාර ගත කර සිටින රැඳවියන්ගේ ගැටළුවට කඩිනමින් විසඳුම් ලබාදීමට දෙමළ ජාතික සන්ධානය මැදිහත් විය යුතු බව දේශපාලන සිරකරුවන් නිදහස් කරගැනීමේ සංවිධානය පවසයි. එම සංවිධානයේ කැඳවුම්කරු එම්.සත්‍යවේල් පියතුමන් පෙන්වා දෙන්නේ විපක්ෂ නායක ආර්.සම්බන්ධන් මහතා අදාළ ගැටළුව විසදීමට කඩිනම් පියවර නොගතහොත් ඔහුට උතුරේ යළිත් වරක් දේශපාලනය සිදුකළ නොහැකි බවයි. අනුරාධපුර බන්ධනාගාරයේ උපවාසයක් ආරම්භ කර සිටින රැඳවියන්ගේ සුවදුක් විමසීමෙන් අනතුරුව එම්.සත්‍යවේල් පියතුමා මෙම අදහස් පළ කළේය", "URL": "https://sinhala.adaderana.lk/news.php?nid=79550", "Category": null, "Parent URL": null}