{"Source": "Adaderana", "Timestamp": "March 19, 2019 06:52 am", "Headline": "හෙරොයින් එක්ක අවුරුදු 55ක කතක් අත්අඩංගුවට", "News Content": "හෙරොයින් ග්‍රෑම් 03ක් හා මිලිග්‍රෑම් 660 ක් සමඟ කාන්තාවක් ගල්කිස්ස පොලීසිය විසින් අත්අඩංගුවට ගෙන තිබේ. ඊයේ(18) උදෑසන 9.15ට පමණ මෙම වැටලීම සිදු කර ඇත. ගල්කිස්ස පොලිස් වසමේ ඔබන් පෙදෙස ප්‍රදේශයේ දී ගල්කිස්ස දූෂණ මර්දන අංශයේ නිලධාරීන්ට ලද තොරතුරක් මත මෙම අත්අඩංගුවට ගැනීම සිදු කර තිබේ. අත්අඩංගුවට පත් සැකකාරිය වයස අවුරුදු 55 ක් වු එම ප්‍රදේශයේ ම පදිංචි කාන්තාවක් බව පොලීසිය සඳහන් කරයි. සැකකාරිය අද(19) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ගල්කිස්ස පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106319", "Category": null, "Parent URL": null}