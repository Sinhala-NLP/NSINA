{"Source": "Adaderana", "Timestamp": "December 4, 2017 02:13 pm", "Headline": "8වන ශතකයත් සමඟ ලකුණු 111 කට ඇන්ජලෝ සීමා වෙයි", "News Content": "ඉන්දියාවට එරෙහිව ශතකයක් වාර්තා කිරිමට ඇන්ජලෝ මැතිව්ස් සමත් විය. සිය ටෙස්ට් දිවියේ 08 වන ශතකය එය වන අතර ඉන්දියාවට එරෙහිව වාර්තා කළ 03 වන ශතකය ද වනවා. මීට වසර දෙකකට පෙර ඉන්දියාවට එරෙහිව ශතකයක් වාර්තා කිරිමෙන් පසු මැතිව්ස් ලකුණූ සියයේ සීමාව පසු කළ පළමු අවස්ථාව මෙයයි. ශ්‍රී ලංකා කණ්ඩායම මේ වන විට පළමු ඉනිම සඳහා කඩුලු 04ක් දැවී ලකුණු 260 ක් ලබා සිටින අතර දිනේෂ් චන්දිමාල් නොදැවී ලකුණු 96 ක් ලබා සිටියි. ශ්‍රි ලංකා පිලේ 4 වන කඩුල්ල ලෙස ඇන්ජලෝ මැතිව්ස් මීට සුළු වේලාවකට පෙර ලකුණු 111 ක් ලබා දැවී ගියේය. මේ වන විට සදීර සමරවික්‍රම හා දිනේෂ් චන්දිමාල් නොදැවී පන්දුවට පහර දෙයි.", "URL": "https://sinhala.adaderana.lk/news.php?nid=81017", "Category": null, "Parent URL": null}