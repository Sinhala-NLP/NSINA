{"Source": "Adaderana", "Timestamp": "June 22, 2011 08:35 am", "Headline": "මූන් ආයෙමත් මුල් පුටුවට", "News Content": "බැන්කී මූන් එක්සත් ජාතීන්ගේ සංවිධානයේ මහලේකම් තනතුරේ දෙවන ධුර කාලය සඳහා ද පත්ව තිබේ. එක්සත් ජාතීන්ගේ සංවිධානයේ වාර්ෂික සැසිවාරයේ දී එහි සාමාජික රටවල නියෝජිතයින් 192 දෙ‍‍නෙකුගේ කැමැත්ත ඔහුගේ පත්වීම සඳහා හිමි වී ඇති බව සඳහන්වේ. කෙසේ වෙතත් ඔහුගේ නිල දෙවන ධුර කාලය ආරම්භ වීමට නියමිතව ඇත්තේ 2012 වසරේ ජනවාරි 01 වැනිදාය. එතැන් පටන් 2016 දෙසැම්බර් 31 වැනිදා දක්වා බැන්කී මූන් හට ජගත් මහලේකම්වරයා ලෙස කටයුතු කිරීමේ හැකියාව ලැබෙනු ඇත.", "URL": "https://sinhala.adaderana.lk/news.php?nid=16925", "Category": null, "Parent URL": null}