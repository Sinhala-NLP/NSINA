{"Source": "Adaderana", "Timestamp": "April 8, 2019 09:35 am", "Headline": "විවෘත ටෙනිස් තරගාවලියේ අවසන් වටයට වික්ටෝරියා ඇසරෙන්කා සුදුසුකම් ලබයි", "News Content": "මොන්ටෙරි විවෘත ටෙනිස් තරගාවලියේ අවසන් මහා තරගයට සුදුසුකම් ලබා ගැනීමට බෙලරූස් රාජ්‍යෙයේ වික්ටෝරියා ඇසරෙන්කා සමත් විය. ඒ අනුව අවසන් මහා තරගයේ දී ඇය තරග වදින්නේ ස්පාඤ්ඤයේ ගැබ්‍රින් මුගුරුසා සමඟයි. පළමු අවසන් පූර්ව තරගෙය පැවැත්වුනේ වික්ටෝරියා අසරෙන්කා සහ ඇන්ජලික් කර්බර් අතරයි. තරගයේ පළමු වටය ලකුණු 6 ට 4 ක් ලෙස ජය ගැනීමට අසරෙන්කා සමත්විය. දෙවන වටය ජය ගත්තේ කර්බර් විසින්. ඒ අනුව තීරණාත්මක තුන්වන වටයෙ ජය දෙදෙනාටම වැදගත් වූ අතර එම වටය ලකුණු 6 ට 1 ක් ලෙස ජය ගත්තේ අසරෙන්කා විසින්. එම ජයත් සමග අසරෙන්කා මොන්ටෙරි විවෘත ටෙනිස් තරගාවලියේ අවසන් මහා තරගයේ තම ස්ථානය තහවුරු කරගත්තා. කාලයක් ලොව අංක එකේ ටෙනිස් ක්‍රීඩිකා වික්ටෝරියා අසරෙන්කා ප්‍රධාන පෙලේ ටෙනිස් තරගාවලියක අවසන් මහා තරගයකට සුදුසුකම් ලැබුවේ වසර 3කට පසුවයි.", "URL": "https://sinhala.adaderana.lk/news.php?nid=107606", "Category": null, "Parent URL": null}