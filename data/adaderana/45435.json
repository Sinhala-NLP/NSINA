{"Source": "Adaderana", "Timestamp": "August 18, 2014 12:28 pm", "Headline": " 10% ක් මොනවා කරන්නද 25% ක් ඕනෑ ", "News Content": "ඡායා රූ - රංජිත් රාජපක්ෂ බගවන්තලාව, චැපල්ටන් වතුයායේ කෙසෙල්ගමු ඔය අසළ ප්‍රදේශවාසීන් පිරිසක් විරෝධතාවයක් ආරම්භකර තිබේ. ජාතික මැණික් හා ස්වර්ණාභරණ අධිකාරිය මගින් බගවන්තලාව චැපල්ටන්, වතුයායේ කෙසෙල්ගමු ඔය අසළ මැණික් ගැරීම සඳහා මැණික් ඉඩම් කැබලි 65 ක් මෙම මස 28 වන දින ප‍්‍රසිද්ධ වෙන්දේසියේ විකිණීමට කටයුතු කර තිබේ. මෙම වෙන්දේසියෙන් ලැබෙන මුදලින් 10% ක මුදලක් පමණක් එම වතුයායේ අඩු ආදායම් ලාබී පවුල් වලට ලබාදීමට ජාතික මැණික් හා ස්වර්ණාභරණ අධිකාරිය එකඟතාවය පළකර තිබෙන නමුත් වතු කම්කරුවන් පවසන්නේ වෙන්දේසි මුදලින් 25% ක මුදලක් තමන් වෙත ලබාදීමට මැණික් හා ස්වර්ණාභරණ අධිකාරිය කටයුතු කළ යුතු බවයි. අදාළ තීරණයට විරෝධය පළ කරමින් මෙලෙස වතු කම්කරුවන් විසින් විරෝධතාවයේ නියැලෙන බව අද දෙරණ වාර්තාකරු පැවසුවේය. මෙම උද්ඝෝෂණය සිදුනොකරන ලෙසට හැටන් මහේස්ත‍්‍රාත් අධිකරණය මඟින් ඊයේ (17) වාරණ නියෝගයක්ද නිකුත්කරන ලදී.", "URL": "https://sinhala.adaderana.lk/news.php?nid=45435", "Category": null, "Parent URL": null}