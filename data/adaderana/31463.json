{"Source": "Adaderana", "Timestamp": "February 8, 2013 04:13 pm", "Headline": "පොහොර සමාගම් කෘෂිකර්ම අමාත්‍යාංශය යටතට", "News Content": "ගොවිජන සේවා හා වනජීවි අමාත්‍යාංශය යටතේ පැවති පොහොර සමාගම් සියල්ල කෘෂිකර්ම අමාත්‍යාංශය යටතට ගෙන තිබේ. කෘෂිකර්ම අමාත්‍යාංශයේ කාර්යයන් වඩා ඵලදායීව ඉටුකිරීමේ අරමුණින් මෙම පියවර ගෙන ඇති බව සඳහන්ය. මීට අදාළ ගැසට් පත්‍රය දැනටමත් නිකුත් කර ඇති බව කෘෂිකර්ම අමාත්‍යාංශය පවසයි. ඒ අනුව සීමාසහිත ලංකා පොහොර සමාගම, කොළඹ කොමර්ෂල් පොහොර සමාගම, ජාතික පොහොර ලේකම් කාර්යාලය, තමන්කඩුව ඇග්‍රෝෆර්ටිලයිසර් සමාගම සහ සීමා සහිත ජනතා ෆර්ටිලයිසර් එන්ටර්ප්‍රයිසස් යන ආයතන කෘෂිකර්ම අමාත්‍යාංශය යටතේ පාලනය වනු ඇති.", "URL": "https://sinhala.adaderana.lk/news.php?nid=31463", "Category": null, "Parent URL": null}