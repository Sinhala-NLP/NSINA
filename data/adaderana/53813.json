{"Source": "Adaderana", "Timestamp": "September 12, 2015 06:36 pm", "Headline": "යතුරුපැදියෙන් ඇවිත් වෙඩි තබලා-කාන්තාවක් මරුට", "News Content": "කොළඹ,කොට‍හේන, ජම්පටාවීදියේදී යතුරුපැදියෙකින් පැමිණි දෙදෙනෙකු විසින් කළ වෙඩි තැබීමකින් කාන්තාවක ජීවිතක්ෂයට පත්ව තිබේ.අද (12) සවස 5.45 ට පමණ මෙම වෙඩිතැබීම සිදුව ඇති බවත්,වෙඩිතැබුවේ කවුරුන්ද කුමන හේතුවකටද යන්න මෙතෙක් අනාවරණය වී නැති බවත් පොලිස් මාධ්‍ය ප්‍රකාශක කාර්යාලය පවසයි.කෙසේ වෙතත් වෙඩිතැබීමෙන් ජීවිතක්ෂයට පත්වූ කාන්තාවගේ ස්වාමිපුරුෂයා පුද්ගල ඝාතනයක් සම්බන්ධයෙන් චෝදනා ලැබ මේවන විට අත්අඩංගුවේ පසුවන බව පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=53813", "Category": null, "Parent URL": null}