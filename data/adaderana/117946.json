{"Source": "Adaderana", "Timestamp": "August 31, 2019 04:17 pm", "Headline": "ස්ථිර අපේක්ෂකයෙක් ඉදිරිපත් වන තුරු බලාගෙන ඉන්නවා-රාධක්‍රිෂ්ණන්", "News Content": "එක්සත් ජාතික පක්ෂයේ ස්ථීර ජනාධිපති අපේක්ෂයෙකු පත් කරන තෙක් තම පක්ෂයේ සහය ලබා දෙන අපේක්ෂකයා සම්බන්ධයෙන් මෙතෙක් තීරණයක් ගෙන නොමැති බව කැබිනට් නොවන අමාත්‍ය වී.රාධක්‍රිෂ්ණන් මහතා පවසයි. ජනතා විමුක්ති පෙරමුණ ජනාධිපති අපේක්ෂකයෙකු නම් කර තිබුණද ශ්‍රී ලංකා පොදුජන පෙරමුණේ ජනාධිපති අපේක්ෂකයා සම්බන්ධයෙන් ගැටළුකාරී තත්වයක් පවතින බව වී.රාධ ක්‍රිෂ්ණන් මහතා පවසයි. එක්සත් ජාතික පක්ෂය මෙතෙක් සිය ජනාධිපති අපේක්ෂකයා පත් කර නොමැති බැවින් ස්ථීර අපේක්ෂකයා කවුරුන්ද යන්න සම්බන්ධයෙන් සොයාබලා කඳුරට ජනතා පෙරමුණේ සහයෝගය ලබා දීම පිළිබඳ තීරණය කරන බව ඔහු පැවසුවේය. අද නුවරඑළිය ප්‍රදේශයේ පැවති මාධ්‍ය හමුවකට එක්වෙමින් කැබිනට් නොවන අමාත්‍ය වී.රාධ ක්‍රිෂ්ණන් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=117946", "Category": null, "Parent URL": null}