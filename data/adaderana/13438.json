{"Source": "Adaderana", "Timestamp": "January 12, 2011 11:11 am", "Headline": "නාම යෝජනා කාලය දීර්ඝ කරන ලෙස ඉල්ලන්න සූදානම්", "News Content": "පළාත් පාලන මැතිවරණය සඳහා නාම යෝජනා භාර ගැනීමේ කාල සීමාව දීර්ඝ කරන ලෙස ඉල්ලීමක් කිරීම සඳහා පක්ෂ නායකයන් සමග සාකච්ඡා කරන බව ශ්‍රී ලංකා මුස්ලිම් කොංග්‍රසයේ නායක රවුෆ් හකීම් මහතා පවසයි. දිවයිනට බලපා ඇති අයහපත් කාලගුණික තත්ත්වය හේතුවෙන් නාම යෝජනා සැකසීමේ කටයුතු සඳහා කාලය ‍යොදා ගැනීම දුෂ්කර වීම මීට හේතු වී තිබේ. අද පස්වරුවේ පැවැත්වෙන එක්සත් ජනතා නිදහස් සන්ධානයට සම්බන්ධ දේශපාලන පක්ෂ වල නායකයන්ගේ හමුවේ දී මේ සම්බන්ධයෙන් සාකච්ඡා කරන බව ද රවුෆ් හකීම් මහතා අද දෙරණට කියා සිටියේය. පළාත් පාලන ආයතන සඳහා නාම යෝජනා කැඳවීම ලබන 20 වැනි දින සිට 27 වැනි දින මධ්‍යහ්න 12 දක්වා සිදු කිරීමට නියමිතය.", "URL": "https://sinhala.adaderana.lk/news.php?nid=13438", "Category": null, "Parent URL": null}