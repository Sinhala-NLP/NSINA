{"Source": "Adaderana", "Timestamp": "December 14, 2015 09:36 am", "Headline": "තුර්කි යාත්‍රාවකට අනතුරු ඇඟවීමේ වෙඩි ප්‍රහාරයක්", "News Content": "රුසියාව විසින් තුර්කි යාත්‍රාවකට අනතුරු ඇඟවීමේ වෙඩි ප්‍රහාරයක් එල්ල කර තිබේ.ඊජියන් මුහුද අශ්‍රීත ප්‍රදේශයේදී අදාළ අනතුරු ඇඟවීමේ වෙඩි ප්‍රහාරය එල්ල කර ඇති බව විදෙස් මාධ්‍ය වාර්තා කළේය.තුර්කි යාත්‍රාව රුසියානු යාත්‍රාවේ ගැටීම වළක්වා ගැනීම සඳහා එම ප්‍රහාරය එල්ල කළ බව ද රුසියානු ආරක්ෂක අමාත්‍යාංශය පවසයි.කෙසේ වෙතත් වෙඩි ප්‍රහාරයට ප්‍රථම රුසියානු යාත්‍රාව මගින් හස්ථ සංඥා මගින් අනතුර පිළිබඳව තුර්කි යාත්‍රාව දැනුවත් කළ ද ඊට නිසි ප්‍රතිචාර නොලැබුණු බව රුසියානු විදේශ අමාත්‍යාංශය සඳහන් කළේය.පසුගියාදා රුසියානු ගුවන් යානයක් තුර්කිය විසින් වෙඩි තබා බිම හෙළීමත් සමග දෙරට අතර පවතින මතභේදය උණුසුම් මුහුණුවරක් ගෙන ඇත.", "URL": "https://sinhala.adaderana.lk/news.php?nid=55707", "Category": null, "Parent URL": null}