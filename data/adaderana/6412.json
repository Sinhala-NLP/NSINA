{"Source": "Adaderana", "Timestamp": "February 2, 2010 08:24 am", "Headline": "වැල්ලවායේදී බීඩී තොගයක් අල්ලයි", "News Content": "බලපත්‍ර නොමැතිව ප්‍රවාහනය කරමින් තිබූ මෙරට නිෂ්පාදිත බීඩී තොගයක් සමඟ වැල්ලවාය ඇල්ල ප්‍රදේශයේ දී සැකකරුවන් දෙදෙනෙකු අත්අඩංගුවට ගෙන තිබේ. වැල්ලවාය සිට බණ්ඩාරවෙල දෙසට ධාවනය වූ ලොරි රථයක් පරීක්ෂා කිරීමේ දී මෙම බීඩි තොගය සොයා ගෙන ඇති බව පොලිස් මාධ්‍ය ප්‍රකශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා ප්‍රකාශ කළේය. සොයා ගත් බීඩි තොගයේ වටිනාකම රුපියල් ලක්ෂය ඉක්මවන බව පොලීසිය පවසයි. අත්අඩංගුවට ගත් සැකකරුවන් දෙදෙනා තිස්සමහාරාමයේ සහ වලස්මුල්ල ප්‍රදේශයේ පදිංචිකරුවන් බව ද වාර්තා වේ. සැකකරුවන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6412", "Category": null, "Parent URL": null}