{"Source": "Adaderana", "Timestamp": "June 30, 2016 10:14 am", "Headline": "යතුරුපැදි ගැටුමෙන් තරුණයින් 3ක් මරුට", "News Content": "පොලොන්නරුව - මඩකළපුව මාර්ගයේ වාලච්චේන, ජයන්ත යාය ප්‍රදේශයේදී සිදුවූ යතුරුපැදි අනතුරකින් තරුණයින් තිදෙනෙකු මියගොස් තිබේ.යතුරුපැදි දෙකක් මුහුණට මුහුණ ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් යතුරුපැදි දෙකෙහි ගමන් ගත් පුද්ගලයින් සිව් දෙනෙකු තුවාල ලබා ඇති අතර ඉන් තිදෙනෙකු මියගොස් තිබේ.මියගොස් ඇත්තේ රිදිතැන්න, ජයන්ති ප්‍රදේශයේ ප්‍රදේශයේ පදිංචිව සිටි 17 හැවිරිදි හා 18 හැවිරිදි තරුණයින් තිදෙනෙකි.මළ සිරුරු පොලොන්නරුව රෝහලේ මෘත ශරිරාගාරයේ තබා ඇති අතර පශ්චාත් මරණ පරීක්ෂණ අද සිදුකිරීමට නියමිතය.තුවාල ලැබූ පුද්ගලයා පොලොන්නරුව රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=61629", "Category": null, "Parent URL": null}