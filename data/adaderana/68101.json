{"Source": "Adaderana", "Timestamp": "January 14, 2017 08:42 am", "Headline": "  නියඟය නිසා බිලියන 150 අමතර වියදමක් යනවා ", "News Content": "පවතින නියං කාලගුණික තත්ත්වය හේතුවෙන් රජයට රුපියල් බිලියන 150ක පමණ අමතර වියදමක් දැරීමට සිදුවනු ඇති බව විදුලි බල පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.කුමන බාධා පැමිණියද ඒ සඳහා රජය නිසි සූදානමින් පසුවන බව පවසන අමාත්‍යවරයා, ජනතාවගේ ද සහය ඒ සඳහා අපේක්ෂා කරන බව වැඩිදුරටත් අවධාරණය කරයි.මේ අතර, නියඟය හේතුවෙන් දිවයින පුරා කුඹුරු අක්කර එක්ලක්ෂ 20,000ක පමණ වගාවන් බේරාගැනීමේ අපහසුතාවයක් පවතින බව වාරිමාර් දෙපාර්තමේන්තුව පවසයි.එම දෙපාර්තමේන්තුවේ අධ්‍යක්ෂ ජනරාල් සමන් වීරසිංහ මහතා පැවසුවේ අදාළ වගාවන් බේරාගැනීම සඳහා උරිම වශයෙන් ක්‍රියා කරන බවයි.මේ අතර වියළි කාලගුණය හේතුවෙන් ජල විදුලිය නිෂ්පාදනය සම්බන්ධව යම් අභියෝගාත්මක තත්වයක් මතුව ඇති බවද විදුලිබල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශ සුලක්ෂණ ජයවර්ධන මහතා මහතා පවසයි.", "URL": "https://sinhala.adaderana.lk/news.php?nid=68101", "Category": null, "Parent URL": null}