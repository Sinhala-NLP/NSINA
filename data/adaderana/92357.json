{"Source": "Adaderana", "Timestamp": "July 11, 2018 11:22 am", "Headline": "රජයේ විධායක නිලධාරීන්ගේ උදේඝෝෂණයක් නිසා ලෝටස් පාර වැසෙයි", "News Content": "රජයේ විධායක නිලධාරීන්ගේ ඒකාබද්ධ කමිටුව ක්‍රියාත්මක කර ඇති විරෝධතා පා ගමනක් හේතුවෙන් කොළඹ කොටුව ලෝටස් පාර තාවකාලිකව වසා දමා තිබේ. වැටුප් විෂමතා ගැටළු කිහිපයක් මුල් කරගනිමින් සේවාවන් 19කට අදාළ රජයේ විධායක නිළධාරීන්ගේ සංගමයේ නිලධාරීන් අද (11) දිනයේ ක්‍රියාත්මක කර ඇති අසනීප නිවාඩු වාර්තා කිරීමේ වෘත්තිය සමිති ක්‍රියාමාර්ගයට සමගාමීව මෙම පා ගමන කොටුව දුම්රියපොළ ඉදිරිපිටින් ආරම්භ විය. සිය ඉල්ලීම් සම්බන්ධයෙන් ජනාධිපති කාර්යාලය දක්වා ගොස් සංදේශයක් භාර දීමට සැලසුම් කර ඇති බව රජයේ විධායක නිලධාරීන්ගේ ඒකාබද්ධ කමිටුවේ සභාපති නිමල් කරුණාසිරි මහතා සඳහන් කළේය.", "URL": "https://sinhala.adaderana.lk/news.php?nid=92357", "Category": null, "Parent URL": null}