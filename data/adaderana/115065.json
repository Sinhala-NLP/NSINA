{"Source": "Adaderana", "Timestamp": "July 26, 2019 12:21 pm", "Headline": "පරිසරය රැකගෙන දෑතේ විරියෙන් නැගී සිටින්න වෙර දරන කතක්", "News Content": "ජපන් ජබර යනු මෙරට වැව් ජලය වසාගෙන වර්ධනය වල විදේශීය ආක්‍රමණික ශාකයකි. මෙම ශාකය ව්‍යාප්ත වීම හේතුවෙන් ග්‍රාමීය වැව් රාශියකට අහිතකර බලපෑම් රැසක් ඉල්ල වී ඇත. අතීතයේ මෙරට තුළ පන් වර්ග උපයෝගී කරගෙන පැඳුරු වටිටි පෙට්ටි මලූ ආදිය නිර්මාණය කළේය. නමුත් දිරා නොයන ඇතැම් රබර් ප්ලාස්ටික් පොලිතීන් ද්‍රවය වෙනුවට ආදේශකයක් ලෙස ජපන් ජබර නම් ජලජ ශාකයෙන් තොප්පි, කාන්තා බෑග්, පැන්සල් කවර, මුදල් පසුම්බි වැනි දෑ ස්වයං රැකියාවක් ලෙස සිදුකරන කාන්තාවක් ඇහැටුවැව ප්‍රාදේශීය ලේකම් කොට්ඨාශයට අයත් ගල්කඩවල නම් ගම්මානයෙන් අපට හමුවුණි. ඇය නමින් ඩබ්ලිව් නිලූකා ජයන්තියි. ඇය මීට පෙර රබර් බෑග් තම රැකියාව ලෙස නිවසේ සිටම නිර්මාණය කර ඇත. ඒ සඳදහා ඇය භාවිතා කළ මැෂිම උපයෝගී කරගෙන මෙම ජපන් ජබර නම් ශාකයෙන් නිරිමාණය කරන දෑ පරිසර හිතකාමී වන අතර භාවිතයෙන් පසු පොහොරක් ලෙස විසිතුර පැළ සඳහා යොදා ගත හැකි බව ඇය සඳහන් කරයි. දැනට ගම්මානයේ 5 දෙනෙක් සඳහා රැකියා අවස්ථා සපයා දී ඇති අතර මෙම ශාකය පදම් කරනු ලබන්නේ ලෑල්ලක් උපයෝගී කරගෙන වන අතර මසනු ලබන්නේ රෙදි මසනු ලැබු මැෂිමෙන් වන නිසා රැකියාව දියුණු කරගැනිම සඳහා අවශ්‍ය උපකරණ මිලදී ගැනීමට රජයේ හෝ උපකාරයක් ඇය බලාපොරොත්තු වෙයි.", "URL": "https://sinhala.adaderana.lk/news.php?nid=115065", "Category": null, "Parent URL": null}