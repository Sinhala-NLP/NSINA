{"Source": "Adaderana", "Timestamp": "January 22, 2018 03:08 pm", "Headline": "පුංචි ඡන්දෙන් දිනලා දූෂණ වංචා කරන්න හදන එජාපයේ අයට ඇමති සාගලගෙන් රතු එළියක් ", "News Content": "එක්සත් ජාතික පක්ෂයෙන් ඉදිරිපත් කර ඇති අපේකෂකයින් මැතිවරණ ජයග්‍රහණයෙන් පසු දූෂණ වංචාවලට වැරදිකරුවන් වුවහොත් ඔවුන්ට එරෙහිව නීතිමය පියවර ගෙන නිසි දඬුවම් ලබා දීමට කටයුතු කරනවා සේම ඔවුන්ට එරෙහිව පක්ෂය විසින් විනය පියවර ගැනීමට කටයුතු කරන බවත් නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක මහතා පැවසීය. එසේම කන්‍යාවන් දූෂණය කර ඒ වෙනුවෙන් සාද පවත්වන, රාජ්‍ය සේවකයින් ගස්බඳින, ගුරුවරු දණගස්වන, විදේශිකයින් මරා ඔවුගේ පෙම්වතියන් ඝාතනය කරන අපේක්ෂකයින් එක්සත් ජාතික පක්ෂයෙන් ඉදිරිපත් කර නොමැති බවත් අමාත්‍යවරයා කීය. අමාත්‍යවරයා ඒ බව කියා සිටියේ දෙණියාය කොටපොල බෝදෙණිය ප්‍රදේශයේ පැවතී එක්සත් ජාතික පක්ෂ ජනහමුවක් අමතමිනි. ගමේ ආණ්ඩුවේ වැදගත්කම පසුගිය අවුරුදු තුනේදී තදින් දැනුණු බවත් අපහසුතා රැසක් මධ්‍යයේ මැතිවරණය ඉක්මනින් පැවැත්විය යුතුයි යන ස්ථාවරයේ එක්සත් ජාතික පක්ෂය හිටි බවත් අමාත්‍යවරයා පැවසීය. එසේම අපට අවශ්‍ය වන්නේ මැතිවරණයක් පවත්වා ගමේ ආණ්ඩුව බිහිකරගෙන රජයේ වැඩකටයුතු වේගවත් කිරීම බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=83350", "Category": null, "Parent URL": null}