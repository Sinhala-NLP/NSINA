{"Source": "Adaderana", "Timestamp": "February 26, 2016 08:54 am", "Headline": "ව්‍යාජ ගමන් බලපත්‍රවලින් රට පනින්න ගිය 2ක් මෙරටට", "News Content": "ව්‍යාජ ගමන් බලපත්‍ර සහිතව විදෙස් ගතව සිටි පුද්ගලයින් දෙදෙනෙකු මෙරටට පිටුවහල් කර තිබේ.ව්‍යාජ ලේඛන ඉදිරිපත් කර ලබාගත් විදේශ ගමන් බලපත්‍රයක් මඟින් ඩුබායි රටට ගොස් සිටියදී මෙරටට පිටුවහල් කළ පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන ඇති බව වාර්තා වෙයි.අපරාධ පරීක්ෂණ දෙපාර්තමේන්තුව විසින් ඊයේ පස්වරුවේ අත්අඩංගුවට ගත් සැකකරු බොරැල්ල ප්‍රදේශයේ පදිංචි 51 හැවිරිදි අයෙකි. මේ අතර ව්‍යාජ විදේශ ගමන් බලපත්‍රයක් සහිතය ජර්මනියට ඇතුල්වීමට උත්සහ කළ පුද්ගලයෙකු තුර්කියේදී අත්අඩංගුවට ගෙන තිබේ.සැකකරු ඊයේ මෙරටට පිටුවල් කිරීමෙන් පසු කටුනායක ගුවන් තොටුපොළේදී අත්අඩංගුවට ගත් බව පොලීසිය පවසයි.සැකකරු පේදුරුතුඩුව ප්‍රදේශයේ පදිංචි 26 හැවිරිදි අයෙකි.ඔවුන් අද(26) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=57594", "Category": null, "Parent URL": null}