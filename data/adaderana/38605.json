{"Source": "Adaderana", "Timestamp": "November 4, 2013 04:07 pm", "Headline": "පවේශ් මුෂාරෆ්ට එල්ල වී තිබූ චෝදනාවලින් නිදහස් වෙයි", "News Content": "පාකිස්ථානයේ හිටපු ජනාධිපති පවේශ් මුෂාරෆ්ට එරෙහිව එල්ල වී තිබු චෝදනා වලින් නිදහස් කිරීමට එරට අධිකරණයක් විසින් තීරණය කර තිබේ. 2007 වසරේ දී රතු පල්ලිය තුළ දී සිදුවු ඝාතන සම්බන්ධයෙන් ඔහු චෝදනා ලැබ සිටි අතර කොන්දේසි කිහිපයක් සහ ඩොලර් 2000 ක ඇපයක් මත මුෂාරෆ් නිදහස් කිරීමට අධිකරණය විසින් නියෝග කර ඇති බව වාර්තා වෙයි. දැනට නිවාස අඩස්සියේ පසුවන මුෂාරෆ්ට තවදුරටත් රජයේ පාලනය යටතේ සිටීමට සිදුවන අතර රටින් පිටව යාම ද තහනම් කර තිබේ.", "URL": "https://sinhala.adaderana.lk/news.php?nid=38605", "Category": null, "Parent URL": null}