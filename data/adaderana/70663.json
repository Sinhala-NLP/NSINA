{"Source": "Adaderana", "Timestamp": "March 10, 2017 09:36 am", "Headline": " අනතුරින් 1ක් මරුට-4ට තුවාල", "News Content": "කන්තලේ, ගල්තලාව හන්දිය අසලදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයින් සිව් දෙනෙකු තුවාල ලබා තිබේ.කැබ් රථයක් සහ මෝටර් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ මෝටර් රථයේ ගමන් ගත් පුද්ගලයින් 05 දෙනෙකු කන්තලේ රෝහලට ඇතුළත් කිරීමෙන් පසු එක් අයෙකු මියගොස් තිබේ.මියගොස් ඇත්තේ අංක 228, මෙල්ලිපතාන ප්‍රදේශයේ පදිංචිව සිටි 38 හැවිරිදි පුද්ගලයෙකි.අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර කන්තලේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70663", "Category": null, "Parent URL": null}