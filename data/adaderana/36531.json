{"Source": "Adaderana", "Timestamp": "August 10, 2013 10:22 pm", "Headline": "ග්‍රෑන්ඩ්පාස් පොලිස් බල ප්‍රදේශයට පොලිස් ඇඳිරි නීතිය", "News Content": "ග්‍රෑන්ඩ්පාස් කොස්ගස් හන්දිය ප්‍රදේශයේදී දෙපිරිසක් අතර අද පස්වරුවේ ඇති වූ ගැටුමින් පසු ග්‍රෑන්ඩ්පාස් පොලිස් බල ප්‍රදේශයට හෙට පෙරවරු 7.00 දක්වා පොලිස් ඇඳිරි නීතිය පනවා තිබේ. කිසියම් සිද්ධියක් මුල්කර ගනිමින් අද පස්වරුවේ ඇති වූ ගැටුමක් නිසා පොලිස් නිලධාරීන් දෙදෙනෙකු ඇතුළු කිහිප දෙනෙකු තුවාල ලබන ලදී. මේ හේතුව නිසා ප්‍රදේශයේ ආරක්ෂාව තහවුරු කිරීමේ අරමුණින් එම ප්‍රදේශයට පොලිස් ඇඳිරි නීතිය පැනවූ බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී බුද්ධික සිරිවර්ධන මහතා පැවසීය.", "URL": "https://sinhala.adaderana.lk/news.php?nid=36531", "Category": null, "Parent URL": null}