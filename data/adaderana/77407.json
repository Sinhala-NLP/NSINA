{"Source": "Adaderana", "Timestamp": "September 11, 2017 02:41 pm", "Headline": "20 නැගෙනහිර සම්මතයි", "News Content": "පළාත් සභා මැතිවරණය එකම දිනකදී පැවැත්වීම වෙනුවෙන් ඉදිරිපත් කළ ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත නැගෙනහිර පළාත් සභාව මඟින් අනුමත කර තිබේ.පනත් කෙටුම්පතට පක්ෂව ඡන්ද 25ක් සහ විපක්ෂව ඡන්ද 08ක් ලැබුණු බව අද දෙරණ වාර්තාකරු සඳහන් කළේය.මෙහිදී විපක්ෂයේ සිටින මන්ත්‍රීවරයෙක් ද පනත් කෙටුම්පතට පක්ෂව ඡන්දය ලබා දී තිබේ.ඒ අනුව වැඩි ඡන්ද 13කින් ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත නැගෙනහිර පළාත් සභාවේ දී සම්මත වුණි.අද පෙරවරුවේ පළාත් සභාව රැස් වූ අවස්ථාවේදී ප්‍රමාණවත් මන්ත්‍රී සංඛ්‍යාවක් නොමැතිවීම හේතුවෙන් රැස්විම අවස්ථා දෙකකදී කල්දැමුණි.", "URL": "https://sinhala.adaderana.lk/news.php?nid=77407", "Category": null, "Parent URL": null}