{"Source": "Adaderana", "Timestamp": "May 27, 2018 11:49 am", "Headline": " දිවි පරදුවට තැබූ කොස්තාපල් සැරයන් තනතුරට උසස් වෙයි", "News Content": "සැඩ පහරකට හසුවු පිරිසක් බේරාගැනීමට යාමේ දී දියේ ගිළී ජීවිතක්ෂයට පත් වූ පොලිස් කොස්තාපල් ඩිලාන් සම්පත් මහතාට උසස් වීමක් ලබාදී තිබේ. ඔහු පොලිස් සැරයන් තනතුර දක්වා උසස් කිරීමට තීරණය කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. පසුගිය 25 වැනිදා මාදම්පේ, ගල්මුරුව දකුණ, ගල්වල ප්‍රදේශයේ දී සැඩ පහරකට හසුවු පිරිසක් බේරාගැනීමට යාමේ දී අදාළ පොලිස් නිලධාරියා සැඩපහරේ ගසාගෙන ගොස් අතුරුදන්ව තිබුණි. ඔහුගේ සිරුර, අතුරුදන් වූ ස්ථානයේ සිට මීටර් 200ක පමණ දුරින් වූ උඩලවෙල ප්‍රදේශයේ තිබී අද උදෑසන සොයාගත් බව පොලීසිය පැවසුවේය. මියගොස් ඇත්තේ මාදම්පේ පොලීසියට අනුයුක්තව සේවය කළ 29 හැවිරිදි පොලිස් නිලධාරියෙකි.", "URL": "https://sinhala.adaderana.lk/news.php?nid=89896", "Category": null, "Parent URL": null}