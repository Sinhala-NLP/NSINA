{"Source": "Adaderana", "Timestamp": "June 27, 2018 10:11 am", "Headline": "පුරාවස්තු හැරූ 6ක් පොලීසියට මාට්ටු", "News Content": "පුරාවස්තු ලබා ගැනීමේ අරමුණින් කැනීම් කරමින් සිටි පුද්ගලයින් 06 දෙනෙකු මහවෙල, මිල්ලවාන ප්‍රදේශයේදී අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලිසිය සඳහන් කළේය. සැකකරුවන් මාවනැල්ල, දොඹගහවෙල, මාතලේ, අකුරම්බඩ සහ දික්වැල්ල යන ප්‍රදේශවල පදිංචි 24, 26, 29, 35 හා 37 හැවිරිදි වයස්වල පසුවන පුද්ගලයින් බව සඳහන්ය. අත්අඩංගුවට ගන්නා අවස්ථාවේදි ඔවුන් සතුව තිබී කැනීම් උපකරණ හා පූජා භාණ්ඩ තොගයක් ද පොලිසිය බාරයට ගෙන තිබේ. සැකකරුවන් නාවුල මහේස්ත්‍රාත් අධිකරණයට ඉදිරිපත් කිරීමට නියමිත අතර මහවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91563", "Category": null, "Parent URL": null}