{"Source": "Adaderana", "Timestamp": "July 26, 2019 01:22 pm", "Headline": "හිස්බුල්ලාට ලැබුණ මුදල් ගැන හොයන්න මහ බැංකුවට බලයක් නෑ", "News Content": "හිටපු නැගෙනහිර පළාත් ආණ්ඩුකාර එම්.එල්.ඒ.එම් හිස්බුල්ලා මහතාට 2017 වසරට පෙර මුදල් ලැබුණු ආකාරය සම්බන්ධයෙන් නව විදේශ විනිමය පනත යටතේ පරීක්ෂණ පැවැත්විය නොහැකි බව ශ්‍රී ලංකා මහබැංකුවේ විදේශ විනිමය දෙපාර්තමේන්තුවේ අධ්‍යක්ෂ ආර්.ආර්. ජයරත්න මහතා පවසයි. ඔහු මේ බව සඳහන් කළේ පාස්කු ඉරිදා ත්‍රස්ත ප්‍රහාරය පිළිබඳ සොයා බැලීමට පත්කළ පාර්ලිමේන්තු විශේෂ කාරක සභාව හමුවේ අද (26) සාක්ෂි ලබාදෙමින්. පාස්කු ඉරිදා ත්‍රස්ත ප්‍රහාරය පිළිබඳ සොයා බැලීමට පත්කළ පාර්ලිමේන්තු විශේෂ කාරක සභාව හමුවේ අද දිනයේදී පළමුව සාක්ෂි ලබාදෙනු ලැබුවේ මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා ඇතුළු නිලධාරීන් පිරිසක්.", "URL": "https://sinhala.adaderana.lk/news.php?nid=115072", "Category": null, "Parent URL": null}