{"Source": "Adaderana", "Timestamp": "February 14, 2012 11:01 am", "Headline": "පේරාදෙණිය සරසවි සිසු අඛණ්ඩ පන්ති වර්ජනයක්", "News Content": "පේරාදෙණිය විශ්ව විද්‍යාලයේ ශාස්ත්‍ර පීඨයේ සියලු සිසුන් අද(14) සිට අඛණ්ඩ පන්ති වර්ජනයක නියැලෙන බව ශාස්ත්‍ර පීඨ ශිෂ්‍යය සංගමය පවසයි. එම සංගමයේ සභාපති නුවන් සමීර සිසුවාගේ ශිෂ්‍ය භාවය අහෝසි කිරීම සහ තවත් සිසුන් ‍තිදෙනෙක් රක්ෂිත බන්ධනාගාර ගත කිරීමට විරෝධය පළ කරමින් අදාළ වර්ජනය ආරම්භ කළ බව එම සංගමය සඳහන් කරයි. ශාස්ත්‍ර පීඨයේ සිසුන් ඊයේ(13) පස්වරුවේ ද විශ්ව විද්‍යාලයීය සනාතන මන්දිර පරිශ්‍රයේ විරෝධතාවක නිරත විය. රජය විසින් ගෙන ඒමට උත්සාහ දරන පුද්ගලික විශ්ව විද්‍යාල පනතට විශ්ව විද්‍යාලයීය සිසුන් දැඩි විරෝධය පළ කරන බව ශාස්ත්‍ර පීඨ ශිෂ්‍ය සංගමය පවසයි.", "URL": "https://sinhala.adaderana.lk/news.php?nid=22100", "Category": null, "Parent URL": null}