{"Source": "Adaderana", "Timestamp": "August 4, 2010 04:11 pm", "Headline": "ඉරාන ජනාධිපතිට බෝම්බ ප්‍රහාරයක්", "News Content": "ඉරාන ජනාධිපති මහමුද් අහමදිනෙජාඩ් මහතා ඉලක්ක කර එල්ල වු බෝම්බ ප්‍රහාරයකින් දිවි ගලවා ගැනීමට ඔහු සමත් වී තිබේ.. අල්අරාබියා රුපවාහිනි සේවය වාර්තා කර ඇත්තේ ඉරානයේ බටහිර ප්‍රදේශයේ පිහිටි හමාදාන් නගරයේදී මෙම ප්‍රහාරය එල්ල වී ඇති බවයි. ජනාධිපතිවරයා දේශනයක් පැවැත්වීමට නියමිතව තිබු ස්ථානය වෙත මෙම බෝම්බ ප්‍රහාරය එල්ල වී තිබේ. කෙසේ වෙතත් ඉන් කිසිදු හානියක් සිදු නොවු අහමදිනෙජාඩ් මහතා සිය දේශනය අඛණ්ඩව පවත්වාගෙන ගිය බව වාර්තා වේ. බෝම්බ ප්‍රහාරය හේතුවෙන් පුද්ගලයින් කිහිපදෙනෙකු තුවාල ලබා ඇති බව ද සඳහන් වේ. මෙම බෝම්බ ප්‍රහාරය සිදුකළ පුද්ගලයා පළා යාමට තැත් කිරීමේදී අත්අඩංගුවට ගැනීමට හැකි වී තිබෙනවා.", "URL": "https://sinhala.adaderana.lk/news.php?nid=10026", "Category": null, "Parent URL": null}