{"Source": "Adaderana", "Timestamp": "February 20, 2014 02:40 pm", "Headline": "පීඩාවට පත් ජනතාවට අඛණ්ඩව පහසුකම් සපයනවා ", "News Content": "උතුරු නැගෙනහිර පළාත් වල යුද්ධයෙන් පීඩාවට පත් ජනතාවට අවශ්‍ය සියලු පහසුකම් සැපයීම සඳහා අඛණ්ඩව කටයුතු කරන බව යුරෝපා සංගමය පවසයි. මඩකලපුව, කරඩියනාරු ප්‍රදේශයේ ඉදිකළ ධාන්‍ය ගබඩා ගොඩනැගිල්ලක් විවෘත කිරිමේ අවස්ථාවට එක්වෙමින් එම සංගමයේ ආසියානු කලාපයේ තානාපති ඩේවිඩ් ඩාලි මහතා මෙලෙස ප්‍රකාශ කර ඇති බව සඳහන් වෙයි. යුරෝපානු සංගමය ආධාරයෙන් ඉදිවුණු ධාන්‍ය ගොඩනැගිල්ල සඳහා රුපියල් ලක්ෂ 44ක මුදලක් වැය කර තිබේ. අදාළ ගොඩනැගිල්ලේ ධාන්‍ය මෙට්‍රික් ටොන් 500 ක් ගබඩා කිරිමට හැකි බව ද සඳහන් වෙයි.", "URL": "https://sinhala.adaderana.lk/news.php?nid=41249", "Category": null, "Parent URL": null}