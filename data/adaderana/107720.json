{"Source": "Adaderana", "Timestamp": "April 9, 2019 06:43 pm", "Headline": "අන්ධ පුද්ගලයින්ගේ අවුරුදු උත්සවය අතර තුර සිදුවු අනතුරකින් 11ක් රෝහලට", "News Content": "අන්ධ පුද්ගලයන්ගේ අවුරුදු උත්සවයක් අවසානයේ සිදුවූ අනතුරක් හේතුවෙන් පුද්ගලයන් එකොලොස් දෙනෙකු තුවාල ලබා හලාවත මහා රෝහලට ඇතුලත් කර තිබේ. අද (09) පස්වරු හතරට පමණ මේ අනතුර සිදුව තිබේ. අන්ධ පුද්ගලයන් රැගෙන යාම සඳහා පැමිණි බස් රථයක් අවුරුදු උත්සවය පැවති හෝටලයේ තාප්පයේ ගැටීම හේතුවෙන් තාප්පය හා හෝටලයේ නම සහිත කොන්ක්‍රීට් පුවරුව කඩාගෙන වැටීමෙන් මේ අනතුර සිදුව ඇත. මේ අවුරුදු උත්සවය සඳහා නොමිලේ අහාර පාන හා ප්‍රවාහන පහසුකම් සලසා ඇත්තේ හලාවත පොලීසිය විසිනි. ඊට අමතරව හලාවත මුලස්ථාන පොලි පරීක්ෂකවරයා මේ අයට අවශ්‍ය අනෙකුත් පහසුකම් පිළිබඳවද සොයා බලා තිබිණි. හලාවත පොලිසිය මේ අනතුර පිළිබද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=107720", "Category": null, "Parent URL": null}