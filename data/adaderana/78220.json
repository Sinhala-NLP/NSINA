{"Source": "Adaderana", "Timestamp": "October 1, 2017 02:34 pm", "Headline": "සරණාගතයින්ට පහරදෙන්න ගිය 4ක් රිමාන්ඩ්", "News Content": "ගල්කිස්ස ප්‍රදේශයේදී මියෙන්මාර් සරණාගතයින් සම්බන්ධ සිද්ධියක් මුල්කරගනිමින් කලහකාරී ලෙස හැසිරුණු බවට අත්අඩංගුවට ගත් කාන්තාවක ඇතුළු පුද්ගලයින් සිව් දෙනෙකු රක්ෂිත බන්ධනාගාර ගත කර තිබේ.ගල්කිස්ස මහේස්ත්‍රාත් අධිකරණයට ඉදිරිපත් කළ ඔවුන් ලබන 9 වැනි දින දක්වා රක්ෂිත බන්ධනාගාර ගත කිරීමට නියෝග කළ බව පොලිස් මූලස්ථානය සඳහන් කළේය.එදිනට ඔවුන් හඳුනාගැනීමේ පෙරෙට්ටුවකට ඉදිරිපත් කිරීමට පියවර ගන්නා ලෙස ද අධිකරණය නියෝග කර තිබේ.මියෙන්මාර සරණාගතයින් මුල් කරගනිමින් පසුගිය 26 වැනිදා සිදුවු කලහකාරී සිද්ධිය සම්බන්ධයෙන් සුරේෂ් ප්‍රියසාද් නොහොත් ඩෑන් නමැති සැකකරු ඇතුළු සැකකරුවන් තිදෙනා සහ සැකකාරිය ඊයේ අත්අඩංගුවට ගෙන තිබුණි.සිද්ධියට අදාළව පසුගිය 29 වැනිදා එක් සැකකරුවෙකු අත්අඩංගුවට ගත් අතර ඔහු ද ලබන 9 වැනි දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=78220", "Category": null, "Parent URL": null}