{"Source": "Adaderana", "Timestamp": "September 29, 2015 05:03 pm", "Headline": "කාසල්රී ජලාශයේ නරක් වූ මළ සිරුරක් ", "News Content": "කාසල්රි ජලාශයේ පාවෙමින් තිබු මළ සිරුරක් අද (29) පස්වරුවේනෝර්වුඩ් පොලීසිය විසින් සොයාගෙන තිබේ.කාසල්රි ජලාශයේ නෝර්වුඩ් නිව්වැලිගම ප්‍රදේශයෙන් මෙම සිරුර හමුවී ඇත.ජලාශය ආසන්නයේ තණකොළ කැපීමට ගිය අයෙකු විසින් ජලාශයේ සිරුර පාවෙමින් තිබුණු දැක ඵ්බැව් නෝර්වුඩ් පොලීසියට දැනුම් දී තිබේ.පිරිමි මළ සිරුරක් වන මෙය නරක් වී ඇති බව පොලීසිය පවසයි.මෙම මළ සිරුර හඳුනාගෙන නොමැති අතර සිරුර ගොඩගෙන මහේස්ත්‍රාත් පරීක්‍ෂණයෙන් පසු පශ්චාත් මරණ පරීක්‍ෂණය සඳහා සිරුර නාවලපිටිය අධිකරණ වෛද්‍ය වෙත යොමුකරන බව නෝර්වුඩ් පොලිස් ස්ථානාධිපති පොලිස් පරික්‍ෂක චින්තක විජෙසිංහ මහතා කීවේය.ඉහත දැක්වෙන්නේ මෙම පුවතට අදාළ ඡායා රූපයකිඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=54160", "Category": null, "Parent URL": null}