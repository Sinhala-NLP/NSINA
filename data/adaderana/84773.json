{"Source": "Adaderana", "Timestamp": "February 24, 2018 03:08 pm", "Headline": "  ග්‍රාම නිලධාරීන්ගේ වෘත්තීය අයිතිවාසිකම් ගිලිහෙමින් පවතිනවා", "News Content": "‍දිනෙන් දින ග්‍රාම නිලධාරීන්ගේ වෘත්තීය අයිතිවාසිකම් ගිලිහෙමින් පවතින බව සමස්ත ලංකා ග්‍රාම නිලධාරීන්ගේ එකමුතුව පවසයි. මහනුවර ප්‍රදේශයේ කැඳවා තිබූ මාධ්‍ය හමුවකට එක්වෙමින් එහි කැඳවුම්කරු සෙනරත් නන්දලාල් මහතා මෙම අදහස් පළ කළේය. මේ අතර මේ සම්බන්ධයෙන් අද දෙරණ ස්වදේශ කටයුතු අමාත්‍යංශයෙන් විමසීමක් කළේය. එහිදී එහි ජ්‍යේෂ්ඨ ප්‍රකාශකයෙකු සඳහන් කළේ ග්‍රාම නිලධාරීන්ගේ ගැටළු සම්බන්ධයෙන් අමාත්‍යංශය මේ වන විටත් මැදිහත්වී ඇති බවයි. ඒ අනුව මේ පිළිබඳ මේ වන විටත් සාකච්ඡා ආරම්භ කර ඇති බව එම ප්‍රකාශකයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=84773", "Category": null, "Parent URL": null}