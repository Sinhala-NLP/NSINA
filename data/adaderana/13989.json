{"Source": "Adaderana", "Timestamp": "February 5, 2011 08:54 am", "Headline": "මහනුවර ගෝතමී බාලිකාව වෙනත් තැනකට ගෙනයන්නේ නෑ", "News Content": "නායයෑම් තර්ජන හේතුවෙන් දැනට තාවකාලිකව වසා දමා ඇති මහනුවර ගෝතමී බාලිකා විද්‍යාලය වෙනත් ස්ථානයකට ගෙන ‍නොයන බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. ගෝතමී බාලිකා විද්‍යාලය වෙනත් ස්ථානයකට‍ ගෙන යන ‍ලෙස දෙමාපියන් ද ඉල්ලීමක් කර තිබූ බව ඔහු සඳහන් කරයි. ප්‍රතිසංස්කරණ කටයුතු නැවත ආරම්භ කර එම කටයුතු සාර්ථකව නිමකිරීමට බලාපොරොත්තු වන ද අමාත්‍යවරයා ප්‍රකාශ කළේය. දෙමව්පියන්ගේ ඉල්ලීම සම්බන්ධවව විකල්ප ක්‍රියා මාර්ගයන් සඳහා සාකච්ඡා පැවැත්වෙන බව ද ඔහු පෙන්වාදුන්නේය. නගරය මධ්‍යයේ වෙනත් පාසලක් ගොඩනැගීම එතරම් පහසු නොවන බවත්, එවැනි විකල්ප ස්ථානයක් පිළිබඳව සොයාබලන බවත් ඒකනායක මහතා කියා සිටියේය. කෙසේවෙතත් දරුවන්ගේ අධ්‍යාපන කටයුතු අඩාල නොවීමට අධ්‍යාපන බලධාරීන් ලෙස කටයුතු කරන බව ද හෙතෙම අවධාරණය කර සිටියේය.", "URL": "https://sinhala.adaderana.lk/news.php?nid=13989", "Category": null, "Parent URL": null}