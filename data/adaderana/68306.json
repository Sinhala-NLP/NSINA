{"Source": "Adaderana", "Timestamp": "January 19, 2017 04:21 pm", "Headline": " කොල්ලුපිටිය මංසන්ධියේ දැඩි රථවාහන තදබදයක්", "News Content": "විශ්වවිද්‍යාල සිසුන්ගේ විරෝධතාවක් හේතුවෙන් ගාලු පාර කොල්ලුපිටිය අවට රථ වාහන තදබදයක් හටගෙන තිබේ.මාලඹේ පෞද්ගලික වෛද්‍ය විද්‍යාලයට විරෝධය පළ කරමින් අන්තර් විශ්වවිද්‍යාල ශිෂ්‍ය බලමණ්ඩලය මගින් පවත්වන ලබන විරෝධතා පාගමනක් හේතුවෙන් මෙම රථ වාහන තදබදය හටගෙන ඇති බව පොලසීය සඳහන් කළේය.කොළඹ විශ්වවිද්‍යාලයේ වෛද්‍ය පීඨය ඉදිරිපිටින් ආරම්භ කළ විරෝධතා පාගමන මේ වන විට කොල්ලුපිටිය දෙසට ගමන් කරමින් පවතියි.මේ හේතුවෙන් කොළමට ඇතුළු වන ගාලු පාර, බම්බලපිටිය, කොල්ලුපිටිය යන මාර්ග වල වාහන තදබදය අවම කිරීම සඳහා හැකිතාක් විකල්ප මාර්ග භාවිත කරන ලෙස පොලීසිය රථවාහන රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=68306", "Category": null, "Parent URL": null}