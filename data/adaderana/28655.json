{"Source": "Adaderana", "Timestamp": "October 27, 2012 09:09 am", "Headline": "රාජ්‍ය‍ සේවයේ ගුණාත්මකභාවය පිරිහිලා", "News Content": "රාජ්‍ය‍ සේවයේ ගුණාත්මකභාවය පිරිහී ඇති බව ජ්‍යේෂ්ඨ අමාත්‍ය ආචාර්ය සරත් අමුණුගම මහතා පවසයි. සේවකයින් සංඛ්‍යාව ඉහළ යාමට සාපේක්ෂව එහි ගුණාත්මකභාවය ඉහළ ගොස් නොමැති බව අමාත්‍යවරයා පෙන්වාදෙයි. රාජ්‍ය සේවයේ සුළු පිරිසක් කටයුතු කරන අවධියේ එහි සැලකිය යුතු ගුණාත්මකභාවයක් තිබූ බව හෙතෙම පැවසුවේය. අනවශ්‍ය නීති රීති හේතුවෙන් ද ජනතාව පීඩාවට පත්ව සිටින බව සරත් අමුණුගම අමාත්‍යවරයා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=28655", "Category": null, "Parent URL": null}