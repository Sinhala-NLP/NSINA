{"Source": "Adaderana", "Timestamp": "September 13, 2013 06:50 am", "Headline": " පස් කඳු කඩා වැටී මාර්ගය අවහිරයි!", "News Content": "නාවලපිටිය,මීපිටිය ප්‍රදේශයේ පස් කඳු කඩා වැටීම හේතුවෙන් හැටන්-මහනුවර ප්‍රධාන මාර්ගය අවහිරවී රථ වාහන තදබදයක් නිර්මාණයවී ඇති බව අද දෙරණ වාර්තාකරු පවසයි. ආපදා කළමනාකරණ මධ්‍යස්ථානය සඳහන් කළේ වැසි සහිත කාලගුණික තත්ත්වය හේතුවෙන් කැලණිගගේ ජල මට්ටම ද ඉහළ ගොස් ඇති බවයි. මේ අතර අද දිනයේදී බස්නාහිර, දකුණු , සබරගමුව , උතුරුමැද , මධ්‍යම , වයඹ සහ උතුරු පළාත්වලට විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. අපරභාගයේදී හෝ සන්ද්‍යා කාලයේදී දිවයිනේ බොහෝ ප්‍රදේශවලට තඳ වැසි ඇතිවිය හැකියි. පුත්තලම සිට යාපනය හරහා ත්‍රිකුණාමලය දක්වා මුහුදු ප්‍රදේශවල විටින් විට වැසි ඇතිවිය හැකි අතර පුත්තලම සිට කොළඹ සහ ගාල්ල හරහා ත්‍රිකුණාමලය දක්වා මුහුදු ප්‍රදේශ තරමක් රළු විය හැකි බව ද කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=37363", "Category": null, "Parent URL": null}