{"Source": "Adaderana", "Timestamp": "July 8, 2018 10:56 pm", "Headline": " කඳුරට ජනතා පෙරමුණේ ජාතික සංවිධායක  තාවකාලිකව එම තනතුරින් ඉවත් කරයි", "News Content": "කදුරට ජනතාපෙරමුණේ ජාතික සංවිධායක ලෙස කටයතු කල මධ්‍යම පලාත් සභා මන්ත්‍රි රාධා ක්‍රිෂ්ණන් රාජාරාම් මහතාව අද(08) සිට තාවකාලිකව එම තනතුරින් ඉවත් කල බව එම පක්ෂයේ මහලේකම් ඒ. ලොරන්ස් මහතා පැවසියි. රාධා ක්‍රිෂ්ණන් රාජාරාම් මහතා කදුරට ජනතා පෙරමුණේ ජාතික සංවිධායක වශයෙන් කටයුතු කරන අවස්ථාවේ පක්ෂයේ ජේෂ්ඨ නායකයින් දෙදෙනෙකුට පරුෂ වචනයෙන් බැන වැදි ඇති අතර ඒ සම්බන්ධයෙන් විනය පරික්ෂණයක් පැවැත්විම සදහා මෙම පියවර ගත් බව පක්ෂ මහලේකම්වරයා කියා සිටියේ. එම පක්ෂයේ නායක නුවරඑලිය දිස්ත්‍රික් එ.ජා.ප පාර්ලිමේන්තු මන්ත්‍රි හා අධ්‍යාපන රාජ්‍ය අමාත්‍යය වි. රාධා ක්‍රිෂ්නන් මහතාගේ ප්‍රධානත්වයෙන් එම පක්ෂයේ දේශපාලන මණ්ඩලය අද කොටගල අස්විකා ශාලාවේ රැස්වු අවස්ථාවේ මෙම තිරණය ගත් බව එම පක්ෂයේ ලේකම් ඒ.ලොරන්ස් මහතා පැවසීය. රාජාරාම් මහතා එම තනතුරෙන් ඉවත් කිරිම සම්බන්ධයෙන් ඔහුට දැනුම් දි ඇති බවත්,ඔහුට එරෙහිව විනය පරික්ෂණයක් ඉදිරියේදි එම පක්ෂය පවත්වන බවද ඒ. ලොරන්ස් මහතා වැඩි දුරටත් කියා සිටියි. රාධා ක්‍රිෂ්ණන් රාජාරාම් මහතා එම පක්ෂයේ නායක වි.රාධා ක්‍රිෂ්නන් මහතාගේ පුත්‍රයාද විය.", "URL": "https://sinhala.adaderana.lk/news.php?nid=92207", "Category": null, "Parent URL": null}