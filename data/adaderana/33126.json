{"Source": "Adaderana", "Timestamp": "April 9, 2013 09:06 am", "Headline": "යකඩෙන් මිනිහටත් ගහයි වාහනයටත් ගහයි", "News Content": "යකඩ පොල්ලකින් පහරදී පුද්ගලයෙකුට තුවාල සිදු කර වාහනයකටද අලාභ හානි සිදු කළ බව කියන සැකකරුවෙකු අත්අඩංගුවට ගැනීම සදහා පරීක්ෂණ ආරම්භ කර ඇති බව පුත්තලම පොලීසිය පවසයි. ඊයේ පුත්තලම නගරයේදී මෙම පහර දීම සිදුවී ඇති බව අද දෙරණ වාර්තාකරු පවසයි. තමන් එළවළු මිළදී ගැනීම සඳහා පුත්තලම නගරයේ පිහිටි එළවළු අලෙවි සැලකට පැමිණ ආපසු පිටත්ව යාමට සුදානම් වන විට යකඩ පොල්ලක් ගෙන පැමිණි අයෙකු තමන්ට සහ තමාට අයත් කුඩා ප්‍රමාණයේ ලොරියකට පහර දුන් බව පුත්තලම - කොච්චිමඩු තරව පදිංචිව සිටින අබුසාහිදු මොහොමඩ් අසාද් යන අය පොලීසියට පැමිණිලි කරමින් පවසා ඇත. මෙම සිද්ධියෙන් තමන්ට හානි සිදු නොවුවත් ලොරියට රුපියල් 32,000 ක අලාභයක් සිදුවු බවද පැමිණිලිකරු තම පැමිණිල්ලේ සඳහන් කර ඇත. මෙම පහර දීමට සම්බන්ධ අය පැමිණිලිකරු හඳුනාගෙන ඇතත් පොලීසිය ඔහුව තවම අත්අඩංගුවට ගෙන නැති බව අප වාර්තාකරු පවසයි. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=33126", "Category": null, "Parent URL": null}