{"Source": "Adaderana", "Timestamp": "March 18, 2015 09:01 pm", "Headline": "ලී ක්වාන් යූ මහතාට අසාධ්‍යයි  ", "News Content": "සිංගප්පූරුවේ නිර්මාතෘවරයා ලෙස සැලකෙන එරට හිටපු අග්‍රාමාත්‍ය ලී ක්වාන් යූ මහතා අභාවප්‍රාප්ත වී ඇති බවට ප්‍රචාරය කළ සිංගප්පූරුවේ වෙබ් අඩිවියක් සම්බන්ධයෙන් පරීක්ෂණ ආරම්භ කර තිබේ.එරට අග්‍රාමාත්‍ය කාර්යාලයට අයත් නිල වෙබ් අඩවියකට සමාන වෙබ් අඩවියකින් අදාළ අසත්‍යය ප්‍රචාරය සිදුකර ඇති බව වාර්තාවෙයි. කෙසේ වෙතත් නිව්මෝනියා රෝගී තත්ත්වය හේතුවෙන් ලී ක්වාන් යූ මහතා රෝහල්හගත කර ඇති අතර ඔහුගේ තත්ත්වය ධනාත්මක නොවන බව එරට මාධ්‍ය පෙන්වා දෙයි. 1959 දී බ්‍රිතාන්‍ය පාලනයෙන් නිදහස ලැබීමෙන් පසු වසර තිස් එකක කාලයක් අගමැතිවරයා වශයෙන් සිංගප්පුරුව පාලනය කරන ලද්දේ ලී ක්වාන් යු මහතා විසින්ය.එසේම ඔහු විසින් සිංගප්පුරුව ආසියාවේ ධනවත්ම රටවලින් එකක් බවට පත් කළ ද මානව හිමිකම් සංවිධාන විසින් ඔහුව විවේචනයට ලක් කරනු ලැබුවේ දේශපාලනික සහ සාමාජීය නිදහස නොතිබූ බව පවසමින්ය.", "URL": "https://sinhala.adaderana.lk/news.php?nid=50066", "Category": null, "Parent URL": null}