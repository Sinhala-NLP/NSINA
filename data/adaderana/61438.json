{"Source": "Adaderana", "Timestamp": "June 24, 2016 03:17 pm", "Headline": "අද ඔය කෑ ගහන ඒකාබද්ධ විපක්ෂයේ අය එදා මහින්දට ආර්ථික ඝාතකයෝ කිවුවා", "News Content": "රාජපක්ෂ පවුලට හූ කියන්න ගත්තේ භාරත ලක්ෂ්මන් ප්‍රේමචන්ද්‍ර මහතාගේ ඝාතනයත් සමග යැයි බස්නාහිර මහඇමති ඉසුරු දේවප්‍රිය මහතා පවසයි.මහින්ද රාජපක්ෂ මහතා පරාජයට පත්වූයේ පවුලේ අයත් ඔවුන්ගේ ක්‍රියාකාරකම් නිසා බවත්, එදා අපි ඡන්දය දුන්නේ බුලත් කොළයට බවත්, අද ඔය කෑ ගහන ඒකාබද්ධ විපක්ෂයේ අය එදා මහින්දට ඡන්දය දුන්නේ නැති බවත්, ඒ මහතා කියයි.මහින්දට එදා ඔවුන් ආර්ථික ඝාතකයෝ යැයි පැවසූ බවද අද කොළඹදී පැවැති මාධ්‍ය හමුවකදී ප්‍රධාන අමැතිවරයා මේ බව කීවේය.බැසිල් කියන්නේ අමෙරිකාවේ සිට ආපු අයෙක් බවත්, අපි අවුරුදු 10ක් තිස්සේ යූඑන්පියෙන් ගුටි කකා සිටි අය බවත්, ඒ මහතා එහිදී පෙන්වාදුන්නේය.මහින්ද රාජපක්ෂ අලුතින් පක්ෂයක් හදනවා යැයි කියා කොහේවත් කියා නැතැයිද පැවසූ ඉසුරු දේවප්‍රිය මහතා කිරුළපන මෙන්ම සමනළ ක්‍රීඩාංගණයට එක්වූ පාක්ෂිකයින් එක්වූ කළ ඉදිරි මැතිවරණවලට මුහුණදිය හැකි බවද කියා සිටියේය.මහබැංකු අධිපති අර්ජුන මහේන්ද්‍ර ලබන 30 වැනිදා අනිවාර්යයෙන් ගෙදර යායුතු බව සිය පක්ෂයේ ස්ථාවරය බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=61438", "Category": null, "Parent URL": null}