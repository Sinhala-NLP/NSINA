{"Source": "Adaderana", "Timestamp": "January 16, 2018 09:24 am", "Headline": " මාඩු පොංගල් උත්කර්ෂවත් අන්දමින්", "News Content": "උතුරේ හින්දු බැතිමතුන් ජනවාරි මස 15 වෙනිදා ගවයින් සඳහා වූ පොංගල් උත්සවයද අති උත්කර්ෂවත් අන්දමින් සැමරූහ. හින්දු බැතිමතුන්ගේ තෛපොංගල් සමයේ දෙවන දිනය හිමිවන්නේ ගවයින් උදෙසාය. එය හඳුන්වනු ලබන්නේ ''මාඩු පොංගල්'' වශයෙනි. කෘෂිකාර්මික කටයුතු සඳහා දායක වන ගවයාට ගරු බුහුමන් දැක්වීමේ අරමුණින් ''මාඩු පොංගල්'' දිනය වෙන් වෙයි. උතුරේ වැසියෝ ගවයින් නහවා ඔවුන්ට මල්දම් පලදවා, ගවයින්ගේ අං වර්ණ ගන්වා කිරිබත් හා කැවිලි වර්ගවලින් ගවයින්ට සංග්‍රහ කළහ. මෙම දිනයේදී ගවයින්ව කිසිඳු කටයුත්තක් සඳහාවත් යොදා නොගැනීමට වග බලා ගන්නා හින්දු බැතිමතුන් එදින ගවයින්ට දෙවියන්ට මෙන් සලකනු ලබයි.", "URL": "https://sinhala.adaderana.lk/news.php?nid=83040", "Category": null, "Parent URL": null}