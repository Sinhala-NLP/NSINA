{"Source": "Adaderana", "Timestamp": "December 26, 2010 11:43 am", "Headline": "මෙවර උත්සව සමයේ අනතුරු 30% ක් වැඩියි", "News Content": "ගත වූ පැය 48 තුළ කොළඹ ජාතික‍ රෝහලේ හදිසි අනතුරු ඒකකයට ප්‍රතිකාර ගැනීම සඳහා පුද්ගලයින් 551 දෙනෙකු පැමිණ තිබේ. කොළඹ ජාතික රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා ප්‍රකාශ කර සිටියේ එම පිරිසෙන් පුද්ගලයින් 189 දෙනෙකු නේවාසිකව ප්‍රතිකාර ලබන බවයි. පසුගිය වසරට සාපේක්ෂව මේ වසරේ නත්තල් සමය තුළ සිදු වූ රිය අනතුරු සංඛ්‍යාව ද ඉහළ ගොස් ඇති බව ප්‍රසාද් ආරියවංශ මහතා ප්‍රකාශ කළේය. මාර්ග අනතුරු හේතුවෙන් තුවාල ලැබූ පුද්ගලයින් 156 දෙනෙකු කොළඹ ජාතික රෝහලෙන් ප්‍රතිකාර ලබා ඇති අතර එය පසුගිය වසරට සාපේක්ෂව සියයට 30ක වැඩිවීමක් බව වාර්තා වේ. ගත වූ පැය 48 තුළ රතිඤ්ඤා මගින් සිදුවූ අනතුරු 5ක් ද වාර්තා වී ති‍බේ.", "URL": "https://sinhala.adaderana.lk/news.php?nid=13093", "Category": null, "Parent URL": null}