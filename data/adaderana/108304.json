{"Source": "Adaderana", "Timestamp": "April 20, 2019 04:31 pm", "Headline": "රාහුල් ගාන්ධිට අකරතැබ්බයක්", "News Content": "ඉන්දීය කොංග්‍රස් පක්ෂයේ නායක රාහුල් ගාන්ධිට මුහුණ පෑමට සිදු වූ අකරතැබ්බයක් පිළිබඳව විදෙස් මාධ්‍ය වාර්තා කරයි. ඉන්දීය කොංග්‍රස් පක්ෂයේ නායක රාහුල් ගාන්ධිට මුහුණ පෑමට සිදු වූ අකරතැබ්බයක් පිළිබඳව විදෙස් මාධ්‍ය වාර්තා කරයි. ඉන්දියාවේ මහ මැතිවරණ උණුසුම මධ්‍යයේ දැඩි ලෙස කථාබහට ලක්වු සිදුවීම් කිහිපයක් පිළිබදව ද වාර්තා වෙයි. මේ අතර කොංග්‍රස් පක්ෂයේ නායක රාහුල් ගාන්ධි තමිල්නාඩුවේ පැවති මැතිවරණ රැළියකදී ඉංග්‍රීසි භාෂාවෙන් පැවැත්වූ කතාවක් විකෘති කරමින් දෙමළ පරිවර්තනය සිදුකිරීමේ සිද්ධියක් දැඩි කතාබහට ලක්ව තිබේ. රාහුල් ගාන්ධි කළ ප්‍රකාශයට හාත්පසින්ම වෙනස් අදහසක් මෙම පරිවර්තනයෙන් ඉදිරිපත් කර ඇති බව ඉන්දීය මාධ්‍ය පෙන්වා දෙයි. මේ වනවිට එම සිදුවීම සමාජ මාධ්‍ය ඔස්සේ විශාල වශයෙන් හුවමාරු වෙමින් පවතින අතර එය ප්‍රචාරණය සඳහා භාරතීය ජනතා පක්ෂයේ බහුතරයකගේද නොමසුරු දායකත්වය හිමිව ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=108304", "Category": null, "Parent URL": null}