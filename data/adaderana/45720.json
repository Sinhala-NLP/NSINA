{"Source": "Adaderana", "Timestamp": "August 31, 2014 08:13 am", "Headline": "ලෝකයම ජයගත හැකි තරුණ පරපුරක් රට තුළ ගොඩනැගෙමින් තිබෙනවා ", "News Content": "සාමයෙන් සහ සංවර්ධනයෙන් පිරි රටක් පිළිබඳ ජනතාවට ලබාදුන් අපේක්ෂා නිසි අයුරින් ඉටුකරන තුරු රජයේ ගමන නවතා නොදමන බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ සංවර්ධනයේ ප්‍රතිලාභ සියලු දෙනා භුක්ති විඳින රටක් මෙන්ම ලෝකයම ජයගත හැකි තරුණ පරපුරක් ද රට තුළ ගොඩනැගෙමින් තිබෙන බවයි. “ රට රකින නිල් පවුර සුරකිමු මව්බිම “ යන තේමාව යටතේ පැවති ශ්‍රී ලංකා නිදහස් පක්ෂ කඩුවෙල නියෝජිත සම්මේලනයට එක්වෙමින් ජනාධිපති මහින්ද රාජපක්ස මහතා මේ අදහස් පළ කළේය. ජනාධිපතිවරයා ඊයේ(30) පස්වරුවේ විහාර මහාදේවී එළිමහන් පීඨයේ පැවති කොළඹ නාගරික බල ප්‍රදේශයේ ආසන නියෝජිත සම්මේලනයට ද සහභාගී වුණි. මේ අතර කොළඹ සිරිමාවෝ බණ්ඩාරනායක අනුස්මරණ සම්මන්ත්‍රණ ශාලාවේ දී පැවැත්වෙන ශිල්ප උදාන ජාතික හස්ත කර්මාන්ත 2014 ප්‍රදර්ශනය නැරඹීමට ද ජනාධිපතිවරයා සහභාගී වු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=45720", "Category": null, "Parent URL": null}