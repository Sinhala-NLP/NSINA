{"Source": "Adaderana", "Timestamp": "July 9, 2019 11:15 am", "Headline": "නිදහස් පක්ෂ අපේක්ෂකයෙක් ජනාධිපති අපේක්ෂකයා විය යුතුයි-දුමින්ද", "News Content": "ඉදිරි ජනාධිපතිවරණය සඳහා ශ්‍රී ලංකා නිදහස් පක්ෂය නියෝජනය කරන අපේක්ෂකයෙකු ඉදිරිපත් විය යුතු බව ශ්‍රී ලංකා නිදහස් පක්ෂ ජාතික සංවිධායක පාර්ලිමේන්තු මන්ත්‍රී දුමින්ද දිසානායක මහතා පවසයි. එප්පාවල ප්‍රදේශයේ පැවති වැඩසටහනකින් අනතුරුව මන්ත්‍රීවරයා මේ බව සඳහන් කළේය. මේ වන විට සාකච්ඡා පවත්වා ගෙන යන බවත් එහිදී පක්ෂ දෙක එකතු වන ආකාරය ගැන සාකච්ඡා කරන බව ද මන්ත්‍රීවරයා මෙහිදී කියා සිටියේය. පක්ෂයේ පැත්තෙන් අපේක්ෂකයෙක් සිටිය යුතු ශ්‍රී ලංකා නිදහස් පක්ෂයේ මතය බව ද පැවසු දුමින්ද දිසානායක මහතා මේ අදහස කියා සිටියේ, ජනාධිපතිවරයා නැවත වතාවක් අපේක්ෂකයෙක් ලෙස පත් කරන්නේ ද යන්න පිළිබඳ මාධ්‍යවේදීන් විසින් ප්‍රශ්න කර සිටි අවස්ථාවේ දීය.", "URL": "https://sinhala.adaderana.lk/news.php?nid=113706", "Category": null, "Parent URL": null}