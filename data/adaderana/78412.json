{"Source": "Adaderana", "Timestamp": "October 6, 2017 04:33 pm", "Headline": "සමහරු ජනාධිපතිගේ ප්‍රතිරූපය විනාශ කරනවා", "News Content": "අද ඇතැම් පිරිස් ජනාධිපති මෛත්‍රීපාල සිරිසේන මහතාගේ ප්‍රතිරූපය විනාශ කිරීමට උත්සහ කරන බව ශ්‍රී ලංකා නිදහස් පක්ෂ තරුණ පෙරමුණේ සභාපති ශාන්ත බණ්ඩාර මහතා පවසයි. අද(06) පැවති එම පෙරමුණේ මාධ්‍ය හමුවට එක්වෙමින් ඔහු මේ බව පැවසීය. බැඳුම්කර කොමිසම සම්බන්ධයෙන් ජනාධිපති විශේෂ කොමිසම පත් කරනු ලබන විට ඒකාබද්ධ විපක්ෂය හා අනෙකුත් පක්ෂ ගණනාවක් විවිධ චෝදනා එල්ල කළ බව ද පැවසු ශාන්ත බණ්ඩාර මහතා වැඩිදුරටත් පවසා සිටියේ, බොහෝ අය ජනාධිපති කොමිසම තුළින් බැඳුම්කර සිදුවීම යට ගැසීමට උත්සහ කරන බවට චෝදනා කළ බවයි. කෙසේ වෙතත් බණ්ඩාරනායක මහතා ද අතීතයේ ආණ්ඩුවේ හිටපු මැති ඇමතිවරුන්ගේ වංචා හා දූෂණ සමබන්ධයෙන් ස්වයං විමර්ශන සිදු කිරීමට යෑම තුළින් ප්‍රශ්න රැසක් මතු වු බව ද ශාන්ත බණ්ඩාර මහතා කියා සිටියේය. අද ඇතිව තිබෙන්නේ ද එවැනිම තත්ත්වයක් බවත්, ඇතැම් චෝදනා සම්බන්ධයෙන් වැරදිකරුවන් වන පුද්ගලයින් මෙවැනි සිදුවීම් පිටපස සිටිමින් ජනාධිපතිවරයාට මඩ චෝදනා එල්ල කරන බවද ශාන්ත බණ්ඩාර මහතා පැවසීය.", "URL": "https://sinhala.adaderana.lk/news.php?nid=78412", "Category": null, "Parent URL": null}