{"Source": "Adaderana", "Timestamp": "November 30, 2012 10:33 am", "Headline": "මිෂෙල් සිසොන් අස්ගිරි මහනාහිමියන් බැහැදකියි", "News Content": "ශ්‍රී ලංකාවේ නව අමෙරිකානු තානාපතිනි මිෂෙල් සිසොන් මහත්මිය අස්ගිරි පාර්ශවයේ මහනාහිමියන් බැහැදැක ආශිර්වාද ලබා ගෙන තිබේ. රටේ නීතිය සැමටම පොදු විය යුතු බව එහිදී මහනාහිමියන් විසින් තානාපතිනිය කළ විමසීමකට පිළිතුරු ලබාදෙමින් ප්‍රකාශ කර ඇත. අමෙරිකාවෙන් ශ්‍රී ලංකාවට ලැබෙන සහය අගය කරන බව ද මහනාහිමියන් සඳහන් කළේය. මෙහිදී අදහස් දැක්වූ අමෙරිකානු තානාපතිවරිය ශ්‍රී ලංකාවට අඛණ්ඩව සහය ලබා දෙන බව පැවසීය. මේ අතර තානාපතිවරිය මහනුවර ශ්‍රී දළදා මාලිගයේ දියවඩන නිලමෙවරයා හමුවූ අතර තවත් ප්‍රදේශ කිහිපයක සංචාරයක නිරත විය.", "URL": "https://sinhala.adaderana.lk/news.php?nid=29601", "Category": null, "Parent URL": null}