{"Source": "Adaderana", "Timestamp": "January 18, 2019 10:30 am", "Headline": "ජනපති හිතනවා නම් හොරු ඉන්නවා කියලා මමත් සහයෝගය දෙනවා අල්ලන්න", "News Content": "ජනාධිපතිවරයා වත්මන් ආණ්ඩුව තුළින් සිදුවන වංචා පිළිබඳව විමර්ශනය කරන්නා සේම පැවති ආණ්ඩු සමයේ සිදුවූ වංචා දූෂණ පිළිබඳවද සොයා බැලිය යුතු බව ප්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතා පැවසීය. ගම්පහදී මාධ්‍යවෙත අදහස් දක්වමින් අමාත්‍යවරයා මේ බව සඳහන් කළේය. රටේ මහජනතාව ජනාධිපතිවරයා ලෙසින් මෛත්‍රීපාල සිරිසේන මහතා පත් කිරීම සිදු කලේ සොරු ඇල්ලීම සිදුකිරීමට බව තමා සිතන බවත් එසේ සොරුන් ඇල්ලීම සිදු කරන්නේ නම් තමන්ද ඊට සහයොගය ලබා දෙන බවද ඔහු පැවසීය. අමාත්‍යවරයා පැවසූවේ මහජනතාව බොහෝ දේ ඉල්ලා නොමැති බවත් ඉල්ලා සිටියේ ප්‍රජතාන්ත්‍රවාදය සාදන ලෙස සහ පැවති ආණ්ඩු සමයේ සොරකම් සිදු කළ අය හසු කරගැනීමටත් සොරකම් කළ පුද්ගලයින්ගෙන් එම මුදල් නැවත ලබා ගන්නා ලෙසත්ය. ඒ සම්බන්ධයෙන් ජනාධිපතිවරයාට වගකීමක්ද පවතින බව අමාත්‍යවරයා පැවසීය.", "URL": "https://sinhala.adaderana.lk/news.php?nid=102576", "Category": null, "Parent URL": null}