{"Source": "Adaderana", "Timestamp": "August 30, 2017 11:46 am", "Headline": " සංරක්ෂණ ව්‍යාපෘතිවලට ගඩොල් සපයා ගැනීම ගැටළුවක් වෙලා", "News Content": "පුරාවිද්‍යා දෙපාර්තමේන්තුව මඟින් ක්‍රියාත්මක කරන සංරක්ෂණ ව්‍යාපෘති සඳහා අවශ්‍ය ගඩොල් සපයා ගැනීම ගැටළුවක්ව පවතින බව වාර්තා වෙයි.යටාල වෙහෙර සංරක්ෂණය, දීඝවාපී සංරක්ෂණය, නීලගිරි සෑය සංරක්ෂණයත් මේ වන විට සිදු කෙරෙන අතර එම ව්‍යාපෘති සඳහා පමණක් අවම වශයෙන් ගඩොල් මිලියන 25 ක් පමණ අවශ්‍ය බව පුරාවිද්‍යා අධ්‍යක්ෂ ජනරාල් මහාචාර්ය පී.බී. මණ්ඩාවල මහතා සඳහන් කළේය.අදාළ ප්‍රමිතීන්ට අනුකූලව සැකසූ ගඩොල් මේ සඳහා අවශ්‍ය වන අතර එම සැපයුම සම්බන්ධයෙන් මේ වන විට උපදේශක මණ්ඩලයක්ද පත් කර ඇති බව සඳහන්ය.මෙම සංරක්ෂණ ව්‍යාපෘති සඳහා අවශ්‍ය ගඩොල් සැපයීමට සහය වන ලෙස පුරාවිද්‍යා අධ්‍යක්ෂ ජනරාල් මහාචාර්ය පී.බී. මණ්ඩාවල මහතා මහජනතාවගෙන් විවෘත ආරාධනයක්ද සිදු කරයි.", "URL": "https://sinhala.adaderana.lk/news.php?nid=76890", "Category": null, "Parent URL": null}