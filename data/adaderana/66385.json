{"Source": "Adaderana", "Timestamp": "November 24, 2016 04:24 pm", "Headline": " ප්ලාස්ටික් ජල බෝතල් මුහුදු ගෙන යාම තහනම් කරන්න යයි", "News Content": "ප්ලාස්ටික් ජල බෝතල් මුහුදු ගෙන යාම තහනම් කිරීමට තීරණය කර ඇති බව ධීවර අමාත්‍යාංශය පවසයි. ධීවරයින් විසින් ප්ලාස්ටික් ජල බෝතල් රැගෙන ගොස් මුහුදට බැහැර කිරීම හේතුවෙන් කොරල්පර ජලජ ශාක මෙන්ම ජලජ ජීවීන්ට ද අහිතකර බලපෑම් එල්ල වී ඇති බව එම අමාත්‍යාංශය පෙන්වා දෙයි.දෛනිකව ධීවර යාත්‍රා 50,000කට වැඩි ප්‍රමාණයක් මුහුදු යන අතර එම යාත්‍රා තුළින් ප්ලාස්ටික් ජල බෝතල ඇතුළු ප්ලාස්ටික් අපද්‍රව්‍ය දිනපතා ටොන් 50ක ප්‍රමාණයක් මුහුදට බැහැර කරන බව සඳහන්ය. මේ පිළිබඳ සැලකිල්ලට ගනිමින් ධීවර අමාත්‍ය මහින්ද අමරවීර මහතා විසින් කුඩා සහ මධ්‍යම ප්‍රමාණයේ සියලු ප්ලාස්ටික් ජල බෝතල් මුහුදු ගෙන යාම තහනම් කිරීමට නිලධාරීන්ට උපදෙස් ලබා දී තිබේ. මීට අදාළ චක්‍රලේඛ සියලු දිස්ත්‍රික් ධීවර අධ්‍යක්ෂ කාර්යාල සහ සහකාර ධීවර අධ්‍යක්ෂ කාර්යාල වෙත වහාම නිකුත් කරන ලෙස අමාත්‍යවරයා උපදෙස් දුන් බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=66385", "Category": null, "Parent URL": null}