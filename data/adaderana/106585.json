{"Source": "Adaderana", "Timestamp": "March 23, 2019 07:06 am", "Headline": "ගර්භනී මව්වරුන් ප්‍රවේසම්වන්න", "News Content": "ගර්භනී මව්වරුන් උණ රෝගය වැළඳුණු වහාම පළමු දිනයේදීම ලඟම ඇති රෝහලට පැමිණ ප්‍රතිකාර ලබා ගැනිම වැදගත් බව සෞඛ්‍ය අමාත්‍යාංශය පවසයි. ඩෙංගු සහ ඉන්ෆ්ලුවෙන්සා උණ රෝගී තත්ත්වයන් මේ දිනවල සීඝ්‍රයෙන් ව්‍යාප්ත වීම හේතුවෙන් ගර්භනී මව්වරු ඒ සම්බන්ධයෙන් විශේෂ අවධානයක් යොමු කල යුතු බව එම අමාත්‍යාංශයේ පවුල් සෞඛ්‍ය කාර්යංශය දැනුම්දෙන්නේය. පුද්ගලයින් විශාල පිරිසක් ගැවසෙන ස්ථානවල රැදී සිටීමෙන් වැලකීම සෙම්ප්‍රතිශ්‍යාව, උණ රෝගී තත්ත්වයන් ඇති පුද්ගලයින් අසලට යාමෙන් වලකින ලෙස එම කාර්යංශය දැනුම් දී ඇති බව සදහන් වේ. උණ රෝගය වැළඳුණු ගර්භනී මව්වරු පළමු දිනයේදීම රෝහල්ගත වූ විශේෂිත ප්‍රතිකාර ලබාදීම සම්බන්ධයෙන් දිවයිනේ සියළු රෝහලවලට දැනුම්දීමට කටයුතු කර ඇති බව පවුල් සෞඛ්‍ය කාර්යංශය සදහන් කළේය.", "URL": "https://sinhala.adaderana.lk/news.php?nid=106585", "Category": null, "Parent URL": null}