{"Source": "Adaderana", "Timestamp": "August 12, 2011 04:00 pm", "Headline": "කිසිදු අධීක්ෂණ මන්ත්‍රීවරයෙක් පත්කර නෑ ", "News Content": "කිසිදු මන්ත්‍රීවරයෙකු අධීක්ෂණ මන්ත්‍රීවරුන් ලෙස පත්කර නොමැති බව ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා පවසයි. එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා නැගූ වාචික ප්‍රශ්නයකට පිළිතුරු දෙමින් ඒ මහතා අද(12) පාර්ලිමේන්තුවේදී මේ බව සඳහන් කළේය. රජයේ කටයුතු සඳහා සියලුම මන්ත්‍රීවරුන්ගේ සහයෝගය හිමිවන බවත්, කිසිදු අධීක්ෂණ මන්ත්‍රීවරයෙකු පත්කර නොමැති බවත් ගුණවර්ධන මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=18021", "Category": null, "Parent URL": null}