{"Source": "Adaderana", "Timestamp": "May 22, 2012 12:27 pm", "Headline": "ගිනි අවි සහ උණ්ඩ සමඟ පුද්ගලයෙකු අත්අඩංගුවට ", "News Content": "ගිනි අවි සහ උණ්ඩ සමඟ සැකකරුවෙකු තණමල්විල ප්‍රදේශයේ දී අත්අඩංගුවට ගෙන ති‍බේ. පොලිස් විශේෂ කාර්ය බලකායේ උඩවලව කඳවුරේ නිලධාරීන් කණ්ඩායමක් විසින් සිදුකළ විමර්ශනයකදී මෙම සැකකරු අත්අඩංගුවට ගත් බව සඳහන්ය. අත්අඩංගුවට ගත් සැකකරු සතුව තිබී බෝර දොළහේ ගිනි අවියක් බඳින තුවක්කුවක් සහ බෝර දො‍ළහේ ජීව උණ්ඩ දෙකක් පොලිස් විශේෂ කාර්ය බලකාය බාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන කටයුතු සඳහා තණමල්විල පොලිසියට ඉදිරිපත් කර ඇත.", "URL": "https://sinhala.adaderana.lk/news.php?nid=24438", "Category": null, "Parent URL": null}