{"Source": "Adaderana", "Timestamp": "April 10, 2010 09:41 am", "Headline": "ජනපතිට ඉන්දීය අගමැතිගෙන් සුබ පැතුම්", "News Content": "මහ මැතිවරණයෙන් ලැබූ අති විශිෂ්ට ජයග්‍රහණය වෙනුවෙන් ඉන්දීය අගමැති මන්මෝහන් සිං මහතා ජනාධිපති මහින්ද රාජපක්ෂ මහතා වෙත සිය සුබ පැතුම් පිරිනමා තිබේ. මන්මෝහන් සිං මහතා දුරකථනයෙන් ජනාධිපති මහින්ද රාජපක්ෂ මහතා වෙත අමතා සිය සුබ පැතුම් පිරිනමා ඇති බව සඳහන්ය. මැතිවරණයෙන් ලැබූ ජයග්‍රහණය ශ්‍රී ලංකාවේ සියලුම ජාතීන් ලැබූ ජයග්‍රහණයක් බව ඔහු ප්‍රකාශ කර ඇත. මහින්ද රාජපක්ෂ රජය සමග ද්විපාර්ශවික සබඳතා තවදුරටත් ශක්තිමත් කර ගැනීම තම අපේක්ෂාව බව ද ඉන්දීය අග්‍රාමාත්‍යවරයා එහිදී ප්‍රකාශ කර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=7753", "Category": null, "Parent URL": null}