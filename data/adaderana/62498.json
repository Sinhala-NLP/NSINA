{"Source": "Adaderana", "Timestamp": "July 27, 2016 07:16 pm", "Headline": "කුමාරපුරම් සිවිල් වැසියන් 24ක ඝාතනය-හමුදා කෝප්‍රල්වරුන් 6ක් නිදහස්", "News Content": "මීට විසි වසරකයට පෙර ත‍්‍රිකුණාමලය කුමාරපුරම් ගම්මානයේදි ද්‍රවිඩ ජාතික සිවිල් වැසියන් 24 දෙනෙකු වෙඩි තබා ඝාතනය කිරීමේ සිද්ධිය සම්බන්ධයෙන් අනුරාධපුර මහාධිකරණය හමුවේ වෙන් වෙන්ව අධිචෝදනා 101 බැගින් ලබා සිටින යුධ හමුදාවේ හිටපු කෝප‍්‍රල්වරුන් හය දෙනා එම සියලූ චෝදනා වලින් නිදොස් කොට නිදහස් කර මුදා හැරීමට උතුරු මැද පළාත්බද මහාධිකරණ විනිසුරු මංජුල තිලකරත්න මහතා ඉදිරියේ රැස්වූ ජූරි සභාව ඒකමතිකව අද (27) සවස 5.30 ට තීරණය කරන ලදී.ඉක්බිතිව ජූරි සභාවේ මෙම තීරණය උතුරු මැද පළාත්බද මහාධිකරණ විනිසුරු මංජුල තිලකරත්න මහතා විසින් නඩුවේ පැමිණිලි සහ විත්ති පාර්ශවයන්ට නිළ වශයෙන් දන්වනු ලැබීය.එල්.එමි.ජී සහ ටී 56 ස්වයංක‍්‍රීය ගිනි අවි වලින් වෙඩි තබා ත‍්‍රිකුණාමලය,වීරපුරම්හිදි ද්‍රවිඩ ජාතික සිවිල් වැසියන් 24 දෙනෙකු සමූල ඝාතනය කර තවත් සිවිල් වැසියන් පිරිසකට වෙඩි තබා බරපතළ තුවාල සිදු කිරිමේ සිද්ධියට අදාළ නඩුව මාසයක පමණ කාලයක් අඛණ්ඩව විභාගයට ගෙන අවසන් වශයෙන් අනුරාධපුර මහාධිකරණය හමුවේ කැඳවු අවස්ථාවේ ජූරි සභාව මෙම නිගමනයට එළඹිණි.පැමිණිල්ල වෙනුවෙන් නීතිපතිවරයා නියෝජනය කරමින් රජයේ ජ්‍යේෂ්ඨ අධිනීතිඥ සුදර්ශන ද සිල්වා සහ අනුරාධපුර මහාධිකරණයේ රජයේ නීතිඥ විරාජ් වීරසුරිය යන මහත්වරුන් පෙනී සිටින බවත් 1 සහ 2 විත්තිකරුවන් වෙනුවෙන් නීතිඥ ආනන්ද පේ‍්‍රමරත්න මහතාත්,3 සහ 4 විත්තිකරුවන් වෙනුවෙන් නීතිඥ අරවින්ද හබක්කල, මහතාත් 5 සහ 6 විත්තිකරුවන් වෙනුවෙන් නීතිඥ ආරියරත්න වික‍්‍රමආරචිචි මහතාත් අගතියට පත් පාර්ශවෙය් අයිතිවාසිකමි වෙනුවෙන් නීතිඥ කේ.එස්.රත්නෙවිල් මහතාත් පෙනී සිටින බව අධිකරණයට දැනුම් දීමෙන් අනතුරුව ජූරි සභාව ස්වකීය තීන්දුව මෙලෙස ප‍්‍රකාශයට පත් කළේය.එහෙත් මෙම නඩුවේ සාක්ෂිකරුවන් කිහිප දෙනෙකු විසින් විත්ති කුඩුවේ සිටි විත්තිකරුවන් හඳුනා ගැනිම පමණක් පදනම් කර ගනිමින් ඔවුනට මරණ දඬුවම ලබා දීමේ කිසිදු අයිතියක් කිසිවෙකුට නැති බව ජූරියේ තීරණය වූ බව අදදෙරණ වාර්තාකරු පවසයි .මෙසේ නිදොස් කොට නිදහස් කර මුදා හරිනු ලැබූවේ ත‍්‍රිකුණාමලය දෙහිවත්ත යුධ හමුදා කදවුරට අනුයුක්තව සේවය කළ සවිසිරිගෙදර නිශාන්ත, තෙන්දලූ මුදියන්සේලාගේ අජිත් සිසිර කුමාර, මාරසිංහ පේඩිගේ කපිල දර්ශන, හේරත් මුදියන්සේලාගේ අබේසිංහ, පවරමි පේඩිගේ උපසේන සහ හිටි බංඩාරලාගේ අබේරත්න හිටි බංඩාර යන හිටපු යුධ හමුදා කොප‍්‍රල්වරුන්ය.මෙම සැකකරුවන් ත‍්‍රිකුණාමලය දෙහිවත්ත යුධ හමුදා කඳවුරේ සක‍්‍රිය හමුදා සේවයේ යෙදී සිටින අතරතුර රාජකාරි ගිනි අවි යොදා ගනිමින් මෙම සමූල ඝාතනය සිදු කර ඇති බවට මොවුන්ට එරෙහිව චෝදනා එල්ලවී තිබිණි.1996 වසරේ පෙබරවාරි මස 11 වන දින හෝ ඊට ආසන්න දිනයක ත‍්‍රිකුණාමලය මහාධිකරණ බල ප‍්‍රදේශයට අයත් මූතූර් කුමාරපුරමිහිදී සෙල්ලතුරෙයි පාක්‍ය රාජා, විනයාමුර්ති සුදාහරන්, ස්ටීවන් පත්තිනි, සංගලිගමි ලක්ෂ්මින්,සිවපාක්‍යමි ප‍්‍රශාන්තිනි, වඩිවෙල් නඩරාජා, තංගෙවිලූ සුමති, අරුනාචලමි දේවි, ආනන්දන් අත්තමිමා,සේතුරාජා සුප්පයියා,අමිර්තිලිංගමි රාජිනිි කාන්ති, කිනතන් ගෝවින්දන්, පී වසන්තනි, සුබ‍්‍රනියමි පාක්‍යමි, ඒ. පරෙමිෂ්වරී, අරුමාතුරෙයි ෙවිලූපිල්ලෙයි, සමිමුගනාදන් නිදාහරන්, එස්. සින්නතුරෙයි, රාජයමි පිල්ලෙයි කමලේෂ්වරන්, කනකරාජා කුටිටි.රාජෙන්ද්‍රන් කරුනාකරන්, අරුමාතුරෙයි ධනලක්ෂ්මි, එස්. ප‍්‍රභාකරන්, එස්.සුභාෂිනී, කුෙවින්දනී, සහ සිත්තලමිපලමි කෝනේෂ්වරන්, යන ද්‍රවිඩ සිවිල් වැසියන්ට ටී 56 ස්වංක‍්‍රිය ගිනි අවි වලින් වෙඩි තබා ඔවුන් සියලූ දෙනා ඝාතනය කර ඇති බවට නීතිපතිවරයා විසින් චෝදනා 101 ක් යටතේ වෙන් වෙන්ව මෙම සියලූ විත්තිකරුවන්ට එරෙහිව අනුරාධපුර මහාධිකරණය හමුවේ අධි චෝදනා ගොනු කර තිබේ.සමූල ඝාතන සිද්ධිය සමිබන්ධයෙන් මෙම සියලූ විත්තිකරුවන් අනුරාධපුර මහාධිකරණය හමුවේ වෙන්ව වෙන්ව අධිචෝදනා 101 බැගින් ලබා සිටිම විශේෂත්වකි.උතුරු මැද පළාත්බද මහාධිකරණ ඉතිහාසයේ නඩුවකට අදාළ විත්තිකරුවන්ට වැඩිම අධිචෝදනා ප‍්‍රමානයක් එල්ල වී තිබූ නඩුවද මෙයයි.මෙම නඩුවේ විත්තිකාර හිටපු හමුදා සාමාජිකයින් හය දෙනා විසින් වෙඩි තබා ඝාතනය කර ඇති බව කියන ද්‍රවිඩ ජාතික සිවිල් වැසියන් 24 දෙනා අතර සැමියා සහ බිරිද, මව පියා සහ දරුවන් සහ ඥාතීන්ද වන බව අධිකරණ නඩු විභාගයේදි හෙළිවිය.මෙම සියලූ විත්තිකරුවන් ද්‍රවිඩ සිවිල් වැසියන් 24 දෙනෙකු සමුල ඝාතන සිද්ධිය සමිබන්ධයෙන් අනුරාධපුර මහාධිකරණ හමුවේ අධි චෝදනා ලද පසුව ඔවුන් සියලූ දෙනා යුධ හමුදාපතිවරයා විසින් සක‍්‍රිය යුධ හමුදා සේවයනේ නෙරපා හැරිණ. මෙම නඩුවේ නඩු භාණ්ඩ ලෙස ටී 56 ස්වයංක‍්‍රිය ගිනි අවි 5 ක්,සහ එම උණ්ඩ රහිත මැගසින් 5 ක්, ටී 56 එල්.එමි.ජී. ගිනි අවි දෙකක්, එම උන්ඩ රහිත ඩ‍්‍රමිස් 2 ක්, මූනිස්සමි කැබිලි, හිස් පතොරොමි කොපු 20 ක්, වෙඩි තබන ලද උන්ඩයක කොටස් දෙකක්, ටී 56 වර්ගයේ ගිනි අවි සදහා යොදන හිස් කොපු 4 ක්, ටී 56 ජීව පතොරොමි 1 ක්, 7,62 වර්ගයේ හිස් පතොරෙමි කොපු 48 ක්, දෙහිවත්ත යුද්ධ හමුදා කඳවුරට අයත් නිළධාරින්ට නිකුත් කර ඇති වෙඩි ද්‍රව්‍ය පිලිබද ලේඛණය, පශ්චාත් මරණ පරික්ෂණ වාර්තා 24 ක්, අධිකරණ වෛද්‍ය වාර්තා 25 ක් සහ රජයේ රස පරික්ෂකවරයාගේ වාර්තාවක්, ඇතුළු භාණ්ඩ නවයක් නීතිපතිවරයා විසින් නමි කරනු ලැබ තිබුණි.නඩුවේ සාක්ෂිකරුවන් ලෙස පොලිස් නිළධාරින්, විශේෂඥ අධිකරණ වෛදවරුන්, වෛද්‍යවරුන්, රාජ්‍ය නිළධාරින් සහ සිවිල් වැසියන් ඇතුළු 107 දෙනෙකු නම් කරනු ලැබ සිටින ලදී.උතුරු මැද පළාත්බද මහාධිකරණ විනිසුරු මංජුල තිලකරත්න මහතා මෙම නඩුව විභාග කරනු ලැබුවේ සාමාජිකයින් හත් දෙනෙකුගෙන් සැදුමිලත් ජූරි සභාවක් ඉදිරිපිටදීය.පැමිණිල්ල වෙනුවෙන් නීතිපතිවරයා නියෝජනය කරමින් රජයේ ජ්‍යෙෂ්ඨ අධිනීතිඥ සුදර්ශන ද සිල්වා, සහ අනුරාධපුර මහාධිකරණයේ රජයේ අධිනීතිඥ විරාජ් වීරසූරිය යන මහත්වරුන් පෙනී සිටි අතර විත්තිකාර හිටපු හමුදා කෝප‍්‍රල්වරුන් වෙනුවෙන් ජ්‍යෙෂ්ඨ නීතිඥවරුන් වන ආරියරත්න වික‍්‍රමආරචිචි අරවින්ද හබක්කල,සහ ආනන්ද පේ‍්‍රමරත්න යන මහත්වරුන් පෙනී සිටියහ.මෙම නඩුවට සාක්සි සටහන් පිටු 1500 ට ආසන්න සංඛාවක් තිබීමද විශේෂයි.නඩුවට අදාළ පැමිණිල්ලේ චාචික දේශනය දීර්ඝව පවත්වමින් රජයේ ජ්‍යෙෂ්ඨ අධිනීතිඥ සුදර්ශනද සිල්වා මහතා කියා සිටියේ පුද්ගලයන් 24 දෙනෙකු වෙඩි තබා ඝාතනය කිරීමේ සිද්ධිය ඉතාමත් අමානුෂික බවයි.මෙම ඝාතන සිදු කළ බවට විත්තිකරුවන්ට එරෙහිව පැමිණිල්ල විසින් නගා ඇති චෝදනා සාධාරණ සැකයෙන් ඔබිබට ඔප්පු කර ඇති බැවින් විත්තිකරුවන් හය දෙනාටම මරණ දඬුවම ලබා දෙන ලෙසද අධිකරණයෙන් අයැද සිටි රජයේ ජ්‍යෙෂ්ඨ අධිනීතිඥ සුදර්ශන ද සිල්වා මහතා මෙම නඩු විභාගය සහ එහි අවසන් තීන්දුව සමිබන්ධයෙන් දෙස් විදෙස් වශයෙන් විශේෂ අවාධානයක් යොමුව ඇති බවද කීවේය.විත්තිකරුවන් වෙනුවෙන් ස්වකීය වාචික දේශනය පවත්වමින් ආරියරත්න වික‍්‍රමආරචිචි,අරවින්ද හබක්කල සහ ආනන්ද පේ‍්‍රමරත්න යන නීතිඥයින් අධිකරණයට අවධාරණය කරනු ලැබුවේ විත්තිකරුවන්ට එරෙහිව නගා ඇති චෝදනා සාධාරණ සැකයෙන් ඔම්බට ඔප්පු කර විත්තිකරුවන් වරදකරුවන් බවට පත් කිරිමට පැමිණිලි පාර්ශවය මුළුමනින්ම අසමත්ව ඇති බවයි. සාක්කිකරුවන් කිහිප දෙනෙකු විසින් විත්ති කූඩුවේ සිටි විත්තිකරුවන් වසර විස්සකට පසුව හඳුනා ගැනීමම පමණක් පදනමි කරගෙන විත්තිකරුවන්ට මරණ දඬුවම නියම කිරීම යුක්ති සහගත නොවන බවත් එය නීතියට පටහැණි බවත් නීතිඥවරු කියා සිටියහ.මෙම නඩුවේ ලඝු නොවන මූලික විභාගය මූතූර් මහේස්ත‍්‍රාත් අධිකරණයේ පැවති අතර පසුව වැඩිදුර විභාගය සඳහා අනුරාධුපර මහාධිකරණයට යොමු කර තිබිණ.නඩුව මාසයක පමණ කාලයක් අඛණ්ඩව අනුරාධපුර මහාධිකරණයේදී විභාගයට ගැනීමද විශේෂත්වයකි.මෙම නඩුවේ තීන්දුව ප්‍රකාශයට පත් කරන අවස්ථාවේ අනුරාධපුර සහකාර පොලිස් අධිකාරි සමුද්‍රජීව හෙටිටිආරචිචි මහතාගේ උපදෙස් මත අධිකරණ පොලිස් මුර පොළේ ස්ථානාධිපති උප පොලිස් පරික්ෂක කේ.කේ.සෝමසිරි මහතාගේ මෙහෙවීම මත අධිකරණ භූමියට විශේෂ පොලිස් ආක්ෂාවක් යොදා තිබෙන අයුරු දක්නට ලැබිණි.", "URL": "https://sinhala.adaderana.lk/news.php?nid=62498", "Category": null, "Parent URL": null}