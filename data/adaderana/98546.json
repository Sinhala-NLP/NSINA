{"Source": "Adaderana", "Timestamp": "November 1, 2018 12:56 pm", "Headline": "විදුලි රැහැනකින් තීරණය වූ  අවසන් හුස්ම බිඳ", "News Content": "මින්නේරිය, රත්මලේ ප්‍රදේශයේ ගොවි මහතේකු විසින් තම පැපොල් වගාව ආරක්ෂා කිරීම සඳහා අදින ලද අනාරක්ෂිත විදුලි රැහැනක ගැටීමේන් වන අලියෙකු මිය ගොස් තිබේ. අද(01) අළුයම මෙම වන අලියා මිය ගොස් ඇති බව අප වාර්තාකරු සඳහන් කළේය.. මෙලෙස මියගොස් ඇත්තේ මින්නේරිය රක්ෂිතයේ සැරිසැරූ උස අඩි අට හමාරක් පමණ වන වයස අවුරු 35ක් වයස ඇති වන අලියෙකු බව වනජීවි නිලධාරීන් පවසයි. මිය ගිය වන අලියාගේ මළ සිරුර පිළිබඳ පශ්චාත් මරණ පරික්ෂණය ගිරිතලේ වන ජීවි පශු වෛද්‍ය ඒකකය විසින් සිදු කිරීමට නියමිතව තිබේ. වන අලියා මිය යාම සම්බන්ධයෙන් අදාළ ඉඩම් හිමියා වන ජීවි නිලධාරීන් විසින් අත්අඩංගුවට ගෙන ඇති අතර ඔහු අද දන හිගුරක්ගොඩ මහේස්ත්‍රාත අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=98546", "Category": null, "Parent URL": null}