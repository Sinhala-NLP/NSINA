{"Source": "Adaderana", "Timestamp": "February 7, 2012 09:24 am", "Headline": " දුම්රියට ගල්ගැසූ 6 ක් මාට්ටු", "News Content": "කොළඹ සිට අනුරාධපුරය බලා ධාවනය වු දුම්රියකට ගල් ගැසූ පුද්ගලයින් හය දෙනෙකු තලාව පොලිසිය විසින් අත්අඩංගුවට ගෙන තිබේ. දැයට කිරුළ ප්‍රදර්ශනය සඳහා කොළඹ කොටුවේ සිට අනුරාධපුර බලා ධාවනය වෙමින් තිබු විශේෂ දුම්රියකට තලාව දුම්රිය ස්ථානය ආසන්නයේ දී මෙලෙස ගල් ගසා ඇති බව පොලිසිය ප්‍රකාශ කරයි. අදාළ දුම්රියේම ගමන්ගත් පුද්ගලයින් හය දෙනෙකු එයින් බැස පසුව දුම්රියට ගල් ගසා ඇති අතර එහිදි දුම්රිය මගියෙකු ද තුවාල ලබා තිබේ. අත්අඩංගුවට ගත් පුද්ගලයින් හය දෙනා අධික ලෙස බීමත්ව සිටි බව පොලිසිය පවසයි. අදාළ පුද්ගලයින් ගල්ගමුව ප්‍රදේශයේ පදිංචිකරුවන් වන අතර ඔවුන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21926", "Category": null, "Parent URL": null}