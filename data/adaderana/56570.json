{"Source": "Adaderana", "Timestamp": "January 23, 2016 11:38 am", "Headline": "පිඟන් ගඩොල් වලට යටවී 1ක් එලොවට - 2ක් රෝහලට", "News Content": "හෝමාගම, ගොඩගම ප්‍රදේශයේදී පිඟන් ගඩොල් තොඟයකට යටවීමෙන් ගොඩනැගිල්ලක ඉදිකිරිම් කටයුතුවල නිරතව සිටි කම්කරුවෙක් මියගොස් තවත් පුද්ගලයින් දෙදෙනෙකු තුවාල ලබා තිබේ.ගොඩනැගිල්ලේ ඉදිකිරිම් සඳහා රැගෙන ආ අදාළ පිඟන් ගඩොල් තොඟය කන්ටේනරයේ සිට පිටතට ගැනිමේදී මෙම අනතුර සිදුව ඇති බව පොලිසිය පවසයි.එම පිඟන් ගඩොල් තොගයට යටවීමෙන් තුවාල ලැබූ පුද්ගලයින් තිදෙනා හෝමාගම රෝහලට ඇතුළත් කර ඇති අතර එහිදී එක් පුද්ගලයෙකු මියගොස් තිබේ.මියගොස් ඇත්තේ සෙවනගල ප්‍රදේශයේ පදිංචිව සිටි 38 හැවිරිදි පුද්ගලයෙක්ය.සිද්ධිය සම්බන්ධයෙන් අතුරුගිරිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56570", "Category": null, "Parent URL": null}