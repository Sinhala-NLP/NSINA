{"Source": "Adaderana", "Timestamp": "May 22, 2017 12:00 pm", "Headline": "  පාදෙණියගේ නඩු විභාගය අගෝස්තුවේදී", "News Content": "අධිකරණයට අපහාස කිරීමේ චෝදනාව මත රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙණිය මහතාට එරෙහි නඩුව විභාගයට ගැනීමට දින නියම කර තිබේ. එනම් අගෝස්තු මස 02 වනදා එය විභාගයට ගැනීමට අභියාචනාධිකරණය තීරණය කර ඇත. මහචාර්ය සරත් විජේසුරිය, ගාමිණී වියන්ගොඩ යන මහත්වරුන් අභියාචනාධිකරණයට ඉදිරිපත් කළ පැමිණිල්ලක් මත ඊට අදාළ චෝදනා පත්‍රය කියවීමෙන් අනතුරුව නඩු විභාගයට දින නියම කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=73413", "Category": null, "Parent URL": null}