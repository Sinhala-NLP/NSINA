{"Source": "Adaderana", "Timestamp": "September 12, 2012 05:33 pm", "Headline": " ගැසට් නිවේදනය ප්‍රමාදයි", "News Content": "ඉකුත් දා පැවති පළාත් සභා ඡන්ද විමසීමෙන් තේරී පත්වූ නියෝජිතයින්ගේ නම් ප්‍රකාශයට පත්කෙරෙන ගැසට් නිවේදනය ප්‍රමාදවන බව මැතිවරණ කොමසාරිස් මහින්ද දේශප්‍රිය මහතා පවසයි. සියලු නියෝජිතයින් සිය වත්කම් බැරකම් හෙළිකළ යුතු වුවත් ජයග්‍රහණය කළ ඇතැම් නියෝජිතයින් මේවනතුරුත් සිය වත්කම් හෙළි නොකිරීම නිසා මෙම ප්‍රමාදය සිදුවන බව හෙතෙම සඳහන් කරයි. ඒ අනුව ජයග්‍රාහී නියෝජිතයින් සිය වත්කම් බැරකම් ලබාදුන් වහාම සාමාන්‍ය පරිදි ගැසට් නිවේදනය නිකුත් කිරීමට පියවර ගන්නා බව මැතිවරණ කොමසාරිස්වරයා අද දෙරණට කියා සිටියේය.", "URL": "https://sinhala.adaderana.lk/news.php?nid=27356", "Category": null, "Parent URL": null}