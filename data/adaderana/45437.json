{"Source": "Adaderana", "Timestamp": "August 18, 2014 03:03 pm", "Headline": "නියං පැති වල රෝග ‍බෝවෙන්න ඉඩ නෑ", "News Content": "වියළි කාලගුණය පවතින ප්‍රදේශ වල ජනතාව අතර පැතිර යා හැකි රෝග මැඩ පැවැත්වීම සඳහා විශේෂ සෞඛ්‍ය කණ්ඩායම් පත් කර ඇති බව සෞඛ්‍ය අමාත්‍යංශය පවසයි. එම අමාත්‍යංශය සඳහන් කළේ මේ වන විටත් අදාළ සෞඛ්‍ය කණ්ඩායම් එම ප්‍රදේශ වලට ගොස් පරික්ෂණ කටයුතු ආරම්භ කර ඇති බවයි. වසංගත රෝග විද්‍යා අංශය සහ පළාත් සෞඛ්‍ය සේවා අංශ එක්ව මෙම වැඩපිළිවෙළ ක්‍රියාවට නංවන බව ද සෞඛ්‍ය අමාත්‍යංශය සඳහන් කරයි. විශේෂයෙන් වියළි කාළගුණයක් පවතින ප්‍රදේශ වල කුඩා දරුවන් අතර විවිධ රෝග පැතිර යා හැකි බැවින් ඒ පිළිබඳව වැඩි අවධානයක් යොමු කර කටයුතු කරමින් සිටින බව එම අමාත්‍යංශය පවසයි.", "URL": "https://sinhala.adaderana.lk/news.php?nid=45437", "Category": null, "Parent URL": null}