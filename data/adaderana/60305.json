{"Source": "Adaderana", "Timestamp": "May 20, 2016 09:53 am", "Headline": "නාවික හමුදාව අදත් මෙහෙයුමේ!", "News Content": "ජල ගැලීම් හේතුවෙන් විපතට පත් ජනතාව මුදා ගැනීම සඳහා නාවික හමුදා කුඩා යාත්‍රා කණ්ඩායම් 83ක් අද දිනයේ ද මෙහෙයුම් සඳහා යොදවා ඇති බව නාවික හමුදාව පවසයි.නාවික හමුදා මාධ්‍ය නිලධාරි කපිතාන් අක්‍රම් අලවි මහතා ප්‍රකාශ කළේ සෙසු නාවික ප්‍රදේශවලින් යාත්‍රා මේ වන විට ජල ගැලීම් වලට ලක්වු ප්‍රදේශවලට රැගෙනවිත් ඇති බවයි.ගත වු දින කිහිපය තුළ පුද්ගලයින් 18,000කට වැඩි පිරිසක් නාවික හමුදාව විසින් මුදාගෙන තිබේ.ඊට අමතරව තවත් 20,000කට පමණ ආහාර ලබාදීමට පියවර ගත් බව ද නාවික හමුදා මාධ්‍ය නිලධාරිවරයා සඳහන් කළේය.", "URL": "https://sinhala.adaderana.lk/news.php?nid=60305", "Category": null, "Parent URL": null}