{"Source": "Adaderana", "Timestamp": "February 12, 2013 08:12 am", "Headline": "හොර පාරෙන් කැන්ගරු දූපතට පනින්න ගිය 8 ක් මාට්ටු", "News Content": "මුහුදු මාර්ගයෙන් ඔස්ට්‍රේලියාව සහ කැනඩාවට යාමට සූදානමින් සිටි පුද්ගලයින් අට දෙනෙකු හලාවත, ප්‍රදේශයේ දී අත්අඩංගුවට ගෙන තිබේ. හලාවත පොලීසියේ නිලධාරීන් කණ්ඩායමක් සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් යාපනය, පේදුරුතුඩුව, කරවෙඩ්ඩි, උඩුපිඩ්ඩි සහ කදිරවේලී යන ප්‍රදේශවල පදිංචිකරුවන් බව හලාවත පොලීසිය සඳහන් කළේය. සැකකරුවන් අද (12) දින හලාවත මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31551", "Category": null, "Parent URL": null}