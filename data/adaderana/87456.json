{"Source": "Adaderana", "Timestamp": "April 15, 2018 11:21 am", "Headline": " තියුණු ආයුධයකින් පහරදී ඝාතනය කරලා", "News Content": "කිරිඳිවැල - ජනඋදාගම ප්‍රදේශයේ දී තියුණු ආයුධයකින් පහරදී තරුණයෙකු ඝාතනය කර තිබේ. බහින්බස්වීමක් හේතුවෙන් පුද්ගලයින් දෙදෙනෙකු අතර ඇති වු ආරවුලක් මත ඝාතනය සිදුව ඇති බව පොලීසිය සඳහන් කළේය. ඝාතනයට ලක්ව ඇත්තේ වේයන්ගොඩ, බුලත්වැල්දෙණිය ප්‍රදේශයේ පදිංචිව සිටි 29 හැවිරිදි අයෙකි. ඝාතනය සිදුකළ 20 හැවිරිදි සැකකරු අත්අඩංගුවට ගෙන ඇති අතර ඔහු පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය. කිරිඳිවැල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87456", "Category": null, "Parent URL": null}