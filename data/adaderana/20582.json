{"Source": "Adaderana", "Timestamp": "December 10, 2011 09:52 am", "Headline": "බිරිඳ මරා දමා සැමියා සියදිවි නසා ගනියි", "News Content": "වළස්මුල්ල ප්‍රදේශයේ දී තියුණු ආයුධයකින් පහරදී බිරිඳ ඝාතනය කළ පුද්ගල‍යෙකු සිය දිවි හානිකරගෙන තිබේ. ඊ‍යේ(09) පස්වරුවේ මෙම ඝාතනය සිදුකර ඇති බව වළස්මුල්ල පොලිසිය ප්‍රකාශ කරයි. බිරිඳ ඝාතනය කිරීමෙන් අනතුරුව එම පුද්ගලයා ද ගෙල වැලලාගෙන සියදිවි හානිකරගෙන තිබේ. පවුල් ආරවුලක් මෙම සිද්ධියට හේතු වී ඇති බව වළස්මුල්ල පොලිසිය පවසයි. මේ අතර හංවැල්ල, මීගොඩ ප්‍රදේශයේ දී තියුණු ආයුධයකින් පහරදී ඝාතනය කළ පුද්ගලයෙකුගේ මළ සිරුරක් සොයාගෙන තිබේ. මෙම ඝාතනය සිදුකළ පුද්ගලයින් පිළිබඳ කිසිදු තොරතුරක් මෙතෙක් අනාවරණය වී නොමැති බව හංවැල්ල පොලිසිය ප්‍රකාශ කරයි. හංවැල්ල ‍පොලිසිය ඝාතනය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20582", "Category": null, "Parent URL": null}