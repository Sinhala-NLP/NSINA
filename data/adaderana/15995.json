{"Source": "Adaderana", "Timestamp": "May 10, 2011 06:49 am", "Headline": " මධ්‍යම පළාතට බස් වර්ජනයක්..!", "News Content": "මධ්‍යම පළාතේ බස් රථ වර්ජනයක් දියත් කොට ඇති බව නාවලපිටිය පෞද්ගලික බස් හිමියන්ගේ සංගමයේ ලේකම් එස්.එස් වර්ණසූරිය මහතා පවසයි. ඒ අනුව හැටන්-මහනුවර,නාවලපිටිය-මහනුවර,ගම්පොල-මහනුවර,තලවකැලේ මහනුවර පෞද්ගලික බස් රථ ධාවනයෙන් ඉවත්ව ඇති බව හෙතෙම අද දෙරණට කියා සිටියේය. තලවකැලේ-මහනුවර බස් මාර්ගයට අලුත් බස් රථ දෙකකට ගමන් බලපත්‍ර ලබාදීමට එරෙහිව මෙම බස් වර්ජනය දියත් කරන බවත්,මේ වෙනුවෙන් බස් රථ 110 ක් පමණ මේ වන විට ධාවනයෙන් ඉවත් වී ඇති බවත් වර්ණසූරිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15995", "Category": null, "Parent URL": null}