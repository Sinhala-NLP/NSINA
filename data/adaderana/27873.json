{"Source": "Adaderana", "Timestamp": "September 30, 2012 10:17 am", "Headline": "වාසනාව සෙවු 7 ක් අවාසනාවට රිමාන්ඩ්", "News Content": "හබරන, තිරිමාන ප‍්‍රදේශයේ රක්ෂිතයක පුරාවස්තු කැනීම් කරමින් සිටි පුද්ගලයින් 7 දෙනෙකු රක්ෂිත බන්ධනාගාර ගත කර තිබේ. මෙම පුද්ගලයින් ගල්ඔය පොලිස් මුරපොළේ නිලධාරීන් කණ්ඩායමක් විසින් අත්අඩංගුවට ගත් බව හබරන පොලිසිය සඳහන් කළේය. අත්අඩංගුවට ගත් සැකකරුවන් හිඟුරක්ගොඩ මහේස්ත‍්‍රාත්වරයා වෙත ඊයේ (29) පස්වරුවේ ඉදිරිපත් කර තිබේ. එහිදී සැකකරුවන් ලබන මස 15 වන දින දක්වා රක්ෂිත බන්ධනාගාර ගත කරන ලෙස නියෝග කළ බව හබරන පොලිසිය පැවසුවේය.", "URL": "https://sinhala.adaderana.lk/news.php?nid=27873", "Category": null, "Parent URL": null}