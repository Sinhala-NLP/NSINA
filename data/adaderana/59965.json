{"Source": "Adaderana", "Timestamp": "May 9, 2016 12:22 pm", "Headline": "  පැවිදි හඬ තාවකාලිකව නිහඬවෙයි", "News Content": "හිටපු ජනාධිපති මහින්ද රාජපක්ෂ මහතාගේ හමුදා ආරක්ෂාව ඉවත් කිරීමට එරෙහිව පැවැත්වීමට නියමිතව තිබූ භික්ෂු සත්‍යග්‍රහය තාවකාලිකව අත්හිටුවීමට තීරණය කර ඇති බව පූජ්‍ය මුරුත්තෙට්ටුවේ ආනන්ද හිමි පවසයි.පැවිදි හඬ සංවිධානය විසින් ගාල්ල ධර්මපාල උද්‍යානයේදී මෙම භික්ෂු සත්‍යග්‍රහය පැවැත්වීමට මීට පෙර තීරණය කර තිබුණි.කෙසේ වෙතත් හිටපු ජනාධිපතිවරයොගේ හමුදා ආරක්ෂාව ඉවත් කිරීම සම්බන්ධයෙන් ජනාධිපති මෛත්‍රීපාල සිරිසේන මහතා විසින් පැවිදි හඬ සංවිධානයට සාකච්ඡාවක් ලබාදී ඇති බැවින් එම සත්‍යග්‍රහය තාවකාලිකව අත්හිටුවීමට තීරණය කළ බව පූජ්‍ය මුරුත්තෙට්ටුවේ ආනන්ද හිමි සඳහන් කළේය.අද(09) පෙරවරුවේ නාරාහේන්පිට අභයාරාමයේ පැවැති මාධ්‍ය හමුවකට සහභාගී වෙමින් උන් වහන්සේ මෙම අදහස් පළ කළේය.", "URL": "https://sinhala.adaderana.lk/news.php?nid=59965", "Category": null, "Parent URL": null}