{"Source": "Adaderana", "Timestamp": "April 4, 2014 09:31 am", "Headline": "අනතුරුවලින් 4ක් මරුදකිති", "News Content": "දිවයිනේ ප්‍රදේශ කිහිපයක සිදුවු යතුරුපැදි අනතුරුවලින් පුද්ගලයින් සිව්දෙනෙකු මියගොස් තිබේ. ගාල්ල - කොළඹ ප්‍රධාන මාර්ගයේ මිටියාගොඩ, තෙල්වත්ත හන්දිය අසළදි යතුරුපැදියක් ලොරි රථයක ගැටීමෙන් පුද්ගලයින් දෙදෙනෙකු මියගොස් ඇති බව පොලිසිය පැවසුවේය. මියගිය පුද්ගලයින් දෙදෙනා බටපොළ ඉහළ දංකැටිය ප්‍රදේශයේ පදිංචිව සිටි අය වන අතර ඔවුන් අවුරුදු 28 සහ 30 වයස් වල පසුවුවන් වේ. මේ අතර කුරුවිට නඩුකාරදෙණිය ප්‍රදේශයේ දී කොළඹ - රත්නපුර ප්‍රධාන මාර්ගයේ ගමන් කරමින් තිබු යතුරු පැදියක් ලොරි රථයක ගැටීමෙන් යතුරුපැදිකරු මියගොස් ඇත. බරපතළ තුවාල ලැබු පසුපැදිකරු වැඩිදුර ප්‍රතිකාර සඳහා ජාතික රෝහලට ඇතුළත් කර ඇති බව පොලිසිය පැවසුවේය. මියගිය පුද්ගලයා කුරුවිට, වැලිහිද ප්‍රදේශයේ පදිංචිව සිටි 31 හැවිරිදි අයෙකි. මේ අතර කල්මුණ, සයින්දමරුදු තැපැල් කාර්යාලය ඉදිරිපිට දී යතුරු පැදියක් ට්‍රැක්ටර් රථයක ගැටීමෙන් 28 හැවිරිදි අයෙකු මියගොස් තිබේ.", "URL": "https://sinhala.adaderana.lk/news.php?nid=42299", "Category": null, "Parent URL": null}