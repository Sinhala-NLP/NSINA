{"Source": "Adaderana", "Timestamp": "March 1, 2017 05:04 pm", "Headline": "දේශද්‍රෝහීන් දේශප්‍රේමීන් වෙයි - ජනපති අත්සන් තබයි", "News Content": "1818 දී ඌව- වෙල්ලස්ස අරගලයට දායකවීමේ හේතුව මත රාජ්‍ය ද්‍රෝහීන් ලෙස නම් කර තිබූ 82 ක් දේශප්‍රේමින් ලෙස ප්‍රකාශයට පත් කිරීමේ ගැසට් පත්‍රයට ජනාධිපතිවරයා විසින් මීට ස්වල්ප මොහොතකට පෙර අත්සන් තබන ලදී.ඓතිහාසික මහනුවර මගුල් මඩුවේදී ජනාධිපති මෛත්‍රීපාල සිරිසේන මහතා විසින් ඔවුන් දේශප්‍රේමින් ලෙස ප්‍රකාශයට පත් කිරීමේ නිළ ගැසට් පත්‍රයට අත්සන් තැබූ බව අප වාර්තාකරු පවසයි.ජනාධිපති මෛත්‍රීපාල සිරිසේන මහතාගේ උපදෙස් මත අධිකරණ අමාත්‍යාශය මඟින් පත් කරන ලද මහාචාර්ය කේ.එන්.ඕ ධර්මදාස, මහාචාර්ය මාලනී ඇඳගම, මහාචාර්ය අනුර මනතුංග ඇතුළු විද්වතුන් පස් දෙනෙකුගෙන් යුත් කමිටුවක නිර්දේශ මත මෙම දේශප්‍රේමි නාමලේඛනය සකස් කර ඇති බව සඳහන්ය.", "URL": "https://sinhala.adaderana.lk/news.php?nid=70285", "Category": null, "Parent URL": null}