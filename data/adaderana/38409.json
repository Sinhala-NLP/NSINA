{"Source": "Adaderana", "Timestamp": "October 27, 2013 10:00 am", "Headline": "දේපළ සොරු  4ක් මාට්ටු", "News Content": "පුද්ගලයින් බිය ගන්වා මුදල් හා දේපළ කොල්ලකෑමේ නිරතව සිටි සැකකරුවන් සිව්දෙනෙකු අත්අඩංගුවට ගෙන තිබේ. පොලිස් අණ නොතකා ධාවනය කළ යතුරුපැදියක් පරීක්ෂා කිරීමේ දී සැකකරුවන් දෙදෙනෙකු අත්අඩංගුවට ගත් බව කටුපොත පොලීසිය පවසන්නේය. එහිදී ඔවුන් සතුව තිබී ගිනි අවියක් සහ පතරොම් කිහිපයක් ද පොලිස් භාරයට ගෙන තිබේ. පොලීසිය සඳහන් කළේ සැකකරුවන්ගෙන් සිදුකළ ප්‍රශ්න කිරීම් වලදී නාරම්මල සහ වාරියපොල ප්‍රදේශවල සිදුකළ කොල්ලකෑම් සම්බන්ධයෙන් කරුණු අනාවරණය වු බවයි. ඊට සම්බන්ධ තවත් පුද්ගලයින් දෙදෙනෙකු ද පොලීසිය විසින් අත්අඩංගුවට ගෙන ඇත. අත්අඩංගුවට ගත් සැකකරුවන් කුලියාපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38409", "Category": null, "Parent URL": null}