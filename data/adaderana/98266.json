{"Source": "Adaderana", "Timestamp": "October 26, 2018 02:30 pm", "Headline": "මැතිවරණය ගැන කථා කරන්න තවත් හමුවක්", "News Content": "මැතිවරණ කොමිසමේ සභාපතිවරයා සහ දේශපාලන පක්ෂ ලේකම්වරුන් අතර සාකච්ඡාවක් එළඹෙන සතියේදී පැවැත්විමට නියමිතයි. එළඹෙන සදුදා දහවල් කාලයේදී අදාළ සාකච්ඡාව පැවැත්වෙන බව මැතිවරණ මහ ලේකම් කාර්යාල ආරංචි මාර්ග සඳහන් කළේය. අදාළ සාකච්ඡාව සඳහා මැතිවරණ මහ ලේකම් කාර්යාලයේ නියෝජිතයින් පිරිසක් ද එක්විමට නියමිතව තිබේ. මාසයක පමණ කාලයක් තුළ පක්ෂ ලේකම්වරු සහ මැතිවරණ කොමිසමේ සභාපතිවරයා හමුවන දෙවන අවස්ථාව මෙය වෙයි. මෙහිදී දැනට ආණ්ඩුකාර පාලනය යටතේ ක්‍රියාත්මක පළාත් සභා පිළිබඳව සහ පළාත් සභා ඡන්ද විමසීම කඩනමින් පැවැත්විම පිළිබඳව සාකච්ඡා කිරිමට නියමිත බවයි වාර්තා වන්නේ. මේ අතර පළාත් සභා මැතිවරණය කඩිනමින් පැවැත්විමට පියවර ගත යුත්තේ පාර්ලිමේන්තුව නියෝජ්‍ය කරන මන්ත්‍රීවරුන් බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=98266", "Category": null, "Parent URL": null}