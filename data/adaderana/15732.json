{"Source": "Adaderana", "Timestamp": "April 27, 2011 09:55 am", "Headline": "පාපන්දු ජයගන්න විශේෂ වැඩපිළිවෙළක්", "News Content": "ජාත්‍යන්තර පාපන්දු තරග ජය ගැනීම සඳහා මෙම වසර තුළ විශේෂ වැඩපිළිවෙළක් ක්‍රියාත්මක කරන බව ශ්‍රී ලංකා පාපන්දු සම්මේලනයේ සභාපති රියර් අද්මිරාල් සරත් වී‍රසේකර මහතා පවසයි. ලබන ජූලි මාසයේ දී එළඹෙන ලෝක කුසලාන පාපන්දු තරගාවලියට සුදුස්සන් තේරීමේ කලාපීය තරග ආරම්භ වන බව ඔහු කියා සිටියි. ඒ සඳහා ශක්තිමත් කණ්ඩායමක් යෙද වීමට අපේක්ෂා කරන බව ද හෙතෙම සඳහන් කළේය. ඒ සඳහා පළමු පෙළ තරගාවලි ඇසුරින් සහ පාපන්දු සංගම් කුසලාන තරගාවලියේ දී දක්ෂතා සැලකිල්ලට ගෙන අදාළ ක්‍රීඩකයින් තෝරා ගැනීමට කටයුතු කරන බව රියර් අද්මිරාල් සරත් වී‍රසේකර මහතා තවදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15732", "Category": null, "Parent URL": null}