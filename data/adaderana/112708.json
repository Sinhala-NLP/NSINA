{"Source": "Adaderana", "Timestamp": "June 25, 2019 10:15 am", "Headline": "ප්‍රකාශයක් ‍දෙන්න රවීගේ ලොකු දුව CIDයට", "News Content": "ප්‍රකාශයක් ලබා දීම සඳහා අමාත්‍ය රවී කරුණානායක මහතාගේ වැඩිමහල් දියණිය වන ඔනේලා කරුණානායක මෙනෙවිය අපරාධ පරික්ෂණ දෙපාර්තමේන්තුවට පැමිණ තිබේ. මහ බැංකු බැඳුම්කර සිද්ධිය පිළිබඳ සොයා බැලූ ජනාධිපති කොමිසම හමුවේ රවී කරුණානායක අමාත්‍යවරයා සම්බන්ධයෙන් සිදුකරන විමර්ශනවලට අදාළව අසත්‍ය සාක්ෂි ලබා දුන් බවට අනාවරණය වී ඇත. ඒ සම්බන්ධයෙන් අමාත්‍ය රවී කරුණානායක මහතාගෙන් සහ ඔහුගේ පවුලේ සාමාජිකයින්ගෙන් ප්‍රකාශ සටහන් කර ගැනීමට අවශ්‍යව ඇති බවට අපරාධ පරීක්ෂණ දෙපාර්තමේන්තුව කොළඹ ප්‍රධාන මහේස්ත්‍රාත් අධිකරණය හමුවේ කරුණු දැක්වා තිබේ. ඒ අනුව අමාත්‍ය රවී කරුණානායක මහතාට සහ ඔහුගේ බිරිඳ වන මෙලරින් නිලන්ති කරුණානායක මහත්මියට කොළඹ ප්‍රධාන මහේස්ත්‍රාත් ලංකා ජයරත්න මෙනවිය පසු ගිය 20වනදා නියෝග කළේ ජුලි මස 7 වනදා පෙරවරුවේ රහස් පොලීසිය හමුවේ පෙනී සිට ප්‍රකාශයක් ලබාදෙන ලෙසයි. එමෙන්ම රවී කරුණානායක අමාත්‍යවරයාගේ දියණිය වන ඔනෙලා කරුණානායක මෙනවියට එහිදි අද (25) දිනයේදි අපරාධ පරීක්ෂණ දෙපාර්තමේන්තුව හමුවේ පෙනී සිටන ලෙසට කොළඹ ප්‍රධාන මහේස්ත්‍රාත් ලංකා ජයරත්න මෙනවිය විසින් නියෝග කර තිබුණි.", "URL": "https://sinhala.adaderana.lk/news.php?nid=112708", "Category": null, "Parent URL": null}