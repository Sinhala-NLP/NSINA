{"Source": "Adaderana", "Timestamp": "October 16, 2013 04:27 pm", "Headline": "ශ්‍රී ලංකාවට අපහාස කිරීමට අවශ්‍යතාවයක් නෑ ", "News Content": "ශ්‍රී ලංකාවට අපහාසයක් සිදු කිරිමට බ්‍රිතාන්‍යයට කිසිදු අවශ්‍යතාවක් නොමැති බව බ්‍රිතාන්‍යයේ ශ්‍රී ලංකා මහකොමසාරිස් ජෝන් රැන්කින් මහතා පවසයි. ශ්‍රී ලංකාවේ දියුණුව බ්‍රිතාන්‍ය රජය පිළිගන්නා බවද ඔහු සඳහන් කරයි. කෙසේ වෙතත් ඉදිරියටත් ශ්‍රී ලංකාව තුළ පිළිගත හැකි දියුණුවත් පැවතිය යුතු බව බ්‍රිතාන්‍යයේ ශ්‍රී ලංකා මහකොමසාරිස්වරයා පවසා තිබේ. විදේශ අමාත්‍ය මහාචාර්ය ජී.එල් පීරිස් මහතා සමඟ පැවති සාකච්ජාවක දී ජෝන් රැන්කින් මහතා මෙම අදහස් පළ කරන ලදී. මෙවර පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුවේ දී ශ්‍රී ලංකාව පිළිබඳව අනෙකුත් රටවල දැඩි අවධානය යොමු විය හැකි බව ඔහු පවසා ඇත. ශ්‍රී ලංකාව පොදුරාජ්‍ය මණ්ලයීය ප්‍රතිපත්ති වලට ගරු කළ යුතු බවත්, මෙම වසරේ දී ශ්‍රී ලංකාවට පොදුරාජ්‍ය මණ්ඩලයීය සභාපති ධුරය හිමිවීමෙන් පසුවත් එම ප්‍රතිපත්ති ඒ ආකාරයෙන්ම ක්‍රියාත්මක කළ යුතු බවත් ඔහු පවසා තිබේ. එල්.එල්.ආර්.සී වාර්තාවේ සඳහන් කරුණු වලට අනුව ශ්‍රී ලංකාවේ ඉදිරි දියුණු සිදුවිය යුතු බව රැන්කින් මහතා පවසා ඇත. එම දියුණුව ඉතා ශක්තිමත් දියුණුවක් විය යුතු බවත්, සෙසු රටවල් ඒ පිළිබඳ බලා සිටින බවත් මහ කොමසාරිස්වරයා පවසා ඇති බව සඳහන් ‍වෙයි", "URL": "https://sinhala.adaderana.lk/news.php?nid=38183", "Category": null, "Parent URL": null}