{"Source": "Adaderana", "Timestamp": "August 17, 2019 01:29 pm", "Headline": "පොලිස් දෙපාර්තමේන්තු නිලධාරීන්ගේ උසස්වීම් දීමනා සහ පහසුකම් අදියර 3කින්", "News Content": "නැවතී ඇති පොලිස් දෙපාර්තමේන්තු නිලධාරීන්ගේ උසස්වීම්, දීමනා සහ පහසුකම් අදියර 3ක් යටතේ ලබාදීමට කටයුතු කරන බව ජනාධිපති මෛත්‍රිපාල සිරිසේන මහතා පවසයි. මරදාන පොලිස් ස්ථානයේ ඊයේ (16) පැවති උත්සවයකට එක්වෙමින් ජනාධිපතිවරයා මේ බව සඳහන් කළේය. එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"රටක් ලෙස ගත් විට රටේ ආර්ථිකය යහපත් නැහැ. රජයේ ආර්ථිකය හොඳ නම් ප්‍රශ්න විසඳීම කිසිසේත්ම ප්‍රමාද වෙන්නේ නෑ. ඒ නිසා මේ තත්ත්වය සැලකිල්ලට ගන්න වෙනවා. දෙපාර්තමේන්තුවේ පහළ නිලධාරීන්ගේ උසස්වීම්, දීමනා පහසුකම් සඳහා කැබිනට් අනුමැතිය හිමිවුණා. නමුත් භාණ්ඩාගාරයට සල්ලි නැහැ. විශාල සංඛ්‍යාවක් ඉන්නවා එක වසරකින් කොහොමද මේක දෙන්නේ කියන එක ප්‍රශ්නයක්. ඒ නිසා අපි තීරණය කළා භාණ්ඩාගාරයෙන් අවස්ථා 3කදී මුදල් ලබාගන්න. ඒ ප්‍රශ්නය කිසිසේත්ම නොසළකා හැර නැහැ.\"", "URL": "https://sinhala.adaderana.lk/news.php?nid=116766", "Category": null, "Parent URL": null}