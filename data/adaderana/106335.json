{"Source": "Adaderana", "Timestamp": "March 19, 2019 10:55 am", "Headline": "කක්කුටු මඩිත්ත රක්ෂිතයේ තිබී නාඳුනන මළ සිරුරක් සොයා ගනී", "News Content": "වික්ටෝරියා ජලාශය අසල පිහිටි කක්කුටු මඩිත්ත රක්ෂිතයේ තිබී පුද්ගල මළ සිරුරක් හමුවි තිබේ. පොලීසිය පැවසුවේ සිරුර පිළිබද අනන්‍යතාව මෙතෙක් තහවුරු වී නොමැති බවයි. වික්ටෝරියා ජලාශයේ පල්ලේ මාඔය අසල ඇති කක්කුටු මඩිත්ත රක්ෂිත ප්‍රෙද්ශයේ තිබියදී තලාතුඔය පොලීසිය විසින් මෙම මළසිරුර සොයාගෙන ඇත්තේ ඊයේ (18) පස්වරුවේදීයි. ප්‍රදේශවාසියෙක් තම ගවයා සොයා රක්ෂිත ප්‍රදේශයේ ගමන්කරමින් සිටියදී මෙම මළසිරුර දැක පොලීසිය දැනුවත් කර තිබේ. අදාල පුද්ගලයා මියගිය ආකාරය සම්බන්ධයෙන් තොරතුරු වාර්තා වී නොමැති අතර ඉදිරි පරීක්ෂණ කටයුතු සඳහා සිරුර පේරාදෙණිය ශික්ෂණ රෝහලට ගෙන ගොස් තිබුනී. තලාතුඔය පොලීසිය පැවසුවේ මියගිය පුද්ගලයා පිළිබද මෙතෙක් කිසිදු අනන්‍යතාවක් හෙළිවී නොමැති බවයි.", "URL": "https://sinhala.adaderana.lk/news.php?nid=106335", "Category": null, "Parent URL": null}