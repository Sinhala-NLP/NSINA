{"Source": "Adaderana", "Timestamp": "August 8, 2019 10:03 am", "Headline": "හෙරොයින් සමඟ සැකකරුවෙක් අල්ලයි", "News Content": "හෙරොයින් සමඟ සැකකරුවෙකු අත්අඩංගුවට ගැනීම බදුල්ල දිසා විෂ මත්ද්‍රව්‍ය ඒකකය සමත්ව තිබේ. අද(08) උදෑසන 5.30 ට පමණ බදුල්ල පොලිස් වසමේ බදුලුපිටිය ප්‍රදේශයේ දී මෙම වැටලීම සිදු කර ඇත. එහිදී හෙරොයින් ග්‍රෑම් 2 යි මිලිග්‍රෑම් 660 ක් සැකකරු සන්තකයේ තිබී ඇතැයි පොලීසිය පවසයි. අත්අඩංගුවට ගත් සැකකරු වයස අවුරුදු 27 ක් වු බදුල්ල ප්‍රදේශයේ පදිංචි මුස්ලිම් ජාතිකයෙක් මෙලෙස අත්අඩංගුවට පත්ව ඇත. සැකකරු අද බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. බදුල්ල දිසා විෂ මත්ද්‍රව්‍ය ඒකකය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=116048", "Category": null, "Parent URL": null}