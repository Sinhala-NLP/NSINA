{"Source": "Adaderana", "Timestamp": "October 10, 2011 08:42 am", "Headline": " අනවසර තැනක ධීවර කටයුතු කළ 16 ට ඇප ලැබෙයි", "News Content": "සාම්පූර් ප්‍රදීපාගාරය අසළ මුහුදු සීමාවේ අනවසරයෙන් ධීවර කර්මාන්තයේ යෙදී සිටිය දී අත්අඩංගුවට ගත් ධීවරයින් 16 දෙනා ඇප මත මුදා හැර තිබේ. ත්‍රිකුණාමල ප්‍රදේශයේ පදිංචි අදාළ ධීවරයින් පසුගිය 8 වැනිදා සාම්පූර් ප්‍රදීපාගාරය අසළ මුහුදේ අනවසරයෙන් ධීවර කටයුතු වල යෙදී සිටි බව පොලිසිය සඳහන් කරයි. එහි ඔවුන් නාවික හමුදා අත්අඩංගුවට පත් වූ අතර ඊයේ දිනයේ දී ඔවුන් මූතූර් මහේස්ත්‍රාත් අධිකරණයට ඉදිරිපත් කිරීමට කටයුතු කර ඇත. එහි දී ඇප මත මුදා හැරුණු ධීවරයින්ට යළිත් 12 වැනි දින අධිකරණය හමුවේ පෙනී සිටින ලෙසට නියෝග කර තිබුණි.", "URL": "https://sinhala.adaderana.lk/news.php?nid=19255", "Category": null, "Parent URL": null}