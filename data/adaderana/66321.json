{"Source": "Adaderana", "Timestamp": "November 23, 2016 09:14 am", "Headline": " ජනපති කණගාටු වෙයි", "News Content": "වකුගඩු රෝගය සම්බන්ධයෙන් අවසන් නිගමනයකට එළඹීමට නොහැකි වීම කණගාටුවට කරුණක් බව ජනාධිපති මෛත්‍රීපාල සිරිසේන මහතා පවසයි.වසර ගණනාවක් තිස්සේ වකුගඩු රෝගය පිළිබඳව පර්යේෂණ සිදුකර ඇති බව ජනාධිපතිවරයා පෙන්වා දී ඇත.මෙම ගැටළුව විසඳීම සඳහා ශ්‍රී ලාංකික උගතුන්ගේ කැපවීම තමන් ඉතා ගෞරවයෙන් අපේක්ෂා කරන බව ජනාධිපති මෛත්‍රීපාල සිරිසේන මහතා පවසයි.විද්‍යාත්මක ප්‍රකාශන සඳහා වූ ජනාධිපති සම්මාන ප්‍රධාන උත්සවය අමතමින් ජනාධිපතිවරයා මෙම අදහස් පළ කළේය.විද්‍යාඥයන් සහ පර්යේෂකයන් දිරිමත් කිරීමට රාජ්‍ය ප්‍රතිපත්ති අනුව වත්මන් රජය කැපවී සිටින බව ද මෛත්‍රීපාල සිරසේන ජනාධිපතිවරයා එහිදී ප්‍රකාශ කළේය.", "URL": "https://sinhala.adaderana.lk/news.php?nid=66321", "Category": null, "Parent URL": null}