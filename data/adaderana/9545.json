{"Source": "Adaderana", "Timestamp": "July 12, 2010 08:17 am", "Headline": "මෙරට එළවළු, පළතුරු විදේශයත් සමග තරගයට ", "News Content": "මෙරට නිෂ්පාදිත එළවළු සහ පළතුරු ප්‍රමිතියෙන් උසස්, විදෙස් වෙළඳපල සමඟ තරග කළ හැකි නිෂ්පාදනයන් බවට පත්කිරීමට රජය කටයුතු කරන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. මෙරට කෘෂිකර්මාන්තය ගුණාත්මක හා වැඩි ආදායම් උපදවන කර්මාන්තයක් බවට පත්කිරීම මහින්ද චින්තනයේ අරමුණ බව ද අමාත්‍යවරයා පෙන්වා දෙයි. පැල්වෙහෙර සහ හිඟුරක්ගොඩ ගොවිපලවල නීරීක්ෂණ චාරිකාවකට එක්වෙමින් බැසිල් රාජපක්ෂ අමාත්‍යවරයා මේ බව පැවසුවේය. කෘෂිකර්මාන්තයේ උන්නතිය වෙනුවෙන් පෞද්ගලික අංශයේ වැඩි දායකත්වයක් අ‍පේක්ෂා කරන බව එහිදි වැඩිදුරටත් ඔහු සඳහන් කළේය.", "URL": "https://sinhala.adaderana.lk/news.php?nid=9545", "Category": null, "Parent URL": null}