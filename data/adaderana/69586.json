{"Source": "Adaderana", "Timestamp": "February 14, 2017 08:58 am", "Headline": "සහල් හිඟය සමනය කරන්න වී ලබාදෙන්න ", "News Content": "පවතින සහල් හිඟය සමනය කිරීම සඳහා වී අලෙවි මණ්ඩලය සතු මෙට්‍රික් ටොන් 67,000ක පමණ වී තොග සුළු හා මධ්‍ය පරිමාණ වී මෝල් හිමියන් වෙත ලබාදිය යුතු බව සමස්ත ලංකා සුළු හා මධ්‍ය පරිමාණ වී මෝල් හිමියන්ගේ සංගමය පවසයි.මුදල් අමාත්‍යාංශයේ ඊයේ(13) පැවති සාකච්ඡාවකට එක්වෙමින් එම සංගමයේ කැඳවුම්කරු නිශාන්ත අත්තනායක මහතා ප්‍රකාශ කළේ කුමන තර්ජන පැමිණිය ද පාලන මිලට සහල් ලබාදීමට තම සංගමය සූදානම් බවය.මේ අතර පාලන මිල ගණන් යටතේ වෙළෙදසැල්වලින් සහල් මිලදී ගත නොහැකි බව පාරිභෝගිකයන් පවසන අතර වෙළෙදුන් පෙන්වා දෙන්නේ පාලන මිල යටතේ සහල් තොග මිලදී ගත නොහැකි බව වාර්තාවේ.කෙසේවුව ද පාරිභෝගික සේවා අධිකාරිය පවසන්නේ බොහෝ ප්‍රදේශවල පාලන මිල ගණන් යටතේ සහල් අලෙවි කෙරෙන අතර එසේ නොකරන වෙළෙදුන් සොයා අඛණ්ඩව වැටලිම් ක්‍රියාත්මක කරන බවය.", "URL": "https://sinhala.adaderana.lk/news.php?nid=69586", "Category": null, "Parent URL": null}