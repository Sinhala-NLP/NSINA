{"Source": "Adaderana", "Timestamp": "October 19, 2011 09:27 am", "Headline": "නඩු බර අඩු කරන්න හකීම් සූදානම්", "News Content": "නඩු ප්‍රමාදවීම් අවම කිරීම සඳහා පියවර ගෙන ඇති බව අධිකරණ අමාත්‍ය රවුෆ් හකීම් මහතා පවසයි. නීතී පද්ධතිය පරිගනක ගත කිරීමට අවධානය යොමු කිරීම නඩු ප්‍රමාද වීමට ගෙන ඇති එක් පියවරක් බව ඔහු පවසයි . ලෝක බැංකුවේ මෙරට අධ්‍යක්ෂවරිය වන ඩියරිටෝ ගයි මහත්මිය හමු වූ අවස්ථාවේ දී රවුෆ් හකීම් අමාත්‍යවරයා මේ බව කියා සිටියේය. අධිකරණ බල සීමා නිර්ණය කිරීමේ කමිටු වාර්තාවට අනුව නව අධිකරණ පිහිටුවීම ආරම්භ කර ඇත්තේ ද නඩු ප්‍රමාද වීම් අවම කිරීමේ අරමුණින් බව අමාත්‍යවරයා එහිදී පැවසුවේය. අධිකරණ බල සීමා නිර්ණය කිරීම සඳහා පත් කර ඇති කමිටුව ස්ථිරව පිහිටුවීම සඳහා අවධානය යොමු කර ඇති බව ද හෙතෙම එහි දී කියා සිටියේය. ආරවුල් විසඳීම සඳහා ශ්‍රී ලංකාවේ පවතින සමථ මණ්ඩල වැනි විකල්ප ක්‍රම පිළිබඳව ද අමාත්‍යවරයා ලෝක බැංකුවේ මෙරට නියෝජිතවරිය දැනුවත් කර තිබේ.", "URL": "https://sinhala.adaderana.lk/news.php?nid=19443", "Category": null, "Parent URL": null}