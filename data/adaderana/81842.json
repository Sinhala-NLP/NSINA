{"Source": "Adaderana", "Timestamp": "December 20, 2017 03:35 pm", "Headline": "ඇප අද ඉවරයි - නාම යෝජනා හෙට ඉවරයි ", "News Content": "පලාත් පාලන ඡන්ද විමසීමේ දෙවන අදියර යටතේ පලාත් පාලන ආයතන 248 ක් සඳහා ඇප මුදල් තැන්පත් කිරීම අද දහවල් 12.00 අවසන් විය. ඇප තැන්පත් කිරීමේ කටයුතු පසුගිය 04 වනදා ආරම්භ වූ අතර අද මධ්‍යහ්න 12.00 දක්වා ඒ සදහා දේශපාලන පක්ෂ සහ ස්වාධීන කණ්ඩායම්වලට අවස්ථාව ලබාදී තිබුණා. දෙවන අදියරේ පලාත් පාලන ආයතන 248 සඳහා නාම යෝජනා භාර ගැනීම හෙට මධ්‍යහ්න 12.00 න් අවසන් වීමට නියමිතය. නාම යෝජනා භාර ගැනීම පසුගිය 18 වනදා ආරම්භ විය. මේ අතර පලාත් පාලන ආයතන ඡන්ද විමසීම සඳහා තැපැල් ඡන්ද අයඳුම්පත් භාර ගැනීම ලබන 22 දායින් අවසන් වන අතර එම දිනය කිසිඳු ලෙසකින් දීර්ඝ නොකරන බව මැතිවරණ කොමිශන් සභාව සදහන් කළේය.", "URL": "https://sinhala.adaderana.lk/news.php?nid=81842", "Category": null, "Parent URL": null}