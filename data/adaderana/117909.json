{"Source": "Adaderana", "Timestamp": "August 31, 2019 07:25 am", "Headline": "යතුරුපැදි අනතුරකින් අයෙක් මරුට", "News Content": "කුරුණෑගල පොලිස් වසමේ කුරුණෑගල මිල්ලෑව මාර්ගයේ මිල්ලෑව පල්ලියවත්ත පාර හන්දිය අසළදී යතුරු පැදි 2ක් එකිනෙක ගැටී අනතුරක් සිදුව ඇත. අනතුරින් බරපතළ තුවාල ලැබු යතුරුපැදිකරුවන් දෙදෙනා කුරුණෑගල රෝහලට ඇතුළත් කිරීමෙන් පසු එක් අයෙක් මිය ගොස් ඇත. මරණයට පත්ව ඇත්තේ වයස අවුරුදු 53ක් වු මාස්පොත ප්‍රදේශයේ පදිංචි අයෙකි. කුරුණෑගල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=117909", "Category": null, "Parent URL": null}