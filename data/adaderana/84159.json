{"Source": "Adaderana", "Timestamp": "February 9, 2018 05:29 pm", "Headline": "පුංචි ඡන්දෙ පැමිණිලි විමර්ශන මධ්‍යස්ථානය හෙට උදේම ඇරලා", "News Content": "පළාත් පාලන ආයතන ඡන්ද විමසීමට අදාළව මැතිවරණ මහ ලේකම් කාර්යාලයේ ස්ථාපිත කර ඇති පැමිණිලි විමර්ශන මධ්‍යස්ථානය හෙට(10) පෙරවරු 06.00 සිට ක්‍රියාත්මක වන බව මැතිවරණ කොමිසම් සභාව පවසයි. හෙට පැවැත්වෙන ඡන්ද විමසීම සම්බන්ධයෙන් මැතිවරණ කොමිසම් සභාව වෙත දැනුම්දිය යුතු නිරික්ෂණ හෝ පැමිණිලි ඇතොත් ඒ සම්බන්ධයෙන් ක්‍රියා කිරිමට මෙම පැමිණිලි විමර්ශන මධ්යධස්ථානය ස්ථාපිත කර ඇති බව සඳහන් වෙයි. මිට අමතරව ඡන්ද විමසීම සම්බන්ධයෙන් වන පැමිණීලි පොලිස් පැමිණිලි ඒකකයට ද ඉදිරිපත් කළ හැකි බව මැතිවරණ කොමිසම සඳහන් කළේය.", "URL": "https://sinhala.adaderana.lk/news.php?nid=84159", "Category": null, "Parent URL": null}