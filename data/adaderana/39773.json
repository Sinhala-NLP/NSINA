{"Source": "Adaderana", "Timestamp": "December 22, 2013 10:12 am", "Headline": "ඩෙංගු නැසීමට බී.ටී.අයි. භාවිතය ගැන පරීක්ෂණ වැඩසටහනක්", "News Content": "ඩෙංගු මර්දන කටයුතු සඳහා බී.ටී.අයි බැක්ටීරියාව යොදාගන්නා අකාරය පිළිබඳව විශේෂ පරීක්ෂණ වැඩසටහනක් ක්‍රියාත්මක කිරීමට සෞඛ්‍ය සේවා කීට විද්‍යා සහකාර නිලධාරින්ගේ සංගමය තීරණය කර තිබේ. එම සංගමයේ ලේකම් නජිත් සුමනසේන මහතා සඳහන් කළේ බස්නාහිර පළාත මුල්කරගෙන මෙම වැඩසටහන ක්‍රියාත්මක කරන බවයි. ඩෙංගු මදුරු ඝණත්වය පාලනය කිරීම සඳහා බී.ටී.අයි බැක්ටීරියාව යොදාගත හැකි ආකාරය පිළිබද මෙහිදී පරීක්ෂා කිරීමට නියමිතය. ඒ පිළිබඳව ජනතාව තුළ පවතින ආකල්ප දැන ගැනීම සඳහා ද මෙම වැඩසටහන උපයෝගී කර ගන්නා බව සෞඛ්‍ය සේවා කීට විද්‍යා සහකාර නිලධාරින්ගේ සංගමයේ ලේකම් නජිත් සුමණසේන මහතා සඳහන් කළේය.", "URL": "https://sinhala.adaderana.lk/news.php?nid=39773", "Category": null, "Parent URL": null}