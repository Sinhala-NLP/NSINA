{"Source": "Adaderana", "Timestamp": "December 23, 2018 08:53 pm", "Headline": "හිඟ ඖෂධ ගුවනින් ගෙන්න රජිතගෙන් තීරණයක්", "News Content": "මහරගම පිළිකා රෝහලට අවශ්‍ය සියලුම ඖෂධ හෙට (24) වන විට ලබාදෙන බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඖෂධ හිඟය හේතුවෙන් රෝගීන් ඇතුලත් කර ගැනීම පසුගිය සිකුරාදා තාවකාලිකව අත්හිටුවූව ද සෞඛ්‍ය අමාත්‍යවරයාගේ මැදිහත්විම මත ඖෂධ ලබාදීමට පියවර ගැනීමත් සමඟ යළි රෝගීන් ඇතුලත් කර ගැනීම ආරම්භ වු බව සඳහන් වේ. සෞඛ්‍ය අමාත්‍යවරයා සිය රාජකාරි කටයුතු ආරම්භ කිරීමෙන් පසු දිවයින පුරා රෝහල්වල පවතින ඖෂධ හිඟය පිළිබද සොයා බැලීම සදහා වූ විශේෂ සාකච්ඡාවක් පසුගිය සිකුරාදා පස්වරුවේ සෞඛ්‍ය අමාත්‍යාංශයේ දී පවත්වන ලදි. මෙහිදී ඖෂධ හිගය කඩිනම්න් අවසන් කිරිමට කටයුතු කරන බව සෞඛ්‍ය අමාත්‍යවරයා ප්‍රකාශ කළේය. මහරගම අපේක‍ෂා රෝහලේ නේවාසිකව සහ භාහිරව ප්‍රතිකාර ලබන රෝගින් සදහා අත්‍යවශ්‍යය ඖෂධ වර්ග 05 ක හිගයක් ඇති බව විශේෂඥ වෛද්‍යවරුන් සෞඛ්‍ය අමාත්‍යංශයට දැනුම් දී ඇත. ඖෂධ හිඟය හේතුවෙන් රෝගින් ඇතුළත් කර ගැනීම ද පසුගිය ( 21 ) දින තාවකාලිකව අත්හිටුවා ඇත. මෙම අවශ්‍ය ඖෂධ වර්ග 05 හෙට වනවිට මහරගම අපේක‍ෂා රෝහලට කඩිනමින් ලබාදෙන ලෙස සෞඛ්‍ය අමාත්‍යවරයා වෛද්‍ය සැපයුම් අංශයට සහ රාජ්‍ය ඖෂධ නීතිගත සංස්ථා නිළධාරින්ට එහිදී උපදෙස් ලබාදෙන ලදි. මෙහිදි එක් පිළිකා ඖෂධයක අපේක‍ෂිත ඇණවුමෙන් හදිසි තොගයක් ගුවන් මගින් ගෙන්වා ගැනීමට ද එහිදී තීරණය විය. තවත් එක් ඖෂධයක් දේශීය නියෝජිතයාගෙන් ලබාගෙන රෝහලට ලබාදිමට නියමිතය. සෙසු ඖෂධ වර්ග 05ක් හදිස්සි මිල දී ගැනීම් වලින් ලබා ගැනීමට තීන්දු විය. තවද පිළිකා ඖෂධ කඩිනමින් ලබා දීමට අපොහොසත්වන සැපයුම්කරුවන් අසාදු ගත කරන ලෙස සෞඛ්‍ය අමාත්‍යවරයා නිලධාරින්ට උපදෙස් ලබාදෙන ලදි. මහරගම අපේක‍ෂා රෝහලේ ප්‍රතිකාර ලබන රෝගින්ට අවශ්‍ය තවත් ඖෂධ වර්ග 07 ක හිගයක් පවතින බවත් නියෝජ්‍ය අධ්‍යක‍ෂ ජෙනරාල් (වෛද්‍ය සැපයුම්) ලාල් පනාපිටිය මහතා එහිදී පැවසීය.", "URL": "https://sinhala.adaderana.lk/news.php?nid=101202", "Category": null, "Parent URL": null}