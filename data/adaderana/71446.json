{"Source": "Adaderana", "Timestamp": "March 28, 2017 08:59 am", "Headline": "ශ්‍රී ලංකා - බංග්ලාදේශ දෙවන තරඟය අද", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර දෙවන එක්දින ක්‍රිකට් තරඟය අද (28) පැවැත් වීමට නියමිතයි. රන්ගිරි දඹුලු ජාත්‍යන්තර ක්‍රිකට් ක්‍රිඩාංගණයේ දී දිවා රාත්‍රී තරඟයක් ලෙස තරඟය පැවැත් වෙයි. තරඟ තුනකින් යුත් එක්දින තරඟාවලියේ බංග්ලාදේශ කණ්ඩායම එකට බින්දුවක් ලෙස ඉදිරියෙන් පසු වෙයි. අද තරඟය සඳහා ශ්‍රී ලංකා කණ්ඩායමේ වෙනස් කම් කිහිපයක් සිදුකිරිමට නියමිත බව වාර්තා වෙයි. ආරම්භක පිතිකරු නිරෝෂන් දික්වැල්ල අබාධයක් හේතුවෙන් අද තරඟය සඳහා සහභාගී නොවන අතර දිල්රුවන් පෙරේරා ඔහු වෙනුවට කණ්ඩායමට ඇතුළත් කර තිබේ. මේ අතර ඉදිරි වසරක කාලය සඳහා නිශ්චිත වැඩපිළිවෙලක් ක්‍රියාත්මක කිරිමට සැලසුම් කර ඇති බව ශ්‍රී ලංකා කණ්ඩායමේ කළමනාකරු අසංක ගුරුසිංහ මහතා ප්‍රකාශ කරයි.", "URL": "https://sinhala.adaderana.lk/news.php?nid=71446", "Category": null, "Parent URL": null}