{"Source": "Adaderana", "Timestamp": "March 7, 2011 08:56 am", "Headline": "අද කැනඩාව හා කෙන්යාව ගැටෙයි", "News Content": "ලෝක කුසලාන ක්‍රිකට් තරගාවලියේ කැනඩාව සහ කෙන්යාව අතර තරගය අද(07) දිල්ලිහිදී පැවැත්වෙයි. ලෝක කුසලාන ක්‍රිකට් තරගාවලියේ තරග 22 ක් මේ වන විට පවත්වා අවසන් කර තිබේ. ඒ අනුව කණ්ඩායම් දක්වා ඇති දක්ෂතා අනුව \"බී\" කාණ්ඩය යටතේ ඉන්දීය කණ්ඩායම පෙරමුණේ පසුවෙයි. ඔවුන් තරග තුනකට මුහුණ දී ඉන් දෙකක් ජයගත් අතර එංගලන්තය සමඟ පැවති තරගය ජය පරාජයෙන් තොරව නිමාවට පත්විය. දෙවන ස්ථානය එංගලන්ත කණ්ඩායමටත් තෙවන ස්ථානය බටහිර ඉන්දීය කොදෙව් කණ්ඩායමටත් හිමිව ඇත. දකුණු අප්‍රිකානු කණ්ඩායමට සිව්වන ස්ථානය හිමිව ඇත. \"ඒ\" කාණ්ඩය යටතේ සියලු තරග ජයගත් පකිස්ථාන් කණ්ඩායම පෙරමුණේ පසුවෙයි. ශ්‍රී ලංකා කණ්ඩායමට දෙවන ස්ථානයත් ඔස්ට්‍රේලියාව සහ නවසීලන්තය පිළිවෙළින් තෙවන හා සිව්වන ස්ථාන හිමිකරගෙන තිබේ.", "URL": "https://sinhala.adaderana.lk/news.php?nid=14663", "Category": null, "Parent URL": null}