{"Source": "Adaderana", "Timestamp": "October 30, 2010 03:21 pm", "Headline": "රජයට ජනතාව වෙනුවෙන් රට ඉදිරියට ගෙන යා හැකියි", "News Content": "රටේ ජීවත්වන විවිධ ජන කොටස් වල අපේක්ෂාවන් මල්ඵල ගැන්වීම උදෙසා ශ්‍රී ලංකාව ඉදිරියට ගෙනයාමේ අවස්ථාව ශ්‍රී ලංකාවේ රජයට පවතින බව අමෙරිකානු රාජ්‍ය දෙපාර්තමේන්තුවේ මාධ්‍ය ප්‍රකාශක පිලිප්. ජේ. ක්‍රොව්ලි මහතා පවසයි. අමෙරිකානු රාජ්‍ය දෙපාර්තමේන්තුවේ දෛනික මාධ්‍ය හමුවේදී ශ්‍රී ලංකාවේ අවසන් යුද ගැටුම් පැවති කාල සීමාව තුළ සිවිල් ජනතාවට හානි සිදුවීද යන්න පිළිබඳව සිදුවන පරීක්ෂණ කටයුතු සම්බන්ධව මාධ්‍යවේදියකු විසින් නැඟූ පැනයකට පිළිතුරු දෙමින් ඔහු මේ බව සඳහන් කළේය. එමෙන්ම යුද ගැටුම් අවසන්වීමෙන් පසු ඒ සම්බන්ධව සිදුකරනු ලබන විමර්ශනයන් පිළිබඳවද ශ්‍රී ලංකා රජය ධෛර්යමත් කිරීමේ කටයුතු ඉදිරියට ද සිදුකරන බව ක්‍රොව්ලි මහතා අවධාරණය කර තිබේ. එය ශ්‍රී ලංකාවේ අනාගතය සඳහා ද වැදගත් වන බව ඔහු පෙන්වාදෙයි.", "URL": "https://sinhala.adaderana.lk/news.php?nid=11834", "Category": null, "Parent URL": null}