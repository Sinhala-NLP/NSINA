{"Source": "Adaderana", "Timestamp": "March 27, 2018 09:20 pm", "Headline": " විත්තිකරුවෙකු රෝගාතුර වීම නිසා සෙල්ලම් පිස්තෝල නඩුව කල් යයි", "News Content": "මත්තල ගුවන්තොටුපල හා හම්බන්තොට වරායේ නිරීක්ෂණ සංචාරයක යෙදුන එක්සත් ජාතික පක්ෂ පාර්ලිමේන්තු මන්ත්‍රී පිරිසකට එල්ල වූ මර ප්‍රහාරයක් සම්බන්ධයෙන් වූ නඩු විභාගය අද(27) දින විභාගයට ගනිමින් තිබියදී එක් විත්තිකරුවෙකු රෝගාතුර වී ඇද වැටීම නිසා එම නඩු විභාග කටයුතු මැයි මස 15 වන දිනට හා ජුනි මස 13 , 14 දින තුළදී යළි විභගයට ගැනීමට විනිසුරුවරයා නියෝග කර තිබේ. එරාන් වික්‍රමරත්න, අජිත් මාන්නප්පෙරුම යන මන්ත්‍රී වරුන් දෙදෙනාගෙන් අද දින සාක්ෂි සටහන් කරගැනීමට දී තිබු අතර එරාන් වික්‍රමරත්න මහතාගෙන් ශාක්ෂි සටහන් කරගනිමින් සිටියදී අදාළ විත්තිකරු මේ අයුරින් රෝගාතුර වී හම්බන්තොට මහරෝහලට ඇතුලත් කර ඇත. හම්බන්තොට මාගම්පුර වාරය පරිශ්‍රයේදී එක්සත් ජාතික පක්ෂයේ මන්ත්‍රීවරුන් පිරිසක් සඳහා 2014.04.17 වන දින මැර ප්‍රහාරයක් එල්ල කළ බවට අදාළ සැකකරුවන් සම්බන්ධයෙන් හම්බන්තොට පළාත් බද මහා අධිකරණයේ ගොනු කරනු ලැබූ අධිචෝදන පත්‍රවලට අනුව නඩු විභාගය පසුගිය 26 වනදින ආරම්භ කරනු ලැබිය. හම්බන්තොට හිටපු නගරාධිපති එරාජ් රවින්ද්‍ර ප්‍රනාන්දු ඇතුළු සැකකරුවන් පස් දෙනෙකුට විරුද්ධව ගොනු කරනු ලැබූ අධිචෝදන පත්‍ර ගොනුකිරිමකට අනුව නඩුව ආරම්භ කරමින් පැමිණිල්ලේ සාක්ෂි කරුවන්ගෙන් සාක්ෂි සටහන් කරගැනීම පසුගිය 26 දින ආරම්භ කරන ලදී . නඩු විභාගයට අදාලව අජිත්.පී.පෙරේරා සහ ආර් යෝගරාජන් යන අයගෙන් දීර්ඝ ලෙස කරුණු විමසීමෙන් සාක්ෂි සටහන් කරගැනීමෙන් පසු එම නඩු විභාගය 27 දින යළා කැඳවන බව හම්බන්තොට පළාත්බද මහා අධිකරණයේ විනිසුරු තාමර තෙන්නකෝන් මහතා නියෝග කර සිටියේය. කෙසේනමුත් පසුගිය 26 දින ශික්ෂි ලබා ගැනීමේදී අධිකරණය තුළ පුළුල් තිරයක් මඟින් මාධ්‍ය ආයතන තුළින් ලබා ගත් එදින සිදුවීමට අදාල දර්ශන හා ඡායාරූපද මෙහිදී අධිකරණයේදී පෙන් වීමද සිදු විය. මේ අතර 26 දින ශික්ෂි ලබා දුන් අජිත් පි පෙරේරා අමාත්‍ය වරයාගෙන් විත්තියේ නීතිඥ වරයා ලෙස පෙනී සිටි යු ආර් ද සිල්වා මහතා හරස් ප්‍රශ්න අසමින් දීර්ග ලෙස ප්‍රශ්න කරනු ලැබිය. මෙම නඩු විභාගයට අදාළ සාක්ෂි සටහන් නොමැති නිසා අද දිනට නඩුව කැද වීමෙන් වලකින ලෙස විත්තියේ නීතිඥ වරයා ලෙස පෙනී සිටි යු ආර් ද සිල්වා මහතා ගරු අධිකරණයෙන් ඉල්ලා සිටි අතර නමුත් පැමිණිල්ල වෙනුවෙන් පෙනී සිටි රජයේ අධි නීතිඥ දුලිප් මහතා අධිකරණයෙන් ඉලා සිටියේ නඩු විභාගය කල් නොතබන ලෙස මෙහිදී ඉදිරි පත් වූ කරුණු සලකා බැලු විනිසුරු වරයා නඩු විභාගය අද දින යළි කැද වීමට නියෝග කර සිටියේය. මිට අමතරව මත්තල ගුවන් තොටුපොල පරිශ්‍රයේ එදනිම නිරීක්ෂණ චාරිකාවේ යෙදි සිටි එක්ෂත් ජාතික පක්ෂයේ පාර්ලිමේන්තු මන්ත්‍රී වරුන් පිරිසට පහර දී බද කරන ලද පුද්ගලයා හට වරද පිළිගැනීමෙන් පසු වසර පහක අත් සිටවූ සිර දඩුවමක් හා රුපියල් පනක දඩ මුදලක් මත නිදහස් කිරීමට විනිසුරු වරයා නියෝගය කර කරන ලදී.", "URL": "https://sinhala.adaderana.lk/news.php?nid=86465", "Category": null, "Parent URL": null}