{"Source": "Adaderana", "Timestamp": "May 7, 2015 03:32 pm", "Headline": "බ්‍රිතාන්‍ය මහමැතිවරණය  අදයි", "News Content": "බ්‍රිතාන්‍ය මහමැතිවරණය අද පැවැත්වෙයි.එරට වේලාවෙන් පෙරවරු 7.00 ට ඡන්ද විමසීම ආරම්භ කිරීමට කටයුතු යොදා ඇත.ඡන්ද මධ්‍යස්ථාන 50,000 කදී මිලියන 50 කට අධික ජනතාවක් මෙවර ඡන්දය ප්‍රකාශ කිරීම සඳහා සුදුසුකම් ලබා සිටිති.මෙවර බ්‍රිතාන්‍ය මහමැතිවරණය තියුණු මුහුණුවරක් ගනු ඇති බව දේශපාලන විචාරකයන් පවසයි.සියලු දේශපාලන පක්ෂ සිය අවසන් දේශපාලන ප්‍රචාරක ව්‍යාපාර වල නිරත වුණි.පාලක කන්සර්වේටිවු පක්ෂයේ නායක අග්‍රාමාත්‍ය ඩේවිඩ් කැමරන් සහ කම්කරු පක්ෂයේ නායක එඩ්. මිලිබෑන් අතර මෙවර මැතිවරණයේදී තියුණු තරඟයක් දක්නට ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=51163", "Category": null, "Parent URL": null}