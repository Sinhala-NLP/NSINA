{"Source": "Adaderana", "Timestamp": "June 2, 2018 07:08 pm", "Headline": "ශ්‍රීලනිප මධ්‍යම කාරක සභා රැස්වීමක් හෙට", "News Content": "නව නිලධාරි මණ්ඩලයක් වෙනුවෙන් පැවැත්වෙන ශ්‍රී ලංකා නිදහස් පක්ෂ මධ්‍යම කාරක සභාව හෙට (03) පැවැත්විමට නියමිතය. ඒ පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි. පක්ෂ ප්‍රතිසංවිධාන කටයුතු සිදු කරමින් නව නිලධාරි මණ්ඩලයක් පත් කර ගැනිමට පසුගිය 17 වනදා රැස්වූ ශ්‍රී ලංකා නිදහස් පක්ෂ මධ්‍යම කාරක සභාව තීරණය කළේය. ඒ අනුව එම කටයුතු හෙට දිනය දක්වා කල්තැබුණු අතර හෙට දිනයේදී මධ්‍යම කාරකසභාවට අමතරව සමස්ත ලංකා කාරක සභාව සහ විධායක කාරක සභාව ද රැස්වීමට නියමිතය. මේ අතර ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් 05 දෙනාට හෙට දිනයේ පැවැත්වෙන මධ්‍යම කාරක සභාව සඳහා මේ දක්වාත් ආරාධනාකර නොමැති බව වාර්තා වේ. පාර්ලිමේන්තු මන්ත්‍රීවරුන් වන සී.බී රත්නායක, කුමාර වෙල්ගම, ඩලස් අලප්පෙරුම, මහින්ද යාපා අබේවර්ධන සහ පවිත්‍රා වන්නිආරච්චි යන මහත්ම මහත්මීන්ට මේ සඳහා ආරාධනා කර නොමැති බව සඳහන්ය.", "URL": "https://sinhala.adaderana.lk/news.php?nid=90236", "Category": null, "Parent URL": null}