{"Source": "Adaderana", "Timestamp": "January 9, 2012 03:09 pm", "Headline": "ජනපති ඝාතනයට කුමන්ත්‍රණය කළ සැකකරුවන්ට අධිචෝදනා", "News Content": "ජනාධිපතිවරයා, ආරක්ෂක‍ ලේකම්වරයා සහ හිටපු යුද හමුදාපතිවරයා ඝාතනය කිරීමට කුමන්ත්‍රණය කිරීම යන චෝදනා මත අත්අඩංගුවට ගෙන සිටින හිටපු එල්.ටී.ටී.ඊ සැකකරුවන් දෙදෙනෙකුට එරෙහිව අධිචෝදනා ගොනු කර තිබේ. කොළඹ මහාධිකරණය හමුවේ දී සැකකරුවන්ට එරෙහිව අද(09) අධිචෝදනා ගොනු කෙරුණි. ලබන පෙබරවාරී 13 වැනි දින ඒ පිළිබඳ නඩුව විභාගයට ගැනීමට කොළඹ මහාධිකරණ විනිසුරු සුනිල් රාජපක්ෂ මහතා නියෝග කළේය. එදින දක්වා සැකකරුවන් රක්ෂිත බන්ධනාගාරගත කරන ලෙස ද විනිසුරුවරයා නියෝග කර තිබේ. 2009 වසරේ ජනවාරී 1 වැනිදා සිට නොවැම්බර් 1 වැනිදා දක්වා කාලය තුළ කොළඹට පැමිණි අදාළ සැකකරුවන් ඝාතන කුමන්ත්‍රණවලට සම්බන්ධ වී ඇති බවට අපරාධ පරීක්ෂණ දෙපාර්තමේන්තුව විසින් විමර්ශන ක්‍රියාත්මක කර තිබුණි.", "URL": "https://sinhala.adaderana.lk/news.php?nid=21266", "Category": null, "Parent URL": null}