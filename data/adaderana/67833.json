{"Source": "Adaderana", "Timestamp": "January 7, 2017 07:02 pm", "Headline": "අනතුරින් 21 හැවිරිදි තරුණයා මරු දකියි ", "News Content": "පුත්තලම - කුරුණෑගල මාර්ගයේ, කණුකැටිය හන්දිය අසලදී සිදු වූ රිය අනතුරකින් තරුණයෙකු මියගොස් තිබේ.කුරුණෑගල දෙසට ධාවනය වූ කැබ් රථයක් නවතා තිබූ ලොරි රථයක ගැටී අසල සිටි තරුණයෙකු ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ අදාළ පුද්ගලයා නිකවැරටිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මුඩත්තව, මොන්නෑකුලම ප්‍රදේශයේ පදිංචිව සිටි 21 හැවිරිදි තරුණයෙකි.අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර කොටහෙර පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=67833", "Category": null, "Parent URL": null}