{"Source": "Adaderana", "Timestamp": "September 13, 2019 04:30 pm", "Headline": "මහපොළ උසස් අධ්‍යාපන ආයතන ශිෂ්‍යත්වයේ මුදල් අහිමිවීමක් ගැන හෙළිදරව්වක්", "News Content": "මාලඹේ තොරුතුරු තාක්ෂණ ආයතනය බදු ගිවිසුම් දෙකක් මඟින් වෙනත් සමාගමකට පවරාදීම හේතුවෙන් මහපොළ උසස් අධ්‍යාපන ආයතන ශිෂ්‍යත්ව ලබාදීමට තිබු මුදල් විශාල වශයෙන් අහිමිවීමක් සිදුවු බව හිටපු අගවිනිසුරු කේ.ශ්‍රි පවන් මහතා පවසයි. රාජ්‍ය ආයතනවල දුෂණ වංචා සෙවීමේ ජනාධිපති පරීක්ෂණකොමිශන් සභාව හමුවේ සාක්ෂි ලබාදෙමින් හිටපු අගවිනිසුරුවරයා මේ බව සඳහන් කළේය. 2015 වසරේදී මහපොළ භාරකාර අරමුදලේ සිදුවු අක්‍රමිකතාවකටඅදාළව කොමිසමට පැමිණිල්ලක් ලැබී තිබු අතර අගවිනිසුරුවරයා වශයෙන් එවකට නිළ බලයෙන් එහි සභාපති ධුරය ශ්‍රිපවන් මහතාට හිමිව තිබුණි. සභාපතිවරයා වශයෙන් ගිවිසුම අත්සන් කිරීමේදි ඊට එරෙහිවතමන් සිය විරෝධය පළ කර ඒවා නීත්‍යානුකුල නොවන බව පෙන්වා දුන් බවයි ශ්‍රි පවන් මහතාප්‍රකාශ කර ඇත. කෙසේවෙතත් විෂයභාර අමාත්‍යවරයාගේ පත්වීම මත පැමිණි එවකටභාරකාර මණ්ඩලයේ සිටි ආචාර්ය වික්‍රම වීරසුරිය මහතා එම ගිවිසුම් අත්සන් කිරිමේ බලයතමන්ට ඇති බව පවසමින් එය අත්සන් කළ බවයි හිටපු අගවිනිසුරුවරයා කොමිසම හමුවේ සඳහන් කළේය. එමෙන්ම අමාත්‍යවරුන් ලෙස මහපොළ භාරකාර අරමුදලේ කටයුතු කළසරත් අමුණුගම සහ ගාමිණි ජයවික්‍රම පෙරේරා යන මහත්වරුන් අදාළ ගිවිසුම් සම්බන්ධයෙන්වැඩි උනන්දුවක් නොදැක්වු බව හිටපු අගවිනිසුරු කේ.ශ්‍රි පවන් මහතා ජනාධිපති කොමිසමහමුවේ වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=119028", "Category": null, "Parent URL": null}