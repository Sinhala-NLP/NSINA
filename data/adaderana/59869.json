{"Source": "Adaderana", "Timestamp": "May 6, 2016 02:31 pm", "Headline": " කැලණියේ නවක වද සිද්ධියට 7ක්  රිමාන්ඩ්", "News Content": "සරසවි සිසුවියකට නවක වදය ලබාදීමේ සිද්ධියක් සම්බන්ධයෙන් ඊයේ අත්අඩංගුවට ගත් සරසවි සිසුන් ලබන 17 වැනිදා තෙක් රිමාන්ඩ් කිරීමට උසාවිය නියෝග කර තිබේ.මෙම සිද්ධිය සම්බන්ධයෙන් සිසුවියන් සිව්දෙනෙකු හා සිසුන් තිදෙනෙකු පොලීසිය විසින් අද මහර මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය දුන් බව අප වාර්තාකරු පැවසීය.පළමු වසරේ ශිෂ්‍යාවන්ට දිග කලිසමකින් සැරසී විශ්වවිද්‍යාලයට පැමිණිය නොහැකි බව ජ්‍යෙෂ්ඨ ශිෂ්‍යාවන් දැනුම් දී ඇති අතර එය නොසලකා හැරීම හේතුවෙන් නවක වදය ලබාදී ඇති බව වාර්තා වෙයි.ඔවුන් පෙන්වා දී ඇත්තේ වසරක් යන තෙක් නවක සිසුවියන්ට විශ්වවිද්‍යාලය තුළට දිග කලිසමකින් සැරසී පැමිණිය නොහැකි බවය.ඒ අනුව අදාළ සිසුවියට නවක වදය ලබාදීමට ජ්‍යෙෂ්ඨ සිසුවියන් පියවර ගෙන ඇති අතර ඒ සම්බන්ධයෙන් අදාළ සිසුවිය කිරිබත්ගොඩ පොලීසියට පැමිණිල්ලක් කර තිබුණි.එම පොලීසිය විසින් සැකකාර සිසුන් පදිංචි පොලිස් ස්ථාන වෙත දැනුම්දීමෙන් අනතුරුව ඔවුන් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=59869", "Category": null, "Parent URL": null}