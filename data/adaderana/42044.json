{"Source": "Adaderana", "Timestamp": "March 25, 2014 08:37 am", "Headline": "බෝගම්බර බලන්න ලක්ෂ 10ක් ඇවිල්ලා  ", "News Content": "බෝගම්බර බන්ධානාගාරය නැරඹීම සඳහා ලක්ෂ 10කට ආසන්න පිරිසක් මේ වන විට පැමිණ ඇති බව බන්ධනාගාර දෙපාර්තමේන්තුව පවසයි. බන්ධනාගාරය නැරඹීම සඳහා ලබාදෙන කාලසීමාව ද දීර්ඝ කර ඇති බව බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා සඳහන් කළේය. ඒ අනුව ලබන 29 වන දින දක්වා බන්ධනාගාරය නැරඹීම සඳහා අවස්ථාව ලබාදී තිබේ. 29 වන දින පාසල් ළමුන්ට පමණක් බන්ධනාගාරය නැරඹීම සඳහා අවස්ථාව ලබාදෙන බව බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා සඳහන් කළේය. බෝගම්බර බන්ධනාගාරයේ සිටි සිරකරුවන් ඉන් ඉවත් කිරීමෙන් අනතුරුව පසුගිය 15 වන දින සිට එය මහජනතාවට නැරඹීම සඳහා අවස්ථාව ලබාදෙනු ලැබුණි.", "URL": "https://sinhala.adaderana.lk/news.php?nid=42044", "Category": null, "Parent URL": null}