{"Source": "Adaderana", "Timestamp": "January 2, 2015 05:49 pm", "Headline": "ඉන්ධන ගෙනා බවුසරය පුපුරා මහ  ගින්නක්", "News Content": "කොළඹ - නුවර පාරේ නෙළුම්දෙණිය ප්‍රදේශයේ ඉන්ධනහලකදී ඉන්ධන බවුසරයක් ගිනි ගෙන තිබේ. නෙළුම්දෙණිය, දැඩිගම පිහිටි සමුපකාර ඉන්ධන පිරවුම්හලට ඉන්ධන රැගෙන ආ බවුසරයක් ගිනි ගැනීමට ලක්ව ඇති බව සඳහන්ය. බවුසරයෙන් ඉන්ධන පුරවමින් තිබියදී එය පුපුරා ගින්න හටගෙන ඇති බව පැවසේ. මින් කිසිවකුට අනතුරක් සිදුව නොමැති බව පොලීසිය පැවසුවේය. මේ හේතුවෙන් කොළඹ - මහනුවර මාර්ගයේ නෙළුම්දෙණිය ප්‍රදේශයේ රථවාහන තදබදයක් පවතින බව පොලීසිය කීවේය.", "URL": "https://sinhala.adaderana.lk/news.php?nid=48426", "Category": null, "Parent URL": null}