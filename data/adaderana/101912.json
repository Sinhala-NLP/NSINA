{"Source": "Adaderana", "Timestamp": "January 7, 2019 07:41 am", "Headline": "හික්කඩුවේ දී දියේ ගිලී රුසියානු ජාතිකයෙක් මරුට", "News Content": "හික්කඩුව පොලිස් වසමේ හික්කඩුව නගරය ආසන්නයේ දී දියේ ගිලී විදෙස් ජාතික පුද්ගලයෙක් මිය ගොස් තිබේ. ඊයේ(06) රාත්‍රී 11.30ට පමණ මෙම මරණය සිදුව ඇතැයි පොලීසිය සඳහන් කරයි. හික්කඩුව නගරය ආසන්නයේ පිහිටි හෝටලයක නවාතැන් ගෙන සිටි වයස අවුරුදු 48 ක් වු රුසියන් ජාතික පුද්ගලයෙකු මෙලෙස මිය ගොස් තිබේ. හෝටලය පිටුපස මුහුදු තීරයේ දිය නෑමට ගිය අවස්ථාවේ දී මෙම අනතුර සිදුව ඇත. මෘත ශරීරය බලපිටිය රෝහලේ තැන්පත් කර තිබේ. හික්කඩුව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=101912", "Category": null, "Parent URL": null}