{"Source": "Adaderana", "Timestamp": "August 19, 2019 11:38 pm", "Headline": "තාත්තා වගේම පුතත් අඩුවක් නැතුව රණවිරුවන්ට සළකයි-සජිත්ට රෝහිතගෙන් පහරක්", "News Content": "එක්සත් ජාතික පක්ෂ ජනාධිපති අපේක්ෂකයායැයි තමා විසින්ම කියා ගන්නා සජිත් ප්‍රේමදාස මහතා වත්මන් රජය රණවිරුවන්ට එලව එලවා පහර ගසන අවස්ථාවේදී නිහඬව සිටියේ මන්දැයි කළුතර දිස්ත්‍රික් පාර්ලිමේන්තු මන්ත්‍රී රෝහිත අබේගුණවර්ධන මහතා ප්‍රශ්න කර සිටියි. අද පැවති මාධ්‍ය හමුවකදී ඒ මහතා මේ බව ප්‍රකාශ කළේය. තම රජයක් යටතේ රණවිරුවන්ට සලකන බවට සජිත් ප්‍රේමදාස මහතා ඊයේ සිදුකල ප්‍රකාශය උපුටා දක්වමින් ඒ මහතා සඳහන් කළේ පසුගිය වසර හතර හමාරක කාලය තුළ වත්මන් රජය බරපතළ ලෙස රණවිරුවන්ට සිදු කළ අසාධාරණයන් සම්බන්ධයෙන් සජිත් ප්‍රේමදාස මහතා කිසිදුපියවරක් නොගත් අතරම කිසිදු ප්‍රකාශයක් හෝ සිදු නොකළ බවයි. හිටපු ජනාධිපති ප්‍රේමදාස යුගයේදී එල්ටීටීඊ සංවිධානයට ආයුධ සපයමින් එල්ටීටීඊ සංවිධානය ශක්තිමත් කිරීම අපේ තරුණ රණවිරුවන් විශාල සංඛ්‍යාවක් ඝාතනය කිරීමට හේතුවක් වු බව පෙන්වා දුන් ඒ මහතා සජිත් ප්‍රේමදාස යුගයක් පිළිබදව කතා කිරීමත් රණවිරුවන්ට සැලකීම පිලිබඳ කතා කිරීමත් හාස්‍ය උපදවන කරුණක් වන බව සඳහන් කලේය.", "URL": "https://sinhala.adaderana.lk/news.php?nid=116960", "Category": null, "Parent URL": null}