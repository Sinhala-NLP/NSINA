{"Source": "Adaderana", "Timestamp": "January 15, 2011 10:04 am", "Headline": "නව නාවික හමුදාපති අද වැඩ බාරගනියි", "News Content": "වයිස් අද්මිරාල් සෝමතිලක දිසානායක මහතා නව නාවික හමුදාපතිවරයා ලෙස අද සිය ධුරයේ වැඩ බාරගැනීමට නියමිතය. ජනාධිපති මහින්ද රාජපක්ෂ මහතා විසින් ‍වයිස් අද්මිරාල් සෝමතිලක දිසානායක මහතා නව නාවික හමුදාපතිවරයා ලෙස පසුගියදා නම් කෙරුණි. නාවික හමුදාවේ මාණ්ඩලික ප්‍රධානී ධුරය මෙතෙක් දැරූ හෙතෙම 17 වැනි නාවික හමුදාපතිවරයා ලෙස පත්වනු ඇත. 1977 වර්ෂයේ කැඩෙට් නිලධාරියෙකු ලෙස නාවික හමුදාවට බැදුණු සෝමතිලක දිසානායක මහතා උතුරු ප්‍රදේශය භාර නාවික හමුදා ආඥාපතිවරයා වශයෙන් ද කටයුතු කර තිබේ. නාවික හමුදා ඉතිහාසයේ ප්‍රථම වරට එල්. ටී. ටී. ඊ. යාත්‍රාවක් විනාශ කිරී‍මේ ගෞරවය ද වයිස් අද්මිරාල් සෝමතිලක දිසානායක මහතාට හිමිවෙයි", "URL": "https://sinhala.adaderana.lk/news.php?nid=13506", "Category": null, "Parent URL": null}