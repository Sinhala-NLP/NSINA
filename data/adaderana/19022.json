{"Source": "Adaderana", "Timestamp": "September 28, 2011 04:20 pm", "Headline": "ඇතැම් අපේක්ෂකයින්ගේ දිනක ප්‍රචාරණ වියදම මිලියනයක්", "News Content": "ඇතැම් අපේක්ෂකයින් මැතිවරණ ප්‍රචාරක කටයුතු වෙනුවෙන් අසීමිත මුදලක් වැය කරන බව නිරීක්ෂණය කිරීමට හැකිවී ඇතැයි පැෆ්රල් සංවිධානය පවසයි. ඇතැම් අපේක්ෂකයින් දිනකට රුපියල් මිලියනයක් පමණ ප්‍රචාරක කටයුතු සඳහා වැය කරන අවස්ථා ද වාර්තා වන බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසුවේය. එම අපේක්ෂකයින් බලයට පත්වුවහොත් ප්‍රචාරක කටයුතු වෙනුවෙන් ඔවුන් වැය කළ මුදල් සිය ධුර කාලය තුළ නීත්‍යනුකූල අයුරින් උපයා ගැනීමට‍ නොහැකි බව හෙට්ටිආරච්චි මහතා පෙන්වාදෙයි. මෙම දේශපාලන සංස්කෘතිය වෙනස් විය යුතු බව අද(28) පැවති මාධ්‍ය හමුවක දී රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=19022", "Category": null, "Parent URL": null}