{"Source": "Adaderana", "Timestamp": "June 29, 2013 11:25 am", "Headline": "ලංකාව තව බොහෝ පියවර ගත යුතුයි", "News Content": "ප්‍රායෝගික වෙනසක් ඇති කිරීම සඳහා ශ්‍රී ලංකාවට පොදුරාජ්‍ය මණ්ඩලයීය රටවල සහය ලබා දෙන බව එහි මහලේකම් කමලේෂ් ශර්මා මහතා පවසයි. ශ්‍රී ලංකාවට සහය පළ කිරීම සඳහා හැකියාව පවතින ක්ෂේත්‍ර පිළිබඳ පොදුරාජ්‍ය මණ්ඩලය විසින් හදුනාගනිමින් සිටින බව ඔහු කියයි. ෆයිනෑන්සල් ටයිම්ස් සඟරාව සමඟ පැවති සම්මුඛ සාකච්ජාවක දී කමලේෂ් ශර්මා මහතා ප්‍රකාශ කර ඇත්තේ උගත් පාඩම් හා ප්‍රතිසන්ධාන කොමිෂන් සභා නිර්දේශ ක්‍රියාත්මක කිරීම සඳහා ශ්‍රී ලංකාව තවත් බොහෝ පියවර ගත යුතු බවයි. එය බහුවාර්ගික සාමයක් සඳහා මාර්ග සිතියමක් වන බව ශර්මා මහතා පෙන්වා දී ඇත. පොදුරාජ්‍ය මණ්ඩලයීය රාජ්‍ය නායක සමුළුව නොවැම්බර් මාසයේ දී ශ්‍රී ලංකාවේ දී පැවැත්වීමට නියමිතය.", "URL": "https://sinhala.adaderana.lk/news.php?nid=35338", "Category": null, "Parent URL": null}