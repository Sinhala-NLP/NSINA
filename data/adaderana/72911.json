{"Source": "Adaderana", "Timestamp": "May 7, 2017 09:07 am", "Headline": "මුම්බායි ඉන්දියන්ස් කණ්ඩායමට ලකුණු 146 ක ජයක්", "News Content": "ඉන්දීය ප්‍රමියර් ලීග් ක්‍රිකට් තරඟාවලියේ දිල්ලි ඩෙයාර් ඩෙවිල්ස් කණ්ඩායම සමඟ පැවති තරඟයෙන් ලකුණු 146ක ජයක් හිමිකර ගැනීමට මුම්බායි ඉන්දියන්ස් කණ්ඩායම ඊයේ (06) සමත් වුයේය. තරඟයේ කාසියේ වාසිය දිනු දිල්ලි කණ්ඩායම ප්‍රථමයෙන් පන්දුවට පහරදීමේ අවස්ථාව මුම්බායි කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 3ක් දැවි ලකුණු 212ක් ලබාගැනීමට සමත් විය. එම ඉනිම වෙනුවෙන් ලින්ඩ්ල් සිමන් ලකුණු 66ක් සහ කිරන් පොලාඩ් නොදැවී ලකුණු 63ක් ලබා ගත්තේය. පිළිතුරු ඉනිම සඳහා පිටියට පිවිසි දිල්ලි කණ්ඩායමට පන්දුවාර 13යි පන්දු 4ක් තුළ සියලු ක්‍රීඩකයින් දැවී ලබාගත හැකි වුයේ ලකුණු 66ක් පමණයි. හර්බජන් සිං සහ ඛාන් ශර්මා කඩුලු තුන බැගින් දවාගත් අතර ලසිත් මාලිංග ලකුණු 5කට කඩුලු දෙකක් දවා ගැනීමට සමත් විය.", "URL": "https://sinhala.adaderana.lk/news.php?nid=72911", "Category": null, "Parent URL": null}