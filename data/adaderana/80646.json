{"Source": "Adaderana", "Timestamp": "November 27, 2017 08:21 pm", "Headline": "මහවිරු සැමරුම වෙනුවෙන් කනගපුරම් සුසානය සැරසෙයි", "News Content": "මහවිරු සැමරුම වෙනුවෙන් කිලිනොච්චිය කනගපුරම් මහවිරු සුසානය සැරසීම කිිලිනොච්චිය තරුණයින් විසින් අද(27උදැසන සිදුකෙරිණි. උතුරු පළාත් ප‍්‍රධාන මහවිරු සැමරුම් වැඩසටහන කිලිනොච්චිය කනගපුරම් මහවිරු සොහොන කේන්ද්‍රකර ගනිමින් පැවැත්වීමට නියමිත අතර, යාපනය, මුලතිව්, වවුනියාව හා මන්නාරම දිස්ත‍්‍රික්කයන්හි පිහිටි මහවිරු සොහොන් ආශ‍්‍රිතවද මහවිරු සැමරුම් වැඩසටහන් පැවැත්වීමට නියමිත බව උතුරේ ජනතාව පවසයි. උතුරු පළාත් ප‍්‍රධාන මහවිරු සැමරුම් වැඩසටහන දෙමළ ජාතික සන්ධාන මන්ත‍්‍රීවරුන්ගේ ප‍්‍රධානත්වයෙන් පැවැත්වීමට නියමිත අතර, කනගපුරම් මහවිරු වැඩසටහන දෙමළ ජාතික සන්ධාන පාර්ලිමේන්තු මන්ත‍්‍රී ශිවඥානම් ශ‍්‍රීධරන් මන්ත‍්‍රීවරයා විසින් පැවැත්වීමට නියමිත බව කිලිනොච්චිය වැසියන් පවසති. මහවිරු පවුල්වල සාමාජිකයින්ගේ ප‍්‍රධානත්වයෙන් මහවිරු සැමරුම් වැඩසටහන් පැවැතවීමට නියමිත බවද ප‍්‍රදේශවාසීන් පවසති. මියගිය පළමු එල්.ටී.ටී.ඊ සාමාජිකයා වන ලූතිනන් ශංකර් නමැත්තා 1982 නොවැම්බර් 27 වැනිදා ජිවිතක්ෂයට පත්වීම අනුස්මරණය කරමින් මහවිරු සැමරුම පවත්වනු ලබයි.", "URL": "https://sinhala.adaderana.lk/news.php?nid=80646", "Category": null, "Parent URL": null}