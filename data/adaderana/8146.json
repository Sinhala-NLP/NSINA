{"Source": "Adaderana", "Timestamp": "May 3, 2010 07:50 am", "Headline": "ගෑස් මිල ගැන තවත් සාකච්ඡාවක්", "News Content": "ගෑස් මිල සංශෝධනය සම්බන්ධයෙන් පාරිභෝගික සේවා අධිකාරිය , ගෑස් සමාගම් සහ වෙළඳ අමාත්‍යවරයා අතර විශේෂ සාකච්ඡාවක් අද පැවැත්වේ. ගෑස් මිල ඉහළ නැංවීම සඳහා එම සමාගම් මේ වන විට ඉදිරිපත් කර ඇති ඉල්ලීම් වෙත වෙළඳ අමාත්‍යාංශයේ අනුමැතිය මෙතෙක් හිමි වී නැත. මැයි පළමු වැනිදා සිට මිල සූත්‍රයට අනුව ගෑස් මිල සංශෝධනයක් සිදුවිය යුතු අතර අදාළ සාකච්ඡා වලින් අනතුරුව ඒ පිළිබඳ තීරණයක් ගනු ඇති බව වාර්තා වේ. පසුගිය මාස 4ක පමණ කාලයක සිට ගෑස් මිල ඉහළ නැංවිය යුතු බවට ගෑස් සමාගම් ඉල්ලා සිටිය ද ගෑස් සමාගම් වෙත පනවා තිබු බදු සඳහා සහන ලබාදීමෙන් මිල වැඩිකිරීම් පාලනය කිරීමට රජය පියවර ගෙන තිබුණි.", "URL": "https://sinhala.adaderana.lk/news.php?nid=8146", "Category": null, "Parent URL": null}