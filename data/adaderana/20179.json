{"Source": "Adaderana", "Timestamp": "November 22, 2011 01:41 pm", "Headline": "සුදු පාට වෑන් රියකින් ඇවිත්  මාළු ව්‍යාපාරිකයෙක් අරන් ගිහින් ", "News Content": "ග්‍රෑන්ඩ්පාස් පොලිස් බලප්‍රදේශයට අයත් බේස්ලයින් පාරේ, ඔරුගොඩවත්ත ප්‍රදේශයේ මාළු වෙළඳ ව්‍යාපාරිකයෙකු ලෙස කටයුතු කළ අයෙකු සුදු පාට වෑන් රථයකින් පැහැරගෙන ගොස් තිබේ. අද උදෑසන හමුදා නිල ඇඳුම් ඇඳගත් 4 දෙනකු විසින් මෙම ව්‍යාපාරිකයා පැහැර ගෙන ගිය බවට පොලීසියට පැමිණිල්ලක් ලැබී ඇතැයි ග්‍රෑන්ඩ්පාස් පොලීසිය කියා සිටියි. කෙසේ වෙතත් තම ව්‍යාපාරිකයා බේරාදෙන ලෙස ඉල්ලමින් හා මෙම පැහැරගෙනයාමට විරෝධය දක්වමින් ප්‍රදේශයේ ව්‍යාපාරිකයින් එක්වී දෙමටගොඩ මංසන්ධියේ විරෝධතාවක නිරත වූ බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=20179", "Category": null, "Parent URL": null}