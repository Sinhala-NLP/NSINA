{"Source": "Adaderana", "Timestamp": "June 26, 2011 11:15 am", "Headline": "ශ්‍රී ලංකාව සමග අත්සන් කළ ගිවිසුම් අවලංගු කළ යුතුයි", "News Content": "ශ්‍රී ලංකාව සමඟ අත්සන් කර ඇති සියලු වෙළඳ ගිවිසුම් අවලංගු කරන ලෙස ඉන්දීය මධ්‍යම රජයට බල කර යුතු බව එම්.ඩී.එම්.කේ පක්ෂයේ නායක වයිකෝ පවසයි. තමිල්නාඩු ප්‍රධාන අමාත්‍යවරිය වන ජය ලලිතා විසින් ඉන්දීය රජයට මෙම බලපෑම සිදු කළ යුතු බව ඔහු පෙන්වා දෙයි. සිය පක්ෂය විසින් සංවිධානය කරන ලද සම්මන්ත්‍රණයක් අමතමින් වයිකෝ ඊයේ මෙම අදහස් පළ කර තිබේ. එහි දී ඔහු පවසා ඇත්තේ ශ්‍රී ලංකාවේ දෙමළ ජනතාව සම්බන්ධයෙන් හිටපු තමිල්නාඩු ප්‍රධාන අමාත්‍යවරයා වන කරුණානිධි පෙනී නොසිටි බවයි. ඉන්දියාවේ සිසුන්ට ශ්‍රී ලංකාවේ දෙමළ ජනතාවගේ ගැටලු සම්බන්ධයෙන් දැනුවත් කර ඔවුන් දෙමළ ජනතාවගේ අයිතාවාසිකම් වෙනුවෙන් පෙනී සිටින පිරිසක් බවට පත් කළ යුතු බව එම්. ඩී.එම්.කේ පක්ෂයේ වයිකෝ තවදුරටත් පවසා ඇත.", "URL": "https://sinhala.adaderana.lk/news.php?nid=17016", "Category": null, "Parent URL": null}