{"Source": "Adaderana", "Timestamp": "June 5, 2014 04:20 pm", "Headline": "නාවික හා ධීවර කටයුතු අවදානම්", "News Content": "මන්නාරම සිට කොළඹ සහ ගාල්ල හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශ රළු විය හැකි බැවින් හෙට (06) සිට ලබන (09) වැනිදා කාලය අතරතුර නාවික හා ධීවර කටයුතුවලදී දැඩි අවධානය යොමු කළ යුතු බව කාලගුණ විද්‍යා දෙපාර්තමේන්තුව පවසයි. විශේෂයෙන් සුළ‍ඟේ වේගය අදාළ කාලසීමාවේදී පැය කිලෝමීටර් 80 දක්වා වැඩිවිය හැකි බව එම දෙපාර්තමේන්තුව කියයි. අදාළ කාලය තුළ දිවයිනේ නිරිත දිග කොටසේ වර්ෂාපතනයේ ඉහළ යාමක් ද අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. දිවයිනේ බස්නාහිර, සබරගමුව, මධ්‍යම පළාත් වල සහ ගාල්ල, මාතර දිස්ත්‍රික්ක වල ඇතැම් ප්‍රදේශ වලට තද වැසි ඇති විය හැකි බව එම දෙපාර්තමේන්තුව කියයි.", "URL": "https://sinhala.adaderana.lk/news.php?nid=43762", "Category": null, "Parent URL": null}