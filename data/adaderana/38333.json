{"Source": "Adaderana", "Timestamp": "October 23, 2013 03:02 pm", "Headline": "කොට්ටාව ධර්මපාලයේ ගැටුමක් - කිහිප‍දෙනෙක් රෝහලේ ", "News Content": "කොට්ටාව ධර්මපාල විද්‍යාලයේ විදුහල්පතිවරයාට කිසියම් පිරිසක් පහරදීමට පැමිණීම හේතුවෙන් නොසන්සුන්කාරී තත්ත්වයක් හටගෙන තිබේ. අද(23) දිනයේ දහවල් 12.20 ට පමණ මෙම නොසන්සුන්කාරී තත්ත්වය හටගෙන ඇති බව වාර්ත වෙයි. විදුහලේ ආදි සිසුන් යයි පැවසෙන සිව්දෙනෙකුගෙන් යුතු පිරිසක් විසින් විදුහල්පතිවරයා වන යද්දෙහිගේ යසරත්න, නියෝජ්‍ය විදුහල්පති බන්දුසිරි, ගුරුවරුන් වන යාපා බණ්ඩාර සහ ජගත් යන අයට පහරදී ඇති බව පොලීසිය පවසයි. පහරකෑමෙන් තුවාල ලැබූ මොවුන් මේවන විට රෝහල් ගත කර ඇති බවත්, සැකකරුවන් අත්අඩංගුවට ගැනීම සඳහා විශේෂ පොලිස් කණ්ඩායමක් යොදවා ඇති බවත් පොලීසිය කියා සිටියි. පාසලේ තෙවන වසර වෙනත් ස්ථානයකට ගෙනයාම සම්බන්ධයෙන් පවත්නා යෝජනාවට අදාළව පැමිණි පිරිස හා විදුහල්පතිවරයා අතර යම් බහින්බස්වීමක් සිදුව ඇති බවත්, එහි ප්‍රතිඵලයක් ලෙස පහරදීම සිදුව ඇති බවත් පොලීසිය කියා සිටියි. කොට්ටාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38333", "Category": null, "Parent URL": null}