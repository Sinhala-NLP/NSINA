{"Source": "Adaderana", "Timestamp": "September 17, 2017 10:07 am", "Headline": "රෝහින්ග්‍යා සරණාගතයින්ට සීමා පනවයි", "News Content": "බංගලාදේශයට පැමිණි රෝහින්ග්‍යා සරණාගතයින්ට සරණාගත කඳවුරුවලින් පිටත්වයාමට සීමා පනවා තිබේ. එරට ආරක්ෂක අංශ පවසන්නේ අදාළ සරණාගතයින්ට බංගලාදේශයේ වෙනත් ප්‍රදේශවලට සංචාරය කිරීම තහනම් කර ඇති අතර ඔවුන්ට නවාතැන් දීමෙන් වැළකී සිටින ලෙසට එරට වැසියන්ට උපෙදස් ලබාදී ඇති බවයි. රෝහින්ග්‍යා වැසියන් නැවත මියන්මාරයට යොමු කිරීම හෝ වෙනත් රටකට යොමු කිරීම පිළිබඳ තීරණයක් ගැනීම අරමුණු කරගනිමින් ඔවුන් රට තුළ ස්ථානගතවීම වැළැක්වීම මෙම තීරණයට හේතු වී තිබේ.‍ ලක්ෂ 04ක පමණ සරණාගතයින් පිරිසක් මේ වන විට බංගලාදේශයේ රැඳී සිටින අතර ඔවුන්ට අවශ්‍ය කූඩාරම් සහ අනෙකුත් පහසුකම් ලබාදීමට බංගලාදේශ රජය කටයුතු කරමින් සිටී. මේ අතර බංගලාදේශ අග්‍රාමාත්‍ය ශෙයික් හසීනා අද(17) එක්සත් ජාතින්ගේ මහා මණ්ඩල සැසිය අමතමින් මියන්මාරයට බළපෑම් කිරීම සම්බන්ධයෙන් අදහස් දැක්වීමට නියමිතය.", "URL": "https://sinhala.adaderana.lk/news.php?nid=77634", "Category": null, "Parent URL": null}