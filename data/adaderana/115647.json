{"Source": "Adaderana", "Timestamp": "August 3, 2019 02:39 pm", "Headline": "ගිනිගත්හේනේ වෙළඳසැලක ගින්නක්", "News Content": "ගිනිගත්හේන විවිධ සේවා සමුපාකාර සමිතියට අයත් ප්‍රධාන ගොඩනැඟිලි පරිශ්‍රයේ ගින්නක් හට ගත් බව ගිනිගත්හේන පොලීසිය පැවසීය. අද(03) පෙරවරුවේ 10.30 පමණ එම ගොඩනැඟිලි පරිශ්‍රයේ පවත්වාගෙන යන ටයිල් හා ගොඩනැඟිලි ඉදිකිරිම් ද්‍රව්‍ය අලෙවිසැලක මෙම ගින්නහට ගෙන තිබේ. එම අවස්ථාවේ වෙළඳසැල් හිමියන් වෙළඳසැල තුළ නොසිටි බව අද දෙරණ වාර්තාකරු පවසයි. ගිනිගැනිමෙන් වෙළඳසැලේ තිබූ භාණ්ඩ විනාශ වී ඇති අතර ප්‍රදේශවාසින්ගේද සහයෝගය ඇතිව ගින්න පාලනය කිරීමට පියවර ගන්නා ලදි. මෙම ගින්නේ ෙපුද්ගල හෝ ජීවිත හානි සිදු නොමැති බව වාර්තා වෙයි. ගිනනට හේතුව මෙතෙක් අනාවරණය වී නොමැති අතර ගිනිගත්හේන පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=115647", "Category": null, "Parent URL": null}