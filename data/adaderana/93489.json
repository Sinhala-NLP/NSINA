{"Source": "Adaderana", "Timestamp": "July 30, 2018 05:41 pm", "Headline": "අනතුරකින් බරපතළ තුවාල ලැබූ පාසල් සිසුවා අද අවසන් ගමන් යයි", "News Content": "කාත්තාන්කුඩි ප්‍රදේශයේ සිදුවු රිය අනතුරකින් බරපතළ තුවාල ලබා රෝහල්ගත කර සිටි පාසල් සිසුවෙන් අද(30) පෙරවරුවේ ජීවිතක්ෂයට පත්ව තිබේ. අනතුරින් මියගිය සිසුවා කාත්තන්කුඩි ජාතික පාසලේ 9 වැනි වසර ඉගෙනුම් ලබමින් සිටියේය. කාත්තාන්කුඩ්, ආලිම් අප්පා මාර්ගයේ පදිංචිව සිටි ඒ පි ඉන්සාෆ් නම් වු මෙම සිසුවා පාසලේ දෙවන වාර විභාගයට මුහුණ දීම සඳහා පාසල වෙත යමින් සිටියදී පසුගිය 27 වන දින මෙම අනතුරට ලක්ව තිබුණි. කාත්තාන්කුඩ් ප්‍රධාන මාර්ගයේ නතර කර තිබු වෑන් රථයක රියදුරෙකු විසින් වෑන් රථයේ දොර විවෘත කල අවස්ථාවේදී යතුරුපැදියකින් යමින් සිටි සිසුවා එම දොරේ හැපි මාර්ගයට ඇඳ වැටුණු අවස්ථාවේදී මාර්ගයේ ධාවනය වූ ත්‍රීරෝද රථයක ගැටෙන අයුරු ඒ අසල පිහිටි සී සී ටී වි කැමරාවක සටහන්ව තිබුණි. අනතුරින් බරපතළ තුවාල ලැබු සිසුවා එම අවස්ථාවේදීම මඩකලපුව ශික්ෂණ රෝහලට ඇතුළත් කර ඇති අතර එහි ප්‍රතිකාර ලබමින් සිටියදී අද පෙරවරුවේ ඔහු ජීවිතක්ෂයට පත් විය. අනතුර සම්බන්ධයෙන් වෑන් රථයේ රියදුරු හා ත්‍රීරෝද රථයේ රියදුරු කාත්තාන්කුඩි පොලිසිය විසින් අත්අඩංගුවට ගෙන පසුව ඔවුන් ඇප මත මුදා හැරි බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=93489", "Category": null, "Parent URL": null}