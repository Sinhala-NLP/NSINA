{"Source": "Adaderana", "Timestamp": "June 2, 2011 04:03 pm", "Headline": "හෙක්ටර් වීරසිංහ ලොස්ඇන්ජලීස් කොන්සල් ජනරාල් ධුරයට පත්වෙයි", "News Content": "කොළඹ ජාතික රෝහලේ අධ්‍යක්ෂ ‍වෛද්‍ය හෙක්ටර් වීරසිංහ මහතා අමෙරිකාවේ ලොස්ඇන්ජලීස් හි කොන්සාල් ජනරාල්වරයා ලෙස පත්කර තිබේ. ජනාධිපතිවරයා විසින් අදාළ පත්කිරීම සිදුකර ඇති බව විදේශ කටයුතු අමාත්‍යාංශය සඳහන් කරනු ලැබීය. කෙසේවෙතත් ලබන 17 වැනිදා වනතෙක් වීරසිංහ මහතා ජාතික රෝහලේ අධ්‍යක්ෂවරයා ලෙස කටයුතු කරනු ඇත. හෙක්ටර් වීරසිංහ මහතා වසර 10 ට වැඩි කාලයක් කොළඹ ජාතික රෝහලේ අධ්‍යක්ෂවරයා ලෙස කටයුතු කළේය.", "URL": "https://sinhala.adaderana.lk/news.php?nid=16497", "Category": null, "Parent URL": null}