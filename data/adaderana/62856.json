{"Source": "Adaderana", "Timestamp": "August 7, 2016 08:10 pm", "Headline": " පාලිත තෙවරප්පෙරුම ලයිම් කාමර බලන්න යයි", "News Content": "කළුතර, බදුරලිය මොහොමඩිවත්ත පහල කොටස ප්‍රදේශයේ නිසි අයුරින් ප්‍රතිසංස්කරණය නොවූ ලයිම් කාමර පිළිබඳව සොයා බැලීමට නියෝජ්‍ය අමාත්‍ය පාලිත තෙවරප්පෙරුම මහතා එම ප්‍රදේශයේ නිරීක්ෂණ චාරිකාවක නිරත වී තිබේ.එහිදී මෙම වතු නිවාස ඉතා අබලන් තත්ත්වයේ තිබෙන ඒවා බවට අනාවරණය වූ බව ඒ මහතා පෙන්වා දෙයි.එමෙන්ම මෙම නිවාස කඩිනමින් ප්‍රතිසංස්කරණය කර ජනතාවට ලබා දෙන ලෙස වතු අධිකාරීවරයාගෙන් අමාත්‍යවරයා ඉල්ලීමක් කළ බවද වාර්තා වෙයි.", "URL": "https://sinhala.adaderana.lk/news.php?nid=62856", "Category": null, "Parent URL": null}