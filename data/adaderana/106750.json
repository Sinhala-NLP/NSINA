{"Source": "Adaderana", "Timestamp": "March 26, 2019 09:14 am", "Headline": "තවත් බීඩී කොළ කිලෝ 1000ක් උඩප්පුව මුහුදෙන් හමු වෙයි", "News Content": "උඩප්පුව මුහුදු ප්‍රදේශයේ පාවෙමින් තිබූ බීඩී කොළ කිලෝග්‍රෑම් දහසකට අධික තොගයක් නාවික හමුදාව විසින් සොයාගෙන ඇත. වයඹ නාවික විධානයට අයත් ක්ෂණික ක්‍රියාකාරි යාත්‍රා බලඝණයට අනුයුක්ත නාවිකයින් පිරිසක් විසින් සිදුකළ සෝදිසි කිරීමකදී මෙම බිඩි කොල තොගය සොයාගෙන ඇති බව නාවික හමුදාව සදහන් කළේය. එහිදි පාර්සල් 35 ක බහා තිබු බීඩී කොළ කිලෝග්‍රෑම් 1232යි ග්‍රෑම් 500ක තොගයක් සොයාගෙගන තිබේ. නීති විරෝධී අන්දමින් මෙරටට රැගෙන ආ බීඩී කොළ තොගයක් මෙලෙස මුහුදේ පා කිරීමට කටයුතු කර ඇති බවට නාවික හමුදාව සැක ‍පල කරයි. බීඩි කොළ තොගය ඉදිරි පරික්ෂණ කටයුතු සඳහා සින්නපාඩු, රේගු කාර්යාලය වෙත භාර දීමට කටයුතු කර ඇත. මෙම වර්ෂයේදී පමණක් නීති විරෝධී ලෙස මෙරටට රැගෙන ඒමට උත්සහ කරන ලද බීඩී කොළ කිලෝග්‍රෑම් 7000 කට අධික ප්‍රමාණයක් නාවික හමුදා අත්අඩංගුවට ගැනීමට කටයුතු කර ඇති අතර, ඉදිරියේදී ද මෙවැනි නීති විරෝධී ජාවාරම් මැඩපැවැත්විමට නිරන්තර මෙහෙයුම් සිදු කරන බව නාවික හමුදාව සදහන් කළේය.", "URL": "https://sinhala.adaderana.lk/news.php?nid=106750", "Category": null, "Parent URL": null}