{"Source": "Adaderana", "Timestamp": "June 10, 2019 11:45 am", "Headline": "වන අලි පහරින් අයෙක් මරුට", "News Content": "මිහින්තලේ, වැව්රක්ෂිතය ප්‍රදේශයේදී වන අලියෙකු පහර දීම හේතුවෙන් පුද්ගලයෙකු මියගොස් ඇති බව අද දෙරණ වාර්තාකරු පවසයි. අදාළ පුද්ගලයා අද(10) 6.30ට පමණ මහ කනදරාව වැවේ ධිවර තොටුපළට යමින් සිටි අවස්ථාවේදී මෙලෙස වන අලි පහරට ලක්ව ඇති බව වාර්තා වෙයි. මෙලෙස මිය ගොස් ඇත්තේ මිහින්තලේ - සියඹලාගස් වැව ප්‍රදේශයේ පදිංචිව සිටි ආර්.එම්. දායාන් නැමති 56 හැවිරිදි පුද්ගලයෙකි. මෙලෙස වන අලි ප්‍රහාරයට ලක්වූ පුද්ගලයා මිහින්තලේ රෝහලට ඇතුළත් කිරීම සඳහා රැගෙන යමින් සිටියදී මිය ගොස් ඇති බව මිහින්තලේ පොලීසිය පවසයි. සිද්ධිය සම්බන්ධයෙන් වැඩිදුර විමර්ශන මිහින්තලේ පොලීසිය විසින් සිදු කරයි.", "URL": "https://sinhala.adaderana.lk/news.php?nid=111670", "Category": null, "Parent URL": null}