{"Source": "Adaderana", "Timestamp": "May 3, 2019 08:51 pm", "Headline": "ඇමති කිරිඇල්ලට එරෙහිව විශ්වාසභංගයක්?", "News Content": "ජනාධිපතිවරයාට අපහාස වන ආකාරයේ ලිපි නිර්මාණය කිරීම සඳහා කටයුතු කළ ලක්ෂ්මන් කිරිඇල්ල අමාත්‍යවරයා තමන් දරන තනතුරු වලින් ඉල්ලා අස් නොවුනහොත් ඉදිරියේදි ඔහුට එරෙහිව විශ්වාසභංගයක් ගෙන එන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ශාන්ත බණ්ඩාර මහතා පවසයි. කොළඹ දී අද(03) මාධ්‍ය හමුවේ ‍අදහස් දක්වමින් මන්ත්‍රීවරයා මේ බව ප්‍රකාශ කළේය. කිරිඇල්ල ඇමතිවරයාගේ මෙම වැඩපිළිවෙල පිළිබඳව තමන් දැඩිලෙස කණගාටුවට පත්වන බවත් ඇමති ධූරයෙන් හා පාර්ලිමේන්තු සභානායක ධුරයෙන් වහාම ඉල්ලා අස්වීමට කිරිඇල්ල මහතා කටයුතු කළ යුතු බවත් අමාත්‍යවරයා පවසා සිටියේය. එසේ නොවුණ හොත් විපක්ෂයක් ලෙස එකට එක්වී කිරිඇල්ල ඇමතිවරයාට එරෙහිව විශ්සාසභංගයක් ගෙන ඒමට කටයුතු කරන බවත් පාර්ලිමේන්තු මන්ත්‍රී ශාන්ත බණ්ඩාර මහතා පවසා සිටියේය.", "URL": "https://sinhala.adaderana.lk/news.php?nid=109191", "Category": null, "Parent URL": null}