{"Source": "Adaderana", "Timestamp": "August 12, 2011 05:00 pm", "Headline": "සැඟවූ සි‍මෙන්ති ගැන කිව්වොත් වටිනාකමින් 25% ක්", "News Content": "වෙළෙඳුන් විසින් සඟවාගෙන ඇති සිමෙන්ති තොග පිළිබඳ කිසියම් තොරතුරක් ලබාදෙතොත් එසේ අනාවරණය කරගන්නා සිමෙන්ති තොගවල වටිනාකමින් 25% ක මුදලක් පිරිනමන බව අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. කෘතිම හිඟයක් මවා පාමින් සිමෙන්ති මිල ඉහළ දැමීමට උත්සාහ කරන වෙළෙඳුන්ට තමා යට නොවන බව ද අමාත්‍යවරයා සඳහන් කරයි. සිමෙන්ති මිල ඉහළ දැමීම සඳහා කිසිදු ඉඩක් ලබානොදෙන බව අමාත්‍යවරයා ප්‍රකාශ කළේය. සිමෙන්ති නිසි ප්‍රමිතියෙන් තොර බවට ඇතැමුන් විවිධ ප්‍රචාර ගෙන ගිය ද සිමෙන්ති ආනයනය දිගින් දිගටම සිදුකරන බව ජොන්ස්ටන් ප්‍රනාන්දු අමාත්‍යවරයා අවධාරණය කරයි. ඌරුගස්මංහන්දිය ලක්සතොස ශාඛාව විවෘත කිරීමේ අවස්ථාවට අද(12) එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=18024", "Category": null, "Parent URL": null}