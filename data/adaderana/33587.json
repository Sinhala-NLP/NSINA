{"Source": "Adaderana", "Timestamp": "April 26, 2013 08:19 am", "Headline": "ප්‍රීතිපුරේ දිය නෑ දැරියක් මරුට", "News Content": "වත්තල, ප්‍රීතිපුර මුහුදු ප්‍රදේශයේ දියනාමින් සිටිය දී දියේ ගිළීමෙන් 13 හැවිරිදි දැරියක මියගොස් තිබේ. ඊයේ (25) පස්වරුවේ දියනාමින් සිටියදී 11 හැවිරිදි පිරිමි දරුවෙකු ද දියේ ගිළී අතුරුදන්ව ඇති බව වත්තල පොලීසිය පැවසීය. මියගිය දැරියගේ මළ සිරුර සොයාගෙන ඇති අතර නාවික හමුදාවේ සහය ඇතිව අනෙක් මළ සිරුර සෙවීමේ කටයුතු සිදු කෙරෙයි. මේ අතර සියඹලාණ්ඩුව, හඟුරුයාය ප්‍රදේශයේ දී අකුණු සැර වැදී පුද්ගලයෙකු මියගොස් තිබේ. ඉරුඟු හේනක වගා කටයුතුවල නිරත වෙමින් සිටියදී ඊයේ පස්වරුවේ අනතුර සිදුව ඇති බව පොලීසිය පැවසුවේය. මියගිය පුද්ගලයා සියඹලාණ්ඩුව, වැලිමඩයාය ප්‍රදේශයේ පදිංචිව සිටි 45 හැවිරිදි අයෙකි.", "URL": "https://sinhala.adaderana.lk/news.php?nid=33587", "Category": null, "Parent URL": null}