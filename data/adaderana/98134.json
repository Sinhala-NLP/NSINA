{"Source": "Adaderana", "Timestamp": "October 24, 2018 09:05 am", "Headline": "පුපුරණ ද්‍රව්‍ය ළඟ තබාගත් කතක් ඇතුළු 2ක් ඇතුළට", "News Content": "අත් බෝම්බයක් ඇතුළු පුපුරණද්‍රව්‍ය ළඟ තබාගෙන සිටි කාන්තාවක් ඇතුළු පුද්ගලයින් දෙදෙනෙකු මොරගොඩ, නබඩවැව ප්‍රදේශයේදී අත්අඩංගුවට ගෙන තිබේ. අනුරාධපුර පොලිස් විශේෂ කාර්ය බලකා නිලධාරීන් විසින් සිදුකළ වැටලීමකදී මොවුන් අත්අඩංගුවට ගෙන ඇති බව පොලීසිය සඳහන් කළේය. සැකකරුවන් සතුව තිබී ජීව අත් බෝම්බ 02ක්, විදුලි ඩෙටනේටර් 21ක්, වෝටර් ජෙල් 18ක්, සේවා නූල් 10ක්, ජීව පතරොම් 17 ක් හා පිහි දෙකක් සොයාගෙන ඇති බව සඳහන්ය. අත්අඩංගුවට ගෙන ඇත්තේ මොරගොඩ, තලාව ප්‍රදේශයේ පදිංචි 38 හැවිරිදි කාන්තාවක් සහ එම ප්‍රදේශයේම පදිංචි 29 හැවිරිදි පුද්ගලයෙකි. සැකකරුවන් අද(24) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=98134", "Category": null, "Parent URL": null}