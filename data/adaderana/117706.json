{"Source": "Adaderana", "Timestamp": "August 28, 2019 05:29 pm", "Headline": "දැල්පන්දු සභාපතිධූරය ලක්ෂ්මි වික්ටෝරියාට", "News Content": "ශ්‍රී ලංකා දැල්පන්දු සම්මේලනයේ නව සභාපතිනිය ලෙස ලක්ෂ්මි වික්ටෝරියා මහත්මිය පත්වී තිබේ. ඒ එම සංගමයේ අද පැවැති නිලවරණයේදීයි. ක්‍රීඩා ආමත්‍යාංශයේ ඩන්කන් වයිට් ශාලාවේදී ශ්‍රී ලංකා දැල්පන්දු සම්මේලනයේ නිලවරණය පැවැත් විය. ඒ අනුව මෙවර එම සම්මේලනයේ සභාපති ධූරය සඳහා ලක්ෂ්මි වික්ටෝරියා සහ සංජීවනි වනසිංහ යන අය තරග වැදුණු අතර සංජීවනි වනසිංහ විසින් සිය නාමයෝජනාව ඉල්ලා අස් කර ගැනීමට කටයුතු කර තිබෙනවා. ඒ හේතුවෙන් ලක්ෂ්මි වික්ටෝරියා මහත්මිය නිතරගයෙන් ශ්‍රී ලංකා දැල්පන්දු සම්මේලනයේ නව සභාපතිනිය ලෙස තේරී පත් වු අතර වසරක කාලයක් ඇයට මෙම ධූරයේ කටයුතු කිරීමට හැකි වනු ඇති. සම්මේලනයේ උප සභාපතිනිය ලෙස ටී.එම්.පී කුමාරිහාමි මහත්මිය තේරී පත් වු අතර ලේකම් ධූරය සඳහා තේරී පත් වුණේ චම්පා ගුණවර්ධන මහත්මියයි. මෙවර නිලවරණය සඳහා ක්‍රීඩා සංගම් 34ක් සුදුසුකම් ලැබුවද ඡන්දය ප්‍රකාශ කිරීම සඳහා සහභාගී වී තිබෙන්නේ සංගම් 27ක් පමණක් වන අතර පාසල් සංගමය නිරීක්ෂණ මට්ටමින් සහභාගී වී තිබේ.", "URL": "https://sinhala.adaderana.lk/news.php?nid=117706", "Category": null, "Parent URL": null}