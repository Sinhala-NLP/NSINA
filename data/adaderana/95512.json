{"Source": "Adaderana", "Timestamp": "September 4, 2018 12:16 pm", "Headline": "යතුරුපැදි අනතුරකින් පුද්ගලයෙක් මරුට", "News Content": "වව්නියාව, කන්දසාමි මාර්ගයේ යතුරුපැදියක පුද්ගලයෙකු ගැටීමෙන් අදාළ පුද්ගලයා අද(04) උදැසන ජිවිතක්ෂයට පත්ව ඇති බව වව්නියාව පොලීසිය පවසයි. වව්නියාව පොලීසිය පැවසූවේ අධික වේගයෙන් පැමිණි යතුරුපැදියක පුද්ගලයෙකු ගැටී බරපතළ තුවාල ලබා වව්නියාව රෝහලට ඇතුළත් කිරීමෙන් අනතුරුව අදාළ පුද්ගලයා ජිවිතක්ෂයට පත්ව ඇති බවයි. අනතුරින් වව්නියාව, සූසෙයිපිල්ලයාර්කුලම ප්‍රදේශයේ පදිංචි පෙරාම්බලම් තිරුචෙල්වම් නමැති 46 හැවිරිදි පුද්ගලයෙකු ජිවිතක්ෂයට පත්ව ඇති බවද පොලිසිය සඳහන් කළේය. පොලිසිය පැවසූවේ අනතුරට අදාළ යතුරුපැදි රියදුරු අත්අඩංගුවට ගෙන ඇති අතර සැකකරු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත බවයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි. (ඡායාරූප-මාධව කුලසූරිය)", "URL": "https://sinhala.adaderana.lk/news.php?nid=95512", "Category": null, "Parent URL": null}