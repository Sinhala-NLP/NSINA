{"Source": "Adaderana", "Timestamp": "June 15, 2010 09:44 am", "Headline": "ආසියානු කුසලාන තරගාවලිය ඇරඹේ", "News Content": "දසවන ආසියානු කුසලාන ක්‍රිකට් තරගාවලිය අද ආරම්භවීමට නියමිතය. ඒ අනුව එහි පළමු තරගය වන ශ්‍රී ලංකාව හා පකිස්ථානය අතර තරගය අද පස්වරුවෙහි රන්ගිරි දඹුලු ක්‍රීඩාංගණයේදී පැවැත්වේ. මේ දක්වා පැවති තරග අතරින් ශ්‍රී ලංකාව හා ඉන්දියාව සිව්වතාව බැගින් ආසියා කුසලානය දිනාගෙන ඇති අතර පකිස්ථානය ආසියානු කුසලානය දිනාගැනීමට සමත්ව ඇත්තේ එක්වතාවක් පමණි. ඒ අනුව 1986 දී පැවති තරගාවලියේදී ප්‍රථමවරට ශ්‍රී ලංකාව ආසියා කුසලානය හිමිකර ගත් අතර 2000 වසරේ ජයග්‍රහණය දිනාගැනීමට පකිස්ථානය සමත්විය.", "URL": "https://sinhala.adaderana.lk/news.php?nid=9010", "Category": null, "Parent URL": null}