{"Source": "Adaderana", "Timestamp": "August 10, 2017 08:21 am", "Headline": "සියලූම මැතිවරණ කොට්ඨාශ ක්‍රමයට පවත්වනවා", "News Content": "පාර්ලිමේන්තු, ප්‍රාදේශීය සභා මෙන්ම පළාත් සභා සඳහා ද කොට්ඨාශ ක්‍රමය යටතේ මැතිවරණය පවත්වන බව අමාත්‍ය දුමින්ද දිසානායක මහතා පවසයි. අමාත්‍යවරයා ප්‍රකාශ කළේ, ආණ්ඩුක්‍රම ව්‍යවස්ථාවේ 20 වන සංශෝධනය යටතේ ඉදිරිපත්ව ඇති අදාළ යෝජනාව සම්බන්ධයෙන් ශ්‍රේෂ්ඨාධිකරණ තීන්දුව අනුව කටයුතු කිරීමට සූදානම් බවයි. අදාළ යෝජනාවෙන් පළාත් සභාව පැවැත්වෙන දිනය 2019 වසර දක්වා කල් ගත වන පරිදි තීරණය කළේ ඇයි දැයි මාධ්‍යවේදීන් අමාත්‍යවරයාගෙන් මෙහිදී ප්‍රශ්න කර සිටියේය. කෙසේවුව ද හිටපු අමාත්‍ය මහාචාර්ය ජී.එල්.පීරිස් මහතා ප්ර ප්‍රකාශ කළේ ආණ්ඩුක්‍රම ව්‍යවස්ථාවේ 20 වන සංශෝධනය මැතිවරණය කල් දැමීමේ ව්‍යාජ යෝජනාවක් බවයි. මේ අතර පාර්ලිමේන්තු මන්ත්‍රී අජිත් මාන්නප්පෙරුම මහතා ප්‍රකාශ කළේ මේ වසර තුළ පළාත් පාලන ඡන්ද විමසීම පවත්වන බවයි.", "URL": "https://sinhala.adaderana.lk/news.php?nid=76145", "Category": null, "Parent URL": null}