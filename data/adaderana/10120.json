{"Source": "Adaderana", "Timestamp": "August 9, 2010 03:32 pm", "Headline": "චීන ජාතිකයෙක් නොරොච්චෝලේදී හදිසි අනතුරකින් මියයයි", "News Content": "නොරොච්චෝල තාප විදුලි බලාගාර වැඩබිමේ සේවය කරමින් සිටි චීන ජාතිකයෙකු හදිසි අනතුරකින් මිය ගොස් තිබේ. බලාගාර වැඩ බිමේ උස් ගොඩනැගිල්ලකින් ඇද වැටීමෙන් චීන ජාතිකයා මිය ගොස් ඇති බව පොලිස් මාධ්‍ය ප්‍රකාශකවරයා සඳහන් කළේය. අද පෙරවරුවේ මෙම අනතුර සිදු ව ඇති බව සඳහන්ය. මෙලෙස මිය ගොස් ඇත්තේ යූ. ඩී. අයිෂ‍ඕ නැමැති 21 හැවිරිදි චීන ජාතිකයෙකි. ඔහුගේ දේහය ‍පශ්චාත් මරණ පරීක්ෂණය සඳහා හලාවත රෝහලට ගෙනවිත් තිබේ.", "URL": "https://sinhala.adaderana.lk/news.php?nid=10120", "Category": null, "Parent URL": null}