{"Source": "Adaderana", "Timestamp": "April 2, 2018 10:25 pm", "Headline": "පාස්කු මංගල්‍යය ගුටි බැට හුවමාරුවකින් කෙළවර වූ හැටි", "News Content": "පාස්කු මංගල්‍යය දිනයේ පැවති සාදයක් දුර දිග යාමෙන් පසුව ඇති වූ ගැටුමකින් කැපුම් කෙටුම් තුවාල ලබා ඇති තිදෙනෙකු ප්‍රතිකාර සඳහා හලාවත මහා රෝහලට ඇතුළත් කර තිබේ. හලාවත - අඹකදවිල,කොච්චිවත්ත ප්‍රදේශයේදී මෙම ගැටුම සිදුවී ඇත. ගැටුම පැවති ස්ථානයේ තිබූ බව කියන මෙරට නිෂ්පාදිත ගිනි අවියක් සහ කඩුවක්ද ගම්වාසීන් විසින් හලාවත පොලීසියට ගෙනවිත් බාර දී ඇති බව වාර්තා වෙයි. තුවාලකරුවන් අතර එකම පවුලේ සහෝදරයින් දෙදෙනෙකු සහ තවත් අයෙකුද වේ. ඉන් එක් අයෙකු ගංජා ළඟ තබා ගැනීමේ සිද්ධියක් සම්බන්ධයෙන් පොලීසිය විසින් අත්අඩංගුවට ගෙන රක්ෂිත බන්ධනාගාර ගත කර සිටි අයෙකු බවද හෙළිවී ඇත. තුවාලකරුවන් සියලුම දෙනා හලාවත - අඹකදවිල ප්‍රදේශයේ පදිංචිකරුවන් බව පොලීසිය කියයි. සිද්ධිය සම්බන්ධයෙන් කිසිවෙකුත් මෙතෙක් අත්අඩංගුවට ගෙන නැත. හලාවත පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=86793", "Category": null, "Parent URL": null}