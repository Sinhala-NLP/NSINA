{"Source": "Adaderana", "Timestamp": "February 7, 2010 08:38 am", "Headline": "දුර ගමන් බස් සේවා විධිමත් කෙරේ", "News Content": "ශ්‍රී ලංකා ගමනාගමන මණ්ඩලයේ දුර ගමන් බස් සේවා විධිමත් කිරීමට තීරණය කර තිබේ. ඒ යටතේ දැනට ධාවනය වන බස් රථ වලට අමතරව තවත් බස් රථ යෙදවීමට බලාපොරොත්තු වන බව ශ්‍රී ලංකා ගමනාගමන මණ්ඩලය පවසයි. එහි දී දුර ගමන් බස් රථ කාලසටහන පැයකට වරක් බසයක් ධාවනය වන ආකාරයට බස් රථ යෙදවීමට නියමිතය. ඒ සඳහා අදාළ අංශ සමඟ මේ වන විටත් සාකච්ඡා ආරම්භ කර ඇති බව ද ශ්‍රී ලංකා ගමනාගමන මණ්ඩලය ප්‍රකාශ කළේය. ඔවුන් වැඩිදුරටත් ප්‍රකාශ කළේ ඉතා කඩිනමින් මෙම වැඩපිළිවෙල ක්‍රියාත්මක කිරීමට කටයුතු කරන බවය.", "URL": "https://sinhala.adaderana.lk/news.php?nid=6524", "Category": null, "Parent URL": null}