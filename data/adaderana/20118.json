{"Source": "Adaderana", "Timestamp": "November 20, 2011 10:51 am", "Headline": "සිද්ධි දෙකක්-සැකකරුවන් දෙදෙනෙකු අත්අඩංගුවේ", "News Content": "වාරියපොල , පොතුවැව ප්‍රදේශයේ දී මෙරට නිෂ්පාදිත ගිනි අවියක් සහ උණ්ඩ කිහිපයක් සමඟ සැකකරුවෙකු අත්අඩංගුවට ගෙන තිබේ. ඊයේ පස්වරුවේ වාරියපොල පොලිසිය සිදුකළ වැටලීමකදී සැකකරු අත් අඩංගුවට ගෙන ඇති බව වාරියපොල පොලිසිය සඳහන් කරයි. සැකකරුවන් සතුව ටී - 56 හිස් උණ්ඩ භාවිත කර සකස් කළ පිස්තෝලයක් සහ ටී - 56 උණ්ඩ කිහිපයක් ද පොලිස් භාරයට ගෙන තිබේ. සැකකරු අද වාරියපොල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කළුතර මහේස්ත්‍රාත් අධිකරණයේ පවතින නඩු 09කට සහ මනුෂ්‍ය ඝාතනයක් සම්බන්ධ නඩුවකට අවශ්‍යව සිටි මගුරුගොඩ , දොඩංගොඩ ප්‍රදේශයේ පදිංචි වරෙන්තුකරුවෙකු අත්අ‍ඩංගුවට ගෙන තිබේ. සැකකරු අද මතුගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20118", "Category": null, "Parent URL": null}