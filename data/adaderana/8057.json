{"Source": "Adaderana", "Timestamp": "April 28, 2010 04:25 pm", "Headline": "ජනපති සාර්ක් සමුළුව අමතයි", "News Content": "කලාපයට බලපාන කරුණු සම්බන්ධයෙන් ජාත්‍යන්තරයේ දී එක හඩින් කතා කළ යුතු බව ජනාධිපති මහින්ද රාජපක්ෂ මහතා පවසයි. සාර්ක් රාජ්‍ය නායක සමුළුව අමතමින් ජනාධිපතිවරයා සඳහන් කළේ ගෝලීය ආර්ථික අවපාතයක් තිබියදීත් ශ්‍රී ලංකාවේ ජන ජීවිතය නගා සිටුවීමට තම රජයට හැකිවූ බවයි. ආර්ථික සංවර්ධනය යන්න ඉලක්කම්වලට සීමා නොවිය යුතු බව ජනාධිපතිවරයා එහිදී සඳහන් කළේය. සාර්ක් රාජ්‍ය නායක සමුළුව භූතානයේ තිම්පු නුව‍ර දී අද පස්වරුවේ ආරම්භ විය. එහිදී මෙතෙක් සභාපතිත්වය ඉසිලූ ශ්‍රී ලංකා ජනාධිපති මහින්ද රාජපක්ෂ මහතා විසින් සභාපතිධුරය භූතාන අග්‍රාමාත්‍යවරයා වෙත පිරිනැමීම ද සිදුවුණි.", "URL": "https://sinhala.adaderana.lk/news.php?nid=8057", "Category": null, "Parent URL": null}