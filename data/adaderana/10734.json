{"Source": "Adaderana", "Timestamp": "September 9, 2010 09:49 am", "Headline": "හොරෙන් විදුලිය ගත් සිව් දෙනෙකුට දඩ", "News Content": "අම්පාර, දමන සහ මඩවලන්ද යන ප්‍රදේශවල අනවසරෙන් විදුලිය ලබාගත් පුද්ගලයින් සිව් දෙනෙකුට එරෙහිව අම්පාර මහේස්ත්‍රාත් අධිකරණය දඩ නියම කර තිබේ. ඒ අනුව විදුලිබල මණ්ඩලයට සිදුවු අලාභය සඳහා රුපියල් 84, 764 ක මුදලක් එම පුද්ගලයින් සිව් දෙ‍නාට දඩ වශයෙන් නියම කර ඇති බව සඳහන්ය. ලංකා විදුලිබල මණ්ඩලයේ විශේෂ වැටලීම් ඒකකය මගින් මෙම පුද්ගලයින් අත් අඩංගුවට ගෙන ඇති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=10734", "Category": null, "Parent URL": null}