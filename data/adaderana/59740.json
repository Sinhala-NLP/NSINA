{"Source": "Adaderana", "Timestamp": "May 2, 2016 12:36 pm", "Headline": " විගමන පාලකට හා පොලිස් පරීක්ෂකට නොතීසි", "News Content": "ආගමන විගමන පාලකවරයාට සහ මිරිහාන පොලීසියේ මුලස්ථාන පොලිස් පරීක්ෂකවරයාට කොළඹ මහේස්ත්‍රාත් අධිකරණය නොතීසි නිකුත් කර තිබේ.ඉන්දියාව සහ ශ්‍රී ලංකාව අතර සිදු වූ බව කියන නීතිවිරෝධි වකුගඩු ජාවාරමට සම්බන්ධ සැකකරුවෙකු පළායාම සම්බන්ධයෙන් අධිකරණය හමුවේ කරුණු දැක්වීම සඳහා මොවුන්ට අධිකරණය නොතීසි නිකුත් කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.අද(02) පැවැති නඩු විභාගයේදී මෙරට පෞද්ගලික රෝහල්වල සිදු කළ වකුගඩු සැත්කම් පිළිබඳව වාර්තාවක් ඉදිරිපත් කරන ලෙස අධිකරණය සෞඛ්‍ය සේවා අධ්‍යක්ෂ ජනරාල්වරයාට දැනුම් දුන් බව ද අද දෙරණ අධිකරණ වාර්තාකරු කේ.එස් උදය කුමාර් සදහන් කළේය.", "URL": "https://sinhala.adaderana.lk/news.php?nid=59740", "Category": null, "Parent URL": null}