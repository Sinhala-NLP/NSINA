{"Source": "Adaderana", "Timestamp": "May 15, 2010 10:10 am", "Headline": "උතුරේ නීතිය රැකීමට විධිමත් ක්‍රියාමාර්ග", "News Content": "ත්‍රස්තවාදය අවසන් කළ ආකාරයෙන්ම උතුරේ නීතිය හා සාමය ආරක්ෂා කිරීමට විධිමත් ක්‍රියාමාර්ගයක් ගන්නා බව අධිකරණ අමාත්‍ය අතාවුද සෙනෙවිරත්න මහතා පවසයි. උතුරු පළාතේ අධිකරණවලට අවශ්‍ය සියලු පහසුකම් ලබාදෙන බව ද අමාත්‍යවරයා කියා සිටියි. යුද්ධය හේතුවෙන් පසුගිය කාලය තුළ උතුරේ නීතිය හා සාමය ක්‍රියාත්මක වීම අඩපණ වී තිබූ බව ඔහු සඳහන් කරයි. එහෙත් ‍මේ වන විට යුදමය වාතාවරණය පහව ගොස් ඇති බැවින් එහි නීතිය හා සාමය යථා පරිදි ක්‍රියාත්මක විය යුතු බව හෙතෙම පෙන්වා දෙයි. ඒ සඳහා විනිසුරුවරුන්ගේ සහ නීතීඥවරුන්ගේ සහය අවශ්‍ය බව ද අධිකරණ අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=8416", "Category": null, "Parent URL": null}