{"Source": "Adaderana", "Timestamp": "January 20, 2013 12:56 pm", "Headline": "එස්.බී හා උපකුලපතිවරයා වගකිව යුතුයි", "News Content": "මොරටුව විශ්ව විද්‍යාලය තුළ පසුගියදා හටගත් ගැටුම සම්බන්ධයෙන් විශ්ව විද්‍යාල උපකුලපතිවරයා සහ උසස් අධ්‍යාපන අමාත්‍යවරයා වගකිව යුතු බව පෙරටුගාමී සමාජවාදී පක්ෂය පවසයි. අදාළ ගැටුම වැළැක්වීම සඳහා විශ්ව විද්‍යාල පාලනාධිකාරිය සහ පොලීසියේ මැදිහත්වීම නිසි අයුරින් සිදුනොවුණු බව අද (20) කොළඹ පැවති මාධ්‍ය හමුවකදී එම පක්ෂයේ ප්‍රචාරක ලේකම් පුබුදු ජාගොඩ මහතා ප්‍රකාශ කළේය. විශ්ව විද්‍යාලයේ ඉංජිනේරු පීඨයේ සහ ජාතික තාක්ෂණික ඩිප්ලෝමා ආයතනයේ සිසුන් අතර පසුගියදා හටගත් ගැටුමෙන් තුවාල ලැබු සිසුවෙකු තවදුරටත් ජාතික රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=30917", "Category": null, "Parent URL": null}