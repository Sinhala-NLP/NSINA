{"Source": "Adaderana", "Timestamp": "April 2, 2011 10:49 pm", "Headline": "ලෝක කුසලානය ඉන්දියාවටයි", "News Content": "ශ්‍රී ලංකාව හා ඉන්දියාව අතර අද(02) පැවති ලෝක කුසලාන තරගාවලියේ අවසන් තරගය ජයග්‍රහණය කරමින් 2011 ලෝක කුසලානය හිමිකරගැනීමට ඉන්දියාව සමත්විය. ‍ ඒ ශ්‍රී ලංකා කණ්ඩායම පරදා කඩුලු 06 ක තියුණු ජයක් වාර්තා කරමිනි. ‍ ඉන්දියාවේ මුම්බායිහි පැවති මෙම අවසන් තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත් වූ අතර පළමුව පන්දුවට පහරදීමට ශ්‍රී ලංකා කණ්ඩායමේ නායක කුමාර සංගක්කාර තීරණය කළේය. ‍ ඒ අනුව ශ්‍රී ලංකාව නියමිත පන්දු වාර 50 තුළ කඩුලු 06 ක් දැවී ලකුණු 274 ක් රැස්කරගනු ලැබීය. ‍ පිළිතුරු ඉනිම ක්‍රීඩාකළ ඉන්දීය කණ්ඩායම පන්දු වාර 48 පන්දු 02 කදී කඩුලු 04 ක් පමණක් දැවී ලකුණු 277 ක් රැස්කරමින් තරගයේ ජයග්‍රහණය තහවුරු කරගනු ලැබීය.", "URL": "https://sinhala.adaderana.lk/news.php?nid=15232", "Category": null, "Parent URL": null}