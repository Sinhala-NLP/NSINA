{"Source": "Adaderana", "Timestamp": "April 21, 2011 09:06 am", "Headline": "ලිබියානු කැරලිකරුවන්ගේ සහයට ප්‍රංශය හා ඉතාලියෙන් හමුදා කණ්ඩායම්", "News Content": "ලිබියාවේ කැරලිකරුවන්ට සහය දැක්වීම සඳහා කුඩා හමුදා කණ්ඩායම් දෙකක් යැවීමට ප්‍රංශය සහ ඉතාලිය පියවර ගෙන තිබේ. අදාළ රටවල් දෙකෙන් 10 දෙනෙකුගෙන් යුත් කණ්ඩායම් බැගින් යැවීමට පියවර ගෙන ඇති බව විදෙස් වාර්තා සඳහන් කරයි. මේ අතර බ්‍රිතාන්‍යය ද මුවම්මර් ගඩාෆිට විරුද්ධ සටන්කාමීන්ට සහය දැක්වීම සඳහා ආරක්ෂක අංශ යොදවන බවට පසුගියදා ප්‍රකාශ කරනු ලැබීය. මෙම ආරක්ෂක අංශ යොදවන්නේ කැරලිකරුවන්ට උපදෙස් ලබාදීම සඳහා මිස ඔවුන්ට සටන් පුහුණු කරවීමට නොවන බව ඔවුන් එහිදි අවධාරණය කර සිටියේය. කෙසේ වෙතත් අදාළ රටවල් ගෙන ඇති මෙම තීරණයට ලිබියානු රජය දැඩි විරෝධය පළ කරයි. මෙසේ කැරලිකරුවන්ට සහය දැක්වීමට විදෙස් ආරක්ෂක භටයන් පැමිණෙන්නේ නම් ගැටුම් තවදුරටත් උත්සන්න විය හැකි බව ඔවුන් පවසයි.", "URL": "https://sinhala.adaderana.lk/news.php?nid=15604", "Category": null, "Parent URL": null}