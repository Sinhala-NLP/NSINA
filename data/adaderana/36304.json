{"Source": "Adaderana", "Timestamp": "August 2, 2013 10:26 am", "Headline": "දැරණියගල ‍පොලිස් ස්ථානාධිපතිට මාරුවක්", "News Content": "දැරණියගල පොලිස් ස්ථානාධිපතිවරයා ලෙස කටයුතු කළ පොලිස් පරීක්ෂක ප්‍රභාත් දේශබන්දු මහතා වහාම ක්‍රියාත්මක වන පරිදි ස්ථාන මාරුකර යවා තිබේ. ඒ අනුව ඔහු අම්පාර දිස්ත්‍රික්කයේ පදියතලාව පොලිස් ස්ථානය වෙත මාරුකර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සේවා අවශ්‍යතාවයක් මත මෙම ස්ථාන මාරුව ලබා දී ඇති බව අද දෙරණ කළ විමසීමකදී පොලිස් මාධ්‍ය ප්‍රකාශක කාර්යාලය පැවසීය. දැරණියගල නූරී වතුයායේ අධිකාරීවරයාගේ ඝාතනය සම්බන්ධයෙන් පරීක්ෂණ ක්‍රියාත්මක කිරීමේදී ප්‍රදේශවාසී ජනතාව පොලීසියට ද චෝදනා එල්ල කරන ලදී.", "URL": "https://sinhala.adaderana.lk/news.php?nid=36304", "Category": null, "Parent URL": null}