{"Source": "Adaderana", "Timestamp": "December 27, 2016 04:24 pm", "Headline": "   රත්නසිරිගේ දේහය හෙට පාර්ලිමේන්තුවට!", "News Content": "අභාවප්‍රාප්ත හිටපු අග්‍රාමාත්‍යවරයෙකු වන රත්නසිරි වික්‍රමනායක මහතාගේ දේහය අවසන් ගෞරව දැක්වීම සඳහා පාර්ලිමේන්තුව වෙත හෙට පෙරවරුවේ ගෙන ඒමට නියමිතව තිබේ.ඒ අනූව හෙට පෙරවරු 10.30ත් 11.30ත් අතර කාලය තුළ අවසන් ගෞරව දැක්වීම සඳහා පැමිණෙන ලෙස සියළුම මන්ත්‍රීවරුන් වෙත කථානායකවරයා ඇරයුම් කරන බව කථානායක මාධ්‍ය අංශය පවසයි.මේ අතර රත්නසිරි වික්‍රමනායක මහතාගේ අවසන් කටයුතු පූර්ණ රාජ්‍ය අනුග්‍රහය සහිතව සිදුකරන ලෙසට ජනාධිපති මෛත්‍රිපාල සිරිසේන මහතා විසින් අදාළ අංශ වෙත උපදෙස් ලබාදී ඇති බවද වාර්තා වේ.", "URL": "https://sinhala.adaderana.lk/news.php?nid=67419", "Category": null, "Parent URL": null}