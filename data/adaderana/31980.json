{"Source": "Adaderana", "Timestamp": "February 28, 2013 07:54 am", "Headline": "හැමිල්ටන් ඇළේ නාඳුනන මළ සිරුරක්", "News Content": "වත්තල, හේකිත්ත ප්‍රදේශයේ හැමිල්ටන් ඇළේ පාවෙමින් තිබූ නාඳුනන පිරිමි මළ සිරුරක් සොයාගෙන තිබේ. ඊයේ (27) පස්වරුවේ රාගම පොලීසිය ලද තොරතුරකට අනුව මෙම මළ සිරරු සොයාගනු ලැබීය. මෙලෙස මියගොස් ඇත්තේ උස අඩි 5 අඟල් 4 ක් පමණ වන අවුරුදු 50 ක් පමණ වයසැති පුද්ගලයෙකු බව පොලීසිය සඳහන් කළේය. මළ සිරුර රාගම රෝහලේ මෘත ශරීරාගාරයේ තබා ඇති අතර රාගම පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=31980", "Category": null, "Parent URL": null}