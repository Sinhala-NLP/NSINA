{"Source": "Adaderana", "Timestamp": "January 31, 2018 09:10 pm", "Headline": "පුංචි ඡන්දෙට කලින් ආණ්ඩුවේ සැලැස්මක් ගැන බන්දුල හෙළි කරයි", "News Content": "පළාත් පාලන මැතිවරණය දින කිහිපයක් තිබියදී බැඳුම්කර සිද්ධිය සම්බන්ධයෙන් හිටපු මුදල් අමාත්‍ය, පාර්ලිමේන්තු මන්ත්‍රී රවී කරුණානායක මහතාව අත්අඩංගුවට ගෙන මැතිවරණයෙන් පසු ඔහු නිදහස් කිරීමේ උත්සහයක් පවතින බවට ශ්‍රී ලංකා පොදු ජන පෙරමුණ චෝදනා කරයි. අද (31) කොළඹදී කැඳවා තිබූ මාධ්‍ය හමුවකට එක් වෙමින් එහි සාමාජිකයින් ප්‍රකාශ කළේ ඡන්ද දායකයින් මුලා කිරීමේ අරමුණින් මෙම සැලසුම ක්‍රියාත්මක කර ඇති බවයි. රටට කිරීමට හැකි දැවැන්තම හානිය මේ වන විට එක්සත් ජාතික පක්ෂයේ නායකයින් සිදු කළ අවසන් බව එම මාධ්‍ය හමුවට එක් වෙමින් බන්දුල ගුණවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=83842", "Category": null, "Parent URL": null}