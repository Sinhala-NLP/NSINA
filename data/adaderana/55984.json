{"Source": "Adaderana", "Timestamp": "December 28, 2015 08:56 am", "Headline": "දකුණු මුහුදේ අනතුරට ලක්වූ ධීවරයින් බේරාගනී! ", "News Content": "දකුණු මුහුදු තීරය ආසන්නයේ අනතුරට පත්වූ ධීවර යාත්‍රාවක සිටි ධිවරයින් පිරිසක් වෙනත් ධීවර යාත්‍රාවකින් බේරාගෙන තිබේ.අනතුරට ලක්වූ ධිවර යාත්‍රාව පසුගිය 25 වනදා දෙව්න්දර මුහුදු තීරයෙන් ධීවර කටයුතු සදහා පිටත්ව ගොස් ඇති බව සඳහන්ය.එහි ධිවරයින් 05 දෙනකු ගමන් කර ඇති බව වාර්තා වෙයි.කෙසේ වෙතත් ඊයේ පස්වරුවේ එම ධීවර යාත්‍රාව අනතුරට පත්ව ඇති අතර එහිදී බේරුවල ප්‍රදේශයෙන් ධිවර කටයුතු සඳහා ගිය ධිවර යාත්‍රාවක ධිවරයින් පිරිසක් විසින් අදාළ යාත්‍රාවේ පුද්ගලයින් සිව් දෙනෙකු බේරාගෙන තිබේ.මෙහිදී එක් ධිවරයෙකු අතුරුදන්ව ඇති අතර ඔහු සෙවිමේ කටයුතු ආරම්භ කර ඇති බව වාර්තා වෙයි.අනතුරට පත් ධිවර යාත්‍රාවේ ධීවරයින් දෙව්න්දර ධීවර වරාය වෙත රැගෙන ඒමට කටයුතු කරමින් සිටින බව සදහන්ය.", "URL": "https://sinhala.adaderana.lk/news.php?nid=55984", "Category": null, "Parent URL": null}