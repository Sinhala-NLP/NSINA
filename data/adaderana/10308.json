{"Source": "Adaderana", "Timestamp": "August 18, 2010 02:10 pm", "Headline": "ෆොන්සේකාට එරෙහි කෙනෙහිලිකම් ජගත් පාර්ලිමේන්තුවට ", "News Content": "සරත් ෆොන්සේකා මහතාට සිදුවන අසාධාරණ ක්‍රියා සම්බන්ධයෙන් ජගත් පාර්ලිමේන්තු සංගමයට පැමිණිල්ලක් ඉදිරිපත් කර ඇති බව එක්සත් ජාතික පක්ෂය පවසයි. මහජන ඡන්දයෙන් තේරී පත්වු පිළිගත් දේශපාලන පක්ෂයක නියෝජිතයෙකු වශයෙන් සරත් ‍ෆොන්සේකා මහතා සම්බන්ධයෙන් මෙම පැමිණිල්ල ඉදිරිපත් කර ඇති බව එම පක්ෂ සහකාර ලේකම් පාර්ලිමේන්තු මන්ත්‍රී ජයලත් ජයවර්ධන මහතා පවසයි. ෆොන්සේකා මහතාට එරෙහි යුද අධිකරණ තීන්දුව එක්සත් ජාතීන්ගේ සිවිල් හා දේශපාලන අයිතිවාසිකම් ප්‍රඥප්තිය උල්ලංඝණය කිරීමක් බව ජයලත් ජයවර්ධන මහතා සඳහන් කරයි. අද ‍කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ අදහස් පළ කරන ලදී.", "URL": "https://sinhala.adaderana.lk/news.php?nid=10308", "Category": null, "Parent URL": null}