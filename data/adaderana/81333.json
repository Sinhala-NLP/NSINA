{"Source": "Adaderana", "Timestamp": "December 11, 2017 10:40 am", "Headline": " කඩුත් අරන් බයික්වලින් ගිය කඩු කල්ලියේ 3ක් පොලිස් දැලේ", "News Content": "තිරිප්පලේ, අලවෙඩ්ඩි ප්‍රදේශයේදී ආයුධ සන්නද්ධව යතුරුපැදිවලින් ගමන් කරමින් සිටි පුද්ගලයින් තිදෙනෙකු පොලීසිය විසින් අත්අඩංගුවට ගෙන තිබේ. තියුණු ආයුධ සහ මුගුරු අතැතිව පිරිසක් යතුරුපැදිවලින් ගමන් කරමින් සිටින බවට තිරිප්පලේ පොලීසියට ලද තොරතුරක් මත ඊයේ රාත්‍රියේ වැටලීමක් සිදුකර ඇති බව සඳහන්ය. එහිදී යතුරුපැදි 04කින් ගමන් කරමින් සිටි අදාළ පිරිසෙන් තිදෙනෙකු පොලීසිය විසින් අත්අඩංගුවට ගෙන ඇති අතර තවත් තිදෙනෙකු පළා ගොස් තිබේ. යතුරුපැදි 04 සහ සැකකරුවන් සතුව තිබූ ආයුධ සහ මුගුරු පොලිස් බාරයට ගෙන ඇති බව වාර්තා වෙයි. සැකකරුවන් එම ප්‍රදේශයේම පදිංචිකරුවන් වන අතර ඔවුන් මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81333", "Category": null, "Parent URL": null}