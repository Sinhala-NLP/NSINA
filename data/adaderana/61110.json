{"Source": "Adaderana", "Timestamp": "June 15, 2016 10:02 am", "Headline": "කෑමට නුසුදුසු සහල් පෑලියගොඩින් මතුවෙයි", "News Content": "පරිභෝජනයට නුසුදුසු සහල් තොගයක් සමඟ පුද්ගලයින් සිව් දෙනෙකු පෑලියගොඩ ප්‍රදේශයේදී අත්අඩංගුවට ගෙන තිබේ.පාරිභෝගික කටයුතු පිළිබඳ අධිකාරියේ නිලධාරීන්ට ලද තොරතුරක් මත පෑලියගොඩ කොට්ඨශ අපරාධ විමර්ශන අංශය මගින් සිදුකළ වැටලීමකදී සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය.පෑලියගොඩ ප්‍රදේශයේ ගබඩාවක් තුළ තිබී මිනිස් පරිභෝජනයට නුසුදුසු සහල් කිලෝ ග්‍රෑම් 7000ක් එහිදී පොලීසිය විසින් සොයාගෙන ගෙන තිබේ.වැටලීම සිදුකරන අවස්ථාවේ එම ස්ථානයේ සිටියදී අත්අඩංගුවට ගත් පුද්ගලයින් සිව් දෙනා වැල්ලම්පිටිය සහ ඌරාපොළ ප්‍රදේශයේ පදිංචිකරුවන් වන අතර ඔවුන් මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61110", "Category": null, "Parent URL": null}