{"Source": "Adaderana", "Timestamp": "January 23, 2014 01:30 pm", "Headline": "ඇපල්වත්තේ පවුල් 577 ක් මාර්තු 28 ට පෙර ඉවත්විය යුතුයි", "News Content": "මාළිගාවත්ත,ඇපල්වත්ත ප්‍රදේශයේ පවුල් 577 ක් මාර්තු මස 28 වන දිනට පෙර ඉවත්විය යුතු බවට ශ්‍රේෂ්ඨාධිකරණය විසින් නියෝග කර තිබේ. මාලිගාවත්ත - ඇපල්වත්ත ප්‍රදේශයේ නිවාස ගණනාවක් කඩා දැමීමට විරෝධය පළ කරමින් එහි පදිංචිකරුවන් පිරිසක් ගොනුකළ පෙත්සම අද (23) දිනයේද ශ්‍රේෂ්ඨාධිකරණය හමුවේ විභාගයට ගන්නා ලදී. මෙහිදී අනවසර ඉදිරිකිරීම් ලෙස පවතින මෙම නිවෙස්වල නිවැසියන් ස්ථීර නිවාස සාදාගන්නා තුරු කුලී නිවෙස්වල සිටීනම් එකී කුලී ගාස්තු නාගරික සංවර්ධන අධිකාරිය විසින් ගෙවිය යුතු බවද අධිකරණය විසින් නියෝග කර තිබේ. නාගරික සංවර්ධන අධිකාරිය විසින් ඇපල්වත්ත ප්‍රදේශයේ අනවසර පැල්පත් නිවාස කඩාදමා ඒ වෙනුවට අලුත් නිවාස සාදාදීමක් සිදුකරන බවද ශ්‍රේෂ්ඨාධිකරණය හමුවේ මීට පෙරාතුව පවසා තිබිණි.", "URL": "https://sinhala.adaderana.lk/news.php?nid=40586", "Category": null, "Parent URL": null}