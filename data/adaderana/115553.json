{"Source": "Adaderana", "Timestamp": "August 2, 2019 08:34 am", "Headline": "ජල ගැලුම් නිම්න ජාතික උද්‍යානයේ සිටි පුද්ලගයින් 149ක් ඉවතට-සතුන්ට නිදහස", "News Content": "පොළොන්නරුව ජල ගැලිම් නිම්න ජාතික වනෝද්‍යානයට නිති විරෝධිව ඇතුළත් වි වසර කිහිපයක සිට පරිසරයට හානි කරමින් කුඹුරු වගා කල පුද්ගලයින් 149 දෙනෙකු ඉන් වහාම ඉවත් කරන ලෙස පොළොන්නරුව ප්‍රධාන මහේස්ත්‍රාත් අසංක අසේල ද සිල්වා මහතා පොළොන්නරුව අඩවි ආරක්ෂක නිලධාරින්ට නියෝගයක් නිකුත් කර තිබේ. ජල ගැලිම් නිම්න ජාතික වනෝද්‍යානයේ ඇති කුඹුක් , මී , පලූ , වීර ඇතුලූ වටිනා ශාක විනාශ කරමින් එහි සිටින වන සතුන්ටද හානිවන අයුරින් කලක සිට වී වගා කටයුතු කල මේ ජාවාරම් කරුවන්ට රජයේ ඉඩම් සන්තකයේ ආපසු පවරා ගැනිම පනත යටතේ පොළොන්නරුව අඩවි ආරක්ෂක කාර්යාලය මඟින් අධිකරණයේ නඩු ගොනු කර තිබිණි. එම පනත යටතේ අදාල වනෝද්‍යානයේ නිති විරෝධිව වි වගා කෙරු 219 දෙනෙක් සදහා නඩු පවරා තිබු අතර මීට පෙර ද පුද්ගලයන් කිහිප දෙනෙකු අධිකරන නියෝග මත පොළොන්නරුව වන ජිවි නිලධාරින් මඟින් ඉවත් කර ඇත. මෙම ජාවාරම් කරුවන් විසින් ජල ගැලූම් නිම්න ජාතික වනෝද්‍යානය අක්කර 5000 කට ආසන්න බිම් ප්‍රමාණයක් වනසා තිබු අතර ඉන් සංවේදි පරිසර කළාපයේ ජිවත් වු අලි ඇතුන් මෙන්ම වන සතුන්ගේ ජීවිතවලට දැඩි තර්ජන එල්ල වි තිබු බවද පොළොන්නරුව වනජිවි කාර්යාලයේ උසස් නිලධාරියෙකු පැවසිය. පොළොන්නරුව වනජිවි සහකාර අධ්‍යක්ෂ ඩබ්ලිව්.ඩි.එම්.ජේ. වික්‍රමසිංහ මහතාගේ උපදෙස් පරිදි සී.ඩී. සුනිල් ශාන්ත , එස්.ඒ වික්‍රමරත්න, සී.ඒ. වනසිංහ , එච්.පි.එස්. තිලකරත්න යන අඩවි ආරක්ෂක නිළධාරින් විසින් අදාල ජවාරම් කරුවන්ට විරුද්ධව පොළොන්නරුව අධිකරණයේ නඩු ගොනුකර තිබුණි. ඒ අනුව ඊයේ(01) ලබාදුන් අධිකරණ නියෝගයත් සමඟ ඉදිරි දින කිහිපය තුළ ජල ගැලූම් නිම්න ජාතික වනෝද්‍යානයේ පරිසරය වනසා වි වගා කරන පුද්ගලයින් 149 දෙනාම ඉවත් කර එම වනෝද්‍යානයේ සැරිසැරු වන අලින් ඇතුලූ සතා සිවුපාවන්ට සැරි සැරිමේ නිදහස ලබා දෙන බවද පොළොන්නරුව අඩවි ආරක්ෂක කාර්යාලයේ උසස් නිලධාරියෙකු සඳහන් කළේය.", "URL": "https://sinhala.adaderana.lk/news.php?nid=115553", "Category": null, "Parent URL": null}