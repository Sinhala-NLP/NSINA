{"Source": "Adaderana", "Timestamp": "March 18, 2015 05:29 am", "Headline": "කලම්බු පෝර්ට් සිටි ගනුදෙනුව සුහදව බේරාගන්න චීනය සූදානම්", "News Content": "මේ මස අග භාගයේ චීනයේ සංචාරයේ නියුතුවන ජනාධිපති මෛත්‍රීපාල සිරිසේන මහතා සමග දැනට අත්හිටුවා ඇති කලම්බු පොර්ට් සිටි හෙවත් 'වරාය නගර ව්‍යාපෘතිය'පිළිබඳ සුහදව සාකච්ඡා කිරීමට චීන අග්‍රාමාත්‍ය ලී ක්යැන්ග් කැමැත්තෙන් සිටින බව කියැවෙයි.චීනය විසින් අති විශාල ආයෝජනයක් කරන ලද මෙම ව්‍යාපාතියේ ඉදිකිරීම් හැකි ඉක්මනින් නැවත ආරම්භ කරනු ඇති බවට තමන්ට ඉමහත් විශ්වාසයක් පවත්නා බව චීන බලධාරීන් නිල වශයෙන් පෙන්වාදී තිබේ.කෙසේවෙතත් මෙම ව්‍යාපෘතිය අත්හිටුවීමට නව රජය විසින් ගනු ලැබූ තීරණය චීන ආයෝජකයින් ශ්‍රී ලංකාවේ ආයෝජනය කිරීමට අදාළව නිෂේධනාත්මක සංඥාවක් නිකුත් කරන බව චීන බලධාරීන්ගේ අදහසයි.චීනයේ මූල්‍යාධාර මත ඉදිවෙන මෙම ව්‍යාපෘතියෙන් ශ්‍රී ලංකාවට බොහෝ ප්‍රයෝජන අත්වන බව පෙන්වාදෙන චීන බලධාරීන් මෙම ව්‍යාපෘතියේ ඉදිරි කටයුතු සඳහා චීනයේ 'ජාතික සංවර්ධන හා ප්‍රතිසංස්කරණ කොමිසම'විසින් දේශීය කම්කරුවන්ට මාස 06ක පුහුණුවයක් ලබාදීමටද අපේක්ෂා කරන බව සඳහන්ය.", "URL": "https://sinhala.adaderana.lk/news.php?nid=50037", "Category": null, "Parent URL": null}