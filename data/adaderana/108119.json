{"Source": "Adaderana", "Timestamp": "April 17, 2019 06:34 pm", "Headline": "දේශපාලනයට පවුල් පසුබිමක් අවශ්‍ය නෑ", "News Content": "ජනාධිපතිවරණය පැවැත්වීමේ දිනය ආසන් වු විට තම පක්ෂයේ අපෙක්ෂකයා සම්බන්ධයෙන් තොරතුරු අනාවරණය කරන බව අමාත්‍ය හරින් ප්‍රනාන්දු මහතා පවසයි. නුවරඑළිය නගරයේ ඊයේ (16) පැවති වැඩසටහනක් අතරතුරදී අමාත්‍ය හරින් ප්‍රනාන්දු මහතාගෙන් මාධ්‍යවේදීන් ඉදිරි ජනාධිපතිවරණ අපේක්ෂකයා සම්බන්ධයෙන් කරුණු විමසා සිටි අවස්ථාවේ මේ බව පැවසීය. දේශපාලනයට අවශ්‍ය වන්නේ පවුල් පසු බිම නොවන බවත් ඒ සඳහා අවශ්‍ය වන්නේ පුද්ගලයා බවත් අමාත්‍යවරයා ප්‍රකාශ කළේය. එමෙන්ම ජනතාවට විශ්වාසය තබා ගත හැකි පුද්ගලයෙක් කුමක් හෝ පක්ෂයකින් ඉදිරිපත් වීම වැදගත් බවද අමාත්‍යවරයා එහිදි ප්‍රකාශ කළේය.", "URL": "https://sinhala.adaderana.lk/news.php?nid=108119", "Category": null, "Parent URL": null}