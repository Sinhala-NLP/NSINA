{"Source": "Adaderana", "Timestamp": "October 14, 2011 08:20 am", "Headline": "කොරියානු භාෂා විභාගය හෙට සහ අනිද්දා", "News Content": "කොරියාවේ රැකියා සඳහා ශ්‍රී ලාංකික ශ්‍රමිකයින් තෝරාගැනීම සඳහා පවත්වනු ලබන කොරියානු භාෂා ප්‍රවීනතා විභාගය හෙට(15) සහ අනිද්දා(16) කොළඹ දී පැවැත්වීමට නියමිතව තිබේ. කොළඹ විභාග මධ්‍යස්ථාන 10 ක දී කොරියානු මානව සම්පත් සංවර්ධන ආයතනයේ අධීක්ෂණය යටතේ අදාළ විභාගය පැවැත්වෙන බව විදේශ සේවා නියුක්ති කාර්යාංශය ප්‍රකාශ කරයි. මෙවර විභාගය සඳහා 50,636 දෙනෙකු සුදුසුකම් ලබා ඇත. මේ අතර මෙවර විභාගයේ දී ජංගම දුරකතන හෝ විද්‍යුත් උපකරණ විභාග ශාලාව වෙත ගෙනයාම තහනම් බව මංගල රන්දෙනිය මහතා ප්‍රකාශ කළේය.", "URL": "https://sinhala.adaderana.lk/news.php?nid=19344", "Category": null, "Parent URL": null}