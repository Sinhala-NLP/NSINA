{"Source": "Adaderana", "Timestamp": "September 18, 2016 11:10 am", "Headline": "  උප නගර සංවර්ධනයට පියවර", "News Content": "බේරුවල මැතිවරණ කොට්ඨාසයේ උප නගර සංවර්ධනය කිරීමට රජය තීරණය කර තිබේ.සෞඛ්‍ය අමාත්‍ය රාජිත සේනාරත්න මහතා හා නගර සැලසුම් හා ජල සම්පාදන අමාත්‍ය හවුෆ් හකීම් මහතා අතර පැවති සාකච්ඡාවකින් අනතුරුව මෙම තීරණය ගෙන ඇති බව සඳහන්ය.ඒ අනුව මග්ගොන නගරය සංවර්ධනය කිරීමට සහ බස් රථ සහ ත්‍රීරෝද රථ නැවතුම් ස්ථානයක් ඉදි කිරීමට නියමිතව තිබේ.එමෙන්ම දර්ගා නගරයේ නව වෙළෙඳ සංකිර්ණයේ උඩු මහල ඉදිකිරීම, කන්දේ විහාර පූජා නගරය සංවර්ධනය කිරීම, පයාගල නව වෙළෙඳ සංකීර්ණයක් සහ පුස්තකාලයක් ඉදිකිරීම සිදු වනු ඇත.මෙම වැඩපිළිවෙළ 2017 වසරේ ආරම්භ කිරීමට නියමිත බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=64201", "Category": null, "Parent URL": null}