{"Source": "Adaderana", "Timestamp": "October 6, 2018 11:35 am", "Headline": "  ලංකාව සහ නෝර්වේ අතර සබඳතා නව මානයකට ", "News Content": "ලෝකයේ නව ප්‍රවනතාවන් හා සැසදෙන පරිදි ශ්‍රී ලංකාව සහ නෝර්වේ රාජ්‍ය අතර සබඳතා නව මානයකට ගෙන ඒමේ වැදගත්කම සම්බන්ධයෙන් ද්විපාර්ශවිය නායකයින් අවධාරණය කර තිබේ. නෝර්වේ හි සංචාරයක නිරතව සිටින අග්‍රාමාත්‍ය රනිල් වික්‍රමසිංහ මහතා සහ නෝර්වේ අග්‍රාමත්‍ය අර්නා සෝල්බග් මහත්මිය අතර ද්විපාර්ශවික සාකච්ඡා ඔස්ලෝ නුවර රාජ්‍යාතන අමුත්තන්ගේ ශාලාවේදී පැවැති බව අග්‍රාමාත්‍යර කාර්යාලය සඳහන් කළේය. එහිදී දේශපාලනික, පාරිසරික සහ ආර්ථික වශයෙන් සාගර සහ සාගර සම්පත් කළමනාකරණය පිළිබඳ අවධානය යොමුව තිබේ. සාගර සම්පත් සුරැකිම හා වර්ධනය කිරිම සඳහා යොදාගත හැකි තාක්ෂණික ක්‍රමවේදයන් හා නව දැනුම ශ්‍රී ලංකාව සමඟ බෙදාගැනිමට සූදානම් බව මෙහිදී නෝර්වේ අග්‍රාමාත්‍යවරිය සදහන් කළ බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=97267", "Category": null, "Parent URL": null}