{"Source": "Adaderana", "Timestamp": "January 6, 2011 10:33 am", "Headline": "සංගණනයට අදාළ ගොඩනැගිලි ලේඛනගත කිරීම් ලබන මස ඇරඹෙයි", "News Content": "2011 වසරේ පැවැත්වෙන ජාතික ජන සංගණනයට අදාළ ගොඩනැගිලි ලේඛනගත කිරීම් ලබන මාසයේදී ආරම්භ කරන බව ජන ලේඛන හා සංඛ්‍යා ලේඛන දෙපාර්තමේන්තුව පවසයි. දිවයිනපුරා සිටින ග්‍රාම නිලධාරීවරුන් මාර්ගයෙන් ලේඛනගත කිරීම් සිදුකරන බව එම දෙපාර්තමේන්තුවේ අධ්‍යක්ෂ ජනරාල් සුරංජනා විද්‍යාරත්න මහත්මිය සඳහන් කළාය. මේ වන විට ජන සංගනණයට අදාළ සිතියම් සකස් කර අවසන් බවත් මේ වසරේ තෙවන කාර්තුවේදී පුද්ගලයින් සංගණනය කිරීමේ කටයුතු ද ආරම්භ කරන බවත් ඇය කියා සිටියාය. මෙම සංගනණය මුළු දිවයිනම ආවරණය වන පරිදි සිදුකෙරෙන අතර වසර 30 ට පසුව මෙවැනි සංගණනයක් සිදුකිරීම විශේෂත්වයකි.", "URL": "https://sinhala.adaderana.lk/news.php?nid=13306", "Category": null, "Parent URL": null}