{"Source": "Adaderana", "Timestamp": "March 11, 2017 04:59 pm", "Headline": "ලෝක ග්ලුකෝමා සතිය හෙටින් ඇරඹෙයි", "News Content": "ලෝක ග්ලුකෝමා සතිය හෙටින්(12) ආරම්භ වන බව සෞඛ්‍ය අධ්‍යාපන කාර්යාංශය පවසයි. එම කාර්යාංශයේ විශේෂඥ වෛද්‍ය පී.ඩී.එස්.පී දිසානායක මහතා සඳහන් කළේ එය හෙට සිට ලබන 18 වනදා දක්වා පැවැත්වෙන බවයි. ලෝක ජනගහණයෙන් මිලියන 4.2ක ප්‍රමාණයක් ග්ලුකෝමා නිසා ඇති වන අන්ධ භාවයෙන් පෙළෙන බව එම කාර්යාංශය පවසයි. ශ්‍රී ලංකාවේ ජනගහණයෙන් දෙලක්ෂ පනස්දහසක් පමණ ග්ලුකෝමා රෝගයට ගොදුරුවී ඇති බව‍ ද සෞඛ්‍ය අධ්‍යාපන කාර්යාංශය පවසයි. ඒ අනුව මෙම පසුබිම යටතේ ලෝක ග්ලුකෝමා සතිය තුළ විවිධ වැඩසටහන් ක්‍රියාත්මක කිරීමට සෞඛ්‍ය අමාත්‍යංශයේ විෂන් 20 යි 20 වැඩසටහන සහ අක්ෂි ශෛල්‍ය වෛද්‍යවරුන්ගේ සංගමය සැලසුම් කර තිබේ.", "URL": "https://sinhala.adaderana.lk/news.php?nid=70736", "Category": null, "Parent URL": null}