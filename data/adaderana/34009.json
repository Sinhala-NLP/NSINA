{"Source": "Adaderana", "Timestamp": "May 12, 2013 08:13 am", "Headline": "වීසා නැතිව සෞදියේ වෙසෙන විදේශිකයින්ට පොදු සමාවක්", "News Content": "වීසා බලපත් නොමැතිව සෞදි අරාබියේ වෙසෙන විදේශිකයින්ට පළමුවරට පොදු සමාවක් ලබාදීමට එරට රජය තීරණය කර තිබේ. ඒ අනුව 2008 වසරේ ජුලි මස 03 වැනි දිනට පෙර සෞදි අරාබියට පැමිණි පුද්ගලයින්ට පෞද්ගලික සමාගම්වල හෝ ගෘහ සේවයේ රැකියාවල නිරතවීමට අවස්ථාව ලබාදී ඇති බව වාර්තා වේ. ඔවුන්ට අවශ්‍ය නම් ඉතිරි මාස දෙක තුළ දඩ මුදල් ගෙවීමකින් තොරව රටින් පිටව යාමට අවස්ථාව හිමිවනු ඇත. රැකියා ස්ථානවලින් පළාගොස් සිටින සේවක සේවිකාවන්ට වෙනත් හාම්පුතුන් යටතේ රැකියා ලබා ගැනීමට ද අවස්ථාව ලබාදී තිබේ. මෑත කාලයේ දී සෞදි අරාබිය මෙවැනි සමාවක් ලබාදුන් පළමු අවස්ථාව මෙය බව විදෙස් වාර්තා පවසයි. සෞදි අරාබිය තුළ විදේශිකයින් මිලියන 7යි දශම 5ක් පමණ සිටින අතර ශ්‍රී ලාංකිකයන් 3,50000ක් පමණ එරට විවිධ රැකියාවල නිරත වේ. ඉන්දියානුවන් මිලියන1යි දශම 3ක් පමණ සෞදි අරබියේ රැකියාවල නිරතව සිටියි.", "URL": "https://sinhala.adaderana.lk/news.php?nid=34009", "Category": null, "Parent URL": null}