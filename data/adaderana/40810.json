{"Source": "Adaderana", "Timestamp": "February 1, 2014 03:20 pm", "Headline": "මහේල පියවර 5ක් ඉදිරියට එයි", "News Content": "අන්තර්ජාතික ක්‍රිකට් ශ්‍රේණිගත කිරීම් වලට අනුව ටෙස්ට් ක්‍රිකට් ශ්‍රේණිගත කිරීම් වලදී මහේල ජයවර්ධන ස්ථාන 05කින් ඉදිරියට පැමිණ 13 වන ස්ථානයට පත්ව තිබේ. බංග්ලාදේශය සමඟ පැවති අවසන් ටෙස්ට් ක්‍රිකට් තරගයේ දී ද්විත්ව ශතකයක් ලබා ගැනීම හේතුවෙන් මහේල ජයවර්ධනට මෙම ස්ථානය හිමිව ඇත. ශ්‍රී ලංකා කණ්ඩායමේ නායක ඇන්ජෙලෝ මැතිව්ස් 12 වන ස්ථානයේ පසුවෙයි. ස්ථාන 12 කින් ඉදිරියට පැමිණිමට සමත් වු කෞෂාල් සිල්වාට ටෙස්ට් ශ්‍රේණිගත කිරීම් වලට අනුව 48 වන ස්ථානය හිමිව ඇත. කිත්රුවන් විතානගේ ද මුල්පිතිකරුවන් 100 දෙනා අතරට පැමිණීම විශේෂත්වයකි. කුමාර් සංගක්කාර පිතිකරු ලැයිස්තුවේ 07වන ස්ථානයේ පසුවෙයි. ඒ.බි.ඩිවිලියර්ස්, ශිවනරීන් චන්ද්‍රපෝල්, රොස් ටේලර්, හෂිම් අම්ලා පිළිවෙළින් ශ්‍රේණිගත කිරීම් වල පෙරමුණ ගෙන තිබේ.", "URL": "https://sinhala.adaderana.lk/news.php?nid=40810", "Category": null, "Parent URL": null}