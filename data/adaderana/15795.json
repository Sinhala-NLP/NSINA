{"Source": "Adaderana", "Timestamp": "April 30, 2011 02:25 pm", "Headline": "කම්කරු පන්තිය නොසලකන යුගයක් බිහි වී තිබෙනවා", "News Content": "අද වන විට මෙරට කම්කරු පන්තිය නොසලකා හරිමින් කටයුතු කරන යුගයක් නිර්මාණය වී ඇතැයි අධ්‍යාපන වෘත්තිකයින්ගේ සංගමය පවසයි. අධ්‍යාපන ක්ෂේත්‍රය මෙම අසාධාරණයට විශාල වශයෙන් ගොදුරු වී ඇති බව එම සංගමයේ ප්‍රධාන ලේකම් වසන්ත ධර්මසිරි මහතා සඳහන් ‍කළේය. ජාතික වැටුප් හා සේවක සංඛ්‍යා කොමිසම මඟින් ගුරු හා විදුහල්පති සේවාවල නිලධාරීන්ගේ බුද්ධිමය ශ්‍රමය බරපතල ලෙස අවතක්සේරු කර දැනට වසර පහකට ආසන්න කාලයක් ගත වී ඇති බව ඔහු පෙන්වා දෙයි. ගුරු විදුහල්පති අයිතිවාසිකම් කප්පාදු කිරීමට අධ්‍යාපන ක්ෂේත්‍රයේ රැඳී සිටින ඇතැම් බලධාරීන් මේ වන විට කටයුතු කරමින් සිටින බවත් එය තරයේ හෙලා දකින බවත් වසන්ත ධර්මසිරි මහතා අවධාරණය කර සිටියි.", "URL": "https://sinhala.adaderana.lk/news.php?nid=15795", "Category": null, "Parent URL": null}