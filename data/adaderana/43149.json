{"Source": "Adaderana", "Timestamp": "May 12, 2014 09:35 am", "Headline": "බිරිඳගේ තීරණයෙන් සැමියා කෝපවී මරණ 2යි - දරු ජීවිත අනතුරේ", "News Content": "මුලතිව්, වල්ලිපුනම් ප්‍රදේශයේදී පුද්ගලයෙකු සිය බිරිය ඝාතනය කර අනතුරුව ඔහුද සියදිවි නසාගෙන තිබේ. අදාළ පුද්ගලයාගේ බිරිඳ මෑතකදි යුද හමුදාවේ සේවයට එක්ව ඇත. එහෙත් ඇය හමුදා සේවයට එක්වනවාට සැමියා දැඩි ලෙස විරුද්ධ වී තිබේ. එම විරෝධය අඩදබරයක් දක්වා දුර දිග ගොස් ඇතත් බිරිය කෙසේ හෝ හමුදා සේවයට එක්ව ඇත. හමුදා සේවයට එක්වූ බිරිය නිවාඩු ලබා පැමිණ සිටි අවස්ථාවේදී ඊයේ පෙරවරුවේ සැමියා තියුණු ආයුධයකින් පහරදී ඇයව ඝාතනය කර පසුව හෙතෙම ගෙයි පිටුපස ගසක ගෙල වැලලාගෙන ඇති බව අප වාර්තාකරු කියයි. මොවුන් දෙදෙනාට වයස අවුරුදු 4ක හා 2ක දරුවන් දෙදෙනෙකු සිටින බවත් පුදුකුඩිඉරිප්පු පොලීසිය මේ ගැන පරීක්ෂණ කරන බවත් හෙතෙම පවසයි.", "URL": "https://sinhala.adaderana.lk/news.php?nid=43149", "Category": null, "Parent URL": null}