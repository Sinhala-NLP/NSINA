{"Source": "Adaderana", "Timestamp": "December 14, 2018 11:27 am", "Headline": "ජාත්‍යන්තර ක්‍රිකට් කවුන්සිලය ගත් තීරණයක්", "News Content": "තරග පාවාදීම අපරාධ නීතියක් ලෙස සැලකීමට ක්‍රිකට් ක්‍රීඩා කරන රටවලින් ඉල්ලා සිටීමට ජාත්‍යන්තර ක්‍රිකට් කවුන්සිලය තීරණය කර තිබේ. ජාත්‍යන්තර ක්‍රිකට් කවුන්සිලයේ දූෂණ විරෝධී ඒකකය මේ සම්බන්ධයෙන් ක්‍රියාමාර්ග ගනිමින් සිටින බවයි වාර්තා වෙයි. ජාත්‍යන්තර ක්‍රිකට් කවුන්සිලයේ ප්‍රධාන විධායක නිලධාරී ඩේවිඩ් රිචඩ්සන් මහතා නවදිල්ලියේ පැවති වැඩසටහනකදී ප්‍රකාශ කළේ තරග පාවාදීම අපරාධ වැරදි ලෙස සලකා නීති සම්පාදනය කිරීමට අදාළ ආණ්ඩුවලින් ඉල්ලා සිටින බවයි.", "URL": "https://sinhala.adaderana.lk/news.php?nid=100737", "Category": null, "Parent URL": null}