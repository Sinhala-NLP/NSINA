{"Source": "Adaderana", "Timestamp": "May 21, 2016 12:25 pm", "Headline": " ගංවතුරින් පීඩා විඳින සහෝදර ජනතාව වෙනුවෙන් මනුසත් දෙරණ ක්‍රියාන්විතය තවදුරටත්!", "News Content": "ගංවතුරින් පීඩාවට පත්වූ ජනතාවට පිසූ ආහාර පාන ලබාදීම සඳහා ආරම්භ කළ මනුසත් දෙරණේ සත්කාරයට සහය වූ ජනතාව ඉන් නොනැවති වියළි ආහාර ද්‍රව්‍ය ද ලබාදෙමින් තවදුරටත් සිදුකරන මෙහෙවර මනුසත් දෙරණේ ඉමහත් ඇගයීමට ලක්වේ.පීඩාවට පත්වූ ජනතාවට පිසූ ආහාර පාර්සල් බෙදාහැරීමේ කටයුතු ඊයේ ආරම්භ කිරීමෙන් පසු වියළි ආහාර පාර්සල්ද දෙරණ ආයතන පරිශ්‍රයට ගෙනත් දෙමින් සහෝදර ජනතාවට උදව් කිරීමට ඔබ දක්වන කැපවීමට අපගේ ප්‍රණාමය හිමිවෙයි.ඔබ විසින් ගෙනත් දෙනු ලබන සියලු වියළි ආහාර ද්‍රව්‍ය එක්රැස් කර ගංවතුරින් පීඩාවට පත්වූ ජනතාව රඳවා සිටින අවතැන් කඳවුරුවලට යැවීමට පියවර ගෙන තිබේ.ඒ අනූව එම ආහාර ද්‍රව්‍ය වාහනවලට පැටවීම, අවතැන් කඳවුරුවලට රැගෙනයාම ඇතුළු සියලුම කටයුතු මනුසත් දෙරණ විසින් මනා සම්බන්ධීකරණයකින් යුතුව සිදුකිරීමට කටයුතු යොදා ඇති බවද මෙමඟින් සඳහන් කළ යුතුය.එසේම අද(21) දිනයේත් පරිත්‍යාගශීලී ඔබගෙන් සහනාධාර ලබාගැනීමට අප කටයුතු යොදා තිබේ.අංක 320, ටී. බී ජයා මාවතේ පිහිටි දෙරණ ප්‍රධාන කාර්යාලයේ දී අද උදෑසන 9.00 සිට පස්වරු 5.00 දක්වා සහනාධාර ලබාගැනීමට මනුසත් දෙරණ අපි කටයුතු යොදා ඇත.මෙහිදී ළදරු කිරිපිටි , සනීපාරක්ෂක ද්‍රව්‍ය, පොත්පත් ලිපි ද්‍රව්‍ය, බෝතල් කළ පානීය ජලය, දත් බුරුසු, දත් බෙහෙත්, සබන්, ඇඳ ඇතිරිලි, අලුත් ඇඳුම් ආදිය අවතැන් වූ ජනතාව වෙනුවෙන් පිරිනැමිය හැකියි.හෙට දිනයේ ද ජනතාව වෙනුවෙන් පිරිනැමෙන පරිත්‍යාග භාරගැනීමට මනුසත් දෙරණ සූදානම්ව සිටියි.", "URL": "https://sinhala.adaderana.lk/news.php?nid=60346", "Category": null, "Parent URL": null}