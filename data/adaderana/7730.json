{"Source": "Adaderana", "Timestamp": "April 8, 2010 03:23 pm", "Headline": "ජනතා පැතුම ගැටලු විසඳිය හැකි නව රජයක්", "News Content": "ජනතාවගේ ගැටලු විසඳිය හැකි නව රජයක් බිහිකිරීම ජනතාව‍ගේ බලාපොරොත්තුවවී ඇති බව එක්සත් ජාතික පක්ෂයේ නියෝජ්‍ය නායක කරූ ජයසූරිය මහතා පවසයි. යුක්තිය, සාධාරණ රජයන සමාජයක් බිහිකළ හැක්කේ එක්සත් ජාතික පක්ෂ රජයකට පමණක් බව ඔහු පෙන්වාදෙයි. ගම්පහ, කිරිල්ලවල මහා විද්‍යාලයේ දී ඡන්දය ප්‍රකාශ කිරීමෙන් අනතුරුව මාධ්‍ය වෙත අදහස් දක්වමින් කරූ ජයසූරිය මහතා මෙම අදහස් පළ කළේය. මෙවර පාර්ලිමේන්තු මැතිවරණය පැවති ආකාරය පිළිබඳව සෑහීමකට පත්විය නොහැකි බව කරූ ජයසූරිය මහතා එහිදී සඳහන් කළේය.", "URL": "https://sinhala.adaderana.lk/news.php?nid=7730", "Category": null, "Parent URL": null}