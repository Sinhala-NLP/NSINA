{"Source": "Adaderana", "Timestamp": "December 19, 2011 04:32 pm", "Headline": "සිරිකොත නොසන්සුන් -පොලිසිය කැඳවයි", "News Content": "සිරිකොත එක්සත් ජාතික පක්ෂ මූලස්ථානය හා අවට ‍නොසන්සුන්කාරී තත්ත්වයක් හටගෙන ඇති බව අද දෙරණ වාර්තාකරු පවසයි. ප්‍රකෝපයට පත් පාක්ෂිකයින් පක්ෂ මූලස්ථානය දෙසට ගල් මුල් ප්‍රහාරයක් එල්ල කර ඇති අතර මේ වනවිට තත්ත්වය පාලනය කිරීම සඳහා පොලිසිය කැඳවා ඇති බව ද සඳහන් වේ. එක්සත් ජාතික පක්ෂ නායක, නියෝජ්‍ය නායක හා ජාතික සංවිධායක යන ධුරයන් වෙනුවෙන් ඡන්ද විමසීමක් පැවැත්වුණු අතර එහිදීකෘත්‍යාධිකාරී මණ්ඩලය සහ පාර්ලිමේන්තු මන්ත්‍රීවරුන් ඡන්දය ප්‍රකාශ කරන ලදී. එහිදී රනිල් වික්‍රමසිංහ මහතා පක්ෂ නායකත්වයට ද, සජිත් ප්‍රේමදාස මහතා නියෝජ්‍ය නායකත්වයට ද, ජාතික සංවිධායක ධුරයට දයා ගමගේ ද තේරී පත්විය. මේ අතර සිරිකොත අසල ඇතිවූ නොසන්සුන්කාරී තත්ත්වය නිසා පිටකෝට්ටේ හන්දියේ සිට ඇතුල් කෝට්ටේ හන්දිය දක්වා මාර්ගය වසා දමා තිබේ.", "URL": "https://sinhala.adaderana.lk/news.php?nid=20805", "Category": null, "Parent URL": null}