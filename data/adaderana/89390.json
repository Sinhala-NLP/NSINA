{"Source": "Adaderana", "Timestamp": "May 19, 2018 12:52 pm", "Headline": "දඹුල්ල රජමහ විහාරයේ බිතු සිතුවම් සංරක්ෂණ කටයුතු නැවත අරඹයි", "News Content": "දඹුල්ල රජමහ විහාරයේ බිතු සිතුවම් සංරක්ෂණ කටයුතු නැවත ආරම්භ කිරීමට උසස් අධ්‍යාපන හා සංස්කෘතික කටයුතු අමාත්‍ය විජයදාස රාජපක්ෂ මහතා නිලධාරීන්ට උපදෙස් දි තිබේ. ඒ ඊයේ (18) දඹුල්ල රජමහා විහාරයේ සිදු කළ නිරීක්ෂණ චාරිකාවකින් අනතුරුවයි. දඹුල්ල රජමහා විහාරය වෙත පැමිණි උසස් අධ්‍යාපන හා සංස්කෘතික කටයුතු අමාත්‍ය විජයදාස රාජපක්ෂ මහතා ප්‍රථමයෙන් විහාරස්ථානය වැඳපුදා ගත්තේය. අනතුරුව මීට වසරකට පමණ පෙර අත්හැර දැමු බිතුසිතුවම් සංරක්ෂණ කටයුතු නිරීක්ෂණය කිරීමට ද අමාත්‍යවරයා එක් විය. බිතු සිතුවම් නිරීක්ෂණයෙන් පසු විහාරස්ථානයේදි අස්ගිරි අනුනායක වෙඩරුවේ උපාලි නාහිමියන්ගේ ප්‍රධානාත්වයෙන් සාකච්ඡාවක් පැවැත් විණි.", "URL": "https://sinhala.adaderana.lk/news.php?nid=89390", "Category": null, "Parent URL": null}