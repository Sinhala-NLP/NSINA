{"Source": "Adaderana", "Timestamp": "May 12, 2018 12:20 pm", "Headline": "පානදුර නගරයේ ජලනලයක් කැඩී යයි - පැය 5 ක් ජලය අපතේ ගිහින්", "News Content": "පනදුර නගරය ආසන්නයේ ජලනල පද්ධතියක් කැඩී යාමෙන් පැය පහකට අධික කාලයක් ජලය අපතේ ගිය බව අද දෙරණ වාර්තාකරු පැවසීය. ඊයේ (11) රාත්‍රීයේ මෙම ජලනල පද්ධතිය කැඩීගොස් ඇති අතර ප්‍රදේශවාසීන් විසින් ජල සම්පාදන හා ජලාප්‍රවාහන මණ්ඩලයේ හදිසි ඇමතුම් අංශයට දැනුම් දුන්නත් අද (12) උදෑසන වන තෙක් ජලය අපතේ ගිය බව ප්‍රදේශවාසීන් පැවසීය. මේ වන විට ජල නල පද්ධතියේ අලුත්වැඩියා කටයුතු සිදුකරන අතර ඒ හේතුවෙන් ප්‍රදේශයේ ජල සැපයුම නවතා ඇති බව අද දෙරණ වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=88970", "Category": null, "Parent URL": null}