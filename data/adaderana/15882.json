{"Source": "Adaderana", "Timestamp": "May 4, 2011 12:08 pm", "Headline": "බස් ගාස්තුව 15% න් වැඩි විය යුතුයි", "News Content": "වැඩිවූ ඉන්ධන මිල හමුවේ 15% ක බස් ගාස්තු වැඩිවීමක් තමන්ට හිමිවිය යුතු බව පුද්ගලික බස් හිමියන්ගේ සංගමය පවසයි. ඒ පිළිබඳ ජාතික ප්‍රවාහන කොමිසම දැනුවත් කොට තමන්ට එකී ගාස්තු වැඩිවීම ලබාදෙන ලෙස ඉල්ලා ඇති බව පුද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කරයි. අවම බස් ගාස්තුව රුපියල් 8.00 ක් දක්වා ඉහළ නැංවීමට අවසර ලබාදෙන ලෙසද තමන් ඉල්ලීම් කර ඇති බව හෙ‍තෙම කියා සිටියේ අද කොළඹ පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=15882", "Category": null, "Parent URL": null}