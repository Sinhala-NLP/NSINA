{"Source": "Adaderana", "Timestamp": "November 10, 2012 12:54 pm", "Headline": "වැලිකඩ ගැටුම ගැන හොයන්න ත්‍රිපුද්ගල කමිටුවක් ", "News Content": "වැලිකඩ බන්ධනාගාරයේ ඇති වු ගැටුම සම්බන්ධයෙන් ත්‍රිපුද්ගල කමිටුවක් පරීක්ෂණ ආරම්භ කර ඇති බව අමාත්‍ය චන්ද්‍රසිරි ගජධීර මහතා අද (10) පාර්ලිමේන්තුවේදී විශේෂ ප්‍රකාශයක් කරමින් පවසා තිබේ. මීට අමතරව අමාත්‍යංශ ලේකම්වරයාගේ ප්‍රධානත්වයෙන් විශේෂ පරීක්ෂණයක් ද ආරම්භ කර ඇති බව ඔහු එහිදී සඳහන් කර ඇත. විශේෂයෙන්ම බන්ධනාගාරයේ ආයුධ ගබඩාව කඩා ආයුධ සොරකම් කිරීම පිළිබඳව සොයා බලා විශේෂ වාර්තාවක් ඉදිරිපත් කරන ලෙස අදාළ පරීක්ෂණ කණ්ඩායමට දැනුම් දී ඇති බව අමාත්‍යවරයා පවසා තිබේ. අපරාධ පරීක්ෂණ දෙපාර්තමේන්තුව සහ යුද හමුදාව මේ සමිබන්ධයෙන් මේ වන විට පරීක්ෂණ ආරම්භ කර ඇති අතර අදාළ පරීක්ෂණ වාර්තාව ලබන සඳුදා විෂයභාර අමාත්‍යවරයා වෙත භාරදීමට නියමිතය.", "URL": "https://sinhala.adaderana.lk/news.php?nid=29071", "Category": null, "Parent URL": null}