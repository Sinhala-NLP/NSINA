{"Source": "Adaderana", "Timestamp": "May 12, 2016 04:00 pm", "Headline": "පැනමා ලිපි ගොනු යටපත් කරන්නේ නෑ", "News Content": "පැනමා වාර්තාවල නම් සඳහන්ව ඇති සියලූම ශ්‍රී ලාංකිකයන් සම්බන්ධයෙන් සොයාබලන බව මුදල් අමාත්‍ය රවී කරුණානායක මහතා පවසයි.දේශිය ආදායම් දෙපාර්තමේන්තුව සහ මහ බැංකුවේ විනිමය පාලන දෙපාර්තමේන්තුව මගින් ඒ පිළිබඳ සොයාබැලීම් සිදුකරන බව අමාත්‍යවරයා සඳහන් කළේය.කොළඹ සුගතදාස ක්‍රිඩාංගණයේ නිරීක්ෂණ චාරිකාවකට එක්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් රවී කරුණානායක මහතා මේ බව පැවසීය. පැනමා ලිපිගොනු වලට අදාළ කිසිදු ලිපි ගොනුවක් යටපත් කිරීමට ඉඩ නොතබන බව අමාත්‍යවරයා එහිදී කියා සිටියේය.විදේශයන් හි ඇති මෙරට මුදල් නැවත ශ්‍රී ලංකාවට ගෙන එන ලෙසද රවී කරුණානායක මහතා එහිදී ඉල්ලීමක් කළ අතර අතීතයේ සිදුවූ වැරදි නිවැරදි කරගැනීමට ද අවස්ථාව ලැබී ඇති බව වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=60098", "Category": null, "Parent URL": null}