{"Source": "Adaderana", "Timestamp": "July 19, 2016 07:12 am", "Headline": " උදයංගට වරෙන්තු නෑ-FCID ඉල්ලීම කුණු කූඩයට", "News Content": "ගුවන් යානා ගණුදෙනුවක් සම්බන්ධයෙන් සිදු කෙරෙන විමර්ශනවලට අදාළව රුසියාවේ හිටපු ශ්‍රී ලංකා තානාපති උදයංග වීරතුංග මහතාට එරෙහිව වරෙන්තු නිකුත් කරන ලෙස පොලිස් මූල්‍ය අපරාධ විමර්ශන කොට්ඨාසය කළ ඉල්ලීමක් කොටුව මහේස්ත්‍රාත් අධිකරණය ප්‍රතික්ෂේප කර තිබේ.උදයංග වීරතුංග අත්අඩංගුවට ගැනීම සඳහා ජාත්‍යන්තර පොලීසිය මගින් වරෙන්තු නිකුත් කරන්නැයිද පොලිස් මූල්‍ය අපරාධ කොට්ඨාසය ඉල්ලා තිබුණි. 2006 වසරේදී සිදුවූ බව කියන මිග් යානා ගනුදෙනුවක් සම්බන්ධයෙන් වන පැමිණිල්ලක් සඳහා ප්‍රකාශයක් ලබාගැනීමට ඒ මහතා පොලිස් මූල්‍ය අපරාධ කොට්ඨාසයට කැඳවා තිබූණි.නමුත් උදයංග වීරතුංගට නොතීසි බාරදීමට ඔහු ශ්‍රී ලංකාවේ නොසිටි බැවින් මෙලෙස ඔහු අත්අඩංගුවට ගැනීමට අවසර ඉල්ලා තිබිණි.", "URL": "https://sinhala.adaderana.lk/news.php?nid=62220", "Category": null, "Parent URL": null}