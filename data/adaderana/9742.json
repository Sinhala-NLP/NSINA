{"Source": "Adaderana", "Timestamp": "July 21, 2010 08:21 am", "Headline": "විදෙස් රැකියා ඒජන්සි ශ්‍රේණිගත කරයි", "News Content": "රට පුරා පිහිටි විදේශ රැකියා නියෝජිත ආයතන ශ්‍රේණිගත කිරීමේ වැඩපිළිවෙළක් ආරම්භ කර තිබේ.. විදේශ සේවා නියුක්ති ‍කාර්යාංශය මඟින් මෙය ක්‍රියාවට නංවා ඇති බව සදහන් වේ. ශ්‍රී ලංකා ප්‍රමිති ආයතනය මඟින් මෙය ක්‍රියාත්මක කරන බවත්, වලංගු බලපත්‍ර ලාභී විදේශ රැකියා නියෝජිත ආයතන ජාතික මට්ටමේ ප්‍රමිතියකට ගෙන ඒම මෙමගින් සිදු වන බවත් විදේශ සේවා නියුක්ති කාර්යාංශය පවසයි. මීට අදාළ අවබෝධතා ගිවිසුම‍ට ශ්‍රී ලංකා විදේශ සේවා නියුක්ති කාර්යාංශයේ සභාපති කිංස්ලි රණවක සහ ශ්‍රී ලංකා ප්‍රමිති ආයතනයේ අධ්‍යක්ෂ ජෙනරාල් පී.සේනාධීර යන මහත්වරු අත්සන් තබන ලදී.", "URL": "https://sinhala.adaderana.lk/news.php?nid=9742", "Category": null, "Parent URL": null}