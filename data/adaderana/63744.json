{"Source": "Adaderana", "Timestamp": "September 3, 2016 03:18 pm", "Headline": " හිටපු LTTE නායකයා මෙරටට පිටුවහල් කිරීමට තීරණය කරයි ", "News Content": "ව්‍යාජ විදේශ ගමන් බලපත්‍රයක් යොදා ගනිමින් විදෙස් රටකට යෑමට සූදානමින් සිටියදී ඉන්දීය පොලීසිය මගින් අත්අඩංගුවට ගත් හිටපු එල්.ටී.ටී.ඊ. නායකයා මෙරටට පිටුවහල් කිරීමට තීරණය කර තිබේ.පසුගිය බ්‍රහස්පතින්දා මෙම හිටපු එල්.ටී.ටී.ඊ. සාමාජිකයා ව්‍යාජ ගමන් බලපත්‍රයක් යොදා ගනිමින් ජර්මනියට යෑමට සූදානම් වූ අවස්ථාවේදී පූනේ ගුවන් තොටුපොළේදී අත්අඩංගුවට ගෙන තිබුණි.ඒ අනුව අත්අඩංගුවට ගත් මෙම හිටපු එල්.ටී.ටී.ඊ. සමාජිකයා සම්බන්ධයෙන් පූනේ පොලීසිය පරීක්ෂණ සිදු කළ අතර එහිදී මොහු ඉන්දියාවේ සිදු වූ අපරාධ රැසකට සම්බන්ධ බවට තොරතුරු අනවාරණය වී තිබුණි.සැකකරු සුදන් සුප්පයියා ලෙසට හඳුනාගෙන ඇති අතර ඔහු මාරිමුත්තු යන නාමයෙන් 2005 වර්ෂය දක්වා එල්.ටී.ටී.ඊ. සංවිධානයේ ක්‍රියාකාරී සාමාජිකයෙකු ලෙස කටයුතු කර තිබේ.මොහු ශ්‍රී ලංකාවට පිටුවහල් කිරීම සඳහා තාවකාලික වීසා බලපත්‍රයක් ලබා දෙන ලෙස ශ්‍රී ලංකා තානාපති කාර්යාලයට පූනේ පොලීසිය මගින් ඉල්ලීමක් ද කර තිබේ.ඒ අනුව සැකකරු ලබන සතියේදී මෙරටට පිටුවහල් කිරීමට නියමිත බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=63744", "Category": null, "Parent URL": null}