{"Source": "Adaderana", "Timestamp": "January 5, 2019 02:28 pm", "Headline": "උත්තර දේවීට බිලි වූ තවත් ජීවිතයක්", "News Content": "අනුරාධපුර පොලිස් වසමේ අනුරාධපුර නව බස් නැවතුම්පල අසලදී කොළඹ කොටුව සිට කන්කසන්තුරය දෙසට ධාවනය වූ උත්තර දේවී සීග්‍රඝාමී දුම්රියට පැන පුද්ගලයෙකු සිය දිවි හානි කරගෙන ඇති බවට අනුරාධපුර පොලීසියට ලද තොරතුරක් මත විමර්ශන ආරම්භ කර තිබේ. ඊයේ(04) සවස 3.45ට පමණ මෙම පුද්ගලයා මෙසේ දුම්රියට පැන පුද්ගලයෙකු සිය දිවි හානි කරගෙන ඇති බවට වූ පොලීසියට ලද තොරතුරක් මත මෙසේ විමර්ශන ආරම්භ කර තිබේ. මරණයට පත් පුද්ගලයා වයස 65ක් පමණ වන පිරිමි පුද්ගලයෙකු වන අතර මෙතෙක් හඳුනා ගෙන නොමැත. මෘත ශරීරය අනුරාධපුර රෝහලේ මෘත ශරීරාගාරයේ තැන්පත් කර තිබේ. අනුරාධපුර පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101840", "Category": null, "Parent URL": null}