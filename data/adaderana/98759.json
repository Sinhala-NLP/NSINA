{"Source": "Adaderana", "Timestamp": "November 6, 2018 10:06 am", "Headline": "කාසියේ වාසිය එංගලන්තයට", "News Content": "සංචාරක එංගලන්ත කණ්ඩායම සහ ශ්‍රි ලංකා කණ්ඩායම අතර පළමු ටෙස්ට් ක්‍රිකට් තරඟය ගාල්ල ජත්‍යාන්තර ක්‍රිකට් ක්‍රිඩාංගණයේදී මේ වන විට පැවැත්වේ. තරඟයේ කාසියේ වාසිය දිනූ එංගලන්ත කණ්ඩායමේ නායක ජෝ රූට් ප්‍රථමයෙන් පන්දුවට පහරදීමට තීරණය කළේය. අද (06) තරගය ශ්‍රී ලංකා දඟපන්දු යවන ක්‍රීඩක රංගන හේරත්ගේ අවසන් ජත්‍යන්තර ටෙස්ට් තරඟය වීමද විශේෂත්වයක්. රංගන හේරත්ට අමතරව දිනේෂ් චන්දිමාල්ගේ නායකත්වයෙන් යුත් ශ්‍රි ලංකා කණ්ඩායමේ 11 දෙනා අතරට කෞෂාල් සිල්වා, දිමුත් කරුණාරත්න, කුසල් මෙන්ඩිස්, ඇන්ජලෝ මැතිව්ස්, නිරෝෂන් දික්වැල්ල, ධනංජය ද සිල්වා, දිල්රුවන් පෙරේරා, අකිල ධනංජය සහ සුරංග ලක්මාල් ඇතුලත් වේ.", "URL": "https://sinhala.adaderana.lk/news.php?nid=98759", "Category": null, "Parent URL": null}