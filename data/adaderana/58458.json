{"Source": "Adaderana", "Timestamp": "March 21, 2016 12:23 pm", "Headline": "වියළි කාලගුණය බක්මහෙන් අවසන්  ", "News Content": "දිවයිනට බලපා ඇති උණුසුම් කාලගුණික තත්ත්වය අප්‍රේල් මාසයේ මැද භාගය වන විට සමනය වනු ඇති බව කාලගුණ විද්‍යා දෙපාර්තමේන්තුව පවසයි.එහි අධ්‍යක්ෂ ජනරාල් ලලිත් චන්ද්‍රපාල මහතා පැවසුවේ එම කාලය තුළදී එළිමහනේ ශාරීරික ක්‍රියාකාරකම්වල යෙදෙන පුද්ගලයින් විජලනය තත්ත්වයන් වළක්වා ගැනීම සඳහා විශේෂයෙන්ම සැළකිලිමත් විය යුතු බවයි.පැසිපික් සාගරයේ පවතින එල්නිනෝ තත්ත්වය ද උෂ්ණත්වය ඉහළයාමට බලපා ඇති බව ලලිත් චන්ද්‍රපාල මහතා සඳහන් කළේය.මේ අතර මෙම කාලගුණ තත්ත්වය යටතේ යල කන්නයේ වගා කටයුතු සඳහා අරපිරිමැස්මෙන් ජලය භාවිත කළ යුතු බව වාරිමාර්ග දෙපාර්තමේන්තුවේ ජල කළමනාකරණ හා පුහුණු අධ්‍යක්ෂ මෝහන රාජා මහතා පවසයි.", "URL": "https://sinhala.adaderana.lk/news.php?nid=58458", "Category": null, "Parent URL": null}