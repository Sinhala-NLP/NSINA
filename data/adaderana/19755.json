{"Source": "Adaderana", "Timestamp": "November 3, 2011 09:39 am", "Headline": "පාරිභෝගික අධිකාරිය ඉතිහාසයේ වැඩිම දඩ මුදල උපයයි", "News Content": "මේ වසරේ ගත වූ කාලය තුළ පාරිභෝගික අධිකාරිය සිදුකළ වැටලීම්වලින් දඩ මුදල් වශයෙන් රුපියල්‍ කෝටි 7ක් උපයා ගෙන ඇති බව සමූපකාර හා අභ්‍යන්තර වෙළඳ අමාත්‍යාංශය පවසයි. මෙම උපයාගත් දඩ මුදල ඉතිහාසයේ පාරිභෝගික අධිකාරිය විසින් උපයාගත් වැඩිම දඩ මුදල ලෙස වාර්තා වේ. පාරිභෝගික අධිකාරිය විසින් මේ වසරේ ජනවාරී මස 1 වැනි දින සිට ඔක්තෝම්බර් මස 31 වැනි දින දක්වා කාලය තුළ සම්පූර්ණ වැටලීම් 27 ,123 ක් සිදු කර තිබේ. වගකීම් සහතික ‍නිකුත් නොකිරීම, පුවත්පත්වල දැන්වීම් පළකිරීමේ දී මිල ප්‍රදර්ශනය නොකිරීම වැනි දේ පිළිබඳව මෙවර වැටලීම්වල දී වැඩි අවධානයක් යොමු කර ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය ප්‍රකාශ කරයි. ඊට අමතරව භාණ්ඩ සඟවා ගැනීම, පාලන මිලට වඩා භාණ්ඩ විකිණීම, කල් ඉකුත්වූ භාණ්ඩ විකිණීම, මිල ප්‍රදර්ශනය නොකිරීම යන වැරදි සම්බන්ධයෙන් ද වැටලීම් සිදුකර ඇත.", "URL": "https://sinhala.adaderana.lk/news.php?nid=19755", "Category": null, "Parent URL": null}