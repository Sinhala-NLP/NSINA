{"Source": "Adaderana", "Timestamp": "June 1, 2016 08:45 am", "Headline": "ඉන්දීය ධීවරයින් 7 දෙනා රිමාන්ඩ්", "News Content": "නීති විරෝධී ලෙස මෙරට මුහුදු සීමාවේ මසුන් අල්ලමින් සිටියදී අත්අඩංගුවට ගත් ඉන්දීය ධීවරයන් හත්දෙනා ලබන 14 වනදා දක්වා රක්ෂිත බන්ධනාගාර ගත කර තිබේ.අදාළ ධීවරයින් මන්නාරම මහේස්ත්‍රාත් අධිකරණය වෙත ඉදිරිපත් කළ අවස්ථාවේ මන්නාරම මහේස්ත්‍රාත් ඒ. ඇලෙක්ස් රාජා මහතා විසින් එම නියෝගය ලබා දී ඇති බව සඳහන්ය.තලෙයිමන්නාරමට වයඹ දෙසින් වූ මෙරට මුහුදු සීමාවේදී වෙරළාරක්ෂක නිළධාරීන් විසින් ඉන්දීය ධීවරයින් හත් දෙනෙකු සමඟ ඔවුන් පැමිණි යාත්‍රාවක් ද අත්අඩංගුවට ගනු ලැබුවේය.දකුණු ඉන්දියාවේ සිට අදාළ ධීවරයින් පැමිණ ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=60666", "Category": null, "Parent URL": null}