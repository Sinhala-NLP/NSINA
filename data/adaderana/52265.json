{"Source": "Adaderana", "Timestamp": "June 26, 2015 11:19 am", "Headline": "මැණික් සමග 6ක් අත්අඩංගුවට", "News Content": "නීති විරෝධී ලෙස මැණික් ගල් ළඟ තබා ගෙන සිටි පුද්ගලයින් 06 දෙනෙකු ඇඹිලිපිටිය ප්‍රදේශයේදී අත්අඩංගුවට ගෙන තිබේ.පොලිසිය පැවසුවේ ඇඹිලිපිටිය, උඩවලව කැළෑබද ප්‍රදේශයකදී මොවුන් අත්අඩංගුවට ගත් බවයි.සැකකරුවන් සතුව තිබී කැරට් 29යි දශම 7යි 5ක සහ කැරට් 97 දශක 5ක බරකින් යුත් මැණික් ගල් දෙකක් සොයාගෙන ඇත.මැණික් ගල් පරික්ෂා කිරීමට ගන්නා විදුලි පන්දමක්, ත්‍රිරෝද රථයක්, ජංගම දුරකතන 04ක් සහ රුපියල් ලක්ෂ 02ක මුදලක් පොලිසිය බාරයට ගෙන තිබේ. අත්අඩංගුවට ගත් පිරිස ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය පැවසුවේය.", "URL": "https://sinhala.adaderana.lk/news.php?nid=52265", "Category": null, "Parent URL": null}