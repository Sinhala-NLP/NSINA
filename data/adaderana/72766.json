{"Source": "Adaderana", "Timestamp": "May 3, 2017 12:19 pm", "Headline": "මහ බැංකුවේ 2016 වාර්ෂික වාර්තාව ජනපති වෙත පිරිනමයි", "News Content": "ශ්‍රී ලංකා මහ බැංකුවේ 2016 වාර්ෂික වාර්තාව ජනාධිපති මෛත්‍රීපාල සිරිසේන මහතා වෙත පිරිනමා තිබේ. මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා විසින් අද(3) පෙරවරුවේ ජනාධිපති නිල නිවසේ දී මහ බැංකු වාර්තාව ජනාධිපතිවරයා වෙත පිරිනැමු බව ජනාධිපති මාධ්‍ය අංශය සඳහන් කළේය. එම අවස්ථාව සඳහා නියෝජ්‍ය මහ බැංකු අධිපති ආචාර්ය පි.එන්.වික්‍රමසිංහ, සහකාර අධිපති කේ.එම්.එම්.සිරිවර්ධන, මහ බැංකුවේ ආර්ථික පර්යේෂණ අධ්‍යක්ෂිකා ආචාර්ය වයි.ඉන්ද්‍රරත්න යන මහත්ම මහත්මීන් සහභාගී වී තිබේ.", "URL": "https://sinhala.adaderana.lk/news.php?nid=72766", "Category": null, "Parent URL": null}