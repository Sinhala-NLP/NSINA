{"Source": "Adaderana", "Timestamp": "May 25, 2012 09:45 am", "Headline": "Z Score ගැටලුවට කඩිනමින් විසඳුම් ලැබේවි", "News Content": "අධ්‍යයන පොදු සහතික පත්‍ර උසස් පෙළ විභාගයේ Z Score ලකුණු ප්‍රදානය කිරීමේ දී ඇති වූ බව කියන ගැටලුවට කඩිනමින් විසඳුම් ලැබෙනු ඇති බව උසස් අධ්‍යාපන අමාත්‍යාංශය පවසයි. අදාළ ගැටලුවට කඩිනමින් විසඳුම් ඉදිරිපත් කරන ලෙස විශ්ව විද්‍යාල ප්‍රතිපාදන කොමිසන් සභාවට දැනුම් දී ඇති බව උසස් අධ්‍යාපන අමාත්‍ය එස්.බී. දිසානායක මහතා ප්‍රකාශ කළේය. අදාළ Z Score ගැටලුව පිළිබඳව අධ්‍යයනය කිරිමට විද්වත් කමිටුවක් පත්කිරීමට අවසර ඉල්ලා උසස් අධ්‍යාපන අමාත්‍ය එස්.බී. දිසානායක මහතා ශ්‍රේෂ්ඨාධිකරණයට මෝසමක් ඉදිරිපත් කළේය. එහෙත් උසස් අධ්‍යාපන අමාත්‍යවරයා හෝ අමාත්‍යාංශය මෙම ගැටලුවේ පාර්ශවකරුවෙකු නොවන බැවින් එම ඉල්ලීම සලකා බැලීමට නොහැකි බවශ්‍රේෂ්ඨාධිකරණය ඊයේ(24) සඳහන් කරනු ලැබීය. ඒ අනුව කඩිනමින් විශ්ව විද්‍යාල ප්‍රතිපාදන කොමිසන් සභාව මේ පිළිබඳව ශ්‍රේෂ්ඨාධිකරණයට කරුණු ඉදිරිපත් කරනු ඇති බව එස්.බී. දිසානායක අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=24508", "Category": null, "Parent URL": null}