{"Source": "Adaderana", "Timestamp": "October 28, 2016 05:15 pm", "Headline": " ඉන්දියානුවන් තිදෙනා රදවාගෙන ප්‍රශ්න කරන්න අවසරයි", "News Content": "මන්නාරම-සිලාවතුර මුහුදේදී මත්ද්‍රව්‍ය සමග අත්අඩංගුවට ගත් ඉන්දීය ජාතිකයින් තිදෙනා ලබන මස 02 වනදා දක්වා රැදවුම් නියෝග මත ප්‍රශ්න කිරීමට අධිකරණය අවසර ලබාදී තිබේ.අදාළ සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමෙන් අනතුරුව එම නියෝගය ලබා දුන් බව පොලිස් මූලස්ථානය සඳහන් කළේය.මන්නාරම, සිලාවතුර -ආරිප්පු වෙරලේ සිට සැතපුම් 28ක් දුරින් මෙරට මුහුදු ප්‍රදේශයේදී නාවික හමුදාව විසින් අදාළ සැකකරුවන් ඊයේ(27) දිනයේ අත්අඩංගුවට ගෙන තිබුණි.සැකකරුවන් සතුව තිබී කොකේන් මත්ද්‍රව්‍ය කිලෝ 02යි ග්‍රෑම් 50ක් එහිදී සොයා ගැණුනි.", "URL": "https://sinhala.adaderana.lk/news.php?nid=65485", "Category": null, "Parent URL": null}