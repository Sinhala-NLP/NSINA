{"Source": "Adaderana", "Timestamp": "March 2, 2010 08:11 am", "Headline": "බිම් බෝම්බ ඉවත් කිරීමට චීනයෙන් උපකරණ ", "News Content": "බිම් බෝම්බ ඉවත් කිරීමේ කටයුතු සඳහා චීන ආධාර යටතේ තවත් උපකරණ කට්ටල 50 ක් රජය වෙත භාර දී තිබේ. අග්‍රාමාත්‍ය රත්නසිරි වික්‍රමනායක මහතාට ඊයේ චීන තානාපති යන්ග් ෂියුංන්ග් මහත්මිය විසින් මෙම උපකරණ තොගය ලබා දෙනු ලැබීය. ලබා දුන් උපකරණ ව‍ටිනාකම රුපියල් මිලියන 50 ක් වන බව වාර්තා වේ. උතුරේ බිම් බෝම්බ ඉවත් කිරීමේ වැඩසටහන කඩිනම් කිරීම සඳහා යුද හමුදා ඉංජිනේරුවරුන් වෙත මෙම උපකරණ ලබා දී ඇත. මේ වන විට යුද හමුදාව තුනුක්කායි, මාන්තිවු, ඔඩ්ඩුසුඩාන් සහ කොකාවිල් යන ප්‍රදේශ වල බිම් බෝම්බ ඉවත් කිරීමේ කටයුතු වල නිරත වී සිටියි.", "URL": "https://sinhala.adaderana.lk/news.php?nid=7016", "Category": null, "Parent URL": null}