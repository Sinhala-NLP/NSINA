{"Source": "Adaderana", "Timestamp": "April 11, 2010 09:28 am", "Headline": "අකුණු සැරෙන් දැරියක් මරුට", "News Content": "කිරිඇල්ල ප්‍රදේශයේ පදිංචි කුඩා දැරියක් අකුණු සැර වැදීමෙන් ජීවිතක්ෂයට පත් වී තිබේ. ඊයේ පස්වරුවේ ඇය සිය නිවසේ සිටිය දී මෙසේ අකුණු සැර වැදී ඇති බව ‍පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. එසේ මිය ගොස් ඇත්තේ කිරිඇල්ල , දෙවක්කර පාර ප්‍රදේශයේ පදිංචි 9 හැවිරිදි දැරියකි. කිරිඇල්ල පොලිසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7767", "Category": null, "Parent URL": null}