{"Source": "Adaderana", "Timestamp": "May 11, 2017 09:22 am", "Headline": " කොළඹ නගරයේ  විශේෂ රථ වාහන සැළැස්මක්", "News Content": "ජාත්‍යන්තර වෙසක් දින සැමරුම් උත්සවය සහ රාජ්‍ය නායකයින්ගේ පැමිණීම නිමිත්තෙන් කොළඹ නගරයේ විශේෂ රථ වාහන සැළැස්මක් ක්‍රියාත්මක වෙයි.ඊයේ ආරම්භ වූ එම විශේෂ රථ වාහන සැළැස්ම ලබන 13 වන දින දක්වා දිනපතා රාත්‍රී 7.00 සිට ක්‍රියාත්මක වන බව පොලීසිය පැවසුවේය.ඒ අනුව කොළඹ මාර්ග කිහිපයක් සම්පූර්ණයෙන් හෝ අර්ධ වශයෙන් වසා දැමීමට තීරණය කර තිබේ.ඒ අනුව බෞද්ධාලෝක මාවත - කනත්ත වටරවුමේ සිට ස්ටැන්ලි විජේසුන්දර හන්දිය දක්වා කොටස, ආර්.ජී. සේනානායක මාවත- කිංසි පාර හන්දියේ සිට මෙට්ලන්ඩ් ක්රොසන්ට් හන්දිය දක්වා කොටස සහ ජේම්ස් පීරිස් මාවත- කොම්පඤ්ඤවීදිය වටරවුමේ සිට පිත්තල හන්දිය දක්වා කොටස මෙම රථ වාහන සැලැස්මට අයත් වෙයි.එමෙන්ම ඩෝසන් වීදිය- යූනියන් පෙදෙස සිට බේ බෘක් පෙදෙස දක්වා කොටස, බේ බෘක් පෙදෙස- හයිඩ් පාර්ක් පාර හන්දියේ සිට මුත්තයියා පාර, පාර්ක් වීදිය හන්දිය අසල කොටස, ජිනරතන මාවත- ජේම්ස් පීරිස් මාවත හන්දියේ සිට පාර්ක් වීදිය හන්දිය දක්වා කොටස සහ චෛත්යර පාර- එන්.එස්.ඒ. වටරවුම සිට වරාය දෙසට යන මාර්ගවල අදාළ කාලය තුළ රථ වාහන සැලැස්ම ක්‍රියාත්මකය.", "URL": "https://sinhala.adaderana.lk/news.php?nid=73050", "Category": null, "Parent URL": null}