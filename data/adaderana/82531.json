{"Source": "Adaderana", "Timestamp": "January 5, 2018 09:39 am", "Headline": "උගුලෙන් බේරුණු දිවියා නැවත ගමට යයි-ජනතාව යළිත් නොසන්සුන් වෙයි", "News Content": "හැටන් පොලිස් වසමට අයත් පන්මුර් වතුයායේ වතුකම්කරුවන් හත්දෙනෙකුට පහරදුන් දිවියා අල්ලා ගැනිම සඳහා වනජිවි නිළධාරින් විසින් එම වතුයායේ සවිකළ උගුල මඟහැර දිවියා යළිත් එම වතුයායේ වතු නිවාස අභියසට ගොදුරු සොයා පැමිණී බව වතුකම්කරුවන් පවසයි. ඊයේ (04) රාති‍්‍ර 11 ට පමණ දිවියා අසල තිබු ගසක සිට පහළට බසින අයුරු දක්නට ලැබුණු බව වතුකම්කරුවෙකු පවසයි. ඉන් අනතුරුව වතුකම්කරුවන් ඊයේ රාති‍්‍ර යළිත් භිතියට පත්වි හැටන් පොලිසියටද ඒ බැවි දැනුම් දි තිබේ. එම දිවියා තවදුරටත් එම වතුයාය තුළ සැරි සැරිම නිසා වතුකම්කරුවන් සිව් වැනි දිනටත් වැඩ වර්ජනයක නිරතව සිටින අතර එම වතුයායේ පිහිටි පන්මුර් දෙමළ මහා විද්‍යාලයටද පාසල් ළමුන්ගේ පැමිණිමක් ද අඩු බව එම විදුහලේ ගුරුවරුන් පවසයි. එම දිවියා අල්ලා ගැනිම සඳහා වනජිවි නිළධාරින් විසින් සිදුකළ මෙහෙයුම අසාර්ථක විමත් සමඟම එම වතුයායේ දිවියා අල්ලා ගැනිම සඳහා සුනඛයෙකු ගොදුරක් සේ පෙන්වමින් විශේෂ යකඩ කුඩුවක් මාර්ගයෙන් උගුලක්ද අටවා ඇත. වනජිවි නිළධාරින් කියා සිටින්නේ වතුකම්කරුවන් කලබල කරන තෙක් මෙම දිවියා උගුලට අල්ලා ගැනිම දුෂ්කර බවයි. වතුකම්කරුවන් දිවියා දැක කලබල නොවි නිහඩව සිටිමෙන් එම දිවියා උගුලට හසුවිමේ වැඩි ප‍්‍රවණතාවයක් ඇති බවද වතුකම්කරුවන් පවසයි.", "URL": "https://sinhala.adaderana.lk/news.php?nid=82531", "Category": null, "Parent URL": null}