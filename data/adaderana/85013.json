{"Source": "Adaderana", "Timestamp": "March 1, 2018 09:22 am", "Headline": "රන් මාලයක් කඩා ගෙන මෝටර් රථයෙන් පළා යද්දී 3දෙනෙක් පොලීසියට මාට්ටු", "News Content": "කාන්තාවකගේ රන් මාලයක් කොල්ල කා මෝටර් රථයකින් පළා යමින් සිටි පුද්ගලයින් තිදෙනෙකු බේරුවල, මග්ගොන ප්‍රදේශයේදී අත්අඩංගුවට ගෙන තිබේ. සැකකරුවන් විසින් ඇහැලියගොඩ ප්‍රදේශයේදී රන් මාලය කොල්ල කා ඇති අතර බේරුවල පොලීසියට ලද තොරතුරක් මත මග්ගොන ප්‍රදේශයේදී මෝටර් රථය නවතා සැකකරුවන් අත්අඩංගුවට ගෙන ඇති බව පොලීසිය සඳහන් කළේය. ඔවුන් සතුව තිබී රන් මාල තුනක්, රන් මුදු දෙකක්, රන් මාලයක් උසක් කරන ලද රිසිට් පතක් මෙන්ම හෙරොයින් ග්‍රෑම් 06යි මිලි ග්‍රෑම් 670ක් ද සොයාගෙන තිබේ. අත්අඩංගුවට ගත් සැකකරුවන් හොරණ සහ ගාල්ල ප්‍රදේශවල පදිංචිකරුවන් බව පොලීසිය සඳහන් කළේය. ඔවුන් කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=85013", "Category": null, "Parent URL": null}