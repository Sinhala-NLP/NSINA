{"Source": "Adaderana", "Timestamp": "April 22, 2017 10:02 am", "Headline": " කසළ තේ ප්‍රවාහනය කරද්දී මාට්ටු", "News Content": "කසළ තේ ප්‍රවාහනය කරමින් සිටි පුද්ගලයෙකු දවුලගල, පූනෑවල හන්දිය ප්‍රදේශයේදී අත්අඩංගුවට ගත් බව පොලිස් විශේෂ කාර්ය බලකාය පැවසුවේය. අත්අඩංගුවට ගත් පුද්ගලයා සහ කසළ තේ ප්‍රවාහනය කළ ලොරි රථය වැඩිදුර විමර්ශන සඳහා දවුලගල පොලිස් ස්ථානය වෙත බාරදී තිබේ. මේ අතර හෙරොයින් ළඟ තබාගෙන සිටි පුද්ගලයෙකු කටාන, අක්කර පනහ ප්‍රදේශයේදී අත්අඩංගුවට ගෙන තිබේ.සැකකරු සතුව තිබී හෙරොයින් ග්‍රෑම් 01යි මිලි ග්‍රෑම් 970ක් සොයාගත් බව පොලිස් විශේෂ කාර්ය බලකාය සඳහන් කළේය.අත්අඩංගුවට ගත් පුද්ගලයා වැඩිදුර විමර්ශන සඳහා කටාන පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=72341", "Category": null, "Parent URL": null}