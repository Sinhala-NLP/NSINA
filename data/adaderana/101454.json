{"Source": "Adaderana", "Timestamp": "December 28, 2018 06:58 pm", "Headline": "ජනපති ඝාතන කුමන්ත්‍රණයේ පරික්ෂණ ගැන විමල්ට සැකයක්", "News Content": "ජනපති ඝාතන කුමන්ත්‍රණයක් නොමැති බවට ප්‍රකාශ කිරීම සඳහා රංජිත් මද්දුමබණ්ඩාර අමාත්‍යවරයාට කිසිදු පදනමක් නොමැති බව පාර්ලිමේන්තු මන්ත්‍රී විමල් වීරවංශ මහතා පවසයි. අද(28) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. පරික්ෂණ කටයුතු සහ අධිකරණමය කටයුක්තක් පවතින අවස්ථාවක අමාත්‍යවරයෙකුට එවැනි නිගමනයක් ඉදිරිපත් කිරීම ද හැකියාවක් නොමැති බව පාර්ලිමේන්තු මන්ත්‍රී විමල් වීරවංශ මහතා පෙන්වා දුන්නේය. මේ අතර ජනපති ඝාතන කුමන්ත්‍රණ පරික්ෂණ කොතෙක් දුරට නිවැරදිව සිදු කරයිද යන්න සැකයක් පවතින බව පාර්ලිමේන්තු මන්ත්‍රී විමල් වීරවංශ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=101454", "Category": null, "Parent URL": null}