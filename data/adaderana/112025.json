{"Source": "Adaderana", "Timestamp": "June 15, 2019 01:42 pm", "Headline": "සමන්තුරේ මනුෂ්‍ය ඝාතනයක් - කතුන් 2ක් ඇතුළු 4ක් අත්අඩංගුවට", "News Content": "සමන්තුරේ ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කිරීම සහ තවත් පුද්ගලයෙකුට බරපතළ තුවාල සිදුකිරීම සම්බන්ධයෙන් කාන්තාවන් දෙදෙනෙකු ඇතුළු පුද්ගලයින් සිව් දෙනෙකු අත්අඩංගුවට ගෙන ඇත. ඊයේ (14) පස්වරුවේ සිදුකළ මෙම පහරදීමෙන් 29 හැවිරිදි පුද්ගලයෙකු මියගොස් තිබුණි. සිද්ධිය සම්බන්ධයෙන් විමර්ශණ සිදුකළ සමන්තුරේ පොලීසිය ඝාතනය සදහා භාවිත කළ තියුණු ආයුධය සමඟ කාන්තාවන් දෙදෙනෙකු සහ පිරිමි පුද්ගලයින් දෙදෙනෙකු අත්අඩංගුවට ගෙන ඇත. සිද්ධියෙන් බරපතළ තුවාල ලැබූ අනෙක් පුද්ගලයා කාර්තිව් රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සඳහා කල්මුණ රෝහලට මාරුකර යවා ඇති බව පොලීසිය පැවසුවේය. සිද්ධිය සම්බන්ධයෙන් සමන්තුරේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112025", "Category": null, "Parent URL": null}