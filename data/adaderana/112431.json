{"Source": "Adaderana", "Timestamp": "June 20, 2019 06:50 pm", "Headline": "අණ නොතැකූ ත්‍රීරෝද රථයකට පොලීසියෙන් වෙඩි තබයි-රියදුරු රෝහලට", "News Content": "ගම්පහ නගරයේ විජේ පාර ඉඩම් කච්චේරිය අසලදී අණ නොතකා ධාවනය කළ ත්‍රීරෝද රථයකට පොලීසිය විසින් වෙඩි තබා ඇත. පොලිස් අණ නොතකා ධාවනය කිරීම හේතුවෙන් ත්‍රිරෝද රථ රියදුරුට වෙඩි තබා ඇති අතර වෙඩි පහර රියදුරුගේ උරහිසට එල්ල වී ඇත. රියදුරු මේ වන විට රෝහල් ගත කර ඇති අතර ඔහුගේ තත්ත්වය බරපතළ නොවන බව අද දෙරණ වාර්තාකරු පවසයි. වෙඩි පහරට ලක්ව ඇත්තේ බිම්මුල්ල ප්‍රදේශයේ පදිංචි 31 හැවිරිසි සඳුන් ලක්මාල් නැමැති අයෙකි. සිද්ධිය පිළිබඳ වැඩිදුර විමර්ශන ගම්පහ පොලීසිය විසින් සිදු කරයි.", "URL": "https://sinhala.adaderana.lk/news.php?nid=112431", "Category": null, "Parent URL": null}