{"Source": "Adaderana", "Timestamp": "July 18, 2019 11:17 am", "Headline": "අයර්ලන්තයට එරෙහිව පිටියට පිවිසෙන්න ජේසන් රෝයිට අවස්ථාවක්", "News Content": "එංගලන්ත කණ්ඩායමේ පිතිකරුවෙකු වන ජේසන් රෝයි අයර්ලන්ත කණ්ඩායම සමඟ පැවැත්වෙන ටෙස්ට් තරගයේදී ටෙස්ට් වරම් හිමිකර ගැනීමට නියමිතව ඇත. ඒ ජේසන් රෝයි එම තරගයට සහභාගී වන එංගලන්ත සංචිතය සඳහා නම් කිරිමට එරට ක්‍රිකට් බලධාරීන් පියවර ගැනීම හේතුවෙන්. 28 හැවිරිදි ජේසන් රෝයි එංගලන්ත එක්දින කණ්ඩායම නියෝජනය කරමින් තරග 84කට සහභාගී වී ඇති අතර නිමාවූ ලෝක කුසලාන ක්‍රිකට් තරගාවලියේදී විශිෂ්ට දස්කම් දැක්වීමට ඔහු සමත් වුණි. අයර්ලන්ත සහ එංගලන්ත කණ්ඩායම් අතර ටෙස්ට් තරගය ලබන 24 වනදා ලෝඩ්ස් හිදී පැවැත්විමට නියමිතයි. ලෝක කුසලාන තරගාවලියේ දක්ෂතා දැක්වූ ජෝස් බට්ලර් සහ බෙන් ස්ටොක්ස් මෙම තරගයෙන් විවේක ගන්වා ඇති බව ද සඳහන්ය.", "URL": "https://sinhala.adaderana.lk/news.php?nid=114413", "Category": null, "Parent URL": null}