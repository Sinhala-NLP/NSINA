{"Source": "Adaderana", "Timestamp": "July 20, 2015 03:45 pm", "Headline": "ඡන්ද පොළට යන්න අපහසුනම් ඉල්ලුම් කළ හැකියි   ", "News Content": "කායික දුබලතාවයෙන් යුතු තැනැත්තන්ට ඡන්දපොළ වෙත යාම සඳහා ප්‍රවාහන පහසුකම් ලබාගැනීමට ඉල්ලුම් කිරීම සඳහා අගෝස්තු නව වන දින දක්වා අවස්ථාව ලබාදී තිබේ. මැතිවරණ මහලේකම් කාර්යාලය සඳහන් කළේ යම් කායික දුබලතාවක් හේතුවෙන් මහජන ප්‍රවාහන සේවාවක් මගින් ඡන්දපොළට යාම් ඊම් කළ නොහැකි ඡන්ද දායකයින් සඳහා තම මැතිවරණ කොට්ඨාශයේ තේරීම් භාර නිලධාරීවරයා වෙත ප්‍රවාහන පහසුකම් ඉල්ලා සිටීමේ ඉල්ලුම් පත්‍රයක් යොමුකළ හැකි බවයි.ලියාපදිංචි වෛද්‍යවරයෙකුගෙන් ලබාගත් සහතිකයක් සමඟ මැතිවරණ දෙපාර්තමේන්තුවෙන් නිකුත් කරන ආදර්ශ අයදුම්පත්‍රය මේ සඳහා යොමුකළ යුතු බව මැතිවරණ මහලේකම් කාර්යාලය සඳහන් කළේය.තේරීම්භාර නිලධාරීවරයාගේ තීරණය මත අදාළ ඡන්ද දායකයාට විශේෂ ප්‍රවාහන පහසුකම් ලබාගැනීම සඳහා අවසර පත් නිකුත් කිරීමේ බලය හිමිව තිබේ.", "URL": "https://sinhala.adaderana.lk/news.php?nid=52744", "Category": null, "Parent URL": null}