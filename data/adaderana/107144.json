{"Source": "Adaderana", "Timestamp": "April 1, 2019 12:56 pm", "Headline": "දඹුල්ල ආර්ථික මධ්‍යස්ථානය අවුරුදු 20සේ උපන්දිනය සැමරු හැටි", "News Content": "දඹුල්ල ආර්ථික මධ්‍යස්ථානය ඉදි කොට වසර විස්සක් සැපිරීම නිමිත්තෙන් ආර්ථික මධ්‍යස්ථාන කම්කරු සංගමයේ පිරිස එක්ව අද (01) පෙරවරුවේ කිරිබත් හා කැවිළි දන්සලක් දඹුල්ල ආර්ථික මධ්‍යස්ථානය බුදු මැදුර අසල දී පැවැත් වූහ. දඹුල්ල ආර්ථික මධ්‍යස්ථාන වෙළෙඳ සංගමයේ අනුශාසක පූජ්‍ය අලුත්ගම උපනන්ද හිමියන්ගේ ප්‍රධානත්වයෙන් කිරිබත් කැවුම් කොකිස් ආදී කැවිලි දන්සැල ආරම්භ කළහ. දිවයිනේ ප්‍රථම ආර්ථික මධ්‍යස්ථානය වන්නේ ද දඹුල්ල ආර්ථික මධ්‍යස්ථානයයි .එය ඉදි කොට අප්‍රේල් පළමු වැනිදාට වසර විස්සක් සපිරෙයි. ජාතීන් අතර සමගිය පිළිබිඹු කිරීම සඳහා අලුත්ගම උපනන්ද හිමියන් දමිළ මුස්ලිම් සිංහල යන ජාතීන් තුනම ඒකරාශී කොට විසි වෙනි සංවත්සර දන්සැල ආරම්භ කිරීම මෙහිදී විශේෂත්වයක් විය.", "URL": "https://sinhala.adaderana.lk/news.php?nid=107144", "Category": null, "Parent URL": null}