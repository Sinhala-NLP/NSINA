{"Source": "Adaderana", "Timestamp": "June 29, 2010 03:38 pm", "Headline": "මෙවර අයවැයෙන් වැටුප් වැඩිවීමක් නෑ ", "News Content": "වැටුප් විෂමතා සම්බන්ධයෙන් වෘත්තීය සමිති විසින් ගෙන ආ චෝදනා සම්බන්ධයෙන් රජයේ අවධානය යොමුවී ඇතැයි වැඩ බලන මුදල් අමාත්‍ය සරත් අමුණුගම මහතා පවසයි. රාජ්‍ය සේවකයෙකුගේ අවම වැටුප රු.7,900 සිට 11,730 දක්වා වැඩි කිරීමට ජනාධිපතිවරයා පළමු අයවැයෙන් යෝජනා කළ බවත්,ඊට එරෙහිව වැටුප් විෂමතා පවතින බවට වෘත්තීය සමිති වලින් කරන ලද ඉල්ලීම් සලකා බලමින් ඒ පිළිබඳ සොයා බැලීමට ජනාධිපතිවරයා කොමිෂන් සභාවක් පත් කළ බවත් ඇමතිවරයා සිහිපත් කළේය. එම කොමිෂන් සභාවේ නිර්දේශයන් මත 2011 වසරේ වැටුප් වැඩිකිරීමක් හා විෂමතා ඉවත්කිරීමත් ලබාදීම රජයේ අපේක්ෂාව බව හෙතෙම කියා සිටියේය. 2010 අයවැය වාර්තාව අද පාර්ලිමේන්තුවට ඉදිරිපත් කරමින් ඔහු මේ බව කියා සිටියේය.", "URL": "https://sinhala.adaderana.lk/news.php?nid=9289", "Category": null, "Parent URL": null}