{"Source": "Adaderana", "Timestamp": "September 7, 2018 01:02 pm", "Headline": "අනතුරකින් සමෘද්ධි නිලධාරියෙක් මරුට", "News Content": "හම්බන්තොට, පල්ලේමලල ප්‍රදේශයේදී යතුරුපැදියක් හා ටිපර් රථයක් එකිනෙකට ගැටීමෙන් සිදුවු රිය අනතුරකින් පුද්ගලයෙකු ජිවිතක්ෂට පත්ව තිබේ. ඊයේ(06) සවස මෙම අනතුර සිදුව ඇති බව අද දෙරණ වාර්තාකරු පවසයි. මෙම අනතුරෙන් මිය ගොස් ඇත්තේ සමෘද්ධි නිලධාරියෙකු ලෙස කටයුතු කළ අම්බලන්තොට චිත්‍රාගල ප්‍රදේශයේ පදිංචි 42 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු පොලිසිය විසින් අත්අඩංගුවට ගෙන ඇති බව වාර්තා වෙයි. සිද්ධිය සම්බන්ධයෙන් හම්බන්තොට පොලීසිය වැඩිදුර විමර්ශන සිදු කරයි. (ඡායාරූප-රාහුල් සමන්ත)", "URL": "https://sinhala.adaderana.lk/news.php?nid=95710", "Category": null, "Parent URL": null}