{"Source": "Adaderana", "Timestamp": "July 30, 2011 10:55 am", "Headline": "අංශ ප්‍රධානීන්ට යළි පත්වීම් ලිපි දිය යුතුයි", "News Content": "ඉල්ලා අස්වීම් ලිපි බාරදුන් විශ්ව විද්‍යාල අධ්‍යයන අංශ ප්‍රධානීන්ට යළි පත්වීම් ලිපි ලබාදිය යුතු බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. අදාළ පත්වීම් නැවත ලබා නොදුනහොත් විශ්ව විද්‍යාල පරිපාලන කටයුතු අකර්මන්‍ය වීමේ අවදානමක් පවතින බව එම සම්මේල‍නයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා සඳහන් කරයි. ඊයේ(29) පස්වරුවේ සිය සංගමයේ විධායක කමිටු රැස්වීමේ දී මෙම තීරණයට එළඹි බව මහීම් මෙන්ඩිස් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17738", "Category": null, "Parent URL": null}