{"Source": "Adaderana", "Timestamp": "March 2, 2018 03:18 pm", "Headline": "කොළඹ නාගරික කොමසාරිස් ධුරයෙන් ඉවත් කරයි", "News Content": "කොළඹ නාගරික කොමසාරිස් වී.කේ අනුර මහතා එම ධුරයෙන් ඉවත් කර තිබේ. අද දෙරණ කළ විමසීමකදී බස්නාහිර පළාත් ආණ්ඩුකාර කේ.සී ලෝගේෂ්වරන් මහතා මේ බව තහවුරු කළේය. මීතොටමුල්ල කුණු කන්ද නායයාමේ සිද්ධිය සම්බන්ධයෙන් විමර්ශන සිදු කළ ජනාධිපති කොමිසම එම වාර්තාව ජනාධිපතිවරයා වෙත බාරදී තිබිණි. ඒ අනුව ජනාධිපති ලේකම්වරයා විසින් මේ සම්බන්ධයෙන් පරික්ෂණයක් පවත්වන ලෙස තමා වෙත දැනුම්දී ඇති බව බස්නාහිර පළාත් ආණ්ඩුකාර කේ.සී ලෝගේෂ්වරන් මහතා කියා සිටියේය. අදාළ පරික්ෂණ කටයුතු සිදු කිරිම සඳහා වී.කේ අනුර මහතා කොළඹ නාගරික කොමසාරිස් ධුරයෙන් ඉවත් කිරිමට පියවරගත් බව ආණ්ඩුකාරවරයා පැවසීය.", "URL": "https://sinhala.adaderana.lk/news.php?nid=85078", "Category": null, "Parent URL": null}