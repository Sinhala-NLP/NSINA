{"Source": "Adaderana", "Timestamp": "August 4, 2018 11:45 am", "Headline": "ව්‍යාජ ඖෂධ ආනයනය කරන්නන්ට වැඩ වරදියි", "News Content": "ව්‍යාජ ඖෂධ ආනයනය කරන්නන් සහ අලෙවිකරුවන්ට එරෙහිව නීතිය දැඩිව ක්‍රියාත්මක කරන බව සෞඛ්‍ය අමාත්‍යංශය පවසයි. ඖෂධ නියාමන අධිකාරිය, ආහාර ඖෂධ පරික්ෂකවරුන් සහ මහජන සෞඛ්‍ය පරික්ෂකවරුන් එක්ව ව්‍යාජ ඖෂධ අලෙවිකරුවන් සම්බන්ධයෙන් වැටලීම් සිදුකරන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසීය. එම වැටලීම්වලදී ව්‍යාජ ඖෂධ සියභාරයට ගැනිම සිදුකරන අතර අදාළ පුද්ගලයින්ට එරෙහිව නඩු පැවරීම් කටයුතු සිදු කරන බව ඔහු සඳහන් කළේය. මේ අතර දිවයිනේ විවිධ පළාත්වලින් ව්‍යාජ වෛද්‍යවරුන් සම්බන්ධයෙන් ද සෞඛ්‍ය අමාත්‍යංශය වෙත තොරතුරු ලැබෙන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පවසයි. සියලු පෞද්ගලික වෛද්‍යවරුන් පෞද්ගලික වෛද්‍ය ආයතන නියාමන අධිකාරියේ ලියාපදිංචිවිම අත්‍යාවශ්‍ය වේ. එම ආයතනය දිවයින පුරා සිදු කරනු ලබන වැටලීම් වලදී ව්‍යාජ වෛද්‍යවරුන් සතුව පවතින ඖෂධ ඉවත් කිරිමට සහ ඔවුන්ට එරෙහිව නඩු පැවරීමට ද කටයුතු කරන බව අනිල් ජාසිංහ මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=93795", "Category": null, "Parent URL": null}