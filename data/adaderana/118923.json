{"Source": "Adaderana", "Timestamp": "September 12, 2019 11:14 am", "Headline": "ඉල්ලීමක් වෙනුවෙන් අබාධිත රණවිරුවන් පාරට", "News Content": "ජීවිතාන්තය දක්වා වැටුප් ලබා දෙන බවට රජය ලබාදුන් පොරොන්දුව කඩ කිරීමට විරෝධය පල කරමින් ආබාධ සහ විශ්‍රාමික රණවිරුවන් පිරිසක් මේ වන විටත් කොළඹ කොටුව දුම්රියපොල අසල විරෝධතාවක නිරත වෙයි. අද(12) උදෑසන ත්‍රිවිධ හමුදා, පොලිස් ආබාධිත සහ විශ්‍රාමික රණවිරුවන් හා මියගිය රණවිරු පවුල්වල ඥාතීන් විසින් පැමිණ කොළඹ කොටුව දුම්රියපළ සල මෙම විරෝධතාව ආරමභ කළ බව වාර්තා වෙයි. රණවිරුවන්ට හා මියගිය අතුරුදන් රණවිරුවන්ගේ යැපෙන්නන්ට ජීවිතාන්තය දක්වා වැටුප් හා දීමනා ලබාදෙන බවට ජනාධිපතිවරයා විසින් පොරොන්දු වූ බව විරෝධතාවයේ නිරත රණවිරුවන් පැවසීය. විරෝධතාවයේ නිරත රණවිරුවන් පවසන්නේ තම ඉල්ලීම් ලැබෙන තුරු මෙම ස්ථානයෙන් ඉවත් නොවන බවට ජනාධිපතිවරයාට සහ ආග්‍රාමාත්‍යවරයාට සංදේශයන් බාර දුන් බවයි. මේ අතර විරෝධතාව ත්‍රිවිධ හමුදා ,පොලිස් ආබාධිත සහ විශ්‍රාමික රණවිරුවන් හා මියගිය රණවිරු පවුල්වල ඥාතීන් විසින් ඊයේ(11) කොළඹ කොටුවේදී සංවිධානය කර තිබුණි. පසුව මෙම පිරිස කොළඹ කොටුව දුම්රිය ස්ථානය ඉදිරිපිට සිට ජනාධිපති ලේකම් කාර්යාලය දක්වා පාගමනින් ගමන් කළ අතර එහෙත් ගාලුමුවදොරට පිවිසෙන ලෝටස් වටරවුම තාවකාලිකව වසා දැමීම පොලීසිය විසින් පියවර ගත්තේය.", "URL": "https://sinhala.adaderana.lk/news.php?nid=118923", "Category": null, "Parent URL": null}