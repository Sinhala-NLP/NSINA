{"Source": "Adaderana", "Timestamp": "February 19, 2015 03:28 pm", "Headline": "ක්ෂණිකාගේ සැමියාටත් යන්න කියයි", "News Content": "කොළඹ විශ්ව විද්‍යාලයේ ආචාර්යවරුන් පිරිසක් උද්ඝෝෂණයක නිරත වී තිබේ.කොළඹ විශ්ව විද්‍යාලයේ උපකුලපතිවරයාට එරෙහිව මෙම උද්ඝෝෂණය සංවිධානය කර තිබිණ.කොළඹ විශ්ව විද්‍යලයේ ආචාර්යවරුන්ගේ සංගමය සංවිධානය කර තිබු මෙම උද්ඝෝෂණය සඳහා විශ්ව විද්‍යාලයීය ආචාර්යවරුන්ගේ සමිති සම්මේලනයේ නියෝජිතයින් සහ විශ්ව විද්‍යාල අනධ්‍යයන කාර්ය මණ්ඩලය ද සහභාගී වී සිටි බව සඳහන්ය.එම විශ්ව විද්‍යාලයේ උපකුලපති කුමාර හිරිඹුරේගමට එම ධුරයෙන් ඉවත් විය යුතු බව එහිදී උද්ඝෝෂකයින් අවධාරණය කර තිබිණ.කොළඹ විශ්ව විද්‍යාලයේ උපකුලපති කුමාර හිරිඹුරේගම මහතා විශ්ව විද්‍යාල ප්‍රතිපාදන කොමිසමේ සභාපතිනිය ලෙස කටයුතු කළ ක්ෂණිකා හිරිඹුරේගම මහත්මියගේ සැමියාය.ක්ෂණිකා හිරිඹුරේගම මහත්මියට ද එම තනතුරින් ඉවත් වන ලෙසට බල කරමින් සරසවි ආචාර්යවරුන් විශ්ව විද්‍යාල ප්‍රතිපාදන කොමිසම ඉදිරිපිට පසුගියදා විරෝධතාවයක නිරත විය.", "URL": "https://sinhala.adaderana.lk/news.php?nid=49461", "Category": null, "Parent URL": null}