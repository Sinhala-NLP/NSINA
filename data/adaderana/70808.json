{"Source": "Adaderana", "Timestamp": "March 13, 2017 10:36 am", "Headline": " හික්කඩුවේ පුද්ගල ඝාතනයක් ", "News Content": "හික්කඩුව - පටුවත ප්‍රදේශයේදී තියුණු ආයුධයකින් පහරදී පුද්ගලයකු ඝාතනය කර තිබේ. අද(13) අළුයම 1 ට පමණ සිදුවු පහරදීමෙන් බරපතළ තුවාල ලැබු පුද්ගලයා කරාපිටිය රෝහලට ඇතුළත් කිරීමෙන් අනතුරව මිය ගොස් ඇති බව පොලීසිය සඳහන් කළේය. මෙලෙස මියගොස් ඇත්තේ දොඩංදුව ප්‍රදේශයේ පදිංචිව සිටි 72 හැවිරිදි පුද්ගලයෙකි. මෙම ඝාතනය පෞද්ගලික ආරවුලක් මත සිදුවුවක් බවට තොරතුරු අනාවරණය වී ඇති බව පොලීසිය පවසයි. සැකකරු හඳුනාගෙන ඇති අතර ඔහු ප්‍රදේශයෙන් පළාගොස් ඇතැයි වාර්තාවෙයි. හික්කඩුව පොලීසිය සිද්ධිය පිළිබඳ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=70808", "Category": null, "Parent URL": null}