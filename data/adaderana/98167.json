{"Source": "Adaderana", "Timestamp": "October 24, 2018 07:06 pm", "Headline": "තවත් ජනතා පෙළ ගැස්මක් ද?", "News Content": "පළාත් සභා ඡන්දය තව දුරටත් ප්‍රමාද කරන්නේ නම් ඉදිරියේදී ඊට එරෙහිව ජනතාව පෙළ ගස්වන බව ඒකාබද්ධ විපක්ෂය පවසයි. ඊයේ (23) පස්වරුවේ හිටපු ජනාධිපති මහින්ද රාජපක්ෂ මහතාගේ විජේරාම නිල නිවසේදී පැවති ඒකාබද්ධ විපක්ෂයේ රැස්වීමෙන් පසු එහි මන්ත්‍රිවරු මාධ්‍ය වෙත අදහස් පළකරමින් මේ බව කියා සිටියාය. ඒකාබද්ධ විපක්ෂයේ මන්ත්‍රීවරුන් සහ හිටපු ජනාධිපති මහින්ද රාජක්ෂ මහතා අතර හමුවක් ඊයේ පස්වරුවේ හිටපු ජනාධිපතිවරයාගේ විජේරාමේ පිහිටි නිල නිවසේ දී සිදු වු විය. එහිදි එක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරුන් වන ජොන්ස්ටන් ප්‍රනාන්දු,අරුන්දික ප්‍රනාන්දු,මහින්දාන්ද අලුත්ගමගේ, රෝහිත අබේගුණවර්ධන, උදය ගම්මන්පිල,ඩලස් අලහප්පෙරුම සහ රංජිත් සොයිසා යන මහත්වරුන් අදහස් දැක්වීය.", "URL": "https://sinhala.adaderana.lk/news.php?nid=98167", "Category": null, "Parent URL": null}