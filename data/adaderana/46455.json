{"Source": "Adaderana", "Timestamp": "October 2, 2014 10:56 am", "Headline": "නිවිතිගල නිවසක මළ සිරුරක්", "News Content": "නිවිතිගල, මණ්ඩාදොළ ප්‍රදේශයේ නිවසක මුළුතැන්ගෙය තුළ මියගොස් සිටි පුද්ගලයෙකුගේ සිරුරක් සොයාගෙන තිබේ. පොලිසිය පැවසුවේ නිවසේ පදිංචිකරුවෙකු වන අදාළ පුද්ගලයාගේ හිසට තුවාල වී තිබු බවයි. මියගොස් ඇත්තේ 53 හැවිරිදි අයෙකි. ඔහු සමඟ තවත් අයෙකු මත්පැන් පානය කරමින් සිට ඇති බවට අනාවරණය වී ඇති අතර එම පුද්ගලයා ද තුවාල සහිතව කහවත්ත රෝහලේ ප්‍රතිකාර ලබන බව පොලිසිය පැවසුවේය. මහේස්ත්‍රාත් පරීක්ෂණ සහ පශ්චාත් මරණ පරීක්ෂණ මෙතෙක් අවසන්වී නොමැති අතර නිවිතිගල පොලිසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=46455", "Category": null, "Parent URL": null}