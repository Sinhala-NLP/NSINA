{"Source": "Adaderana", "Timestamp": "October 1, 2017 09:51 am", "Headline": "ප්‍රංශ ගුවන් සේවයට අයත් ගුවන් යානයක් හදිසියේ ගොඩබස්වයි", "News Content": "පැරීසියේ සිට ලොස්ඇන්ජලීස් දක්වා පියාසර කළ ප්‍රංශ ගුවන් සේවයට අයත් ඒ 380 වර්ගයේ ගුවන් යානයක් හදිසියේ ගොඩබස්වා තිබේ. අත්ලාන්තික් සාගරයට ඉහළ අහසේ දී ගුවන් යානයේ එන්ජිමක හටගත් දෝෂයක් හේතුවෙන් විශාල ශබ්දයක් මතුව ඇති බව වාර්තා වේ. වහාම ක්‍රියාත්මක වු ගුවන් නියමුවා එන්ජින් හතරකින් සමන්විත එම යානයේ දෝෂයට ලක් වු එන්ජිම ක්‍රියාවිරහිත කර තිබේ. ඒ වන විට යානයේ මගීන් 496 දෙනෙකු සහ කාර්යය මණ්ඩලය 24 දෙනෙකු ගමන් කර ඇති බව විදෙස් වාර්තා පැවසුවේය. දෝෂය දැනගැනීමෙන් පැයකට පමණ පසු ගුවන් යානය නැගෙනහිර කැනඩාවේ ගූස්බේ ගුවන්තොටුපලට නිරුපද්‍රිතව ගොඩබස්වා තිබේ. එම ගුවන්තොටුපළේ ඒ 380 ගුවන්යානා මෙහෙයුම් සිදුනොකරන බැවින් මගීන්ට යානය තුළම රැදී සිටීමට සිදුව ඇති බව වාර්තා වේ.", "URL": "https://sinhala.adaderana.lk/news.php?nid=78203", "Category": null, "Parent URL": null}