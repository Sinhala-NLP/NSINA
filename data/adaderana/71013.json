{"Source": "Adaderana", "Timestamp": "March 17, 2017 04:32 pm", "Headline": "බංග්ලාදේශ පළමු ඉනිම ලකුණු 467කට සීමා වෙයි", "News Content": "සංචාරක බංග්ලාදේශ පිල හා ශ්‍රී ලංකා පිල අතර කොළඹ පී. සරා ඕවල් ක්‍රීඩාංගණයේ පැවැත්වෙන දෙවන ටෙස්ට් ක්‍රිකට් තරඟයේ පළමු ඉනිම සඳහා පන්දුවට පහර දුන් බංග්ලාදේශ පිල මීට සුළු මොහොතකට සියලු දෙනා දැවී ලකුණු 467 ක් ලබා ගන්නා ලදී. මෙහදී බගංලාදේශ පිල වෙනුවෙන් පන්දුවට පහර දීමේ දී ෂකීබ් අල් හසන් 116, මොසැඩෙක් හුසේන් 75, සෞම්යා සර්කාර් 61 හා මුෂ්ෆිකර් රහීම් 52 ක් ලෙසින් ලකුණු වාරතා කළෝය. පන්දු යැවීමේ දී ශ්‍රී ලංකා පිල වෙනුවෙන් නායක රංගන හේරත් ලකුණු 82 කට කඩුළු 4 ක්, ලක්ෂාන් සඳකැන් ලකුණු 140 කට කඩුළු 4 ක් සහ සුරංග ලක්මාල් ලකුණු 90 කට කඩුලු 2 ක් වශයෙන් කඩුළු ලබා ගැනීමට සමත්විය. ශ්‍රී ලංකා පිල මුල් ඉනිම සඳහා සියලු දෙනා දැවී ලකුණු 338 ක් ලබා ගත් අතර මේ අනුව බංගලාදේශ පිල ශ්‍රී ලංකාවට වඩා ලකුණු 129 ක් මුල් ඉනිමෙන් ඉදිරියේ සිටී.", "URL": "https://sinhala.adaderana.lk/news.php?nid=71013", "Category": null, "Parent URL": null}