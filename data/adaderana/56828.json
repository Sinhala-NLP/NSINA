{"Source": "Adaderana", "Timestamp": "February 1, 2016 09:19 am", "Headline": "වාසනාව වෙනුවෙන් හෑරූ නවයක් දැලේ ", "News Content": "පොල්ගහවෙල, පනගගමඩ ප්‍රදේශයේ වෙල්යායක නිධන් වස්තු ලබා ගැනිමේ අරමුණින් කැණිම් සිදු කළ පුද්ගලයින් 09 දෙනෙකු අත්අඩංගුවට ගෙන තිබේ.පොලිසිය කියා සිටියේ එහිදී ඔවුන් සතුව තිබූ කැණිම් සඳහා යොදාගත් උපකරණ ද සිය භාරයට ගත් බවයි.සැකකරුවන් පොල්ගහවෙල ප්‍රදේශයේම පදිංචි අවුරුදු 16 සහ 50 වයස්වල පසුවන්නන් බව වාර්තා වේ.අත්අඩංගුවට ගත් සැකකරුවන් ඊයේ පොල්ගහවෙල මහේස්ත්‍රාත් අධිකරණයට ඉදිරිපත් කිරිමෙන් පසු පෙබරවාරි මස 02 වනදා දක්වා රක්ෂිත බන්ධනාගාර ගත කර තිබේ.පොල්ගහවෙල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56828", "Category": null, "Parent URL": null}