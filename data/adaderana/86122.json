{"Source": "Adaderana", "Timestamp": "March 22, 2018 12:02 pm", "Headline": "වැසිකිළි වළෙන් හමුවූ මෝටාර් උණ්ඩය", "News Content": "කිලිනොච්චිය,පණ්නන්කණ්ඩි ප්‍රදේශයේ නිවසක් ඉදිකිරීමට වැසිකිළි වළක් කැපීමේදී ඊයේ (21) මෝටාර් උණ්ඩයක් මතු වි ඇති බව කිලිනොච්චිය පොලිසිය පවසයි. කිලිනොච්චිය පොලිසිය පැවසූවේ ඉදිකරමින් පවතින නව නිවසක වැසිකිළියක් සැකසීමකට වළක් කැපීමේදී උදැල්ලක යකඩයක් ගැටී ඇති අතර, අදාළ යකඩය පරීක්ෂා කිරීමේදී පුපුරණ ද්‍රව්‍යක වියහැකි බව වටහාගත් ගෙහිමියා සිදුවීම සම්බන්ධයෙන් පොලිසිය දැනුවත් කොට ඇති බවයි. අදාළ දැනුම්දීම මත පොලීසිය අදාළ ස්ථානය නිරීක්ෂණය කිරීමේදී අදාළ යකඩය මෝටාර් උණ්ඩයකට සමාන වන බවට පොලීසිය අනාවරණය කොටගෙන ඇත. බෝම්මබය හමුවු ස්ථානය කිලිනොච්චිය මහේස්ත්‍රාත් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් අද (22) වැඩිදුරටත් පරීක්ෂා කිරීමට නියමිත බවද පොලිසිය සදහන් කළේය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=86122", "Category": null, "Parent URL": null}