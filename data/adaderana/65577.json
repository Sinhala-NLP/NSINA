{"Source": "Adaderana", "Timestamp": "October 31, 2016 10:48 am", "Headline": "   තුර්කි හමුදා කුමන්ත්‍රණය-සැකපිට 10,000ගේ වැඩ තහනම්", "News Content": "තුර්කියේ සිදු වූ හමුදා කුමන්ත්‍රණය සම්බන්ධයෙන් සැකපිට තවත් සේවකයින් 10,000කගේ වැඩ තහනම් කිරීමට තුර්කි බලධාරීන් පියවගෙන තිබේ.මීට අමතරව තවත් මාධ්‍ය ආයතන 15ක් වසා දමා ඇති අතර ඉන් බහුතරය කුර්දි හිතවාදී මාධ්‍ය ආයතන බව විදෙස් මාධ්‍ය වාර්තා කළේය.පසුගිය 29 වනදා තුර්කිය තුළ හදිසි නීතිය ප්‍රකාශයට පත් කිරීමෙන් අනතුරුව මෙම පියවර ගෙන ඇති බව ද විදෙස් මාධ්‍ය වාර්තා පැවසීය.තුර්කි ජනාධිපතිවරයා බලයෙන් පහ කිරීම සඳහා පසුගිය ජූලි මාසයේ හමුදා කුමන්ත්‍රණයක් සිදු කළ අතර එය අසාර්ථක විය.ඉන් අනතුරුව එයට සම්බන්ධ සිවිල් සේවකයින්ගේ වැඩ තහනම් කිරීමට තුර්කි බලධාරීන් පියවර ගත් අතර මේ දක්වා සිවිල් සේවකයින් ලක්ෂයකට අධික සංඛ්‍යාවකගේ වැඩ තහනම් කර තිබේ.", "URL": "https://sinhala.adaderana.lk/news.php?nid=65577", "Category": null, "Parent URL": null}