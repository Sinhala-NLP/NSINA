{"Source": "Adaderana", "Timestamp": "May 10, 2012 03:24 pm", "Headline": " ආන්දෝලනයට තුඩුදුන් බැංකු ගනුදෙනුව ගැන පරීක්ෂණයක් ක්‍රියාත්මකයි", "News Content": "ආන්දෝලනයට තුඩුදුන් බැංකු ගනුදෙනුව සම්බන්ධයෙන් අක්‍රමිකතාවක් සිදුවීද යන්න පිළිබඳ විනිමය සුරැකුම් පත් කොමිෂන් සභාව මගින් පරික්ෂණයක් සිදුකරන බව ජාත්‍යන්තර මූල්‍ය සහයෝගිතාව පිළිබඳ ජ්‍යේෂ්ඨ අමාත්‍ය ආචාර්ය සරත් අමුණුගම මහතා පවසයි. එම පරීක්ෂණයෙන් තහවුරු වන කරුණුවලට අනුව ඉදිරි පියවර ගන්නා බව අමාත්‍යවරයා අද පාර්ලිමේන්තුවේදී කියා සිටියේය. සිද්ධිය සම්බන්ධයෙන් ස්වාධීන පරීක්ෂණයක් ආරම්භ කරන ලෙස ජනාධිපතිවරයා විසින් විනිමය සුරැකුම්පත් කොමිෂන් සභාවට උපදෙස් ලබාදී ඇති බව ඔහු පෙන්වා දුන්නේය. ජාතික ඉතිරිකිරීමේ බැංකුවේ මුදල් අයථා ලෙස යොදවමින් \"ද ෆිනෑන්ස් සමාගමේ \"කොටස් මිලදී ගනිමින් ගනුදෙනුවක් කළ බවට පසුගියදා වාර්තා විය.", "URL": "https://sinhala.adaderana.lk/news.php?nid=24153", "Category": null, "Parent URL": null}