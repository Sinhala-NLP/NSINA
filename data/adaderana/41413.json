{"Source": "Adaderana", "Timestamp": "February 27, 2014 11:16 am", "Headline": "රෝහලේ ප්‍රතිකාර ලබමින් සිටි සැකකරුවෙක් පළා යයි", "News Content": "මහනුවර ශික්ෂණ රෝහලේ ප්‍රතිකාර ලබමින් සිටි සැකකරුවෙකු පළාගොස් තිබේ. මහනුවර නගරයේ සැක කටයුතු ලෙස හැසිරෙමින් සිටියදී අදාළ පුද්ගලයා මහනුවර පොලීසිය විසින් අත්අඩංගුවට ගෙන ඇති බව සඳහන් වෙයි. පොලිස් අත්අඩංගුවේ පසුවු සැකකරු හදිසියේම ඇතිවු අසනීප තත්ත්වයක් හේතුවෙන් ප්‍රතිකාර සඳහා මහනුවර මහ රෝහලට ඇතුළත් කර තිබේ. පොලිස් ආරක්ෂාව යටතේ රෝහලේ නේවාසිකව ප්‍රතිකාර ලබමින් සිටි සැකකරු අද (27) අලුයම පළාගොස් ඇති බව වාර්තා වෙයි.. සැකකරු අත්අඩංගුවට ගැනීම සඳහා මහනුවර පොලීසිය විමර්ශන ආරම්භ කර තිබේ‍.", "URL": "https://sinhala.adaderana.lk/news.php?nid=41413", "Category": null, "Parent URL": null}