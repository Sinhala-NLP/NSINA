{"Source": "Adaderana", "Timestamp": "December 4, 2015 09:19 am", "Headline": "සෙබළා එල්ලී මැරිලා", "News Content": "වව්නියාව, මහකච්චිකොඩිය, 83 වන බලගන කඳවුරේ රාජකාරි කළ සෙබළෙකු ගෙලවැලලාගෙන සියදිවි හානි කරගෙන තිබේ.පොලිසිය පැවසුවේ ඊයේ පස්වරු 06.50 ට පමණ කඳවුර අසල පිහිටි ගසක එල්ලී අදාල සෙබළා ගෙලවැලලාගෙන ඇති බවයි.මියගොස් ඇත්තේ 20 හැවිරිදි හලාවත කුමාරඑළිය ප්‍රදේශයේ පදිංචිව සිටි තරුණයෙකි.සියදිවි හානි කර ගැනීමට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් වව්නියාව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=55506", "Category": null, "Parent URL": null}