{"Source": "Adaderana", "Timestamp": "April 20, 2019 10:44 am", "Headline": "මංකොල්ලයකට සැක පුද්ගලයින් 2ක් හෙරොයින් සමඟ බම්බලපිටියේ දී අල්ලයි", "News Content": "මුදල් කොල්ලකෑමකට සම්බන්ධ සැකකරුවන් දෙදෙනෙකු හෙරොයින් තොගයක් සමඟ බම්බලපිටිය රිජ්වේ පාර ප්‍රදේශයේදි අත්අඩංගුවට ගෙන ඇත. රුපියල් 20000ක් සමඟ මුදල් පසුම්බියක් කොල්ලකෑම සම්බන්ධයෙන් ඔවුන් අත්අඩංගුවට ගත් බව පොලීසිය පැවසුවේය. අත්අඩංගුවට ගන්නා අවස්ථාවේදී ඔවුන් සතුව තිබී හෙරොයින් ග්‍රෑම් 4යි මිලිග්‍රෑම් 587ක් සහ කොල්ලකෑමට සඳහා යොදාගත් යතුරුපැදියක්ද පොලිස් භාරයට ගෙන තිබේ. සැකකරුවන් 27 සහ 43 හැවිරිදි වැල්ලවත්ත, කෑගල්ල ප්‍රදේශයේ පදිංචිකරුවන් වන අතර ඔවුන් අද (20) අලුත්කඩේ මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=108284", "Category": null, "Parent URL": null}