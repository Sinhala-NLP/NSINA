{"Source": "Adaderana", "Timestamp": "February 15, 2018 08:06 am", "Headline": "ජේකබ් සූමා ධුරයෙන් ඉල්ලා අස්වෙයි", "News Content": "දකුණු අප්‍රිකානු ජනාධිපති ජේකබ් සූමා සිය ධුරයෙන් ඉල්ලා අස් වී තිබේ. එරට රූපවාහිනීය ඔස්සේ විශේෂ ප්‍රකාශයක් සිදුකරමින් ඔහු ඉල්ලා අස් වී ඇති බව විදෙස් මාධ්‍ය සඳහන් කළේය. 2009 වර්ෂයේදී දකුණු අප්‍රිකාවේ ජනාධිපති ධූරයට පත් වූ ජේකබ් සූමා හට විවිධ දූෂණ අක්‍රෂමිකා චෝදනා එල්ල වී තිබිණි. රජය නියෝජනය කරන ජේකබ් සූමාගේ අප්‍රිකානු ජාතික කොංග්‍රසය විසින්ම ඔහුට ඉල්ලා අස් වන ලෙසට හෝ පාර්ලිමේන්තුවේ විශ්වාසභංග ඡන්දයකට මුහුණදෙන ලෙස මීට පෙර දැනුම් දී තිබූ බව සඳහන්ය. ඒ අනුව සූමා ජනාධිපතිධුරයෙන් ඉල්ලා අස්වීමට තීරණය කර ඇති අතර ඔහු නායකත්වය දැරූ අප්‍රිකානු ජාතික කොංග්රතසයේ නායකත්වය ද උප ජනාධිපති කයිරිල් රම්පෝසා හට ලාබදීමට නියමිත බව විදෙස් මාධ්‍ය සඳහන් කළේය. ජේකබ් සූමා මේ වන විට 75 වියේ පසුවේ.", "URL": "https://sinhala.adaderana.lk/news.php?nid=84338", "Category": null, "Parent URL": null}