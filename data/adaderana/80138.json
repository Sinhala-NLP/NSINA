{"Source": "Adaderana", "Timestamp": "November 18, 2017 09:55 pm", "Headline": "හමුදාවට එරෙහිව පරීක්ෂණ පවත්වන්න කිසිම ජාත්‍යන්තර ආයතනයක් ඉල්ලලා නෑ", "News Content": "යුද හමුදාවට එරෙහිව පරීක්ෂණ පැවැත්වීමට කිසිම ජාත්‍යන්තර ආයතනයක් ඉල්ලා නොමැති බවත්, ජාත්‍යන්තරය සමඟ විනිවිදභාවයෙන් ශ්‍රී ලංකාව කටයුතු කරනාවා යැයි ද ජාතික ප්‍රතිපත්ති හා ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා අද (18)පාර්ලිමේන්තුවේ දී පැවසී ය. එහිදී අදහස් දැක් වූ ඒ මහතා, “ මානව හිමිකම් දකින්නේ ජාතික ප්‍රතිපත්තියක් ලෙස. එය විදේශ ප්‍රතිපත්තියක් නොවේ. ඊයේ සවස ජීනීවලට වාර්තාව ඉදිරිපත් කළේ. අපේ රට ගැන කතා කළා. රටවල් 13ක් පූර්ව නිර්දේශ. ශ්‍රී ලංකාව ඉදිරියට ගිහින් තිබෙන ආකරය සඳහන් කළා. සමහර අය මානව හිමිකම් කියන වචනය නරක වචනයක් ලෙස දේශපාලන වේදිකාවල කියන්න පටන් ගෙන තිබෙනවා. සංහිඳියාව හරහා ලබාදෙන මානව හිමිකම් එක හා ලබාදීම අපේ රජයේ අරමුණ. සිදුවන පරීක්ෂණ වැරදි දේවල් ලෙස හුවා දක්වනවා. ශ්‍රී ලංකාවේ සන්නද්ධ ජනතාව සාමාන්‍ය ජනතව අසාධාරණ ලෙස ඉලක්ක කර නැති බව කිව්වා. ත්‍රස්තවාදය නැතිකිරීම ගැන හමුදාවට කෘතඥතාවය පළ කරනවා. යුද හමුදාවට එරෙහිව පරීක්ෂණ පවත්වන්න කිසිම ජාත්‍යන්තර ආයතනයක් ඉල්ලා නෑ. ජාත්‍යන්තරය සමඟ විනිවිදභාවයෙන් අප කටයුතු කරන්නේ. අපට හංගන්න දෙයක් නෑ. ඇයි අප බයවෙන්නේ. ඒ නිසයි අපිව ජාත්‍යන්තරය විසින් පිළිගන්නේ. රටවල් 101 නිර්දේශ 230 ඇවිත් තියෙනවා.අපි 177ක් නිර්දේශ පිළිගන්න සූදානම්. බලහත්කාරයෙන් අතුරුදහන් කිරීම ගැන අප කතා කළා. අද රටේ ස්වාධීනත්වය තිබෙනවා. මානව හිමිකම් අමාත්‍යාංශයක් නොතිබුණාට ප්‍රතිපත්තියක් ලෙස මානව හිමිකම් සුරක්ෂා කිරීමට බැදී සිටිනවා“ යැයි ද නියෝජ්‍ය අමාත්‍යවරයා පැවසී ය.", "URL": "https://sinhala.adaderana.lk/news.php?nid=80138", "Category": null, "Parent URL": null}