{"Source": "Adaderana", "Timestamp": "October 11, 2010 03:20 pm", "Headline": "මුල් ගල් තැබීමට පෙර ප්‍රතිපාදන ගැන බලන ලෙස ජනපතිගෙන් උපදෙස් ", "News Content": "වයඹ පළාතේ පුරා විද්‍යාත්මක වටිනාකමින් යුත් සියලු ස්ථාන සංරක්ෂණය කිරීම සඳහා වහා පියවර ගන්නා ලෙස ජනාධිපති මහින්ද රාජපක්ෂ මහතා අදාළ බලධාරීන්ට උපදෙස් ලබා දී තිබේ. වයඹ පළාත් ප්‍රගති සමාලෝචන රැස්වීමට අද(11 සහභාගී වෙමින් ඔහු මේ බව සඳහන් ‍කළේය. මින් ඉදිරියට කිසියම් ඉදිකිරිම් කටයුත්තක් සිදු කරන්නේ නම් ඊට අදාළ මුල් ගල් තැබීමේ දී එම ඉදිකිරීම සඳහා අවශ්‍ය ප්‍රතිපාදන තිබේද යන්න පිළිබඳව සැලකිලිමත් විය යුතු බව එහි දී වැඩිදුරටත් අදහස් දක්වමින් මහින්ද රාජපක්ෂ මහතා සඳහන් කළේය. මුල් ගල් තැබීමෙන් පමණක් සීමා නොවී අදාළ ඉදිකිරීම් අංගසම්පූර්ණව සිදු කිරීමේ වැදගත්කම ජනාධිපති මහින්ද රාජපක්ෂ මහතා එහි දී පෙන්වා දී තිබේ. ජනාධිපතිවරයාගේ ප්‍රධානත්වයෙන් පැවැත්වෙන වයඹ පළාත් ප්‍රගති සමාලෝචන රැස්වීමට පළාත් ආණ්ඩුකාරවරයා ඇතුළු මැති ඇමතිවරුන් රැසක් ද සහභාගී වී ඇතැයි සඳහන්ය.", "URL": "https://sinhala.adaderana.lk/news.php?nid=11431", "Category": null, "Parent URL": null}