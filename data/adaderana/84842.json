{"Source": "Adaderana", "Timestamp": "February 26, 2018 10:12 am", "Headline": "කඩ පහක් කඩා ගෙන ලොරිය ගිය ගමන(ඡායාරූප සහිතයි)", "News Content": "දඹුල්ල හබරණ ප්‍රධාන මාර්ගයේ ඉනාමලුව ප්‍රදේශයේ දී අද (26) දින අලුයම ලොරි රථයක් මාර්ගයෙන් ඉවතට පැන වෙළඳසැල් පහකට දැඩි අලාභ සිදු කරමින් වෙළඳසැල් තුළට කඩා වැදී ඇතැයි සීගිරිය පොලිසිය පවසයි. මෙම අනතුරින් ලොරි රථයේ රියදුරු සහ රිය සහයක තුවාල ලබා දඹුල්ල මූලික රෝහලට ඇතුළත් කොට තිබේ. අළුයම 4.50 ට පමණ මෙම අනතුර සිදුවී තිබෙන ආකාරය ආසන්නයේ වෙළඳසැලක සවිකොට තිබූ සී.සී.ටීවී කැමරාව පද්ධතියක ද සටහන්ව තිබේ. පොලොන්නරුව සිට කොළඹ බලා හාල් උර ප්‍රවාහනය කරමින් තිබු ලොරි රථයක් රියදුරුට නින්ද යාම හේතුවෙන් මාර්ගයෙන් ඉවතට පැන මෙසේ වෙළඳසැල් තුළට කඩා වැදී ඇතැයි පොලිසිය සිදුකළ පරීක්ෂණවලදී හෙළිවී තිබේ. අසල්වැසි කාන්තාවක කියා සිටියේ එක වැරම විශාල ශබ්දයත් සමඟ ලොරි රථය වෙළඳසැල් තුළට කඩා වැදුණු බවත් එම වෙළෙඳ සැල්වල කිසිවෙකුත් රාත්‍රී කාලයේ නොසිටි නිසා ජීවිත අනතුරක් තුවාලයක් නොවී මෙයාකාරයෙන් වෙළඳ සැල්වලට විශාල අලාභ හානි සිදුව ඇති බව ය. අනතුර සම්බන්ධයෙන් සීගිරිය පොලිසිය පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=84842", "Category": null, "Parent URL": null}