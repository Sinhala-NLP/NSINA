{"Source": "Adaderana", "Timestamp": "February 1, 2013 11:50 am", "Headline": "ඉන්ධන සංස්ථා මූලස්ථානයේ පිපුරුමෙන් 14 ක් මරුට", "News Content": "මෙක්සිකෝ නගරයේ පිහිටි රාජ්‍ය ඉන්ධන සංස්ථා මූලස්ථානයට එල්ල වූ බෝම්බ ප්‍රහාරයකින් පුද්ගලයන් 14 දෙනෙකු මියගොස් තිබේ. තවත් පුද්ගලයන් 80 දෙනෙකු පමණ තුවාල ලබා ඇති බව විදෙස් වාර්තා සඳහන් කළේය. තට්ටු 54 න් සමන්විත අදාළ ගොඩනැගිල්ලේ සේවකයන් සිය ගණනක් සිට ඇති බවට වාර්තා වේ. මේ වනවිට නගරය ආශ්‍රිත රැකවල් තර කර ඇති අතර ප්‍රහාරය සම්බන්ධයෙන් ආරක්ෂක අංශ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=31256", "Category": null, "Parent URL": null}