{"Source": "Adaderana", "Timestamp": "January 13, 2014 06:09 pm", "Headline": "ඉන්දීය ධීවරයින් 32ක් නිදහස් කරන්න", "News Content": "ඉකුත් වසරේ ‍ඔක්තෝබර් 17 වැනිදා අත්අඩංගුවට ගත් ඉන්දීය ධීවරයින් 32ක් නිදහස් කරන ලෙසට ත්‍රීකුණාමල මහේස්ත්‍රාත්වරයා නියෝග කර තිබේ. ඔවුන් සමඟ භාරයට ගත් බව කියන යාත්‍රා 4ක්ද නිදහස් කරන ලෙසට මහේස්ත්‍ර‍ාත්වරයා නියෝග කර ඇත. පුල්මුඩෙයි මුහුදු ප්‍රදේශයේදී අදාළ ධීවරයින් පිරිස අත්අඩංගුවට ගෙන තිබුණි. මේ අතර ඉන්දු - ශ්‍රී ලංකා ධීවර ගැටලුව ගැන සාකච්ඡාවක් එළඹෙන සති අන්තයේදී පැවැත්වීමට දෙරටේ බලධාරීන් තීරණය කර ඇති අතර මීට සමගාමීව දෙරටේම අත්අඩංගුවේ පසුවන ධීවරයින් මුදා හැරීම ගැන අවධානය යොමුව ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=40330", "Category": null, "Parent URL": null}