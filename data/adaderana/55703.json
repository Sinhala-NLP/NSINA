{"Source": "Adaderana", "Timestamp": "December 14, 2015 08:49 am", "Headline": "ජනපති අද පාප් වහන්සේ හමුවෙයි", "News Content": "ඉතාලියේ නිල සංචාරයක නිරත ජනාධිපති මෛත්‍රිපාල සිරිසේන මහතා අද ශුද්ධෝත්තම අති උතුම් ෆ්‍රැන්සිස් පාප් වහන්සේ මුණගැසී සාකච්ඡා කිරීමට නියමිතව තිබේ.ශ්‍රී ලංකා වේලාවෙන් උදෑසන 09.00 ට පමණ වතිකානයේදී සාකච්ඡාව පැවැත්වෙන බව සඳහන්ය.පාප් වහන්සේගේ ආරාධනයකට අනුව ජනාධිපති මෛත්‍රිපාල සිරිසේන මහතා ඇතුළු දූත පිරිස ඊයේ වතිකානය බලා පිටත්ව ගියහ.පාප් වහන්සේ සමග සාකච්ඡාවෙන් අනතුරුව ජනධිපතිවරයා බැසිලිකා දෙව්මැදුර සහ තවත් කෞතුකාගාරයක් නැරඹීමට යාමට නියමිතය.ඉන් අනතුරුව ජනාධිපතිවරයා ඇතුළු දූත පිරිස හෙට දිනයේ දිවයිනට පැමිණිමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=55703", "Category": null, "Parent URL": null}