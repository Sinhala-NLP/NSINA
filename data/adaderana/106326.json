{"Source": "Adaderana", "Timestamp": "March 19, 2019 09:10 am", "Headline": "නීති විරෝධීව වෙළදාම් කළ ඉන්දීය ජාතිකයෙක් පොලීසියට", "News Content": "සංචාරක වීසා මත මෙරටට පැමිණ වෙළෙදාම් කටයුතු කළ විදෙස් ජාතිකයෙකු පොළොන්නරුව කදුරුවෙල ප්‍රදේශයේ දී අත්අඩංගුවට ගෙන තිබේ. පොළොන්නරුව පොලීසියේ නිලධාරීන් කණ්ඩායමක් විසින් මොහු අත්අඩංගුවට ගෙන ඇති බව සඳහන්. 20 හැවිරිදි ඉන්දීය ජාතිකයෙකු මෙලෙස අත්අඩංගුවට ගෙන ඇති අතර ඔහු අද (19) දින පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. පොළොන්නරුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106326", "Category": null, "Parent URL": null}