{"Source": "Adaderana", "Timestamp": "July 24, 2018 06:50 pm", "Headline": " ගාලු ක්‍රීඩාංගනය ඉවත් කිරීම ගැන යුනෙස්කෝ වෙන් යෝජනාවක් නොමැති බවට ප්‍රකාශයක්", "News Content": "යුනෙස්කෝව ගාල්ල ජාත්‍යන්තර ක්‍රීඩාංගනය හෝ එහි ඉදිකිරීම් ඉවත් කළ යුතු බවට සිය අලුත්ම වාර්තාවෙන් දැනුම්දීමක් සිදු කර නොමැති බව රෝමයේ පිහිටි සංස්කෘතික දේපල ආරක්ෂා කිරීම පිළිබඳ ජාත්‍යන්තර ආයතනයේ ආචාර්ය ගාමිණි විජේසූරිය මහතා පවසයි. අද දෙරණට විශේෂ ප්‍රකාශයක් කරමින් ඔහු සඳහන් කළේ ඉකුත් ජූලි මුල පැවති ලෝක උරුමය පිළිබඳ කමිටුවේ 42 වන සභා වාරයේදී ගාලු කොටුව ලෝක උරුම ලැයිස්තුවෙන් ඉවත්වීමේ අවදානමක් පිළිබඳ කිසිදු සාකච්ඡාවක් සිදු නොවූ බවයි. ගාල්ල ජාත්‍යන්තර ක්‍රිකට් ක්‍රීඩාංගණයේ ඉදිකිරීම් හේතුවෙන් ගාලු කොටුව ලෝක උරුම ලැයිස්තුවෙන් ඉවත්වීමේ අවදානමක් පවතින බවත්, අදාල ගොඩනැගිලි ඉවත් කළයුතු යැයි යුනෙස්කෝව දැනුම් දී ඇති බවත් රජය පසුගියදා ප්‍රකාශ කළේය. යුනෙස්කෝ සංවිධානයේ ශ්‍රී ලංකාවේ මහලේකම් ලාල් රණවීර මහතාද අද දෙරණට ප්‍රකාශ කළේ 2019 දෙසැම්බර් පළමු වැනිදාට පෙර අදාළ ඉදිකිරීම් ඉවත් නොකළහොත් ගාලු කොටුව ලෝක උරුම ලැයිස්තුවෙන් ඉවත් කිරීමේ අවදානමක් පවතින බවයි. එහෙත් වාර්තා වන ආකාරයට ගාලු ක්‍රීඩාංගණයේ ඉදිකිරීම් ඉවත්කරන ලෙස යුනෙස්කෝව ශ්‍රී ලංකාවට කිසිදු දැනුම්දීමක් කර නොමැති බවයි එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා පවසයි. මේ අතර යුනෙස්කෝ සංවිධානයට උපදෙස් සපයන ආයතනයක් වන රෝමයේ පිහිටි සංස්කෘතික දේපල ආරක්ෂා කිරීම පිළිබඳ ජාත්‍යන්තර ආයතනයේ ආචාර්ය ගාමිණි විජේසූරිය මහතාද පවසන්නේ යුනෙස්කෝව නිකුත් කර ඇති අවසන් වාර්තාවෙහි ගාල්ල ක්‍රීඩාංගණය පිළිබඳ එවන් සඳහනක් නොමැති බවයි. අන්තිම ගාලු කොටුව පිළිබඳ 2018 කථා කර ඇති බවත්, එහිදී වාර්තාවක් අනුව ගන්නා ලද තීරණයක් ගනු ලැබූ අතර, එහිදී ගාලු කොටුව හෝ ක්‍රීඩාංගනය පිළිබඳ කිසිදු කථාවක් සිදු කර නොමැති බව ද සඳහන් කළේය. ඔහු මෙලෙස කරුණු අනාවරණ කළද අමාත්‍ය අකිල විරාජ් කාරියවසම් මහතා පවසන්නේ ගාලු ක්‍රීඩාංගනයේ ඇති ක්‍රීඩා මණ්ඩපයේ ඇතැම් ඉදිකිරීම් ඉවත් කිරීමට සිදු වන බවයි. යුනෙස්කෝ සංවිධානයෙන් ගාලු කොටුවේ ෆැවිලියන් එකේ ගැටළුවක් ඇති බව කොටසක් ඉවත් කර ගන්න කියලා මහින්ද රාජපක්ෂ පාලන සමයේ කියා සිටියත් ඒ පිළිබඳ ඔවුන් කිසිදු තැකීමක් කර නොමැති බව ද ඔහු සඳහන් කළේය. මේ අතර ශ්‍රී ලංකා හිටපු ක්‍රිකට් නායක මහේල ජයවර්ධන බීබීසී සිංහල සේවය සමඟ ඒකවෙමින් කියා සිටියේය, ගාල්ලේ තියෙන විටිනාකම සියලු දෙනා දන්නා බවත්, ගොඩනැඟිල්ලක යම් ප්‍රශ්නයක් ඇත්නම් එයට පිළිතුරක් ලබා දෙනවා මිසක් එයට දේශපාලන කෝණයකින් විසඳුම් ලබා නොදෙන ලෙස ද මහේල ජයවර්ධන මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=93140", "Category": null, "Parent URL": null}