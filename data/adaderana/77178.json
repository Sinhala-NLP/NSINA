{"Source": "Adaderana", "Timestamp": "September 6, 2017 09:21 am", "Headline": "ඉන්දීය ජාතික ළමයෙක් මියයයි", "News Content": "මෙරටදි සංවිධානය කර තිබූ ක්‍රිකට් තරඟාවලියකට සහභාගී වීම සඳහා පැමිණි ඉන්දීය ජාතික ළමයෙකු ජා ඇල, පමුණුගම ප්‍රදේශයේදී දියේ ගිලී මියගොස් තිබේ. අදාල ක්‍රිකට් තරඟාවලියට සහභාගී වීම සඳහා 19 දෙනෙකුගෙන් යුත් කණ්ඩායමක් ඉන්දියාවේ සිට පැමිණ ඇති අතර ඔවුන් පමුණුගම ප්‍රදේශයේ හෝටලයක නවාතැන් ගෙන සිට ඇති බව පොලීසිය පවසයි. ඉන් සිව් දෙනෙකු එම හෝටලයේ පිහිනුම් තටාකයේ දිය නෑමට ගිය අවස්ථාවේ එක් අයෙකු දියේ ගිලී ඇති බව සඳහන් වෙයි. පමුණගම රෝහලට ඇතුළත් කිරීමෙන් පසු ඔහු මියගොස් ඇති බව පොලීසිය සඳහන් කළේය. මියගොස් ඇත්තේ ඉන්දියාවේ ගුජරාට් ප්‍රදේශයේ පදිංචිව සිටි 12 හැවිරිදි ළමයෙකු වන අතර පමුණුගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=77178", "Category": null, "Parent URL": null}