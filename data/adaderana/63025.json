{"Source": "Adaderana", "Timestamp": "August 13, 2016 01:18 pm", "Headline": "කැබ්රිය පෙරළී අතුරුදන් වූ තරුණයාගේ මළසිරුර වැවේ!", "News Content": "මහියංගණය, දියබාන වැවේ තිබී පුද්ගල මළ සිරුරක් සොයාගෙන තිබේ.මෙලෙස සොයාගෙන ඇත්තේ පසුගියදා තිස්සපුර ප්‍රදේශයේදී කැබ් රථයක් පෙරළීමෙන් අතුරුදන්වූ පුද්ගලයාගේ මළසිරුර බව පොලිසිය පැවසුවේය.අනතුර සිදු වූ ස්ථානයේ සිට කිලෝමිටර් 05ක පමණ දුරින් මෙම මළ සිරුර හමුවී ඇත.මියගොස් ඇත්තේ 31 හැවිරිදි රිදිමාලියද්ද ප්‍රදේශයේ පදිංචි පුද්ගලයෙකි.සිරුර පිළිබඳ පශ්චාත් මරණ පරීක්ෂණය අද සිදු කිරීමට නියමිතව ඇති අතර මහියංගණය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63025", "Category": null, "Parent URL": null}