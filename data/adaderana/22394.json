{"Source": "Adaderana", "Timestamp": "February 26, 2012 09:06 am", "Headline": "  කොරල් පර නැරඹූ විදේශීය ජාතිකයා දියේ ගිළී මරුට", "News Content": "කුච්චවේලී පරවි දූපතෙහි කොරල්පර නැරඹීමේ නිරතව සිටි විදේශීය ජාතිකයෙකු දියේ ගිළී මියගොස් තිබේ. දියේ ගිළුණු පුද්ගලයා ගොඩගෙන නිලාවැලි රෝහලට ඇතුළත් කළ ද ඔහු මියගොස් ඇති බව පොලිසිය සඳහන් කරයි. මියගිය පුද්ගලයා ප්‍රංශ ජාතිකයෙකු වන අතර ඔහු ත්‍රීකුණාමලය ප්‍රදේශයේ හෝටලයක සිට තවත් ප්‍රංශ ජාතිකයන් පිරිසක් සමඟ කුච්චවේලී දූපතට පැමිණ තිබේ. 42 හැවිරිදි වියේ පසුවු ‍මියගිය පුද්ගලයාගේ මෘත දේහය ත්‍රිකුණාමල මෘත ශරීරාගාරයේ තැන්පත් කර ඇති අතර අධිකරණ නියෝගයක් මත කුච්චවේලී පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=22394", "Category": null, "Parent URL": null}