{"Source": "Adaderana", "Timestamp": "September 20, 2019 10:22 am", "Headline": "දුමින්ද දූෂණ වංචා සෙවිමේ ජනපති කොමිසමට එයි", "News Content": "හිටපු කෘෂිකර්ම අමාත්‍ය දුමින්ද දිසානායක මහතා රාජ්‍ය ආයතනවල දූෂණ වංචා සෙවීමේ ජනාධිපති කොමිසම හමුවේ අද(20) පෙනී සිටියේය. මීට සුළු වේලාවකට පෙර ඔහු එම ස්ථානයට පැමිණි බව අද දෙරණ වාර්තාකරු පවසයි. දුමින්ද දිසානායක මහතා කෘෂිකර්ම අමාත්‍යවරයා ලෙස කටයුතු කළ කාලයේදී කෘෂිකර්ම අමාත්‍යාංශය රාජගිරිය ප්‍රදේශයේ පිහිටි පෞද්ගලික ගොඩනැඟිල්ලක පවත්වාගෙන යාම සම්බන්ධයෙන් වන පැමිණිල්ලක් මත සිදු කෙරෙන විමර්ශනයට අදාළව ප්‍රකාශයක් ලබාදිම සදහා මෙම කැදවීම සිදුකර ඇති බව සඳහන්ය.", "URL": "https://sinhala.adaderana.lk/news.php?nid=119559", "Category": null, "Parent URL": null}