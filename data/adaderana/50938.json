{"Source": "Adaderana", "Timestamp": "April 27, 2015 04:21 pm", "Headline": "යතුරු පැදියේ ගිය දෙන්නාම මරුට", "News Content": "හැටන් - කොළඹ මාර්ගයේ යටියන්තොට ප්‍රදේශයේදී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ.හැටන් දෙසට ධාවනය වු යතුරුපැදියක් බස් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් යතුරුපැදිකරු සහ පසුපැදිකරු බරපතළ තුවාල ලබා කරවනැල්ල රෝහලට ඇතුළත් කර ඇති අතර එහිදී ඔවුන් මියගොස් ඇත.අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.යටියන්තොට පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50938", "Category": null, "Parent URL": null}