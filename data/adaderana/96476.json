{"Source": "Adaderana", "Timestamp": "September 21, 2018 02:21 pm", "Headline": "ත්‍රස්තවාදය වැලැක්වීමේ පනත අහෝසි කරන්න", "News Content": "ත්‍රස්තවාදය වැලැක්වීමේ පනත වහාම අහෝසි කරන ලෙස බලකරමින් අද(21) යාපනය නගරයේ දී උද්ඝෝෂණයක් පැවැත්වුණි. එය සංවිධාන කර තිබුනේ දෙමළ ජාතික සන්ධානයේ උතුරු පළාත් සභා මන්ත්‍රී එම්.කේ සිවාජලිංගම් මහතා ඇතුළු පිරිසක් විසින්ය. ශ්‍රී ලංකාව තුළ ජාතික සමඟිය ඇති කළ නොහැකි බවත් ස්තිර සාර සාමය ඇති කළ නොහැකි බවත් ඒ මහතා සඳන් කළේය. වහාම මෙම ත්‍රස්තවාදය වැලැක්වීමේ පනත අහෝසි කර දේශපාලන සිරකරුන් නිදහස් කරන ලෙස ජනාධිපතිවරයාගෙන් හා අගමැතිවරයාගෙන් ඉල්ලීම් කරන බව ඒ මහතා සඳහන් කළේය. අද පෙරවරුවේ යාපනය නගරයේදී මෙම උද්ඝෝෂණය පැවැත්වුණි. ඒ දේශපාලන සිරකරුවන් නිදහස් කරන ලෙස හා ත්‍රස්තවාදය වැලැක්විමේ පනත අහෝසි කරන ලෙස බලකරමින්ය.", "URL": "https://sinhala.adaderana.lk/news.php?nid=96476", "Category": null, "Parent URL": null}