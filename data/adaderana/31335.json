{"Source": "Adaderana", "Timestamp": "February 4, 2013 01:14 pm", "Headline": "ලාංකිකයාගේ ජාවාරම හෙළිවෙයි", "News Content": "ව්‍යාජ ගමන් බලපත්‍ර 82ක් සමග ශ්‍රී ලාංකිකයෙකු ඉන්දීය පොලීසිය විසින් අත්අඩංගුවට ගෙන තිබේ. සැකකරු තමිල්නාඩුවේ සිටින ශ්‍රී ලාංකිකයින් ඉරානය, ඉරාකය හා ඊජිප්තුව යන රටවලට එකී ව්‍යාජ බලපත්‍ර යොදා ගනිමින් යවා ඇතැයි ප්‍රශ්න කිරීම්වලදී හෙළිවී ඇත. 32 හැවිරිදි එකී ශ්‍රී ලාංකිකයා ඉන්දියාවේ දෙවල ප්‍රදේශයේදී අත්අඩංගුවට පත්ව ඇත්තේ පොලීසිය විසින් මෝටර් රථයක් පරික්ෂාවට ලක්කරන අවස්ථාවේදීය. චෙන්නායි හි විදේශ රැකියා නියෝජිතයෙකු සමග එක්ව මෙම ජාවාරම සිදුකරන බව සැකකරු පවසා ඇති අතර එම පුද්ගලයා ද අත්අඩංගුවට ගැනීමට ඉන්දීය පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=31335", "Category": null, "Parent URL": null}