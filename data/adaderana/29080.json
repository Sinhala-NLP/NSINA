{"Source": "Adaderana", "Timestamp": "November 10, 2012 03:47 pm", "Headline": "කෑමට නුසුදුසු ආහාර අලෙවි කළ 50ට නඩු", "News Content": "මහජන පරිභෝජනයට ‍නුසුදුසු ප්‍රමිතියෙන් තොර ආහාර අලෙවි කළ වෙළඳසැල් 50 ට පමණ නඩු පැවරීමට හැටන් මහජන සෞඛ්‍ය පරීක්ෂක කාර්යාලය කටයුතු කර තිබේ. එළඹෙන දීපවාලී උත්සවය මුල්කර ගනිමින් හැටන් ප්‍රදේශයේ වෙළෙඳසැල් පරීක්ෂා කිරීම අද (10) දිනයේ සිදු කරන ලදී. කොටගල, දීඹුල, කුඩාගම, පතන, බෝගහවත්ත හා වටගොඩ ප්‍රදේශවල මෙම වැටලීම් සිදුකර තිබේ. මෙම වෙළඳසැල් හිමිකරුවන්ට එරෙහිව හැටන් මහේස්ත්‍රාත් අධිකරණය හමුවේ නඩු පැවරීමට කටයුතු කරන බව ද මහජන ‍සෞඛ්‍ය පරීක්ෂකවරු පවසති.", "URL": "https://sinhala.adaderana.lk/news.php?nid=29080", "Category": null, "Parent URL": null}