{"Source": "Adaderana", "Timestamp": "August 8, 2013 10:27 am", "Headline": "තෙල් ප්‍රවාහනය කරන නල මාර්ගයක පිපිරීමක් ", "News Content": "මුතුරාජවෙල තෙල් ගබඩා සංකීර්ණයට තෙල් ප්‍රවාහනය කරන නල මාර්ගයේ එක් නලයක පිපිරීමක් සිදුව ඇති බව වාර්තා වෙයි. ආනයනික ඩීසල් තොගයක් නෞකාවක සිට මුතුරාජවෙල තෙල් ගබඩා සංකීර්ණයට ගොඩබාමින් තිබියදී මෙම පිපිරීම සිදුව තිබේ. මුහුදේ පවතින රළු ස්භාවය හේතුවෙන් අදාළ නළ මාර්ගයේ පස්වැනි නලය මෙලෙස පුපුරා ගොස් ඇති බව ලංකා ඛනිජ තෙල් නීතිගත සංස්ථාවේ කළමනාකාර අධ්‍යක්ෂ සුසන්ත ද සිල්වා මහතා සඳහන් කළේය. අදාළ නලයේ අලුත්වැඩියා කටයුතු මේ වන විටත් ආරම්භ කර ඇති අතර ඉතා කඩිනමින් එය අවසන් කිරීමට බලාපොරොත්තු වන බව සුසන්ත ද සිල්වා මහතා පැවසීය. නලයේ පිපිරීම හේතුවෙන් ඩීසල් තොගයට කිසිදු හානියක් සිදුව නොමැති බව සුසන්ත ද සිල්වා මහතා අවධාරණය කර සිටියේය.", "URL": "https://sinhala.adaderana.lk/news.php?nid=36471", "Category": null, "Parent URL": null}