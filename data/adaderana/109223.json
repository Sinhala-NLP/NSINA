{"Source": "Adaderana", "Timestamp": "May 4, 2019 01:08 pm", "Headline": "පාසැල් සිසුවෙක් මිය ගියොත් ලක්ෂයක් දෙන කතාව බොරු-අකිල", "News Content": "පාසැල් සිසුන් පාසැල් යාවා මියගියහොත් සුරක‍්ෂා රක‍ෂණයෙන් රුපියල් ලක‍ෂයක් දෙන පණිවුඩය තමන් විසින් සිදුකළ ප්‍රකාශයක් විකෘති කරමින් සමාජ මාධ්‍ය ජාලාවල මුදලට සේවය කරන්නන් විසින් සිදුකරන බවත් අධ්‍යාපන අමාත්‍ය නීතිඥ අකිල විරාජ් කාර්යවසම් මහතා ප්‍රකාශ කර සිටියි. තමන් දෙදරු පියෙකු වශයෙන් පැවසූයේ එවැන්නක් නොවන බවත් අධ්‍යාපන අමාත්‍ය නීතිඥ අකිල විරාජ් කාර්යවසම් මහතා ප්‍රකාශ කර සිටියේය. කුලියාපිටිය පිහිටි ඒ මහතාගේ නිවසේ කැඳවා තිබූ මාධ්‍ය හමුවකදී අමාත්‍යවරයා මේ බව පැවසීය. තමන් පාසැල් ආරම්භය පිළිබඳව මාධ්‍ය සාකච්ඡාව නිමකොට නික්ම යාමට සැරසුන අවස්ථාවේදී මාධ්‍යවේදියෙකු විසින් නැගූ සුරක‍ෂා රක‍්ෂණය පිළිබඳව තමන් සිදුකළ ප්‍රකාශය මෙලෙස විකෘති කර ඇති බව ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=109223", "Category": null, "Parent URL": null}