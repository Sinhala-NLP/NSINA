{"Source": "Adaderana", "Timestamp": "February 28, 2014 02:05 pm", "Headline": "කන්න බැරි දේවල් විකුණලා - පාරිභෝගික අධිකාරියෙන් කිලෝ ගණන් අල්ලයි", "News Content": "ආමර්වීදිය ප්‍රදේශයේ පවත්වාගෙන ගිය මිනිස් පරිභෝජනයට නුසුදුසු ආහාර නිෂ්පාදනය කරන ස්ථානයක් පාරිභෝගික අධිකාරිය විසින් වටලා තිබේ. වැටලීමේ දී පරිභෝජනයට නුසුදුසු මිරිස්කුඩු කිලෝ ග්‍රෑම් 5000ක් සහ කහකුඩු කිලෝ ග්‍රෑම් 3000ක් සහ පරණ පාන්කුඩු කිලෝ ග්‍රෑම් 2000ක් පාරිභෝගික අධිකාරිය භාරයට ගෙන ඇති බව සඳහන්ය. පාරිභෝගික අධිකාරිය භාරයට ගත් ද්‍රව්‍ය තොගයේ වටිනාකම රුපියල් ලක්ෂ 30ක් පමණ වන බව එම අධිකාරිය කියා සිටියි. කෘතිම වර්ණ කාරක යොදා මිරිස් කුඩු සහ කහකුඩු වර්ණ ගැන්වීමෙන් අනතුරුව වෙළෙඳපලට යැවීමට සූදානම් කර තිබියදී මෙලෙස සොයාගත් බව පාරිභෝගික අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=41439", "Category": null, "Parent URL": null}