{"Source": "Adaderana", "Timestamp": "May 3, 2018 02:00 pm", "Headline": "දිමුත්ට බටහිර ඉන්දීය කොදෙව් තරඟය අහිමි වෙන ලකුණු", "News Content": "ශ්‍රී ලංකා ක්‍රිකට් කණ්ඩායමේ ටෙස්ට් ආරම්භක පිතිකරු දිමුත් කරුණාරත්න අබාධයකට ලක්ව තිබේ. සුපිරි පළාත් අතර සීමිත පන්දු වාර ක්‍රිකට් තරඟාවලියේ පුහුණුවීම් අතරතුර ඔහුගේ වම් අතේ ඇඟිල්ලක මෙම ආබාධ තත්ත්වය හටගෙන ඇති බව සඳහන්ය. මෙම තත්වය තුළ දිමුත් කරුණාරත්නට ශ්‍රී ලංකාව සහ බටහිර ඉන්දීය කොදෙව් කණ්ඩායම අතර පැවැත්වීමට නියමිත තරඟාවලියට සහභාගී වීම අවිනිෂ්චිත වී ඇති බව වාර්තා වෙයි. මීට අමතරව නුවන් ප්‍රදීප්, දුෂ්මන්ත චමීර සහ ෂෙහාන් මධුසංක යන ක්‍රිඩකයින්ද මේ වන විට ආබාධ තත්ත්වයන්ට ලක්ව සිටීම හේතුවෙන් එම තරඟාවලියට ඔවුන්ගේ සහභාගීත්වය ද අවිනිශ්චිත වී තිබේ.", "URL": "https://sinhala.adaderana.lk/news.php?nid=88452", "Category": null, "Parent URL": null}