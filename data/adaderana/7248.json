{"Source": "Adaderana", "Timestamp": "March 13, 2010 02:43 pm", "Headline": "රජයේ පොහොර අලෙවියට උත්සාහ කළ දෙදෙනෙක් අසුවේ", "News Content": "වංචනික ලෙස රජයේ පොහොර අලෙවි කිරීමට උත්සහ කළ රබර් සංවර්ධන අධිකාරියේ නිලධාරීන් දෙදෙනෙකු කෑගල්ල පොලි‍සිය විසින් අත්අඩංගුවට ගෙන තිබේ. රබර් සඳහා යොදන පොහොර මිටි 69 ක් වංචනික ලෙස ළඟ තබා ගෙන අලෙවි කිරීමට මොවුන් උත්සහ කළ බවට පොලිසියට අනාවරණය වී ඇත. පරීක්ෂණ වල දී අනාවරණය වී ඇත්තේ අදාළ සේවකයින් දීර්ඝ කාලයක් තිස්සේ පොහොර වංචාව සිදු කර ඇති බවය. අත්අඩංගුවට ගත් මෙම පුද්ගලයින් ‍දෙදෙනා අධිකරණයට ඉදිරිපත් කළ අවස්ථාවේ දී ඔවුන් ලබන 22 වනදා දක්වා රක්ෂිත බන්ධනාගාර ගත කරන ලෙස කෑගල්ල මහේස්ත්‍රාත්වරයා නියෝග කර තිබේ.", "URL": "https://sinhala.adaderana.lk/news.php?nid=7248", "Category": null, "Parent URL": null}