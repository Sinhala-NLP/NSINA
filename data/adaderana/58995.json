{"Source": "Adaderana", "Timestamp": "April 6, 2016 03:36 pm", "Headline": "නිල් ආර්ථිකය ජනපතිට පිළිගන්වයි", "News Content": "ශ්‍රී ලංකා ධීවර ක්ෂේත්‍රය “නිල් ආර්ථිකය” හරහා දේශීයව හා විදේශීයව ප්‍රවර්ධනය කිරීමේ අරමුණින් ව්‍යාපෘති ගණනාවක් දියත් කිරීමට ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි අමාත්‍යවරයා පියවර ගෙන තිබේ.මෙම වැඩ සටහන අරමුණු කරගෙන නිර්මාණය කරන ලද නිල ලාංඡනය ජනාධිපති මෛත්‍රීපාල සිරිසේන මහතා වෙත ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා විසින් අද {06} පිළිගන්වනු ලැබීය. එය අතිගරු ජනාධිපතිතුමාගේ පැසසුමට ලක්විය.ඒ ජනාධිපති කාර්යාලයේදී ය. ධීවර ක්ෂේත්‍රය කොළ ආර්ථිකය පසුකරමින් නව උත්පාදන හරහා නව රැකියා අවස්ථා උදාකරමින් නිල් ආර්ථිකයක් කරා මුළු ලොවම පියනගන මොහොතේදී ශ්‍රී ලංකා ධීවර ක්ෂේත්‍රය කෙරෙහි ද දේශීය හා විදේශීය ආකර්ෂණය දිනා ගැනීම උදෙසා මෙම ලාංඡනය පිළිගන්වනු ලැබීය.“නිල් ආර්ථිකය” හරහා ඉලක්ක දිනාගැනීමට දියත් කරන මෙම වැඩපිළිවෙළ ශ්‍රී ලංකාව තුළ ප්‍රථම වැඩසටහන ලෙස එළිදැක්වීමට හැකිවීම පිළිබඳව තමා නිහතමානීව ආඩම්බර වන බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පැවසීය.නිල් පැහැය තුළ දස දහස් ගණන් වූ වර්ණ සංකලණ මෙන්ම මහා සාගරයේ ඇති සම්පත්ද ගවේෂණාත්මක ලෙස එකින් එක නෙලා ගනිමින් ශ්‍රී ලංකා ධීවර ක්ෂේස්ත්‍රය “නිල් ආර්ථිකය”තුලින් දේශීය හා විදේශීය ප්‍රවර්ධනය කර ආර්ථික ඉලක්ක ජයගැනීම තම ඒකායන අරමුණ බව ද හෙතෙම කියා සිටියේය.", "URL": "https://sinhala.adaderana.lk/news.php?nid=58995", "Category": null, "Parent URL": null}