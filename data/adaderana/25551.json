{"Source": "Adaderana", "Timestamp": "July 6, 2012 08:38 am", "Headline": "සේප්පුවක් සොරකම් කළ තිදෙනෙකු අත්අඩංගුවට", "News Content": "කොස්වත්ත ප්‍රදේශයේ දී රන්භාණ්ඩ සහිත සේප්පුවක් සොරකම් කිරීම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. පසුගිය පළමුවැනිදා පස්වරුවේ අදාළ සොරකම සිදුව තිබුණි. ඒ අනුව සිදුකළ පරීක්ෂණවලදී සොරකම් කරන ලද රන්භාණ්ඩවලින් කොටසක් උකස් පත්‍රිකා තුනක් සහ සේප්පුව ‍ද සොයාගත් බව කොස්වත්ත පොලිසිය පවසයි. සැකකරුවන් අද(06) මාරවිල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25551", "Category": null, "Parent URL": null}