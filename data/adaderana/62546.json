{"Source": "Adaderana", "Timestamp": "July 29, 2016 01:07 pm", "Headline": "පියසේනට මාංචු වැටෙයි", "News Content": "හිටපු පාර්ලිමේන්තු මන්ත්‍රීවරයෙකු වන පී.එච් පියසේන මහතා කොළඹ අපරාධ කොට්ඨාසය මගින් අත්අඩංගුවට ගෙන තිබේ.අද පෙරවරුවේ ඔහු අත්අඩංගුවට ගත් බව කොළඹ අපරාධ කොට්ඨාසයේ ප්‍රකාශකයෙකු සඳහන් කළේය.රජයේ වාහන අවභාවිතය සම්බන්ධයෙන් වන චෝදනාවක් මත පී.එච් පියසේන මහතා අත්අඩංගුවට ගෙන ඇති බව සඳහන්ය. 2010 වසරේදී අම්පාර දිස්ත්‍රික්කයෙන් දෙමළ ජාතික සන්ධානය නියෝජනය කරමින් පාර්ලිමේන්තුවට තේරී පත් වූ පී.එච් පියසේන මහතා පසුව එක්සත් ජනතා නිදහස් සන්ධානයට එක් වුණි.කෙසේ වෙතත් 2015 වසරේ පැවැති මහ මැතිවරණයට එක්සත් ජනතා නිදහස් සන්ධානයෙන් ඔහු තරඟ කළ ද පාර්ලිමේන්තුවට තේරි පත්වීමට හැකි වුයේ නැත.මේ අතර සැකකාර හිටපු මන්ත්‍රීවරයා අද කොළඹ කොටුව මහේස්ත්‍රාත් ලංකා ජයරත්න මෙනවිය හමුවට ඉදිරිපත් කිරීමෙන් පසු අගෝස්තු මස 02 වැනිදා දක්වා රිමාන්ඩ් කර තිබේ.", "URL": "https://sinhala.adaderana.lk/news.php?nid=62546", "Category": null, "Parent URL": null}