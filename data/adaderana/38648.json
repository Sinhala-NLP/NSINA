{"Source": "Adaderana", "Timestamp": "November 6, 2013 02:15 pm", "Headline": "පාසල් ළමුන් ප්‍රවාහනය කළ බසයක් පෙරළී 14ක් රෝහලේ ", "News Content": "නිවිතිගල - දොලොස්වල ප්‍රදේශයේ දී පාසල් ළමුන් ප්‍රවාහනය කරන බස් රථයක් අනතුරට ලක්වීමෙන් පාසල් සිසුන් ඇතුළු පුද්ගලයින් 14 දෙනෙකු තුවාල ලබා තිබේ. බස් රථයේ තිරිංග ක්‍රියාවිරහිත වීමෙන් ඉදිරියෙන් ගමන් කළ තවත් බස් රථයක ගැටී ප්‍රපාතයකට පෙරළීමෙන් අනතුර සිදුව ඇති බව පොලීසිය පවසයි. අනතුරින් තුවාල ලැබුවන් අතර පාසල් සිසු සිසුවියන් 10 දෙනෙකු සහ ගුරුවරියන් දෙදෙනෙකු වන බව සඳහන් වෙයි. ඔවුන් වතුපිටිය රෝහලේ ප්‍රතිකාර ලබන බව පොලීසිය පවසයි. බස් රථයේ රියදුරු සහ කොන්දොස්තරවරයා ද අනතුරින් තුවාල ලබා ඇති අතර ඔවුන් දෙදෙනා ප්‍රතිකාර සඳහා රත්නපුර රෝහලට ඇතුළත් කර තිබේ. අනතුර සම්බන්ධයෙන් නිවිතිගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38648", "Category": null, "Parent URL": null}