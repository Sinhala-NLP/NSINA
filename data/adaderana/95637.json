{"Source": "Adaderana", "Timestamp": "September 6, 2018 11:44 am", "Headline": "දේවගැතිවරයා ස්වර්ගස්ථ කළ අනතුර", "News Content": "අනුරාධපුර-කුරුණෑගල ප්‍රධාන මාර්ගයේ පොතානේගම, දෙකේ කණුව ප්‍රදේශයෙන් සිදුවු රිය අනතුන් දේවගැතිවරයෙක් මිය ගොස් තවත් පුද්ගලයින් සිව්දෙනෙකු අනුරාධපුර ශික්ෂණ රෝහලට ඇතුළත් කළ ඇති බවට අද දෙරණ වාර්තාකරු පවසයි. ඊයේ(05) රත්‍රී 11.00 පමණ මෙම අනතුර සිදුව ඇති අතර මෙලෙස මිය ගොස් ඇත්තේ අනුරාධපුර මෛත්‍රී ක්‍රිස්තු තුමන්ගේ දේවස්ථනයේ ප්‍රධාන දේවගැති මාර්ක් ජොන්ස්ටන් එඩ්වඩ් නැමති 38 හැවිරිදි අයෙකි. අනතුරින් තුවාල ලබා රෝහල් ගතකර ඇත්තේ දේවගැතිවරයා බිරිඳ, මව සහ දරුවන් දෙදෙනා වන අතර බිරිඳගේ තත්ත්වයද බරපළ බව රෝහල් ආරංචි මාර්ග පවසයි. කුරුණෑගල සිට අනුරාධපුර දක්වා දේවගැතිවරයා තම වෑන් රථය පදවා ගෙන පැමිණ ඇති අතර මාර්ගයේ ආසන්නයේ නවතා තිබු ලොරි රථයක මුහුණට මුහුණ ගැටී මෙම අනතුර සිදුව ඇති බව අනුරාධපුර පොලීසිය පවසයි. මෙම අනතුර සිදුව ඇත්තේ දේවගැතිවරයාට නින්ද යාමන් බව සිද්ධිය සම්බන්දයෙන් පරික්ෂණ පවත්වනඅනුරාධපුර පොලීසිය පවසයි.", "URL": "https://sinhala.adaderana.lk/news.php?nid=95637", "Category": null, "Parent URL": null}