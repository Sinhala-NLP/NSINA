{"Source": "Adaderana", "Timestamp": "November 15, 2014 02:47 pm", "Headline": "කුඩු සමඟ කොටුවෙයි ", "News Content": "නීති විරෝධි මත් කුඩු කිලෝග‍්‍රෑම් 10ක් ළඟ තබාගෙන පුද්ගලයෙකු ආගරපතන ප්‍රදේශයේ දී අත්අඩංගුවට ගෙන තිබේ. ආගරපතන පොලිසියට ලැබුණු තොරතුරකට අනුව සිදුකළ වැටලීමක දී සැකකරු ප්‍රදේශයේ වෙළඳසැලක සිටිය දී අත්අඩංගුවට ගෙන ඇති බව වාර්තා වෙයි. අදාළ මත්කුඩු වර්ගය පකිස්ථානයෙන් ආනයනය කර ඇති බවට පොලිසිය සිදුකළ මූලික පරික්ෂණ වලදී අනාවරණය වී තිබේ. සැකකරු පොලිස් ඇපමත මුදාහැර ඇති අතර ඔහු ලබන 21 වෙනිදා නුවරඑළිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47407", "Category": null, "Parent URL": null}