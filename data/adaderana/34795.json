{"Source": "Adaderana", "Timestamp": "June 10, 2013 01:10 pm", "Headline": "මාලදිවයිනේ ආරක්ෂක මාණ්ඩලික ප‍්‍රධානියා ගුවන් හමුදාපතිවරයා හමුවෙයි", "News Content": "මාලදිවයිනේ ආරක්‍ෂක මාණ්ඩලික ප‍්‍රධානී මේජර් ජෙනර්ල් අහමඩ් ෂියාම් මහතා ශ‍්‍රි ලංකා ගුවන් හමුදාධිපති එයාර් මාර්ෂල් හර්ෂ අබේවික‍්‍රම අතර හමුවක් ගුවන් හමුදා මුලස්ථානයේදී අද(10) පෙරවරුවේ හමුවී තිබේ. දින පහක සංචාරයක් සඳහා දිවයිනට පැමිණි මාලදිවයිනේ ආරක්ෂක මාණ්ඩලික ප්‍රධානියා ත‍්‍රිවිධ හමුදාපතිවරුන් සහ ආරක්‍ෂක ලේකම් ගෝඨාභය රාජපක්‍ෂ මහතා මෙන්ම ජනාධිපති මහින්ද රාජපක්‍ෂ මහතා ද හමුවිය. 1986 වර්ෂයේ සැප්තැම්බර් 16 වන දින මාලදිවයින් ජාතික ආරක්‍ෂක හමුදාවට ඇතුළත්ව ඇති හෙතෙම එංගලන්තය, ඇමරිකාව, ඉන්දියාව සහ පකිස්ථානය යන රටවල විශේෂ පාඨමාලා හදාරා ඇති අති දක්ෂ නිලධාරියෙකු බව ගුවන් හමුදා මාධ්‍ය ඒකකය පවසයි.", "URL": "https://sinhala.adaderana.lk/news.php?nid=34795", "Category": null, "Parent URL": null}