{"Source": "Adaderana", "Timestamp": "May 16, 2014 09:07 am", "Headline": "මාළිගාවත්තේ වෙඩි තැබීමකින් පුද්ගලයෙක් මරුට", "News Content": "මාළිගාවත්ත, හැටහතේවත්ත ප්‍රදේශයේ දී පුද්ගලයෙකු වෙඩි තබා ඝාතනය කර තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ ඊයේ රාත්‍රි මෙම වෙඩි තැබීම සිදුව ඇති බවයි. ත්‍රිරෝද රථයකින් පැමිණි පිරිසක් මෙම වෙඩි තැබීම සිදුකර ඇත. වෙඩි වැදීමෙන් තුවාල ලැබු පුද්ගලයා කොළඹ ජාතික රෝහලට ඇතුළත් කිරීමෙන් අනතුරුව මියගොස් ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. මොහු ප්‍රදේශයේ මත්කුඩු ජාවාරම් වලට සම්බන්ධ සිෆාක් නැමති පාතාල කල්ලි සාමාජිකයෙකු බවද සඳහන්ය.", "URL": "https://sinhala.adaderana.lk/news.php?nid=43229", "Category": null, "Parent URL": null}