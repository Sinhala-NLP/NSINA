{"Source": "Adaderana", "Timestamp": "August 30, 2011 07:02 pm", "Headline": " ඉතිරියත් දිනාගන්න සූදානම්", "News Content": "එළඹෙන පළාත් පාලන මැතිවරණය සදහා එක්සත් ජනතා නිදහස් සන්ධානය තුළ හොඳ සූදානමක් ඇති බවත් එක්සත් ජාතික පක්ෂයට වැඩි ඡන්ද පදනමක් ඇති බව කියන ප්‍රදේශ අද වන විට සන්ධානය ජය ගෙන ඇති ආකාරයෙන්ම එය තහවුරු වන බවත් අමාත්‍ය මෛත්‍රීපාල සිරිසේන මහතා පවසයි. අද පස්වරුවේ මහවැලි කේන්ද්‍රයේ පැවති මාධ්‍ය හමුවක දී අමාත්‍යවරයා මේ අදහස් පළ කළ අතර මේ අවස්ථාවට සුසිල් ප්‍රේම්ජයන්ත් , ඩලස් අලහප්පෙරුම යන අමාත්‍යවරු සහ මිලින්ද මොරගොඩ මහතා එක්ව සිටියහ. එක්සත් ජාතික පක්ෂය අභ්‍යන්තර අර්බුදය විසදා ගැනීමට පළාත් පාලන මැතිවරණය ජය ගැනීමට උත්සාහ කරන බව ද හෙතෙම සඳහන් කළේය. තවද ශ්‍රී ලංකා නිදහස් පක්ෂයේ 60 වැනි සංවත්සරය ජනාධිපතිවරයාගේ ප්‍රධානත්වයෙන් සැප්තැම්බර් 2 වැනිදා සැමරෙන බවත් ඒ වෙනුවෙන් අද සිට සංවත්සර සතියක් ප්‍රකාශයට පත් කරන බවත් අමාත්‍යවරයා වැඩිදුරටත් ‍ප්‍රකාශ කළේය.", "URL": "https://sinhala.adaderana.lk/news.php?nid=18411", "Category": null, "Parent URL": null}