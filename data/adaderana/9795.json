{"Source": "Adaderana", "Timestamp": "July 23, 2010 03:13 pm", "Headline": "මගේ පුතා මැරුණේ පොලීසියෙන් ගුටිකාල නෙවෙයි", "News Content": "තමන්ගේ පුතාට පොලීසිය එළව එළවා පහරදුන්නත් එය එතරම් බලපෑමක් විය නොහැකි බවත්,‍එයින් වේදනාවක් ගෙන නොදුන් වග ඔහු කියා සිටි බවත් පහරකෑමට ලක්ව මිය ගිය සරසවි සිසුවාගේ මෑණියන් වන වයලට් මනතුංග මහත්මිය පවසයි. තමන්ට වඩාත් රිදුණේ තමන්ගේම ශිෂ්‍යයෙකු විසින්ම දුන් පහරදීමකින් බවට ඔහු සඳහන් කළ බවත්,ඒ පිළිබඳ සිසුන් නිවරදි තොරතුරු දන්නා නමුත් මේ වන විට බිය නිසා නොකියන බවත් ඇය කියා සිටියේ අද නියෝජ්‍ය පොලිස්පති එච්.එන්.බී. අඹන්වල මහතා ඉදිරියේ ප්‍රකාශයක් කරමිනි. මියගිය ශිෂ්‍යයා රුහුණු විශ්ව විද්‍යාලයේ මානව ශාස්ත්‍ර හා සමාජීය විද්‍යා පීඨයේ තෙවන වසරේ ඉගෙනුම ලබමින් සිටි සුසන්ත අරුණබණ්ඩාර නැමති අයෙකි.. තම සිසුවකු මරා දැමීමට එරෙහිව අන්තර් විශ්ව විද්‍යාල ශිෂ්‍ය බල මණ්ඩලය විසින් අද මාතර නගරයේදී උද්ඝෝෂණ ව්‍යාපාරයක් පැවැත්වූ අතර ඒ සඳහා රුහුණු සරසවියේ විද්‍යාපීඨ ශිෂ්‍ය සංගමයේ ද සහය ලැබුණු බව වාර්තා විය.", "URL": "https://sinhala.adaderana.lk/news.php?nid=9795", "Category": null, "Parent URL": null}