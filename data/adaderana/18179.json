{"Source": "Adaderana", "Timestamp": "August 20, 2011 08:31 am", "Headline": "පොරොන්දු කැඩූ සැපයුම්කරුවන්ගෙන් කෝටි 5 ක් අයකරලා", "News Content": "පොරොන්දු වූ පරිදි ඖෂධ ලබා නොදුන් සැපයුම්කරුවන්ගෙන් පසුගිය මාස 8 තුළ රුපියල් කෝටි 5 ට අධික මුදලක් සෞඛ්‍ය අමාත්‍යාංශය විසින් අයකර ගෙන තිබේ. අදාළ සැපයුම්කරුවන්ගේ බැඳුම්කරවලින් මෙම මුදල් අයකර ගෙන ඇති බව සෞඛ්‍ය අමාත්‍යාංශය පෙන්වාදෙයි. ගිවිසුම්වලට අනුව ඖෂධ ලබා දිය යුතු දිනයට ඖෂධ ලබා නොදුන් සැපයුම්කරුවන්ගෙන් රුපියල් පන් කෝටි අසූ ලක්ෂයක මුදලක් මෙලෙස අයකරගෙන ඇත. ඉදිරියේ දී ද ටෙන්ඩර් පටිපාටියට පටහැනිව ඖෂධ සපයන පුද්ගලයින්ට එරෙහිව දැඩි නීති ක්‍රියාත්මක කරන බව සෞඛ්‍ය අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=18179", "Category": null, "Parent URL": null}