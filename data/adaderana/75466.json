{"Source": "Adaderana", "Timestamp": "July 21, 2017 08:23 am", "Headline": "ජා.නි.පෙ. ඉවත් වීම ගැන ඒකාබද්ධයෙන් තීරණයක් ", "News Content": "ජාතික නිදහස් පෙරමුණ ඉවත් වුවද සෙසු පිරිස තවදුරටත් ව්‍යවස්ථා සම්පාදක මණ්ඩලය තුළ කටයුතු කිරීමට ඒකාබද්ධ විපක්ෂය තීරණය කර තිබේ. හිටපු ජනාධිපති මහින්ද රාජපක්ෂ මහතාගේ නිල නිවසේ ඊයේ(20) පැවති සාකච්ඡාවකදී එම තීරණය ගත් බව පාර්ලිමේන්තු මන්ත්‍රී වාසුදේව නානායක්කාර මහතා සඳහන් කළේය. මේ අතර විමල් වීරවංශ මහතාගේ තීරණය ඒකාබද්ධ විපක්ෂය තුළ සාකච්ඡාවලින් පසු පැමිණි පොදු තීරණයක් බව හිටපු ජනාධිපති මහින්ද රාජපක්ෂ මහතා පවසයි. ඒකාබද්ධ විපක්ෂය නියෝජනය කළ රොෂාන් රණසිංහ මන්ත්‍රීවරයා ඉවත්වීම සම්බන්ධයෙන් කළ විමසීමකදී හිටපු ජනාධිපතිවරයා ප්‍රකාශ කළේ ආණ්ඩු පක්ෂයෙන් කණ්ඩායමක් ඒකාබද්ධ විපක්ෂය සමඟ එක්වීමට සාකච්ඡා පවත්වන බවයි.", "URL": "https://sinhala.adaderana.lk/news.php?nid=75466", "Category": null, "Parent URL": null}