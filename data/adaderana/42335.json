{"Source": "Adaderana", "Timestamp": "April 5, 2014 05:01 pm", "Headline": "දකුණේ ඉතිරි ඇමති ධූරයත් පුරවයි", "News Content": "දකුණු පළාත් සභාවේ ඉතිරි වී ඇති කොමිනියුස්ට් පක්ෂයට හිමි අමාත්‍ය ධූරය එම පක්ෂයේ පළාත් සභා මන්ත්‍රි වීරසුමන වීරසිංහ මහතාට ලබා දීමට තීරණය කර තිබේ. දකුණු පළාත් සභාව සඳහා අමාත්‍යවරුන් තිදෙනෙකු ඊයේ දිනයේ දිවුරුම් දුන් අතර අනෙක් අමාත්‍ය ධූරය කොමිනියුස්ට් පක්ෂයට ලබා දීමට තීරණය කෙරුණි. ඒ අනුව අද පෙරවරුවේ ශ්‍රී ලංකා කොමිනියුස්ට් පක්ෂයේ මධ්‍යම කාරක සභාව රැස් වු අතර එහිදී අදාළ අමාත්‍ය ධූරය සඳහා කොමිනියුස්ට් පක්ෂයෙන් දකුණු පළාත් සභාවට තේරි පත් වු වීරසුමන වීරසිංහ මහතා පත් කිරීමට තීරණය කර ඇත.", "URL": "https://sinhala.adaderana.lk/news.php?nid=42335", "Category": null, "Parent URL": null}