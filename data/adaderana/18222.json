{"Source": "Adaderana", "Timestamp": "August 22, 2011 08:48 am", "Headline": "ධීවරයින්ට එල්ල වූ ප්‍රහාරයට දේවානන්ද වගකිව යුතුයි", "News Content": "ඉන්දීය ධීවරයින් පිරිසකට හිරිහැර කිරීමේ සිදුවීම සම්බන්ධයෙන් අමාත්‍ය ඩග්ලස් දේවානන්ද මහතා වගකිව යුතු බවට ඉන්දියාවේ නාම් තමිලන් පක්ෂයේ කැඳවුම්කරු සීමාන් පවසයි. ඉන්දියාවේ නාගෙයි අක්කරෙයිපට්ට ප්‍රදේශයේ ධීවරයන් පිරිසකට කච්චතිව් දූපත ආසන්නයේ දී පසුගිය දා ප්‍රහාරයක් එල්ල වී තිබේ. එම ප්‍රහාරයට 30 දෙනෙකු පමණ පිරිසක් සහභාගී වූ බව ඉන්දීය ධීවරයන් ප්‍රකාශ කර ඇත. ශ්‍රී ලංකාවේ ධීවරයින් ඉන්දීය ධීවරයින්ට එවැනි ආකාරයේ පහරදීම් සිදුනොකරන බව ඒ සම්බන්ධයෙන් අදහස් දක්වමින් සීමාන් ප්‍රකාශ කර ඇත. එබැවින් මේ පිටුපස ඩග්ලස් දේවානන්ද අමාත්‍යවරයා සිටින බවට තොරතුරු ලැබී ඇතැයි සීමාන් චෝදනා කරයි. සීමාන්ගේ ප්‍රකාශය සම්පූර්ණයෙන් අසත්‍ය බව මේ සම්බන්ධයෙන් ඩග්ලස් දේවානන්ද මහතාගේ අද දෙරණ කළ විමසීමකදී ඒ මහතා කියා සිටියේය.", "URL": "https://sinhala.adaderana.lk/news.php?nid=18222", "Category": null, "Parent URL": null}