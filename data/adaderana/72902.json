{"Source": "Adaderana", "Timestamp": "May 7, 2017 08:41 am", "Headline": "අද සිට වෙසක් සතියක්", "News Content": "වෙසක් පොහොය නිමිත්තෙන් අද (07) දිනයේ සිට වෙසක් සතියක් ප්‍රකාශයට පත් කිරීමට රජය පියවර ගෙන තිබේ. ලබන 13 වන දින දක්වා මෙම වෙසක් සතිය ක්‍රියාත්මක බව බුද්ධ ශාසන අමාත්‍යාංශය සඳහන් කළේය. එක්සත් ජාතීන්ගේ වෙසක් දින සැමරුම් උළෙල සහ ලෝක බෞද්ධ සමුළුව ලබන 12 සහ 13 යන දිනයන්හි මෙරට දී පැවැත්වීමට නියමිතව තිබේ. එහි සමාරම්භක උළෙල සඳහා ඉන්දීය අග්‍රාමත්‍ය නරේන්ද්‍ර මෝදි ඇතුළු බෞද්ධ රටවල නායකයින් රැසක් සහභාගී වීමට නියමිතයි. අද දිනයේ සිට ක්‍රියාත්මක වෙසක් සතිය පිළිබඳ අද දෙරණට බුද්ධ ශාසන අමාත්‍ය විජේදාස රාජපක්ෂ මහතා අදහස් දැක්වීය. වෙසක් පොහොයට සමගාමීව සිදුකරනු ලබන තවත් ආගමික වැඩසටහන් පිළිබඳව ද විජේදාස රාජපක්ෂ අමාත්‍යවරයා මෙහිදී අදහස් දැක්වා සිටියේ ය.", "URL": "https://sinhala.adaderana.lk/news.php?nid=72902", "Category": null, "Parent URL": null}