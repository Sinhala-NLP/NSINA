{"Source": "Adaderana", "Timestamp": "September 5, 2010 03:57 pm", "Headline": "දා හතේ බාධා බිඳ දහ අට සම්මත කර ගන්නවා", "News Content": "17 වන ව්‍යවස්ථා සංශෝධනයේ බාධා ඉවත් කර 18 වන ව්‍යවස්ථා සංශෝධනය ඉදිරි සතියේ දී සම්මත කර ගන්නා බව අමාත්‍ය දිනේෂ් ගුණවර්ධන මහතා පවසයි. ඊට විරුද්ධව අදහස් දක්වන පිරිස් ආණ්ඩුවේ කිසිදු යහපත් කටයුත්තකට සහය ලබානොදෙන බව අමාත්‍යවරයා සඳහන් කරයි. අම්බලන්ගොඩ, ගලගොඩ සුනාමි ගම්මානයට ජලය ලබාදීමේ ව්‍යාපෘතිය විවෘත කිරීමේ අවස්ථාවට එක්වෙමින් දිනේෂ් ගුණවර්ධන අමාත්‍යවරයා මේ බව ප්‍රකාශ කළේය. ජර්මන් රජයේ අනුග්‍රහය ඇතිව ක්‍රියාත්මක කළ මෙම ව්‍යාපෘතිය මගින් පවුල් නව දහසකට පමණ පානීය ජල පහසුකම් සැපයෙයි.", "URL": "https://sinhala.adaderana.lk/news.php?nid=10657", "Category": null, "Parent URL": null}