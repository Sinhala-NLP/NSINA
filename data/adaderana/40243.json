{"Source": "Adaderana", "Timestamp": "January 10, 2014 02:25 pm", "Headline": " ලංකාව 388යි - මහේල 129යි", "News Content": "පකිස්ථානු කණ්ඩායමට එරෙහිව පැවැත්වෙන දෙවන ටෙස්ට් ක්‍රිකට් තරඟයේ තම පළමු ඉනිම ක්‍රීඩා කළ ශ්‍රී ලංකා කණ්ඩායම සියලුදෙනා දැවී ලකුණු 388ක් ලබා ගැනීමට සමත් විය. ඒ පකිස්ථානු කණ්ඩායම පළමු ඉනිම සඳහා ලබාගත් ලකුණු 165ට පිළිතුරු වශයෙනි. ඒ අනූව ශ්‍රී ලංකා කණ්ඩායම පකිස්ථානු කණ්ඩායමට වඩා පළමු ඉනිමේදී ලකුණු 223ක් ඉදිරියෙන් සිටීමට සමත්ව සිටියි. ශ්‍රී ලංකා කණ්ඩායම වෙනුවෙන් මහේල ජයවර්ධන ලකුණු 129ක් හා කෞෂාල් සිල්වා ලකුණු 95ක් ලබා ගැනීමට සමත් විය.", "URL": "https://sinhala.adaderana.lk/news.php?nid=40243", "Category": null, "Parent URL": null}