{"Source": "Adaderana", "Timestamp": "May 17, 2010 07:26 am", "Headline": "ලබන මස 8 වනදා ජනපති ඉන්දියාවට", "News Content": "ජනාධිපති මහින්ද රාජපක්ෂ මහතා ලබන මස 8 වැනිදා ඉන්දියාවේ සංචාරය කිරීමට සැළසුම් කර තිබේ. ඉන්දීය විදේශ කටයුතු අමාත්‍ය එස්. එම්. ක්‍රිෂ්ණා සහ ශ්‍රී ලංකා නියෝජිත අමාත්‍ය ජි. එල්. පීරිස් මහතා ටෙහෙරාන් නුවරදී හමුවීමෙන් පසු මේ බව ප්‍රකාශයට පත් කළේය. ඒ අනුව ජනාධිපතිවරයා දෙවන වරටත් සිය ධුරයට පත්වීමෙන් පසු ඉන්දියාවේ සංචාරය කරන පළමු අවස්ථාව මෙය වනු ඇත. \"ජි-15\" සමුළුවට සහභාගී වීම සඳහා ටෙහෙරානයට ගොස් සිටින දෙරටේ විදේශ අමාත්‍යවරුන් අතර පැවති සාකච්ඡාවේදී ශ්‍රි ලංකාවේ යළි පදිංචි කරවීමේ ක්‍රියාවලිය සහ උතුරු ප්‍රදේශ සංවර්ධනය කිරීමේ ක්‍රියාවලිය සම්බන්ධයෙන් වැඩි අවධානයක් යොමු කර ඇති බව සඳහන්ය.", "URL": "https://sinhala.adaderana.lk/news.php?nid=8440", "Category": null, "Parent URL": null}