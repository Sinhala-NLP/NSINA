{"Source": "Adaderana", "Timestamp": "June 1, 2018 05:18 pm", "Headline": "සමෘද්ධිලාභීන් වෙත ලබා දෙන ණය මුදල වැඩිකරනවා", "News Content": "සුදුසුකම් ලබා ඇති තවත් පවුල ලක්ෂ 02 කට පමණ ඉදිරියේදී සමෘද්ධි ප්‍රතිලාභ ලබා දීමට රජය අදහස් කර ඇතැයි සමාජ සවි බල ගැන්වීමේ අමාත්‍ය පී.හැරිසන් මහතා පවසයි. හලාවත - කරවිටාගාර විහාරස්ථානයේ පැවති සමෘද්ධිලාභී හමුවකදී ඇමතිවරයා මේ බව කියා සිටියේය. සමෘද්ධි ලාභීන් පුද්ගලිකව හමුවී ඔවුන්ගේ අදහස් ලබා ගැනීම සඳහා සංවිධානය කර ඇති වැඩ සටහනේ ප්‍රථම වැඩ සටහන ලෙස මෙය පැවැත්වුණි. මෙහිදී සමෘද්ධිලාභීන්ද තම අදහස් ඇමතිවරයා වෙත ඉදිරිපත් කළේය. දැනට සමෘද්ධිලාභීන් වෙත ලබා දෙන ණය මුදල වැඩි කිරීමටත් අදහස් කර ඇති බවත් අමාත්‍යවරයා පැවසීය.", "URL": "https://sinhala.adaderana.lk/news.php?nid=90190", "Category": null, "Parent URL": null}