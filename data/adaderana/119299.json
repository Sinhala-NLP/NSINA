{"Source": "Adaderana", "Timestamp": "September 17, 2019 11:24 am", "Headline": "තිසර පෙරේරා වෙනුවට කොලින් ඉන්ග්‍රෑම්", "News Content": "කැරිබියන් ප්‍රිමියර්ලීග් ක්‍රිකට් තරගාවලියට එක්ව සිටින ශ්‍රී ලංකා ක්‍රීඩක තිසර පෙරේරා වෙනුවෙට ශාන්ත ලුසියා කණ්ඩායමට දකුණු අප්‍රිකාවේ කොලින් ඉන්ග්‍රෑම් කැඳවා තිබේ. ඒ තිසර පෙරේරාට නැවතත් ශ්‍රී ලංකාවට පැමිණෙන ලෙස ශ්‍රී ලංකා ක්‍රිකට් ආයතනයෙන් කළ දැනුම්දීමත් සමඟයි. තිසර පෙරේරා මෙවර කැරිබියන් ප්‍රිමියර්ලීග් ක්‍රිකට් තරගාවලියේදී ශෘන්ත ලුසියා කණ්ඩායම වෙනුවෙන් ක්‍රීඩා කළේය. නමුත් ශ්‍රී ලංකා පිලේ පාකිස්තාන තරග සංචාරය සඳහා පුහුණුවීම් ආරම්භ කළ යුතු නිසා සැප්තැම්බර් 16 වනදාට පෙර ශ්‍රී ලංකාවට පැමිණෙන ලෙස ශ්‍රී ලංකා ක්‍රිකට් ආයතනය පසුගියදා තිසරට දැනුම් දුන්නා. ඒ අනුව තිසර පෙරේරාගෙන් පුරප්පාඩු වු එම ස්ථානයට දකුණු අප්‍රිකා පිතිකරු කොලින් ඉන්ග්‍රෑම් කැඳවා තිබේ. දකුණු අප්‍රිකා ක්‍රීඩක කොලින් ඉන්ග්‍රෑම් 2018 වසරේදී ට්‍රින්බැගෝ නයිට් රයිඩස් කණ්ඩායමට ක්‍රීඩා කළ අතර එම වසරේදී ඔවුන් සී.පි.එල් ශූරතාවද දිනා ගත්තේය. බිග්බෑෂ්ලීග්,අයි.පී.එල් වැනි තරග රටා ක්‍රීඩා කර ඇති කොලින් දකුනු අප්‍රිකාව වෙනුවෙන් ක්‍රීඩා කර ඇති විස්සයිවිස්ස තරග සංඛ්‍යාව 9ක්.", "URL": "https://sinhala.adaderana.lk/news.php?nid=119299", "Category": null, "Parent URL": null}