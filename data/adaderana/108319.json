{"Source": "Adaderana", "Timestamp": "April 20, 2019 06:45 pm", "Headline": "නායකත්ව අර්බුදය නිසා ආණ්ඩුවට ජනතාවගේ ගැටළුවලට විසඳුම් දෙන්න බෑ", "News Content": "නායකත්වය අර්බුදයක් බවට නිර්මාණය වීම හේතුවෙන් වත්මන් ආණ්ඩුව ජනතාවගේ ගැටළුවලට විසඳුම් ලබා නොදෙන තත්ත්වයක් නිර්මාණය වී ඇති බව විපක්ෂ නායක මහින්ද රාජපක්ෂ මහතා පවසයි. නුවරඑළිය ප්‍රදේශයේ ව්‍යාපාරිකයින් පිරිසක් අද (20) පෙරවරුවේ සමඟ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් මහින්ද රාජපක්ෂ මහතා මෙම අදහස් පළ කළේය. පවතින රජය මඟින් හඳුන්වා දී ඇති බදු නිසා ඔවුන් මුහුන පා ඇති ගැටළු සම්බන්ධයෙන් විපක්ෂ නායක මහින්ද රාජපක්ෂ මහතා සමඟ සාකච්ඡා කෙරුණි. එම අවස්ථාවට පාර්ලිමේන්තු මන්ත්‍රීවරුන් වන සි බි රත්නායක,සිරිපාල ගම්ලත් යන මහත්වරුන් සහභාගී විය.", "URL": "https://sinhala.adaderana.lk/news.php?nid=108319", "Category": null, "Parent URL": null}