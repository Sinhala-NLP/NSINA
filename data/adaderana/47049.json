{"Source": "Adaderana", "Timestamp": "October 29, 2014 04:31 pm", "Headline": "විපතට පත් ජනතාවට ජනපති සිය සංවේගය පළකරයි ", "News Content": "මීරියබැද්ද ප්‍රදේශයේ සිදුවු නායයෑමෙන් විපතට පත්වු ජනතාවට ජනාධිපති මහින්ද රාජපක්ෂ මහතා සිය සංවේගය පළකර තිබේ. විපත පිළිබඳ දැනගත් විගස ජනාධිපතිවරයා එම ජනතාව මුදා ගැනීමේ කටයුතු සහ සහන සැලසීමේ කටයුතු කඩිනමින් සිදු කරන ලෙස අදාළ අංශ දැනුවත් කළ බව ජනාධිපති මාධ්‍ය අංශය සඳහන් කළේය. විපතට පත්ව සිටින වතු ජනතාව පිළිබඳ සොයා බැලීම සඳහා අමාත්‍ය තොණ්ඩමන් මහතා ද ගුවන් මගින් එම ස්ථානයට පිටත්කර යැවීමට ජනාධිපතිවරයා පියවර ගෙන තිබේ. උත්සව කිහිපයකට සහභාගී වීම සඳහා ත්‍රිකුණාමලයට ගොස් සිටින ජනාධිපතිවරයා එම සෑම අවස්ථාවක දීම එම සිදුවීම පිළිබඳව සංවේගය පළකර ඇති බව සඳහන් වෙයි.", "URL": "https://sinhala.adaderana.lk/news.php?nid=47049", "Category": null, "Parent URL": null}