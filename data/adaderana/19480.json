{"Source": "Adaderana", "Timestamp": "October 20, 2011 03:10 pm", "Headline": "හදබිමේ නඩත්තුවක යෙදී සිටි දෙදෙනෙක් විදුලි සැර වැදී රෝහලේ", "News Content": "පේරාදෙණිය, හදබිම අධිකාරී කාර්යාලයේ නඩත්තු කටයුත්තක නිරත වී සිටි පුද්ගලයින් දෙදෙනෙකු විදුලි සැර වැදී රෝහල් ගත කර තිබේ. ඔවුන්ගෙන් එක් අයෙකුගේ තත්ත්වය බරපතල වූ බැවින් ඔහු මහනුවර මහ රෝහල වෙත මාරු කර යැවූ බව පේරාදෙණිය රෝහලේ ප්‍රකාශකයෙකු සඳහන් කළේය. හදබිම අධිකාරී කාර්යාලයේ නඩත්තු කටයුත්තක් සඳහා පැමිණි පෞද්ගලික ආයතනයක සේවකයින් දෙදෙනෙකු මෙලෙස අනතුරට ලක්ව ඇති බව සඳහන්ය. අදාළ ගොඩනැගිල්ලේ වහලයේ පිළිසකර කිරීම් සිදුකරන අතරතුර මෙම සේවකයින් දෙදෙනා අධිසැර විදුලි රැහැනක ගැටී ඇති බවට වාර්තා වන බව පොලිසිය පැවසීය.", "URL": "https://sinhala.adaderana.lk/news.php?nid=19480", "Category": null, "Parent URL": null}