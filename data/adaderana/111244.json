{"Source": "Adaderana", "Timestamp": "June 3, 2019 01:12 pm", "Headline": "පදික මාරුව මතදී පාසල් සිසුවියන් දෙදෙනෙක් මාරක අනතුරක-සංවේදී දර්ශන සහිතයි", "News Content": "වැල්ලවාය-තණමල්විල ප්‍රධාන මාර්ගයේ ඇතිලිවැව මහා විද්‍යාලය අසල පදික මාරුව මතදී සිදු වූ රිය අනතුරකින් පාසල් සිසුවියන් දෙදෙනකු සහ ඇතිලිවැව විද්‍යාලයේ සේවය කරන කාර්යාල සහයිකාවක් තුවාල ලබා රෝහල් කර තිබේ. අද(03) උදෑසන මෙම අනතුර සිදුව ඇති බව අද දෙරණ වාර්තාකරු පවසයි. මාර්ගයේ ගමන් ගත් ලොරි රථයක් කහ ඉර මතින් මාර්ගය හරහා මාරු වෙමින් සිටි පාසල් සිසුවියන් දෙදෙනකු සහ එම පාසලේ කාර්යාල සහයිකාවක ගැටීමෙන් මෙම අනතුර සිදු වී ඇත. අනතුර සිදුවීමත් සමඟ පොලිසිය නිසි පරිදි රාජකාරි ඉටු නොකරන බව පවසමින් සහ එම රියදුරුට නිසි දඬුවම් ලබා දෙන ලෙස ඉල්ලමින් ප්‍රදේශයේ ජනතාව මාර්ගය අසලට පැමින විරෝධතාවක නිරත විය. ඔවුන් එම ලොරි රථය මාර්ගයේන් ඉවත් කිරීමට ඉඩ ලබා නොදුන් අතර ඔවුන් සහ පොලීසිය අතර උණුසුම් තත්ත්වයක් හටගෙන තිබේ. මෙම අනතුරින් තුවාල ලබා ඇත්තේ ඇතිලිවැව මහා විද්‍යාලයේ එකොලහ ශ්‍රේණියේ ඉගෙනුම ලබන පාසල් සිසුවියන් දෙදෙනකු සහ එමපාසලේම කාර්යාල සහයිකාවක බව පොලීසිය පවසයි. ඔවුන් වැල්ලවාය මූලික රෝහලට ඇතුළත් කර ඇති අතර මේ වන විටත් එම ස්ථානයේ දී ප්‍රදේශවාසීන් විරෝධතාවයේ නිරත වෙමින් සිටන බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=111244", "Category": null, "Parent URL": null}