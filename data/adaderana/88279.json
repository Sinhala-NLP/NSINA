{"Source": "Adaderana", "Timestamp": "April 30, 2018 09:50 am", "Headline": "ඇඳි වත පමණක් ඉතිරිකර ගිනිගත් රුවන්පුර නිවස (ඡායාරූප)", "News Content": "හැටන් රුවන්පුර ගම්මානයේ නිවසක ඇතිවු ගින්නක් හේතුවෙන් එම නිවස මුළු මනින්ම විනාශයට පත්ව ඇති බව අද දෙරණ වාර්තාකරු පැවසීය. ඊයේ (29) රාත්‍රී 7.30 ට පමණ ඇතිවු ගිනි ගැනීමක් නිසා එම නිවස සහ එහි සිටි පාසල් සිසුන්ගේ පොත්පත් හා උපකරණද, ගෘහභාන්ඩ, ස්වයං රැකියාවක් ලෙස ඇදුම් මැසීමේ කර්මාන්තයට භාවිත කළ මහන මැෂිම හා රෙදි ඇතුළු සියළු භාණ්ඩ ගිනි ගෙන විනාශ වී ඇති බව නිවැසියන් පවසයි. ගිනිගැනීම ඇතිවන අවස්ථාවේ නිවැසියන් විහාරස්ථානයට ගොස් සිටි බවත් අසල්වාසින්ගෙන් ලද දුරකථන පනිවිඩයකට අනුව ඔවුන් නිවස වෙත පැමිණෙන විටත් ගිනිගනිමින් තිබු බව නිවසේ හිමිකරු සඳහන් කළේය. එම අවස්ථාවේ ගම්වාසීන් සමඟ එක්ව ගින්න නිවා දැමීමට උත්සහ කළද ඒ වන විට ගින්න විශාල ප්‍රදේශයකට පැතිර තිබු නිසා පාලනය කරගත නොහැකි වු බව ප්‍රදේශවාසීන් පවසයි. දරුවන් තිදෙනෙක්ද සහිතව පස්දෙනෙකුගෙන් සමන් විත වු එම පවුල අවතැන් වී ඇති බව අප වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88279", "Category": null, "Parent URL": null}