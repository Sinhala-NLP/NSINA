{"Source": "Adaderana", "Timestamp": "May 24, 2010 06:45 pm", "Headline": "ආපදා ගැන වාර්තාවක් ඉල්ලයි", "News Content": "කොළඹ දිස්ත්‍රික්කයේ ජලගැලීම් හේතුවෙන් විනාශ වූ නිවාස පිළිබඳ සවිස්තර වාර්තාවක් ලබාදෙන ලෙස ආපදා කළමනාකරණ අමාත්‍යාංශයේ ලේකම්වරයා කොළඹ දිස්ත්‍රික්කයේ ප්‍රාදේශීය ලේකම්වරුන් වෙත දැනුම් දී තිබේ. ‍කොළඹ දිස්ත්‍රික්කයේ ප්‍රාදේශීය ලේකම්වරුන්, දිස්ත්‍රික්‍ ලේකම්ව‍රයා, දේශපාලන නියෝජිතයින් ඇතුළු පිරිස‍කගේ සහභාගීත්වයෙන් ආපදා තත්ත්වය පිළිබඳ විශේෂ සාකච්ඡාවක් අද පැවැත්විණි. එහිදී ජලය බැසයාමේ විධිමත් වැඩපිළිවෙළක් සකස් කිරීම, දැනට කොළඹ දිස්ත්‍රික්කයේ මතුව ඇති සෞඛ්‍ය ගැටලු සඳහා පිළියම් ලබාදීම ඇතුළු කරුණු පිළිබඳ අවධානය යොමු වී තිබේ. මෙම අවස්ථාවට සහභාගී වූ අමාත්‍ය සුසිල් ප්‍රේමජයන්ත් මහතා සඳහන් කළේ ජල ගැලීම් අවස්ථාවක දී ජනතාව ජනතා ‍නියෝජිතයින්ට දෝෂාරෝපණය කළ ද මතුව ඇති තත්ත්වයන් සඳහා ප්‍රධාන වශයෙන් වගකිවයුතු වන්නේ රජයේ නිලධාරීන් බවයි. ආයතන අතර නිසි කළමනාකරණයක් නොමැති වීම ඊට හේතුව බව ද අමාත්‍යවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=8604", "Category": null, "Parent URL": null}