{"Source": "Adaderana", "Timestamp": "April 8, 2010 12:36 pm", "Headline": "සාමාන්‍ය පෙළ ප්‍රතිඵල නිකුත් වෙයි", "News Content": "2009 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල නිකුත් කර තිබේ. අද දහවල් අන්තර් ජාලය ඔස්සේ ප්‍රතිඵල නිකුත් කළ බව විභාග කොමසාරිස් ජනරාල් අනුර එදිරිසිංහ මහතා පවසයි. කොළඹ සහ ශ්‍රී ජයවර්ධනපුර අධ්‍යාපන කලාපයන්හි පාසල්වල විදුහල්පතිවරුන්ට හෙට උදෑසන විභාග දෙපාර්තමේන්තුවට පැමිණ ප්‍රතිඵල ලේඛන ලබා ගත හැකි බව අනුර එදිරිසිංහ මහතා කියා සිටියේය. මේ අතර කොළඹින් බැහැර පාසල්වල අධ්‍යයන පොදු සහතික පත්‍ර සාමාන්‍ය පෙළ විභාග ප්‍රතිඵල හෙට දිනයේ තැපැල් කර හැරීමට නියමිතය. www.doenets.lk වෙබ් අඩවියට පිවිසීමෙන් අන්තර්ජාලය ඔස්සේ ප්‍රතිඵල ලබාගැනීමට හැකිය.", "URL": "https://sinhala.adaderana.lk/news.php?nid=7726", "Category": null, "Parent URL": null}