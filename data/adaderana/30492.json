{"Source": "Adaderana", "Timestamp": "January 4, 2013 03:08 pm", "Headline": "බලපත්‍ර නැති ගිනි අවි සමග 5ක් දැලේ", "News Content": "බලපත්‍ර නොමැතිව මෙරට නිෂ්පාදිත ගිනි අවි ළඟ තබාගත් පුද්ගලයින් පස් දෙනෙකු පොතුවිල් දාරම්පලාව රක්ෂිත ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ශාස්ත්‍රවේලී කඳවුරේ නිලධාරීන් කණ්ඩායමක් විසින් සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. එහිදී මෙරට නිෂ්පාදිත ගිනි අවි 5 ක් සහ එම උණ්ඩ කිහිපයක් සොයාගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා පොතුවිල් පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=30492", "Category": null, "Parent URL": null}