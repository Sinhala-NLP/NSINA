{"Source": "Adaderana", "Timestamp": "May 8, 2011 09:15 am", "Headline": "හිටපු  එල්.ටී.ටී.ඊ පිරිසක් යළි ගම්බිම්වලට", "News Content": "2600 වැනි ශ්‍රී සම්බුද්ධත්ව ජයන්තියට සමගාමීව පුනරුත්ථාපනය වූ එල්.ටී.ටී.ඊ සාමාජිකයින් පිරිසක් සමාජගත කිරීමට තීරණය කර තිබේ. පුනරුත්ථාපන කොමසාරිස් ජනරාල් බ්‍රි‍ගේඩියර් සුදන්ත රණසිංහ මහතා ප්‍රකාශ කර සිටියේ ඒ සඳහා අවශ්‍ය කටයුතු මේ වන විට සිදු කරමින් සිටින බවයි. මේ වන විට පුනරුත්ථාපනය වූ එල්.ටී.ටී.ඊ සාමාජිකයින් 6530 දෙනෙකු සමාජගත කර තිබේ. තවත් පුද්ගලයින් 4360 දෙනෙකු පුනරුත්ථාපන කඳවුරු වල සිටින බව ද බ්‍රිගේඩියර් සුදන්ත රණසිංහ මහතා පවසයි. ඒ අතර සිටින පුනරුත්ථාපනය වූ තවත් එල්.ටී.ටී.ඊ සාමාජිකයින් පිරිසක් එළඹෙන වෙසක් පොහොය නිමිත්තෙන් සමාජ ගත කිරීමට බලාපොරොත්තු වන බව හෙතෙම වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15962", "Category": null, "Parent URL": null}