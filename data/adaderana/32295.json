{"Source": "Adaderana", "Timestamp": "March 11, 2013 08:41 am", "Headline": "මත්ද්‍රව්‍ය සමග සැකකරුවන් පිරිසක් දැලේ", "News Content": "මත්ද්‍රව්‍ය ළඟ තබා ගැනීමේ චෝදනා මත දිවයිනේ විවිධ ප්‍රදේශවල දී සැකකරුවන් පිරිසක් අත්අඩංගුවට ගෙන තිබේ. මහරගම, රත්මන්ගම ප්‍රදේශයේ හෙරොයින් ග්‍රෑම් 3 ක් පමණ ළඟ තබාගෙන සිටියදී ඇරුව්වල, පන්නිපිටිය ප්‍රදේශයේ පදිංචිකරුවෙකු අත්අඩංගුවට ගත් බව මහරගම පොලීසිය පවසයි. පස්සර, සිකුරුවැව ප්‍රදේශයේ දී ගංජා තොගයක් සමග පැලවත්ත ප්‍රදේශයේ පදිංචිකරුවෙකු අත්අඩංගුවට ගෙන තිබේ. මේ අතර ගංජා තොගයක් ප්‍රවාහනය කරමින් සිටිය දී පුල්මුඩේ ප්‍රදේශයේ දී අත්අඩංගුවට ගත් සැකකරුවන් තිදෙනෙකු ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමෙන් පසු රැඳවුම් නියෝග මත වැඩිදුර විමර්ශන සිදු කිරීමට අවසර ලැබී ඇති බව පොලීසිය පැවසීය. හෙරොයින් තොගයක් සමග මහරගම නීලම්මහර සහ කොලොන්නාව සිංහපුර ප්‍රදේශයේ දී අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=32295", "Category": null, "Parent URL": null}