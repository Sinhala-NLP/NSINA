{"Source": "Adaderana", "Timestamp": "May 23, 2012 08:40 am", "Headline": "අනිල් ජාසිංහ මහතා ජාතික රෝහලේ අධ්‍යක්ෂ ධුරයට  ", "News Content": "වෛද්‍ය අනිල් ජාසිංහ මහතා කොළඹ ජාතික රෝහලේ අධ්‍යක්ෂ ධූරයට පත්කර තිබේ. අදාළ පත්වීම් ලිපිය අනිල් ජාසිංහ මහතාට ලබා දී ඇති අතර ඉදිරි සතියේ දී ඔහු එම ධුරයේ වැඩ භාර ගනු ඇති බව සෞඛ්‍ය අමාත්‍යාංශය පවසයි. වෛද්‍ය අනිල් ජාසිංහ මහතා මෙතෙක් කළුබෝවිල දකුණු කොළඹ ශික්ෂණ රෝහලේ අධ්‍යක්ෂ ධූරයේ කටයුතු කළේය. කොළඹ ජාතික රෝහලේ අධ්‍යක්ෂ ධුරයේ කටයුතුකළ වෛද්‍ය හෙක්ටර් වීරසිංහ මහතා විශ්‍රාම යාමෙන් පසු ‍එම ධූරය පසුගිය වසරේ ජුනි මාසයේ සිට පුරප්පාඩු වී පැවතිණි.", "URL": "https://sinhala.adaderana.lk/news.php?nid=24452", "Category": null, "Parent URL": null}