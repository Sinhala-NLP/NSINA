{"Source": "Adaderana", "Timestamp": "March 2, 2018 01:49 pm", "Headline": "ලංගම බස් රථ රියදුරන් සඳහා විශේෂ මනෝවිද්‍යාත්මක වැඩසටහනක්", "News Content": "මාර්ග අනතුරු සිදු කළ ලංගම බස් රථ රියදුරන් සඳහා විශේෂ මනෝවිද්‍යාත්මක හා පුනුරුත්තාපන වැඩසටහනක් ආරම්භ කර ඇති බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා සඳහන් කළේ ලංකා ගමනා ගමන මූලස්ථාන කාර්යාලයේදී අද ‍(02) පෙරව්රුවේ එම වැඩසටහන ආරම්භ කළ බවයි. පසුගිය කාලය තුළදී නොසැලකිලිමත්ව රිය ධාවනය හේතුවෙන් සිදු වූ බස් රථ අනතුරු මඟින් පුද්ගලයින් 242 දෙනෙකු ජිවිතක්ෂයට පත්ව තිබේ. ඒ අතර ලංකා ගමනා ගමන මණ්ඩල සතු බස් රථ අනතුරුවලින් පුද්ගලයින් 55 දෙනෙකු ජිවිතක්ෂයට පත් ඇති බව ඔහු සදහන් කළේය. 2020 වන විට ලංගම බස් රථ මගින් සිදුවන අනතුරු සංඛ්‍යාව අවම කර ගැනිම මෙම වැඩසටහනේ අරමුණ බව වෛද්‍ය සිසිර කෝදාගොඩ මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=85073", "Category": null, "Parent URL": null}