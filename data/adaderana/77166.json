{"Source": "Adaderana", "Timestamp": "September 6, 2017 06:48 am", "Headline": "විභාගේ වැඩ නිසා මහනුවර  පාසල් 2ක  ගුරු-සිසු අපහසුවේ", "News Content": "විභාග දෙපාර්තමේන්තුවේ අත්තනෝමතික ක්‍රියාවක් හේතුවෙන් මහනුවර ප්‍රධාන පෙළේ පාසල් දෙකක සිසුන් හා ගුරුවරුන් අපහසුතාවට පත්වී ඇති බව ලංකා ගුරු සේවා සංගමය පැවැසීය.මෙවර පවැත්වූ අධ්‍යයන පොදු සහතික පත්‍ර උසස් පෙළ විභාගයේ ඇගයීම් මධ්‍යස්ථානයක් ලෙස තෝරාගෙන තිබූ මහනුවර විහාර මහාදේවි බාලිකා විද්‍යාලය පසුව එය මහනුවර ඩී.එස් සේනානානායක විද්‍යාලය ලෙස වෙනස් කිරීමට විභාග දෙපාර්තමේන්තුව තීරණය කර ඇති බව සඳහන්.නමුත් අදාළ ඇගයීම් මධ්‍යස්ථානය ලෙස නැවතත් මහනුවර විහාර මහාදේවි බාලිකා විද්‍යාලයම තෝරාගැනීමට විභාග දෙපාර්තමේන්තුව පියවර ගෙන තිබෙනවා.මෙහිදී අදාළ පාසල් දෙකෙහි සිසුන් හා ගුරුවරුන් අපහසුතවයට පත්වී ඇති බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පැවැසීය.", "URL": "https://sinhala.adaderana.lk/news.php?nid=77166", "Category": null, "Parent URL": null}