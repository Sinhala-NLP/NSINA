{"Source": "Adaderana", "Timestamp": "November 5, 2012 09:23 am", "Headline": "ට්‍රැක්ටරයේ ගැටී ට්‍රේලරයේ ගමන් ගත් අය මරුට", "News Content": "වැලිඔය ප‍්‍රදේශයේ දී ට‍්‍රැක්ටරයක ගැටීමෙන් තරුණයෙකු ජීවිතක්ෂයට පත්ව තිබේ. ඊයේ (04) පස්වරුවේ මෙම රිය අනතුර සිදුව ඇති බව සඳහන්ය. අදාළ තරුණයා ට්‍රේලරයකින් ගමන් කරමින් සිටිය දී මෙලෙස ට්‍රැක්ටරයේ ගැටී ඇත. 22 හැවිරිදි වැලිඔය ප‍්‍රදේශයේ පදිංචිකරුවෙකු මෙලෙස ජීවිතක්ෂයට පත්ව ඇති බව පොලීසිය පවසයි. අනතුර සම්බන්ධයෙන් ට‍්‍රැක්ටරය පැදවූ රියදුරා පොලීසිය විසින් අත්අඩංගුවට ගෙන තිබේ. අත්අඩංගුවට ගත් රියදුරු කැබිතිගොල්ලෑව මහේස්ත‍්‍රාත් අධිකරණයට ඉදිරිපත් කිරීමට නියමිත අතර වැලිඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28910", "Category": null, "Parent URL": null}