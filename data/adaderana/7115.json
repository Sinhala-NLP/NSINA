{"Source": "Adaderana", "Timestamp": "March 6, 2010 04:20 pm", "Headline": "ලූනු වගාවට කාබනික පොහෙ‍ාර ", "News Content": "දේශීය ‍ලොකු ලූනු වගාකරුවන් කාබනික පොහොර භාවිතයට යොමු කරවීමේ වැඩපිළිවෙළක් ආරම්භ කර තිබේ. රසායනික පොහොර භාවිතය හේතුවෙන් නිෂ්පාදන වියදම ඉහළ යාම සහ කාබනික පොහොර භාවිත අස්වැන්න සඳහා ඇති ඉහළ ඉල්ලුම සැලකිල්ලට ගෙන මෙම පියවර ගත් බව මාතලේ නියෝජ්‍ය කෘෂිකර්ම අධ්‍යක්ෂ ප්‍රසන්න පල්ලෙමුල්ල මහතා පවසයි. කාබනික පොහොර භාවිත කරමින් ලබන යල කන්නයේ දී මාතලේ දිස්ත්‍රික්ක‍යේ අක්කර සියයක පමණ ලොකු ලූනු වගා කිරීමට අපේක්ෂිත අතර ආදර්ශ වගාවේ සාර්ථකත්වය මත එම බිම් ප්‍රමාණය වැඩි කිරීමට නියමිත බව අධ්‍යක්ෂවරයා ප්‍රකාශ කළේය.", "URL": "https://sinhala.adaderana.lk/news.php?nid=7115", "Category": null, "Parent URL": null}