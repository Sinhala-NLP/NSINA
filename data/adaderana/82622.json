{"Source": "Adaderana", "Timestamp": "January 7, 2018 10:17 am", "Headline": "දිමුතුගම අනතුරෙන් අයෙක් මරුට", "News Content": "හම්බන්තොට - මීගහජදුර මාර්ගයේ දිමුතුගම ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. යතුරුපැදියක් ඊයේ (06) රාත්‍රී කිසියම් සතෙකුගේ ගැටී පෙරළීයාමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු යතුරුපැදිකරු හම්බන්තොට රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ එම ප්‍රදේශයේම පදිංචිව සිටි 37 හැවිරිදි අයෙකි. අනතුර සම්බන්ධයෙන් හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=82622", "Category": null, "Parent URL": null}