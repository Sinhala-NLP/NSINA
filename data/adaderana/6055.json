{"Source": "Adaderana", "Timestamp": "January 13, 2010 05:05 pm", "Headline": "ශ්‍රීලාංකික ධීවරයින් 186 ක් මුදාහැරෙයි", "News Content": "ඉන්දීය වෙරළ ආරක්ෂකයින් බාරයේ සිටි ශ්‍රීලාංකික ධීවරයින් 186 දෙනෙකු නිදහස් කිරීමට එරට බලධාරීන් පියවර ගෙන ඇතැයි නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පවසයි. දැනට මාස 06 ක් පමණ කාලයත් තිස්සේ විටෙන් විට ඉන්දීය මුහුඳු සීමාවේදී අත්අඩංගුවට පත් වූ මෙරට ධීවරයින් පිරිසක් මෙසේ නිදහස් කර ඇත. කන්කසන්තුරෙයි වලට උතුරින් පිහිටි ඉන්දු-ශ්‍රීලංකා මුහුඳු සීමාවේදී යාත්‍රා 35 ක් ද සමගින් මෙම පිරිස ශ්‍රීලංකා නාවික හමුදාවට අද බාර දුන් බව හෙතෙම කියා සිටියේය. මෙම ධීවරයින් පිරිස වෙන්නප්පුව ,දෙවුන්දර,කුඩාවැල්ල,ත්‍රිකුණාමලය,බේරුවල,තංගල්ල,මිරිස්ස යන ප්‍රදේශ වල පදිංචිකරුවන් බවත් ,ශ්‍රීලංකා රජය,ධීවර අමාත්‍යංශය සහ නාවික හමුදාව ඒකාිබද්ධව ගෙන ගිය වැඩපිළිවෙළක ප්‍රතිඵලයක් ලෙස මෙම පිරිස කඩිනමින් මුදා ගන්නට හැකි වූ බව මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6055", "Category": null, "Parent URL": null}