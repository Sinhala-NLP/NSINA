{"Source": "Adaderana", "Timestamp": "May 7, 2018 01:03 pm", "Headline": " නීති විරෝධී ගිනි අවියක් එක්ක 1ක් කොටු වෙයි", "News Content": "නීති විරෝධී ගිනි අවියක් ළඟ තබාගත් තරුණයෙකු ගල්කිස්ස, ඊබට් සිල්වා මාවත ප්‍රදේශයේදී අත්අඩංගුවට ගෙන තිබේ. කළුතර දිසා අපරාධ ඒකකයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව සඳහන්ය. එහිදී සැකකරු සතුව තිබී විදේශීය රටක නිෂ්පාදිත ගිනි අවියක්, එම උණ්ඩ 05ක් සහ පතොරොම් ගැබ් 01ක් පොලීසිය විසින් සොයාගෙන තිබේ. සැකකරු මොරටුව, අගුලාන ප්‍රදේශයේ පදිංචි 19 හැවිරිදි තරුණයෙකි. අත්අඩංගුවට ගත් සැකකරු අද පානදුර මහේස්ත්‍රාත් අධිකරණයට ඉදිරිපත් කරන බව කළුතර දිසා අපරාධ කොට්ඨාසය සඳහන් කළේය.", "URL": "https://sinhala.adaderana.lk/news.php?nid=88674", "Category": null, "Parent URL": null}