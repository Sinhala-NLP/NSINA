{"Source": "Adaderana", "Timestamp": "December 18, 2013 02:35 pm", "Headline": "විවිධ ප්‍රමිතීන් ක්‍රියාත්මක වීම වෙළඳාමට බාධාවක්", "News Content": "භාණ්ඩ හා සේවා සම්බන්ධයෙන් එක් එක් රටවල විවිධ ප්‍රමිතීන් ක්‍රියාත්මක වීම අන්තර් ජාතික වෙළඳාමට බාධාවක් වී ඇති බව තාක්ෂණ හා පර්යේෂණ අමාත්‍ය පාඨලී චමිපික රණවක මහතා පවසයි. විශේෂයෙන් සාර්ක් කලාපීය රටවල පවතින ප්‍රමිතීන් එකම ප්‍රමිතියක් යටතට ගෙනඒමෙන් භාණ්ඩ හා සේවා වෙළඳපොළට සැපයීමේ දී වඩාත් පහසු වන බව අමාත්‍යවරයා පෙන්වා දෙයි. එමගින් රටවල් අතර ජාත්‍යන්තර වෙළදාම් කටයුතු පුළුල් වන බව ද පාඨලී චමිපික රණවක අමාත්‍යවරයා සදහන් කළේය. හණ, රෙදිපිලි හා සම් සදහා වු ආංශික තාක්ෂණික කමිටුවේ තුන්වන රැස්වීම සඳහා සහභාගි වෙමින් අමාත්‍යවරයා මේ බව පෙන්වා දුන්නේය. එහිදී අදහස් දැක්වු ශ්‍රී ලංකා ප්‍රමිති ආයතනයේ අධ්‍යක්ෂ ආචාර්ය ලලිත් සෙනවීර මහතා සඳහන් කළේ සාර්ක් කලාපීය රටවල් වල ප්‍රමිතීන් 11 ක් හඳුනාගෙන ඇති බවයි. එම ප්‍රමිතීන් සියල්ල එකම ප්‍රමිතියක් යටතට ගෙනඒමට ඉදිරියේ දී කටයුතු කරන බව අධයක්ෂවරයා එහිදී සඳහන් කරන ලදී.", "URL": "https://sinhala.adaderana.lk/news.php?nid=39680", "Category": null, "Parent URL": null}