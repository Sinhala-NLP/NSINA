{"Source": "Adaderana", "Timestamp": "February 14, 2015 05:27 pm", "Headline": " මානව හිමිකම් වතාවරණය ගැන සැමැන්තාගෙන් පැසසුම් ", "News Content": "ජනාධිපතිවරණයෙන් පසුව ශ්‍රී ලංකාව තුළ වෙනස් වූ මානව හිමිකම් වාතාවරණයක් පැවැත්වීම විශිෂ්ඨ කරුණක් බව එක්සත් ජාතින්ගේ සංවිධානයේ අමෙරිකානු තානාපති සැමැන්තා පවර් මහත්මිය පවසයි.අමෙරිකාවේ නිල සංචාරයක නිරත විදේශ අමාත්‍ය මංගල සමරවීර මහතා එක්සත් ජාතින්ගේ සංවිධානයේ අමෙරිකානු තානාපතිවරිය මුණගැසී සාකච්ඡා කර තිබේ.අදාළ සාකච්ඡා වලින් අනතුරුව සිය ට්විටර් ගිණුම ඔස්සේ අදහස් දක්වමින් සැමැන්තා පවර් මහත්මිය මෙම අදහස් පළ කර ඇති බව විදෙස් මාධ්‍ය වාර්තා කළේය.මංගල සමරවිර මහතා සිය සංචාරය තුළදී එක්සත් ජාතින්ගේ මහ ලේකම් බෑන්කී මුන් මහතා , අමෙරිකානු රාජ්‍ය ලේකම් ජෝන් කෙරී මහතා ඇතුළු නිලධාරීන් පිරිසක් මුණගැසී සාකච්ඡා කර සිටියේය.", "URL": "https://sinhala.adaderana.lk/news.php?nid=49353", "Category": null, "Parent URL": null}