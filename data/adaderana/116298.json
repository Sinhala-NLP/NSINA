{"Source": "Adaderana", "Timestamp": "August 11, 2019 02:14 pm", "Headline": "අනාගත නායකයා පොහොට්ටුවෙන්-රමේෂ්", "News Content": "රටේ සමාජය, දේශපාලන, ආර්ථිකය යන සියල්ල පසුගිය අවුරුදු හතර හමාරක කාලය තුළ දණගැස්වු බව පාර්ලිමේන්තු මන්ත්‍රී රමේෂ් පතිරණ මහතා පවසයි. කරන්දෙණිය ප්‍රදේශයේ තරුණ බල මණ්ඩල රැස්වීමට එක් වීමෙන් අනතුරුව මාධ්‍ය වෙත සිය අදහස් දක්වමින් ඒ මහතා මේ බව ප්‍රකාශ කළේය. නොවැම්බර් මස 23වනදාට බිහිවන්නේ ලංකාවේ 7වන විධායක ජනාධිපතිවරයා පමණක් නොව රටේ ආරක්ෂාව තහවුරු කරන ආර්ථිකයට පණ දෙන දේශීයත්වය සුරකින නායකයා බව ඒ මහතා වැඩිදුරටත් කියා සිටියේය. එම නායකයා බිහිවන්නේ ශ්‍රී ලංකා පොදුජන පෙරමුණෙන් බව හෙට නැගෙනහිරින් හිරු පායන මෙන් විශ්වාස බවත් රමේෂ් පතිරණ මහතා පැවසීය.", "URL": "https://sinhala.adaderana.lk/news.php?nid=116298", "Category": null, "Parent URL": null}