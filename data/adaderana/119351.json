{"Source": "Adaderana", "Timestamp": "September 17, 2019 11:47 pm", "Headline": "වී ලොරියක ටයරයක් පුපුරයි-අයෙක් රෝහලේ", "News Content": "පොළොන්නරුව මඩකලපුව ප්‍රධාන මාර්ගයේ කුසුම්ගම ප්‍රදේශයේදි අද (17) සවස 06.00 ට පමණ සිදු වු රිය අනතුරකින් බරපතල තුවාල ලැබු පුද්ගලයෙක් පොළොන්නරුව මහ රෝහලට ඇතුලත් කර ඇත. ලොරි රථයක ඉදිරිපස ටයරයක් පුපුරා යාමෙන් එම ලොරි රථය පාරෙන් ඉවතට පැන මාර්ගයේ නතර කර තිබු වාහන පහක ගැටි ඇත. එහිදි ත්‍රීරෝද රථයක සිටි පුද්ගලයකු බර පතල තුවාල ලබා ඇති බව පොලීසිය පවසයි. මෙලෙස ටයරය පුපුරා ඇත්තේ ,මනම්පිටිය ප්‍රදේශයේ සිට පොළොන්නරුව දෙසට වී පටවා ගනිමින් ගමන් කර තිබු ලොරි රථයක් බව අද දෙරණ වාර්තාකරු පවසයි. අනතුරෙන් නවතා තිබු ත්‍රිරෝද රථ දෙකකට , බස් රථ දෙකකට සහ යතුරුපැදියකට හනී සිදු වි ඇත. ගල්ලෑල්ල කුසුම්ගම ප්‍රදේශයේ තේ පානය කිරිම සදහා මෙම වාහන නතර කර තිබු බව වාර්තා වේ. අනතුරට සම්බන්ධ ලොරි රථයේ රියදුරු අත්අඩංගුවට ගෙන වැඩිදුර පරික්ෂණ සිදු කරන බව පොළොන්නරුව පොලිසිය කියයි.", "URL": "https://sinhala.adaderana.lk/news.php?nid=119351", "Category": null, "Parent URL": null}