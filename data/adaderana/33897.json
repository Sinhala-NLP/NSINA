{"Source": "Adaderana", "Timestamp": "May 8, 2013 07:45 am", "Headline": "රේගුව භාරයේ ඇති ඖෂධ තොගයක් විනාශ කරයි", "News Content": "ගුවන් තොටුපල රේගුව මගින් සිය භාරයට ගත් ඖෂධ තොගයක් විනාශ කිරීමට පියවර ගන්නා බව ශ්‍රී ලංකා රේගු දෙපාර්තමේන්තුව පවසයි. නීති විරෝධී ලෙස මෙරටට ගෙන්වන ලද ඖෂධ තොගයක් මෙලෙස විනාශ කරන බව රේගු මාධ්‍ය ප්‍රකාශක රේගු අධිකාරී ලෙස්ලි ගාමිණී මහතා පැවසුවේය. රුපියල් කෝටි එකහමාරකට අධික වටිනාකමකින් යුත් ඖෂධ මීට අයත් වන බව ලෙස්ලි ගාමිණී මහතා සඳහන් කළේය. මෙරට භාවිතයේ තහනම් කර ඇති ඖෂධ, බාබුල් නැමැති මත් ද්‍රව්‍ය විශේෂය ඇතුළු ඖෂධ රැසක් මීට අයත් වන බව සඳහන්ය. ගත වූ මාස 02 ක කාලය තුළ කටුනායක ගුවන් තොටුපල රේගුව මගින් සිය භාරයට ගත් ඹෟෂධ තොගය මෙලෙස විනාශ කිරීමට පියවර ගන්නා බව රේගු අධිකාරී ලෙස්ලි ගාමිණී මහතා පැවසීය.", "URL": "https://sinhala.adaderana.lk/news.php?nid=33897", "Category": null, "Parent URL": null}