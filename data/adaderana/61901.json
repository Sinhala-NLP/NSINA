{"Source": "Adaderana", "Timestamp": "July 8, 2016 02:24 pm", "Headline": "අන්තරේ කැඳවුම්කරු රිමාන්ඩ්", "News Content": "අත්අඩංගුවට ගත් අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු ලහිරු වීරසේකර රක්ෂිත බන්ධනාගාර ගත කර තිබේ.කොටුව මහේස්ත්‍රාත් අධිකරණයට ඉදිරිපත් කළ ලහිරු විරසේකර මේ මස 15 වන දින දක්වා රක්ෂිත බන්ධනාගාර ගත කරන ලෙස මහේස්ත්‍රාත් ලංකා ජයරත්න මෙනවිය නියෝග කර ඇත.කොළඹ පැවැති උද්ඝෝෂණයක් අතරතුර අධිකරණ නියෝග කඩ කිරීමේ චෝදනාවක් යටතේ කොටුව පොලිසිය මගින් ඔහු අද දහවල් අත්අඩංගුවට ගෙන අධිකරණයට ඉදිරිපත් කරන ලදී.මේ අතර අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු අත්අඩංගුවට ගෙන රක්ෂිත බන්ධනාගාර ගත කිරීම ශිෂ්‍ය උද්ඝෝෂණ මර්දනය කිරීමේ අරමුණින් ආණ්ඩුව ගත් ක්‍රියාමාර්ගයක් බව පෙරටුගාමි සමාජවාදි පක්ෂය පවසයි.නිවේදනයක් නිකුත් කරමින් එම පක්ෂය පෙන්වා දෙන්නේ පසුගිය ආණ්ඩුව මෙන්ම සිය දේශපාලන අරමුණු වෙනුවෙන් නීතිය යොදා ගැනීම වත්මන් ආණ්ඩුවේ ක්‍රියා පිළිවෙත වී ඇති බවයි.මේ වන විට ආණ්ඩුව විසින් සිය දේශපාලන ප්‍රතිවාදීන්ගෙන් පළි ගන්නා ප්‍රධානතම ආයුධය බවට “නීතිය“ පත්කරගෙන ඇති බව එම පක්ෂය පවසයි.", "URL": "https://sinhala.adaderana.lk/news.php?nid=61901", "Category": null, "Parent URL": null}