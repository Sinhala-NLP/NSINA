{"Source": "Adaderana", "Timestamp": "January 15, 2013 10:54 am", "Headline": " නව අගවිනිසුරු‍‍ගේ නමට අනුමැතිය", "News Content": "අද දවසේ නව අගවිනිසුරුවරයා ලෙස දිවුරුම්දීමට නියමිත හිටපු නීතිපති මොහාන් පීරිස් මහතා‍ගේ නම පාර්ලිමේන්තු කවුන්සිලය විසින් නිර්දේශ කර තිබේ. අගවිනිසුරුවරයා ලෙස පත්කළ යුතු අයෙකුගේ නම පාර්ලිමේන්තු කවුන්සිලය වෙත ජනාධිපතිවරයා විසින් යොමු කිරීමෙන් අනතුරුව පාර්ලිමේන්තු කවුන්සිලය විසින් එකී නම නිර්දේශ කොට යළි ජනාධිපතිවරයා වෙත යොමු කළ යුතුය. එවිට එකී නම් දරන තැනැත්තා \"අගවිනිසුරු\" ලෙස පත්කිරීමට ජනාධිපතිවරයාට ව්‍යවස්ථානුකූලව බලය පැවරෙයි.", "URL": "https://sinhala.adaderana.lk/news.php?nid=30778", "Category": null, "Parent URL": null}