{"Source": "Adaderana", "Timestamp": "November 20, 2012 10:20 am", "Headline": "කොල්ලකෑම් රැසකට සම්බන්ධ දෙදෙනෙක් දැලේ", "News Content": "කොල්ලකෑම් ගණනාවකට සම්බන්ධ පුද්ගලයින් දෙදෙනෙකු නාත්තණ්ඩිය නගරයේ දී අත්අඩංගුවට ගෙන තිබේ. මාරවිල පොලීසිය ලද තොරතුරකට අනුව යතුරු පැදියක ගමන් කරමින් සිටිය දී අදාළ සැකකරුවන් දෙදෙනා අත්අඩංගුවට ගෙන ඇති බව සඳහන්ය. මොවුන්ගෙන් සිදුකළ ප්‍රශ්න කිරීම්වල දී වෙන්නප්පුව, කොස්වත්ත, පන්නල යන ප්‍රදේශවල සිදුකළ කොල්ලකෑම් ගණනාවකට සම්බන්ධ තොරතුරු අනාවරණය වී ඇති බව පොලීසිය සඳහන් කළේය. සැකකරුවන් සතුව තිබී සොරකම් කරන ලද රන් භාණ්ඩ කිහිපයක් ද සොයාගෙන තිබේ. අත්අඩංගුවට ගත් සැකකරුවන් මාරවිල අධිකරණයට ඉදිරිපත් කිරීමෙන් අනතුරුව ලබන 26 වන දින දක්වා රක්ෂිත බන්ධානාගාර ගත කර ඇත.", "URL": "https://sinhala.adaderana.lk/news.php?nid=29345", "Category": null, "Parent URL": null}