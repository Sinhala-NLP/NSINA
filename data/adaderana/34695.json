{"Source": "Adaderana", "Timestamp": "June 6, 2013 11:02 pm", "Headline": "පළමු තරගය ඉන්දියාව දිනයි", "News Content": "චැම්පියන්ස් ලීග් ක්‍රිකට් තරගාවලියේ දකුණු අප්‍රිකානු කණ්ඩායමට එරෙහිව පැවැති පළමු තරගයෙන් ලකුණු 26ක ජයක් ලබා ගැනීමට ඉන්දීය කණ්ඩායම සමත් විය. එංගලන්තයේ කාඩිෆ් හිදී පැවැති මෙම තරගයේ පළමුවෙන් පන්දුවට පහරදුන් ඉන්දීය කණ්ඩායම කඩුලු 7ට ලකුණු 331ක් ලබා ගන්නා ලදී. ඉන්දීය කණ්ඩායම වෙනුවෙන් ෂිකර් දවාන් ලකුණු 114ක්, රෝහිත් ශර්මා ලකුණු 65ක්, රවින්ද්‍ර ජඩේජා නොදැවී ලකුණු 47ක් ලබා ගැනීමට සමත් විය. පන්දු යැවීමේදී දකුණු අප්‍රිකානු කණ්ඩායම වෙනුවෙන් රයන් මැක්ලරන් ලකුණු 70ට කඩුලු 3ක් බිඳ හෙළීමට සමත් විය. පිළිතුරු වශයෙන් දකුණු අප්‍රිකානු කණ්ඩායමට නියමිත පන්දුවාර 50 අවසානයේ සියලුදෙනා දැවී ලබාගත හැකි වුයේ ලකුණු 305ක් පමණි. ඒබි ද ඩිවිලියර්ස් ලකුණු 70ක්, රොබින් පීටර්සන් ලකුණු 68ක් හා දකුණු අප්‍රිකානු කණ්ඩායම ජයග්‍රහණය පෙනෙන තෙක් මානය දක්වා තියුණු සටනක නිරත වූ රයන් මැක්ලරන් නොදැවී ලකුණු 71ක් ලබා ගැනීමට සමත් විය. මෙම තරගාවලියේ දෙවන තරගය හෙට බංග්ලාදේශ කණ්ඩායම හා කොදෙව් කණ්ඩායම අතර පැවැත්වීමට නියමිතය.", "URL": "https://sinhala.adaderana.lk/news.php?nid=34695", "Category": null, "Parent URL": null}