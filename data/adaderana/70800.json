{"Source": "Adaderana", "Timestamp": "March 13, 2017 09:29 am", "Headline": "යතුරුපැදියෙන් මාරයා එයි-2ක් එලොව යයි ", "News Content": "පැලවත්ත - හොරවල මාර්ගයේ මීගහතැන්න, නෙළුවහේන, 06 කණුව ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ. ටිපර් රථයක් සහ යතුරුපැදියක් මුහුණට ගැටීමෙන් අනතුර සිදුව ඇති බව පොලීසිය පැවසුවේය. අනතුරින් යතුරුපැදියේ රියදුරු එම ස්ථානයේම මියගොස් ඇති අතර පසුපැදිකරු බරපතළ තුවාල ලබා කළුතර, නාගොඩ රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මීගහතැන්න සහ පැලවත්ත යන ප්‍රදේශයන්හි පදිංචිව සිටි 21 හැවිරිදි සහ 26 හැවිරිදි තරුණයින් දෙදෙනෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර මීගහතැන්න පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70800", "Category": null, "Parent URL": null}