{"Source": "Adaderana", "Timestamp": "November 10, 2013 12:59 pm", "Headline": "වීසා කඩකර ආ මන්ත්‍රීන්ගෙන් ප්‍රශ්න කරයි", "News Content": "ආගමන විගමන නීති උල්ලංඝණය කරමින් මෙරටට පැමිණි බව කියන ඔස්ට්‍රේලියානු හා නවසීලන්ත මන්ත්‍රීවරියන් දෙදෙනෙකු රඳවාගෙන ප්‍රශ්න කරන බව ආගමන විගමන දෙපාර්තමේන්තුව පවසයි. නවසීලන්ත හරිත පක්ෂයේ මන්ත්‍රී ජෑන් ලොගී හා ඔස්ට්‍රේලියානු සෙනෙට් සභික ලී රිඇන්නන් දෙදෙනා මෙලෙස රඳවාගෙන ප්‍රශ්න කිරීමට පියවර ගෙන ඇත. මේ අතර අප වෙත වාර්තා වූ ‍නවතම තොරතුරුවලින් අනාවරණය වූයේ අදාළ මන්ත්‍රීවරියන් දෙදෙනාගෙන් ප්‍රශ්න කිරීමෙන් පසු රටින් පිටව යාමට ඔවුන් කැමැත්ත පළ කර ඇති බවයි. ඒ අනූව ඔවුන් දෙදෙනාට රටින් පිටව යාමට ආගමන විගමන දෙපාර්තමේන්තුව අවසර ලබාදී තිබේ.", "URL": "https://sinhala.adaderana.lk/news.php?nid=38731", "Category": null, "Parent URL": null}