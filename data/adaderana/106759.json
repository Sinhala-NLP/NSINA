{"Source": "Adaderana", "Timestamp": "March 26, 2019 12:25 pm", "Headline": "අනතුරකින් හමුදා සෙබළෙකුගේ ජීවිතය මහ මඟ නවතී", "News Content": "බදුල්ල, මහියංගණය මාර්ගයේ තල්දෙන ප්‍රදේශයේ සිදුවූ අනතුරකින් යුද හමුදා සෙබළෙකු ජිවිතක්ෂයට පත්ව ඇති බව අද දෙරණ වාර්තාකරු පවසයි. ඊයේ(25) රාත්‍රී 7.00ට පමණ මෙම අනතුර සිදුව ඇති බව වාර්තා වෙයි. මෙලෙස මියගොස් ඇත්තේ දියතලාව යුද හමුදා කඳවුරේ සේවය කළ අර්.එම් අනුර බණ්ඩාර නැමති කන්දකැටිය ප්‍රදේශයේ පදිංචි 34 හැවිරිදි පුද්ගලයෙකි. අදාළ අනතුරින් මිය ගිය සෙබළා යතුරුපැදියක් තම නිවස වෙත ගමන් කරමින් සිටියදී ඉදිරියෙන් පැමිණි බූම් ට්‍රක් රථයේ බද ප්‍රදේශයේ යතුරුපැදිය ගැටීමෙන් මෙම අනතුර සිදුව ඇති බව වාර්තා වෙයි. අදාළ බූම් ට්‍රක් රථයේ රියදුරු අත්අඩංගුවට ගෙන ඇති අතර සිද්ධිය සම්බන්ධයෙන් වැඩිදුර විමර්ශන බදුල්ල පොලීසිය විසින් සිදු කරයි.", "URL": "https://sinhala.adaderana.lk/news.php?nid=106759", "Category": null, "Parent URL": null}