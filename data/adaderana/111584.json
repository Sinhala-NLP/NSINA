{"Source": "Adaderana", "Timestamp": "June 8, 2019 06:34 pm", "Headline": "ත්‍රෛනිකායක මහා සංඝරත්නයේ නිවේදනය සම්පූර්ණයෙන්ම පිළිගන්නවා-අගමැති", "News Content": "පසුගියා දා ‍ත්‍රෛනිකායක මහා සංඝරත්නය නිකුත් කළ නිවේදනය තමන් සම්පූර්ණයෙන්ම පිළිගන්නා බව සඳහන් කළ අග්‍රාමාත්‍ය රනිල් වික්රසමසිංහ මහතා ඒ අනුව විවිධ ආගමිකයින් අතර පැණනැගී ඇති සැක සංකා දුරැලීම හා ආගමික සමගිය වෙනුවෙන් ජාතික ආගමික සංහිදියා මණ්ඩලයක් පිහිටුවීමට කටයුතු කරන බව ප්‍රකාශ කළේය. බද්දේගමල කුම්මේ මහජන ක්‍රීඩාංගනයේදී අද (08) පැවැති පවුල් 4500 ක් සඳහා සමෘද්ධි හිමිකම් ලබාදීමේ උත්සවයට සහභාගී වෙමින් අග්‍රාමාත්‍ය රනිල් වික්රිමසිංහ මහතා මෙ බව සඳහන් කළේය. අග්‍රාමාත්‍යවරයා තවදුරටත් පැවසූයේ මුස්ලිම් හා දෙමළ ජනතාව ප්‍රධාන ප්‍රවාහයෙන් ඈත් කිරීමෙන් කිසිඳු විසඳුමක් නොලැබෙන බවත් ත්‍රෛනිකායක මහා සංඝරත්නය පෙන්වා දී ඇති බවයි. කුමන ආගමික මතයක් දැරුවත් ඒ සියලූ දෙනාට තම තමන්ගේ ආගම නිදහසේ ඇදහීමට හැකි පරිසරයක් නිර්මාණය කළ යුතු බවද අගමැතිවරයා පෙන්වා දුන්නේය. ශ්‍රී ලංකාව තුළ බුදුදහමට ප්‍රමුඛස්ථානය ලබාදිය යුතු බව ආණ්ඩුක්‍ර ව්‍යවස්ථාව මගින් තහවුරු කර ඇති අතර අනෙක් සියලූ ආගම් ද එය පිළිගෙන ඇති බව අග්‍රාමාත්‍යවරයා පවසයි. ඒ පදනම මත ආගමික සංහිදියා මණ්ඩලය මගින් ආගමික සමගිය ඇතිකරලීම හා ආගම් අතර ඇති වන ගැටඵ විසඳීම සඳහා කටයුතු කළ හැකි බව පෙන්වා දුන් අගමැතිවරයා ඊට අවශ්‍ය නීති රීති කඩිනමින් සම්පාදනය කිරීමට බලාපොරොත්තු වන බව පැවසීය. මේ සම්බන්ධයෙන් ත්‍රෛනිකායක මහා නායකවරුන් ප්‍රධාන සියලූ ආගමික නායකයින් සමග සාකච්ඡා කිරීමට පියවර ගන්නා බව ද වික්‍රමසිංහ මහතා පැවසීය. දේශපාලනය පිළිබදව ජනතා විශ්වාසය බිඳවැටී ඇති හෙයින් ඒ විශ්වාසය යළි ගොඩනැගීම සඳහා අලූතින් සිතා බලා ක්‍රියා කිරීමට අවශ්‍ය බවද වික්‍රමසිංහ මහතා අවධාරණය කළේය.", "URL": "https://sinhala.adaderana.lk/news.php?nid=111584", "Category": null, "Parent URL": null}