{"Source": "Adaderana", "Timestamp": "July 25, 2017 09:46 am", "Headline": "ඩුමිනිට අවසන් තරගය අහිමි වෙයි", "News Content": "එංගලන්ත කණ්ඩායම සමඟ පැවැත්වෙන ටෙස්ට් තරගාවලියේ අවසන් තරග දෙකෙන් ද දකුණු අප්‍රිකානු ක්‍රීඩක ජේ.පි.ඩුමිනි ඉවත් කර තිබේ. ‍ පසුගිය තරගවල ඔහු දැක්වු දුර්වල ක්‍රීඩා විලාශයන් හේතුවෙන් මෙම ඉවත් කිරීම සිදුකර ඇති බව වාර්තා වෙයි. දෙරට අතර පැවැත්වෙන ටෙස්ට් තරගාවලියේ පළමු තරගයට සහභාගී වු ඩුමිනිට ලබාගත හැකි වුයේ ලකුණු 15ක් පමණයි. මේ හේතුවෙන් දෙරට අතර පැවති දෙවන ටෙස්ට් තරගයෙන් ද ජේ.පි.ඩුමින් ඉවත් කරනු ලැබීය. එංගලන්ත කණ්ඩායම හා දකුණු අප්‍රිකානු කණ්ඩායම අතර පැවැත්වෙන තෙවන ටෙස්ට් තරගය ලබන 27 වැනිදා ආරම්භ වීමට නියමිතයි.", "URL": "https://sinhala.adaderana.lk/news.php?nid=75612", "Category": null, "Parent URL": null}