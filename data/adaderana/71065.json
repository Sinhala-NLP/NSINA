{"Source": "Adaderana", "Timestamp": "March 18, 2017 10:16 pm", "Headline": "ඩියුටි ෆී‍්‍ර- ටෙන්ඩරය නිසා අර්බුදකාරී තත්ත්වයක්", "News Content": "ගුවන් තොටුපළ තීරු බදු රහිත සාප්පු සංකීර්ණයක් වන ස්විට්සර්ලන්ත හිමිකාරීත්වය සහිත වල්ඩ් ඩියුටි ෆ‍්‍රී සමාගම ඉන් ඉවත් කර ෆ්ලෙමින්ගෝ නැමති ඉන්දීය සමාගමට එහි අවස්ථාව ලබා දීම තුළ මේ වන විට ගැටළුකාරී තත්ත්වයක් උද්ගතව ඇති බව වාර්තා වෙයි. මෙම මස 14 වන දින සිට මෙම සාප්පු සංකීර්ණය වසා දමා ඇති අතර ඒ හේතුවෙන් එම ආයතනය තුළ සේවයේ නියුතු සේවකියන් 300 දෙනෙකුට පමණ මේ වන විට රැුකියාව අහිමි වී ඇති බව ශ‍්‍රී ලංකා රේගුවෙහි උසස් නිලධාරීවරයෙක් අද දෙරණට පැවසීය. කෙසේ වෙතත් 2016 ජූනි මාසයේ දි ගන්නා ලද තීරණයකට අනුව ගුවන් තොටුපළ පිටවීමේ පර්යන්තය හා ඇතුළ්වීමේ පර්යන්තයේ ඇති සාප්පු සංකීර්ණ දෙකක් සදහා මෙලෙස ටෙන්ඩර් කැදවීමක් සිදු කර ඒ තුළින් විදෙස් ආයෝජන ලබා ගැනීමට රජය තීරණය කර තිබිණි. එහිදී මෙම සමාගම් දෙක සදහා අවස්ථාව හිමිව ඇති අතර මාස 3 කට පෙර සිට මෙම නව සමාගම සදහා සාප්පු සංකීර්ණය ලබා දෙන බව නිවේදනය කර එවකට සේවයේ නියුතු අය සදහා කිසිදු වන්දි මුදලක් හෝ ලබා නොදීම තුළින් මෙම වෘත්තිය ගැටළුකාරී තත්ත්වය පත්ව ඇති බව ද වාර්තා වෙයි. වල්ඩ් ඩියුටි ෆ‍්‍රී යන සමාගම මීට පෙර ඔරියන්ට් ලංකා නමින් පැවති බවත් එය වසර 40 ක පමණ සේවා කාලයක් පූර්ණය කර ඇති ඉතා ඉහළ ගුණාමත්මක බවින් යුත් සමාගමක් බව ද සදහන් වෙයි. මේ අතර පත්ව ඇති මෙම ගැටළුකාරී තත්ත්වය තුළ එහි සේවකයින් දැඩි අසරණ තත්ත්වයකට පත්ව ඇති බව ද අද දෙරණට වාර්තා විය.", "URL": "https://sinhala.adaderana.lk/news.php?nid=71065", "Category": null, "Parent URL": null}