{"Source": "Adaderana", "Timestamp": "April 8, 2018 12:17 pm", "Headline": "අලුත් අවුරුද්දට පෙර  කැබිනට් සංශෝධනයකට ජනපති අගමැති එකඟවෙයි (UPDATE) ", "News Content": "එළඹෙන සිංහල හින්දු අලුත් අවුරුද්දට පෙර කැබිනට් සංශෝධනයක් කිරීම සඳහා ඊයේ (07) රාත්‍රියේ ජනාධිපතිවරයා හා අගමැතිවරයා අතර පැවැත් වුනු සාකච්ඡාවේදී එකඟ වූ බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අග්‍රාමාත්‍ය රනිල් වික්‍රමසිංහ මහතාට එරෙහිව ගෙන ආ විශ්වාසභංග යෝජනාවේදී එයට පක්ෂව ඡන්දය ලබාදුන් ශ්‍රී ලංකා නිදහස් පක්ෂයේ අමාත්‍යවරුන් සමඟ තවදුරටත් කටයුතු කිරීමේ හැකියාවක් නොමැති බව එක්සත් ජාතික පක්ෂය විසින් ජනාධිපතිවරයාට නිල වශයෙන් දැනුම් දී ඇති බව අධ්‍යාපන අමාත්‍ය අකිල විරාජ් කාරියවසම් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=87113", "Category": null, "Parent URL": null}