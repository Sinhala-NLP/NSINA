{"Source": "Adaderana", "Timestamp": "July 7, 2017 02:56 pm", "Headline": " සොරකම් රැසකට සම්බන්ධ සැකකරුවන් 2ක් කොටු ", "News Content": "වටවල ප්‍රදේශයේ සොරකම් රැසකට සම්බන්ධ සැකකරුවන් දෙදෙනෙකු පොලීසිය විසින් අත්අඩංගුවට ගෙන තිබේ.පොලීසිය සඳහන් කළේ සැකකරුවන් සමග සොරා ගන්නා ලද විද්‍යුත් උපකරණ රැසක් ද සොයා ගැනීමට හැකි වූ බවයි.සැකකරුවන් වටවල ටෙම්පල්ස්ටෝ වතුයායේ වතු අධිකාරීවරයාගේ නිල නිවසේ තිබූ විද්‍යුත් භාණ්ඩ රැසක් සොරකම් කර ඇති බව පරීක්ෂණවලදී අනාවරණය වී තිබේ.කාලයක් තිස්සේ අදාළ සැකකරුවන් දෙදෙනා එම නිල නිවාසයේ සහ අවට නිවාසවල භාණ්ඩ සොරකම් කර සගවා තිබියදී සොයා ගැනීමට හැකි වූ බව පොලීසිය සඳහන් කළේය.අත්අඩංගුවට ගත් සැකකරුවන් දෙදෙනා වතු අධිකාරීවරයාගේ කාර්යාලයේ කාලයක් සේවය කර ඇති බව සඳහන්ය.සැකකරුවන් හැටන් මහේස්ත්‍රාත් අධිකරණයට අද ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=74987", "Category": null, "Parent URL": null}