{"Source": "Adaderana", "Timestamp": "September 1, 2015 09:12 am", "Headline": " පාර්ලිමේන්තුව අද රැස්වෙන්නේ මෙහෙමයි", "News Content": "අට වෙනි පාර්ලිමේන්තුවේ පළමු රැස්වීම අද ආරම්භ කිරීමට නියමිතව තිබේ.ඒ අනුව පෙරවරු 9.30ට මංගල සභා රැස්වීම ආරම්භ වීමට නියමිත බව පාර්ලිමේන්තු මහලේකම් ධම්මික දසනායක මහතා සඳහන් කළේය.ඒ අනුව පාර්ලිමේන්තුවට තේරී පත්වී සිටින සියලුම මන්ත්‍රීවරුන් පෙරවරු 9.25 වන විට පාර්ලිමේන්තු සභා ඝර්භය වෙත පැමිණ සිටිය යුතු වේතවේත්‍රධාරී අසුන් ගැනීමෙන් පසුව පාර්ලිමේන්තුව කැඳවීමේ ජනාධිපතිවරයාගේ ප්‍රකාශනය පාර්ලිමේන්තු මහලේකම්වරයා විසින් කියවීමට නියමිතව තිබේ. අනතුරුව කථානායකවරයා තෝරා පත්කරගැනීමේ කටයුතු සිදුකරන බව පාර්ලිමේන්තු මහලේකම් ධම්මික දසනායක මහතා සඳහන් කළේය.නව කථානායකවරයා ලෙස කරූජයසූරිය මහතා එක්සත් ජාතික පක්ෂයෙන් යෝජනා කිරීමට සැලසුම් කර ඇති අතර නියෝජ්‍ය කථානායකවරයා ශ්‍රී ලංකා නිදහස් පක්ෂයෙන් යෝජනා කිරීමට නියමිතව තිබේ.මේ අතර අට වන පාර්ලිමේන්තුවේ මංගල සැසිවාරය උත්සවාකාරයෙන් ආරම්භ කිරීම සිදුවන්නේ ජනාධිපති මෛත්‍රීපාල සිරිසේන මහතා විසින් අද පස්වරුවේ පවත්වනු ලබන ප්‍රකාශයෙන් අනතුරුවයි.පස්වරු තුනට ජනාධිපතිවරයා සිය රජයේ ප්‍රතිපත්ති ප්‍රකාශය ඉදිරිපත් කිරීමට නියමිත බව පාර්ලිමේන්තු මහලේකම් ධම්මික දසනායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53571", "Category": null, "Parent URL": null}