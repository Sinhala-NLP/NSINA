{"Source": "Adaderana", "Timestamp": "April 5, 2019 02:43 pm", "Headline": "පාපන්දු ක්‍රීඩක මාරියෝ මන්සුකිච්ගේ ගිවිසුම දීර්ඝ කරයි", "News Content": "ක්‍රොඒෂියා පාපන්දු ක්‍රීඩක මාරියෝ මන්සුකිච්, ජුවෙන්ටස් පාපන්දු ක්‍රීඩා සමාජය සමඟ ඇති කරගත් ගිවිසුම 2021 දක්වා දීර්ඝ කර ඇත. 32 හැවිරිදි මාරියෝ මන්සුකිච් 2015 වසරේ දී ජුවෙන්ටස් පාපන්දු ක්‍රීඩා සමාජය සමඟ ක්‍රීඩා කිරීම ආරම්භ කළේය. එතැන් පටන් මේ දක්වා එම කණ්ඩායම වෙනුවෙන් තම දායකත්වය ලබා දුන් මන්සුකිච් එම ගිවිසුම තවදුරටත් දීර්ඝ කර ඇත. ඒ අනුව මන්සුකිච් 2021 වසර දක්වා ජුවෙන්ටස් ක්‍රීඩා සමාජය සමඟ ක්‍රීඩා කිරීමට නියමිතය. ක්‍රොඒෂියා පිලේ දක්ෂ ක්‍රීඩකයෙක් වන මන්සුකිච් එම රට වෙනුවෙන් වාර්තා කර ඇති ගෝල සංඛ්‍යාව 89කි.", "URL": "https://sinhala.adaderana.lk/news.php?nid=107452", "Category": null, "Parent URL": null}