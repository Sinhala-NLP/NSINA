{"Source": "Adaderana", "Timestamp": "November 17, 2013 08:27 am", "Headline": "චොගම් ආ 3ක් රෝහලේ - දෙන‍්නෙක්ට මැලේරියාව!", "News Content": "පොදුරාජ්‍ය මණ්ඩලයීය රාජ්‍ය නායක සමුළුවට සමගාමීව මෙරටට පැමිණි විදේශීය ජාතිකයින් තිදෙනෙකු රෝහල් ගත කර තිබේ. තරුණ නායකත්ව සමුළුව සඳහා සහභාගී වීමට පැමිණි උගන්ඩා ජාතිකයින් දෙදෙනෙකු මැලේරියා රෝගී තත්ත්වයක් හේතුවෙන් හම්බන්තොට රෝහලට ඇතුළත් කිරීමෙන් පසු ජාතික රෝහල වෙත මාරු කර එවා තිබු බව රෝහල් අධ්‍යක්ෂ වෛද්‍ය අනිල් ජාසිංහ මහතා ප්‍රකාශ කළේය. මේ වන විට ඔවුන් ප්‍රතිකාර ලබා පිටව ගොස් ඇත. ට්‍රිනිඩෑඩ් රාජ්‍යයේ රාජතාන්ත්‍රික නිලධාරියෙකු ද ජාතික රෝහලේ ස්ථාපිත කර තිබු විශේෂ ඒකකයට ඇතුළත් කෙරුණු බව රෝහල් අධ්‍යක්ෂවරයා සඳහන් කළේය. රාජ්‍ය නායක සමුළුවට සමගාමීව සෞඛ්‍ය අමාත්‍යාංශය විසින් විශේෂ වෛද්‍ය ඒකක ස්ථාපිත කර ඇත.", "URL": "https://sinhala.adaderana.lk/news.php?nid=38898", "Category": null, "Parent URL": null}