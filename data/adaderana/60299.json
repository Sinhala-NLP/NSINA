{"Source": "Adaderana", "Timestamp": "May 20, 2016 07:29 am", "Headline": "පිසූ ආහාර රැස්කරන මනුසත් දෙරණ ක්‍රියාන්විතය ඇරඹෙයි", "News Content": "අයහපත් කාලගුණික තත්ත්වය හමුවේ පීඩාවට පත්ව අවතැන් කඳවුරුවල සිටින ජනතාවට බෙදාදීම සඳහා පිසූ ආහාර ද්‍රව්‍ය එකතු කිරීමේ වැඩපිළිවෙළ ස්ථාන කිහිපයකදී ආරම්භ විය.කොළඹ කොටුව දුම්රිය ස්ථානය ඇතුළු ස්ථාන කිහිපයකදී එම සත් කාර්යය අද (20)ආරම්භ වූ අතර ඊට ඉහළ ජනතා ප්‍රසාදයක් හිමිව තිබේ.ගංවතුර හා නායයාම් හේතුවෙන් පීඩාවට පත්ව දිවයිනපුරා අවතැන් කඳවුරුවල මේවන විට තුන්ලක්ෂයකට අධික ජනතාවක් රැඳී සිටින අතර ඔවුන්ට අවශ්‍ය ආහාර ද්‍රව්‍ය ඇතුළු අනෙකුත් පහසුකම් ලබාදීම රජය සහ විවිධ සංවිධාන විසින් දැනටමත් ආරම්භ කර ඇත.ඒ අනූව මනුසත් දෙරණ ක්‍රියාන්විතයද මෙම සත්කාරය සඳහා දායකවීමට දැනටමත් මූලික කටයුතු සම්පාදනය කර ඇති අතර ඒ සඳහා ඔබට ද සහය ලබාදිය හැකිය.පිසූ ආහාර පාර්සල් ලබාදීමේදී ඔබට ඒ සඳහා හැකි පමණින් දායකවිය හැකි අතර ඔබ මෙම පණිවිඩය මිතුරු මිතුරියන්ට ද ලබාදෙමින් ඔවුන්ද මෙම සත්කාරය සඳහා දායක කර ගත හැකිය.පිසූ ආහාර එකතු කිරීම අදාළ ස්ථානවලදී අද උදෑසන 6.00 සිට පෙරවරු 9.00 දක්වා සිදුකෙරේ.ඒ අනූව ඔබ පිසූ ආහාර පාර්සල් ගෙනත් දිය යුතු ස්ථාන පහත පරිදිය.කොටුව දුම්රියපළ ඉදිරිපිටමරදාන දුම්රියපළ ඉදිරිපිටමහලේකම් කාර්යාල දුම්රියපළ ඉදිරිපිටබම්බලපිටිය දුම්රියපළ ඉදිරිපිටකොටුව බෝගහ අසළ බස් නැවතුම්පළකොටුව ප්‍රධාන බස් නැවතුම්පළ අසළමේ පිළිබඳ වැඩිදුරටත් තොරතුරු 077 070 10 10 - 011 5 300 700 දුරකථන අංක ඇමතීමෙන් ද ලබා ගත හැකිය.", "URL": "https://sinhala.adaderana.lk/news.php?nid=60299", "Category": null, "Parent URL": null}