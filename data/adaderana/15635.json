{"Source": "Adaderana", "Timestamp": "April 22, 2011 01:35 pm", "Headline": "2 වන පාසල් වාරය ඇරඹුණත් තවමත් ඇතැම් දරුවන්ට නිල ඇඳුම් නෑ", "News Content": "මෙම වසරේ දෙවන පාසල් වාරය ද එළඹෙන 25 වන දින ආරම්භ වුවද දිවයිනේ ඇතැම් ප්‍රදේශ වල පාසල් දරුවන්ට තවමත් පාසල් නිල ඇඳුම් ලබා දී නොමැති බව ලංකා ගුරු සංගමය පවසයි. රජය පාසල් නිල ඇඳුම් සඳහා ඉතා විශාල වියදමක් සිදුකළ ද පළමු පාසල් වාරය තුළ සියලු පාසල් දරුවන්ට නිල ඇඳුම් ලබාදීමට කටයුතු කර නොමැති බව එම සංගමයේ ප්‍රධාන ලේකම් ජෝශප් ස්ටාලිං මහතා සඳහන් කරයි. අධ්‍යාපන අමාත්‍යවරයා විශාල සංවර්ධනයන් පිළිබඳව කතාකළ ද අවම අවශ්‍යතාවයන් හෝ සපුරාලීමට අසමත්ව ඇති බවට අද දෙරණ වෙත අදහස් දක්වමින් හෙතෙම කියා සිටියේය. එමනිසා පාසල් නිල ඇඳුම් ලබානොදුන් ප්‍රදේශ පිළිබඳව අධ්‍යයනයක් සිදුකර වහා එම නිල ඇඳුම් ලබාදීමට කටයුතු කරන ලෙස ලංකා ගුරු සංගමය ඉල්ලීමක් කරයි.", "URL": "https://sinhala.adaderana.lk/news.php?nid=15635", "Category": null, "Parent URL": null}