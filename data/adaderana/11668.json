{"Source": "Adaderana", "Timestamp": "October 22, 2010 03:22 pm", "Headline": "හොරෙන් ගෙන්වූ කෝටි ගණනක දුම්වැටි තොගයක් අසුවෙයි", "News Content": "නීති විරෝධී ලෙස ආනයනය කළ රුපියල් කෝටි තුන හමාරක් පමණ වටිනා දුම්වැටි තොගයක් සොයා ගැනීමට සුරාබදු ‍දෙපාර්තමේන්තුව සමත් වී තිබේ. ලොරි රථ දෙකකින් ප්‍රවාහනය කරමින් සිටියදී මෙම දුම්වැටි තොගය සොයාගත් බව එම දෙපාර්තමේන්තුවේ මාධ්‍ය ප්‍රකාශක සුරාබදු අධිකාරී ප්‍රභාත් ජයවික්‍රම මහතා ප්‍රකාශ කළේය. අදාළ දුම්වැටි තොගය ඩුබායි හි ‍සිට මෙරටට ගෙන එන ලද බවට තොරතුරු අනාවරණය වූ බව සුරාබදු දෙපාර්තමේන්තුවේ පැවසීය. දුම්වැටි තොගය ප්‍රවාහනය කිරීමට උපදෙස් ලබාදුන් ව්‍යාපා‍රිකයෙකු ඇතුළු තවත් පුද්ගලයින් දෙදෙනෙකු ද අත්අඩංගුවට ගෙන තිබේ. එම ව්‍යාපාරිකයා සතු මෝටර් රථයක ද සුරාබදු දෙපාර්ත‍මේන්තුව භාරයට ගෙන ඇත. සැකකරුවන්ගෙන් ලද තොරතුරුවල‍ට අනුව මෙම ජාවාරමට සම්බන්ධ ප්‍රධාන සැකකරු ද අත්අඩංගුවට ගැනීමට හැකිවී ඇති බව ප්‍රභාත් ජයවික්‍රම මහතා ප්‍රකාශ කළේය. අදාළ ජාවාරම සම්බන්ධයෙන් දීර්ඝ කාලයක් තිස්සේ සිදුකරන ලද විමර්ශනයකින් අනතුරුව මෙම වැටලීම සිදුකිරීමට හැකිවූ බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11668", "Category": null, "Parent URL": null}