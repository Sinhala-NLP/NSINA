{"Source": "Adaderana", "Timestamp": "September 14, 2013 08:20 am", "Headline": "ගංජයි ගිනි අවියයි සමග පොලීසියට මාට්ටු", "News Content": "ඇතිමලේ, ගැමුණුපුර ප්‍රදේශයේ දී ගංජා තොගයක් ළඟ තබගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. ඇතිමලේ පොලිස්ථානයේ බුද්ධි අංශ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරු සතුව තිබී ගංජා කිලෝග්‍රෑම් 16යි ග්‍රෑම් 885ක් සහ මෙරට නිෂ්පාදිත ගිනි අවියක් ද පොලිසිය විසින් සොයාගෙන තිබේ. සැකකරු අද මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37392", "Category": null, "Parent URL": null}