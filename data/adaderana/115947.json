{"Source": "Adaderana", "Timestamp": "August 7, 2019 11:01 am", "Headline": "ගංවතුරෙන් හානියට පත්වූන්ට වසර තුනකට පසු 20000ක දීමනාවක්", "News Content": "2016 වසරේදී ඇතිවූ ගංවතුර තත්ත්වය නිසා හානියට පත්වූ නිවාස වෙනුවෙන් වන්දි පිරිනැමීම සඳහා අමාත්‍ය මණ්ඩලය අනුමැතිය හිමිව තිබේ. 2016 වසරේදී ඇති වූ ගංවතුර තත්ත්වය නිසා කොළොන්නාව ප්‍රාදේශීය ලේකම් කොට්ඨාසයේ හානියට පත් වූ මෙතෙක් හානිය තක්සේරු කර නොමැති එක් නිවාස ඒකකයකට රුපියල් 20,000/- බැගින් වන කරුණා සහගත දීමනාවක් පිරිනැමීම අමාත්‍ය මණ්ඩලය අනුමැතිය හිමිව ඇත. කොළොන්නාව ප්‍රාදේශීය ලේකම් විසින් නිර්දේශ කොට ඇති නිවාස ඒකක 8,879ක් වෙනුවෙන්, රාජ්‍ය පරිපාලන, ආපදා කළමනාකරණ සහ පශු සම්පත් සංවර්ධන අමාත්‍යාංශය මඟින් ගෙවීමටත් ඒ සඳහා අවශ්‍ය වන ප්‍රතිපාදන එම අමාත්‍යාංශය වෙත සලසා දීම පිණිසත්, අග්‍රාමාත්‍යතුමා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරන ලදී.", "URL": "https://sinhala.adaderana.lk/news.php?nid=115947", "Category": null, "Parent URL": null}