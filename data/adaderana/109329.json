{"Source": "Adaderana", "Timestamp": "May 6, 2019 08:08 am", "Headline": "නිවස ඉදිරියේම පිළිස්සුම් තුවාල සහිතව පුද්ගලයෙක් මරුට", "News Content": "හොරණ ප්‍රදේශයේ පුද්ගලයෙක් ඔහුගේ නිවස ඉදිරිපිට පිළිස්සුම් තුවාල සහිතව වැටී මිය ගොස් ඇති බවට හොරණ පොලීසියට ලද තොරතුරක් මත විමර්ශන අරඹා තිබේ. ඊයේ(05) දින මෙය සිදුව ඇත. විමලසේකර මාවත, වෑවල, හොරණ යන ලිපිනයේ පදිංචි මෙම පුද්ගලයා වයස අවුරුදු 42ක් වු රණවක අජිත් ප්‍රියන්ත නැමති අයෙකි. මෘත ශරීරය මේ වන විට පානදුර රෝහලේ තැන්පත් කර ඇත. හොරණ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=109329", "Category": null, "Parent URL": null}