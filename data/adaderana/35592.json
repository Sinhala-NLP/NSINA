{"Source": "Adaderana", "Timestamp": "July 8, 2013 11:17 am", "Headline": "සංජීව බණ්ඩාර රිමාන්ඩ්", "News Content": "අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු සංජීව බණ්ඩාර මහතා ‍මේ මස 15 වැනිදා දක්වා රක්ෂිත බන්ධනාගාර ගත කරන ලෙසට කොටුව ප්‍රධාන මහේස්ත්‍රාත්වරයා විසින් අද නියෝග කර තිබේ. අධිකරණයෙන් ලැබුණු නොතීසියකට අනුව සංජීව බණ්ඩාර මහතා කොටුව මහේස්ත්‍රාත් තිළිණ ගමගේ මහතා ඉදිරියේ අද පෙනී සිටියේය. එහිදී කොළඹ අපරාධ කොට්ඨාසය අධිකරණය හමුවේ කියා සිටියේ සංජිව බණ්ඩාර මහතා පසුගියදා පැවති ජයවර්ධනපුර විශ්ව විද්‍යාලයීය ශිෂ්‍ය උද්ඝෝෂණයට සම්බන්ධ නීති විරෝධී රැස්වීමක සාමාජාකයෙකු වෙමින් මීට පෙර ලබාදුන් ඇප කොන්දේසි කඩ කර ඇති බවයි. දෙපාර්ශවය වෙනුවෙන් ඉදිරිපත් වූ කරුණු සලකා බැලූ මහේස්ත්‍රාත්වරයා විත්තිකරු රක්ෂිත බන්ධනාගාරගත කිරීමට නියෝග කළේය.", "URL": "https://sinhala.adaderana.lk/news.php?nid=35592", "Category": null, "Parent URL": null}