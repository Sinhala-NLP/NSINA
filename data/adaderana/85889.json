{"Source": "Adaderana", "Timestamp": "March 18, 2018 02:59 pm", "Headline": "බවුසර් රථයක යතුරු පැදියක් ගැටී අයෙක් මරුට", "News Content": "වත්තල හැඳල ඇලකන්ද ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. බවුසර් රථයක යතුරුපැදියක් ගැටීමෙන් අනතුර සිදුව ඇති අතර අනතුරෙන් බරපතළ තුවාල ලැබු යතුරුපැදිකරු රාගම රෝහලට ඇතුළත් කිරීමෙන් අනතුරුව මියගොස් ඇති බව සඳහන්ය. මියගොස් ඇත්තේ ගල්කිස්ස ප්‍රදේශයේ පදිංචිව සිටි 57 හැවිරිදි පුද්ගලයෙකි. අනතුරට සම්බන්ධ බවුසර් රථ රියදුරු අත්අඩංගුවට ගෙන ඇති අතර වත්තල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85889", "Category": null, "Parent URL": null}