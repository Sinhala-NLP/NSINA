{"Source": "Adaderana", "Timestamp": "November 2, 2017 09:54 am", "Headline": "ග්‍රීන් කාඩ් අහෝසි කිරීමට ට්‍රම්ප් තීරණය කරයි", "News Content": "අමෙරිකාවට සංක්‍රමණය කිරීම සඳහා අවස්ථාව ලබාදෙන ග්‍රීන් කාඩ් ලොතරැයි වැඩසටහන අහෝසි කිරීමට ඇමරිකානු ජනාධිපති ඩොනල්ඩ් ට්‍රම්ප් තීරණය කර තිබේ. ඊයේ දිනයේ ධවල මන්දිර කැබිනට් සාකච්ඡාවේදී මේ පිලිබඳව අවධානය යොමු වී ඇති බව විදෙස් මාධ්‍ය වාර්තා කළේය. අදාළ ලොතරැයි වැඩසටහන නතර කිරීම පිළිබඳ අවශ්‍ය වැඩ පිළිවෙල සකස් කරන ලෙස අමරිකානු ජනාධිපතිවරයා එහිදී උපදෙස් ලබාදී තිබේ. ඊයේ දිනයේ අමෙරිකාවේ නිව්යෝර්ක් නුවරට එල්ල වූ ත්‍රස්ත ප්‍රහාරය සමඟ මෙම තීරණය ගෙන ඇති බව වාර්තා වේ. ග්‍රීන් කාඩ් ලොතරැයි වැඩසටහන මගින් වාර්ෂිකව 50,000කට ආසන්න පිරිසකට අමෙරිකාවට ඇතුළුවීමට අවස්ථාව උදා වේ.", "URL": "https://sinhala.adaderana.lk/news.php?nid=79431", "Category": null, "Parent URL": null}