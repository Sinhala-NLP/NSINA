{"Source": "Adaderana", "Timestamp": "August 20, 2016 04:29 pm", "Headline": " ඩෙංගු රෝගීන්ගෙන් 50% බස්නාහිර පළාතෙන්", "News Content": "මේ වසරේ ගතවූ මාස 08 තුළ ඩෙංගු බවට සැකකෙරෙන රෝගීන් 34773ක් වාර්තා වී ඇති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි.එම ඒකකය සඳහන් කළේ ඩෙංගු රෝගීන් සියයට 50 දශම 95ක් වාර්තා වන්නේ බස්නාහිර පළාතෙන් බවයි. මෙම තත්ත්වය හේතුවෙන් මදුරුවන් බෝවීමේ පරිශ්‍ර පිරිසිදු කිරීම කෙරෙහි ජනතාව වැඩි අවධානයක් යොමු කළ යුතු බව වසංගත රෝග විද්‍යා ඒකකය පෙන්වා දෙයි.උණ රෝගය වැළදීමෙන් දින තුනත් ඉකුත් වූ පසුත් රෝග තත්ත්වය පවතින්නේ නම් වෛද්‍ය ප්‍රතිකාර ලබා ගැනීම සඳහා කටයුතු කළ යුතු බව සෞඛ්‍ය අමාත්‍යාංශයේ වසංගත රෝග විද්‍යා ඒකකය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=63271", "Category": null, "Parent URL": null}