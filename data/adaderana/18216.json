{"Source": "Adaderana", "Timestamp": "August 21, 2011 03:33 pm", "Headline": "කොළඹ කොටසකට හදිසියේ වතුර නෑ", "News Content": "කොළඹ හයිඩ් පාර්ක් ප්‍රදේශයේ ජල නලයක අත්‍යාවශ්‍ය අලුත්වැඩියාවක් හේතුවෙන් ප්‍ර‍දේශ කිහිපයකට අද පස්වරුවේ සිට ජල සැපයුම අත්හිටුවීමට තීරණය කර තිබේ. අද පස්වරු 4සිට හෙට අලුයම 4 දක්වා පැය 12ක කාලයක් කොළඹ මහ නගර සභාවට අයත් ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලපවාහන මණ්ඩලය සඳහන් කරයි. ඒ අනුව පිටකොටුව , කොටුව , බොරැල්ල , කොම්පඤ්ඤ වීදීය , කොල්ලුපිටිය සහ බම්බලපිටිය යන ප්‍රදේශ වලට අදාළව මෙය ක්‍රියාත්මක වේ. මීට අමතරව ධර්මපාල මාවත , යූනියන් පෙදෙස ඇතුළු තදාසන්න ප්‍රදේශ කිහිපයකට ද ජල සැපයුම අත්හිටුවන බව ජල සම්පාදන හා ජලපවාහන මණ්ඩලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=18216", "Category": null, "Parent URL": null}