{"Source": "Adaderana", "Timestamp": "April 16, 2016 10:02 am", "Headline": " ආණ්ඩුවට සම්බන්ධකම් ඇත්තන් ඒකාබද්ධ විපක්ෂයේ නෑ", "News Content": "වර්තමාන ආණ්ඩුවට කුමන හෝ ආකාරයකින් සම්බන්ධකම් ඇති කිසිඳු පුද්ගලයෙකු ඒකාබද්ධ විපක්ෂය තුළ නොමැති බව ඩලස් අලහප්පෙරුම මන්ත්‍රීවරයා පවසයි.ඒකාබද්ධ විපක්ෂයේ මන්ත්‍රීවරුන් පිරිසක් තංගල්ල කාල්ටන් නිවසේදී හිටපු ජනාධිපති මහින්ද රාජපක්ෂ මහතා හමුවීමෙන් අනතුරුව අදහස් දක්වමින් හෙතෙම මේ බව කියා සිටියේය.ඒකාබද්ධ විපක්ෂයේ මන්ත්‍රිවරුන් හඳුනාගන්නා ආකාරය සම්බන්ධයෙන්ද ඩලස් අලහප්පෙරුම මන්ත්‍රීවරයා මාධ්‍යය දැනුවත් කර තිබේ.එම අවස්ථාවට එක්වූ බන්දුල ගුණවර්ධන මන්ත්‍රීවරයා පැවසුවේ සිංහල අලුත් අවුරුදු සතුට ඉතා ඉක්මණින් අවසන් වී යාමට නියමිත බවයි.", "URL": "https://sinhala.adaderana.lk/news.php?nid=59196", "Category": null, "Parent URL": null}