{"Source": "Adaderana", "Timestamp": "May 4, 2019 10:59 am", "Headline": "ගෝනමස් සහ ගිනිඅවියක් සමඟ පුද්ගලයෙක් වනජීවියට කොටු වු හැටි ", "News Content": "හල්දුමුල්ල වන අලි පාලන ඒකකයේ නිලධාරින් හට ලැබුණු තොරතුරකට අනුව හල්දු මුල්ල සොරගුණේ ප්‍රදේශයේ සිදුකළ වැටලීමකදී අදි ආරක්‍ෂිත සත්වයෙකු වන ගෝනෙකුගේ මස් සමඟ බලපත්‍ර රහිත ගිනි අවියක් සන්තකයේ තබාගෙන සිටි සැකකරුවෙකු අත්අඩංගුවට ගෙන ඇත. ඊයේ (03) පෙරවරුවේ වනජීවී නිලධාරීන් විසින් මෙම සැකකරු අත්අඩංගුවට ගෙන ඇති අතර බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමෙන් පසු මස් ලඟ තබා ගැනීම වෙනුවෙන් රුපියල් පනස්දාහක දඩ මුදලක් මෙන්ම ගිනි අවියක් ලග තබාගැනීම වෙනුවෙන් මුලික විමර්ශනයක් සිදුකරන ලෙස අදිකරණය නියෝග කර තිබේ. අදාළ සැකකරු හල්දුමුල්ල සොරගුණේ වැලිබිස්ස ප්‍රදේශයේ පදිංචි වයස අවුරුදු 68 ක් පමණ අයෙකු වන අතර මෙම වැටලීම වනජීවී මධ්‍යම පළාත් සහකාර අධ්‍යක්ෂක ඩී .එම් .වීරසිංහ මහතාගේ උපදෙස් මත අඩවි ආරක්ෂක කොඩිතුවක්කු මහතාගේ අධීක්ෂණය යටතේ සිලතැන්න වන අලි පාලන ඒකකයේ ස්ථානභාර නිලධාරී ටෙල්සාන් මහතාගේ මෙහෙයවීමෙන් වනසත්ව නියාමක ආරියරත්න ,ශේස්ත්‍ර සහයක ලක්මාල් කුමාර රියදුරු සංජීව , සි ,ආ ,බා ,ලසන්ත යන ය විසින් මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=109213", "Category": null, "Parent URL": null}