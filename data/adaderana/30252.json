{"Source": "Adaderana", "Timestamp": "December 26, 2012 09:10 am", "Headline": "සංඥා ලෙඩවෙයි - දුම්රිය ප්‍රමාදයි", "News Content": "සංඥා පද්ධතියේ දෝෂයක් හේතුවෙන් උඩරට දුම්රිය මාර්ගයේ සහ උතුරු දුම්රිය මාර්ගයේ දුම්රිය ධාවනයට බාධා පැමිණ තිබේ. පල්ලෙවෙල-රාගම සහ මීගමුව-රාගම අතර දුම්රිය මාර්ගයේ සංඥා දෝෂයක් හේතුවෙන් මෙම තත්ත්වය හටගෙන ඇති බව දුම්රිය පාලක මැදිරිය පැවසුවේය. මේ නිසා උඩරට සහ උතුරු දුම්රිය මාර්ගයේ දුම්රිය කිහිපයක් ප්‍රමාද විය හැකි බව දුම්රිය පාලක මැදිරිය සඳහන් කළේය. මෙම තත්ත්වය හැකි ඉක්මනින් යතාත්ත්වයට පත් කිරීමට අදාළ අංශ පියවර ගනිමින් සිටින බව දුම්රිය පාලක මැදිරිය පැවසුවේය.", "URL": "https://sinhala.adaderana.lk/news.php?nid=30252", "Category": null, "Parent URL": null}