{"Source": "Adaderana", "Timestamp": "October 10, 2016 08:27 am", "Headline": " ඉදිරියේදී ජල සැපයුම සීමා කිරීමට සිදුවිය හැකියි", "News Content": "පවතින වියළි කාලගුණය හේතුවෙන් ඉදිරියේදී ජල සැපයුම සීමා කිරීමට සිදු විය හැකි බව ජල සම්පාදන හා ජලාපවාහන මණ්ඩලය පවසයි.එම මණ්ඩලය පවසන්නේ මේ වන විටත් දෛනික ජල සැපයුම සාමාන්‍ය පරිදි සිදු කෙරුණ ද පාරිභෝගිකයිගේ ජල පරිහරණය ඉහළ ගොස් ඇති බවයි.ජලාශවල සැලකිය යුතු ජල මට්ටමක් පැවතියද ඉදිරියටත් වියළි කාලගුණය පැවතීම මගින් ජල මට්ටමේ සැලකිය යුතු අඩුවීමක් සිදුවිය හැකි බව එම මණ්ඩලය අවධාරණය කරයි.එම නිසා ජලය පරිහරණය කිරීමේදී අරපිරිමැස්මෙන් භාවිතා කිරීමට කටයුතු කරන ලෙස පාරිභෝගිකයින්ගෙන් ජල සම්පාදන හා ජලාපවාහන මණ්ඩලය ඉල්ලීමක් ද කරයි.කෙසේ වෙතත් ජල සැපයුම සීමා කිරීමක් සම්බන්ධයෙන් මෙතෙක් තීරණයක් ගෙන නොමැති බව එම මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64883", "Category": null, "Parent URL": null}