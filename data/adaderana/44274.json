{"Source": "Adaderana", "Timestamp": "June 28, 2014 09:10 am", "Headline": "පස් කන්දකට යටවී දැරිය මරුදකියි ", "News Content": "නුවරඑළිය - හැටන් මාර්ගයේ හැටන් දුම්රිය ස්ථානය ඉදිරිපිට වෙළඳසැලකට පස් කන්දක් කඩා වැටීමෙන් කුඩා දැරියක් මියගොස් තිබේ. අනතුරෙන් වෙළඳසැළේ සිටි ගැහැණු ළමුන් දෙදෙනෙකු එයට යටවී ඇති අතර ප්‍රදේශවාසීන් එක්ව එම දැරියන් ප්‍රතිකාර සඳහා ග්ලැන්කන් රෝහලට ඇතුළත් කිරීමේ දී එක් දැරියක් මියගොස් තිබේ. මියගොස් ඇත්තේ ගාමිනීපුර බණ්ඩේකෝවිල අසළ ප්‍රදේශයේ පදිංචිව සිටි සිව් හැවිරිදි දැරියකි. මළ සිරුර ග්ලැන්කන් රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය. සිද්ධිය සම්බන්ධයෙන් හැටන් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44274", "Category": null, "Parent URL": null}