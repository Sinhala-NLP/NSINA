{"Source": "Adaderana", "Timestamp": "March 23, 2015 03:20 pm", "Headline": "මම වැඩ කරන්නේ වීරවංශගේ ලේකම් එක්ක - මම කවුරුත් ඉවත් කළේ නෑ", "News Content": "රාජ්‍ය ඉංජි‍ෙන්රු සංස්ථාවේ, 2014 වසරේ ජනවාරී හා පෙබරවාරී මාසවල රුපියල් ලක්ෂ 60ක් වූ අනවශ්‍ය වියදම් මේ වසරේ ජනවාරී හා පෙබරවාරී මාසවලදී තමන් විසින් නතර කළ බව නිවාස හා සමෘද්ධි ඇමති සජිත් ප්‍රේමදසා මහතා පවසයි.එ‍සේම ජාතික නිවාස සංවර්ධන අධිකාරියේ පසුගිය වසරේ ජනවාරී මස රුපියල් මිලියන 58.2ක හා පෙබරවාරී මස රුපියල් මිලියන 17.4ක අනවශ්‍ය වියදම් තමන් මෙම වසරේදී නතර කළ බව අමාත්‍යවරයා කියයි.අද පෙරවරුවේ නිවාස හා සමෘද්ධි අමාත්‍යංශයේදී පැවති මාධ්‍ය හමුවකට එක්වෙමින් ඒ මහතා මේ බව කියා සිටියේය.“මගේ අමාත්‍යංශයේ ලේකම් තුමා වීරවංශ ඇමතිතුමත් එක්ක වැඩ කරපු ලේකම් ආර්ථික සංවර්ධන අමාත්‍යංශයේ වැඩ කළ කිසිම නිලධාරියෙක් මම ඉවත් කරලා නෑ” අවශ්‍ය නම් මාධ්‍යවේදීන්ට ඒ ගැන සොයාබැලිය හැකි යැයිද සජිත් ප්‍රේමදාස මහතා එහිදී පැවසීය.“අපේ මාධ්‍ය කණ්ඩායම දිහාත් බලන්නකෝ. වීරවංශ ඇමතිතුමාගේ කණ්ඩායමමයි ඉන්නේ. ඔයා වීරවංශ‍ෙග් ඔයා බැසිල්ගේ කියලා මම කවුරුත් ඉවත් කරලා නෑ. මට ඕන කෙනෙක් එක්ක වැඩ කරන්න පුළුවන්” යනුවෙන්ද පැවසූ ඒ මහතා ජාතික ආණ්ඩුවක වැඩ කිරීමට තමාට ඇති හැකියාව එමගින් පෙන්නුම් කරන බවද, කවුරුත් කපා කොටා වැඩ කිරීමට තමන්ට වුවමනාවක් නැතැයිද කියා සිටියේය.“මගේ අවසාන අරමුණ මේ රටේ ගෙවල් හදන එකයි දුප්පත් කමින් තොර යුගයක් බිහි කිරීමයි.” යනුවෙන්ද පැවසූ සජිත් ප්‍රේමදාස මහතා පසුගිය රජ‍ය සමයේ හම්බන්තොට වරාය, ගුවන් තොටුපළ හැදුවාද එම දිස්ත්‍රීක්කයේ ජනතාවගෙන් සියයට 49ට නිවාස ප්‍රශ්න තිබෙන බවද පැවසීය.", "URL": "https://sinhala.adaderana.lk/news.php?nid=50165", "Category": null, "Parent URL": null}