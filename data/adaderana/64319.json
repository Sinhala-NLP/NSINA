{"Source": "Adaderana", "Timestamp": "September 22, 2016 01:35 pm", "Headline": "ධීවරයින් 12ක් අත්අඩංගුවට", "News Content": "නීති විරෝධී ධීවර කටයුතුවල නිරත වූ මෙරට ධීවරයින් 12 දෙනෙකු නාවික හමුදාව විසින් අත්අඩංගුවට ගෙන තිබේ.මන්නාරම සහ මුලතිව් මුහුදු ප්‍රදේශවලදී එම ධීවරයින් අත්අඩංගුවට ගත් බව නාවික හමුදාව පැවසුවේය.මන්නාරම, කොන්දම්පිද්දි ප්‍රදේශයට ආසන්න මුහුදේදී තහනම් දැල් භාවිත කරමින් ධීවර කටයුතුවල නිරත වූ ධීවරයින් දෙදෙනෙකු අත්අඩංගුවට ගෙන තිබේ.මුලතිව්, කෝකිලායි ප්‍රදේශයට ආසන්න මුහුදු ප්‍රදේශයේදී ද ධීවරයින් දස දෙනෙකු නාවික හමුදාව විසින් අත්අඩංගුවට ගෙන ඇති බව සඳහන්ය.ඉදිරි නීතිමය කටයුතු සඳහා, අත්අඩංගුවට ගත් ධීවරයින් මන්නාරම සහකාර ධීවර අධ්‍යක්ෂක කාර්යාලය වෙත සහ මුලතිව් පොලීසිය වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=64319", "Category": null, "Parent URL": null}