{"Source": "Adaderana", "Timestamp": "December 4, 2015 03:17 pm", "Headline": "වෛද්‍යවරුන්ගේ ගැටළුව ගැන ජනපතිගේ මැදිහත්වීමෙන් සාකච්ඡාවක්! ", "News Content": "මෙවර අයවැයෙන් වෛද්‍යවරුන්ට මුහුණුදිමට සිදුව ඇති ගැටළුකාරි තත්ත්වය පිළිබඳව සෞඛ්‍ය අමාත්‍යවරයා සහ මුදල් අමාත්‍යාංශයේ නිලධාරින්ගේ සහභාගිත්වයෙන් විශේෂ සාකච්ඡාවක් කැඳවීමට ජනාධිපතිවරයා තීරණය කළ බව රජයේ වෛද්‍ය නිලධාරින්ගේ සංගමය පවසයි.එම සංගමයේ ලේකම් වෛද්‍ය නලීන් ද හේරත් මහතා පවසන්නේ අද පෙරවරුවේ ජනාධිපති මෛත්‍රීපාල සිරිසේන මහතා සමග පැවැති සාකච්ඡාවේදී ජනාධිපතිවරයාට මෙය ප්‍රකාශ කළ බවයි.අදාළ සාකච්ඡාවේදී වෛද්‍යවරුන්ට හිමිව තිබූ වරප්‍රසාද සහ සහන මෙවර අයවැයෙන් අහෝසි කර ඇති බව තම සංගමය ජනාධිපතිවරයාට පෙන්වා දුන් බව ලේකම්වරයා කියා සිටියේය.ඒ පිළිබඳ දැඩි අවධානය යොමු කළ ජනාධිපති මෛත්‍රීපාල සිරිසේන මහතා හැකි ඉක්මනින් අදාළ සාකච්ඡාව කැඳවා මෙම ගැටළු සම්බන්ධයෙන් තීන්දු තීරණ ගැණිමට බලාපොරොත්තු වන බව සඳහන් කළ බව වෛද්‍ය නලින් ද හේරත් මහතා පැවසුවේය.", "URL": "https://sinhala.adaderana.lk/news.php?nid=55517", "Category": null, "Parent URL": null}