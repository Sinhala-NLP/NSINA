{"Source": "Adaderana", "Timestamp": "December 3, 2017 08:36 am", "Headline": "මුත්තියන්කට්ටු රක්ෂිතයේ නිධන් හෑරූ 5ට වැඩ වරදී", "News Content": "ඔඩ්ඩුසුඩාන්, මුත්තියන්කට්ටු රක්ෂිතයේ නිධන් හාරමින් සිටි පුද්ගලයින් පස් දෙනෙකු පොලීසිය විසින් අත්අඩංගුවට ගෙන තිබේ. මුලතිව් කොට්ඨාස දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලීසිය පැවසුවේය. සැකකරුවන් සතුව තිබී නිදන් හෑරීම සඳහා යොදාගත් උපකරණ කිහිපයක් ද සොයාගෙන තිබේ. අත්අඩංගුවට ගෙන ඇත්තේ අඹේපුස්ස, කිලිනොච්චිය, මාන්කුලම් යන ප්‍රදේශ වල පදිංචි පුද්ගලයින් වන අතර ඔවුන් මුලතිව් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80941", "Category": null, "Parent URL": null}