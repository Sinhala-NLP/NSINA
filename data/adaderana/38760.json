{"Source": "Adaderana", "Timestamp": "November 11, 2013 03:03 pm", "Headline": "හෝකන්දර මිනි මැරූමක සැකකරුවෙක් අල්ලයි", "News Content": "තලංගම, ඇවරියහේන, හෝකන්දර ප්‍රදේශයේ දී තියුණු ආයුධයකින් පහර දී සිදු කළ මනුෂ්‍ය ඝාතනයක් සම්බන්ධයෙන් පුද්ගලයෙකු පොලීසිය විසින් අත්අඩංගුවට ගෙන තිබේ. හෝකන්දර ප්‍රදේශයේ ඉදිකරමින් පවතින නිවාස සංකීර්ණයක සේවය සඳහා පැමිණි අයෙකු මෙලෙස ඝාතනයට ලක්ව ඇති බව පොලිසිය සඳහන් කළේය. ඝාතනයට ලක්ව ඇත්තේ 27 හැවිරිදි මිනුවන්ගොඩ, ගල්ඔළුව ප්‍රදේශයේ පදිංචිව සිටි පුද්ගලයෙකි. සැකකරු හෙට දින කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38760", "Category": null, "Parent URL": null}