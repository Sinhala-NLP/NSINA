{"Source": "Adaderana", "Timestamp": "August 19, 2019 06:54 am", "Headline": "සංඝායාවාස 2ක් ජනපති විසින් සඝසතු කොට පුජා කරයි", "News Content": "වැලිකන්ද, මොණරතැන්න, ශ්‍රී ධර්මවිජයාරාම විහාරස්ථානයේ සංඝාවාස ගොඩනැගිල්ල සහ නෙළුම්වැව ලංකාපුර රජමහා විහාරස්ථානයේ ප්‍රතිසංස්කරණය කරන ලද සංඝාවාස ගොඩනැගිල්ල ජනාධිපති මෛත්‍රිපාල සිරිසේන මහතා විසින් සඝසතු කොට පූජා කර තිබේ. ප්‍රථමයෙන් මොණරතැන්න ශ්‍රී ධර්මවිජයාරාම විහාරස්ථානය වෙත ගිය ජනාධිපතිවරයා ආගමික වතාවත්වල නිරතවීමෙන් අනතුරුව සමරු ඵලකය නිරාවරණය කර නව සංඝාවාස ගොඩනැගිල්ල විවෘත කළ බව ජනාධිපති මාධ්‍ය අංශය සදහන් කළේය. නව සංඝාවාස ගොඩනැගිල්ල සදහා රුපියල් මිලියන 05ක මුදලක් වැය කර ඇති අතර මෙම අවස්ථාව සංකේතවත් කරමින් විහාරස්ථාන පරිශ්‍රයේ පැලයක් රෝපණය කිරිම ද ජනාධිපතිවරයා විසින් සිදු කර ඇති බව සදහන්. ඉන් අනතුරුව රුපියල් මිලියන 02ක් වැය කරමින් ප්‍රතිසංස්කරණය කරන ලද නොළුම්වැව ලංකාපුර රජමහා විහාරයේ සංඝාවාස ගොඩනැගිල්ල ද සඝසතු කර පූජා කිරිම ජනාධිපතිවරයා විසින් සිදු කර තිබේ. ඊයේ (18) පස්වරුවේ විහාරස්ථානය වෙත ගිය ජනාධිපතිවරයා සංඝාවාස ගොඩනැගිල්ල විවෘත කරමින් එහි නිරික්ෂණ චාරිකාවකට ද එක්වූ බව ජනාධිපති මාධ්‍ය අංශය සදහන් කළේය.", "URL": "https://sinhala.adaderana.lk/news.php?nid=116873", "Category": null, "Parent URL": null}