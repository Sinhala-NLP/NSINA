{"Source": "Adaderana", "Timestamp": "July 16, 2010 08:17 am", "Headline": "යාපනය තාක්ෂණ පාසලේ වැඩ ඉක්මනින්", "News Content": "යාපනය තාක්ෂණ විද්‍යාලයේ පාඨමාලා අධ්‍යයන කටයුතු කඩිනමින් ආරම්භ කිරීමට පියවර ගන්නා බව කාර්මික අධ්‍යාපන හා පුහුණු කිරීමේ දෙපාර්තමේන්තුව පවසයි. යාපනය කාර්මික විද්‍යාලය, තාක්ෂණ විද්‍යාලයක් බවට පත්කිරීමෙන් පසු පාඨමාලා රැසක් ආරම්භ කිරීමට සැලසුම් කර ඇති බව එහි අතිරේක අධ්‍යක්ෂ ‍ජන‍රාල් ඩී. වී. ටී. වයි. කුලතුංග මහතා‍ සඳහන් කරයි. මෙහි ඉදිකිරීම් හා මෝටර් රථ තාක්ෂණ පාඨමාලා ක්‍රියාත්මක කරන අතර ඒවා ජාතික වෘත්තීය සුදුසුකම් සහ ඩිප්ලෝමා පාඨමාලා වශයෙන් පැවැත්වෙනු ඇත. දැනට දිවයිනේ තාක්ෂණ විශ්ව විද්‍යාල 9 ක් පිහිටුවා ඇති අතර ඉන් 8 කම පාඨමාලා මේ වන විට ක්‍රියාත්මක වේ.", "URL": "https://sinhala.adaderana.lk/news.php?nid=9627", "Category": null, "Parent URL": null}