{"Source": "Adaderana", "Timestamp": "January 9, 2012 04:15 pm", "Headline": "ආණ්ඩුවට පහරදෙද්දී සිරිකොතට පහරදීම ද්‍රෝහිකමක්", "News Content": "සිරිකොත පක්ෂ මූලස්ථානයට පහරදීම ද්‍රෝහිකමක් බව එක්සත් ජාතික පක්ෂ හා විපක්ෂ නායක රනිල් වික්‍රමසිංහ මහතා පවසයි. විපක්ෂය ආණ්ඩුවට පහරදෙන අවස්ථාවේ සිරිකොතට පහරදෙන්නේ නම් ද්‍රෝහිකම තවත් වැඩිවන බව විපක්ෂනායකවරයා සඳහන් කරයි. මෙම පහරදීම සිදුකළ සියලුම පිරිස් සිදුකරන්නේ මහින්ද රාජපක්ෂ ජනාධිපතිවරයාගේ දෑත් ශක්තිමත් කිරීම බව ද හෙතෙම පෙන්වාදෙයි. මෙම විනය විරෝධී වැඩ කටයුතු පිළිබඳව තදින් ක්‍රියාකරන බවත්, කිසිවෙකුට හෝ සමාව ලබා නොදෙන බවත් අද(09) පැවති හමුවක දී අදහස් දක්වමින් වික්‍රමසිංහ මහතා අවධාරණය කර සිටියේය.", "URL": "https://sinhala.adaderana.lk/news.php?nid=21269", "Category": null, "Parent URL": null}