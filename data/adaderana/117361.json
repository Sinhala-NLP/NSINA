{"Source": "Adaderana", "Timestamp": "August 24, 2019 12:22 pm", "Headline": "මලින් පිරුණු ප්‍රදර්ශනයක්", "News Content": "අපූරු මල් සැකසුම් නිර්මාණ එක්කළ ප්‍රදර්ශනයක් චීනයේදී පැවැත්වුණි. වාර්ෂික ලෝක පුෂ්ප කලා තරගාවලිය මෙවරත් චීනයේ බීජිං නුවර උද්‍යාන කලා ප්‍රදර්ශනයට සමගාමීව පැවැත්වුණි. ඒ සදහා ලොව රටවල් 31ක තරගකරුවන් 33දෙනෙක් එක්ව සිටියේය. මෙවර තරගය සඳහා නිර්මාණ සියයකට ආසන්න ප්‍රමාණයක් එකකර තිබූ අතර ඒවා නැරඹීම සඳහා විශාල ජනකායක් පැමිණි බවට සඳහන් වෙයි. කෙසේ නමුත් එහි අවසන් වටයට පිවිසීමේ අවස්ථාව හිමිවුණේ නිර්මාණ ඉදිරිපත් කළ තරගකරුවන්ගෙන් 17දෙනෙකුට පමණයි. මෙම නිර්මාණ කිරීම සඳහා නිර්මාණකරුවන්ට මහත් වෙහෙසක් දැරීමට සිදුවූ බව විදෙස් පුවත් වාර්තා කර තිබුණි. මූලික වටයට ඉදිරිපත් කළ නිර්මාණ හා අවසන් වටයට ඉදිරිපත් කළ සම්මාන සියල්ලම මහජන ප්‍රදර්ශනය සදහා තබා තිබුණි.", "URL": "https://sinhala.adaderana.lk/news.php?nid=117361", "Category": null, "Parent URL": null}