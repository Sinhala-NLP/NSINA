{"Source": "Adaderana", "Timestamp": "March 11, 2012 04:59 pm", "Headline": "ඉන්දීය ධීවරයින් 16 ට පහරදුන්නැයි නාවික හමුදාවට චෝදනා", "News Content": "ඉන්දීය ධීවරයින් 16 දෙනකුට ශ්‍රී ලංකා නාවික හමුදාව විසින් පහරදුන් බවට ලැබී ඇති තොරතුර සම්බන්ධයෙන් සොයා බලන ලෙස ඉන්දීය රජය විසින් ශ්‍රී ලංකාවේ ඉන්දීය මහ කොමසාරිස් කාර්යාලයට දැනුම්දී ඇතැයි ඉන්දීය මාධ්‍ය වාර්තා කරයි. ඉන්දීය විදේශ කටයුතු අමාත්‍යංශය හරහා අදාළ දැනුම්දීම සිදුකර ඇතැයි එහි ජ්‍යේෂ්ඨ නිලධාරියෙකු විසින් PTI පුවත් සේවයට පවසා තිබේ. ඉකුත් දින රාත්‍රීයේ පෝක් සමුද්‍ර සන්ධියේදී ලී කොට,ගල්,බෝතල් ආදිය යොදා ගනිමින් ශ්‍රී ලංකා නාවික හමුදාව විසින් තමන්ට පහරදුන් බවත්,එයින් 25 හැවිරිදි එක් අයෙකු දැඩි සේ තුවාල සිදුවූ බවත්,සෙසු පිරිසද තුවාල ලබා ඇති බවත් පහරකෑ බව කියන ධීවරයින් පවසා ඇතැයි සඳහන් වේ.", "URL": "https://sinhala.adaderana.lk/news.php?nid=22730", "Category": null, "Parent URL": null}