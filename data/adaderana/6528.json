{"Source": "Adaderana", "Timestamp": "February 7, 2010 09:34 am", "Headline": "එල්.ටී.ටී.ඊ සැකකරුවන් පිරිසක් පුනරුත්ථාපනය කෙරේ", "News Content": "එල්.ටී.ටී.ඊ සැකකරුවන් ලෙස අත්අඩංගුවට ගෙන බන්ධනාගාර ගතව සිටි පුද්ගලයින් 115 දෙනෙකු පුනරුත්ථාපනය කිරීමට පියවර ගෙන තිබේ. කොළඹ රිමාන්ඩ් බන්ධනාගා‍රයේ සිටි සිරකරුවන් පිරිසක් මෙසේ පුනරුත්ථාපනය කිරීම සඳහා යොමු කර ඇති බව බන්ධනා‍ගාර කොමසාරිස් ජනරාල් මේජර් ජනරාල් වී.ආර් ද සිල්වා මහතා ප්‍රකාශ කළේය. මේ අතර ජනවාරී මාසය තුළ බන්ධනාගාර ගතව සිටි එල්.ටී.ටී.ඊ සැකකරුවන් 96 දෙනෙකු නිදහස් කිරීමට ද පියවර ගෙන තිබේ. නීතිපති උපදෙස් අනුව මෙම නිදහස් කිරීම සිදු කළ බව බන්ධ‍නාගාර කොමසාරිස්වරයා සඳහන් කළේය. හදිසි නීතිය යටතේ පසුගිය කාලය තුළ අත්අඩංගුවට ගත් මොවුන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=6528", "Category": null, "Parent URL": null}