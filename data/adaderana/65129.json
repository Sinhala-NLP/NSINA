{"Source": "Adaderana", "Timestamp": "October 17, 2016 05:02 pm", "Headline": "ධීවරයෝ කොළඹ - හලාවත දුම්රිය ගමන් අවුරති", "News Content": "කොළඹ - හලාවත දුම්රිය මාර්ගය ගල්කන්ද දුම්රිය හරස් මාර්ගය අසළින් අවහිර කරමින් ධීවරයින් පිරිසක් වි‍රෝධතාවයක නිරත වේ.කොළඹ මූල්‍ය නගර ව්‍යාපෘතිය සඳහා මීගමුව මුහුදු තීරයේ වැලි ඉවත් කිරීමට රජය කටයුතු කරන බව පවසා ඔවුන් එම විරෝධතාවේ නිරත වන බව අද දෙරණ වාර්තාකරු සඳහන් කළේය.මීගමුව, දූව, පලගතුර, පල්ලියවත්ත ආදි ප්‍රදේශවල ධීවරයින් මෙම විරෝධතාවය සඳහා එක්ව සිටින බව සඳහන්ය.ඔවුන් පවසන්නේ මීගමුව මුහුදු තීරයේ කැණිම් සිදු කර වැලි ඉවත් කිරීම හේතුවෙන් මීගමුව මුහුදු තීරය අවට මත්ස්‍ය සම්පත විනාශ වීමේ අවදානමක් පවතින බවයි.එය තම ජිවනෝපාය මාර්ගයට අහිතකර ලෙස බලපාන බව පවසන විරෝධතාකරුවන් ඉල්ලා සිටින්නේ කඩිනමින් මෙම වැලි ඉවත් කිරීමේ කටයුතු නතර කර දෙන ලෙසයි", "URL": "https://sinhala.adaderana.lk/news.php?nid=65129", "Category": null, "Parent URL": null}