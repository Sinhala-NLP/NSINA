{"Source": "Adaderana", "Timestamp": "December 27, 2012 03:29 pm", "Headline": "බිබිලෙන් තවත් කාලතුවක්කුවක්", "News Content": "බිබිල, උඩුකුඹුර ප්‍රදේශයේ තිබී ඉපැරණි කාලතුවක්කුවක් සොයාගෙන තිබේ. ප්‍රදේශවාසීන්ගෙන් ලැබුණු තොරතුරකට අනුව එම කාලතුවක්කුව සොයාගෙන ඇති බව සඳහන්ය. මේ සම්බන්ධයෙන් පුරාවිද්‍යා දෙපාර්තමේන්තුවේ අධ්‍යක්‍ෂ ජනරාල්වරයා දැනුවත් කිරීමට බිබිල ප්‍රාදේශීය ලේකම්වරයා පියවර ගෙන තිබේ. මීට පෙර ද බිබිල, උණගොල්ල ප්‍රදේශයේ තිබී ඉපැරණි කාලතුවක්කු දෙකක් හමුවී තිබු අතර ඒවා මේවන විට බිබිල ප්‍රාදේශීය ලේකම් කාර්යාලයේ තබා ඇති බව වාර්තා වේ.", "URL": "https://sinhala.adaderana.lk/news.php?nid=30293", "Category": null, "Parent URL": null}