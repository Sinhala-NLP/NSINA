{"Source": "Adaderana", "Timestamp": "January 21, 2012 04:35 pm", "Headline": "තැපැල් ගාස්තු සංශෝධනය ගැන කමිටු වාර්තාව අමාත්‍යාංශයට", "News Content": "දේශීය තැපැල් ගාස්තු සංශෝධනය සම්බන්ධයෙන් සොයාබැලීමට පත්කළ කමිටුවේ වාර්තාව තැපැල් සේවා අමාත්‍යාංශයට භාරදුන් බව එම කමිටුවේ සභාපතිත්වය දරන තැපැල්පති එම්.කේ.බී. දිසානායක මහතා පවසයි. අදාළ යෝජනා ක්‍රියාත්මක කිරීම සම්බන්ධයෙන් අමාත්‍යාංශය සාකච්ඡා කර ක‍ඩිනමින් පියවර ගනු ඇති බව තැපැල්පතිවරයා පෙන්වාදෙයි. අදාළ යෝජනා හරහා තැපැල් ගාස්තු සම්බන්ධයෙන් පැවති සංකීර්ණතාවයන් සරල කිරීමට පියවර ගත් බව තැපැල්පති එම්.කේ.බී. දිසානායක මහතා කියා සිටියේය. ජාත්‍යන්තර තැපෑලේ ප්‍රමිතීන්ට‍ අනුකූලව මෙරට තැපැල් ගාස්තු ගැළපීමට ද අදාළ යෝජනා හරහා පියවර ගෙන ඇති බව ඔහු පැවසුවේය.", "URL": "https://sinhala.adaderana.lk/news.php?nid=21546", "Category": null, "Parent URL": null}