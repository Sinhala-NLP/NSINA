{"Source": "Adaderana", "Timestamp": "November 28, 2017 02:10 pm", "Headline": "  බොරු රත්තරං එක්ක මැණික් විකුණන්න ගිය හොර මුදලාලිලා 3ට වැඩ වරදී", "News Content": "ව්‍යාජ රත්‍රං සහ මැණික් අලෙවි කිරීමේ මුවාවෙන් පුද්ගලයෙකු රවටා ඔහු සතු මුදල් කොල්ලකෑමට උත්සාහ කළ පුද්ගලයින් තිදෙනෙකු අගලවත්ත ප්‍රදේශයේදී අත්අඩංගුවට ගෙන තිබේ. කළුතර කොට්ඨාශ අපරාධ විමර්ශන අංශයට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. එහිදී ඔවුන් සතුව තිබී සොරා ගැනීමට උත්සාහ කළ රුපියල් ලක්ෂ 10 ක මුදලක්, ව්‍යාජ රත්‍රං කැබලි කිහිපයක් සහ ව්‍යාජ මැණිකක් පොලීසිය බාරයට ගෙන තිබේ. සැකකරුවන් බදුරලිය, අගලවත්ත සහ මතුගම යන ප්‍රදේශවල පදිංචිකරුවන් වන අතර ඔවුන් අද (28) කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80676", "Category": null, "Parent URL": null}