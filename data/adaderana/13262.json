{"Source": "Adaderana", "Timestamp": "January 4, 2011 12:45 pm", "Headline": "මහ වැසි නිසා ඇන හිටි සෞන්දර්ය පීඨයේ කටයුතු යළි ඇරඹෙයි ", "News Content": "අඩාළ වී තිබූ නැගෙනහිර විශ්ව විද්‍යාලයේ සෞන්දර්ය පීඨයේ කටයුතු අද(04) සිට යළි ආරම්භ වී තිබේ. ප්‍රදේශයට බල පෑ අධික වැසි සහිත කාලගුණ තත්ත්වයත් සමග ඇති වූ ගංවතුර හේතුවෙන් සෞන්දර්ය පීඨයේ කටයුතු දින කිහිපයකට අඩාළ වී තිබුණි. එම පීඨයේ කටයුතු අද සිට යළි ආරම්භ කෙරනු බව නැගෙනහිර විශ්ව විද්‍යාලයේ උපකුලපති ආචාර්ය එස් පද්මනාදන් මහතා සඳහන් කළේය. මේ අතර පවතින අධික වැසි හේතුවෙන් වලවේ ගඟේ ජල මට්ටම ඉහළ යාමත් සමඟ එම ගඟ අසබඩ පිහි ටි අම්බලන්තොට මැලේ කොළනිය ප්‍රදේශයේ නිවාස 15ක් පමණ ජලයෙන් යට වී තිබේ. අම්බලන්තොට‍, කොග්ගල්ල, කඩවර වැව ප්‍රදේශයේ කුඹුරු අක්කර රැසක් ද ජලයෙන් යට වී ඇති බව අද දෙරණ වාර්තාකරු ප්‍රකාශ කළේය. අම්බලන්තොට, වැලිපටන්විල ප්‍රදේශයේ ද කුඹුරු අක්කර රැසක් ජලයෙන් යට වී ඇති බව සදහන්ය. ජල ගැලීම් වලට ලක්ව අවතැන් වූ පවුල් 25 ට ආසන්න සංඛ්‍යාවක් හම්බන්තොට සාමෝදාගම ප්‍රජා ශාලාවේ රඳවා තැබීමට බලධාරීන් පියවර ගෙන තිබේ.", "URL": "https://sinhala.adaderana.lk/news.php?nid=13262", "Category": null, "Parent URL": null}