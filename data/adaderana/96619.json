{"Source": "Adaderana", "Timestamp": "September 24, 2018 10:09 am", "Headline": "වල් අලි පහරදිමෙන් 75ක් මිය ගිහින්", "News Content": "වල් අලි පහරදීමෙන් වසරේ ගතවු කාලය තුළ පුද්ගලයින් 75 දෙනෙකු ජිවිතක්ෂයට පත්ව තිබේන බව තිරසර සංවර්ධන, වනජීවී සහ ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. එමෙන්ම වල් අලි 150 දෙනෙකු පමණ ජිවිතක්ෂයට පත්ව ඇති බව අමාත්‍යවරයා පැවසීය. වවුනියාව නන්දිමිත්‍ර ප්‍රදේශයේ පැවති අලි වැට ගැටළුව සම්බන්ධයෙන් වන සාකච්ජා කිරීමට ජනතාව හමුවීමේ වැඩසටහනකට එක්වෙමින් අමාත්‍යවරයා මෙලෙස පැවසුවේය. සෑම වර්ෂයකම වගා ප්‍රමාණයන්ගෙන් සියයට 25 ක කොටසක් අලි විනාශ කිරී‍මේ තත්ත්වයක් උද්ගතව ඇති අතර, මිනිස්සුන්ට,දේපළවලට හා වගාවන්ට අලින්ගෙන් වන හානිය අවම කිරීමට තමන් උත්සහ කරමින් සිටින බව ද අමාත්‍යවරයා පවසයි. වර්තමානයේදී අලි වැටවල් කිලෝමීටර 4500 ක් ඉදිකොට තිබෙන අතර, තවත් කිලෝමීටර 2500 ක් ඉදිකිරීමට අවශ්‍ය බවද තිබෙන බවද ෆොන්සේකා මහතා පැවසුවේය. අලිවැටවල් ඉදිකිරීම හා නඩත්තුව වෙනුවෙන් රුපියල් බිලියන පහක මුදල් යොදවීමට සිදුව තිබෙන අතර, අපේ මූලික අරමුණ ගමයි කුඹුරයි ආරක්ෂා කර ගැනීම වන බවද ඔහු එහිදි සදහන් කළේය. අමාත්‍යවරයා වැඩිදුරටත් පැවසූවේ අලි වැට ආරක්ෂා කිරීමට සිවිල් ආරක්ෂක භටයින් හා වනජිවි නිළධාරීන් 7000 ක පිරිසක් යෙදවීමට නියමිත බවයි. (ඡායා රූප-මාධව කුලසූරිය)", "URL": "https://sinhala.adaderana.lk/news.php?nid=96619", "Category": null, "Parent URL": null}