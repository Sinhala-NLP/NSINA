{"Source": "Adaderana", "Timestamp": "February 14, 2013 12:17 pm", "Headline": "කෘත්‍යාධිකාරී මණ්ඩල රැස්වීම අද", "News Content": "එක්සත් ජාතික පක්ෂ කෘත්‍යාධිකාරී මණ්ඩල රැස්වීමක් අද (14) පැවැත්වෙයි. අද පස්වරු 04.00 ට පක්ෂ නායක රනිල් වික‍්‍රමසිංහ මහතාගේ ප‍්‍රධානත්වයෙන් සිරිකොත පක්ෂ මූලස්ථානයේ දී කෘත්‍යාධිකාරී මණ්ඩල රැස්වීම පැවැත්වීමට නියමිතය. අද පැවැත්වෙන කෘත්‍යාධිකාරී මණ්ඩල රැස්වීමේ දී පක්ෂ නියෝජ්‍ය නායක ධූරයට සුදුස්සෙකු පත් කිරීම සිදුකිරීමට නියමිතව තිබේ. නියෝජ්‍ය නායක ධූරය සඳහා හිටපු නියෝජ්‍ය නායක සජිත් පේ‍්‍රමදාස, රවී කරුණානායක, කභීර් හශීම් සහ ලක්ෂ්මන් කිරිඇල්ල යන මහත්වරුන්ගේ නම් යෝජනා වී තිබූ බව වාර්තා විණි. කෙසේ වෙතත් අද දිනයේ නියෝජ්‍ය නායක ධූරය සඳහා පත් කිරීම් සිදු නොකරනු ඇති බව පක්ෂ ආරංචි මාර්ග පවසයි.", "URL": "https://sinhala.adaderana.lk/news.php?nid=31623", "Category": null, "Parent URL": null}