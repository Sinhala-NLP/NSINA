{"Source": "Adaderana", "Timestamp": "July 29, 2018 03:09 pm", "Headline": "තරුණයින් දෙදෙනෙකුට පහරදුන් පොලිස් නිලධාරින් දෙදෙනෙක් අත්අඩංගුවට", "News Content": "තරුණයින් දෙදෙනෙකුට පහරදීමේ සිද්ධියක් සම්බන්ධයෙන් ඉංගිරිය පොලිස් ස්ථානයට අනුයුක්ත පොලිස් නිලධාරීන් දෙදෙනෙකු අත්අඩංගුවට ගෙන තිබේ. ඉංගිරිය පොලීසියට ලද පැමිණිල්ලක් මත සිදුකළ විමර්ශනයකදී උප පොලිස් පරීක්ෂකවරයෙකු සහ පොලිස් කොස්තාපල්වරයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. ඊයේ (28) රාත්‍රී ඉංගිරිය පෝරුවදණ්ඩ හංදිය අසල මාර්ග බාධක රාජකාරියේ යෙදී සිටි පොලිස් නිලධාරින් තිදෙනෙකු අනන්‍යතාව තහවුරු කරගැනීමට නොහැකි වූ තරුණයින් දෙදෙනෙකුට පහරදී ඇති බව සඳහන්ය. පහරකෑමට ලක්වූ එක් අයෙකු ප්‍රතිකාර සදහා ඉංගිරිය රෝහලට ඇතුළත් කර ඇති අතර ඔහුගෙන් ප්‍රකාශයක් සටහන් කරගැනීමෙන් පසු පහරදීමට සම්බන්ධ පොලිස් නිලධාරින් දෙදෙනා අත්අඩංගුවට ගෙන තිබේ. සැකකරුවන් හොරණ මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් පානදුර කොට්ඨාශ භාර පොලිස් අධිකාරීවරයාගේ අධීක්ෂණය යටතේ පරීක්ෂණ ක්රිටයාත්මක බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=93403", "Category": null, "Parent URL": null}