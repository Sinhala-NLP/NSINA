{"Source": "Adaderana", "Timestamp": "December 21, 2016 02:59 pm", "Headline": " සතුන් දඩයම් කළ අයෙක් අල්ලයි ", "News Content": "නීති විරෝධී ගිනි අවි යොදාගනිමින් සතුන් දඩයම් කළ පුද්ගලයෙකු කුච්චවේලි ප්‍රදේශයේ දී අත්අඩංගුවට ගෙන තිබේ.කුච්චවේලී පොලීසියට ලද තොරතුරක් මත සල්ලිමුනෙයි කැළෑ ප්‍රදේශයේ දී සැකකරු අත්අඩංගුවට ගෙන ඇති බව වාර්තා වෙයි. සැකකරු අත්අඩංගුවට ගන්නා අවස්ථාවේ දී ඔහු සතුව තිබී ගිනි අවියක් ද පොලීසිය බාරයට ගෙන තිබේ. අත්අඩංගුවට ගත් සැකකරු 25 හැවිරිදි කුච්චවේලී ප්‍ර දේශයේම පදිංචිකරුවෙකු බව වාර්තා වෙයි.ඔහු අද(21) ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කුච්චවේලී පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67229", "Category": null, "Parent URL": null}