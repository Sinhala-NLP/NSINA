{"Source": "Adaderana", "Timestamp": "November 20, 2012 02:11 pm", "Headline": "නීති විරෝධීව ගවයින් රැගෙන ගිය 7 දෙනෙක් අත්අඩංගුවට", "News Content": "නීති විරෝධී ලෙස මස් පිණිස ගවයින් රැගෙන යමින් සිටි පුද්ගලයින් 7 දෙනෙකු පොතුවිල් කලප්පුකට්ටු ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ආරුගම්බේ කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. සැකකරුවන් විසින් ගවයින් විසි දෙදෙනෙකු මෙලෙස රැගෙන යමින් සිටි බව විශේෂ කාර්යය බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන සඳහා පොතුවිල් පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=29350", "Category": null, "Parent URL": null}