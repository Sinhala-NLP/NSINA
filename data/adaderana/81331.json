{"Source": "Adaderana", "Timestamp": "December 11, 2017 09:38 am", "Headline": "ශ්‍රීලනිපයේ නාම යෝජනා සකස් කර අවසන්", "News Content": "මැතිවරණය ප්‍රකාශයට පත් කර ඇති පළාත් පාලන ආයතන 93 සඳහා ශ්‍රී ලංකා නිදහස් පක්ෂයේ නාම යෝජනා ලැයිස්තු සකස් කර අවසන් බව එම පක්ෂයේ මහලේකම් අමාත්‍ය දුමින්ද දිසානායක මහතා පවසයි. ශ්‍රී ලංකා නිදහස් පක්ෂයේ අත ලකුණෙන් සහ එක්සත් ජනතා නිදහස් සන්ධානයේ බුලත් කොළය ලකුණින් එම පළාත් පාලන ආයතන සඳහා සිය අපේක්ෂකයින් ඉදිරිපත් කර ඇති බව අමාත්‍යවරයා සඳහන් කළේය. නාමයෝජනා ලැයිස්තුවලට අත්සන් තැබීමෙන් අනතුරුව මාධ්‍ය වෙත අදහස් දක්වමින් දුමින්ද දිසානායක මහතා මෙම අදහස් පල කළේය මේ අතර දෙමළ ජාතික සන්ධානය ද ඉදිරි පළාත් පාලන මැතිවරණය සඳහා “ ඉලංකෙයි තමිල් අරසුකච්චි” පක්ෂය යටතේ “ගෙය” ලකුණ යටතේ තරඟ කිරීමට තීරණය කර තිබේ. දෙමළ ජාතික සන්ධානයේ පාර්ලිමේන්තු මන්ත්‍රී” එම්.ඒ.සුමන්තිරන් මහතා සඳහන් කළේ මෙවර දෙමළ ජාතික සන්ධානයේ නාම යෝජනා ලැයිස්තුවලට හිටපු එල්.ටී.ටී.ඊ.සාමාජිකයින් ද ඇතුළත්ව සිටින බවයි දෙමළ ප්‍රගතිශීලි සන්ධානය ද දිස්ත්‍රික් කිහිපයක් සඳහා තනිව තරග කිරීමට සැලසුම් කර ඇති බව එම පක්ෂයේ නායක අමාත්‍ය මනෝගනේෂන් මහතා සඳහන් කළේය.", "URL": "https://sinhala.adaderana.lk/news.php?nid=81331", "Category": null, "Parent URL": null}