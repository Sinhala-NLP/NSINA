{"Source": "Adaderana", "Timestamp": "March 22, 2012 08:59 am", "Headline": " අනුරාධපුර පොලීසියේ ලොක්කන් තිදෙනෙකුට හදිසි මාරු", "News Content": "අනුරාධපුර පොලීසියේ මූලස්ථාන ප්‍රධාන පොලිස් පරීක්ෂකවරයාට සහ තවත් පොලිස් පරීක්ෂකවරුන් දෙදෙනෙකුට වහාම ක්‍රියාත්මක වන පරිදි ස්ථාන මාරුවීම් ලබාදී තිබේ. පොලිස්පති එන්.කේ. ඉලංග‍කෝන් මහතා විසින් අද සිට ක්‍රියාත්මක වන පරිදි මෙම ස්ථාන මාරුවීම් ලබාදී ඇති බව වාර්තා වේ. ඒ අනුව අනුරාධපුර මූලස්ථාන ප්‍රධාන පොලිස් පරීක්ෂකවරයා කොළඹ පොලිස් ක්ෂේත්‍ර බලකා මූලස්ථානයට මාරු කර තිබේ. මීට අමතරව අනුරාධපුර පොලිස් අපරාධ විමර්ශන අංශයේ ස්ථානාධිපතිවරයා නුගේගොඩ පොලිස් කොට්ඨාසයටත්, ඇපලෝ 10 හදිසි ඇමතුම් අංශයේ ස්ථානාධිපතිවරයා ගල්කිස්ස පොලිස් කොට්ඨාසයටත් මාරු කර යවා ඇති බව සඳහන්වේ.", "URL": "https://sinhala.adaderana.lk/news.php?nid=22965", "Category": null, "Parent URL": null}