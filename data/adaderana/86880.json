{"Source": "Adaderana", "Timestamp": "April 4, 2018 11:31 am", "Headline": "ශ්‍රී ලංකා මුහුදු සීමාවට ඇතුළු වූ ඉන්දියාවේ ධීවරයින් 5ක් අත්අඩංගුවට", "News Content": "නීති විරෝධී ලෙස මසුන් මරමින් සිටි ඉන්දීය ධීවරයින් පස් දෙනෙකු කන්කසන්තුරේ මුහුදු සීමාවේදී අද(04) අළුයම නාවික හමුදාව විසින් අත්අඩංගුවට ගෙන තිබේ. මෙම ධීවරයින් පස් දෙනා පැමිණි යාත්‍රාවද අත්අඩංගුවට ගෙන ඇති අතර අත්අඩංගුවට ගත් ධීවරයින් ඉන්දියාවේ තමිල්නාඩු ප්‍රාන්තයේ ධීවරයින් බවට හඳුනා ගෙන ඇති බව අද දෙරණ වාර්තාකරු පවසයි. තමිල්නාඩුවේ කාවේරි ප්‍රදේශයේ මහා පරිමාණ ධීවර ව්‍යාපාරිකයෙකුගේ යාත්‍රාවක කුළි පදනම මත මසුන් මැරීමට පැමිණි ධීවරයින් පස් දෙනෙකු බට තොරතුරු හෙළි වී තිබේ. තමන්ට ජාත්‍යන්තර මුහුදු සීමාව පිළිබඳව අවබෝධයක් නොමැතිකම නිසා මේ ප්‍රදේශයට පැමිණි බව අත්අඩංගුවට ගත් ධීවරයි පවසයි. නාවික හමුදාව විසින් අත්අඩංගුවටගත් ඉන්දීය ධීවරයින් පස් දෙනා ධීවර පරීක්ෂක නිලධාරීන්ට බාරදීමෙන් පසුව ඔවුන්ව කන්කසන්තුරේ පොලීසිය වෙත බාර දී තිබේ. ධීවරයින් පස් දෙනාගෙන් ප්‍රශ්න කිරීමෙන් අනතුරුව ඔවුන්ව මන්නාරම දිසා අධිකරණය වෙත ඉදිරිපත් කිරීමට නියමිත බව පොලීසිය පැවසීය.", "URL": "https://sinhala.adaderana.lk/news.php?nid=86880", "Category": null, "Parent URL": null}