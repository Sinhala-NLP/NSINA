{"Source": "Adaderana", "Timestamp": "July 18, 2016 01:13 pm", "Headline": " 2ක් මරුට-1ක් රෝහලට", "News Content": "කුලියාපිටිය සහ කල්මුණ ප්‍රදේශවලදී යතුරුපැදි අනතුරුවලින් පුද්ගලයින් දෙදෙනෙකු මියගොස් තිබේ.කුලියාපිටිය - මාදම්පේ මාර්ගයේ ශාන්තිගම ප්‍රදේශයේදී යතුරුපැදි දෙකක් එකිනෙක ගැටීමෙන් අනතුරක් සිදුව ඇති බව පොලීසිය පැවසුවේය.අනතුරෙන් යතුරුපැදිකරුවන් දෙදෙනා තුවාල ලබා ගල්මුරුව රෝහලට ඇතුළත් කිරීමෙන් පසු එක් අයෙකු මියගොස් තිබේ.මියගොස් ඇත්තේ 44 හැවිරිදි කුරුණෑගල, මල්කඩුවාව ප්‍රදේශයේ පදිංචිව සිටි පුද්ගලයෙකි.මේ අතර කල්මුණ, සේනකුඩිඉරිප්පු ප්‍රදේශයේදී යතුරුපැදි දෙකක් එකිනෙක ගැටීමෙන් සිදු වූ අනතුරකින් යතුරුපැදිකරුවෙකු මියගොස් තිබේ.මියගොස් ඇත්තේ 42 හැවිරිදි සේනකුඩිඉරිප්පු, බේකරිපාර ප්‍රදේශයේ පදිංචිව සිටි පුද්ගලයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=62201", "Category": null, "Parent URL": null}