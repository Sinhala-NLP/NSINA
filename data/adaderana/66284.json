{"Source": "Adaderana", "Timestamp": "November 22, 2016 09:26 am", "Headline": " ශාන්තිකර වෙළෙඳ ගිවිසුමෙන් ඉවත්වෙන්න ට්‍රම්ප් තීරණය කරයි!", "News Content": "තමා ජනාධිපති ධූරය භාරගත් පළමු දිනයේදීම අන්තර් ශාන්තිකර වෙළෙඳ ගිවිසුමෙන් ඉවත්වීමට පියවර ගන්නා බව ඩොනල්ඩ් ට්‍රම්ප් පවසයි. සිය නිවසේ සිට වීඩියෝ පණිවිඩයක් නිකුත් කරමින් ට්‍රම්ප් මේ බව ප්‍රකාශ කර තිබේ. රටවල් 12ක සහභාගීත්වයෙන් අන්තර් ශාන්තිකර වෙළෙඳ ගිවිසුම 2015 වසරේ දී අත්සන් තබා ඇති අතර ඊට ලෝක ආර්ථිකයෙන් සියයට 40ක් පමණ අයත් වන බව සැලකෙයි. ජපානය, මැලේසියාව, ඔස්ට්‍රේලියාව, නවසීලන්තය, කැනඩාව සහ මෙක්සිකෝව ඇතුළු රටවල් එම ගිවිසුමට අත්සන් තබා තිබුණි.කෙසේවුව ද එම ගිවිසුම අදාළ රටවල් අපරානුමැතියට ලක්කර නොමැති බව වාර්තා වෙයි.ට්‍රම්ප් මැතිවරණ ප්‍රචාරක කාලය තුළ එම ඉවත්වීම පිළිබඳ ප්‍රකාශ කර තිබුණි.", "URL": "https://sinhala.adaderana.lk/news.php?nid=66284", "Category": null, "Parent URL": null}