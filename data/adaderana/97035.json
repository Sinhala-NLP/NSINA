{"Source": "Adaderana", "Timestamp": "October 2, 2018 10:45 am", "Headline": "ප්‍රමිතියෙන් තොර මත්පැන් පානයෙන් මිය ගිය සංඛ්‍යාව 40 ඉක්මවයි", "News Content": "ප්‍රමිතියෙන් තොර මත්පැන් පානය කිරීම හේතුවෙන් ඉරානයේ පුද්ගලයින් 40 දෙනෙකු මියගොස් ඇත. පසුගිය සති තුන තුල ප්‍රදේශ පහකින් මෙම මරණ වාර්තා වන බව එරට සෞඛ්‍ය අංශ පවසන්නේය. අදාළ මත්පැන් පානය කිරීමෙන් ඇති වූ රෝගී තත්ත්වයන් හේතුවෙන් පුද්ගලයින් 460 දෙනෙකු පමණ රෝහල් ගතව ප්‍රතිකාර ලබන බව සඳහන් වේ. ඔවුන් අතර අන්ධ භාවයට පත්වූ පුද්ගලයින් 16 දෙනෙකු සහ වකුගඩු ආබාධවලට ලක්වූ පුද්ගලයින් 170 දෙනෙකු පමණ සිටින බව එරට සෞඛ්‍ය අංශ සඳහන් කළේය. අදාළ මත්පැන් නිෂ්පාදනය කරනු ලබන ස්ථාන වැටලීමේ මෙහෙයුම් ඉරාන ආරක්ෂක අංශ විසින් ආරම්භ කර තිබේ.", "URL": "https://sinhala.adaderana.lk/news.php?nid=97035", "Category": null, "Parent URL": null}