{"Source": "Adaderana", "Timestamp": "August 11, 2010 03:49 pm", "Headline": "රත්මලාන ප්‍රා.ලේ. අන්තර් ජාතික තත්ත්ව සහතිකයෙන් පිදුම්ලබයි ", "News Content": "රත්මලාන ප්‍රාදේශීය ලේකම් කාර්යාලයේ සේවා කටයුතු අධීක්ෂණය කරමින් එම සේවා කටයුතු වල තත්ත්වය සහතික කිරීමෙන් පසු ජාත්‍යන්තර ප්‍රමිති ආයතනය මගින් ISO 9001:2008 අන්තර්ජාතික තත්ත්ව සහතිකය පිරිනමා ඇත. ශ්‍රී ලංකාවේ ප්‍රාදේශීය ලේකම් කාර්යාලයක් මෙම සහතිකය ලබා ගත් දෙවන අවස්ථාව මෙය වන අතර කොළඹ දිස්ත්‍රික්කයෙන් ප්‍රථම වරට මෙම සහතිකය ලබා ගැනීමට රත්මලාන ප්‍රාදේශීය ලේකම් කාර්යාලය සමත් වී තිබේ. ප්‍රාදේශීය ලේකම් ප්‍රදීප් යසරත්න මහතාගේ හා කාර්ය මණ්ඩලයේ පූර්ණ කැපවීමෙන් යුක්තව තොරතුරු තාක්ෂණය හා පරිගණක ක්‍රමවේද උපයෝගී කර ගනිමින් ජනතාවට කඩිනම් සේවාවක් ලබා දෙන අතර නොයෙකුත් සේවා ලබා ගැනීමට පැමිණෙන සේවාලාභීන්ට උපරිම පහසුකම් ලබා දීමට හැකි වන පරිදි කාර්යාලයේ භෞතික පරිසරය ද සකස් කොට ඇති බව සඳහන් වේ.", "URL": "https://sinhala.adaderana.lk/news.php?nid=10164", "Category": null, "Parent URL": null}