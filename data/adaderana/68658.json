{"Source": "Adaderana", "Timestamp": "January 27, 2017 09:13 am", "Headline": "නීති විරෝධී ගිනි අවි සමඟ 1ක් දැලේ", "News Content": "කළුතර ප්‍රදේශයේදී වෑන් රථයක් නවත්වා පරීක්ෂා කිරීමේදී නීති විරෝධී ගිනි අවි සමඟ පුද්ගලයෙකු අත්අඩංගුවට ගෙන තිබේ.කළුතර කොට්ඨාස අපරාධ අංශයේ නිලධාරීන්ට ලද තොරතුරක් මත මාර්ග බාධක යොදා සිදු කළ වැටලීමකදී අදාළ සැකකරු අත්අඩංගුවට ගත් බව පොලීසිය පවසයි.එහිදී සැකකරු සතුව තිබී ටී 56 ගිනි අවි 02ක්, එම උණ්ඩ 52ක්, මැගසින් 02ක් සහ හෙරොයින් ග්‍රැම් 50ක් සොයා ගැනීමට හැකි වී තිබේ.සැකකරු මොරටුව ප්‍රදේශයේ පදිංචි 35 හැවිරිදි පුද්ගලයෙකි.ඔහු අද(27) කළුතර මහේස්ත්‍රාත් අධිකරණයට ඉදිරිපත් කිරීමට නියමිත අතර කළුතර කොට්ඨාස අපරාධ අංශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68658", "Category": null, "Parent URL": null}