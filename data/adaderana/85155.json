{"Source": "Adaderana", "Timestamp": "March 4, 2018 01:23 pm", "Headline": " පතල් කැණීම් කාර්යාංශයේ උන්නතිය සඳහා නව සංවර්ධන සැලැස්මක්", "News Content": "භූවිද්‍යා හා පතල් කැණීම් කාර්යාංශයේ උන්නතිය සඳහා නව සංවර්ධන සැලැස්මක් ඉදිරිපත් කිරීමට පියවර ගෙන තිබේ. එම කාර්යාංශයේ නව සභාපති අසේල ඉද්දවල මහතා සඳහන් කළේ වසර 10ක කාලයක් සඳහා තිරසාර සැලැස්මක් ඒ අනුව සකස් කිරීමට පියවර ගෙන ඇති බවයි. එමෙන්ම අනවසර කැණීම් සිදුකරන ස්ථාන වැටලීම සඳහා පොලිස් විශේෂ කාර්යය බලකා නිලධාරීන්ගෙන් සමන්විත විශේෂ වැටලීම් ඒකකයක් ස්ථාපිත කිරීම කෙරෙහි අවධානය යොමුව ඇති බව ද අසේල ඉද්දවල මහතා ප්‍රකාශ කළේය.", "URL": "https://sinhala.adaderana.lk/news.php?nid=85155", "Category": null, "Parent URL": null}