{"Source": "Adaderana", "Timestamp": "September 11, 2011 01:01 pm", "Headline": "පාරෙන් පැනලා ගලක හැපී මරුදකියි", "News Content": "ගලේවෙල පොලිස් වසමට අයත් ගලේවෙල -මාතලේ ප‍්‍රධාන මාර්ගයේ මාදිපොල පහල හන්දිය ප‍්‍රදේශයේදී යතුරුපැදියක් මාර්ගයෙන් ඉවතට පැන සිදුවූ අනතුරකින් පුද්ගලයෙකු ජීවිතක්ෂයට පත් වී තිබේ. මාර්ගයෙන් ඉවතට පැන්න යතුරුපැදිය අසල ගලක ගැටීමෙන් මෙම අනතුර සිදුව ඇති අතර තුවාල ලැබූ පැදිකරු මාදිපොල රෝහලට ඇතුළත් කිරීමෙන් පසුව මිය ගොස් ඇති බව පොලීසිය කියා සිටියි. මෙසේ මරණයට පත්ව ඇත්තේ වයස අවුරුදු 20 ක් වූ රුවන්බඩි ගෙදර සුරංග ඉන්දික බණ්ඩාර නැමැති වරාතැන්න- හල්ඔලූව ප‍්‍රදේශයේ පදිංචිකරුවෙකි. ගලේවෙල පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=18647", "Category": null, "Parent URL": null}