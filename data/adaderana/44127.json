{"Source": "Adaderana", "Timestamp": "June 21, 2014 12:32 pm", "Headline": "චක්‍ර ලේඛනය ක්‍රියාත්මක වෙන්නේ නෑ ", "News Content": "හෙද සහ පවුල් සෞඛ්‍ය සේවා අංශ වල මතුවි තිබෙන ගැටලු නිරාකරණය කිරිම සඳහා සෞඛ්‍ය ලේකම්වරිය විසින් නිකුත් කරන ලද චක්‍ර ලේඛනය මේ වන තුරුත් නිසි පරිදි ක්‍රියාත්මක නොවන බවට සෞඛ්‍ය වෘත්තිය සමිති චෝදනා කරයි. අත්සන් ලේඛන පවත්වාගෙන යෑම පිළිබඳව සහ පවුල් සෞඛ්‍ය සේවා නිලධාරින්ගේ රාජකාරි සම්බන්ධයෙන් සෞඛ්‍ය ලේකම්වරිය විසින් මේ වන විට චක්‍ර ලේඛයක් නිකුත් කර තිබේ. කෙසේ වෙතත් ඇතැම් රෝහල් වල රෝහල් අධ්‍යක්ෂවරුන් එම චක්‍රලේඛය නිසි පරිදි ක්‍රියාත්මක නොකරන බව සමස්ත ලංකා සුවසේවා සංගමය සඳහන් කළේය. මේ හේතුවෙන් ඉදිරි දින වලදී රෝහල් වල පරිපාලනමය ගැටලු රැසක් ඇති විය හැකි බව එම සංගමයේ සභාපති ගාමිණි කුමාරසිංහ මහතා අද දෙරණ සමග සදහන් කළා.", "URL": "https://sinhala.adaderana.lk/news.php?nid=44127", "Category": null, "Parent URL": null}