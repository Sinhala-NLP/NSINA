{"Source": "Adaderana", "Timestamp": "October 14, 2011 12:53 pm", "Headline": "ආර්ථික ස‍හයෝගීතාව ගැන චෙක් ජනරජය සමග සාකච්ඡාවක් ", "News Content": "චෙක් ජනරජය සහ ශ්‍රී ලංකාව අතර ද්වීපාර්ශ්වික ආර්ථික ස‍හයෝගීතාව පිළිබඳ විශේෂ සාකච්ඡාවක් පැවැත්වී තිබේ. එක්දින නිල සංචාරයක් සඳහා ඊයේ(13) දිවයිනට පැමිණි චෙක් ජනර‍ජයේ කර්මාන්ත සහ වෙළඳ අමාත්‍ය මාර්ටින් කො‍කූරේ මහතා ඇතුළු දූත පිරිසක් සමග මෙරට රජයේ නිලධාරීන් අදාළ සාකච්ඡා සඳහා සහභාගී වූ බව ඛණිජ තෙල් කර්මාන්ත අමාත්‍යාංශය පවසයි. සපුගස්කන්ද තෙල් පිරිපහදුව නවීකරණය කිරීමේ ව්‍යාපෘතිය, ඉඟිනියාගල විදුලි බලාගාරය ප්‍රතිසංස්කරණ ව්‍යාපෘතිය සහ කොළඹ නුවර ඝණ අපද්‍රව්‍ය කළමනාකරණ ව්‍යාපෘතිය සඳහා ණය ආධාර සැපයීම සම්බන්ධයෙන් මෙම සාකච්ඡාවේ දී අවධානය යොමු වී ඇත. දූත පිරිස අග්‍රාමාත්‍ය දි.මු. ජයරත්න මහතා සහ අමාත්‍ය බැසිල් රාජපක්ෂ මහතා ද හමුවී සාකච්ඡා පැවැත්වූ බව සඳහන්ය.", "URL": "https://sinhala.adaderana.lk/news.php?nid=19355", "Category": null, "Parent URL": null}