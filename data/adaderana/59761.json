{"Source": "Adaderana", "Timestamp": "May 3, 2016 10:11 am", "Headline": " බස් රථය ගසක ගැටී 8ට තුවාලයි", "News Content": "රක්වාන,කරන්කැටිය ප්‍රදේශයේ සිදුවු රිය අනතුරකින් පුද්ගලයින් 8 දෙනෙකු තුවාල ලබා තිබේ.පැල්මඩුල්ල දෙසට ධාවනය වු පුද්ගලික බස් රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පවසයි. අනතුරෙන් තුවාල ලැබු බස් රථයේ රියදුරු ඇතුළු පුද්ගලයින් අට දෙනෙකු රක්වාන රෝහලට ඇතුළත් කර තිබේ. තුවාල ලැබූවන් අතර කාන්තාවන් සිව්දෙනෙකු ද වන බව සඳහන්ය. අනතුර සම්බන්ධයෙන් රක්වාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59761", "Category": null, "Parent URL": null}