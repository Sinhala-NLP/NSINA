{"Source": "Adaderana", "Timestamp": "October 14, 2017 11:17 am", "Headline": "හම්බන්තොට සිද්ධිය-කරුණු ඉදිරිපත් කරයි-නියෝගය 16 දා", "News Content": "හම්බන්තොට පැවති විරෝධතාවය සම්බන්ධයෙන් අත්අඩංගුවට ගෙන සිටින නාමල් රාජපක්ෂ මහතා ඇතුළු විත්ති කරුවන් 40 දෙනා වෙනුවෙන් ඇප ලබා ගැනීම වෙනුවෙන් සුවිශේෂී කරුණු ඉදිරිපත් කිරීම විත්තිකරුවන්ගේ නීතිඥවරුන් විසින් පසුගිය 12 දින සිදු කර තිබේ.ඒ අනුව විත්තිකරුවන්ගේ නීතිඥයන් විසින් විසින් ඉදිරිපත් කළ සුවිශේෂී කරුණුවලට අදාළ විරෝධතා ඉදිරිපත් කිරීම හම්බන්තොට සහකාර පොලිස් අධිකාරිවරයාගේ ප්‍රධානත්වයෙන් හම්බන්තොට අධිකරණයට (13) දින යොමු කර තිබේ මේ අනුව ඉදිරිපත්කර ඇති එම සුවිශේෂී කරුණුවලට අදාළ නියෝගය 16 වනදා දින ලබා දීමට නියමිත බව විත්තිකරුවන් වෙනුවෙන් පෙනීසිටි නීතිඥ චම්න්ද සූරියපටබැදි මහතා ප්‍රකාශ කළේය.මත්තල ගුවන්තොටුපොළ දීර්ඝකාලීන බදු පදනම යටතේ ඉන්දියාවට ලබාදීමට එරෙහිව පසුගිය (ඔක්. 06) දා හම්බන්තොට පැවති විරෝධතාවයෙන් පසු කලහකාරී ලෙස හැසිරුණු බවට එදිනම 28 දෙනෙකු පොලිස් අත්අඩංගුවට පත් වූ අතර පසුව තවත් 12 දෙනෙකු පොලිස් අත්අඩංගුවට ගන්නා ලදී.ඒ අතර සිටින නාමල් රාජපක්ෂ ,ඩි.වී .චානක ,ප්‍රසන්න රණවීර යන පාර්ලිමේන්තු මන්ත්‍රීවරුන් හා පළාත්සබා මන්ත්‍රීවරුන් වන උපාලි කොඩිකාර,සම්පත් අතුකෝරල සහ මේජර් අජිත් ප්‍රසන්න යන අය පසුගිය 10 වනදා හම්බන්තොට පොලීසියට ප්‍රකාශයක් ලබාදීමට පැමිණීමෙන් පසු එදින රාත්‍රී අත්අඩංගුවට ගෙන මහේස්ත්‍රාත්වරයා හමුවට ඉදිරිපත් කිරීමෙන් පසු රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=78692", "Category": null, "Parent URL": null}