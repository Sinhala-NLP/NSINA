{"Source": "Adaderana", "Timestamp": "May 18, 2018 06:01 pm", "Headline": "ඉතිහාසයේ වැඩිම විදේශ ආයෝජන ලැබුනේ 2017 වසරේදී ", "News Content": "ඉතිහාසයේ වැඩිම විදේශ ආයෝජන හිමිවූයේ 2017 වසරේදී බව ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය ආචාර්ය හර්ෂ ද සිල්වා මහතා පවසයි. සිරිකොත, එක්සත් ජාතික පක්ෂ මූලස්ථානයේ අද පැවති උත්සවයකට එක්වෙමින් රාජ්‍ය අමාත්‍යවරයා මේ අදහස් ප්‍රකාශ කළේය. එක්සත් ජාතික පක්ෂයේ නව භාණ්ඩාගාරිකධුරයට පත් ආචාර්ය හර්ෂ ද සිල්වා මහතා අද(18) පක්ෂ මූලස්ථානයේදී සිය නව තනතුරේ වැඩ භාරගනු ලැබුවේය. නොයෙකුත් ආයෝජන හරහා ඉතිහාසයේ වැඩිම ආයෝජන ප්‍රමාණයක් 2017 හිමි වු බවද ඒ ඩොලර් බිලියන 1 දශම 8 බවත් අමාත්‍යවරයා පෙන්වා දෙයි. සිංගප්පූරු සමඟ ඇති කිරීමට යන වෙළඳ ගිවිසුම ලංකාව ලෝකයත් සමඟ එකතු කරන්න යන ගමනක් බවද සමහර පුද්ගලයින් එයට විරුද්ධව නොයෙකුත් කථා පවසන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=89348", "Category": null, "Parent URL": null}