{"Source": "Adaderana", "Timestamp": "March 4, 2018 08:39 am", "Headline": "   වායු රයිෆල් එකකින් වෙඩි තිබ්බ මුරකරුට වැඩ වරදී", "News Content": "වත්තකට හොරෙන් ඇතුළු වී පොල් කඩමින් සිටි අයෙකුට වායු රයිෆල් එකකින් වෙඩි තබා තුවාල සිදු කළ බව කියන එම වත්තේ මුරකරුව අත්අඩංගුවට ගෙන ඇති බව මාරවිල පොලීසිය කියයි. 03 වැනිදා මෙම සිද්ධිය සිදුවී ඇත. වෙඩි ප්‍රහාරයට ලක්ව ඇති අය ප්‍රතිකාර සදහා මාරවිල මූලික රෝහලට ඇතුළත් කර ඇත.තුවාල ලබා රෝහල් ගත කර ඇත්තේ නාත්තන්ඩිය - ජනහිතගම පදිංචි 29 හැවිරිදි පුද්ගලයෙකුවය. වෙඩි තැබීමට යොදා ගත් බව කියන වායු රයිෆලය සහ උණ්ඩ 20 ක්ද පොලිස් බාරයට ගෙන ඇත. පොලීසිය විසින් අත්අඩංගුවට ගෙන ඇත්තේ සිද්ධිය වූ වත්තේ මුරකරුවය. හෙතෙම 29 හැවිරිදි අයෙකි. මාරවිල පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=85142", "Category": null, "Parent URL": null}