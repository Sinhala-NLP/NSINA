{"Source": "Adaderana", "Timestamp": "February 24, 2017 01:41 pm", "Headline": " ඝාතන සැකකරුවන් 2ක් දැලේ", "News Content": "පාදුක්ක ප්‍රදේශයේදී සිදු වූ පුද්ගල ඝාතනයක් සම්බන්ධයෙන් අවශ්‍යව සිටි සැකකරුවන් දෙදෙනෙකු මිරිහාන විශේෂ අපරාධ මෙහෙයුම් ඒකකය විසින් අත්අඩංගුවට ගෙන තිබේ.බණ්ඩාරගම රෝහල ඉදිරිපිටදී අත්අඩංගුවට ගත් සැකකරුවන් පාදුක්ක ප්‍රදේශයේම පදිංචිකරුවන් බව පොලීසිය සඳහන් කළේය.පසුගිය 15 වනදා පාදුක්ක ප්‍රදේශයේදී කඩුවලින් පහරදී පුද්ගලයෙකු ඝාතනය කර තිබුණි.මේ සම්බන්ධයෙන් සිදු කළ විමර්ශනයේදී අදාළ සැකකරුවන් දෙදෙනා අත්අඩංගුවට ගෙන ඇති අතර වටරැක ප්‍රදේශයේ නිවසක තිබී ඝාතනය සඳහා යොදා ගත් කඩු දෙකක් ද සොයා ගත් බව පොලීසිය පැවසුවේය.දීර්ඝ කාලයක සිට පැවැති ආරවුලක් හේතුවෙන් ඝාතනය සිදු කර ඇති බවට තොරතුරු අනාවරණය වී ඇති අතර සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70056", "Category": null, "Parent URL": null}