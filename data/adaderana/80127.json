{"Source": "Adaderana", "Timestamp": "November 18, 2017 08:38 pm", "Headline": "හමුදාපති උසාවියට කැඳවීම ගැන ඩයස්පෝරාව පිනා යයි - උතුරේ අධිකරණ ඉතිහාසයේ වාර්තාවක්", "News Content": "නාවක්කුලි ප්‍රෙද්ශයෙදී ද්‍රවිඩ තරුණයින් පිරිසක් අතුරුදන් වීම පිළිබඳ විමසීමට හමුදාපති මහේෂ් සේනානායක මහතා යාපනය මහාධිකරණයට කැඳවීම ගැන කොටි ඩයස්පෝරාව දැඩි සතුටට පත වී ඇති බව වාර්ථා වේ.වසර 21කට පෙර වූ මෙම සිදු වීම පිළිබඳ ශ්‍රී ලංකා හමුදාපතිවරයාට එරෙහව මෙම නඩුව ගොනු කර ඇත්තේ උතුරේ රාජ්‍ය නොවන සංවාධාන ක්‍රියාකාරිකයකු වන ගුරුපරන් නමැත්තා බව හෙළි වී තිබේ.කෙසේ වෙතත් හමුදාපතිවරයකුට උතුරේ අධිකරණයක් ඉදිරියේ පෙනී සිටින ලෙස අධිකරණය කළ මුල්ම නියෝගය මෙයයි.මීට පෙර එල්ලීන් නැමැති එල්. ටී. ටී. සාමාජිකයාගේ බිරිය මේජර් ජෙනරාල් ශවේන්ද්‍ර සිල්වා මහතා අධිකරණය හමුවට ගෙන ඒමට කළ ඉල්ලීම අධිකරණය විසින් ප්‍රතික්ශේප කර තිබුණි.", "URL": "https://sinhala.adaderana.lk/news.php?nid=80127", "Category": null, "Parent URL": null}