{"Source": "Adaderana", "Timestamp": "December 29, 2015 06:08 pm", "Headline": "ඩිෆෙන්ඩර් රථයකින් පුද්ගලයෙකු පැහැරගැනීමේ සිද්ධියට තවත් 2ක් දැලේ! ", "News Content": "දෙමටගොඩදී ඩිෆෙන්ඩර් රථයකින් පුද්ගලයෙකු පැහැරගෙන යාමේ සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගෙන තිබේ.මේ අතර පුද්ගලයෙකු පැහැරගෙන යාමේ සිද්ධිය සම්බන්ධයෙන් පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මියට අදාළව සිදුකළ පරීක්ෂණ වාර්තාව නීතිපතිවරයා වෙත භාර දී ඇත.ඒ අනුව නීතිපති උපදෙස් මත මීට අදාළ ඉදිරි ක්‍රියාමාර්ග තීරණය කරන බව පොලීසිය පවසයි.පසුගියදා දෙමටගොඩ ප්‍ර දේශයේ ව්‍යාපාරික ස්ථානයකට පැමිණි පිරිසක් එහි සිටි සේවකයෙකු පැහැරගෙන ගිය අතර එම පැහැරගැනීම සඳහා යොදාගත් ඩිෆෙන්ඩර් රථය පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මියගේ බවට විමර්ශනවලදී තොරතුරු අනාවරණය වුණි. කෙසේවෙතත් මෙම සිද්ධියට සම්බන්ධ පුද්ගලයින් හය දෙනෙකු පොලීසිය විසින් මීට පෙර අත්අඩංගුවට ගෙන තිබු අතර ඔවුන් මේ වන විට රක්ෂිත බන්ධනාගාර ගත කර තිබේ. අදාළ සිද්ධිය සම්බන්ධව පාර්ලිමේන්තු මන්ත්‍රිණි හිරුණිකා ප්‍රේමචන්ද්‍ර මහත්මියගේ සම්බන්ධයක් පවතින්නේ ද යන්න පිළිබඳව පොලීසිය විසින් විමර්ශන ආරම්භ කළේය.", "URL": "https://sinhala.adaderana.lk/news.php?nid=56018", "Category": null, "Parent URL": null}