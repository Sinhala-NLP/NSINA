{"Source": "Adaderana", "Timestamp": "September 9, 2017 03:58 pm", "Headline": "  කිරි ගොවියෝ නැවත අවි අමෝරති", "News Content": "රටේ විසිරි සිටින කිරි ගොවීන් ලක්ෂ තුනකට වර්තමානයේ පැනනැගී ඇති ප්‍රශ්න ගැටළුවලට වහා ආණ්ඩුව විසඳුම් ලබාදිය යුතු බව සමස්ත ලංකා ගොවිජන සම්මේලනයට අනුබද්ධ කිරි ගොවීන් සුරැකීමේ ජාතික මධ්‍යස්ථානය ඉල්ලා සිටිති.කිරි ගොවීන් සුරැකීමේ ජාතික මධ්‍යස්ථානයේ ජාතික සංවිධායක සුසන්ත කුමාර නවරත්න මහතා හා කිරි ගොවීන් පිරිසක් 09 දින දඹුල්ලේ මාධ්‍ය හමුවක් පවත්වමින් මේ බව පැවසීය.ජාතික සංවිධායක සුසන්ත කුමාර නවරත්න මහතා කියා සිටියේ ලක්ෂ තුනක් වූ රටේ කිරි ගොවීන්ට කිරි නිෂ්පාදනය සඳහා විශාල වියදමක් යන බවත්, ගොවීන්ගේ කිරි සඳහා ගෙවන මුදල අඩුකර ඇති බවත්ය.එමෙන්ම පශුවයිද්‍ය පහසුකම් ද නොමැති බව පැවසූ ඒ මහතා කියා සිටියේ ආණ්ඩුව මේ සඳහා අවධානය යොමු නොකළහොත් දැඩි ක්‍රියාමාර්ග ගන්නා බවයි.මෙහිදී මාධ්‍ය හමුව ඇමතු ගොවින් තුන් දෙනා තමන් ඇතුළු සමස්ත කිරි ගොවින් ට අත්වි ඇති තත්වය ගැන පැහැදිලි කළහ .මිලක් නොමැති කම ,මිලක් නොමැති කම ලබාගන්න කිරි වලට මුදල් ගෙවීම පැහැරහැරිම ගැන පැවසුහ .", "URL": "https://sinhala.adaderana.lk/news.php?nid=77338", "Category": null, "Parent URL": null}