{"Source": "Adaderana", "Timestamp": "September 25, 2013 03:38 pm", "Headline": "වසර 14ට පසු චූදිතයෙක් අත්අඩංගුවට ", "News Content": "අධිකරණයෙන් සිර දඬුවම් නියම වී අධිකරණය මගහරිමින් සිටි පුද්ගලයෙකු වසර 14කට පසු නොච්චියාගම පොලිසිය විසින් අත්අඩංගුවට ගෙන තිබේ. 1999 වසරේ දී බාල වයස්කාර දැරියක් දූෂණය කිරීමේ සිද්ධියක් සම්බන්ධයෙන් අදාළ සැකකරු එරෙහිව චෝදනා එල්ල වී තිබුණි. ඒ අනුව මොහු පොලීසියෙන් අත්අඩංගුවට ගෙන අධිකරණයට ඉදිරිපත් කර ඇති අතර අවස්ථා කිහිපයකදී මොහු අධිකරණය හමුවේ පෙනී සිට තිබේ. එහෙත් ඉන් අනතුරුව පැවති නඩු විභාග සඳහා මොහු පෙනී සිට නැත. ඒ අනුව සැකකරු නොමැතිව අවස්ථා තුනකදී නඩු විභාග පැවැත්වු මහාධිකරණය සැකකරුට වසර 13ක සිරදඬුවම් නියම කර තිබේ. කෙසේ වෙතත් ඊයේ(24) එප්පාවල ප්‍රදේශයේ දී නොච්චියාගම පොලීසිය විසින් අදාළ සැකකරු අත්අඩංගුවට ගනු ලැබුණි. ඒ අනුව මොහු අද(25) දින නොච්චියාගම සංචාරක අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37688", "Category": null, "Parent URL": null}