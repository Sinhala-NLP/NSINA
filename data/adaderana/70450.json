{"Source": "Adaderana", "Timestamp": "March 5, 2017 02:28 pm", "Headline": "ස්වාධීන අධිකාරියක් කඩිනමින් පිහිටුවිය යුතුයි", "News Content": "රාජ්‍ය සහ පෞද්ගලික අධ්‍යාපන ආයතනවල ගුණාත්මක භාවය සොයාබැලීම සඳහා වන ස්වාධීන අධිකාරියක් කඩිනමින් පිහිටුවිය යුතු බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී.පෙරේරා මහතා පවසයි. ඔහු පෙන්වා දෙන්නේ ඊට අදාළ පනත මේ වන විටත් සකස් කර ඇති බැවින් එය කඩිනමින් පාර්ලිමේන්තුවට ගෙන ඒමට පියවර ගත යුතු බවයි. කිරිබේරිය ප්‍රදේශයේ පැවති උත්සවයකට එක්වෙමින් අජිත් පී.පෙරේරා මහතා මෙම අදහස් පළ කළේය.", "URL": "https://sinhala.adaderana.lk/news.php?nid=70450", "Category": null, "Parent URL": null}