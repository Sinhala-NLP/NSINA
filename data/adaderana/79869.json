{"Source": "Adaderana", "Timestamp": "November 14, 2017 09:18 am", "Headline": "මොණරාගල පාසලක සිසුන් 16කට කැසිල්ල-පරණ ලෑල්ලක් අල්ලලා රෝහලේ ", "News Content": "සියඹලාණ්ඩුව අධ්‍යාපන කොට්ඨාසයට අයත් මොණරාගල - පල්ලේවෙල ප්‍රදේශයේ පාසලක රාජ්‍ය නොවන සංවිධානයක් මඟින් පැවැත් වූ නායකත්ව පුහුණු වැඩ මුළුවක් අතරතුර පාසල් දරු දරියන් 16ක් සමේ කැසීමේ රෝගී තත්ත්වයක් හේතුවෙන් බුද්ධම ග‍්‍රාමීය රෝහලට ඇතුළත් කර තිබේ. මෙලෙස ප‍්‍රතිකාර ලබා ගෙන ඇත්තේ පිරිමි දරුවන් 06 දෙනෙකු හා ගැහැණු දැරියන් 10 ක් බවත්, රෝහලට ඇතුළත් කළ සිසුන් ප‍්‍රතිකාර ලබා මේ වන විට පිටව ගොස් ඇති බවත්, පොලීසිය පවසයි. මෙම දරුවන් පරණ වී ගිය ලෑලක් පිරිසිදු කර ඇති අතර එහි පරවියන් පහරා ඇති අප ද්‍රව්‍ය ශරීරයේ ස්පර්ශවී ඇති අතර, ඒ හේතුවෙන් මෙම තත්ත්වය ඇති වූවාදැයි යන්න සැක මතුවන බවද සඳහන්ය. මේ සම්බන්ධයෙන් ගොවිදුපුර පොලීසිය මඟින් සියඹලාණ්ඩුව මහජන සෞඛ්‍ය පරීක්ෂකවරයා දැනුවත් කිරීමෙන් පසු පරීක්ෂණයක් අරම්භ කර ඇති අතර කෙසේවෙතත් රොහල් ප‍්‍රතිකාර ගැනීමෙන් පසු රොගී වූ දරුවන් නැවත වැඩමුළුවට සහභාගී වූ බව විදුහල්පතිවරයා පවසයි. මෙම නායකත්ව වැඩමුළුව සඳහා පාසලේ පංති නායක - නායකයින්, ශිෂ්‍ය නායක - නායකයි හා 12 වසරේ ඉගනුම ලබන දරු දැරියන් සහභාගී වී ඇත. මෙම දරු දැරියන් වයස අවු 13 - 18 අතර පසුවෙන අය බවත්, මෙම දරුවන්ගේ රොගී තත්ත්වය බරපතළ නොවන බවත් රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=79869", "Category": null, "Parent URL": null}