{"Source": "Adaderana", "Timestamp": "May 24, 2016 09:53 am", "Headline": "නව අධ්‍යාපන ප්‍රතිපත්තියක්", "News Content": "සෑම සිසුවෙකුටම වසර 13ක් පාසල් අධ්‍යාපනය ලබාගත හැකි වන පරිදි නව ජාතික අධ්‍යාපන ප්‍රතිපත්තියක් හඳුන්වාදෙන බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පෙන්වා දෙන්නේ අධ්‍යයන පොදු සහතික පත්‍ර සාමාන්‍ය පෙළ විභාගය අසමත් වූ පමණින් උසස් අධ්‍යාපනය අහිමි කිරීම සිදුනොකළ යුතු බවයි.නව අධ්‍යාපන ප්‍රතිසංස්කරණ තුළින් සාමාන්‍ය පෙළ විභාගයේ ප්‍රතිඵලවලින් පසු සෑම සිසුවෙකුටම උසස් පෙළ හැදැරීමේ අවස්ථාව ලබාදෙන බව අග්‍රාමාත්‍ය රනිල් වික්‍රමසිංහ මහතා පවසයි.බම්බලපිටිය මුස්ලිම් කාන්තා විද්‍යාලයේ පැවති ත්‍යාග ප්‍රදානෝත්සවයට එක්වෙමින් අග්‍රාමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=60439", "Category": null, "Parent URL": null}