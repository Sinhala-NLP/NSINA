{"Source": "Adaderana", "Timestamp": "April 13, 2019 08:45 pm", "Headline": "අත්හිටුවන ලද ගුවන් ගමන් යළි ආරම්භයට ශ්‍රී ලන්කන් සූදානම්", "News Content": "පැවති පාරිපාලනය මඟින් අත්හිටුවන ලද ශ්‍රී ලන්කන් ගුවන් ගමන් ගමනාන්ත යළිත් ආරම්භ කිරීමටත්, අවලංගු කෙරුණු A 350 යානා වෙනුවට වෙනත් වර්ගයේ පුළුල් බඳ සහිත නව යානා ලබාගැනීමටත් පියවර ගනිමින් සිටින බව ශ්‍රී ලංකන් ගුවන් සේවයේ ප්‍රධාන විධායක නිලධාරී විපුල ගුණතිලක මහතා පවසයි. ලන්ඩන් හිදී ගුවන් ක්ෂේත්‍රය සම්බන්ධ වෙබ් අඩවියක් සමඟ පැවති සම්මුඛ සාකච්ඡාවකදී ඔහු මේ කරුණු අනාවරණ කර තිබේ. මෙහිදී වැඩිදුරටත් අදහස් දැක්වූ ශ්‍රී ලංකන් ගුවන්සේවය ප්‍රධාන විධායක නිලධාරී විපුල ගුණතිලක මහතා මේ බව පැවසීය. “අපි එයාර් බස් සමාගම සමග සාකච්ඡා කරමින් පවතිනවා. එහිදි ප්‍රධාන හේතුවක් වුණේ. සවිස්තරාත්මක ව්‍යාපාරක සැලැස්මක් සකස් කිරිම සඳහා මෙන්ම ගුවන් ගමන් මාර්ග සහ ගුවන්යානා ඇණිය සම්බන්ධයෙන්. අපි හඳුනාගෙන තිබෙනවා පුළුල් බඳ සහිත යානා ගුවන් සමාගම වෙත ලබා ගැනීමට. එම යානා වන්නේ A330-900NEO වර්ගයේ යානා. ඒ අනුව දැනට ඇති ගුවන් යානා සංඛ්‍යාව 27 සිට 34 දක්වා ඉහළ යෑමක් සිදුවනවා. 2023 සහ 2024 වන විට පුළුල් බද සහිත යානා 15 ක්ද පටු බද සහිත යානා 14 කින් සමන්විත ගුවන් සේවයක් වන්න. අපිට වැටහුණා නවතා දැමු ගුවන් ගමනාන්ත නැවත ඇරඹීම සඳහා මෙන්ම නව ගමනාන්ත කිහිපයක් එළඹෙන වසර කිහිපයදී අරඹන බව. අපි සමහරක් ගමනාන්ත සැලසුම් කෙරමින් පවතිනවා. ෆ්‍රැන්ක්ෆර්ට්, පැරීසිය වගේ ගමනාන්ත මෙන්ම නව ගමනාන්ත ලෙස සිඩ්නි, කත්මන්ඩු වගේම නයිරෝබි වගේ ගමනාන්ත අපි අපේක්ෂා කරනවා.“", "URL": "https://sinhala.adaderana.lk/news.php?nid=107937", "Category": null, "Parent URL": null}