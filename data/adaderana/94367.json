{"Source": "Adaderana", "Timestamp": "August 14, 2018 09:46 am", "Headline": "හෙරොයින් සමඟ සැකකරුවන් 8 ක් අත්අඩංගුවට", "News Content": "මාතලේ සහ දඹුල්ල පොලිස් ස්ථානවලින් ඊයේ (13) දින රාත්‍රියේ සිදුකළ විශේෂ මෙහෙයුමකදී හෙරොයින් සමඟ සැකකරුවන් 8 දෙනෙකු මාතලේ නගරයෙන් සහ දඹුල්ල නගරයේදී අත්අඩංගුවට ගෙන ඇති බව මාතලේ පොලිස් අධිකාරී කාර්යාලය පවසයි. ඒ අනුව මාතලේ පොලීසියේ දූෂණ මර්දන අංශයේ නිලධාරීන්ට ලැබුණු තොරතුරක් මත ස්ථාන හතරකදී හෙරොයින් පානය කිරීමට සූදානම්න් සිටි සහ පානය කරමින් සිටි පුද්ගලයන් පස් දෙනකු අත්අඩංගුවට ගත් බව පොලිස් අධිකාරී කාර්යාලය සඳහන් කර සිටියි. දඹුල්ල පොලිසියේ දූෂණ මර්දන අංශයේ නිලධාරීන් රහසිගතව ලැබුණු තොරතුරක් මත පරීක්ෂාකිරීමේදී හෙරොයින් මත්කුඩු රැගෙන යෑම සහ හෙරොයින් පානය කිරීම සඳහා රැගෙන යමින් සිටි පුද්ගලයන් තිදෙනකු සැකපිට අත්අඩංගුවට ගෙන තිබේ. දඹුල්ල පොලීසිය මඟින් අත්අඩංගුවට ගත් පුද්ගලයින් ‍ කිරළගොල්ල දේශයේ පදිංචිකරුවෝ බව පොලිසිය පවසයි. ඔවුන් සන්තකයේ තිබී හෙරොයින් මිලිග්‍රෑම් 650 ,170, සහ 70 ප්‍රමාණයක් සොයාගත් බව පොලිසිය කියයි. අධික ලෙස මත් කුඩු වලට ඇබ්බැහි වී සිටි මෙම 8 දෙනාම තුරුණු වියේ පසුවේ. මත්කුඩු සඳහා ඇබ්බැහි වී ඇති මෙම පුද්ගලයන් මාතලේ සහ දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=94367", "Category": null, "Parent URL": null}