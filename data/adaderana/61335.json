{"Source": "Adaderana", "Timestamp": "June 22, 2016 09:03 am", "Headline": " නව රේගු ආඥා පනතට විරෝධයක් ", "News Content": "හඳුන්වාදීමට නියමිත නව රේගු ආඥා පනතට විරෝධය පළ කරන බව රේගු වෘත්තීය සමිති සන්ධානය පවසයි.එහි උප සභාපති ලාල් වීරකෝන් මහතා පැවසුවේ පවතින පනත සංශෝධනය කිරීමේ කිසිදු අවශ්‍යතාවක් නොමැති බවයි.විවිධ පාර්ශවයන්ගේ උවමනාවන් වෙනුවෙන් අදාළ රේගු ආඥා පනත සංශෝධනය කිරීමට සැළසුම් කර ඇති බව ලාල් වීරකෝන් මහතා පවසයි.මෙම නව රේගු ආඥා පනතට විරෝධය පළ කිරීම සඳහා අද(22) දිවාකාලයේදී උද්ඝෝෂණයක් සංවිධානය කර ඇති බව ද ලාල් වීරකෝන් මහතා සඳහන් කළේය.", "URL": "https://sinhala.adaderana.lk/news.php?nid=61335", "Category": null, "Parent URL": null}