{"Source": "Adaderana", "Timestamp": "May 31, 2014 09:38 pm", "Headline": "මේජර් සමන් බාලසූරියට වෙඩි ප්‍රහාරයක්", "News Content": "ආපදා කළමනාකරණ මධ්‍යස්ථානයේ මාතර දිස්ත්‍රීක් සම්බන්ධීකරණ නිලධාරී මේජර් සමන් බාලසූරිය මහතාට අද රාත්‍රී 7ට පමණ එල්ල වූ වෙඩි ප්‍රහාරයකින් තුවාල ලබා රෝහල් ගත කර තිබේ. මාතර, මාවරළ ප්‍රදේශයේ ඒ මහතාට අයත් කෙසෙල් ඉඩමකට ඔහු සවස ගොස් ඇති බවත් කුරුඳු වගාව දැමීම සඳහා එම ඉඩම සකසමින් සිටියදී මෙම වෙඩි තැබීම සිදුව ඇති බවත් පොලීසිය පැවසීය. වෙඩි ප්‍රහාරයෙන් මේජර්වරයාගේ අතට තුවාල සිදුව ඇති අතර හෙතෙම මාතර මාවරළ ප්‍රාදේශීය රෝහලට ඇතුළත් කර ඇති බවත් බොහෝ දුරට කරාපිටිය රෝහලට රැගෙන ඒමට නියමිත බවත් පොලීසිය කියා සිටියේය. වෙඩි තැබීමට හේතුව ඉඩම් ආරවුලක්දැයි පොලීසිය සැක කරයි.", "URL": "https://sinhala.adaderana.lk/news.php?nid=43630", "Category": null, "Parent URL": null}