{"Source": "Adaderana", "Timestamp": "October 7, 2012 08:52 am", "Headline": " ලොරියක ගැටී අයෙක් මරුට", "News Content": "මාතලේ, මහනුවර ප්‍රධාන මාර්ගයේ නුගගහමුල බස්නැවතුම්පළ ආසන්නයේ අද (07) අලුයම සිදුවු රිය අනතුරකින් පුද්ගලයෙකු මියගොස් තිබේ. මාර්ගයේ සිටි පුද්ගලයින් දෙදෙනෙකු දඹුල්ල දෙස සිට ධාවනය වු ලොරියක ගැටීමෙන් එම අනතුර සිදුව ඇති බව පොලිසීය පැවසුවේය. අනතුරෙන් බරපතළ තුවාල ලැබු අනෙක් පුද්ගලයා මාතලේ මූලික රෝහලට ඇතුළත් කර තිබේ. අනතුරට ලක්ව ඇත්තේ එම ප්‍රදේශයේ ත්‍රිරෝද රථ රියදුරන් දෙදෙනෙකු බව අද දෙරණ වාර්තාකරු සඳහන් කළේය. මේ සිද්ධියත් සමඟ නුගගහමුල බස්නැවතුම්පළ ආසන්නයේ මාර්ගය අවහිර වීම හේතුවෙන් මාතලේ, මහනුවර ප්‍රධාන මාර්ගයේ රථ වාහන ගමනා ගමනයට ද බාධා එල්ල වී තිබේ.", "URL": "https://sinhala.adaderana.lk/news.php?nid=28080", "Category": null, "Parent URL": null}