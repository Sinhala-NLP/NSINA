{"Source": "Adaderana", "Timestamp": "March 18, 2015 01:42 pm", "Headline": "අර්ජුන මහ ඡන්දයට ශ්‍රීලනිපයෙන් - අත්තනගල්ල බාරගනියි", "News Content": "ප්‍රජාතන්ත්‍රවාදී ජාතික සන්ධානයෙන් 2010දී පාර්ලිමේන්තුවට තේරී පත්වූ අර්ජුන රණතුංග මහතා ශ්‍රී ලංකා නිදහස් පක්ෂයේ සාමාජිකත්වය ලබාගෙන තිබේ.ඒ අනූව ඉදිරියේදී තමන් එම පක්ෂයෙන් මැතිවරණයට තරඟ කරන බව ඒ මහතා පවසයි.අද කොළඹදී පැවැති මාධ්‍ය හමුවක් අතරතුර වරාය හා නාවුක කටයුතු ඇමති අර්ජුන රණතුංග මහතා මේ බව පැවසූ බව අප වාර්තාකරු කියයි.තමාට හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය ගම්පහ දිස්ත්‍රීක්කයේ ආසන සංවිධායක ධූරයක් බාරගන්නා ලෙසට ඉල්ලීමක් කර ඇතැයිද එහිදී අර්ජුන රණතුංග මහතා පවසා ඇති අතර කාර්යබහුලතාවය නිසා ඊට පිළිතුරක් නොදුන් බවද පවසා තිබේ.කෙසේ වෙතත් අද (18) පස්වරුවේ අර්ජුන රණතුංග මහතා ගම්හප දිස්ත්‍රීක්කයේ අත්තනගල්ල ප්‍රධාන ආසන සංවිධායක ධූරය ලබාගෙන ඇති බව සඳහන්ය.", "URL": "https://sinhala.adaderana.lk/news.php?nid=50052", "Category": null, "Parent URL": null}