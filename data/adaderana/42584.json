{"Source": "Adaderana", "Timestamp": "April 16, 2014 05:00 pm", "Headline": "වත්තල උපනාගරාධිපති යළිත් රිමාන්ඩ්", "News Content": "වත්තල නගර සභාවේ උපනගරාධිපතිවරයා යළිත් වරක් රක්ෂිත බන්ධනාගාර ගත කර තිබේ. වත්තල, මාබෝලේ බංගලාවත්ත ප්‍රදේශයේ දී පසුගිය 06 වැනිදා තියුණු ආයුධයකින් පහරදීම හේතුවෙන් පුද්ගලයෙකු බරපතළ තුවාල ලැබීය. පහරදීමට අනුබලදීම සම්බන්ධයෙන් උපනගරාධිපති මොහොමඩ් තාහීර් රිස්වාන් මහතා අත්අඩංගුවට ගත් අතර අධිකරණයට ඉදිරිපත් කිරීමෙන් අනතුරුව අද දිනය දක්වා රක්ෂිත බන්ධනාගාර ගත කර තිබුණි. අද යළිත් වරක් වත්තල මහේස්ත්‍රාත් අධිකරණය වෙත ඉදිරිපත් කළ උපනගරාධිපතිවරයා ලබන 22 වැනි දින දක්වා යලිත් වරක් රක්ෂිත බන්ධනාගාර ගත කිරීමට මහේස්ත්‍රාත් ලංකා ජයරත්න මහත්මිය නියෝග කළ බව පොලිසිය පැවසුවේය.", "URL": "https://sinhala.adaderana.lk/news.php?nid=42584", "Category": null, "Parent URL": null}