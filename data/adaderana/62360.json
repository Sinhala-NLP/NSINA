{"Source": "Adaderana", "Timestamp": "July 23, 2016 08:24 pm", "Headline": " කෝටි එකහමාරක ගංජා අල්ලයි", "News Content": "මන්නාරම, සිලාවතුර මුහුදු තීරයේ සඟවා තිබූ කේරල ගංජා තොගයක් සොයාගෙන තිබේ.මන්නාරම පොලීසියට ලද තොරතුරක් මත සිදු කළ වැටලීමකදී සිලාවතුර, ශ්‍රී ලංකා නාවික නෞකා‍ ථේරපුත්ත රේඩාර් මැදිරියේ රාජකාරියේ නිරතව සිටි නාවිකයන් පිරිසක් විසින් එම ගංජා තොගය සොයාගෙන ඇති බවයි නාවික හමුදාව සඳහන් කළේය.එහිදි කේරළ ගංජා කිලෝ ග්‍රෑම් 156කට අධික ප්‍රමාණයක් නාවික හමුදාව විසින් සොයාගෙන තිබේ.එහි වටිනාකම එක්කෝට් හැටලක්ෂයක් පමණ බව සඳහන්ය.ඉන්දියාවේ සිට බෝට්ටු මගින් අදාළ ගංජා තොගය මෙරටට රැගෙවිත් ඇති අතර ගංජා තොගය සිලාවතුර මුහුදු තීරයට දමා සැකකරුවන් පළාගොස් ඇති බව පොලීසිය සඳහන් කළේය.අදාළ ගංජා තොගය මන්නාරම මත්ද්‍රව්‍ය නිවාරණ ඒකකය වෙත භාරදී ඇති අතර අත්අඩංගුවට ගත් ගංජා තොගය මන්නාරම අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=62360", "Category": null, "Parent URL": null}