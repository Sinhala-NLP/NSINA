{"Source": "Adaderana", "Timestamp": "June 3, 2017 12:57 pm", "Headline": "   අමාත්‍යවරුන්ට අයත් විෂය පථයන්  ගැසට්කර නෑලු", "News Content": "කැබිනට් සංශෝධනයෙන් අනතුරුව අමාත්‍යවරුන්ට අයත්වන අමාත්‍යංශ විෂය පථයන් මේ වන තෙක් ගැසට් කර නොමැති බව වාර්තා වෙයි.අවස්ථා දෙකකදී කැබිනට් සංශෝධනයන් සිදු කෙරුණු අතර එම අමාත්‍යවරුන් පත් කිරීම පිළිබඳව ගැසට් පත්‍ර මේ වන විට නිකුත් කර තිබේ.කෙසේ වෙතත් විෂයපථයන්ට අදාළ තොරතුරු ඊයේ දිනයේදී රජයේ මුද්‍රණාලය වෙත ලබා දෙන බව මීට පෙර ප්‍රකාශ කෙරුණ ද එය මේ දක්වාත් සිදුව නොමැති බව සඳහන්ය. මේ සම්බන්ධයෙන් අද දෙරණ කළ විමසීමකට පිළිතුරු දෙමින් රජයේ මුද්‍රණාලයේ උසස් නිළධාරියෙකු සඳහන් කළේ අවස්ථා දෙකකදී කැබිනට් සංශෝධන සිදු වූ බැවින් විෂයපථයන් මුද්‍රණාලය වෙත එවීමට කල් ගත වී ඇති බවයි.එහෙත් අමාත්‍යංශ සංශෝධනයකින් අනතුරුව දින 05ක් හෝ 10ක් ඇතුළත විෂයපථයන් ගැසට් කිරීම මීට පෙර වසරවලදී සිදු වූ බව ද ඔහු සඳහන් කළේය.", "URL": "https://sinhala.adaderana.lk/news.php?nid=73867", "Category": null, "Parent URL": null}