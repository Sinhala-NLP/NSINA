{"Source": "Adaderana", "Timestamp": "July 14, 2019 05:03 pm", "Headline": "සහයට හිටියත් නැතත් පොහොට්ටුව ඕනෑම මැතිවරණයක් ජය ගන්නවා", "News Content": "කුමන පක්ෂයක සහයෝගය නොලැබුණ ද ඉදිරියේ දී පවත්වන ඕනෑම මැතිවරණයක් ජය ගැනීමට ශ්‍රී ලංකා පොදුජන පෙරමුණට හැකියාව පවතින බව පාර්ලිමේන්තු මන්ත්‍රී එස්.එම්.චන්ද්‍රසේන මහතා පවසයි. මාතලේ ප්‍රදේශයේ පැවති උත්සවයකදී එස්.එම්.චන්ද්‍රසේන මන්ත්‍රිවරයා මෙම අදහස් පල කළේය. කෙසේවෙතත් විපක්ෂයට ආණ්ඩු බලය ලබාගැනීමට නම් ශ්‍රී ලංකා නිදහස් පක්ෂයේ සහයෝගය අත්‍යවශ්‍ය බව පාර්ලිමේන්තු මන්ත්‍රී වීරකුමාර දිසානායක මහතා සදහන් කරයි. මේ අතර පාර්ලිමේන්තු මන්ත්‍රී ඩි.වි.චානක මහතා සදහන් කළේ ඉදිරියේ දී එන ඕනෑම මැතිවරණයක් ජය ගැනීමට ශ්‍රී ලංකා පොදුජන පෙරමුණ සූදානම් බවයි.", "URL": "https://sinhala.adaderana.lk/news.php?nid=114119", "Category": null, "Parent URL": null}