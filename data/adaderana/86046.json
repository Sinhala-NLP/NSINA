{"Source": "Adaderana", "Timestamp": "March 21, 2018 10:15 am", "Headline": "වෙළඳසැලක් තුළ සිදුවු පිපිරීමකින් පුද්ගලයෙකුට තුවාල", "News Content": "අමෙරිකාවේ ටෙක්සාස් හි වෙළඳසැලක් තුළ සිදුවූ පිපිරීමකින් පුද්ගලයෙකු තුවාල ලබා තිබේ. පාර්සල බෝම්බ පිපිරීම් මාලාවක් පසුගිය සතිය පුරා සිදුවූ අතර ඉන් පුද්ගලයින් දෙදෙනෙකු ජීවිතක්ෂයට පත් විය. කෙසේවෙතත් වෙළඳසැලක සිදුවූ අදාළ පිපිරීම පාර්සල් බෝම්බයක් මඟින් සිදුවූවක් නොවන බව සඳහන් වෙයි. මෙම පිපිරීම් මාලාව සම්බන්ධයෙන් අමෙරිකානු ජනාධිපති ඩොනල්ඩ් ට්‍රම්ප්ගේ ද අවධානය යොමු වී ඇති අතර අදාළ ප්‍රදේශයේ ආරක්ෂාව තර කිරීමට ආරක්ෂක අංශ පියවර ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=86046", "Category": null, "Parent URL": null}