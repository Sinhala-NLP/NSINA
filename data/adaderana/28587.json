{"Source": "Adaderana", "Timestamp": "October 24, 2012 04:08 pm", "Headline": "ජංගම දැව ඉරුම් පට්ටලයෙන් දැව ඉරූ 2 ක් කොටුවෙති", "News Content": "නීති විරෝධී ලෙස ජංගම දැව ඉරුම් පට්ටලයක් යොදා ගනිමින් දැව ඉරමින් සිටි පුද්ගලයින් දෙදෙනෙකු සියඹලාණ්ඩුව, කන්දේකැටිය ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා ධනගිරිය කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. එහිදී අත් ට‍්‍රැක්ටරයක්, දැව ඉරීම සඳහා යොදාගන්නා උපකරණ කිහිපයක් සහ විවිධ වර්ගයේ දැව කඳන් තොගයක් ද විශේෂ කාර්ය බලකා භාරයට ගෙන ඇත. සැකකරුවන් වැඩිදුර විමර්ශන සඳහා සියඹලාන්ඩුව පොලිස්ථානයට භාර දුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=28587", "Category": null, "Parent URL": null}