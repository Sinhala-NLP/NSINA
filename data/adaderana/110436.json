{"Source": "Adaderana", "Timestamp": "May 22, 2019 12:37 pm", "Headline": "ජාත්‍යන්තර වෙළෙද ප්‍රදර්ශනයක්", "News Content": "ජාත්‍යන්තර වෙළෙද ප්‍රදර්ශනයක් උතුරු කොරියාවේදී විවෘත කෙරුණි. ඊට රටවල් කිහිපයක් නියෝජනය කරමින් සමාගම් 500කට ආසන්න ප්‍රමාණයක් එක්වී සිටි බව විදෙස් වාර්තා සඳහන් කළේය. 22වැනි පියොන්යැන්ග් වසන්ත සෘතු වෙළෙද සැණකෙළිය උතුරු කොරියාවේ පියොන්යැන්ග් අගනුවරදී විවෘත කෙරුණි. උතුරු කොරියානු කැබිනට් මණ්ඩලයේ උප ප්‍රධානී රී යොන්ග් ප්‍රධානීත්වයෙන් ආරම්භ වූ මෙම ප්‍රදර්ශනයට ව්‍යාපාරිකයන් ඇතුලු විශාල පිරිසක් එක්ව සිටියේය. මෙම ප්‍රදර්ශනය සඳහා උතුරු කොරියාවට අමතරව චීනය, රුසියාව, පාකිස්තානය සහ පෝලන්තය යන රටවල් නියෝජනය කරමින් සමාගම් 450කට අධික ප්‍රමාණයක සහභාගීත්වය හිමිව තිබීම විශේෂත්වයකි. ප්‍රදර්ශනය සඳහා වන පූර්ණ මාධ්‍ය සත්කාරකත්වය උතුරු කොරියානු රජයේ මාධ්‍ය වෙත හිමිව තිබුණි. ප්‍රදර්ශනය අවසන් වන දිනය තවමත් ප්‍රකාශයට පත් කර නැත.", "URL": "https://sinhala.adaderana.lk/news.php?nid=110436", "Category": null, "Parent URL": null}