{"Source": "Adaderana", "Timestamp": "April 25, 2011 12:36 pm", "Headline": "අවුරුදු සමයේ වැටලීම් වලින් වෙළඳුන් 1200 ට නඩු පැවරෙයි ", "News Content": "පසුගිය සිංහල හා හින්දු අලුත් අවුරුදු සමයේ සිදු කරන ලද වැටලීම් වලින් නීතී විරෝධී වෙළඳ කටයුතු වලින් වෙළඳුන් 1200 දෙනෙකුට එරෙහිව නඩු පැවරීමට පියවර ගෙන තිබේ. පාරිභෝගික සේවා අධිකාරිය මඟින් මෙම වැටලීම් සිදු කර ඇති අතර නියමිත මිලට වඩා වැඩි මිලට භාණ්ඩ අලෙවි කළ වෙළඳුන් මෙහි දී බහුල වශයෙන් නීතීයේ රැහැනට හසු කර ගෙන ඇත. මීට අමතරව කල් ඉකුත් වූ භාණ්ඩ අලෙවිය, මිල ප්‍රදර්ශනය නොකිරීම, තොග සැඟවීම යන චෝදනා යටතේ ද‍ වෙළඳුන් රැසකට එරෙහිව නඩු පවරා ඇති බව පාරිභෝගිත අධිකාරිය පවසයි. විශේෂයෙන් කොළඹ අවට‍ තදාසන්න ප්‍රදේශ වල මෙන්ම ‍මීගමුව, හලාවත, වත්තල හා මොරටුව යන ප්‍රදේශ ඉලක්ක කර ගනිමින් මෙම වැටලීම් සිදු කර තිබේ.", "URL": "https://sinhala.adaderana.lk/news.php?nid=15693", "Category": null, "Parent URL": null}