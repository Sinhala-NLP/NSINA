{"Source": "Adaderana", "Timestamp": "February 12, 2016 02:47 pm", "Headline": " අධිවේගයේදී වෑන් රථයක් ගිනිගනී", "News Content": "දක්ෂිණ අධිවේගී මාර්ගයේ වැලිපැන්න සිට කඩවත බලා ධාවනය වෙමින් තිබූ වෑන් රථයක ගින්නක් හටගෙන තිබේ.අද(12) දහවල් 12.40ට පමණ දක්ෂිණ අධිවේගී මාර්ගයේ වැලිපැන්න සහ දොඩම්ගොඩ අතර 39 වන කිලෝමීටර් කණුව අසළදී අදාළ වෑන් රථය ගිනිගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.කෙසේ වෙතත් ගිනි නිවන භටයින් පැමිණ වෑන් රථයේ හටගත් ගින්න මැඩපවත්වා තිබේ.අදාළ වෑන් රථයේ රියදුරු පමණක් සිට ඇති අතර ගින්නෙන් ඔහුට අනතුරක් සිදුව නොමැති බව සඳහන්ය.කාර්මික දෝෂයක් හේතුවෙන් ගින්න හටගෙන ඇති බවට තොරතුරු අනාවරණය වී ඇති අතර මාර්ගයේ ධාවන කටයුතු සාමාන්‍ය පරිදි සිදු වන බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=57165", "Category": null, "Parent URL": null}