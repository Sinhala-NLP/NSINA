{"Source": "Adaderana", "Timestamp": "June 28, 2010 09:46 am", "Headline": "ඉතිරි කාලයට අයවැය හෙට ", "News Content": "මේ වසරේ ඉතිරි කාලය සඳහා වු රජයේ ආදායම් සහ වියදම් ඇතුළත් අයවැය ලේඛනය හෙට පාර්ලිමේන්තුවට ඉදිරිපත් කිරීමට නියමිතය. මෙවර අයවැය ලේඛනය අග්‍රාමාත්‍ය දි. මු ජයරත්න මහතා විසින් ඉදිරිපත් කරනු ඇත. පක්ෂ නායක රැස්වීමේ තීරණයකට අනුව පළමුවරට පස්වරුවේ පාර්ලිමේන්තු කටයුතු හෙට සිට ආරම්භ කෙරෙයි. ඒ අනුව හෙට පස්වරු‍ දෙකට පාර්ලිමේන්තුව යළි රැස්වීමට නියමිතය. අයවැය දෙවන වර කියවීමේ විවාදය අනිද්දා ආරම්භ කෙරෙන අතර එය දින හතරක් පැවැත්වෙන බව වාර්තා වේ. අයවැය දෙවන වර කියවීමේ විවාදය අවසානයේ දී සිදුකරන ඡන්ද විමසීම ලබන තුන්වැනිදා පස්වරුවේ පැවැත්වෙන අතර අයවැය කාරක සභා අවස්ථාවේ විවාදය ජූලි මස පස් වැනිදා සිට නව වැනිදා දක්වා පැවැත්වේ. ඒ අනුව අයවැය අවසන් ඡන්ද විමසීම ජූලි මස නවවැනි සිකුරාදා පස්වරු 6ට සිදුකෙරෙනු ඇත.", "URL": "https://sinhala.adaderana.lk/news.php?nid=9252", "Category": null, "Parent URL": null}