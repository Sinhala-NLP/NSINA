{"Source": "Adaderana", "Timestamp": "October 2, 2015 07:29 pm", "Headline": " යාල වෙඩි හුවමාරුවක්-එක් අයෙක් මරුට", "News Content": "යාල වනෝද්‍යානයේ දඩයමේ පැමිණි පිරිසක් හා වන ජීවි නිලධාරීන් අතර ඇතිවූ වෙඩි හුවමාරුවකදී පුද්ගලයෙකු ජීවිතක්ෂයට පත්ව තිබේ.දඩයමේ පැමිණි පුද්ගලයෙකු මෙලෙස ජීවිතක්ෂයට පත්ව ඇති බව අද දෙරණ වාර්තාකරු පවසයි.අද(02) පස්වරුවේ යාල අභයභූමියට අයත් ප්‍රදේශයේ දඩයමේ ගොස් ඇති තිදෙනෙකු වන සත්වයෙකු දඩයම් කර ඇති බවත්, ඒ බව සැලවූ වන ජීවි නිලධාරීන් ඔවුන් අත්අඩංගුවට ගැනීමට ගොස් ඇති බවත්, එහිදී වෙඩි හුවමාරුවක් සිදුව ඇති බවත් සඳහන්ය.කෙසේ වෙතත් මෙම වෙඩි හුවමාරුවෙන් දඩයමේ පැමිණි අයෙකු ජීවිතක්ෂයට පත්ව ඇති අතර මෘත ශරීරය දැනට කතරගම රෝහලේ තබා ඇති බව රෝහල් ප්‍රකාශකයෙක් අද දෙරණට කියා සිටියේය.", "URL": "https://sinhala.adaderana.lk/news.php?nid=54227", "Category": null, "Parent URL": null}