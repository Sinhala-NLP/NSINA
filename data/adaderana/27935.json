{"Source": "Adaderana", "Timestamp": "October 2, 2012 10:09 am", "Headline": "අනවසරයෙන් හරක් මැරූ අයෙක් දැලේ", "News Content": "ජා-ඇල දඬුගම, වහටියගම ප‍්‍රදේශයේ නීති විරෝධී ලෙස පවත්වාගෙන ගිය ගව ඝාතකාගාරයක් වටලා සැකකරුවෙකු අත්අඩංගුවට ගෙන තිබේ. ඊයේ (01) පස්වරුවේ වැටලීම සිදුකළ ජා-ඇල පොලීසිය එම ඝාතකාගාරයේ ඝාතනයට සූදානම් කර සිටි ගවයින් දෙදෙනෙකු ද සිය භාරයට ගෙන ඇති බව වාර්තා වේ. විකිණීම සඳහා සූදානම් කර තිබු ගවමස් තොගයක් ද පොලිස් භාරයට ගෙන ඇත. සැකකරු අද (02) මීගමුව මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27935", "Category": null, "Parent URL": null}