{"Source": "Adaderana", "Timestamp": "May 18, 2018 09:38 pm", "Headline": "වැස්ස නිසා බදුල්ලේ ජනතාවට පීඩා-පස්සර පවුල් 60ක් අවධානමේ", "News Content": "බදුල්ල දිස්ත්‍රික්කයේ බදුල්ල ,බණ්ඩාරවෙල, හපුතලේ, දියතලාව, හල්දුම්මුල්ල, පස්සර වැලිමඩ ඇතුලු ප්‍රදේශ ගණනාවකට ඊයේ(18) සවස සිට දැඩි වර්ෂාපතනයක් ලැබෙන බව ආපදා කළමණාකරණ බදුල්ල දිස්ත්‍රික් සහකාර අධ්‍යක්ෂ ඊ.එල්.එම් උදයකුමාර මහතා පැවසීය. කෙසේ නමුත් ඒ ඒ ප්‍රදේශවල වර්ෂාව ප්‍රමාණය දැනගැනීම සඳහා ආපදා කළමණකරණ අමාත්‍යාංශය විසින් ලබාදී ඇති වර්ෂාමාපක 300 කින් පමණ එම තොරතුරු ලබා නොදීම නිසා මෙම කටයුතු සම්බන්ධිකරණයේ දි දැඩි ගැටලු මතුව ඇතැයිද උදයකුමාර මහතා සඳහන් කළේය. වර්ෂාමාපක ලබාදි ඒවා භාවිතාකර වැස්ස වැඩිවන විට සැනින් දැනුම් දෙන ලෙසටත් ආර්කෂක ස්ථාන කරා යාමට පියවර ගත යුතු බවටත් අවධානම් ප්‍රදේශවල සිටින ජනතාව ලබාදුන පුහුණුව හා අවබෝධය ප්‍රායෝගිකව ප්‍රයෝජනයට නොගැනිම නිසා නිසි දත්ත ලබාගැනිමට නොහැවි ඇතැද හෙතෙම පැවසීය. එය ඔවුන්ගේම ආරක්ෂාවට තර්ජනයක් බවද උදයකුමාර මහතා අවධාරණය කළේය. හපුතලේ කඳවුරු 2ක අවතැන් වු පවුල් 51 ට අයත් පුද්ගලයන් 207 දෙනෙක් නතර කර ඇති අතර නාය අවධානම් ස්ථානයන් බ ව හඳුනාගෙන ඇති පස්සර, රිදීමාලියද්ද,ඇල්ල හා ඌවපරණගම පවුල් 66 කට අයත් පුද්ගලයන් 288 දෙනෙනක් ඔවුන්ගේ නිවාසවලින් ඉවත්ව ඥාති මිත්‍රාදීන්ගේ නිවසවල ජීවත් වන බවද කිවේය. මෙසේ අවධානමට පත්ව ඇත්තේ පස්සර පවුල් 60 ක් රිදීමාලියද්ද පවුල් 1 ක් ,ඌවපරණගම පවුල් 2 ක් හා ඇල්ල පවුල් 3 කි. දුන්හිද ,දියලුඹ. රාවණා , පීස්ස යන දියඇලි වල ජලය විශාල වශයෙන් වැඩිවි තිබේ. බදුලු ඔයේ ජලමට්ටම ඉහළගොස් ඇති අතර දියඇලි හා ඇල දොළ, ගංගාවල දිය නෑමෙන් වළකින ලෙසට උපදෙස් දෙනබවත් දියකඩිති හරහා ගමන් කිරිමෙන් වලකින ලෙසත් ආපදා කළමණාකරණ මධ්‍යස්ථානය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=89355", "Category": null, "Parent URL": null}