{"Source": "Adaderana", "Timestamp": "December 30, 2012 05:08 pm", "Headline": "කච්චේරි ගින්න හොයන්න කමිටුවක්", "News Content": "කොළඹ දිස්ත්‍රික් ලේකම් කාර්යාලයේ ඇතිවූ ගින්න සම්බන්ධයෙන් තවදුරටත් පරීක්ෂණ පවත්වන බව රාජ්‍ය පරිපාලන හා ස්වදේශ කටයුතු අමාත්‍ය ඩබ්ලිව්.ඩී.ජේ. සෙනවිරත්න මහතා පවසයි. අදාළ සිද්ධිය සම්බන්ධයෙන් අමාත්‍යංශයේ අතිරේක ලේකම්වරයෙකුගේ ප්‍රධානත්වයෙන් කමිටුවක් පත් කරන බව ඔහු පෙන්වාදෙයි. පොලීසිය සිදු කරන පරීක්ෂණවලට අමතරව අදාළ කමිටුව විසින් ද මෙම සිද්ධිය සම්බන්ධයෙන් පරීක්ෂණ පවත්වන බව අමාත්‍යවරයා සඳහන් කළේය. පසුගියදා කොළඹ දිස්ත්‍රික් ලේකම් කාර්යාලයේ ඇතිවූ ගින්න ස්භාවිකව ඇති වූවක් නොවන බවට‍ රජයේ රස පරීක්ෂකවරයා විසින් තහවුරු කර ඇත. මෙය යම් කුමන්ත්‍රණකාරී සිදුවීමක් විය හැකි බව ද ඩබිලිව්.ඩී.ජේ. සෙනවිරත්න අමාත්‍යවරයා කොළඹ අද (30) පැවති මාධ්‍ය හමුවකට එක්වෙමින් ප්‍රකාශ කරන ලදී.", "URL": "https://sinhala.adaderana.lk/news.php?nid=30372", "Category": null, "Parent URL": null}