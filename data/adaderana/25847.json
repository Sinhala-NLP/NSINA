{"Source": "Adaderana", "Timestamp": "July 17, 2012 11:35 am", "Headline": "තවත් අමාත්‍යංශ දෙකකට නව ලේකම්වරු", "News Content": "තවත් අමාත්‍යංශ දෙකක් සඳහා ජනාධිපති මහින්ද රාජපක්ෂ මහතා විසින් නව ලේකම්වරු පත්කර තිබේ. ඒ අනුව ළමා සංවර්ධන හා කාන්තා කටයුතු අමාත්‍යංශයේ නව ලේකම්වරයා ලෙස එරික් ඉලියප්පආරච්චි මහතා පත්කර ඇත. මීට අමතරව යෞවන කටයුතු හා නිපුණතා සංවර්ධන අමාත්‍යංශයේ නව ලේකම්වරයා වශයෙන් කේ.ඒ තිලකරත්න මහතා පත්කර තිබේ. මෙම අමාත්‍යංශ දෙක ද ඇතුළුව අමාත්‍යංශ 20 ක් සඳහා මේ වන විට නව ලේකම්වරු පත්කර ඇත.", "URL": "https://sinhala.adaderana.lk/news.php?nid=25847", "Category": null, "Parent URL": null}