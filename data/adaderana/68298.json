{"Source": "Adaderana", "Timestamp": "January 19, 2017 02:19 pm", "Headline": "  බදු ආදායම ඵලදායීව ජනතාව වෙත ගෙන යෑම රජයේ ඉලක්කයයි", "News Content": "රටේ බදු ආදායම ඵලදායී ලෙස ජනතාව වෙත ගෙන යෑම රජයේ ඉලක්කය බව එජාප පාර්ලිමේන්තු මන්ත්‍රී අජිත් මාන්නප්පෙරුම මහතා පවසයි.මන්ත්‍රීවරයා අද (19) රජයේ ප්‍රවෘත්ති දෙපාර්තමේන්තුවේ පැවැති මාධ්‍ය හමුවට සහභාගීවෙමින් මේ බව ප්‍රකාශ කළේ ය.එහිදී වැඩිදුරටත් අදහස් දැක්වූ ඒ මහතා,රටේ බදු මුදල් කොහොමද සුරක්ෂිත කරන්නේ කියලා අපි සොයා බැලිය යුතුයි. දේශපාලඥයින්ගේ සාක්කු වලට නොගොස් ඒ සහන ජනතාවට ලබාදිය යුතුයි. අපි ජනතාවගේ මුදල් සුරක්ෂිත කිරීමට කටයුතු කර තිබෙනවා. 2016 වසර වන විට බදු ඉපැයූ ෆයිල් තිබුණේ, 6,94,000ක්. මේ වනවිට එය 14,50,000ක් දක්වා වැඩිකරගන්නට හැකි වුණා.වසර 2014 වනවිට අපේ අපනයනය සියයට 14.9%ක් දක්වා අඩු වී තිබුණා. අපට ඉදිරියේ දී ජී.එස්.පී. ප්ලස් ලැබෙනවා. හිටපු ජනාධිපති ආර්. ප්‍රේමදාස මහතා ඇඟළුම් කර්මාන්තශාලා 200ක් ආරම්භ කළා ඉන් 180ක් වැසී ගියා. මේ සහනය මඟින් නව රැකියා උත්පාදනය වෙනවා.අද ඒකාබද්ධ විපක්ෂය රටට බොරු කියලා බිල්ලෝ මවනවා. විපක්ෂයට අද කතාකරන්න දෙයක් නැති නිසා බිල්ලෝ මවනවා. පැහැදිලිව දැනගන්න තොරතුරු දැනගැනීමේ පනත තිබෙනවා. ජනතාව ඉන් ප්‍රයෝජනයක් ගත යුතුයි. වැඩකරන සමාජයක් යහපාලනය මඟින් ගොඩනගනවා යැයි ද මන්ත්‍රීවරය පැවසී ය.", "URL": "https://sinhala.adaderana.lk/news.php?nid=68298", "Category": null, "Parent URL": null}