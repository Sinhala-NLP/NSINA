{"Source": "Adaderana", "Timestamp": "August 16, 2015 01:07 pm", "Headline": "යාපනයේ රිය අනතුරක් - 2ක් මරුට/5ක්‍ රෝහලේ ", "News Content": "යාපනය, කොඩිකාමම් ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තවත් පස් දෙනෙකු තුවාල ලබා තිබේ.වෑන් රථයක් තාප්පයක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අනතුරට ලක්ව ඇත්තේ කටුනායක සිට යාපනය බලා ගමන් කරමින් තිබූ වෑන් රථයක් බව සඳහන්ය. අනතුරෙන් තුවාල ලැබූ පුද්ගලයින් හත් දෙනෙකු යාපනය රෝහලට ඇතුළත් කිරීමෙන් අනතුරුව බරපතළ තත්ත්වයේ පසු වු දෙදෙනෙකු චාවකච්චේරිය රෝහලට ඇතුළත් කිරීමේදී මියගොස් තිබේ. මියගොස් ඇත්තේ වයස අවුරුදු 28ක තරුණයෙකු සහ 54 හැවිරිදි පුද්ගලයෙකි.මියගිය දෙදෙනා අතර වෑන් රථයේ රියදුරු ද වන බව පොලිස් මාධ්‍ය ප්‍රකාශක කාර්යාලය සඳහන් කළේය. මේ අතර මීගමුව දිවුලපිටිය මාර්ගයේ අටේ කණුව ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.", "URL": "https://sinhala.adaderana.lk/news.php?nid=53272", "Category": null, "Parent URL": null}