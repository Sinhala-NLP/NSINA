{"Source": "Adaderana", "Timestamp": "September 21, 2010 08:41 am", "Headline": "එංගලන්තය පරදා පකිස්ථානය ජය ලබයි", "News Content": "එංගලන්තය සමඟ පැවති සිව් වැනි එක්දින ක්‍රිකට් තරගයෙන් ලකුණු 38 ක ජයක් හිමි කර ගැනීමට පකිස්ථානු කණ්ඩායම සමත් විය. කාසියේ වාසිය දිනා ගත් පකිස්ථානු කණ්ඩායම ප්‍රථමයෙන් පන්දුවට පහර දීමට තීරණය කරනු ලැබීය. එහි දි පකිස්ථානු කණ්ඩායම සිය ඉනිම වෙනුවෙන් නියමිත පන්දුවාර 50 අවසානයේ දී කඩුළු 7ක් දැවී ලකුණු 265ක් ලබා ගැනීමට සමත්විය. මොහොමඩ් අසීෆ් ලකුණු 64 ක්, අබ්දුල් රාසක් නොදැවී ලකුණු 44ක් ද ලබා ගැනීමට හැකිවිය. පිළිතුරු ඉනිම ක්‍රීඩා කිරීමට පිටියට පිවිසි එංගලන්ත කණ්ඩායමට පන්දුවාර 46 එක් පන්දුවක දී සියලු දෙනා දැවී ලබා ගත හැකි වූයේ ලකුණු 227ක් පමණි. එහි දී ඇන්ඩෲ ස්‍ට්‍රවුස් ලකුණු 68 ක් සහ ස්ටීව් ඩේවිස් ලකුණු 49ක් ලබා ගැනීමට සමත් විය.", "URL": "https://sinhala.adaderana.lk/news.php?nid=10994", "Category": null, "Parent URL": null}