{"Source": "Adaderana", "Timestamp": "March 18, 2017 12:18 pm", "Headline": " දේපළ සොරාගත් 6ක් අල්ලයි", "News Content": "වසර ගණනාවක සිට වෙළෙඳසැල් බිඳ දේපළ සොරාගත් පුද්ගලයින් 06 දෙනෙකු වැල්ලවාය පොලීසිය විසින් අත්අඩංගුවට ගෙන තිබේ. අදාළ පුද්ගලයින් විසින් මොණරාගල ප්‍රදේශයේ හා දිවයිනේ අනෙකුත් ප්‍රදේශ වල කෘෂි වෙළෙඳසැල් ගණනාවක් මෙලෙස කොල්ල කා ඇති බව පොලීසිය පැවසුවේය. සැකකරුවන් සතුව තිබී බෙහෙත් ඉසින යන්ත්‍ර 09ක්, ලොරි රථයක්, යතුරුපැදියක් හා බීජ වර්ග ඇතුළු උපකරණ කිහිපයක් පොලීසිය විසින් සොයාගෙන තිබේ. අත්අඩංගුවට ගෙන ඇත්තේ දමන, අම්පාර හා දඹගල්ල යන ප්‍රදේශවල පදිංචි පුද්ගලයින් 06 දෙනෙකු වන අතර ඔවුන් අද(18) දින වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71028", "Category": null, "Parent URL": null}