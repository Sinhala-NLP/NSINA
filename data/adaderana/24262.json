{"Source": "Adaderana", "Timestamp": "May 15, 2012 12:13 pm", "Headline": "සටහන් කළ මොහොතේම පැමිණිල්ලේ පිටපතක්", "News Content": "පැමිණිලි පිටපත් පැමිණිල්ල සටහන් කළ මොහොතේම නිකුත් කිරීමට මේ වන විට ආරම්භ කර ඇති බව පොලිසිය පවසයි. ජාතික හැඳුනුම්පත, රියදුරු බලපත්‍ර, මෝටර් වාහනවලට අදාළ බලපත්‍ර, වෙනත් ලේඛන නැතිවීම් හෝ අස්ථානගතවීම් පිළිබඳ පැමිණිලි සහ බරපතළ නොවන රිය අනතුරුවලට අදාළ පැමිණිලි සම්බන්ධයෙන් කරණු ලබන පැමිණිල්ලක පිටපතක් පැමිණිල්ල සිදුකළ මොහොතේම ලබාගත හැකි බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පැවසුවේය. මෙම පැමිණිලි පිටපත් ලබාගැනීම සඳහා රජයේ අනුමත ගාස්තු වන රුපියල් 25 ක මුදලක් ගෙවි යුතු බව ද පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=24262", "Category": null, "Parent URL": null}