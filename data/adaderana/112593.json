{"Source": "Adaderana", "Timestamp": "June 23, 2019 12:30 pm", "Headline": "හොරෙන් වල්ලපට්ටා කැපූ 4ක් අත්අඩංගුවට", "News Content": "අක්මීමන, කොට්ටාව කොහොඹ රක්ෂිතයේ නීති විරෝධී ලෙස වල්ලපට්ටා ශාක කපමින් සිටි පුද්ගලයින් සිව්දෙනෙකු අත්අඩංගුවට ගෙන ඇත. අක්මීමන පොලිස් විශේෂ කාර්යය බලකා නිලධාරීන්ට ලද තොරතුරක් මත මෙම වැටලීම සිදුකර ඇති බව වාර්තා වෙයි. එහිදි වල්ලපට්ටා කැබලි කිලෝග්‍රෑම් 4යි ග්‍රෑම් 146ක් සහ ගස් කැපීමට භාවිත කරන උපකරණ පොලිස් බාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා ගාල්ල අඩවි වන නිලධාරීන් වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=112593", "Category": null, "Parent URL": null}