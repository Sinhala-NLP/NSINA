{"Source": "Adaderana", "Timestamp": "July 19, 2012 05:32 pm", "Headline": "අපේක්ෂකයින් මැතිවරණ නීති කඩලා - මැ.කො පැමිණිල්ලක්", "News Content": "උතුරුමැද, සබරගමුව හා නැගෙනහිර පළාත් සභා සඳහා නාම යෝජනා භාරදීමෙන් පසු අදාළ ප්‍රදේශවලින් මැතිවරණ නීතිය උල්ලංඝනය කළ අවස්ථාවන් කිහිපයක් පිළිබඳ තොරතුරු වාර්තා වි ඇතැයි පවසමින් කැෆේ සංවිධානය මැතිවරණ කොමසාරිස්වරයා වෙත ලිපියක් යවා තිබේ. ආණ්ඩු පක්ෂයේ හා විපක්ෂයට සම්බන්ධ පළාත් සභා අපෙක්ෂකයින් මෙලෙස මැතිවරණ නීතිය උල්ලංඝනය කරමින් නීති විරෝධි ආකාරයෙන් හැසිරි ඇතැයි අදාළ ලිපියේ සඳහන් වෙයි. කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතාගේ අත්සනින් යුතුව මැතිවරණ කොමසාරිස්වරයා වෙත යැවු එම ලිපි‍යේ වැඩිදුරටත් මෙසේ සඳහන්ය. මැතිවරණ කොමසාරිස්තුමා. මැතිවරණ දෙපාර්තමේන්තුව, රාජගිරිය. මැතිවරණ කොමසාරිස්තුමනි, නාමයෝජනා දිනයේ දී නීති විරෝධි පෙළපාලි පැවැත්වූ අපේක්‍ෂකයින් පිළිබ`ද වාර්තාවක් පහත දැක්වේ. ඉන් පෙළපාලි කිහිපයක් මේ වන විටත් ගමන් කරමින් තිබෙන අතර මේ පිළිබ`ද සුදුසු කි‍්‍රයාමාර්ගයක් ගැනීම ස`දහා ඔබගේ අවධානයට යොමු කරමි. 1. එක්සත් ජනතා නිදහස් සන්ධානයේ සහ එක්සත් ජාතික පක්‍ෂයේ කණ්ඩායම් දෙකක් පොළොන්නරුව සිට කදුරුවෙල දක්වා රිය පෙළපාලි පවත්වමින් සිටියි. ඉන් එක් පෙළපාලියක ශ‍්‍රී ලංකා ගමනාගමන මණ්ඩලයේ සහ රාජ්‍ය දෙපාර්තමේන්තු සතු වාහන යොදා ගෙන ඇත. ශබ්ද විකාශන යන්ත‍්‍ර භාවිත කරමින් පෙළපාලි පවත්වන පිරිස ප‍්‍රධාන මාර්ගයේ පෝස්ටර් අලවමින් සහ බැනර් ප‍්‍රදර්ශනය කරමින් ගමන් කරයි. 2. එ.ජ.නි.ස. අපේක්‍ෂක ආනන්ද රත්නායක, ජගත් සමරවික‍්‍රම සහ අම්පාර දිස්ත‍්‍රික් කණ්ඩායම් නායක ජයරත්න බණ්ඩාර යන අය ශබ්ද විකාශන භාවිතා කරමින් අම්පාර දිස්ත‍්‍රික් ලේකම් කාර්යාලය අසල සිට දෙහිඅත්තකණ්ඩිය දෙසට ගමන් කරමින් සිටියි. 3. එ.ජ.නි.ස. යේ සබරගමුව පළාත් සභා අපේක්‍ෂක අජිත් ශාමින්ද සහ ඔවුගේ ආධාරකරුවන් වාහන 60ක පමණ රිය පෙළපාලියක් අද පෙරවරුවේ තල්¥ව නගරයෙන් ආරම්භ වී කරවනැල්ල, රුවන්වැල්ල, කොටියාකඹුර හරහා කෑගල්ල නගරයට ගමන් කර ඇත. මෙම කණ්ඩායමෙන් කොටසක් ශබ්ද විකාශණ යන්ත‍්‍ර භාවිතා කරමින් උඳුගොඩ බුලත්කොහුපිටිය ප‍්‍රදේශයේ පෙළපාලියෙන් ගමන්කර ඇත. 4. රත්නපුර දිස්ත‍්‍රික්කයේ පැල්මඩුල්ල ප‍්‍රදේශයේ පළාත් සභා අපේක්‍ෂක වරුණ ලියනගේ වෙත සහාය පළකරමින් රථ වාහන පෙළපාලියක් පවත්වයි. 5. ත‍්‍රිකුණාමලය දිස්ත‍්‍රික් එ.ජා.ප. පළාත් සභා අපේක්‍ෂක සරත් ලොරෙන්සෝ ද හේවා රථ පෙළපාලියක් පවත්වමින් ඇත. මෙයට වැඩි වශයෙන් ත‍්‍රීවිල් ඇතුළත්ය. 6. ත‍්‍රිකුණාමලය දිස්ත‍්‍රික් එ.ජ.නි.ස. පළාත් සභා අපේක්‍ෂක මොහොමඞ් ෆායීස්ට සහාය පළකරමින් රථ පෙළපාලියක් අද පෙරවරුවේ සිට ත‍්‍රිකුණාමල නගරයේත් ඒ අවට ප‍්‍රදේශයෙත් සංචාරය කරයි. 7. ත‍්‍රිකුණාමලය දිස්ත‍්‍රික් එ.ජා.ප. පළාත් සභා අපේක්‍ෂක මොහොමඞ් මහරූෆ් සහ මුස්ලීම් කොංග‍්‍රස් අපේක්‍ෂක සනූස්ට සහාය පළකරමින් රථ වාහන පෙළපාලියක් නගරයේ ගමන් කොට ඇත. 8. රත්නපුර දිස්ත‍්‍රික් පළාත් සභා අපේක්‍ෂක භානු මනුප‍්‍රියට සහාය දක්වමින් පෙළපාලියක් පවත්වා ඇති අතර එහි ලංගම බලංගොඩ ඩිපෝවට අයත් අංක SP/ NA – 4887 දරණ බස් රථය අදාළ අපේක්‍ෂකයාගේ නම සහ පක්ෂ සලකුණ ප‍්‍රදර්ශනය කරමින් ධාවනය කර ඇත.", "URL": "https://sinhala.adaderana.lk/news.php?nid=25910", "Category": null, "Parent URL": null}