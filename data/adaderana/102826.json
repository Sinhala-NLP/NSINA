{"Source": "Adaderana", "Timestamp": "January 22, 2019 12:57 pm", "Headline": "පාර්ලිමේන්තු ගුටි කෙලිය ගැන කමිටු වාර්තාව කරූට බාර දෙයි", "News Content": "2018 නොවැම්බර් 14 ,15, 18 යන දිනයන්හි පාර්ලිමේන්තුවේ ඇති වූ සිද්ධින් පිළිබඳව සොයා බැලීමට පත් කළ කමිටු වාර්තාව කථා නායක කරූ ජයසූරිය මහතා වෙත බාර දී තිබේ. අද(22) දහවල් 12.20 මෙම වාර්තාව කථා නායක කරූ ජයසූරිය මහතා වෙත බාර දී ඇත බව වාර්තා වෙයි. පසුගිය වසරේ නොවැම්බර් මාසයේදී පාර්ලිමේන්තුව තුළ හටගත් නොසන්සුන්කාරී තත්ත්වය පිළිබඳ සොයාබලා වාර්තා කිරීමට කථානායක කරූ ජයසූරිය මහතා විසින් 06 දෙනෙකුගෙන් සමන්විත කමිටුවක් පසුගියදා පත් කරනු ලැබුවේය. පසුව එම සිද්ධිය සම්බන්ධයෙන් විමර්ශනය කිරීමේ කමිටුව ඊට අදාළ සී.සී.ටී.වී දර්ශන පරීක්ෂා කිරීමද සිදුකරන කළ අතර එම කමිටුවේ සාමාජිකයින් දෙදෙනා බැඟින් එම සී.සී.ටී.වී. කැමරා දර්ශන වෙන වෙනම අධ්‍යයනය කරන ලැබුවේය. පසුව එම කමිටුව අවස්ථා කිහිපයකදී රැස්වී අදාළ සිද්ධිය පිළිබඳව විමර්ශන කටයුතු සිදුකර මෙම වාර්තාව සකස් කළ අතර කථානාකවරයා වෙත වාර්තාව බාරදීමෙන් අනතුරුව එය නීතිපතිවරයා වෙත යොමු කෙරෙනු ඇති බව නියෝජ්‍ය කතානායක ආනන්ද කුමාරසිරි මහතා සඳහන් කළේය. ‍ඉන් අනතුරුව මේ සම්බන්ධයෙන් අධිකරණ ක්‍රියාමාර්ග ගනු ඇති බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=102826", "Category": null, "Parent URL": null}