{"Source": "Adaderana", "Timestamp": "November 4, 2015 11:42 am", "Headline": "  දරුවා දුම්රියට තල්ලුකර මව පළායයි - පොලිස් කත දරුවා බේරාගනියි", "News Content": "තම හය හැවිරිදි දරුවා දුම්රියට තල්ලු කර ඝාතනය කිරීමට උත්සාහ කළ කාන්තාවක මහනුවර ප්‍රදේශයේ දී අත්අඩංගුවට ගෙන තිබේ.අද පෙරවරුවේ මහනුවර සිට මාතලේ බලා ධාවනය වෙමින් තිබූ දුම්රියට අදාළ කාන්තාව විසින් දරුවා තල්ලු කර ඇති බව සඳහන්ය.එහිදී එම ස්ථානයේ සිටි මහනුවර පොලිස් ස්ථානයේ පොලිස් කොස්තාපල්වරියක එම දරුවා බේරාගෙන තිබේ.එම අවස්ථාවේ අදාළ කාන්තාව පළාගොස් ඇති අතර මහනුවර පොලීසිය සිදුකළ වැටලීමකදී ඇය අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.37 හැවිරිදි මෙම කාන්තාවට තවත් දරුවන් දෙදෙනෙකු ද සිටින අතර බාල දරුවා මෙලෙස දුම්රියට තල්ලු කිරීමට උත්සාහ දරා ඇති බව සඳහන්ය. පොලිස් භාරයට ගැණුනු දරුවා සහ අත්අඩංගුවට ගත් කාන්තාව අද මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මහනුවර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54864", "Category": null, "Parent URL": null}