{"Source": "Adaderana", "Timestamp": "March 7, 2014 03:10 pm", "Headline": "බක් මාසේ මදුරු මර්දන සතියක්!", "News Content": "ජාතික මදුරු මර්දන සතියක් ප්‍රකාශයට පත් කිරීමට සෞඛ්‍ය අමාත්‍යාංශය තීරණය කර තිබේ. ඒ අනුව ලබන අප්‍රේල් මස 02 වන දින සිට 08 වන දින දක්වා මදුරු මර්දන සතියක් ප්‍රකාශයට පත් කර ඇති බව එම අමාත්‍යාංශය සඳහන් කළේය. මේ අතර ප්‍රදේශ රැසකින්ම ඩෙංගු රෝගීන් වාර්තා වීම ඉහළ යාම හේතුවෙන් ඩෙංගු මර්දන වැඩසටහන් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ලබන 10 වන දින සිට 16 වන දින දක්වා ක්‍රියාත්මක ජාතික සෞඛ්‍ය සතියේ පළමු දිනය පිරිසිදු කිරීමේ දිනය ලෙසත් දෙවන දිනය ඩෙංගු මර්දන දිනය ලෙසත් නම් කර ඇති බව සෞඛ්‍ය අමාත්‍යාංශය සඳහන් කළේය. අධ්‍යාපන, සෞඛ්‍ය, පරිසර, නීතිය හා සාමය සහ පළාත් පාලන යන අමාත්‍යාංශවල සහයෝගයෙන් අදාළ දින දෙක තුළ දී දිවයින පුරා මදුරු මර්දන වැඩසටහන් ක්‍රියාත්මක කිරීමට කටයුතු යොදා ඇති බව ද එම අමාත්‍යාංශය පැවසුවේය.", "URL": "https://sinhala.adaderana.lk/news.php?nid=41620", "Category": null, "Parent URL": null}