{"Source": "Adaderana", "Timestamp": "September 5, 2012 06:46 pm", "Headline": "සරසවි ඇරෙයි-ආචාර්යවරුන් නොඑයි!", "News Content": "තාවකාලිකව වසාදමා තිබුණු සියලුම විශ්ව විද්‍යාල හෙට දිනයේ යළි විවෘත කරන බව උසස් අධ්‍යාපන අමාත්‍ය එස්.බී දිසානායක මහතා පවසයි. අමාත්‍යවරයා අද දෙරණට මේ බව කියා සිටියේය. විශ්ව විද්‍යාල ආචාර්යවරුන්ගේ වෘත්තීය සමිති ක්‍රියාමාර්ගය හේතුවෙන් ඉකුත් අගෝස්තු මස 21 වන දින සිට වෛද්‍ය පීඨ හැර සෙසු සියලුම විශ්ව විද්‍යාලවල සියලුම පීඨ තාවකාලිකව වසා දැමුණි. කෙසේ නමුත් මේ පිළිබඳ අද දෙරණ කළ විමසීමකදී විශ්ව විද්‍යාල ආචාර්යවරුන්ගේ සමිති සම්මේලනයේ සභාපති නිර්මාල් රංජිත් දේවසිරි මහතා කියා සිටියේ තම වෘත්තීය ක්‍රියාමාර්ගය අඛණ්ඩව ක්‍රියාත්මක වන බවයි. අද දිනයේද (05) මුදල් අමාත්‍යංශ ලේකම් ,ආචාර්ය පී.බී ජයසුන්දර මහතා සමග සාකච්ඡාවක් පැවත්වූ නමුත් එකී සාකච්ඡාවද අසාර්ථක වූ බව දේවසිරි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=27165", "Category": null, "Parent URL": null}