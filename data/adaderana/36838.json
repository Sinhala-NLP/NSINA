{"Source": "Adaderana", "Timestamp": "August 23, 2013 09:55 am", "Headline": "පී.එල්.එෆ්. වෙතින් ගිෂ්‍යත්ව විභාගයට පෙනී සිටින දරුවන්ට සම්මන්ත්‍රණයක් ", "News Content": "ශී‍්‍ර ලංකාවේ බැංකු නොවන මූල්‍ය ක්ෂේත‍්‍රයේ පුරෝගාමි සමාගමවන පීපල්ස් ලීසිං ඇන්ඩ් ෆිනෑන්ස් පීඑල්සි මෙවර පහ වසර ශිෂ්‍යත්ව විභාගයට පෙනී සිටින අඩු ආදායම්ලාභී දරුවන් මූලික කරගත් විභාග සම්මන්ත‍්‍රණයක් පසුගියදා කොළඹ කොටහේනේ කුමාර මහ විදුහලේදී පැවැත්වුණි. පීපල්ස් ලීසිං ඇන්ඩ් ෆිනෑන්ස් සමාගමේ ග‍්‍රෑන්ඞ්පාස් ශාඛාවේ පූර්ණ අනුග‍්‍රහයෙන් 2වන වරට පැවැත්වුණු මෙම පහ වසර විභාග සම්මන්ත‍්‍රණයට දරුවන් 200කට අධික පිරිසක් තම මාපියන් සමඟ සහභාගී වූ අතර සෑම දරුවෙකුටම ආදර්ශ ප‍්‍රශ්න පත‍්‍ර කට්ටලයක් සහිත අගනා ෆයිල් කවරයක් හා ආහාරපාන පිරි නැමුණි. \"අධ්‍යාපන මාධ්‍යවේදී පර්ෂදයේ\" ගුරු මහත්ම මහත්මීන් විසින් මෙහෙය වූ මෙම පහ වසර විභාග අත්වැල් සම්මන්ත‍්‍රණයට පීපල්ස් ලීසිං සමාගමේ සහකාර සාමාන්‍යාධිකාරී ලක්සඳ ගුණවර්ධන මහතා, ජ්‍යෙෂ්ඨ කළමනාකරු ඇන්ඩි රත්නායක මහතා, ග‍්‍රෑන්ඞ්පාස් ශාඛාවේ කළමණාකරු කාංචන වාරියපොල මහතා ඇතුළු කාර්ය මණ්ඩලය සහභාගී වූහ. පීපල්ස් ලීසිං සමාගමේ සමාජ සත්කාරක වැඩසටහනක් ලෙසින් පැවැත්වුණු මෙම පහ වසර විභාග සම්මන්ත‍්‍රණයෙහි තවත් විශේෂත්වයක් වූයේ කොළඹ විශ්ව විද්‍යාලයේ සිංහල අංශ පීඨාධිපති, මහාචාර්ය සරත් විජේසූරිය මහතා විසින් පාසල් දරුවන්ගේ මාපියන් වෙනුවෙන් පැවැත්වූ මාපිය දූදරු සහසම්බන්ධතාව නම් කාලීන වැදගත්කමකින් යුත් දේශනයක් සංවිධානය කර තිබීමය. මෙම පහ වසර විභාග සම්මන්ත‍්‍රණයට සහභාගී වූ පීපල්ස් ලිසිං සමාගමේ සහකාර සාමාන්‍යාධිකාරී ලක්සඳ ගුණවර්ධන මහතා පැවසුවේ පීපල්ස් ලීසිං සමාගම දිවයිනේ විවිධ ප‍්‍රදේශවල සමාජ සත්කාර වැඩසටහන් සඳහා නිරන්තරයෙන්ම ඉදිරිපත්වන සමාගමක්. අපේ ග‍්‍රෑන්ඩ්පාස් ශාඛාවේ අනුග‍්‍රහයෙන් අඩු ආදායම්ලාභී පවුල්වල දරුවන් බහුතරයක් සහභාගි වූ මෙම පහ වසර විභාග සම්මන්ත‍්‍රණය පැවැත්වුණේ දෙවන වරටයි. එයින් ප‍්‍රයෝජන ලබමින් එම දරුවන් විභාගය උසස් අන්දමින් සමත්වේවා යන්න අප ප‍්‍රාර්ථනා කරනවා. එමෙන්ම දරුවන් සමඟ පැවැත්විය යුතු නිවැරදි සම්බන්ධතාව සම්බන්ධයෙන් එම දරුවන්ගේ මාපියන් වෙනුවෙන් සංවිධානය කළ විශේෂ දේශනය කාගෙත් පැසසුමට ලක්වීම විශේෂත්වයක්. මෙය සාර්ථක කරගැනුමට කොටහේන කුමාර විදුහලේ විදුහල්පති ඇතුළු කාර්ය මණ්ඩලය දැක්වූ කැපවීම මා මෙම අවස්ථාවේදී දැඩිව අගයනවා යන්නය.", "URL": "https://sinhala.adaderana.lk/news.php?nid=36838", "Category": null, "Parent URL": null}