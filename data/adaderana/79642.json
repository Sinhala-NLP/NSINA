{"Source": "Adaderana", "Timestamp": "November 8, 2017 11:34 am", "Headline": " අනතුරු 4කින් 4ක්ම අවසන් ගමන් යද්දී 2ක් තුවාල ලබයි", "News Content": "ප්‍රදේශ කිහිපයක සිදු වූ රිය අනතුරුවලින් පුද්ගලයින් සිව් දෙනෙකු මියගොස් තිබේ. කරන්දෙණිය ප්‍රදේශයේදී ලොරි රථයක් මාර්ගයෙන් ඉවතට පැන මාර්ගය අයිනේ නතර කර තිබූ යතුරුපැදියක ගැටී ඇති අතර යතුරුපැදිකරු ඇල්පිටිය රෝහලට ඇතුළත් කිරීමෙන් පසු මියගොස් ඇති බව පොලීසිය සඳහන් කළේය. අනතුරින් ලොරි රථයේ රියදුරු සහ මාර්ගයේ ගමන් කළ පාපැදිකරුවෙකු ද තුවාල ලබා තිබේ. මේ අතර තිරුක්කෝවිල් ප්‍රදේශයේදී මෝටර් රථයක ගැටීමෙන් 32 හැවිරිදි පදික පුද්ගලයෙකු මියගොස් ඇති බව සඳහන්ය. මේ අතර කිරිදිවෙල ප්‍රදේශයේදී ලංගම බස් රථයක් තවත් බස් රථයක් පසුකර යාමට උත්සහ කිරීමේදී ප්‍රතිවිරුද්ධ දෙසින් පැමිණි යතුරුපැදික ගැටී තිබේ. අනතුරින් 21 හැවිරිදි යතුරුපැදිකරු මියගොස් ඇති බව පොලීසිය සඳහන් කළේය. මේ අතර මාතර ප්‍රදේශයේදී ටිපර් රථයක පිටුපසින් පැමිණි යතුරුපැදියක් ගැටීමෙන් 71 හැවිරිදි පැදිකරු මියගොස් තිබේ.", "URL": "https://sinhala.adaderana.lk/news.php?nid=79642", "Category": null, "Parent URL": null}