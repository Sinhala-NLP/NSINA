{"Source": "Adaderana", "Timestamp": "December 1, 2018 08:54 am", "Headline": "පොලිස් නිලධාරීන් රැසකට උසස්වීම්", "News Content": "ශ්‍රී ලංකා පොලිසියේ විවිධ තනතුරු වලට උසස් කිරීමේ සම්මුඛ පරීක්ෂනවලින් අනතුරුව, පොලිස්පතිතුමා විසින් ජාතික පොලිස් කොමිෂන් සභාව දැනුවත් කිරීමෙන් පසුව නිලධාරීන්ට උසස්වීම් ලබා දී තිබේ. මේ අනුව නිලධාරීන් සහ නිළධාරිනියන් 2891 දෙනෙකුට උසස්වීම් ලබාදී තිබෙන බව පොලිස් මාධ්‍ය ප්‍රකාශක පවසයි. එම උසස්වීම් නිලධාරීන්ට පහත පරිදි ලබා දී තිබේ. පොලිස් කොස්තාපල් තනතුරේ සිට පොලිස් සැරයන් තනතුර දක්වා නිලධාරීන් - 1783 කාන්තා පොලිස් කොස්තාපල් තනතුරේ සිට කාන්තා පොලිස් සැරයන් තනතුර දක්වා නිලධාරීනියන් - 334 පොලිස් සැරයන් තනතුරේ සිට උප පොලිස් පරීක්ෂක තනතුර දක්වා නිලධාරීන් - 553 කාන්තා පොලිස් සැරයන් තනතුරේ සිට කාන්තා උප පොලිස් පරීක්ෂක තනතුර දක්වා නිලධාරිනියන් - 76 පොලිස් කොස්තාපල් රියදුරු තනතුරේ සිට පොලිස් සැරයන් රියදුරු තනතුර දක්වා නිලධාරීන් -124 පොලිස් සැරයන් රියදුරු තනතුරේ සිට උප පොලිස් පරීක්ෂක ප්‍රවාහන තනතුර දක්වා නිලධාරීන්- 21", "URL": "https://sinhala.adaderana.lk/news.php?nid=100094", "Category": null, "Parent URL": null}