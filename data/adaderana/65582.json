{"Source": "Adaderana", "Timestamp": "October 31, 2016 12:38 pm", "Headline": " ඉන්දියාවේ බන්ධනාගාරයකින් 8ක් පනියි", "News Content": "මධ්‍යම ඉන්දියාවේ බෝපාල්හි පිහිටි බන්ධනාගාරයකින් සිරකරුවන් 08 දෙනෙකු පැන ගොස් තිබේ.බන්ධනාගාර නියාමකවරයෙක් ඝාතනය කර අදාළ සිරකරුවන් පැන ගොස් ඇති බව විදෙස් මාධ්‍ය වාර්තා කළේය.ඇඳ ඇතිරිලි යොදාගෙන මෙම සිරකරුවන් බන්ධනාගාර තාප්පයෙන් පැන ගොස් ඇති බව සඳහන් වේ.මෙලෙස පැන ගොස් ඇත්තේ ඉස්ලාමීය සංවිධානයකට අයත් සිරකරුවන් 08 දෙනෙකි.පැන ගිය සිරකරුවන් අත්අඩංගුවට ගැනිම සඳහා ඉන්දීය පොලීසිය විශේෂ මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=65582", "Category": null, "Parent URL": null}