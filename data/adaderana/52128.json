{"Source": "Adaderana", "Timestamp": "June 20, 2015 12:37 pm", "Headline": "වල්ලපට්ට රට පටවන්න බැරිවෙයි", "News Content": "නීති විරෝධී අයුරින් වල්ලපට්ටා තොගයක් මෙරටින් රැගෙන යාමට උත්සහ කළ විදේශ ජාතිකයෙකු කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ. අදාළ විදේශ ජාතිකයා අද(20) අළුයම 1.20ට තායි ගුවන්සේවයට අයත් ටී.ජී.308 දරණ අයත් ගුවන් යානයෙන් බැංකොක් නුවර බලා යාමට පැමිණ ඇති බව සඳහන්ය. සිවිල් ගුවන්සේවා අධිකාරියේ නිලධාරීන් විසින් ඔහුගේ ගමන්මළු පරික්ෂා කිරිමේදී මෙම වල්ලපට්ටා තොගය සොයාගැනිමට හැකිව තිබේ.එහිදි ගමන්මළු වල තිබී වල්ලපට්ටා කිලෝ ග්‍රෑම් 23යි ග්‍රෑම් 600ක ප්‍රමාණයක් සොයාගෙන ඇති අතර ඒවායේ වටිනාකම රැපියල් හාර ලක්ෂ 72,000ක් පමණ වන බව සඳහන්ය.සැකකරු 44 හැවිරිදි චීන ජාතිකයෙකු වන අතර ඔහු වැඩිදුර විමර්ශන සඳහා ගුවන්තොටුපල රේගුව වෙත බාරදී තිබේ.", "URL": "https://sinhala.adaderana.lk/news.php?nid=52128", "Category": null, "Parent URL": null}