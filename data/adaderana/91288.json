{"Source": "Adaderana", "Timestamp": "June 21, 2018 10:32 pm", "Headline": "සිසුන් පිරිසක් ගහලා ප්‍රධාන ශිෂ්‍ය නායකයා රෝහලේ ", "News Content": "සිසුන් පිරිසක් කළ පහර දීමක් හේතුවෙන් හලාවත මැරවල සවරාන විද්‍යාලයේ ප්‍රධාන ශිෂ්‍ය නායකයා බරපතළ තුවාල ලබා කොළඹ ජාතික රෝහලට ඇතුලත් කර තිබේ. මෙලෙස තුවාල ලබා ඇත්තේ සවරාන ග්‍රාමයේ පදිංචි මොහොමඩ් රිස්වි මොහොමඩ් ෆයිසුල් ( 16 ) නමැති සිසුවෙකි. පසුගිය 15 වන දින රාත්‍රී දහයට පමණ මේ පහර දීම සිදු කර ඇත. මේ පහරදීමෙන් පසු මේ සිදුවීම කිසිවෙකුට නොකියන ලෙස පහර දුන් පුද්ගලයින් තර්ජනය කර තිබේ. මිට ටික දිනකට පෙර මේ සිසුවාට පාසලේ ප්‍රධාන ශිෂ්‍යනායක පදවිය ලැබී ඇති අතර ඊට පසු එයට ඊර්ෂාවෙන් සිටි සිසුන් හතර දෙනෙකු මේ පහර දීම සිදු කර ඇති බව සිසුවාගේ මිත්තණිය පැවසුවාය . මේ සම්බන්ධයෙන් සිසුන් තිදෙනෙකු මිට පෙර හලාවත පොලීසිය මගින් අත්අඩංගුවට ගත් අතර ඉන් එක් අයෙකු මේ වන විට රක්ෂිත බන්ධනාගාර ගත කර තිබේ . ඊයේ (20) මේ සිසුවාට සැත්කමක් සිදුකර ඇති අතර ඉන් අනතුරුව තත්වය බරපතළ වීම හේතුවෙන් ජාතික රෝහලේ දැඩි සත්කාර ඒකකයට ඇතුලත් කර තිබේ . හලාවත මුලස්ථාන පොලිස් පරීක්ෂක වසන්ත හේරත් මහතා උපදෙස් පරිදි හලාවත පොලිසියේ නිලධාරීන් මේ පිළිබද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=91288", "Category": null, "Parent URL": null}