{"Source": "Adaderana", "Timestamp": "November 29, 2012 10:24 am", "Headline": "එ.ජා.ප මහ සමුළුවට එරෙහි පෙත්සම ඉවතට", "News Content": "දෙසැම්බර් 01 වන දින පැවැත්වීමට නියමිත එක්සත් ජාතික පක්ෂ මහ සමුළුව පැවැත්වීම අත්හිටුවමින් වාරණ නියෝගයක් නිකුත් කරන ලෙස ඉල්ලු පෙත්සමක් අධිකරණය විසින් ප්‍රතික්ෂේප කර තිබේ. අද (29) ගංගොඩවිල දිසා අධිකරණය විසින් මෙම පෙත්සම ඉවත දැමූ බව අද දෙරණ අධිකරණ වාර්තාකරු පවසයි. එළඹෙන දෙසැම්බර් මස 01 වන දින එක්සත් ජාතික පක්ෂයේ මහා සමුළුව සිරිකොත පක්ෂ මූලස්ථානයේදී පැවැත්වීමට නියමිත බව විපක්ෂයේ ප්‍රධාන සංවිධායක, එ.ජා.ප පාර්ලිමේන්තු මන්ත්‍රී ජෝන් අමරතුංග මහතා මීට පෙරාතුව නිවේදනය කළේය. කෙසේ වෙතත් මෙම සමුළුවේදී පක්ෂ නායකත්වය වසර 6 න් දීර්ඝ කිරීමට යෝජනාවක් සම්මත කර ගැනීමට විපක්ෂ නායක රනිල් වික්‍රමසිංහ මහතා ඇතුළු පිරිසක් සූදානමින් සිටින බව දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=29572", "Category": null, "Parent URL": null}