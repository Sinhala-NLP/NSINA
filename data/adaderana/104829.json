{"Source": "Adaderana", "Timestamp": "February 22, 2019 02:55 pm", "Headline": "DS STUDENTS BRAND AWARDS සම්මාන උළෙලේ දී දෙරණ සම්මානයෙන් පිදුම් ලබයි", "News Content": "කොළඹ ඩී.එස් සේනානායක විද්‍යාලය වාර්ෂිකව පවත්වන DS STUDENTS BRAND AWARDS සම්මාන උළෙලේදී දෙරණ නාලිකාව ඊයේ සම්මාන 04කින් පිදුම් ලැබීය. කොළඹ ඩී.එස් සේනානායක විද්‍යාලයේ වාණිජ සංගමය විසින් වාර්ෂිකව සංවිධාන කරනු ලබන DS STUDENTS BRAND AWARDS සම්මාන උළෙල ඊයේ(21) පස්වරුවේ බස්නාහිර පළාත් සෞන්දර්ය නිකේතනයේදී පැවැත් විය. ඒ ශ්‍රී ජයවර්ධනපුර විශ්ව විද්‍යාලයේ උපකුලපති මහාචාර්ය සම්පත් අමරතුංග මහතා සහ වරලත් ගණකාධිකාරී ආයතනයේ සභාපති ජගත් පෙරේරා යන මහත්වරුන්ගේ ප්‍රධානත්වයෙනි. බස්නාහිර පළාතේ පාසල් සිසුන් 5000ක් සහභාගී කරගනිමින් මාස දෙකක කාලයක් පුරා සිදු කළ සමීක්ෂණයක් යටතේ මෙම සම්මාන පිරිනැමීම සිදුකරනු ලබයි. 06වන වරට පවත්වන මෙවර සම්මාන උළෙලේදී ප්‍රධාන කාණ්ඩ 16ක් යටතේ සම්මාන ප්‍රධානය කිරීම සිදු කෙරුණි. එහිදී හොඳම ප්‍රාසාංගික රූපවාහිනී වැඩසටහන් සඳහා හිමිවන සම්මාන 04කින් ටී.වී දෙරණ පිදුම් ලැබුවා. වසරේ ජනප්‍රියම රූපවාහිනී නාලිකාවට හිමි සම්මානයෙන් එහිදී පිදුම් ලැබුවේ ටී.වී.දෙරණයි. වසරේ ජනප්‍රියම ප්‍රවෘත්ති විකාශයට හිමි සම්මානයද දිනා ගනු ලැබුවේ දෙරණ නාලිකාව විසිනි. වසරේ ජනප්‍රියම විනෝදාත්මක වැඩසටහනට හිමි සම්මානය දෙරණ වැම්පියන්ස්ටාර් වැඩසටහනට හිමිවද්දී වසරේ ජනප්‍රියම සන්නාම නාමය ලෙසින් දෙරණ සම්මානයට පාත්‍රවිය.", "URL": "https://sinhala.adaderana.lk/news.php?nid=104829", "Category": null, "Parent URL": null}