{"Source": "Adaderana", "Timestamp": "August 27, 2012 05:41 pm", "Headline": "බණ්ඩාරවෙල පොලීසියේ 2ගේ වැඩ තහනම්", "News Content": "නීතිවිරෝධී ලෙස ගවයින් ප්‍රවාහනය කළ සැකකරුවන් සහ ලොරි රථයක් අවසරයකින් තොරව මුදාහැරීම සම්බන්ධයෙන් බණ්ඩාරවෙල පොලීසියේ පොලිස් කොස්තාපල්වරුන් දෙදෙනෙකුගේ වැඩ තහනම් කර තිබේ. පොලිසියට ලද තොරතුරක් මත අදාළ වැටලීම සිදු කරන ලෙස බණ්ඩාරවෙල පොලිසියේ මූලස්ථාන පොලිස් පරීක්ෂකවරයා විසින් ‍කොස්තාපල්වරුන් දෙදෙනෙකුට දැනුම් දී ති‍බේ. එහෙත් ලොරි රථය පරීක්ෂා කළ ‍කොස්තාපල්වරුන් දෙදෙනා අවසරයකින් තොරව ඔවුන් මුදාහැර ඇති බව අනාවරණ වී තිබේ. ඒ අනුව එම ‍කොස්තාපල්වරුන් දෙදෙනාගේ වැඩ තහනම් කර ඇති අතර බණ්ඩාරවෙල සහකාර පොලිස් අධිකාරවරයා විසින් මේ සම්බන්ධයෙන් පරීක්ෂණයක් ආරම්භ කර ඇති බව පොලීසිය පැවසූ‍වේය.", "URL": "https://sinhala.adaderana.lk/news.php?nid=26933", "Category": null, "Parent URL": null}