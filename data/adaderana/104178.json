{"Source": "Adaderana", "Timestamp": "February 12, 2019 06:10 pm", "Headline": "දෙහිවල-බත්තරමුල්ල බස් වර්ජනය අවසන්", "News Content": "මාර්ග අංක 163 දෙහිවල - බත්තරමුල්ල පෞද්ගලික බස් රථ සේවකයින් ආරම්භ කර තිබූ වර්ජනය අවසන් කර තිබේ. පස්වරු 01.00 ට පමණ ආරම්භ වූ මෙම වර්ජනය පැය දෙකකට අධික කාලයක් ක්‍රියාත්මක වූ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. මාර්ගස්ථ මගී ප්‍රවාහන අධිකාරියේ නිලධාරීන් සඳහා නොමිලයේ ප්‍රවාහන පහසුකම් ලබාදීමට කටයුතු නොකල බස් සේවකයෙකු වැඩ තහනමට ලක් කිරීමේ සිද්ධියකට විරෝධය පල කරමින් මෙම බස් වර්ජනය ආරම්භ කළේය. කෙසේවෙතත් දෙපාර්ශවය සිදුකළ සාකච්ඡාවලින් අනතුරුව වර්ජනය අත්හැරීමට තීරණය කල බව ගැමුණු විජේරත්න මහතා පැවසුවේය.", "URL": "https://sinhala.adaderana.lk/news.php?nid=104178", "Category": null, "Parent URL": null}