{"Source": "Adaderana", "Timestamp": "January 17, 2014 09:53 am", "Headline": "රිය අනතුරකින් මව මියයයි - දියණිය රෝහලේ ", "News Content": "කොළඹ, මීගමුව මාර්ගයේ පෑලියගොඩ ප්‍රදේශයේ දි සිදුවු රිය අනතුරකින් කාන්තාවක මියගොස් තිබේ. වෑන් රථයක් පදික මාරුවේ ගමන් කරමින් සිටි කාන්තාවකගේ සහ ඇයගේ දියණියගේ ගැටීමෙන් මෙම අනතුර සිදුව ඇති බව සඳහන් වෙයි. අනතුරෙන් බරපතළ තුවාල ලැබු කාන්තාව සහ දියණිය රෝහලට ඇතුළත් කිරිමේ දි කාන්තාව මියගොස් ඇති බව පොලීසිය පැවසීය. මියගොස් ඇත්තේ 32 හැවිරිදි සයිබු වීදිය, කොළඹ 12 ලිපිනයේ පදිංචිකාරිණියක් වන අතර වෑන් රථයේ රියදුරු අත්අඩංගුවට ගෙන තිබේ. ඔහු අද(17) දින මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය. පෑලියගොඩ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=40409", "Category": null, "Parent URL": null}