{"Source": "Adaderana", "Timestamp": "March 18, 2013 03:08 pm", "Headline": "ලක්ෂ 17ක් වංචා කළ පුද්ගල‍යා සොයයි", "News Content": "විදේශ ගතවීම සඳහා වීසා බලපත්‍ර 2ක් සකස් කර දෙන බව පවසා මුදල් වංචාකළ පුද්ගලයෙකු සම්බන්ධයෙන් හලාවත පොලිස් කොට්ඨාස වංචා විමර්ශන අංශය පරීක්ෂණ ආරම්භ කර තිබේ. 2012 වර්ෂයේ ජූලි මස 20 වැනි දින සිට දෙසැම්බර් මස 20 දක්වා කාලය අතරතුර රුපියල් ලක්ෂ 17 ක් තමාගෙන් ලබාගත් බවට මාරවිල ප්‍රදේශයේ පදිංචිකරුවෙක් පොලීසියට පැමිණිල්ලක් ඉදිරිපත් කර ඇති බව පොලීසිය පැවසුවේය. තමා මුදල් ලබා දුන් පුද්ගලයාගේ ස්ථීර නමක් හෝ පදිංචි ස්ථානයක් නොදන්නා බව ද පැමිණිලිකරු පොලීසියට පවසා තිබේ. ඒ අනුව මෙම සිද්ධියට සම්බන්ධ සැකකරු අත්අඩංගුවට ගැනීම සඳහා හලාවත පොලිස් කොට්ඨාශ විමර්ශන අංශයේ නිලධාරීන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=32526", "Category": null, "Parent URL": null}