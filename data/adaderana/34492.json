{"Source": "Adaderana", "Timestamp": "May 30, 2013 02:16 pm", "Headline": "රග්බි විනිසුරුන් කිහිපදෙනකුට තරඟ තහනම්", "News Content": "මෙරට රග්බි විනිසුරුවන් කිහිප දෙනෙකුට එරෙහිව තරඟ තහනමක් පැනවීමට රග්බි විනිසුරුවන්ගේ විධායක කමිටුව තීරණය කර තිබේ. ඒ අනුව මතභේදයට ලක්වූ කොළඹ රාජකීය හා ඉසිපතන විද්‍යාලාන්තර රග්බි තරගයේ ප්‍රධාන විනිසුරු ලෙස කටයුතු කළ ප්‍රදීප් ප්‍රනාන්දු හට වසරක තරඟ තහනමක් පනවා ඇතැයි සඳහන්ය. ඒ එම තරඟය විනිශ්චයේදී ඔහු අතින් සිදුවූ අතපසුවීම් රැසක් පිළිබඳ තොරතුරු තහවුරු වීමෙන් අනතුරුවයි. ඊට අ මතරව එම තරඟයේ පැති විනිසුරුවන් ලෙස කටයුතු කළ දිමිත්‍රි ගුණසේකරට සහ මහේෂ් සේනානායකට එරෙහිව මාසයක තරඟ තහනමක් පැනවීමට රග්බි විනිසුරුවන්ගේ විධායක කමිටුව තීරණය කර තිබේ. මීට අමතරව පසුගියදා පැවති ගල්කිස්ස විද්‍යා විද්‍යාලය සහ බම්බලපිටිය ශාන්ත පීතර විද්‍යාලය අතර පැවති රග්බි තරගයේ ප්‍රධාන විනිසුරු ලෙස කටයුතු කළ ගාමිණි ඉන්ද්‍රසේන හට ද සති දෙකක තරඟ තහනමක් පනවා ඇති බව සඳහන්ය.", "URL": "https://sinhala.adaderana.lk/news.php?nid=34492", "Category": null, "Parent URL": null}