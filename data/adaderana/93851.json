{"Source": "Adaderana", "Timestamp": "August 5, 2018 09:07 am", "Headline": "සාදයේදී හිටි හැටියේ රෝගී වූ දෙදෙනෙක් මරුට", "News Content": "වාද්දූව ප්‍රදේශයේ හෝටලයක පැවති සාදයක් අතරතුර ඇති වූ හදිසි රෝගී තත්ත්වයක් හේතුවෙන් පුද්ගලයින් දෙදෙනෙකු මියගොස් තිබේ. සාදය අතරතුර දී පුද්ගලයින් සිව් දෙනෙකු හදිසියේ රෝගී වී ඇති අතර පානදුර රෝහලට ඇතුළත් කිරීමෙන් පසු ඉන් දෙදෙනෙකු මියගොස් ඇති බවයි පොලිසිය පැවසුවේ. මියගොස් ඇත්තේ 36 හැවිරිදි කැස්බෑව ප්‍රදේශයේ පදිංචිව සිටි පුද්ගලයෙකු සහ 20 හැවිරිදි දිවුලපිටිය ප්‍රදේශයේ පදිංචිව සිටි අයෙකි. මරණවලට හේතුව මෙතෙක් අනාවරණය වී නොමැති අතර මළ සිරුරු සම්බන්ධයෙන් පශ්චාත් මරණ පරික්ෂණය පානදුර රෝහලේ දී අද සිදුකිරීමට නියමිතයි. වාද්දූව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93851", "Category": null, "Parent URL": null}