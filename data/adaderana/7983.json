{"Source": "Adaderana", "Timestamp": "April 24, 2010 03:29 pm", "Headline": "රාත්‍රී සමාජ ශාලා වැටලීමක්", "News Content": "කොළඹ නගරයේ පවත්වා ගෙන ගිය නීතී විරෝධී රාත්‍රී සමාජ ශාලා කිහිපයක් වලාන දූෂණ මර්දන ඒකකය විසින් වැටලීම් කර තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේ එවැනි රාත්‍රී සමාජ ශාලා 12 ක් වැටලීම් කළ බවය. බලපත්‍ර නොමැතිව පවත්වා ගෙන ගිය රාත්‍රී සමාජ ශාලා සහ බලපත්‍ර උල්ලංඝණය කරමින් මත්පැන් විකිණූ රාත්‍රී සමාජ ශාලා මෙසේ වැටලීම් වලට ලක් වූ බව පොලිස් මාධ්‍ය ප්‍රකාශකවරයා පවසයි. කොළඹ නග‍රයේ මෙන්ම ‍අනෙකුත් ප්‍රදේශ වල පවත්වා ගෙන යන රාත්‍රී සමාජ ශාලා මෙලෙස පොලිස්පතිවරයාගේ විශේෂ උපදෙස් පරිදි වැටලීම් සිදු කරන බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7983", "Category": null, "Parent URL": null}