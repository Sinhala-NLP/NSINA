{"Source": "Adaderana", "Timestamp": "May 3, 2015 03:34 pm", "Headline": "ලැබිය හැකි ඉහළම සහතිකය ජනතා ප්‍රසාදයයි", "News Content": "දේශපාලඥයාටත්, රාජ්‍ය සේවකයාටත් ලැබිය හැකි ඉහළම සහතිකය ජනතා ප්‍රසාදය බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා පෙන්වා දෙන්නේ කුමන අන්දමේ කැපවීම් සිදුකළද ජනතා ප්‍රසාදය දිනාගත නොහැකි නම් ඒ කිසිවක් පළක් නොවන බවයි. අම්පාර මහ රෝහලේ නිරීක්ෂණ චාරිකාවක නිරත විමෙන් අනතුරුව එහි කාර්යය මණ්ඩලය අමතමින් ජනාධිපති මෛත්‍රීපාල සිරිසේන මහතා මෙම අදහස් පළ කර තිබේ.අම්පාර රෝහලේ නේවාසිකව ප්‍රතිකාර ලබන රෝගීන්ගේ සුවදුක් විමසා බැලු ජනාධිපතිවරයා ඔවුන්ට පලතුරු සංග්‍රයක්ද සිදුකළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=51079", "Category": null, "Parent URL": null}