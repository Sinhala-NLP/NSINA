{"Source": "Adaderana", "Timestamp": "July 20, 2018 09:37 am", "Headline": "රාජකීය පිළිගැනීමක්", "News Content": "සංචාරයක් සඳහා එක්සත් අරාබි එමීර් රාජ්‍යයට පැමිණි චීන ජනාධිපති ෂි ජින්පින් අබුඩාබි ගුවන් තොටුපළේදී උත්සවාකාරයෙන් පිළිගෙන තිබේ. රටේ ගුවන් කලාපයට ඇතුළු වීමෙන් අනතුරුව ජනධිපතිවරයා රැගත් යානය තවත් ප්‍රහාරක ජෙට් යානා පිරිවරාගෙන අබුඩාබි ගුවන් තොටුපළට පැමිණියා. දෙරට අතර ද්වි පාර්ශවික සබඳතාවන්ට දිගු ඉතිහාසයක් පැවතියද චීන නායකයෙක් එමීර් රාජ්‍යයේ සංචාරයක නිරතව සිටින්නේ දශක තුකකට ආසන්න කාලයක් තුළ වීම විශේෂත්වයක්. මෙහිදී ජනාධිපතිවරයා සහ ආර්යාව පිළිගැනීමේ අවස්ථාවට එක්සත් අරාබි එමීර් රාජ්‍යයේ උප ජනාධිපතිවරයා අගමැතිවරයා සහ අබුඩාබියේ ඔටුන්න හිමි කුමරු එක්විය. ගුවන් තොටුපළේදී චීන ජනාධිපතිවරයා වෙනුවෙන් හමුදා උත්තමාචාර සහිතව විශේෂ උත්සවයක් සංවිධානය කර තිබුණි. මෙම සංචාරයේදී චීන ජනාධිපති ෂි ජින්පින්, එක්සත් අරාබි එමීර් රාජ්‍යයේ උප ජනාධිපතිවරයා සහ ඔටුන්න හිමි කුමරු සමඟ සාකච්ඡා පැවැත්විය. චීන ආණ්ඩුක්‍රම ව්‍යවස්ථාව මඟින් ෂි ජින්පින් චීනයේ යාවජීව ජනාධිපතිවරයා ලෙස තේරී පත්වීමෙන් පසු සංචාරය කරන පළමු රට එක්සත් අරාබි එමීර් රාජ්‍යය වීම විශේෂත්වයක්. මේ අතර චීනය සහ එක්සත් අරාබි රාජ්‍යය අතර ද්වි පාර්ශ්වික සබඳතාවන්ට වසර 34 ක පමණ දිගු ඉතිහාසයක් පවතින බව විදෙස් වාර්තාවල සඳහන් වෙයි.", "URL": "https://sinhala.adaderana.lk/news.php?nid=92883", "Category": null, "Parent URL": null}