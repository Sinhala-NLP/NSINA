{"Source": "Adaderana", "Timestamp": "February 21, 2016 09:41 am", "Headline": " උගණ්ඩා ජනාධිපතිවරණයෙන් මුසවේනී ජයගනී ", "News Content": "උගණ්ඩා ජනාධිපතිවරණයෙන් යෝවේරි මුසවේනී ජයගෙන තිබේ. ඒ අනුව ඔහු උගන්ඩා ජනාධිපති ධූරයට පත් වන පස්වන අවස්ථාව මෙය වන අතර වසර තිහක කාලයක් ඔහු එරට ජනාධිපති ධූරය හොබවා තිබේ.පසුගිය මැතිවරණයෙන් සියයට 60යි දශම හතයි පහක ඡන්ද ප්‍රතිශතයක් මුසවේනිට හිමි වූ අතර ඔහුගේ ආසන්නතම ප්‍රතිවාදියා වු කිසා බෙසිග්යේ සියයට 35ක ඡන්ද ප්‍රතිශතයක් හිමිකර ගෙන ඇත. බෙසිග්යේ මේ වන විට නිවාස අඩස්සියේ පසු වන බව වාර්තා වෙයි. මැතිවරණය දූෂණ සහ අක්‍රමිකතාවලින් සමන්විත බවද වාර්තා වෙයි.", "URL": "https://sinhala.adaderana.lk/news.php?nid=57436", "Category": null, "Parent URL": null}