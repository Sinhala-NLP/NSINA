{"Source": "Adaderana", "Timestamp": "January 19, 2016 10:10 am", "Headline": "මැතිව්ස් ‍FCIDයට පැමිණෙයි  ", "News Content": "ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් අද(19) පොලිස් මූල්‍ය අපරාධ විමර්ශන කොට්ඨාසයට පැමිණ තිබේ.කිසියම් පුද්ගලයකු විසින් ශ්‍රී ලංකා ක්‍රිකට් කණ්ඩායමේ ක්‍රීඩකයින් දෙදෙනකු මුදලට තරග පාවා දීමට පොළඹවා ගැනීමට උත්සාහ කළ බව කියන සිද්ධිය ගැන සිදුකරන පරීක්ෂණ සඳහා ප්‍රකාශයක් ගැනීමට මෙලෙස පොලිස් මූල්‍ය අපරාධ විමර්ශන කොට්ඨාසයට කැඳවා ඇති බව වාර්තාවෙයි.ශ්‍රී ලංකා ක්‍රිකට් කණ්ඩායමේ කුසල් ජනිත් පෙරේරා සහ රංගන හේරත් මුදලට තරග පාවාදීමට පෙළඹවීමට උත්සාහ කර ඇති බවට එම ක්‍රීඩකයන් දෙදෙනා විසින් පැමිණිල්ලක් කර තිබුණි.එම සිද්ධියට අදාළව ඒ ගැන පරීක්ෂණයක් පවත්වන ලෙසට ක්‍රීඩා අමාත්‍ය දයාසිරි ජයසේකර මහතා එෆ්.සී.අයි.ඩියට කළ පැමිණිල්ලක් මත පරීක්ෂණ කටයුතු ආරම්භ කර ඇති අතර පැමිණිල්ල වෙනුවෙන් ප්‍රකාශ ලබාගැනීමට කුසල් ජනිත් පෙරේරා සහ රංගන හේරත් පසුගිය 12 වැනිදා එහි කැඳවා තිබිණි.", "URL": "https://sinhala.adaderana.lk/news.php?nid=56453", "Category": null, "Parent URL": null}