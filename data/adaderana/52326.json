{"Source": "Adaderana", "Timestamp": "June 29, 2015 02:08 pm", "Headline": "කොටකෙතන තීන්දුවක් 03 වැනිදා දෙයි", "News Content": "2012 වර්ෂයේ කහවත්ත, කොටකෙතන ප්‍රදේශයේ මවක් සහ දියණියක් ඝාතනය කිරීමේ සිද්ධියක් සම්බන්ධයෙන් චෝදනා ලබා සිටින විත්තිකරුවන්ට එරෙහිව ඇප නියම කිරීම පිළිබඳ තීන්දුව ජුලි මස 03 වනදා ලබාදීමට නියමිතව තිබේ.දීර්ඝ කාලයක් විත්තිකරුවන් රිමාන්ඩ් භාරයේ පසුවන බැවින් ඔවුන්ට ඇප ලබා දෙන ලෙස විත්තියේ නීතිඥවරුන් කොළඹ මහාධිකරණයෙන් අද ඉල්ලීමක් කළේය.ඉල්ලීම දීර්ඝ ලෙස සලකා බැලූ කොළඹ මහාධිකරණ විනිසුරු සරෝජනී කුසලා වීරවර්ධන මහත්මිය කියා සිටියේ විත්තිකරුවන්ට ඇප නියම කරනවාද නැද්ද යන්න පිළිබඳ තීන්දුව ජුලි මස 03 වනදා ප්‍රකාශයට පත් කරන බවයි.2012 වර්ෂයේ ජනවාරි මස 30 වනදා කහවත්ත, කොටකෙතන ප්‍රදේශයේ මවක සහ දියණියක ඝාතනය කිරීම සම්බන්ධයෙන් චෝදනා ලබා සිටින විත්තිකරුවෙකු සහ විත්තිකාරියකට එරෙහිව නීතිපතිවරයා විසින් මෙම නඩුව පවරා ඇත.", "URL": "https://sinhala.adaderana.lk/news.php?nid=52326", "Category": null, "Parent URL": null}