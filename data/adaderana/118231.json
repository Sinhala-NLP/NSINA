{"Source": "Adaderana", "Timestamp": "September 4, 2019 10:43 am", "Headline": "මුහුණට මුහුණ සිදුවූ මාරක අනතුරක්-දර්ශන සහිතයි", "News Content": "ගම්පොළ, කහටපිටිය මුස්ලිම් පල්ලිය ආසන්න ප්‍රදේශයේ දී සිදුවූ රිය අනතුරකින් පුද්ගලයෙකු බරපතළ තුවාල ලබා රෝහල් ගත කර තිබේ. ඊයේ(03) මෙම අනතුර සිදුව ඇති බව අද දෙරණ වාර්තාකරු සඳහන් කළේය. ගම්පොළ, කහටපිටිය මුස්ලිම් පල්ලිය ආසන්යේදී කුඩා ලොරි රථයක් හා යතුරුපැදියක් මුහුණට මුහුණ ගැටීමෙන් මෙම අනතුර සිදුව තිබේ. අදාළ අනතුරින් බරපතළ තුවාල ලැබු යතුරුපැදිකරු මේ වන විට ගම්පොළ රෝහලේ ප්‍රතිකාර ලබන බව වාර්තා වෙයි. මෙම අනතුර සිදුවන ආකාරය අසල වෙළඳසැලක සවිකර තිබූ ආරක්ෂක කැමරාවකද සටහන්ව තිබුණි. අනතරු සම්බන්ධයෙන් ලොරි රථයේ රියඳුරු අත්අඩංගුවට ගෙන ඇති අතර සිද්ධිය සම්බන්ධයෙන් ගම්පොළ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118231", "Category": null, "Parent URL": null}