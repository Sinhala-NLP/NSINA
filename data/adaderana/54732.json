{"Source": "Adaderana", "Timestamp": "October 28, 2015 04:26 pm", "Headline": "ශිෂ්‍යත්වයෙන් සමත් කළයුතු සංඛ්‍යාව අඩුකිරීම ගැන පැමිණිල්ලක් ", "News Content": "5 ශ්‍රේණිය ශිෂ්‍යත්ව විභාගයෙන් අසාධාරණයට පත් දරුවන් වෙනුවෙන් අධ්‍යාපන අමාත්‍යාංශයට එරෙහිව නීතිමය කි‍්‍රයාමාර්ග ගැනීමට ලංකා ගුරුසේවා සංගමය තීරණය කර තිබේ.5 ශ්‍රේණිය ශිෂ්‍යත්ව විභාගයෙන් සමත් කළ යුතු සංඛ්‍යාව අඩුකිරීම නිසා අසාධාරණයට පත් දරුවන්ගේ දෙමව්පියන් හා එසේ නීතිමය කි‍්‍රයාමාර්ග මෙන්ම උද්ඝෝෂණ කි‍්‍රයාමාර්ග ගැනීමට සූදානමින් සිටින බව එම සංගමයේ ප‍්‍රධාන ලේකම් මහින්ද ජයසිංහ මහතා කියයි. එහි පළමු පියවර ලෙස ශ්‍රී ලංකා මානව හිමිකම් කොමිසමට හෙට පැමිණිල්ලක් ඉදිරිපත් කරන බවද ඒ මහතා පවසයි.මේ පිළිබඳ එම සංගමය අධ්‍යාපන අමාත්‍යාංශය වෙත ලිපියකින් දැනුම් දී ඇති අතර එම ලිපිය පහත පරිදිය. අධ්‍යාපන අමාත්‍යාංශයගරු අධ්‍යාපන අමාත්‍ය,අකිල විරාජ් කාරියවසම් මැතිතුමා,අධ්‍යාපන අමාත්‍යාංශය,ඉසුරුපාය,බත්තරමුල්ල.අමාත්‍යතුමනි, 5 ශ්‍රේණිය ශිෂ්‍යත්ව ප‍්‍රමාණය අඩුකිරීම මගින් එම දරුවන්ට බලවත් අසාධාරණයක් සිදුකිරීම සම්බන්ධවයි. මෙවර 5 ශ්‍රේණිය ශිෂ්‍යත්ව විභාගයෙන් සමත් කළයුතු සංඛ්‍යාව අඩුකිරීම සම්බන්ධවත්, වැඩිකළ ශිෂ්‍යාධාර මුදලට අනුව ශිෂ්‍යාධාර නොගෙවීම සම්බන්ධවත් කරුණු දක්වමින් ල.ගු.සේ.ස/අ.අ./2015/34 හා 2015.10.09. දිනැතිව ඔබ වෙත එවන ලද ලිපිය පිළිබඳ සිහිකැඳවමින් ඒ කෙරෙහි ඔබගේ අවධානය යළිත් යොමු කරවමු.02. එකී ලිපියට මේවනතෙක් පිළිතුරක් නොලැබීම හා ලිපියේ සඳහන් කරුණු කෙරෙහි අවධානයක් යොමු නොකිරීම පිළිබඳව අපගේ විරෝධය ප‍්‍රකාශ කරන අතර මෙය ශිෂ්‍යත්වයට ඉදිරිපත් වූ දරුවන්ට සිදුකළ බලවත් නොසැලකිල්ලක් බව දන්වා සිටිමු.03. පෙර කී ලිපියෙන් පෙන්වාදුන් කරුණු හේතුවෙන් අසාධාරණයට පත් දරුවන්ගේ දෙමව්පියන් අප සංගමය සමග එක්වෙමින් මේ සම්බන්ධව ගතහැකි කි‍්‍රයාමාර්ග පිළිබඳ සාකච්ඡා කරන ලදුව මෙම අසාධාරණය සම්බන්ධව ඔබ අමාත්‍යංශයට එරෙහිව නීතිමය කි‍්‍රයාමාර්ග මෙන්ම උද්ඝෝෂණ කි‍්‍රයාමාර්ග ගැනීමටද සූදානමින් සිටිති.04 ඔබ අමාත්‍යාංශයේ සංඛ්‍යා ලේඛන වලට අනුව ගිය වසරේ (2014) දී ශිෂ්‍යත්වය සමත් කළ සංඛ්‍යාව 51,152ක් වුවද මෙවර එය 31,853 ක් දක්වා අඩුකර තිබීමෙන් ඔබ විසින් මෙම අහිංසක දරුවන්ට සිදුකර තිබෙන බලවත් අසාධාරණය මැනවින් තහවුරුවී තිබේ.05. එබැවින් මෙම ගැටළුව විසඳා ශිෂ්‍යත්වය සමත් සංඛ්‍යාව ඉහළ දමන තෙක් අසාධාරණයට පත් එම දරුවන්ගේ දෙමව්පියන්ද සමග එක්ව අප සංගමය ඉදිරි කි‍්‍රයාමාර්ග වලට අවතීර්ණ වන බව ඔබ වෙත අවධාරණය කර සිටිමු.06. මෙහි පළමු පියවර ලෙස 2015.10.29. දින (හෙට) අප සංගමය හා දෙමව්පියන් එක්ව ඔබ අමාත්‍යාංශයටඑරෙහිව ශී‍්‍ර ලංකා මානව හිමිකම් කොමිෂන් සභාවට පැමිණිල්ලක් ඉදිරිපත් කරන්නෙමු. එමෙන්ම සති දෙකක් (02) ඇතුළත කාලයක් තුළදී මෙම ගැටළුවට සාධාරණ විසඳුමක් ලබා නොදුනහොත් දෙමව්පියන්ද සමග ඔබ අමාත්‍යාංශයට එරෙහිව උද්ඝෝෂණ කි‍්‍රයාමාර්ග වලට ද අවතීර්ණ වීමට සිදුවන බව කනගාටුවෙන් වුවද දන්වා සිටිමු.මෙයටමහින්ද ජයසිංහප‍්‍රධාන ලේකම්ලංකා ගුරුසේවා සංගමය", "URL": "https://sinhala.adaderana.lk/news.php?nid=54732", "Category": null, "Parent URL": null}