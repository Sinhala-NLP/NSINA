{"Source": "Adaderana", "Timestamp": "March 27, 2018 09:50 pm", "Headline": "අලුතින් හදපු ආගරපතන ප්‍රාදේශීය සභාවේ බලය ලංකා කම්කරු කොංග්‍රසයට", "News Content": "පැවති පළාත් පාලන ආයතන මැතිවරණය වෙනුවෙන් අලූතින් ස්ථාපනය කරන ලද ආගරපතන ප‍්‍රාදේශිය සභාවේ සභාපතිධුරය හා උප සභාපතිධුරය ලංකා කම්කරු කොංග‍්‍රසයට හිමිවි තිබේ. මේ අනුව ආගරපතන ප‍්‍රාදේශිය සභාවේ සභාපතිවරයා වශයෙන් ලංකා කමිකරු කොංග‍්‍රසයේ සුප්ප්‍රමණියම් කදිර්සෙල්වන් සහ එහි උප සභාපතිවරයා වශයෙන් ශ්‍රී ලංකා පොදුජන පෙරමුණේ වි.එම් ජයලත් විජේතුංග මහතාවත් විවෘත ජන්දයකින් තෝරා පත් කරගනු ලැබීය. පළාත් පාලන කොමසාරිස් මේනක හේරත් මහතාගේ ප‍්‍රධානත්වයෙන් අද (27) ලීදුල නාගසේන මහජන පුස්තකාල ශ‍්‍රවනාගාරයේදි පැවති අතර එහිදි පළාත් පාලන කොමසාරිස්වරයා විසින් විවෘත ජන්දයක්ද රහස් ජන්දයක්ද යන්න පිළිබඳව සභිකයින් 15 දෙනෙකුගෙන් විවෘතව අදහස් ලබා ගැනිමේදී එහිදි විවෘත ජන්දයක් පවත්වන ලෙස සභිකයන් 8ක්ද රහස් ජන්දයක් පවත්වන ලෙස සභිකයින් 6ක්ද එක් සභිකයෙක් ජන්දය ප‍්‍රකාශ කිරිමෙන් වැළකි සිටියහ. මේ අනුව ආගරපතන ප‍්‍රාදේශිය සභාවේ බලය ලංකා කමිකරු කොංග‍්‍රසය විසින් හිමි කර ගෙන ඇත. ආගරපතන ප‍්‍රාදේශිය සභාව මන්ති‍්‍රධුර පහළොවකින් සමන්විත වන අතර ඒ සඳහා ලංකා කමිකරු කොංග‍්‍රසයෙන් සභිකයන් 7ක් එක්සත් ජාතික පක්ෂයෙන් සභිකයින් 6ක් ස්වාධින 1ක් සහ ශ්‍රී ලංකා පොදුජන පෙරමුනෙන් 1ක් මන්ති‍්‍රවරයකින්ද එම ප‍්‍රාදේශිය සභාව සමන්විත වෙයි.", "URL": "https://sinhala.adaderana.lk/news.php?nid=86467", "Category": null, "Parent URL": null}