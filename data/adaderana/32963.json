{"Source": "Adaderana", "Timestamp": "April 3, 2013 08:37 am", "Headline": "සුනාමියෙන් දෙමාපියන් නැතිවුණානම් වහාම ලියාපදිංචි වෙන්න", "News Content": "සුනාමි පනත යටතට ගැනෙන, තවමත් ජාතික ළමා ආරක්ෂක අධිකාරියේ ලියාපදිංචි නොවූ ළමයින් සහ යෞවනයන් සිටී නම් හැකි ඉක්මනින් ලියාපදිංචි වන ලෙස එම අධිකාරිය ඉල්ලා සිටියි. සුනාමියෙන් දෙමාපියන් අහිමි වූ සෑම ළමයෙකුටම හෝ යෞවනයෙකුටම මේ සදහා ලියාපදිංචි විය හැකි බව එම අධිකාරිය පවසයි. එමෙන්ම මෙම විපතෙන් දෙමාපියන් දෙදෙනාගෙන් එක් අයෙක් සහ ජීවත්ව සිටින මවට හෝ පියාට රැකබලා ගැනීමට හැකියාවක් නොමැති, රැකවරණය හා ආරක්ෂාව අවශ්‍ය සෑම ළමයෙකුටම හෝ යෞවනයෙකුටම ජාතික ළමා ආරක්ෂක අධිකාරියේ ලියාපදිංචි විය හැකි බව සඳහන්ය. මේ වන විට ලියාපදිංචි වූ සෑම ළමයෙක් පිළිබඳවම වගකීම ජාතික ළමා ආරක්ෂක අධිකාරිය විසින් භාරගෙන ඇති බව එම අධිකාරිය පවසයි. මෙම ළමුන් කැපකරු මාපිය රැකවරණ මණ්ඩල සඳහා යොමු කර ඇති බව ජාතික ළමා ආරක්ෂක අධිකාරිය සඳහන් කරයි.", "URL": "https://sinhala.adaderana.lk/news.php?nid=32963", "Category": null, "Parent URL": null}