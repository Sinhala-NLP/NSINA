{"Source": "Adaderana", "Timestamp": "September 28, 2015 05:32 pm", "Headline": "පොහොර සහනාධාරය වෙනුවෙන් අතයටින් 8000 ක් උස්සා මාට්ටු", "News Content": "ගොවි මහතෙකුගෙන් රු.8000 ක අල්ලසක් ලබාගත් බව කියන ගොවිජන සංවර්ධන නිලධාරිවරයෙකු හා ගොවි ජන කාර්යාලයේ සේවයේ නියුතුව සිටි ලිපිකරුවෙකු අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ‍ගෙන තිබේ.අක්කරෙයිපත්තුව, අට්ටානච්චේන ප්‍රදේශයේදී අද (28) පෙ.ව 11.20ට පමණ මෙම දෙදෙනා අත්අඩංගුවට ගත් බව කොමිසමේ ප්‍රකාශකයෙක් අද දෙරණට කියා සිටියේය.පැමිණිලිකරු විසින් මිලදී ගන්නා ලද කුඹුරක‍ට පොහොර සහනාධාරය ලබා ගැනීමේදී මුල් හිමිකරු වෙනුවට තමාගේ නම‍ට පොහොර ලබාගැනීමට නම් රු.8000 ක මුදලක් ලබාදිය යුතු බවට සැකකරුවන් පවසා ඇතැයි සඳහන්ය.කෙසේ වෙතත් එම මුදල ලබාගැනීමට උත්සාහ කළ අවස්ථාවේදී සැකකරුවන් දෙදෙනා අත්අඩංගුවට පත්වූ බව අල්ලස් හෝ දූෂණ චෝදනා විමර්ශන කොමිෂන් සභාවේ ප්‍රකාශකයා කියා සිටියේය.‍මොවුන් දෙදෙනා අම්පාර මහේස්ත්‍රාත් අධිකරණයට ඉදිරිපත් කිරීමට නියමිතව ඇති බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54136", "Category": null, "Parent URL": null}