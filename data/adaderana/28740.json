{"Source": "Adaderana", "Timestamp": "October 30, 2012 10:12 am", "Headline": "ඉන්ධන පිරවුම්හලක ලක්ෂ 15 ක් කොල්ල කයි", "News Content": "මාලඹේ පෞද්ගලික බැංකුවක තැන්පත් කිරීමට ගෙන ආ රුපියල් ලක්ෂ 15 ක මුදලක් යතුරු පැදියකින් පැමිණි පුද්ගලයින් දෙදෙනෙකු විසින් කොල්ලකා පලාගොස් තිබේ. අද (30) පෙරවරු 8.30 ට පමණ මෙම කොල්ලකෑම සිදුව ඇති බව පොලීසිය සඳහන් කළේය. මාලඹේ ඉන්ධන පිරවුම්හලේ කළමනාකරු විසින් අදාළ මුදල මෙම පෞද්ගලික බැංකුවේ තැන්පත් කිරීමට රැගෙන ගොස් ඇති අතර බැංකුව ඉදිරිපිට දී කොල්ලකරුවන් විසින් අදාළ මුදල කොල්ලකා පලා ගොස් තිබේ. මේ පිළිබඳව කළමනාකරු විසින් තලංගම පොලීසියේ පැමිණිල්ලක් ද සිදුකර ඇති බව සඳහන්ය. තලංගම පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28740", "Category": null, "Parent URL": null}