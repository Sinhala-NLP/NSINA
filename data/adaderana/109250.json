{"Source": "Adaderana", "Timestamp": "May 4, 2019 08:24 pm", "Headline": "NTJ සංවිධානයට සම්බන්ධ තවත් දෙදෙනෙක් මාට්ටු", "News Content": "තව්හිද් ජමාත් සංවිධානයට සම්බන්ධ බවට සැක කෙරෙන පුද්ගලයින් දෙදෙනෙකු අංකුඹුර ගල්හින්න ප්‍රදේශයේදී අත්අඩංගුවට ගෙන ඇත. මහනුවර පොලිස් විශේෂ කාර්ය බලකා කඳවුරේ නිළධාරීන් සහ යුධ හමුදා නිළධාරීන් එක්ව සිදුකළ සෝදිසි මෙහෙයුමකදී ඔවුන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී එම සංවිධානයේ දේශන ඇතුළත් සිඩී පට 20ක් සහ හැඳුනුම්පත් 02ක් සිය බාරයට ගෙන ඇති අතර ඔවුන් ඉදිරි විමර්ශන සඳහා අංකුඹුර පොලීසියට බාර දුන් බව විශේෂ කාර්ය බලකාය ප්‍රකාශ කර සිටියි.", "URL": "https://sinhala.adaderana.lk/news.php?nid=109250", "Category": null, "Parent URL": null}