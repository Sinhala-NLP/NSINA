{"Source": "Adaderana", "Timestamp": "March 1, 2019 02:39 pm", "Headline": "නවසීලන්තය ලකුණු 217ක් ඉදිරියෙන්", "News Content": "සංචාරක බංග්ලාදේශ කණ්ඩායම සහ නවසීලන්ත කණ්ඩායම අතර පළමු ටෙස්ට් ක්‍රිකට් තරගයේ දෙවන දිනය නිමා වන විට සිය පළමු ඉනිම සඳහා පන්දුවට පහරදෙමින් සිටි නවසීලන්ත කණ්ඩායම කඩුලු 04ක් දැවී ලකුණු 451ක් ලබා ගැනීමට සමත්ව ඇත. එම ඉනිම වෙනුවෙන් ටොම් ලැතම් ලකුණු 161ක් සහ ජීත් රාවල් ලකුණු 132 ක් ලබා ගත්තේය. දිනය නිමා වන විට නොදැවී පන්දුවට පහරදෙමින් සිටි නායක කේන් විලියම්සන් ලකුණු 93ක් ලබා සිටියේය. තරගයේ සිය පළමු ඉනිම සඳහා පන්දුවට පහරදෙන බංග්ලාදේශ කණ්ඩායම සියළු දෙනා දැවී ලබාගත්තේ ලකුණු 234 ක් පමණකි. ඒ අනුව නවසීලන්තය පළමු ඉනිමේදී කඩුලු 06ක් අතැතිව ලකුණු 217ක් ඉදිරියෙන් සිටියි.", "URL": "https://sinhala.adaderana.lk/news.php?nid=105283", "Category": null, "Parent URL": null}