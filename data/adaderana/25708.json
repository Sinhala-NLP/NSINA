{"Source": "Adaderana", "Timestamp": "July 12, 2012 08:28 am", "Headline": "නියඟයෙන් පීඩාවට පත්වුවන්ට රුපියල් මිලියන තුන්දහසක්", "News Content": "නියඟයෙන් පීඩාවට පත් ජනතාවට සහන සැලසීම සඳහා රුපියල් මිලියන තුන් දහසක මුදලක් ලබාදීමට රජය තීරණය කර තිබේ. ඒ සඳහා ඊයේ පස්වරුවේ රැස්වූ කැබිනට් මණ්ඩ‍ලයේ අනුමැතිය ද හිමිව ඇතැයි සඳහන්ය නියඟයෙන් පීඩාවට පත් ජනතාවට සහන සැලසීම මෙන්ම වැව් ප්‍රතිසංස්කරණ කටයුතු සඳහා මෙම මුදල් යෙදවීමට තීරණය කර ඇත. මේ අතර නියඟය හේතුවෙන් ජනතාව මෙන්ම වන සතුන් ද පීඩාවට‍ පත්ව ඇතැයි ගොවිජන සේවා හා වනජීවී අමාත්‍ය එස්.එම්. චන්ද්‍රසේන මහතා පවසයි.", "URL": "https://sinhala.adaderana.lk/news.php?nid=25708", "Category": null, "Parent URL": null}