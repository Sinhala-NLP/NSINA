{"Source": "Adaderana", "Timestamp": "June 8, 2018 10:54 am", "Headline": "ශ්‍රීලනිප මධ්‍යම කාරක සභාවට විද්වතුන් කීපදෙනෙක් එයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව සඳහා තවත් විද්වතුන් කිහිප දෙනෙකු පත් කර තිබේ. ජනාධිපති මෛත්‍රිපාල සිරිසේන මහතා විසින් එම පත් කිරිම් සිදු කර ඇති බව වාර්තා වෙයි. මේ අතර ඊයේ(07) රැස්වූ ශ්‍රී ලංකා නිදහස් පක්ෂ මධ්‍යම කාරක සභාවේදී පක්ෂ ප්‍රතිසංවිධානය පිළීබඳ වැඩි වශයෙන් සාකච්ඡා වී තිබේ. ඒ අනුව ජුනි 16 සහ 17 යන දිනවල සියලු දිස්ත්‍රික් සංවිධානවල ප්‍රධානීන් කැඳවීමටත් අනතුරුව ආසන බලමණ්ඩල, දිස්ත්‍රික් බලමණ්ඩල සහ ජාතික මට්ටමේ සියලු අනු සංවිධාන පිහිටුවිමට නියමිතයි. මේ වසර අවසන්විමට පෙර පළාත් සභා මැතිවරණය පැවැත්විම පිළිබඳවත් 20 වන ආණ්ඩුක්‍රම ව්‍යවස්ථා සංශෝධනය පිළිබඳවත් එහිදී සාකච්ඡා වූ බව දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා ප්‍රකාශ කළේය. ආණ්ඩුවෙන් ඉවත්විම පිළිබඳ ඊයේ මධ්‍යම කාරක සභාවේදී සාකච්ඡා නොවුන ද බහුතරයකගේ ස්ථාවරය සුදුසු අවස්ථාවකදී ආණ්ඩුවෙන් ඉවත්විම බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=90561", "Category": null, "Parent URL": null}