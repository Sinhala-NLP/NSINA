{"Source": "Adaderana", "Timestamp": "December 29, 2018 11:51 am", "Headline": "පාසල් සිසුවෙක් දියේ ගිලී අතුරුදන්", "News Content": "පොල්ගහවෙල, බම්බාවෙල ප්‍රදේශයේදී පාසල් සිසුවෙකු දියේ ගිලී අතුරුදන්ව තිබේ. මා ඔයේ බම්බාවෙල ප්‍රදේශයේ දිය නාමින් සිටි පුද්ගලයින් කිහිප දෙනෙකුගෙන් එක් අයෙකු මෙලෙස දියේ ගිලී අතුරුදන්ව ඇති බවයි පොලීසිය පැවසුවේ. අතුරුදන්ව ඇත්තේ පොල්ගහවෙළ, රෝහල හන්දිය ප්‍රදේශයේ පදිංචිව සිටි 14 හැවිරිදි පාසල් සිසුවෙකු බව සඳහන්ය. පොලීසිය, නාවික හමුදාව හා ප්‍රදේශවාසීන් එක්ව අතුරුදන් වූ සිසුවා සොයා මෙහෙයුම් ආරම්භ කර තිබේ. පොල්ගහවෙල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101475", "Category": null, "Parent URL": null}