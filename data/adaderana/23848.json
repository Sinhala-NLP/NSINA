{"Source": "Adaderana", "Timestamp": "April 27, 2012 02:10 pm", "Headline": "පුරහල අවට දැඩි රථවාහන තදබදයක්", "News Content": "දෙවටගහ ඉස්ලාම් සිද්ධස්ථානය ඉදිරිපිට පැවැත්වෙන විරෝධතාවයක් නිසා කොළඹ, පුරහල අවට ප්‍රදේශයේ දැඩි රථවාහන තදබදයක් පවතින බව අද දෙරණ වාර්තාකරු පවසයි. දඹුල්ල පූජා භූමි පරිශ්‍රයේ ඉදිකර ඇති බව කියන ඉස්ලාම් ආගමික සිද්ධස්ථානය වෙනත් ස්ථානයකට රැගෙනයාමට එරෙහිව ‍ඉස්ලාම් බැතිමතුන් පිරිසක් විසින් මෙම විරෝධතාවය සංවිධානය කර ඇති බව සඳහන්ය. මේ අතර මෙම විරෝධතාවය නිසා සංඝරාජ මාවත අවහිරව ඇති බැවින් විකල්ප මාර්ග භාවිත කරන ලෙස ද පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=23848", "Category": null, "Parent URL": null}