{"Source": "Adaderana", "Timestamp": "April 7, 2018 10:42 am", "Headline": " නීති විරෝධී ගිනි අවියක් එක්ක 1ක් අත්අඩංගුවට", "News Content": "නීති විරෝධී ලෙස ගිනි අවියක් ළඟ තබාගෙන සිටි පුද්ගලයෙකු ගල්පොත්තයාය, ජුලම්පිටිය ප්‍රදේශයේ දී අත්අඩංගුවට ගෙන තිබේ. මිද්දෙණිය පොලිස් ස්ථානයේ නිලධාරීන්ට ලද තොරතුරකට අනුව සිදුකළ වැටලීමකදී ටී 56 වර්ගයේ ගිනි අවියක් සොයාගත් බව සඳහන්ය. අත්අඩංගුවට ගෙන ඇත්තේ ගල්පොත්තයාය, ජුලම්පිටිය ප්‍රදේශයේ ම පදිංචිව සිටි 29 හැවිරිදි පුද්ගලයෙකු බව පොලීසිය සඳහන් කළේය. සැකකරු වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර මිද්දෙණිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87067", "Category": null, "Parent URL": null}