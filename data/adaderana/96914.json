{"Source": "Adaderana", "Timestamp": "September 29, 2018 06:54 pm", "Headline": "පිපිඤ්ඤා වගාවට මිලියන 300ක කෘෂි උපකරණ", "News Content": "ශ්‍රී ලංකාවේ කෘෂිකර්ම නිෂ්පාදන අපනයනය කිරිමේ අරමුණීන් මඩකළපුව ,වාකරේ සහ මන්කර්ති ප්‍රදේශවල අක්කර 500ක භූමි ප්‍රමාණයක ආරම්භ කර ඇති සාළාද පිපිඤ්ඤා වගා කිරිමේ ව්‍යාපෘතියට රුපියල් මිලියන 300ක වටිනා කෘෂි උපකරණ ලබා දීම අද (29) පෙරවරුවේ කෘෂීකර්ම අමාත්‍ය මහින්ද අමරවීර මහතාගේ ප්‍රධානත්වයෙන් සිදු විය. එම පිපිඤ්ඤා වගාව නිරීක්ෂණය කිරිමද අමාත්‍යවරයා විසින් සිදු කර ඇත. කෘෂිකර්ම අමාත්‍යාංශය සහ කෘෂි නවීකරණ ව්‍යාපෘතාය මඟින් ක්‍රියාත්මක කරන මෙම ව්‍යාපෘතියේ වගා කටයුතු සඳහා නැගෙනහිර පළාතේ යුද ගැටුම්වලට මැදිව සිටි තරුණ තරුණියන් පිරිසක් යොමු වී සිටිම විශේෂත්වයකි. අපනයනය ඉලක්ක කරගෙන සිදු කරනු ලබන මෙම ව්‍යාපෘතිය යටතේ වාර්ෂික සාළාද පිපිඤ්ඤා මෙට්ට්‍රික් ටොන් 10,000ක් අපනයනය කිරිමට අපෙක්ෂිතයි. මෙම වගා කිරිමෙන් වාර්ෂිකව රුපියල් ලක්ෂ 10ක් ඉක්ම වු ආදායම් ලබා ගක හැකි බව අමාත්‍යාංශය පවසයි.", "URL": "https://sinhala.adaderana.lk/news.php?nid=96914", "Category": null, "Parent URL": null}