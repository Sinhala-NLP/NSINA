{"Source": "Adaderana", "Timestamp": "November 27, 2017 06:16 pm", "Headline": " සීයා ළිඳට දමා මැරූ මුණුබුරා සොයා සිව් වසරකට පසු ළිඳ ඉහියි", "News Content": "සීයා විසින් සිය මුණුබුරා ළිඳකට දමා ජීවිතක්ෂයට පත්කිරීමේ පුවතක් මහියංගනය ප්‍රදේශයෙන් වාර්තා වෙයි. 2013 වර්ෂයේදී අදාළ පුද්ගලයාගේ දියණිය අනියම් සබඳතාවයක් හේතුවෙන් ගැබ් ගෙන ඇති අතර පසුව ඇය විසින් පිරිමි දරුවෙකු බිහි කර තිබේ. සිද්ධියෙන් පසුව කලක් ගතවී සිය පියා හා දියණිය අතර අඩ දබර සිදු වී ඇති බව අද දෙරණ වාර්තාකරු පවසයි. පසුව සිය පියා විසින් දියණියගේ දරුවා බලහත්කාරයෙන් රැගෙන ගොස් ඇති අතර ඒ පිළිබඳව අදාළ තරුණිය විසින් පොලීසියට පැමිණිල්ලක් ඉදිරිපත් කර තිබේ. අදාළ සිද්ධිය සම්බන්ධයෙන් මේ වන තෙක් උසාවියේ විභාගවන නඩුවක් ඇති අතර එහිදී අදාළ තරුණියගේ පියා විසින් සාක්ෂි ලබා දෙමින් පවසා ඇත්තේ දියණියගේ දරුවා ගෙවත්තේ ඇති ළිඳට දැමූ බවයි. පසුව පසු දින ළිඳ සෝදිසි කර බැලීමේදී දරුවා ළිදේ පාවෙමින් සිටි බවත්, පසුව මළ සිරුර රැගෙන ගොස් මහවැලි ගඟට දැමූ බවත් අදාළ පුද්ගලයා පවසා තිබේ. කෙසේ වුවද සිද්ධියට සම්බන්ධ වූ ළිඳ සෝදිසි කිරීමේ කටයුතු අද(27) දිනයේ සිදු කළ බව අද දෙරණ වාර්තාකරු කියා සිටියේය. මහියංගනය පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80642", "Category": null, "Parent URL": null}