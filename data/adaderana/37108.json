{"Source": "Adaderana", "Timestamp": "September 3, 2013 08:24 am", "Headline": "147 වන පොලිස් දිනය අදයි ", "News Content": "ශ්‍රී ලංකා පොලිස් දෙපාර්තමේන්තුවේ 147 වැනි පොලිස් දිනය අදට යෙදී තිබේ. 1865 අංක 16 දරණ පොලිස් ආඥා පනතට අනුව 1866 සැප්තැම්බර් මස 03 වන දින ජාතික පොලිස් සේවය ආරම්භ වුණි. නගර ආරක්ෂක රාජකාරී කටයුතු සඳහා පොලීස් නිලධාරින් 585 දෙනෙකුගේ මූලිකත්වයෙන් නගර 47ක පොලිස් ස්ථාන පිහිටුවමින් ආරම්භ කෙරුණු ජාතික පොලිස් සේවය මේ වන විට පොලිස් ස්ථාන 433ක් දක්වා ව්‍යාප්ත වී ඇත. ආරක්ෂක අමාත්‍යාංශය යටතේ පැවති පොලිස් දෙපාර්තමේන්තුව වර්තමානයේ දී නීතිය හා සාමය පිළිබඳ අමාත්‍යාංශය යටතේ ක්‍රියාත්මකයි. මේ අතර තෙවන වරටත් යුද හමුදාව විසින් සංවිධානය කරනු ලබන ආරක්ෂක සම්මන්ත්‍රණය අද(03) කොළඹ දී ආරම්භ වීමට නියමිතයි. දින තුනක් පුරා මෙම සම්මන්ත්‍රණය පැවැත්වීමට නියමිත බවයි හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා ප්‍රකාශ කරයි. මෙම සම්මන්ත්‍රණය සඳහා ජාත්‍යන්තර නියෝජිතයින් සියයකට අධික ප්‍රමාණයක් සහභාගී වීමට නියමිත බව රුවන් වනිගසූරිය මහතා සඳහන් පවසයි.", "URL": "https://sinhala.adaderana.lk/news.php?nid=37108", "Category": null, "Parent URL": null}