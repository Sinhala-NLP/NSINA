{"Source": "Adaderana", "Timestamp": "August 30, 2013 02:32 pm", "Headline": "දඩයමේ ගිය 2ක් කොටු ", "News Content": "රක්ෂිත ප්‍රදේශයක දඩයමේ නිරතව සිටි පුද්ගලයින් දෙදෙනෙකු හම්බන්තොට වනජීවී කාර්යාල නිලධාරීන් කණ්ඩායමක් විසින් අත්අඩංගුවට ගෙන තිබේ. අද(30) පෙරවරුවේ සිදුකළ සෝදිසියකදී සැකකරුවන් අත්අඩංගුවට ගෙන ඇති බව සඳහන් වෙයි. එහිදී ඝාතනය කරන ලද මීමින්නන් තිදෙනෙකු සහ හාවුන් දෙදෙනෙකු වනජීවී නිලධාරීන් භාරයට ගෙන ඇත. එහිදී ගිනි අවියක් සහ දඩයම් උපකරණ කිහිපයක් ද සොයාගත් බව වනජීවී නිලධාරීන් පවසයි. සැකකරුවන් හම්බන්තොට අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37020", "Category": null, "Parent URL": null}