{"Source": "Adaderana", "Timestamp": "July 25, 2012 08:20 am", "Headline": "පැට්‍රිෂියා ආරක්ෂක ලේකම්වරයා හමුවෙයි", "News Content": "ශ්‍රී ලංකාවේ අමෙරිකානු තානාපතිනි පැට්‍රිෂියා බියුටිනිස් මහත්මිය ආරක්ෂක ලේකම් ගෝඨාභය රාජපක්ෂ මහතා හමුවී තිබේ. ඊයේ (24) පස්වරුවේ මෙම හමුව සිදුවූ බව ආරක්ෂක අමාත්‍යාංශය පැවසුවේය. දෙරටට බලපාන වැදගත් කරුණු කිහිපයක් පිළිබඳ මෙම හමුවේ දී අවධානය යොමු වී ඇතැයි වාර්තා වේ. ශ්‍රී ලංකාවේ අමෙරිකානු තානාපතිනිය ලෙස සිය ධුර කාලය අවසන් කිරීම පිළිබඳ දැනුම්දීම මෙම හමුවේ එක් අරමුණක් බව සඳහන්ය. අමෙරිකානු තානාපතිනියගේ සේවය අගය කිරීම සඳහා ගෝඨාභය රාජපක්ෂ මහතා විසින් ඇයට සිහිවටනයක් ද පිරිනමා තිබේ.", "URL": "https://sinhala.adaderana.lk/news.php?nid=26041", "Category": null, "Parent URL": null}