{"Source": "Adaderana", "Timestamp": "November 22, 2010 10:28 am", "Headline": "නව කැබිනට්ටුව දිවුරුම්දීම අරඹයි", "News Content": "මීට සුළු මොහොතකට පෙර ජනාධිපති ලේකම් කාර්යාලයේ දී නව කැබිනට් මණ්ඩලය දිවුරුම් දීම ආරම්භ විය. නව කැබිනට් මණ්ඩලය ජනාධිපති මහින්ද රාජපක්ෂ මහතා ඉදිරියේ මෙසේ දිවුරුම්දීම ආරම්භ කර ඇත. ජනාධිපති මහින්ද රාජපක්ෂ මහතා ධුරයට පත්වු පසු පැවැත්වු මහ මැතිවරණයෙන් ජය ලැබු මන්ත්‍රීවරුන්ගෙන් පත්කරන පළමු කැබිනට් මණ්ඩලය මෙය වේ. මේ අතර නව ඇමති මණ්ඩලය දිවුරුම් දීමෙන් පසු ජනාධිපතිවරයාගේ ප්‍රධානත්වයෙන් අරලියගහ මන්දිර‍යේදී රැස්වීමක් පැවැත්වීමට ද සැලසුම් කර තිබේ.", "URL": "https://sinhala.adaderana.lk/news.php?nid=12317", "Category": null, "Parent URL": null}