{"Source": "Adaderana", "Timestamp": "February 6, 2017 03:58 pm", "Headline": "විසිතුරු මත්ස්‍ය කර්මාන්තය පිළිබඳ දෙවන අන්තර් ජාතික සමුළුව ලබන බදාදා සිට", "News Content": "විසිතුරු මත්ස්‍ය කර්මාන්තය පිළිබඳ දෙවන අන්තර් ජාතික වෙළෙඳ හා තාක්ෂණික සමුළුව ලබන බදාදා කොළඹ දී ආරම්භ වේ.දෙදිනක් පුරා සමුළුව පැවැත්වීමට නියමිතය.ආසියා සහ පැසිෆික් කලාපීය රාජ්‍යයන් අතර අලෙවි තොරතුරු සහ තාක්ෂණික උපදෙස් සේවා සපයන සංවිධානය ශ්‍රී ලංකා ජාතික ජල ජීවි වගා සංවර්ධන අධිකාරිය, ශ්‍රී ලංකා විසිතුරු මත්ස්‍ය අපනයනකරුවන්ගේ සංගමය සහ ශ්‍රී ලංකා අපනයන සංවර්ධන මණ්ඩලයේ සහභාගීත්වයෙන් සමුළුව පැවැත්වේ.ධීවර අමාත්‍ය මහින්ද අමරවීර මහතා ඇතුළු මැති ඇමතිවරුන් පිරිසක් ද ඊට සහභාගී වන බව ශ්‍රී ලංකා අපනයන සංවර්ධන මණ්ඩලය ප්‍රකාශ කළේය.", "URL": "https://sinhala.adaderana.lk/news.php?nid=69220", "Category": null, "Parent URL": null}