{"Source": "Adaderana", "Timestamp": "November 1, 2016 09:03 am", "Headline": "කේරළ ගංජා සමග සිව්දෙනෙක් දැලේ", "News Content": "ඉන්දියාවේ සිට ගෙන්වන ලද කේරළ ගංජා තොගයක් සමග පුද්ගලයින් සිව්දෙනෙකු කයිට්ස්, කරෙයිනගර් කොවිලාන් මුහුදු තීරයේ සාම්බල් ප්‍රදේශයේ දී අත්අඩංගුවට ගෙන තිබේ.යාපනය පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී අදාළ ගංජා තොගය සමග සැකකරුවන් අත්අඩංගුවට ගෙන ඇත.එහිදී කේරළ ගංජා කිලෝග්‍රෑම් 73යි ග්‍රෑම් 900ක් සහ එම ගංජා ප්‍රවාහනය සඳහා යොදාගත් ඩිංගි යාත්‍රාවක් ද පොලිස් විශේෂ කාර්යය බලකා නිලධාරීන් භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා කයිට්ස් පොලීසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=65609", "Category": null, "Parent URL": null}