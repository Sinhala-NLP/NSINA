{"Source": "Adaderana", "Timestamp": "March 13, 2014 07:07 am", "Headline": " යමුනා අධිවේගයේ අනතුරකින් ශ්‍රී ලාංකිකයින් 8ට තුවාලයි-අයෙකුට බරපතළයි", "News Content": "ඉන්දියාවේ යමුනා අධිවේගී මාර්ගයේ සිදුවූ රිය අනතුරකින් කාන්තාවක ඇතුළු ශ්‍රී ලාංකිකයින් අට දෙනෙකු තුවාල ලබා තිබේ. තුවාල ලැබූවන්ගෙන් අදාළ කාන්තාවගේ තත්ත්වය බරපතළ බව ඉන්දීය පුවත් සේවා උපුටා දක්වයි. සංචාරයේ යෙදුණු ශ්‍රී ලාංකිකයින් රැගත් බස් රථය, ට්‍රක් රථයක ගැටීමෙන් මෙම අනතුර අද (13) අලුයම සිදුව ඇති බවත්, තුවාල ලැබූවන් මේවන විට කයිලෑස් රෝහලට ඇතුළත් කර ඇති බවත් zeenews පුවත් වාර්තා කරයි. රෝහලේ වෛද්‍යවරයෙකු වන සුසිල් කුමාර් පවසා ඇත්තේ තුවාල ලැබූවන්ගෙන් 63 හැවිරිදි ශ්‍රී ලාංකික කත අසාධ්‍ය තත්ත්වයේ සිටින බවයි. මෙම ශ්‍රී ලාංකිකයින් පිරිස දින 8 ට ඉහතදී නවදිල්ලි වලට පැමිණ ඇති බවත්,අනතුර සිදුවන විට අග්‍රාහි පිහිටි ටජ් මහල් නැරඹීම සඳහා ගමන් කරමින් සිටි බවත් සඳහන්ය.", "URL": "https://sinhala.adaderana.lk/news.php?nid=41754", "Category": null, "Parent URL": null}