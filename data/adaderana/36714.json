{"Source": "Adaderana", "Timestamp": "August 18, 2013 09:04 am", "Headline": "වෙඩි තබා මරයි ", "News Content": "නෙළුව කුකුල්කන්ද ප‍්‍රදේශයේදී පුද්ගලයෙකු වෙඩි තබා ඝාතනය කර තිබේ. ඊයේ රාත්‍රී 7.30ට පමණ මෙම වෙඩි තැබීම සිදුව ඇත. වෙඩි වැදීමෙන් තුවාල ලැබූ වයස අවුරුදු 59 ක් වු කුකුලකන්ද නෙළුව ලිපිනයේ පදිංචි බරනවිල ලියනගේ කරුණාරත්න යන අය සිද්ධිය වූ ස්ථානයේදීම මිය ගොස් ඇති බව පොලීසිය කියයි. මෙම වෙඩි තැබීම සඳහා පුද්ගලයන් දෙදෙනෙකු පැමිණ ඇති අතර ඉන් එක් පුද්ගලයෙකු ප‍්‍රදේශවාසීන් විසින් අල්ලාගෙන සිටියදී පොලිස් නිලධාරීන් විසින් අත්අඩංගුවට ගෙන ඇත. අනෙක් සැකකරු පලාගොස් තිබේ. අත්අඩංගුවට ගත් සැකකරු තුවාල ලබා සිටි බැවින් ප‍්‍රතිකාර සඳහා නෙළුව රෝහලට ඇතුළත් කර පසුව වැඩිදුර ප‍්‍රතිකාර සදහා කරාපිටිය රෝහල වෙත යවා ඇත. වෙඩි තැබීම සඳහා උපයෝගී කර ගන්නා ලද බෝර 12 වර්ගයේ ගිනි අවියක් සිද්ධිය වූ ස්ථානයේ තිබී සොයා ගෙන ඇති අතර නෙළුව පොලිසිය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=36714", "Category": null, "Parent URL": null}