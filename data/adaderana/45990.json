{"Source": "Adaderana", "Timestamp": "September 11, 2014 10:48 am", "Headline": "ඉන්දීය ධීවරයින් 55ක් මාට්ටු", "News Content": "තලෙයිමන්නාරම හා පේදුරුතුඩුව මුහුදු ප්‍රදේශවලදී නීති විරෝධි අයුරින් මසුන් මරමින් සිටි ඉන්දීය ධීවරයින් 51 දෙනෙකු නාවික හමුදාව විසින් අත්අඩංගුවට ගෙන තිබේ. තලෙයිමාන්නාරමින් ඉන්දීය ධීවරයින් 30 දෙනෙකු නාවික හමුදා විසින් අද අළුයම අත්අඩංගුවට ගෙන ඇති අතර සෙසු ධීවරයින් 25 දෙනා යාපනය, පේදුරුතුඩුව මුහුදු ප්‍රදේශයේදී නාවික හමුදා අත්අඩංගුවට පත්ව ඇති බව අප වාර්තාකරු කීවේය. මොවුන් සමග යාත්‍රා 8ක්ද නාවික හමුදා බාරයට ගෙන ඇත. තලෙයිමන්නාරම ප්‍රදේශයෙන් අත්අඩංගුවට ගත් ධිවරයින් 30 දෙනා සහ යාත්‍රා 06 තලෙයිමන්නාරම ධීවර පරික්ෂකවරයාට බාර දී ඇති අතර පේදුරුතුඩුව මුහුදු තීරයේ දි අත්අඩංගුවට ගත් ධීවරයින් 25 දෙනා සහ යාත්‍රා 02 කන්කසන්තුරේ ධීවර පරීක්ෂකවරයාට බාරදී තිබේ.", "URL": "https://sinhala.adaderana.lk/news.php?nid=45990", "Category": null, "Parent URL": null}