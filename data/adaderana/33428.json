{"Source": "Adaderana", "Timestamp": "April 20, 2013 05:20 pm", "Headline": "බක්මහ ‍උළෙලේදී පාපැදිකරුවෙක් සිහිසුන්ව ඇදවැටෙයි", "News Content": "කළුතර දොඩංගොඩ ප‍්‍රදේශයේ බක්මහ උළෙලක පාපැදි තරගයකට සහභාගි වූ 61 හැවිරිදි පුද්ගලයෙකු තරගය අතරතුර සිහිසුන්ව ඇද වැටීමෙන් පසු රෝහල්ගත කිරීමේදී මියගොස් තිබේ. අද ‍(20) පෙරවරු 9.30ට පමණ මෙය සිදුව ඇති ‍බව පොලීසිය පවසයි. කළුතර නාගොඩ නාමල්ගම ප්‍රදේශයේදී සිහිසුන්ව ඇද වැටුණු එම පුද්ගලයා රෝහලට ඇතුළත් කිරීමේදී මියගොස් ඇති බව පොලීසිය කියයි. ඔහු දොඩංගොඩ ප‍්‍රදේශයේම පදිංචිකරුවෙකු වන අතර මෘත ශරීරය මේ වන විට නාගොඩ මහරෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=33428", "Category": null, "Parent URL": null}