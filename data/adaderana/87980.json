{"Source": "Adaderana", "Timestamp": "April 25, 2018 07:32 am", "Headline": "  අවුරුදු 6 පිරිමි දරුවාට බරපතළ ලිංගික අතරවර කරපු ලොකු තාත්තාට වැඩ වරදී", "News Content": "වයස අවුරුදු 06 ක් වන කුඩා පිරිමි දරුවෙකුට බරපතළ ලිංගික අපරාධයක් සිදු කළ බව කියන 40 හැවිරිදි අයෙකුව පල්ලම පොලීසියේ නිලධාරීන් විසින් අත්අඩංගුවට ගෙන ඇත. පසුගිය 23 වැනිදා සවස මෙම අත්අඩංගුවට ගැනීම සිදු කර තිබේ. අත්අඩංගුවට ගෙන ඇති සැකකරු 45 හැවිරිදි අයෙකි. පල්ලම - නාගවිල ප්‍රදේශයේ පදිංචිකරුවෙකු වන සැකකරු අවිවාහක අයෙකු බව විමර්ශනවලදී හෙලිවී ඇත. එමෙන්ම සැකකරු අතවරයට පත්ව ඇති දරුවාගේ පියාගේ වැඩිමහල් සහෝදරයාද වේ. දරුවා පාසලට රැගෙන යාම සහ ආපසු නිවසට කැඳවාගෙන ඒම සැකකරු විසින් නිතර සිදු කර ඇත. පසුගිය 23 වැනිදා දහවල් සැකකරු දරුවාව පාසලින් නිවසට කැඳවාගෙන විත් ඇති අතර ඒ වන විට දරුවාගේ මව්පියන් නිවසේ සිට ඇති බවද වාර්තා වෙයි. එම අවස්ථාවේදී සැකකරු මෙම අපරාධය සිදු කර ඇති බව පොලීසිය කියයි. අතවරයට පත්ව ඇති දරුවා වෛද්‍ය ප්‍රතිකාර සඳහා පුත්තලම මූලික රෝහලට ඇතුළත් කර තිබේ. සැකකරු ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. පල්ලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=87980", "Category": null, "Parent URL": null}