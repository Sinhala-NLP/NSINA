{"Source": "Adaderana", "Timestamp": "May 7, 2013 11:03 am", "Headline": "වීරකැටියේදී තරුණයෙක් වෙඩි තබා මරයි", "News Content": "නිවස බලා යමින් සිටි 26 හැවිරිදි තරුණයෙකු වීරකැටිය, වකමුල්ල හකුරුවෙල ප්‍රදේශයේදී වෙඩි තබා ඝාතනය කර තිබේ. ඊයේ රාත්‍රී 10.30ට පමණ වෙඩි තැබීම සිදුව ඇති බව පොලීසිය සඳහන් කළේය. අදාළ තරුණයා නිවස බලා ගමන් කරමින් සිටියදී කිසියම් පිරිසක් විසින් වෙඩි තැබීම සිදුකර පළාගොස් ඇති බව පොලීසිය පැවසුවේය. කවුරුන් විසින් කුමන හේතුවක් මත මෙම ඝාතනය සිදුකළේ ද යන්න පිළිබඳ මෙතෙක් තොරතුරු අනාවරණය වී නැත. වීරකැටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33875", "Category": null, "Parent URL": null}