{"Source": "Adaderana", "Timestamp": "November 8, 2010 03:05 pm", "Headline": "සිසුන් අතර බෙදූ පොත ගැන වාර්තාවක් ළමා අධිකරණයට", "News Content": "කොළඹ පිහිටි ජාත්‍යන්තර පාසලක සිසුන් අතර බෙදාහරින ලද බවට වාර්තා වූ ලිංගික අධ්‍යාපනය පිළිබඳ පොත සම්බන්ධයෙන්\"බී\"වාර්තාවක් බත්තරමුල්ල ළමා අධිකරණයට ඉදිරිපත් කරන බව ළමාරක්ෂණ අධිකාරිය පවසයි මේ සම්බන්ධයෙන් වැඩිදුර පරීක්ෂණ කටයුතු ළමා හා කාන්තා කාර්යාංශය බාරදීමට ඉදිරියේ දී කටයුතු කරන බව එහි සභාපති ‍අනෝමා දිසානායක මහත්මිය සඳහන් කළාය. කොළඹ පිහිටි ජාත්‍යන්තර පාසලක කුඩා දරුවන් අතර මෙම ලිංගික අධ්‍යාපනයට අදාළ පොත බෙදා හැර ඇති බවට සිය අධිකාරියට පසුගිය දා වාර්තා වූ බවත් ඒ අනුව අදාළ පරීක්ෂණ කටයුතු ආරම්භ කළ බවත් ඇය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=12015", "Category": null, "Parent URL": null}