{"Source": "Adaderana", "Timestamp": "May 5, 2011 05:00 pm", "Headline": "පාසල් නිල ඇඳුම් බෙදීමේදී දිස්ත්‍රික් 06 ක ගැටලු ඇතිවෙලා ", "News Content": "පාසල් නිල ඇඳුම් බෙදාහැරීමේ දී ඇතැම් අවස්ථාවල ගැටලුකාරී වාතාවරණයක් උද්ගතව ඇති බව වැඩබලන අධ්‍යාපන අමාත්‍ය විජිත් විජයමුණි සොයිසා මහතා පවසයි. දිස්ත්‍රික් 06 ක පාසල් සඳහා නිල ඇඳුම් බෙදාහැරීමේ දී මෙම තත්ත්වය උද්ගතව ඇති බව ඔහු සඳහන් කරයි. කෙසේවෙතත් එය කඩිනමින් යථා තත්ත්වයට පත්කිරීමට අවශ්‍ය පියවර ගෙන ඇති බව විජිත් විජයමුණි සොයිසා මහතා පෙන්වාදෙයි. එහෙත් පාසල් නිලඇඳුම්වල තත්ත්වය බාල බවට එල්ල වන චෝදනාවන්හි කිසිදු සත්‍යතාවක් නොමැති බව හෙතෙම අවධාරණය කරයි. නියමිත ප්‍රමිතියෙන් යුතු නිලඇඳුම් රෙදි ලබාදීමට අමාත්‍යාංශය පියවර ගෙන ඇති බව ද වැඩබලන අධ්‍යාපන අමාත්‍යවරයා කියා සිටියි.", "URL": "https://sinhala.adaderana.lk/news.php?nid=15909", "Category": null, "Parent URL": null}