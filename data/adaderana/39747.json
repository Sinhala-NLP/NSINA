{"Source": "Adaderana", "Timestamp": "December 21, 2013 08:16 am", "Headline": "ආහාර අලෙවිසැල් වටලයි", "News Content": "ආහාර සැකසුම් ස්ථාන එළඹෙන සතියේ දී වැටලීමට පියවර ගන්නා බව සෞඛ්‍ය අමාත්‍යංශය පවසයි. එම අමාත්‍යංශය පවසන්නේ මහජන සෞඛ්‍යට නුසුදුසු ආහාර අලෙවි කරන ස්ථාන මෙහිදී දැඩි පරීක්ෂාවට ලක් කෙරෙන බවයි. උත්සව සමයේ දී ආහාර නිෂ්පාදනය කරන, බෙදාහරින, අලෙවිකරණ හා පරිහරණය කරන ස්ථාන බහුතරයක කිසිදු සැලකිල්ලකින් තොරව ආහාර නිකුත් කරන බවට වාර්තා ලැබීමත් සමඟ මෙම තීරණයට එළඹ ඇති බව සඳහන්ය. එළඹෙන සඳුදා දින සිට දින 04ක කාලයක් අඛණ්ඩව මෙම වැටලීම් ක්‍රියාත්මක බව සෞඛ්‍ය අමාත්‍යංශය පවසයි. බේකරි, ආපන ශාලා, හෝටල්, එළවළු හා පලතුරු අලෙවිසැල්, මස් මාංශ අලෙවිසැල් පානීය ජල බෝතල් අලෙවි කරන ස්ථාන මෙහිදී දැඩි පරීක්ෂාවට ලක් කෙරෙන බව එම අමාත්‍යංශය කියයි.", "URL": "https://sinhala.adaderana.lk/news.php?nid=39747", "Category": null, "Parent URL": null}