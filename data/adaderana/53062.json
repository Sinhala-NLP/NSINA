{"Source": "Adaderana", "Timestamp": "August 5, 2015 05:23 pm", "Headline": " නැගෙනහිර හිටපු මහ ඇමතිට ඇප ලැබෙයි", "News Content": "කින්නියා ප්‍රාදේශීය ලේකම් කාර්යාලයේ පැවති තැපැල් ඡන්ද මධ්‍යස්ථානයට අයුතු ලෙස ඇතුළුවී බලපෑම් කළ බවට චෝදනා එල්ලවුණු නැගෙනහිර පළාත් සභාවේ හිටපු ප්‍රධාන අමාත්‍ය, සන්ධානයේ පාර්ලිමේන්තු මන්ත්‍රීධූර අපේක්ෂක නජීබ් ඒ මජීඩ් මහතාට ඇප ලබාදී තිබේ.හිටපු ප්‍රධාන අමාත්‍යවරයා සමග තවත් අධාරකරුවෙකු අද (05) අත්අඩංගුවට ගත් බව පොලිස් මාධ්‍ය ප්‍රකාශක, සහකාර පොලිස් අධිකාරී රුවන් ගුණසේකර මහතා පවසයි.ඡන්දය ආයාචනා කිරීම, රජයේ සේවකයෙකුට බලපෑම් කිරීම මජීඩ් මහතාට එල්ලවී ඇති චෝදනාවන්වන අතර සැකකරුවන් දෙදෙනා ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමෙන් පසු මෙලෙස ශරීර ඇප මත නිදහස් වී තිබේ.කින්නියා පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53062", "Category": null, "Parent URL": null}