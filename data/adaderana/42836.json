{"Source": "Adaderana", "Timestamp": "April 28, 2014 12:29 pm", "Headline": "විදුහල්පති ඉවත් කරන ලෙස ඉල්ලා මව්පියන් උද්ඝෝෂණයේ ", "News Content": "මාතර, නෝනගම හරහා ඇඹිලිපිටිය මාර්ගයේ මාමඩල මහා විද්‍යාලය ඉදිරිපිට එම විද්‍යාලයේ සිසුන්ගේ ‍මව්පියන් පිරිසක් උද්ඝෝෂණයක නිරත වෙයි. මාමඩල මහ විද්‍යාලයේ විදුහල්පතිවරයා ඉවත් කරන ලෙස ඉල්ලා ඔවුන් මෙම උද්ඝෝෂණයේ නිරත වන බව අද දෙරණ වාර්තාකරු සඳහන් කළේය. අද (28) පෙරවරුවේ ආරම්භ කළ උද්ඝෝෂණය හේතුවෙන් එම ප්‍රදේශයේ රථ වාහන ගමනාගමනයට ද බාධා එල්ල වි තිබේ. කෙසේ වෙතත් අම්බලන්තොට පොලිසියේ නිලධාරින් විසින් උද්ඝෝෂණකයින් මාර්ගයෙන් ඉවත්කොට රථ වාහන ගමනාගමනය සඳහා මාර්ගයේ ඉඩ සලසා දීමට මේ වන විට පියවර ගෙන ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=42836", "Category": null, "Parent URL": null}