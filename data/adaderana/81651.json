{"Source": "Adaderana", "Timestamp": "December 17, 2017 01:35 pm", "Headline": "  අලි පහරින් 2ක් ඉස්පිරිතාලේ යයි", "News Content": "යාපනය - සංගුපිටිය මාර්ගයේ පල්ලෙයිමඩු ප්‍රදේශයේදී 16 දා රාත්‍රී වන අලියෙකු විසින් තරුණයින් දෙදෙනෙකුට පහර දී තිබේ. වන අලි ප්‍රහාරයෙන් බරපතළ ලෙස තුවාල ලැබූ තරුණයින් දෙදෙනා රෝහල් ගත කොට ඇති බව සඳහන්ය. මෙම තරුණයින් දෙදෙනා රාත්‍රී 7 ට පමණ තවත් මිතුරෙකු හමුවීම සඳහා පැපැදියකින් යමින් සිටියදී පොද වැස්සකින් බේරීමට ඔවුන් දෙදෙනා පැපැදියෙන් බැස ගසක් යටට වී සිට ඇත. කැළයේ සිට පැමිණි වන අලියෙකු එක් තරුණයෙකුට පහර දී ඇති අතර ඒ අවස්ථාවේදී අනෙක් තරුණයා වන අලියා දෙසට පාපැදිය තල්ලු කොට ඇති අතර ඒ අවස්ථාවේදී වන අලියා එම තරුණයාටද පහර දීම නිසා ඔහුගේ උරහිසට බරපතළ ලෙස තුවාල සිදුවී තිබේ. ඒ අවස්ථාවේදී එම මාර්ගයේ ලොරියක් පැමිණ ඇති අතර ලොරියේ ආලෝකය නිසා වන අලියා කැළයට පලාගොස් ඇත. අලියා කැලයට යන අතරතුර තරුණයින් ගමන් ගත් පාපැදියද පාගා ඊට අලාභහානි සිදු කොට තිබේ. තුවාල ලැබූ තරුණයින් දෙදෙනා රෝහලට ඇතුළත් කොට තිබේ.", "URL": "https://sinhala.adaderana.lk/news.php?nid=81651", "Category": null, "Parent URL": null}