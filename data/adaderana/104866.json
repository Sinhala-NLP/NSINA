{"Source": "Adaderana", "Timestamp": "February 23, 2019 09:19 am", "Headline": "ලක්ෂ 33ක් වටිනා මුදල් සහ චෙක්පත් සොරකම් කළ 2ක් අත්අඩංගුවට", "News Content": "යක්කල ප්‍රදේශයේ මුදල් සහ චෙත්පත් තොඟයක් සොරකම් කළ පුද්ගයින් දෙදෙනෙකු අත්අඩංගුවට ගෙන තිබේ. රුපියල් විසි ලක්ෂ 70,480 මුදලක් සහ රුපියල් දොලොස් ලක්ෂ 86,313 ක් වටිනා චෙක් පත් 15ක් සොරා ගෙන ඇති බවට යක්කල පොලිස් ස්ථානයට ලද පැමිණිලක් මත සිදු කළ විමර්ශනයකදී අදාල සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. එහිදී සැකකරුවන් සතුව තිබී රුපියල් දහතුන් ලක්ෂ 59,480ක මුදලක්, චෙක්පත් 02ක්, උගසින් බේරාගන්නා ලද ත්‍රිරෝද රථයක් පොලිසිය භාරයට ගෙන ඇත. සැකකරුවන් බිබිලේගම සහ මාතලේ ප්‍රදේශයේ පදිංචි 32 හැවිරිදි සහ 41 හැවිරිදි පුද්ගලයින් දෙදෙනෙක්. ඔවුන් අද (23) ගම්පහ මහේස්ත්‍රාත් අධිකරණයට ඉදිරිපත් කිරිමට නියමිත අතර යක්කල පොලිසිය මේ පිළීබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104866", "Category": null, "Parent URL": null}