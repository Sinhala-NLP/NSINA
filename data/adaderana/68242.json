{"Source": "Adaderana", "Timestamp": "January 18, 2017 12:37 pm", "Headline": "  ශ්‍රී ලංකාවට පහල තැනක් ", "News Content": "2017 වසරේ ලොව බලගතුම ගමන් බලපත්‍ර සහිත රටවල් පිළිබඳ දර්ශකයේ ශ්‍රී ලංකාවට පහල ස්ථානයක් හිමිව තිබේ.ගමන් බලපත්‍ර සම්බන්ධයෙන් වන ලෝක දර්ශකය අදාළ ලැස්තුව සකස් කර ඇත්තේ ගමන් බලපත්‍රයෙන් වීසා රහිතව වෙනත් රටකට ඇතුල්වීමේ හැකියාව පදනම් කර ගනිමිනි. එම දර්ශකයට අනුව ශ්‍රී ලංකාවට 92 වන ස්ථානය හිමිව ඇති අතර ශ්‍රී ලංකා ගමන් බලත්‍රයට විසා නොමැතිව ඇතුල්විය හැකි රටවල් ගණන 35ක් වෙයි. එම ලැස්තුවේ ශ්‍රී ලංකාවට වඩා පහල ස්ථානයක රැදී සිටින රටවල් ගණන 07කි.දකුණු සුඩානය, ඉතියෝපියාව, සෝමාලියාව, සිරියාව, ඉරාකය, පකිස්ථානය සහ ඇෆ්ගනිස්ථානය එම රටවල් වෙයි.2017 වසරේ ලොව බලගතුම ගමන් බලපත්‍රය සහිත රට ලෙස පත්ව ඇත්තේ ජර්මනියයි.ජර්මන් ගමන් බලත්‍රයට විසා නොමැතිව ඇතුළ්විය හැකි රටවල් ගණන 158ක් වන අතර ලැයිස්තුවේ දෙවන ස්ථානයට සිංගප්පූරුව සහ ස්වීඩනය පත්ව සිටියි.", "URL": "https://sinhala.adaderana.lk/news.php?nid=68242", "Category": null, "Parent URL": null}