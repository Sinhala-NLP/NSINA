{"Source": "Adaderana", "Timestamp": "April 4, 2010 10:11 am", "Headline": "පිහි ඇනුමෙන් අයෙක් මරුට", "News Content": "කුලියාපිටිය ප්‍රදේශයේ පුද්ගලයින් දෙපිරිසක් අතර ඇති වූ ගැටුමකින් පුද්ගලයෙකු මිය ගොස් තවත් තිදෙනෙකු තුවාල ලබා තිබේ. ඊයේ පස්වරුවේ කුලියාපිටිය ආපන ශාලාවක මත්පැන් පානය කරමින් සිටි පුද්ගලයින් දෙපිරිසක් අතර සිදු වූ බහින්බස් වීමක් දුරදිග යාමෙන් මෙම ගැටුම හටගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. එහි දී එල්ල වූ පිහි ඇනුම් හේතුවෙන් පුද්ගලයින් ‍සිව් දෙනෙකු තුවාල ලබා රෝහල් ගත කර ඇති අතර අනතුරුව එක් පුද්ගලයෙකු ජීවිතක්ෂයට පත් වී ඇති බව සඳහන් වේ. මෙසේ ජීවිතක්ෂයට පත් ව ඇත්තේ ඉලුක්හේන ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=7653", "Category": null, "Parent URL": null}