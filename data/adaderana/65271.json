{"Source": "Adaderana", "Timestamp": "October 22, 2016 08:21 am", "Headline": " ධීවර ගැටළුවට සාකච්ඡා මාර්ගයෙන් විසඳුම්", "News Content": "කල්පිටිය-කන්දකුලිය, කුරිඤ්ඤංකුලම ප්‍රදේශයේ දී ධීවරයින් දෙපිරිසක් අතර හටගෙන ඇති ගැටළුකාරී තත්ත්වයට සාකච්ඡා මාර්ගයෙන් විසඳුම් සෙවීමට එකඟතාව පළවූ බව ධීවර අමාත්‍ය මහින්ද අමරවීර මහතා පවසයි.ඔහු පවසන්නේ ඊයේ(21) පස්වරුවේ ධීවරයින් සමඟ පැවති සාකච්ඡාවකදී එම තීරණයට එළඹි බවයි.කෙසේවෙතත් අමාත්‍යවරයා සමග පැවති සාකච්ඡාව පළදායක නොවූ බවට ධීවරයින් චෝදනා කරයි.හලාවත ධීවර සංගමයේ දිස්ත්‍රික් සභාපති රෝෂාන් ප්‍රනාන්දු මහතා පැවසුවේ පවතින ගැටළුවට වහාම විසඳුම් ලබාදීය යුතු බවයි. කල්පිටිය කන්දකුලිය, කුරිඤ්ඤංකුලම ප්‍රදේශයේ දී තහනම් දැල් ආම්පන්න භාවිත කරන ධීවරයින්ට එරෙහිව ප්‍රදේශයේ ධීවරයින් පිරිසක් කලහකාරී ලෙස හැසිරීමත් සමඟ ඊයේ දිනයේ දැඩි නොසන්සුන්කාරී තත්වයක් හටගත්තේය.මේ හේතුවෙන් ධීවරයින් 06 දෙනෙකු ඊයේ දිනයේ තුවාල ලැබීය.", "URL": "https://sinhala.adaderana.lk/news.php?nid=65271", "Category": null, "Parent URL": null}