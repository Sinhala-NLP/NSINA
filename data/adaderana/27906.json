{"Source": "Adaderana", "Timestamp": "October 1, 2012 02:18 pm", "Headline": " නර්ථන කුසලතා ජාත්‍යන්තරයට ගෙන යන Dance Sri Lanka - CCMA  ඇරඹේ", "News Content": "සංස්කෘතියේ ප‍්‍රධාන අංගයක් වන නර්ථනයට ශී‍්‍ර ලංකාවේ දිගු ඉතිහාසයක් ඇත. එම ඉතිහාසයට උරුමකම් කියන ශී‍්‍ර ලංකාවේ දක්ෂතා ඇති තරුණ නර්ථන ශිල්පීන්ගේ කුසලතා ඔප්නැංවීමට සහ ඔවුන්ට ජාත්‍යන්තර අවස්ථාවක් ලබාදීමේ විශේෂ වැඩසටහනක් සැලසුම් කර තිබේ. Dance Sri Lanka - CCMA නම් මෙම වැඩසටහන සඳහා නර්ථන ශිල්පීන් තෝරා ගැනීමේ කටයුතු ඔක්තොම්බර් මස 7වනදා ආරම්භවීමට නියමිතව ඇති අතර ඔක්තොම්බර් මස 27වන දින අවසන් වීමට නියමිතයි. Ergo Solutions විසින් සංවිධානය කරන මෙම තෝරා ගැනීමේ කටයුතු දින 5ක් පුරා පැවැත්වීමට නියමිතයි. අදියර 4ක් යටතේ පැවැත්වෙන Dance Sri Lanka හිදී හොඳම දක්ෂතා දක්වන තරුණ නර්ථන ශිල්පීන් 50 දෙනෙකු මුලින්ම තෝරා ගැනෙයි. දෙවැනි අදියරේදී හොඳම නර්ථන ශිල්පීන් 40 දෙනා තෝරා ගැනීමෙන් පසු තෙවැනි අදියරේදී සිදුවන්නේ සංවිධායකින් විසින් ලබාදෙන තේමා 12කින් ඒ ඒ තරගකරුවන් තෝරා ගන්නා තේමාවකට අනුව නිර්මාණය කරන නර්ථනයක් ඉදිරිපත් කිරීමයි. අවසන් අදියර Citycell සහ Channel i නියෝජිතයන්ගෙන් සමන්විත ජූරියක් විසින් නිරීක්ෂණය කර Dance Sri Lanka - CCMA ජයග‍්‍රාහකයින් තෝරා ගැනීමයි. එම ජයග‍්‍රාහකයින්ට ඉන්දියාවේ කොල්කටා හි පැවැත්වෙන 08 වන Citycell - Channel i Music Awards තරගය සඳහා සහභාගි වීමට අවස්ථාව උදාවෙයි. Citycell - Channel i Music Awards (CCMA) Kolkata 2012 ජාත්‍යන්තර තරගයේ එක් අංගයක් ලෙස Dance Sri Lanka - CCMA තරගාවලිය පැවැත්වෙයි. 2004 වසරේදී ආරම්භ කෙරුණු Citycell - Channel i Music Awards ප‍්‍රසංගය බංග්ලාදේශයේ ප‍්‍රධානතම රූපවාහිනී නාලිකාව වන Channel i ආරම්භ කළ අතර එරට ප‍්‍රධානතම දුරකතන සේවා සමාගම වන Citycell මේ සඳහා අනුග‍්‍රහය දක්වයි. බෙංගාලි සංගීතය ඇතුළු සෙසු සංගීත ක්ෂේත‍්‍ර ප‍්‍රවර්ධනය සඳහා දායකවන ශිල්පීන් ඇගයීම මෙම ජාත්‍යන්තර ප‍්‍රසංගයේ ප‍්‍රධාන අරමුණක් වෙයි. පසුගිය 7 වසර පුරා පැවති මෙම සම්මාන උළෙල සඳහා ශී‍්‍ර ලංකාව, නේපාලය, භූතානය හා බංග්ලාදේශය යන රටවල කලාකරුවන් විශාල පිරිසක් සහභාගි වූහ. ශී‍්‍ර ලංකාවේ ප‍්‍රවීණ ගායන ශිල්පීනී නන්දා මාලිනීයට පසුගිය වසරේ පැවති Citycell - Channel i Music Awards (CCMA) උළෙලේදී විශේෂ සම්මානයක් පිරිනමන ලදී. ඇය ශී‍්‍ර ලංකා සංගීතයට කළ සුවිශේෂි මෙහෙවර ඇගයීමට සහ පසුගිය වසරේ බංග්ලාදේශය 40වන නිදහස සැමරීම සඳහා ශී‍්‍ර ලංකාව කළ මෙහෙවර අගයමින් මෙම සම්මානය පිරිනමා තිබේ. 8වන Citycell - Channel i Music Awards (CCMA) සම්මාන උළෙල 2012 නොවැම්බර් මස 18වන දින ඉන්දියාවේ කොල්කටා නුවරදී පැවැත්වීමට නියමිතව ඇත.", "URL": "https://sinhala.adaderana.lk/news.php?nid=27906", "Category": null, "Parent URL": null}