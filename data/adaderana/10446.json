{"Source": "Adaderana", "Timestamp": "August 26, 2010 10:12 am", "Headline": "මිනිසුන් බියකර රන් බඩු කොල්ල කෑ දෙදෙනෙකුට මාංචු ", "News Content": "ද්‍රවිඩ ජාතිකයින් බිය ගන්වා ඔවුන් සතු රන් ආභරණ සහ මුදල් ලබා ගැනීමේ චෝදනා මත පුද්ගලයන් දෙදෙනෙකු අත් අඩංගුවට ගෙන තිබේ. ඊයේ පස්වරුවේ අත් අඩංගුවට ගත් මෙම සැකකරුවන් අපරාධ පරීක්ෂණ දෙපාර්තමේන්තුවේ නිලධාරීන් ලෙස පෙනී සිටිමින් මෙම අපරාධ සිදුකර ඇති බව පොලිසිය පවසයි. ද්‍රවිඩ ජාතිකයින් වෙත ගොස් ඔවුන් එල්.ටී.ටී.ඊ. සංවිධානයට සම්බන්ධ අය බවට චෝදනා කරමින් අත් අඩංගුවට ගන්නා බවට බිය ගන්වා මුදල් සහ රන් ආභරණ ලබාගෙන ඇති බව අනාවරණය වී ඇත. සැකකරුවන් කඩවත සහ මරදාන ප්‍රදේශයේ පදිංචිකරුවන් බව බම්බලපිටිය පොලිසිය පැවසීය.", "URL": "https://sinhala.adaderana.lk/news.php?nid=10446", "Category": null, "Parent URL": null}