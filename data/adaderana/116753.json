{"Source": "Adaderana", "Timestamp": "August 17, 2019 10:53 am", "Headline": "අතුරුගිරිය විහාරස්ථානයකට ආ නාඳුනන්නන් කවුද?-විමර්ශන අරඹයි", "News Content": "අතුරුගිරිය ප්‍රදේශයේ පිහිටි විහාරස්ථානයකට පැමිණි සැකකටයුතු පුද්ගලයින් පිරිසක් සම්බන්ධයෙන් පොලීසිය විමර්ශන ආරම්භ කර ඇත. එම විහාරස්ථානයේ ස්වාමීන් වහන්සේ විසින් සිදුකළ පැමිණිල්ලකට අනුව අදාල විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය පැවසුවේය. පසුගිය 10 වනදා අදාල සැකකරුවන් විහාරස්ථානයට පැමිණ පලා ගොස් ඇති බව සඳහන්ය. ඒ අනුව සිද්ධිය සම්බන්ධයෙන් විමර්ශන ආරම්භ කළ පොලීසිය වැලිකඩ, ගෝතමී පාර ප්‍රදේශයේදී සැකකරුවෙකු අත්අඩංගුවට ගෙන ඇත. 28 හැවිරිදි අදාල සැකකරු වැඩිදුර විමර්ශන සඳහා අතුරුගිරිය පොලීසිය වෙත භාර දී ඇති බව පොලිස් මාධ්‍ය ප්‍රකාශක කාර්යාලය සදහන් කළේය.", "URL": "https://sinhala.adaderana.lk/news.php?nid=116753", "Category": null, "Parent URL": null}