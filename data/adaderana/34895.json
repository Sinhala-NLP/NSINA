{"Source": "Adaderana", "Timestamp": "June 13, 2013 05:11 pm", "Headline": "ඉන්දියාවේ දුම්රියකට කැළරිකරුවන්ගෙන් ප්‍රහාරයක් ", "News Content": "උතුරු ඉන්දියාවේ බිහාර් ප්‍රාන්තයේදී දුම්රියකට මාවෝවාදී කැරළිකරුවන්ගෙන් ප්‍රහාරයක් එල්ලවී තිබේ. කැලෑබද ප්‍රදේශයක් හරහා දුම්රිය ධාවනය වෙමින් තිබියදී ප්‍රහාරය එල්ල වී ඇති බව සඳහන් වෙයි. කෙසේ වෙතත් දුම්රියේ ආරක්ෂක අංශ එල්ල කළ ප්‍රහාර හමුවේ කැරළිකරුවන් පළාගොස් ඇති බව ඉන්දීය මාධ්‍ය වාර්තා කරයි. එහිදී දුම්රියේ සේවකයින් දෙදෙනෙකු තුවාල ලබා ඇත. පසුගිය මාසයේ මාවෝවාදී කැරළිකරුවන්ගේ ප්‍රහාරයකට ලක්වීමෙන් ඉන්දීය කොංග්‍රස් පක්ෂ සාමාජිකයින් 28 දෙනෙකු ජීවිතක්ෂයට පත් විය. වර්ථමානයේ ඉන්දියාවේ අභ්‍යන්තර ආරක්ෂාවට බරපතලම තර්ජනය වී ඇත්තේ මාවෝවාදී කැරලිකරුවන් බව අග්‍රාමාත්‍ය මං මෝහන් සිං සඳහන් කරයි.", "URL": "https://sinhala.adaderana.lk/news.php?nid=34895", "Category": null, "Parent URL": null}