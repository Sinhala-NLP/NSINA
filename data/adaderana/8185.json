{"Source": "Adaderana", "Timestamp": "May 5, 2010 08:31 am", "Headline": "පැහැරගත් බෝට්ටු යළිත් ජනයාට", "News Content": "එල්.ටි.ටි.ඊ. සංවිධානය විසින් ධීවර ජනතාවගෙන් පැහැර ගත් බෝට්ටු සහ එන්ජින් යළි එම ජනතාව වෙත ලබාදීමට පියවර ගෙන තිබේ. එල්.ටි.ටි.ඊ.ය සක්‍රීයව සිටි අවධියේදී මෙම බෝට්ටු සහා ආම්පන්න ජනතා‍වගෙන් පැහැරගෙන ගොස් ඇති බව සඳහන් වේ. මෙම බෝට්ටු සහ ආම්පන්න ආරක්ෂක හමුදාව විසින් වැලිඔය , ඔඩ්ඩුසුඩාන් , පුදුකුඩුඉරිප්පු ආදී ප්‍රදේශ වලින් යළි සොයාගෙන තිබේ. මෙසේ සොයාගත් ධීවර බෝට්ටු සහ ආම්පන්න වල වටිනාකම රුපියල් මිලියන 35ක් වන බව සඳහන් වන අතර මීට බෝට්ටු 100ක් සහ එන්ජින් 160ක් අයත් වේ.", "URL": "https://sinhala.adaderana.lk/news.php?nid=8185", "Category": null, "Parent URL": null}