{"Source": "Adaderana", "Timestamp": "March 27, 2016 04:06 pm", "Headline": "ප්‍රදේශ කිහිපයක යළිත් විදුලිය නෑ", "News Content": "දිවයිනේ ප්‍රදේශ කිහිපයක විදුලි බිඳ වැටුම් තත්ත්වයක් වාර්තා වේ.මේ පිළිබඳ අද දෙරණ කළ විමසුමකදී ලංකා විදුලිබල මණ්ඩලය කියා සිටියේ අද පස්වරු 3.07ට පමණ එම බිද වැටීම් පිළිබඳ වාර්තා වු බවයි. දකුණු පළාත,නුවරඑළිය,බදුල්ල,පොළොන්නරුව,කුරුණෑගල ඇතුළු ප්‍රදේශ කිහිපයක මෙලෙස විදුලිය බිඳවැටීම් වාර්තා වී තිබේ. කෙසේ වෙතත් මේ වන විට එය යථා තත්ත්වයට පත් කිරීමේ කටයුතු සිදුකරමින් පවතින බව ලංකා විදුලිබල මණ්ඩලය සඳහන් කරයි.", "URL": "https://sinhala.adaderana.lk/news.php?nid=58652", "Category": null, "Parent URL": null}