{"Source": "Adaderana", "Timestamp": "August 24, 2018 11:08 am", "Headline": "එංගලන්ත සංචිතයට ජේම්ස් වින්ස් කැඳවයි", "News Content": "ඉන්දිය කණ්ඩායම සමඟ පැවත්වෙන සිව්වන ටෙස්ට් ක්‍රිකට් තරඟය සදහා එංගලන්ත සංචිතයට ජේම්ස් වින්ස් කැඳවා තිබේ. ආබාධයකට ලක් වූ ජොනී බෙයාර්ස්ටෝගේ සහභාගිත්වය අවිනිශ්චිත විම හේතුවෙන් 14 දෙනෙකුගෙන් සමන්විත සංචිතය සඳහා වින්ස් කැඳවා ඇති බව වාර්තා වේ. පසුගිය අප්‍රේල් මාසයෙන් අනතුරුව 27 හැවිරිදි ජේම්ස් වින්ස් එංගලන්ත සංචිතයට කැඳවූ පළමු අවස්ථාව මෙය වේ. එංගලන්ත කණ්ඩායම වෙනුවෙන් ටෙස්ට් තරග 13කට සහභාගී වී ඇති ඔහු ලකුණු 948ක් රැස්කර තිබේ. එංගලන්ත - ඉන්දියා සිව් වන ටෙස්ට් ක්‍රිකට් තරඟය ලබන 30 වනදා පැවැත්විමට නියමිතය.", "URL": "https://sinhala.adaderana.lk/news.php?nid=94934", "Category": null, "Parent URL": null}