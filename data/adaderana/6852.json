{"Source": "Adaderana", "Timestamp": "February 21, 2010 04:10 pm", "Headline": "කිරිපිටි සමාගම් වලට ආණ්ඩුවෙන් සහනයක්", "News Content": "ලෝක වෙළඳපළේ කිරිපිටි මිල ඉහළ යාම සැලකිල්ලට ගනිමින් කිරිපිටි ආනයනය කරන සමාගම් වලට බදු සහන ලබාදීම කෙරෙහි අවාධානය යොමුව ඇතැයි වෙළෙඳ හා පාරිභෝගික කටයුතු අමාත්‍ය බන්ධුල ගුණවර්ධන මහතා පවසයි. සමාගම් වලට ඇතිවිය හැකි අපහසුතා පිළිබඳ සලකා බලා මෙම පියවර ගන්නා බව හෙතෙම කියා සිටියි. ඒ අනුව මුදල් අමාත්‍යාංශය විසින් අදාල බදු ගැලපීමට කටයුතු කරනු ඇති බවත්,එමගින් කිරිපිට මිල ස්ථාවරව පවත්වාගෙන යාම අරමුණ බවත් ඇමතිවරයා පෙන්වාදෙයි. ලෝක වෙළෙඳපලේ කිරිපිටි මිල ඉහළ යාමත් සමග මෙරට වෙළඳපලේද කිරිපිටි මිළ ඉහළ නැංවීමට එම සමාගම් අවස්ථා කිහිපයකදී ඉල්ලා සිටියත් අමාත්‍යවරයා විසින් එය ප්‍රතික්ෂේප කර තිබුණි.", "URL": "https://sinhala.adaderana.lk/news.php?nid=6852", "Category": null, "Parent URL": null}