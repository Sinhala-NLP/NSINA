{"Source": "Adaderana", "Timestamp": "December 29, 2011 11:50 am", "Headline": "විදෙස්ගත ශ්‍රමිකයින්ගේ දරුවන්ට ලක්ෂ 341 ක ශිෂ්‍යත්ව", "News Content": "විදේශගත ශ්‍රි ලාංකික ශ්‍රමිකයින්ගේ දූ දරුවන් වෙනුවෙන් 2011 වසරේ පමණක් රුපියල් ලක්ෂ 341 ක අධ්‍යාපන ශිෂ්‍යත්ව පිරිනමා ඇති බව ශ්‍රී ලංකා විදේශ සේවා නියුක්ති කාර්යාංශය පවසයි. 5 වසර ශිෂ්‍යත්ව විභාගය සමත් විදේශ ශ්‍රමිකයින්ගේ දරුවන් 845 දෙනෙකු වෙනුවෙන් රුපියල් 15,000 බැගින් වන අධ්‍යාපන ශිෂ්‍යත්ව පිරිනැමුණු බව එම කාර්යාංශයේ සභාපති කිංස්ලි රණවක මහතා සඳහන් කරයි. සාමාන්‍ය පෙළ සමතුන් 786 දෙනෙක් ‍වෙනුවෙන් රුපියල් 20,000 බැගින් වන ශිෂ්‍යත්ව ද උසස් පෙළ විභාගය සමත් වී විශ්ව විද්‍යාල ප්‍රවේශය ලැබූ සිසුන් 190 දෙනෙකු වෙනුවෙන් ද මෙම වැඩපිළිවෙළ යටතේ ශිෂ්‍යත්ව පිරිනමා ඇති බව විදේශ සේවා නියුක්ති කාර්යාංශය පවසයි. මේ වන විට මෙම ශිෂ්‍යත්ව වැඩපිළිවෙළ දිවයිනේ ප්‍රමුඛතම ශිෂ්‍යත්ව වැඩසටහනක් බව‍ට පත්ව ඇති බව කාර්යාංශයේ සභාපතිවරයා සඳහන් කරයි.", "URL": "https://sinhala.adaderana.lk/news.php?nid=21025", "Category": null, "Parent URL": null}