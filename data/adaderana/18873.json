{"Source": "Adaderana", "Timestamp": "September 21, 2011 03:08 pm", "Headline": " ත්‍රී විලර් රථයක් කැබ් රියේ ගැටෙයි-තිදෙනකු මරුට", "News Content": "බදුල්ල - කොළඹ ප්‍රධාන මාර්ගයේ බෝගොඩ අරඹ පාලම අසලදී සිදුවූ රිය අනතුරකින් පුද්ගලයින් ‍තිදෙනෙකු ජීවිතක්ෂයට පත්ව තිබේ. අනතුරින් 11 හැවිරිදි ළමයෙකු ද තුවාල ලබා ප්‍රතිකාර සඳහා රත්නපුර රෝහලට ඇතුළත් කර ඇති බව සඳහන්වේ. ත්‍රිරෝද රථයක් කැබ් රථයක ගැටීමෙන් අනතුර සිදුව ඇති බව පොලිසිය පවසයි. අනතුරින් ත්‍රිරෝද රථයේ ගමන් ගත් 48 හැවිරිදි සහ 75 හැවිරිදි කාන්තාවන් දෙදෙනෙකු සහ 52 හැවිරිදි එහි රියදුරු ජීවිතක්ෂයට පත්ව තිබේ. ඔවුන් අඟුණුකොළපැලැස්ස ප්‍රදේශයේ පදිංචිකරුවන් බව සඳහන්වේ. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර ඔහු අද පැල්මඩුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18873", "Category": null, "Parent URL": null}