{"Source": "Adaderana", "Timestamp": "June 2, 2014 07:55 am", "Headline": "ජනාධිපතිගේ ප්‍රධානත්වයෙන්  සම සෞඛ්‍ය ගැටලුව ගැන සාකච්ඡාවක් ", "News Content": "සම සෞඛ්‍ය ගැටලුව පිළිබඳ විශේෂ සාකච්ඡාවක් ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(02) පැවැත්වීමට නියමිතව තිබේ. අද(02) උදෑසන ජනාධිපති ලේකම් කාර්යාලයේ දි මෙම සාකච්ඡාව පැවැත්වෙන බව වාර්තා වෙයි. සෞඛ්‍ය ක්ෂේත්‍රයේ මෙන්ම උසස් අධ්‍යාපන ක්ෂේත්‍රයේ බලධාරින් ද මෙම සාකච්ඡාව සඳහා කැඳවා තිබේ. සම සෞඛ්‍ය පාඨමාලාව වසර හතරේ සිට තුන දක්වා අඩු කිරිමට විරෝධය පළ කරමින් විශ්ව විද්‍යාල සිසුන් දැනට මාසයකට අධික කාලයක් තිස්සේ පන්ති වර්ජනයක නිරතවී සිටියි. ඔවුන් දිවයිනේ ප්‍රධාන නගර කිහිපයක මේ වන විට අඛණ්ඩ සත්‍යග්‍රහ ව්‍යාපාරයක ද නිරත වෙයි. විශ්ව විද්‍යාල සිසුන් පවසන්නේ උපාධි පාඨමාලාව වසර 04 දක්වා දීර්ඝ කරනතුරු තමන් අධ්‍යන කටයුතු සඳහා සහභාගි නොවන බවයි. මේ අතර ශ්‍රි ලංකා නිදහස් පක්ෂයේ සියලුම මැති ඇමතිවරුන් සහ ජනාධිපති මහින්ද රාජපක්ෂ මහතා අතර සාකච්ඡාවක් අද පස්වරුවේ පැවැත්වීමට නියමිතව තිබේ. එම සාකච්ඡාවද ජනාධිපති ලේකම් කාර්යාලයේ දි පැවැත්වෙනු ඇති බව වාර්තා වෙයි. ඉදිරි දේශපාලනික කටයුතු සම්බන්ධයෙන් මෙහිදි සාකච්ඡා කිරිමට නියමිතය.", "URL": "https://sinhala.adaderana.lk/news.php?nid=43656", "Category": null, "Parent URL": null}