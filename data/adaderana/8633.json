{"Source": "Adaderana", "Timestamp": "May 26, 2010 01:47 pm", "Headline": "රනිල්ගේ නායකත්වය ශක්තිමත්", "News Content": "එක්සත් ජාතික පක්ෂයේ යම් වෙනස් කමක් සිදුවිය යුතු බව තමන්ගේ ද පෞද්ගලික මතය බව පාර්ලිමේන්තු මන්ත්‍රීනි උපේක්ෂා ස්වර්ණමාලී මහත්මිය පවසයි. එහෙත් පක්ෂ නායකත්වය වෙනස් විය යුතු ද නැද්ද යන කාරණය සම්බන්ධයෙන් තමන් කිසිවක් ප්‍රකාශ කිරීමට කැමැත්තක් නොදක්වන බවත්,එය තීරණය කිරීමේ වගකීම එ.ජා.ප කෘත්‍යධිකාරී මණ්ඩලය සතු වන බවත් ඇය කියා සිටියාය. ස්වර්ණමාලී මහත්මිය මේ බව කියා සිටියේ අද කොළඹ පැවති මාධ්‍ය හමුවකට සහභාගිවෙමිනි. රනිල් වික්‍රමසිංහ මහතා විපක්ෂ නායකවරයා ලෙස ඉතාමත් බුද්ධිමත්,ශක්තිමත් හා ජාත්‍යන්තර මට්ටමේ පිළිගත් ශ්‍රේෂ්ඨ නායකයෙකු බවද ඇය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8633", "Category": null, "Parent URL": null}