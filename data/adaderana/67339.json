{"Source": "Adaderana", "Timestamp": "December 25, 2016 08:40 am", "Headline": " මත්ද්‍රව්‍ය රැගෙන ශ්‍රී පාද වන්දනාවේ ගියොත් වැඩ වරදියි", "News Content": "මත්ද්‍රව්‍ය රැගෙන ශ්‍රී පාද වන්දනාවේ පැමිණෙන පිරිස් අත්අඩංගුවට ගැනීම සඳහා පොලිස් නිල සුනඛයින්ගේ සහය ලබාගෙන තිබේ.හැටන් පොලිස් කොට්ඨාසයේ පොලිස් නිල සුනඛයින්ගේ සහය මෙලෙස ලබාගෙන ඇති බව වාර්තා වෙයි. පසුගිය සතිය තුළ ශ්‍රී පාද වන්දනා කිරීමට පැමිණි තරුණයින් පිරිසක් මත්ද්‍රව්‍ය සමග අත්අඩංගුවට ගැනීමත් සමග මෙම වැටලීම් සිදුකිරීමට පොලීසිය පියවර ගෙන තිබේ.ශ්‍රී පාද වන්දනාකරුවන් වැඩිපුර පැමිණෙන සති අන්තයේ සිදුකරන වැටලීම් සඳහා පොලිස් නිල සුනඛයින්ගේද සහය ලබාගන්නා අතර ප්‍රථම වතාවට ඒ සඳහා පොලිස් නිල සුනඛයින් යොදාගත් අවස්ථාව මෙය ලෙස සැලකෙයි.", "URL": "https://sinhala.adaderana.lk/news.php?nid=67339", "Category": null, "Parent URL": null}