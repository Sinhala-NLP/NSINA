{"Source": "Adaderana", "Timestamp": "September 21, 2018 01:02 pm", "Headline": "රත්නපුර පුද්ගල ඝාතනයකට සැකපිට 2 ක් අත්අඩංගුවට", "News Content": "රත්නපුර, ෆාම්ගාර්ඩ්න්වත්ත ප්‍රදේශයේදී සිදුවූ පුද්ගල ඝාතනය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. පසුගියදා රත්නපුර, ෆාම්ගාර්ඩ්න්වත්ත ප්‍රදේශයේදී පුද්ගලයෙකු පැහැරගෙන පහරදී ඝාතනය කිරීම සහ තවත් පුද්ගලයෙකුට පහර දී රන් මාලයක් කොල්ල කා ඇති බවට රත්නපුර පොලීසියට පැමිණිල්ලක් ලැබී තිබිණි. ඒ අනුව සිදු කළ විමර්ශනවලදී එම ප්‍රදේශයේම පදිංචි 23 හැවිරිදි සහ 24 හැවිරිදි පුද්ගලයින් දෙදෙනකු ඊයේ (20) පස්වරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ඝාතනය සිදු කිරිම සඳහා පැමිණි ත්‍රීරෝද රථය සහ ජිව අත්බෝම්බයක්ද සැකකරුවන් සතුව තිබී සොයාගෙන තිබේ. අත්අඩංගුවට ගත් සැකකරුවන් අද (21) රත්නපුර මහේස්ත්‍රාත් අධිකරණයට ඉදිරිපත් කිරිමට නියමිත අතර රත්නපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96470", "Category": null, "Parent URL": null}