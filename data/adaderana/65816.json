{"Source": "Adaderana", "Timestamp": "November 7, 2016 04:19 pm", "Headline": " ජාතික සමථ දිනය සැමරීම ජනපති ප්‍රධානත්වයෙන්", "News Content": "සමථ මණ්ඩලයට වසර 25ක් පිරීම නිමිත්තෙන් රිදී ජුබිලිය සැමරීම සහ ජාතික සමථ දිනය සැමරීමේ උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වීමට නියමිතව තිබේ.එය ලබන 09 වනදා අරලියගහ මන්දිරයේදී පැවැත්වෙන බව අධිකරණ අමාත්‍යංශය සඳහන් කළේය.ජනතාව අතර පැන නගින සුළු ආරවුල් විසදීම සඳහා ප්‍රජාව කේන්ද්‍ර කර ගනිමින් ප්‍රජාව අතුරින්ම සැම පාර්ශවයක්ම තෘප්තිමත්වන ආකාරයට ගැටළු විසදීම සඳහා සමථ මූල මණ්ඩල ක්‍රමය හඳුන්වාදී තිබේ.වසර 25ක් පුරා සමථ මණ්ඩල ක්‍රමය ජනතාව අතර ජනප්‍රිය කිරීම සඳහා ස්වෙච්ඡාවෙන් කැපවූ සමථ මූල සභිකයින් ඇගයීම සඳහා එම උත්සවය සංවිධානය කර ඇති බව අධිකරණ අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=65816", "Category": null, "Parent URL": null}