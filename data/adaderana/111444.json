{"Source": "Adaderana", "Timestamp": "June 6, 2019 12:24 pm", "Headline": "කාදිනල්ට විවේචන එල්ල කිරීම අනුමත කළ නොහැකියි-සුදර්ශනී", "News Content": "සියලු ජාතීන්ගේ එකමුතු භාවය වෙනුවෙන් පෙනී සිටින අගරදගුරු මැල්කම් කාදිනල් රංජිත් හිමිපානන් පිළිබඳව ද්වේශ සහගත ලෙස විවේචන එල්ල කිරීම කිසිසේත් අනුමත කළ නොහැකි බව එක්සත් ජනතා නිදහස් සන්ධාන පාර්ලිමේන්තු මන්ත්‍රී සුදර්ශනී ප්‍රනාන්දුපුල්ලේ මහත්මිය පවසයි. ගම්පහ කටාන ප්‍රදේශයේ පැවති මාධ්‍ය හමුවකට එක් වෙමින් මන්ත්‍රීවරිය මේබව සඳහන් කළේය. පසුගිය පාස්කු ප්‍රරහායෙන් පසු රට තුළ ලේ වැගිරීම් සිදු වුවද එවා ගිනි ජාල බවට පත් විමට ඉඩ නොදී රට සන්සුන් කරනු ලැබුවේ අගරදගුරු මැල්කම් කාදිනල් රංජිත් හිමිපානන් බව මන්ත්‍රීවරය පෙන්වා දෙයි. අගරදගුරු මැල්කම් කාදිනල් රංජිත් හිමිපානන් සමඟ රටේ සිටින බොදු ජනතාව එකතුවීම බලා සිටීමට නොහැකිව අමාත්‍ය මංගල සමරවීර මහතා මෙවැනි ප්‍රකාශ සිදු කරන බව පාර්ලිමේන්තු මන්ත්‍රී සුදර්ශනී ප්‍රනාන්දුපුල්ලේ මහත්මිය පැවසීය.", "URL": "https://sinhala.adaderana.lk/news.php?nid=111444", "Category": null, "Parent URL": null}