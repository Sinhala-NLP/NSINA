{"Source": "Adaderana", "Timestamp": "May 30, 2010 09:01 am", "Headline": "හොර ඒජන්සි කෙරුවාවෙන් 4 ක් මාට්ටු", "News Content": "නීති විරෝධී විදේශ රැකියා නියෝජිත ආයතන පවත්වාගෙන ගිය පුද්ගලයින් සිව් දෙනෙකු පසුගිය සතිය තුළ රක්ෂිත බන්ධනාගාර ගත කර ඇති බව විදේශ සේවා නියුක්ති කාර්යාංශය පවසයි. විදේශ සේවා නියුක්ති කාර්යාංශයේ වැටලීම් අංශය විසින් පසුගිය සතිය තුළ සිදු කළ වැටලීම් වලදී මොවුන් අත්අඩංගුවට ගෙන ඇති බව සඳහන් වේ. අත්අඩංගුවට ගත් සිව් දෙනාගෙන් තිදෙනෙකුම මාළිගාවත්ත ප‍්‍රදේශයේදී අත්අඩංගුවට ගත් බව විදේශ සේවා නියුක්ති කාර්යාංශය සඳහන් කරයි. මෙම පුද්ගලයින් සතුව තිබී ගමන් බලපත‍්‍ර ඇතුළු ලිපි ලේඛන රැසක්ද විදේශ සේවා නියුක්ති කාර්යාංශය විසින් සොයා ගෙන තිබේ. ඉදිරියටත් මෙම වැටලීම් අඛණ්ඩව සිදු කරන බව විදේශ සේවා නියුක්ති කාර්යාංශය වැඩිදුරටත් ප‍්‍රකාශ කරයි.", "URL": "https://sinhala.adaderana.lk/news.php?nid=8701", "Category": null, "Parent URL": null}