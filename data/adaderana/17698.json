{"Source": "Adaderana", "Timestamp": "July 28, 2011 03:40 pm", "Headline": "හදිසි නීතිය නුදුරු අනාගතයේදී මුළුමනින්ම ඉවත්වෙයි", "News Content": "මෙරට ක්‍රියාත්මක හදිසි නීති තත්ත්වය නුදුරු අනාගතයේදීම සම්පූර්ණයෙන්ම ඉවත් කරනු ඇති බව ජනමාධ්‍ය හා තොරතුරු අමාත්‍ය කෙහෙළිය රඹුක්වැල්ල මහතා පවසයි. මෙරට ක්‍රියාත්මක වූ හදිසි නීති තත්ත්වය ලිහිල් කිරීමට පවා කටයුතු කළේ සන්ධාන ආණ්ඩුව බව අමාත්‍යවරයා සඳහන් කළේය. ඒ අනුව ඉදිරියේ දී හදිසි නීතිය සම්පූර්ණයෙන් ඉවත් කිරීමට කටයුතු කෙරෙනු ඇති බව කෙහෙළිය රඹුක්වැල්ල අමාත්‍යවරයා කැබිනට් තීරණ දැනුම් දීම වෙනුවෙන් අද(28) පැවති මාධ්‍ය හමුවේ දී ප්‍රකාශ කළේය. මේ සම්බන්ධයෙන් අගමැතිවරයා පාර්ලිමේන්තුවට ද පැහැදිලිව ප්‍රකාශ කර ඇති බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=17698", "Category": null, "Parent URL": null}