{"Source": "Adaderana", "Timestamp": "December 26, 2012 04:07 pm", "Headline": "සිසුන් 10,000ක් වෙබ් අඩවියේ", "News Content": "2011 වසරේ උසස් පෙළ සමත්ව විශ්ව විද්‍යාල සුදුසුකම් ලැබූ සිසුන් සඳහා වන නායකත්ව පුහුණු වැඩසටහනේ පළමු අදියර සඳහා තෝරාගෙන ඇති සිසුන්ගේ නාමලේඛනය www.leadership.mohe.gov.lk වෙබ් අඩවියෙන් ලබා ගත හැකි බව උසස් අධ්‍යාපන අමාත්‍යංශය පවසයි. එකී පුහුණුව ඒ අනුව හෙට (27) ආරම්භ කිරීඹට කටයුතු යොදා තිබේ. පළමු අදියර හෙට සිට ජනවාරි මස 12 වන දින දක්වා ක්‍රියාත්මක අතර සිසුන් 10,000ට එහිදී නායකත්ව පුදුහුණුව ලබාදෙන බව උසස් අධ්‍යාපන අමාත්‍යංශය පවසයි. දිවයින පුරා පිහිටි පුහුණු කඳවුරු 24ක දී පුහුණු වැඩසටහන පැවැත්වීමට නියමිතය. උසස් අධ්‍යාපන අමාත්‍යංශය, ආරක්ෂක අමාත්‍යංශය සහ විශ්ව විද්‍යාල ප්‍රතිපාදන කොමිෂන් සභාව ඒකාබද්ධව ක්‍රියාත්මක කරන නායකත්ව පුහුණු වැඩසටහන අදියර 03ක් යටතේ ක්‍රියාත්මකය.", "URL": "https://sinhala.adaderana.lk/news.php?nid=30267", "Category": null, "Parent URL": null}