{"Source": "Adaderana", "Timestamp": "August 5, 2012 09:03 am", "Headline": "අභිරහස් මරණයක්", "News Content": "නෞකාවක සේවයේ යෙදී සිටියදී රෝගී වීම හේතුවෙන් කොළඹ වරායට රැගෙන එන අතර තුර තායිවාන් ජාතිකයෙකු මිය යාම සම්බන්ධයෙන් පරීක්ෂණ ආරම්භ කර තිබේ. මියගිය පුද්ගලයාගේ දේහය පිළිබඳ පශ්චාත් මරණ පරීක්ෂණය කොළඹ ජාතික රෝහලේ දී සිදුකළ බව කොළඹ වරාය පොලිසිය පැවසුවේය. සිරෝසීස් නැමැති රෝගය වැළදීම හේතුවෙන් අදාළ පුද්ගලයා මියගොස් ඇති බව එහිදි අනාවරණය වී තිබේ. මියගිය පුද්ගලයාගේ බිරිඳ මෘත ශරීරය භාරගෙන ඇත.", "URL": "https://sinhala.adaderana.lk/news.php?nid=26326", "Category": null, "Parent URL": null}