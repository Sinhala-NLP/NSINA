{"Source": "Adaderana", "Timestamp": "March 31, 2014 01:56 pm", "Headline": "  පනස් දහසට අමතරව දහතුන් ලක්ෂ පනස් දහසක් කොල්ලකාලා", "News Content": "සීදූව, ලියනගේමුල්ල ප්‍රදේශයේ පිහිටි පෞද්ගලික බැංකුවක් කිසියම් පිරිසක් විසින් කොල්ලකෑමේ සිදුවීමේ මුලින් අනාවරණය වූ රු.50,000 ක මුදලට අමතරව රු.13,50 000.00 ක මුදලක් ද කොල්ලකරුවන් විසින් රැගෙන ගොස් ඇති බවට තොරතුරු හෙළිවී තිබේ. ඊයේ මධ්‍යම රාත්‍රීයේ සිදුවූ මෙම කොල්ලයේදී කොල්ලකරුවන් විසින් පිහියෙන් ඇනීම නිසා තුවාල ලැබූ බැංකු කළමනාකාරවරයා තවදුරටත් රෝහලේ ප්‍රතිකාර ලබමින් සිටියි. එකී කළමනාකරුගේ ප්‍රකාශයක් අද(31) දින සටහන් කර ගැනීමේදී මුලින් අනාවරණය වූ රු.50,000 ක මුදලට අමතරව තවත් රු.රු.13,50 000.00 කට ආසන්න මුදලක් කොල්ලකරුවන් විසින් රැගෙන ගොස් ඇති බව අනාවරණයවී ඇතැයි පොලිස් මාධ්‍ය ප්‍රකාශක කාර්යාලය නිවේදනය කරයි. සීදුව පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42197", "Category": null, "Parent URL": null}