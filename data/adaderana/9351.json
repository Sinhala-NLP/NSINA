{"Source": "Adaderana", "Timestamp": "July 2, 2010 03:54 pm", "Headline": "උසස් අධ්‍යාපනය ප්‍රධාන ආදායමක් කරගත යුතුයි ", "News Content": "උසස් අධ්‍යාපන ක්ෂේත්‍රය මෙරට ප්‍රධාන අදායම් මාර්ගයක් බවට පත් කර ගත යුතු බව උසස් අධ්‍යාපන අමාත්‍ය එස්. බි. දිසානායක මහතා පවසයි. මෙරට විශ්ව විද්‍යාල සිසුන්ගේ සිතැඟි පරිදි පාඨමාලා සකස් කිරීමට නොහැකි වී ඇති බව දිසානායක මහතා පෙන්වා දෙයි. විශ්ව විද්‍යාල සිසුන් තෘප්තිමත් වන ආකාරයේ පාඨමාලා සකස් කිරීම සඳහා ඇතැම් නීති සංශෝධනය කිරීමට සිදුවන බව එස්. බි. දිසානායක මහතා ප්‍රකාශ කරයි. පිළිගැනීමක් සහිත පාඨමාලා ඇතුළත් උසස් අධ්‍යාපන ආයතන මෙරට ඇති කිරීම තුළින් චීනය, ඉන්දියාව වැනි රටවල මධ්‍යම පන්තික ජනතාව ද ආකාර්ෂණය කර ගත හැකි බව උසස් අධ්‍යාපන අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9351", "Category": null, "Parent URL": null}