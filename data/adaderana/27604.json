{"Source": "Adaderana", "Timestamp": "September 21, 2012 09:38 am", "Headline": "සති අන්තයට අලුතෙන් එකක් ", "News Content": "සති අන්තයේ දී මරදාන සහ මාතර අතර විශේෂ දුම්රිය සේවයක් ක්‍රියාත්මක කිරීමට දුම්රිය පාලක මැදිරිය පියවර ගෙන තිබේ. ඒ අනුව සෙනසුරාදා සහ ඉරිදා දිනවල උදෑසන 6.50 මරදානේ සිට මාතර දක්වා විශේෂ දුම්රියක් ධාවනය‍ට එක් කෙරෙනු ඇති. මෙම දුම්රිය පස්වරු 4.00 ට කොළඹ බලා ධාවනය ආරම්භ වන බව දුම්රිය පාලක මැදිරිය සඳහන් කළේය. මෙම විශේෂ දුම්රිය හෙට (22) සිට ධාවනයට එක් කිරීමට නියමිතය.", "URL": "https://sinhala.adaderana.lk/news.php?nid=27604", "Category": null, "Parent URL": null}