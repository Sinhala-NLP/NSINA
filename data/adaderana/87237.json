{"Source": "Adaderana", "Timestamp": "April 10, 2018 01:49 pm", "Headline": "හෙරොයින් එක්ක 4ක් පොලිස් දැලේ", "News Content": "මහියංගණය පොලීසියට ලද තොරතුරක් අනුව මහියංගණය උළු කම්හල පාර ප්‍රදේශයේ දී සිදු කළ වැටලීමකදී හෙරොයින් මත්ද්‍රව්‍ය අලෙවි කරමින් සිටි පුද්ගලයන් සිවුදෙනකු අත්අඩංගුවට ගැනීමට සමත් වී තිබේ. මෙම වැටලීමේදී අත්අඩංගුවට ගත් සැකකරුවන් සන්තකයේ තිබී පිළිවෙලින් හෙරොයින් මිලි ග්‍රෑම් 550,580,650,680 පොලිස් භාරයට ගෙන ඇත. මෙලෙස අත්අඩංගුවට පත් සැකකරුවන් මහියංගණය සහ රාගම යන ප්‍රදේශයන්හි පදිංචි වයස අවුරුදු විසිහතර, විසිනවය, තිස් එක සහ තිස් නවය යන වයස්වල පසුවන සැකකරුවන් පිරිසක් බව පොලීසිය පවසයි. සැකකරුවන් දීර්ඝකාලයක සිට මෙම ජාවාරම ඉතා සූක්ෂමව පවත්වාගෙන ගොස් ඇති බවට මූලික පොලිස් පරීක්ෂණ වලින් අනාවරණය වී ඇති අතර සැකකරුවන් මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධි පිළිබඳ වැඩිදුර විමර්ශන මහියංගණය පොලිසිය විසින් සිදු කරයි.", "URL": "https://sinhala.adaderana.lk/news.php?nid=87237", "Category": null, "Parent URL": null}