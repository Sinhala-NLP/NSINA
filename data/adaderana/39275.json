{"Source": "Adaderana", "Timestamp": "December 2, 2013 05:16 pm", "Headline": "වාස් ගුණවර්ධන ලෙඩ වෙයි ", "News Content": "කෝටිපති ව්‍යාපාරිකයෙකු පැහැරගෙන ගොස් ඝාතනය කිරීමේ සිද්ධිය සම්බන්ධයෙන් බන්ධනාගාර ගතව සිටින වාස් ගුණවර්ධන මහතා බන්ධනාගාර රෝහලේ නේවාසිකව ප්‍රතිකාර ලබන බව අධිකරණයට දැනුම් දී තිබේ. අදාළ නඩුව අද(02) කැඳවු අවස්ථාවේ දී බන්ධනාගාර නිලධාරීන් කොළඹ අතිරේක මහේස්ත්‍රාත්වරයා වෙත දැනුම් දුන්නේ සිද්ධියට සම්බන්ධ තවත් සැකකරුවෙකු ද නේවාසිකව ප්‍රතිකාර ලබන බවයි. අපරාධ පරීක්ෂණ දෙපාර්තමේන්තුව විසින් ඝාතන සිද්ධියට අදාළ කොළඹ විශ්ව විද්‍යාලයේ පරිගණක අංශය මගින් ලබාදුන් වාර්තාව අධිකරණයට ඉදිරිපත් කර තිබුණි. නඩුවට සම්බන්ධ රවිඳු වාස් ගුණවර්ධන ඇතුළු විත්තිකරුවන් හය දෙනෙකු අද අධිකරණයට ඉදිරිපත් කෙරුණි.", "URL": "https://sinhala.adaderana.lk/news.php?nid=39275", "Category": null, "Parent URL": null}