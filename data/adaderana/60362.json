{"Source": "Adaderana", "Timestamp": "May 21, 2016 10:52 pm", "Headline": "සොරකමේ ගිය 15ක් අත්අඩංගුවට ", "News Content": "ජල ගැලීම් හේතුවෙන් නිවාස අතහැර ගිය ජනතාවගේ එම නිවෙස්වෙල ඇති භාණ්ඩ සොරකම් කළ බව කියන පුද්ගලයින් 15 දෙනෙකු අත්අඩංගුවට ගෙන තිබේ. කොළඹ උතුර ප්‍රදේශ භාර ජ්‍යේෂ්ඨ පොලිස් අධිකාරි අජිත් රෝහණ මහතා අද පැවැති මාධ්‍ය හමුවකදී මේ බව කියා සිටියේය. කෙසේ වුවද ආපදාවලට ලක්වූ ජනතාවගේ දේපළවලට විශේෂ ආරක්ෂාවක් ලබාදීමට කටයුතු යොදා ඇතැයි ඒ මහතා පැවසීය. ඔවුන්ට නීතිය දැඩිව ක්‍රියාත්මක කිරීමට කටයුතු කරන බවද ඒ මහතා එහිදී කියා සිටියේය. මේ අතර අවදානම් කලාපවල ජල ක්‍රිඩා සිදු නොකරන ලෙස නාවික හමුදාව ජනතාවගෙන් ඉල්ලීමක් කරයි. ඇතැම් ප්‍රදේශවල කුඩා ළමුන් ජල ක්‍රීඩාවේ යෙදී සිටියදී දියේ ගිළී මියගිය සිද්ධීන්ද ඉකුත් දිනවල වාර්තා විය.", "URL": "https://sinhala.adaderana.lk/news.php?nid=60362", "Category": null, "Parent URL": null}