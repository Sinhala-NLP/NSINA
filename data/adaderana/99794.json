{"Source": "Adaderana", "Timestamp": "November 26, 2018 09:59 am", "Headline": "වැරදි පැත්තෙන් යන්න ගිහින් අයෙක් රෝහලට ", "News Content": "පාසල් ළමයින් රැගෙන ධාවනය කරමින් තිබූ පෞද්ගලික බස් රථයක අද (26) උදෑසන 07.45 ට පමණ යතුරුපැදියක් ගැටීමෙන් යතුරුපැදිකරු බරපතල තුවාල ලබා මස්කෙළිය ප්‍රාදේශිය රෝහල වෙත ඇතුළත් කරනු ලැබීය. සාමිමලේ සිට මස්කෙලිය බලා ධාවනය කරමින් තිබූ මෙම බස් රථයේ, මස්කෙලිය දෙස සිට සාමිමලේ දක්වා අධික වේගයෙන් ධාවනය කරමින් තිබූ යතුරු පැදිය මස්කෙළිය-සාමිමලේ ප්‍රධාන මාර්ගයේ, බ්‍රන්ස්වික්, ක්වීන්ස්ලණ්ඩ් ප්‍රදේශයේදී බස් රථයේ ඉදිරිපස ගැටීමෙන් යතුරුපැදිකරු තුවාල ලැබීය. යතුරුපැදිකරු වැරදි පැත්තෙන් අධික වේගයෙන් ධාවනය කිරීම නිසා මෙම අනතුර සිදුව ඇති බව සිද්ධිය සම්බන්ධයෙන් වැඩිදුර පරීක්ෂණ පවත්වන මස්කෙළිය පොලීසිය පැවසීය. මෙහිදී යතුරුපැදියට හා බස් රථයට හානි සිදුව තිබේ.", "URL": "https://sinhala.adaderana.lk/news.php?nid=99794", "Category": null, "Parent URL": null}