{"Source": "Adaderana", "Timestamp": "November 19, 2010 09:11 am", "Headline": "ජනපති පදවි ප්‍රාප්තිය වෙනුවෙන් පිරිත් සජ්ඣායනය කෙරෙන විශේෂ රථ පෙරහැරක්", "News Content": "මෑත ඉතිහාසයේ පළමු වරට මෙරට ප්‍රධාන නගර යා කෙරෙන මාර්ගවල පිරිත් සජ්ඣායනය කෙරෙන විශේෂ රථ පෙරහැරක් පැවැත්වීමට අග්‍රාමාත්‍ය දි. මු. ජයරත්න මහතා තීරණය කර තිබේ. ජනාධිපති මහින්ද රාජපක්ෂ මහතාගේ දෙවන පදවි ප්‍රාප්තියට සමගාමීව බෞද්ධ කටයුතු දෙපාර්තමේන්තුව මෙය සංවිධානය කරනු ලබයි. ඒ අනුව කොළඹ, මහනුවර, ගාල්ල, අනුරාධපුරය, හම්බන්තොට, රත්නපුර, පුත්තලම, කුරුණෑගල, අම්පාර, මොණරාගල, බදුල්ල, ත්‍රිකුණාමලය යන නගර හරහා ලබන 21 වැනිදා මෙම රථ පෙරහැර ගමන් කිරීමට නියමිතය. ත්‍රෛනිකායික මහා සංඝරත්නයේ ආශිර්වාද මධ්‍යයේ සිදුකෙරෙන මෙම පිරිත් සජ්ඣායනය සඳහා ඒ ඒ නගරවල භික්ෂූන් වහන්සේලා වැඩම කිරීමට නියමිතව ඇත.", "URL": "https://sinhala.adaderana.lk/news.php?nid=12254", "Category": null, "Parent URL": null}