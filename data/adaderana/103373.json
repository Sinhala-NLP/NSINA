{"Source": "Adaderana", "Timestamp": "January 30, 2019 04:00 pm", "Headline": "උතුරු-නැගෙනහිර නැවත පදිංචි කිරිම් කඩනම් කරන්න කැබිනට් අනුමැතිය", "News Content": "උතුරු නැගෙනහිර නැවත පදිංචි කිරීමේ කටයුතු කඩිනමින් ක්‍රියාත්මක කිරීම සඳහා නැවත පදිංචි කිරීම්, පුනරුත්ථාපන හා උතුරු පළාත් සංවර්ධන අමාත්‍ය අග්‍රාමාත්යක රනිල් වික්‍රමසිංහ මහතා විසින් ඉදිරිපත් කළ යෝජනාවට අමාත්‍ය මණ්ඩල අනුමැතිය හිමිව තිබේ. ඒ අනුව ස්ථීර වාසස්ථාන, සනීපාරක්ෂක පහසුකම්, ජල සැපයුම් ඇතුළු ආර්ථික යටිතල පහසුකම් සහ අධ්යා,පන, සෞඛ්‍ය පහසුකම් ස්ථාපිත කිරීමට නියමිතයි. උතුරු නැගෙනහිර පළාත්වල නිවෙස් හිමිකරුවන් විසින් ඉදිකිරීම් කටයුතු සිදුකළ යුතු නිවාස වැඩසටහන යටතේ නිවාස ඒකක 4750 ක් ඉදිකිරීමට නියමිත බව සඳහන්. එමෙන්ම අදාල ප්‍රදේශ සඳහා අවශ්‍ය ආර්ථික හා සමාජ යටිතල පහසුකම් වැඩිදියුණු කිරීම සහ තල් ආශ්‍රීත කර්මාන්තය නඟා සිටුවීම ද ඒ අනුව සිදු කිරීමට නියමිතව තිබේ.", "URL": "https://sinhala.adaderana.lk/news.php?nid=103373", "Category": null, "Parent URL": null}