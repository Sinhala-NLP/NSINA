{"Source": "Adaderana", "Timestamp": "February 21, 2011 11:19 am", "Headline": "ත්‍රිරෝද රථයක් පෙරළී එක් අයෙක් මියයයි", "News Content": "නාවලපිටිය ප්‍රදේශයේ දී ත්‍රිරෝද රථයක් ප්‍රපාතයකට පෙරළීමෙන් පුද්ගලයෙකු ජිවිතක්ෂයට පත්වී තිබේ. නාවලපිටියේ සිට ජයසුන්දර ප්‍රදේශය දෙසට ධාවනය වු ත්‍රිරෝද රථයක් පාලමක් අසලින් ධාවනය කිරීමේ දී මෙම අනතුරට ලක්ව ඇති බව පොලිසිය සඳහන් කරනු ලැබීය. අනතුරින් ත්‍රිරෝද රථයේ ගමන් ගත් පුද්ගලයා නාවලපිටිය රෝහලට ඇතුළත් කිරීමෙන් අනතුරුව මියගොස් ඇත. ත්‍රිරෝද රථයේ රියදුරුද තුවාල ලබා නාවලපිටිය රෝහලේ ප්‍රතිකාර ලබන බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=14375", "Category": null, "Parent URL": null}