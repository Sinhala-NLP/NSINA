{"Source": "Adaderana", "Timestamp": "July 11, 2017 11:07 pm", "Headline": "අතපසුවීම් ගැන ක‍්‍රිකට් සභාපති කනගාටුවෙන්", "News Content": "පසුගිය දා හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රිඩාංගනයේ තාවකාලික පදනමෙන් බදවාගත් සේවකයින් පිරිසකට ක්‍රිඩාංගන බලධාරීන් වෙතින් සිදුවූ අතපසුවීම සම්බන්ධයෙන් ශ්‍රි ලංකා ක්‍රිකට් සභාපති ඇතුලු විධායක කමිටුව සිය කනගාටුව කර තිබේ. මේ වනවිට අදාළ නිලධාරීන්ගෙන් සිද්ධිය සම්බන්දයෙන් කරුණු විමසා ඇති අතර ඒ සම්බන්ධයෙන් නිසි ලෙස ක්‍රියා කිරීමට ශ්‍රි ලංකා ක්‍රිකට් ආයතනය බැදී සිටිනු ඇත. මෙම අවාසනාවන්ත සිද්ධියෙන් අපහසුතාවයට පත්වු සේවක පිරිසට ශ්‍රිලංකා ක්‍රිකට් ආයතනය සිය කනගාටුව පළකරන අතර ඔවුන්හට මේ සම්බන්ධයෙන් හානිපූර්ණයක් සිදුකිරිමට විධායක කමිටුව දැනටමත් තීරණය කර ඇති බවද දැනුම් දෙයි.", "URL": "https://sinhala.adaderana.lk/news.php?nid=75143", "Category": null, "Parent URL": null}