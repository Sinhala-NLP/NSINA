{"Source": "Adaderana", "Timestamp": "October 15, 2012 11:38 am", "Headline": "ගැබ්බර එළදෙනුන් මස් කළ 2ක් දැලේ", "News Content": "ගැබ්බර එළදෙනුන් දෙදෙනෙක් හා පැටවුන් සිව්දෙනෙකු මස් කළ පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. තෙල්දෙණිය, ගල්ගෙඩිහේන ප්‍රදේශයේදී අද (15) උදෑසන අදාළ පුද්ගලයින් දෙදෙනා එම සතුන් මස් කර ඇතැයි පොලීසිය පවසයි. මොවුන් විසින් එම එළදෙනුන් සොරකම් කර මස් කිරීමෙන් පසු මස් අලෙවි කරන කඩයකට විකිණීමට තැත්කර ඇතැයි අනාවරණය වී තිබේ. ඒ අනුව අදාළ සැකකරුවන් තෙල්දෙණිය පොලීසිය විසින් අත්අඩංගුවට ගෙන අධිකරණයට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=28302", "Category": null, "Parent URL": null}