{"Source": "Adaderana", "Timestamp": "March 15, 2018 09:40 am", "Headline": "අක්කරායන් ප්‍රදේශයට අළුත් පොලීසියක්", "News Content": "කිලිනොච්චිය, අක්කරායන් ප්‍රදේශයේ නව පොලිස් ස්ථානයක් විවෘත කිරීම උතුරු පළාත භාර ජ්‍යේෂ්ඨ නියෝජ්‍ය පොලිස්පති රොෂාන් ප්‍රනාන්දු මහතාගේ ප්‍රධානත්වයෙන් ඊයේ(14) සිදුකර තිබේ. කිලිනොච්චිය අක්කරායන් ප්‍රදේ‍ශයේ ආරක්ෂාව තහවුරු කිරීම උදෙසා පැවති පොලිස් මුරපොළ වෙනුවෙන් නව පොලිස් ස්ථානය බිහිකළ බව කිලිනොච්චිය පොලිස් නිළධාරීන් පැවසීය. යුද්ධයෙන් අවතැන්වු ජනතාව නැවත පදිංචිව සිටින කිලිනොච්චිය අක්කරායන් ප්‍රදේශයේ ආරක්ෂාව හා සාමය තහවුරු කිරීම උදෙසා පොලිස්පතිවරයාගේ උපදෙස් මත නව ‍පොලිස් ස්ථානය බිහිකළ බව උතුරු පළාත භාර ජ්‍යේෂ්ඨ නියෝජ්‍ය පොලිස්පති රොෂාන් ප්‍රනාන්දු මහතා පැවසීය. කිලිනොච්චිය හා මුලතිව් දිසා භාර නියෝජ්‍ය පොලිස්පති මහේෂ් වැලිකන්න මහතා, කිලිනොච්චිය පොලිස් නිළධාරීන්, ප්‍රදේශවාසීන් ඇතුළු පිරිසක් මෙම අවස්තාවට සහභාගි වී සිටියේය.", "URL": "https://sinhala.adaderana.lk/news.php?nid=85723", "Category": null, "Parent URL": null}