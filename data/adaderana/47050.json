{"Source": "Adaderana", "Timestamp": "October 29, 2014 05:37 pm", "Headline": "  ශර්මා මැතිවරණ මහලේකම් කාර්යාලයට දොස් කියයි ", "News Content": "මෙරට මැතිවරණ මහලේකම් කාර්යාලයට ස්වාධීනත්වයක් නොමැති බව පොදු රාජ්‍ය මණ්ඩලයේ මහලේකම් කමලේශ් ශර්මා මහතා පවසයි. මෙරට නිල සංචාරය නිම කරමින් කොළඹ දී අද(29) මාධ්‍ය හමුවක් පැවැත්වු පොදු රාජ්‍ය මණ්ඩලයේ මහලේකම්වරයා මෙය ප්‍රකාශ කළේය. මහලේකම්වරයා පවසන්නේ මීළඟ ජාතික මැතිවරණය නිරීක්ෂණය කිරීම සඳහා පොදු රාජ්‍ය මණ්ඩලයේ නිරීක්ෂකවරුන් සම්බන්ධ කිරීමට අපේක්ෂාවෙන් පසුවන බවයි. එමෙන්ම මෙරට මැතිවරණ මහලේකම් කාර්යාලයේ නිලධාරීන්ට මැතිවරණ කළමණාකරණය කිරිම සම්බන්ධයෙන් වන පුහුණුවක් ලබාදීම සඳහා පොදු රාජ්‍ය මණ්ඩලයෙන් අවස්ථාව සලසාදීමට අපේක්ෂා කරන බව ද කමලේශ් ෂර්මා මහතා ප්‍රකාශ කර තිබේ. එමෙන්ම තම සංචාරය සාර්ථකව නිම කිරීමට හැකි වු බව කමලේශ් ෂර්මා මහතා ප්‍රකාශ කර ඇත. යාපනයේ සිදුකළ සංචාරයේ දී එම ප්‍රදේශයේ සිදුව ඇති සංවර්ධනය සම්බන්ධයෙන් අවබෝධයක් ලබා ගැනීමට හැකි වු බව ද කමලේශ් ෂර්මා මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=47050", "Category": null, "Parent URL": null}