{"Source": "Adaderana", "Timestamp": "November 10, 2018 09:04 pm", "Headline": "මහ වැස්සෙන් නැති වුණ වගාව", "News Content": "මහ වැසි හේතුවෙන් වගා බිම් තුළ එකතු වු ජලය ගලා බැස නොයෑම නිසා පුත්තලම සේතපොල ඇතුළු ගම්මාන කිහිපයක වගා කර ඇති එළවළු වගා බිම් අක්කර දෙසියක් පමණ විනාශ වෙමින් තිබෙන බව ජනතාව පවසයි. වගා කරුවන් පවසන්නේ සති කිහිපයක සිට ඇද හැළුන මහ වැසි හේතුවෙන් දළුව සේතපොල, ග්‍රාම නිළධාරි වසමේ මැල් කොළණිය, කොම්බුවට්ටාන කොළණි ඇතුළු ගම්මාන කිහිපයක මෑ, වැටකොළු, බණ්ඩක්කා, මිරිස් ඇතුළු වගාවන් ජලයෙන් යටවීම නිසා විනාශ වෙමින් ඇති බවයි. වගාකරුවන් පවසන්නේ මෙම ගම්මාන වල ජලය පු ම කලපුවට ගලා යාමට තිබු ඇළ මාර්ගයක් මේ වන විට ස්ථාන කිහිපයකින් වසා දැමීම නිසා මේ තත්වය දිගින් දිගටම සිදුව ඇති බවයි.", "URL": "https://sinhala.adaderana.lk/news.php?nid=99029", "Category": null, "Parent URL": null}