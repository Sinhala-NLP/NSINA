{"Source": "Adaderana", "Timestamp": "July 26, 2013 11:03 am", "Headline": "සිරියානු ගැටුම්වලින් 7000ක් මියගිහින් ", "News Content": "සිරියානු ගැටුම්වලින් මියගිය සංඛ්‍යාව ලක්ෂය දක්වා ඉහළ ගොස් ඇති බව එක්සත් ජාතින්ගේ සංවිධානයේ මහලේකම් බැන්කි මූන් මහතා පවසයි. නවතම වාර්තාවලට අනුව පසුගිය මාසය තුළ පමණක් සිරියාවේ ඇතිවූ ගැටුම්වලින් මියගිය සංඛ්‍යාව 7000 ක් පමණ වෙයි. අමෙරිකානු රාජ්‍ය ලේකම් ජෝන් කේරී සමඟ එක්සත් ජාතින්ගේ මුලස්ථානයේ පැවති හමුවකදී මේ බව අනාවරණය විය. සිරියානු වැසියන් මිලියන 1.7 ක් පමණ රැකවරණ පතා අසල්වැසි රටවල්වලට ගොස් ඇති බවට ද වාර්තාවෙයි.", "URL": "https://sinhala.adaderana.lk/news.php?nid=36114", "Category": null, "Parent URL": null}