{"Source": "Adaderana", "Timestamp": "January 19, 2014 02:00 pm", "Headline": "ශ්‍රීලමුකො ගාල්ලටත් මාතරටත් ගහෙන් එයි", "News Content": "ඉදිරි දකුණු පළාත් සභා ජන්ද විමසීමේ දී ගාල්ල සහ මාතර යන දිස්ත්‍රික්කවලට ද ගස ලාංජනය යටතේ තනිව තරග කිරීමට ශ්‍රී ලංකා මුස්ලිම් කොංග්‍රසය තීරණය කර තිබේ. එම පක්ෂයේ ජාතික සංවිධායක ශෆික් රජාබ්දීන් මහතා පෙන්වා දෙන්නේ පසුගිය දා රැස්වු පක්ෂයේ උත්තරීතර මණ්ඩලය අදාළ තීරණයට එළඹි බවයි. කෙසේ වෙතත් හම්බන්තොට දිස්ත්‍රික්කය සඳහා තරඟකිරීම සම්බන්ධයෙන් මෙතෙක් තීරණයක් ගෙන නොමැති බව රජාබ්දීන් මහතා පැවසීය. බස්නාහිර පළාත් සභාව සඳහා ද තනිව තරග කිරීමට ශ්‍රී ලංකා මුස්ලිම් කොංග්‍රසය තීරණය කර තිබේ.", "URL": "https://sinhala.adaderana.lk/news.php?nid=40462", "Category": null, "Parent URL": null}