{"Source": "Adaderana", "Timestamp": "August 16, 2017 11:01 am", "Headline": " මාතර-කතරගම මාර්ගයේ ගමනාගමනයට බාධා", "News Content": "අම්බලන්තොට ප්‍රදේශයේ පැවැත්වෙන විරෝධතාවක් හේතුවෙන් මාතර කතරගම මාර්ගයේ ගමනාගමන කටයුතුවලට බාධා පැමිණ තිබේ.සමෘද්ධිලාභීන් පිරිසක් විසින් මෙම විරෝධතාව ආරම්භ කර ඇති බව අද දෙරණ වාර්තාකරු සඳහන් කළේය.මේ වන තෙක් තමන්ට හිමි වූ සමෘද්ධි ප්‍රතිලාභය කප්පාදු කිරීමට රජය කටයුතු කර ඇති බවට චෝදනා කරමින් මෙම විරෝධතාව සංවිධානය කර ඇති බව සඳහන්ය. මීට අමතරව අද(16) දිනයේ හම්බන්තොට හා මාතර දිස්ත්‍රික්කවල ප්‍රදේශ කිහිපයක සමෘද්ධිලාභීන් විසින් විරෝධතා සංවිධානය කර ඇති බව අද දෙරණ වාර්තාකරුවන් සඳහන් කළේය.", "URL": "https://sinhala.adaderana.lk/news.php?nid=76353", "Category": null, "Parent URL": null}