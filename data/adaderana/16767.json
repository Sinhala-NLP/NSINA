{"Source": "Adaderana", "Timestamp": "June 15, 2011 09:14 am", "Headline": "මහින්ද චින්තනය සසඳන්න බෑ", "News Content": "මහින්ද චින්තන ප්‍රතිපත්තිය සෙසු දේශපාලන පක්ෂ ඉදිරිපත් කළ ප්‍රතිපත්ති සමඟ සංසන්දනය කළ නොහැකි බව විදුලි සංදේශ හා තොරතුරු තාක්ෂණ අමාත්‍ය රංජිත් සියඹලාපිටිය මහතා පවසයි. මෑත කාලීන ඉතිහාසය තුළ දේශපාලන පක්ෂ මැතිවරණ ඉලක්ක කර ගනිමින් ඉදිරිපත් කළ ප්‍රතිපත්ති ප්‍රකාශන බලයට පත් වී කෙටි කාලයක් තුළ අහෝසි වී යන බව ඔහු සඳහන් කරයි. එහෙත් මහින්ද චින්තන ප්‍රතිපත්තිය අදටත් වලංගු ‍වන බව හෙතෙම කියා සිටියි. එම ප්‍රතිපත්තියේ සඳහන් වන ආකාරයෙන් ආණ්ඩුව තවදුරටත් කටයුතු කරමින් සිටින බවද රංජිත් සියඹලාපිටිය අමාත්‍යවරයා පෙන්වා දෙයි. එහි සඳහන් කරුණු වලින් පරිභාහිරව කටයුතු නොකිරීමට ආණ්ඩුව වගබලාගෙන ඇති බව හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=16767", "Category": null, "Parent URL": null}