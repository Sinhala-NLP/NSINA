{"Source": "Adaderana", "Timestamp": "July 4, 2012 12:07 pm", "Headline": "තැපැල් ඡන්ද අයදුම්පත් භාරගැනීමේ අවසන් දිනය ජූලි 19 දා", "News Content": "එළඹෙන පළාත් සභා මැතිවරණය සඳහා තැපැල් ඡන්ද අයදුම්පත් භාරගැනීම ජූලි 19 වන දිනෙන් අවසන් වන බව මැතිවරණ කොමසාරිස් මහින්ද දේශප්‍රිය මහතා පවසයි. ඒ සඳහා කාලය දීර්ඝ කිරීමක් සිදුනොකරන බව මැතිවරණ කොමසාරිස්වරයා ප්‍රකාශ කළේය. අද(04) පෙරවරුවේ මැතිවරණ කොමසාරිස් කාර්යාල‍යේ දී මාධ්‍යවේදීන් හමුවූ අවස්ථාවේ මහින්ද දේශප්‍රිය මහතා මේ බව සඳහන් කළේය. එමෙන්ම සත්‍ය පිටපතෙහි පිටපතක් නොමැතිව ඉදිරිපත් කරන නාම යෝජනා පත්‍ර ප්‍රතික්ෂේප කරන බව ද ඒ මහතා ‍එහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=25511", "Category": null, "Parent URL": null}