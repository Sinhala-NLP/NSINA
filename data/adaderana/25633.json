{"Source": "Adaderana", "Timestamp": "July 9, 2012 04:09 pm", "Headline": "දිගන - තෙල්දෙණිය පාරේ පුද්ගලික බස් වර්ජනයක්", "News Content": "මහනුවර, දිගන - තෙල්දෙණිය මාර්ගයේ ‍ධාවනය කරන පෞද්ගලික බස් රථ අද(09) වර්ජනයක නිරත වේ. බස් රථ 138 ක් පමණ ධාවනය කෙරෙන අදාළ මාර්ගයේ කාලසටහනට අනුව දිනකට බස් රථ 15 ක් පමණ ධාවනයෙන් ඉවත්ව තැබීමට සිදුව ඇති බව වර්ජකයින් පවසයි. එසේ තිබියදීත් මධ්‍යම පළාත් මාර්ගස්ථ මගී ප්‍රවාහන අධිකාරිය නීතී විරෝධී ලෙස මාර්ග බලපත්‍ර ලබා දී ඇති බවට ඔවුන් චෝදනා කරයි. අදාළ මාර්ගය සඳහා අලුතින් එක් බස් රථයකට පමණක් බලපත්‍රයක් ලබා දී ඇති අතර එමගින් කිසිදු අක්‍රමිකතාවක් සිදුව නොමැති බව මේ සම්බන්ධයෙන් කළ විමසීමක දී මධ්‍යම පළාත් මාර්ගස්ථ ප්‍රවාහන අධිකාරියේ සාමාන්‍යධිකාරි ආර්.පී කරුණානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=25633", "Category": null, "Parent URL": null}