{"Source": "Adaderana", "Timestamp": "August 4, 2019 01:23 pm", "Headline": "අත්අඩංගුවට ගත් JMI සංවිධානයේ නායකයා ඇතුළු දෙදෙනා අද අධිකරණයට", "News Content": "ශ්‍රී ලංකාවේ තහනම් සංවිධානයක් වන \"ජේ.එම්.අයි.\" හෙවත් \"ජමාතේ මිල්ලතේ ඉබ්‍රහිම්\" සංවිධානයේ නැගෙනහිර පළාත් සන්නද්ධ නායකයා සහ එම සංවිධානයේම අන්තවාදී මත පැතිරවීමට කටයුතු කළ පුද්ගලයෙක් අම්පාර පොලිසිය විසින් අත්අඩංගුවට ගනු ලැබුණි. අත්අඩංගුවට ගත් සැකකරුවන් අම්පාර මහේස්ත්‍රාත්වරයා හමුවට අද ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය. පොලිසිය පැවසුවේ, 25 හැවිරිදි මොහොමඩ් නවුෂාඩ් උමාර් නැමැති සැකකරු අම්පාර පොලිසිය විසින් අත්අඩංගුවට ගෙන ඇති බවයි. ඔහු ඔට්ටමාවඩි, වාලච්චේන ප්‍රදේශයේ පදිංචිකරුවෙකි. මේ අතර අදාළ සංවිධානයේ අන්තවාදී මත ඔලුවිල් විශ්ව විද්‍යාලයේ පැතිරවීමට කටයුතු කළ අයෙකු ද අත්අඩංගුවට ගෙන ඇත. 25 හැවිරිදි මොහොමඩ් ස්මයිල් මොහොමඩ් සලමන් නැමැති ඔහු විශ්ව විද්‍යාල සිසුවෙක්. සැකකරුවන් අම්පාර මහේස්ත්‍රාත්වරයා හමුවට අද ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=115702", "Category": null, "Parent URL": null}