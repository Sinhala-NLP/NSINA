{"Source": "Adaderana", "Timestamp": "June 8, 2012 10:35 am", "Headline": "ගල්ගමුවේ දළ පූට්ටුවාගේ සෞඛ්‍ය තත්ත්වය යහපත්", "News Content": "\"ගල්ගමුවේ දළ පූට්ටුවා\" ලෙසින් හැඳින්වෙන වන අලියාගේ සෞඛ්‍ය තත්ත්වය යහපත් අතට හැරී ඇති බව වනජීවී නිලධාරීන් පවසයි. ගල්ගමුව වනජීවී කාර්යාලයේ පශු වෛද්‍ය චන්දන ජයසිංහ මහතා ඇතුළු කණ්ඩායමක් විසින් මෙම අලියාට ඊයේ(07) ප්‍රතිජීවක ලබාදී තිබුණි. වෙඩි ප්‍රහාරයකට ලක්වීම හේතුවෙන් අලියාගේ දකුණු පාදය ආසාදනයට ලක්ව තිබූ බව පශු වෛද්‍ය චන්දන ජයසිංහ මහතා සඳහන් කළේය. මේ වන විට අලියා සුපුරුදු ප්‍රදේශයට පැමිණ සිටින අතර පසුගිය ඔක්තෝබර් මාසයේ කැකිරාව ප්‍රදේශයේ දී රථවාහන 49 ට පමණ පහරදී අදාළ හානි සිදුකිරීම සම්බන්ධයෙන් \"ගල්ගමුවේ දළ පූට්ටුවා\" පිළිබඳ කතාබහට ලක්විය.", "URL": "https://sinhala.adaderana.lk/news.php?nid=24855", "Category": null, "Parent URL": null}