{"Source": "Adaderana", "Timestamp": "April 22, 2013 11:40 am", "Headline": "ත්‍රී රෝද රියක ගැටී අයෙක් මරුට", "News Content": "ඒ නවය ප්‍රධාන මාර්ගයේ මඩාටුගම නගරයේ දී ත්‍රිරෝද රථයක ගැටීමෙන් පුද්ගලයෙකු මියගොස් තිබේ. ඊයේ (21) රාත්‍රී 8.45 ට පමණ සිදුවූ අනතුරෙන් තුවාල ලැබූ පුද්ගලයා කැකිරාව රෝහලට රැගෙන යන අතරවාරයේ දී මියගොස් ඇති බව පොලීසිය පැවසුවේය. මියගිය පුද්ගලයා මඩාටුගම ප්‍රදේශයේම පදිංචි 57 හැවිරිදි අයෙක්. සිද්ධිය සම්බන්ධයෙන් ත්‍රිරෝද රථ රියදුරු අත්අඩංගුවට ගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=33472", "Category": null, "Parent URL": null}