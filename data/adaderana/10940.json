{"Source": "Adaderana", "Timestamp": "September 18, 2010 01:34 pm", "Headline": "4 දෙනෙකුට අලියා අහිමි කරයි", "News Content": "තම පක්ෂයේ සිව් දෙනෙකුගේ පක්ෂ සාමාජිකත්වය අහෝසි කිරීමට ක්‍රියා කළ බව එ.ජා.ප මහ ලේකම් තිස්ස අත්තනායක මහතා පවසයි. අද පැවති එක්සත් ජාතික පක්ෂ කෘත්‍යාධිකකාරී මණ්ඩල රැස්වීමෙන් අනතුරුව මාධ්‍ය වෙත අදහස් දක්වමින් හෙතෙම මේ බව කියා සිටියේය. ඒ අනුව එ‍‍.ජා.ප පාර්ලිමේන්තු මන්ත්‍රීවරුන් වන අබ්දුල් කාදර්,මනූෂ නානයක්කාර,උපේක්ෂා ස්වර්ණමාලී,සහ නිමල් වි‍ජේසිංහ(නිල්වලා)යන අයගේ පක්ෂ සාමාජිකත්වය අහෝසි කිරිමට පියවර ගත් බව මහ ලේකම්වරයා වැඩිදුරටත් කියා සිටියේය. ලක්ෂ්මන් සෙනෙවිරත්න හා අර්ල් ගුණසේකර යන මන්ත්‍රීවරුගේ පක්ෂ සාමාජිකත්වය ඉවත් නොකරන ලෙසට කොළඹ දිසා අධික‍රණයෙන් නියෝගයක් නිකුත් කර ඇති බව තිස්ස අත්තනායක මහතා සඳහන් කරයි. මේ හේතුවෙන් නීතීඥ උපදෙස් මත ඔවුන් සම්බන්ධයෙන් ඉදිරියේ දී කටයුතු කරන බව මන්ත්‍රීවරයා කියා සිටියේය. තව ද පී. දිගම්බරම් සහ ශ්‍රී රංගා යන පාර්ලිමේන්තු මන්ත්‍රීවරුන් සමග එක්සත් ජාතික පක්ෂය විසින් ඇතිකරගෙන ඇති සියලු ගිවිසුම් හා එකඟතාවන් වහාම අත්හිටුවීමට ද කෘත්‍යාධිකාරී මණ්ඩල අනුමැතිය හිමිව ඇති බව මහ ලේකම්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10940", "Category": null, "Parent URL": null}