{"Source": "Adaderana", "Timestamp": "July 17, 2011 09:22 am", "Headline": "ගබඩා සූදානම්ද..?-ප්‍රා‍.ලේ සොයයි", "News Content": "මාතලේ දිස්ත්‍රික්කයේ යල කන්නයේ වී අස්වැන්න මිලදී ගැනීම සඳහා වහාම ගඩබා සූදානම් කිරීමට මාතලේ දිස්ත්‍රික් ලේකම් හෙලන් ඒ .මීගස්මුල්ල මහත්මිය බලධාරීන්ට උපදෙස් ලබාදී තිබේ. ගොවීන් අපහසුවට පත් නොවන පරිදි‍ මෙවර වී මිලදී ගැනීමේ යාන්ත්‍රණය ක්‍රියාත්මක කිරීම සඳහා මෙම වැඩපිළිවෙළ ක්‍රියාත්මක කරන බව දිස්ත්‍රික් ලේකම්වරිය ප්‍රකාශ කළාය. දිස්ත්‍රික්කය තුළ වී මිලදී ගැනීමේ රාජ්‍ය යන්ත්‍රණය නිවැරදිව හා කාර්යක්ෂමව ක්‍රියාත්මක කළ යුතු බවද මීගස්මුල්ල මහත්මිය පවසයි. මේ වන විටත් ගබඩාවල රඳවා ඇති වී තොග වහාම මුදාහැරීමට නිලධාරීන්ට උපදෙස් ලබාදී ඇති බව වාර්තා වේ. ගොවීන් අපහසුවට පත්වන අන්දමින් රාජ්‍ය යාන්ත්‍රණයට වැරදි අර්ථකතන ලබාදෙන නිලධාරීන් සම්බන්ධයෙන් දැඩි ක්‍රියාමාර්ග ගන්නා බව ද මාතලේ දිස්ත්‍රික් ලේකම් හෙලන් ඒ.මීගස්මුල්ල මහත්මිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=17446", "Category": null, "Parent URL": null}