{"Source": "Adaderana", "Timestamp": "May 3, 2014 04:23 pm", "Headline": "ලක්ෂ දෙකහමාරක දුම්වැටි සමග 3ක් කොටු", "News Content": "නීති විරෝධීව මෙරටට ගෙන්වන ලද දුම්වැටි තොගයක් සමග සැකකරුවන් තිදෙනෙකු පිටකොටුව ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකායේ බුද්ධි අංශයට ලද තොරතුරක් මත සිදුකළ විමර්ශනයකදී සැකකරුවන් අත්අඩංගුවට ගෙන ඇති බව වාර්තා වේ. දුම්වැටි 80,000ක් මෙලෙස විශේෂ කාර්ය බලකාය බාරයට ගෙන ඇති අතර ඒවායේ වටිනාකම රුපියල් දෙලක්ෂ 50,000ක් පමණ වන බව වාර්තා වේ. අත්අඩංගුවට ගත් දුම්වැටි තොගය සහ සැකකරුවන් තිදෙනා වැඩිදුර විමර්ශන සඳහා පිටකොටුව පොලිස් ස්ථානය වෙත බාර දී තිබේ.", "URL": "https://sinhala.adaderana.lk/news.php?nid=42954", "Category": null, "Parent URL": null}