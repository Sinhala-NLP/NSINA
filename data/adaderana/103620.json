{"Source": "Adaderana", "Timestamp": "February 3, 2019 12:56 pm", "Headline": "වතු කම්කරුවෝ අදත් විථි බැස උද්ඝෝෂණයක", "News Content": "තම දෛනික මුලික වැටුප රුපියල් 1000 දක්වා වැඩි කරන ලෙස හෝ තමන්ට වැඩි කළ රුපියල් 700 මුලික වැටුපට රු140 ප්‍රසාද දිමනාව හෝ එකතු කරන ලෙස බල කරමින් හැටන් කොටගල ප්‍රදේශයේ වතු කම්කරුවන් පිරිසක් අද (03) විරෝධතාවයක් ආරම්භ කර ඇත. හැටන් කොටගල ප්‍රදේශයේ වතු කිහිපයකම වතු කම්කරුවන් හැටන් කොටගල ප්‍රදේශිය සභා කාර්යයාලය අසල හැටන් නුවරඑලිය ප්‍රධාන මාර්ගයේ එක් මං තිරුවක් අවහිර කරමින් විරොධතාවයක නියැලුණේය. විරෝධතාවයේ නියැලි සිටි වතු කම්කරුවන් කියා සිටියේ වතුකරයේ නියෝජනය කර දේශපාඥයින් තමන්ට රු 1000 ක මුලික වැටුපක් ලබාදෙන බවට පොරොන්දු වි රුපියල් 700 ක මුලික වැටුපක් පමණක් ලබා දි එයට අදාල අවබෝධතා ගිවිසුම වතු හාම්පුතුන්ගේ සංගමය සමග අත්සන් කර ඇති බවයි. රුලියල් 700 මුලික වැටුපට තමන් මෙතෙක් ලබා ගත් රුපියල් 140 ප්‍රසාද දිමනාව අහිමි කර ඇති බවද විරෝධතාවයේ නියැලි සිටි වතු කම්කරුවන් කියා සිටියේය. අහිමි වු රුපියල් 140 ප්‍රසාද දිමනාව යලි ලබා ගැනිම සඳහා වතු හාම්පුතුන්ගේ සංගමය සමඟ පැවැත්විමට නියිමිත සාකච්ඡාවේදි එම රුපියල් 140 ප්‍රසාද දිමනාව ලබාදිමට රජය කටයුතු කල යුතු බව විරෝධතාවයේ නියැලි සිටි වතු කම්කරුවන් කියා සිටියේය. මේ අතර හැටන් මල්ලිඅප්පුව ප්‍රදේශයේද හින්දු පුජකවරයෙක් ඇතුළු වතු කම්කරුවන් පිරිසක් තමන්ට රු 1000 ක මුලික වැටුප තමන්ට අහිමි වු රු 140 ප්‍රසාද දිමනාව ලබාදෙන ලෙස බලකරමින් සත්‍යග්‍රහයක් ආරම්භ කර ඇත.", "URL": "https://sinhala.adaderana.lk/news.php?nid=103620", "Category": null, "Parent URL": null}