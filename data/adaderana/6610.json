{"Source": "Adaderana", "Timestamp": "February 11, 2010 08:28 am", "Headline": "සුදත් බලගල්ලේගේ නිවසට ප්‍රහාරයක්", "News Content": "ජනතා විමුක්ති පෙරමුණේ ඌව පළාත් සභා මන්ත්‍රී සුදත් බලගල්ලේ මහතාගේ නිවසට කිසියම් පිරිසක් පහරදී තිබේ. ඒ මහතාගේ නිවසට රාත්‍රී කාලයේ පැමිණි කිසියම් පිරිසක් මෙම මැර ප්‍රහාරය එල්ල කර ඇති බව මහියංගණය පොලිසියට කරන ලද පැමිණිල්ලේ සදහන් වේ. මහියංගණය, රිදීමාලියද්ද ප්‍රදේශයේ පිහිටි මෙම නිවසේ සුදත් බලගල්ලේ මහතා රැදී සිටියදී ප්‍රහාරය එල්ල වී ඇත. එම අවස්ථාවේ දී මන්ත්‍රීවරයා නිවසින් පලාගොස් ඇති අතර මැර පිරිස් ඔහුගේ පියාට ද පහරදී ඇති බව වාර්තා වේ. තුවාල ලැබූ සුදත් බලගල්ලේ මහතාගේ පියා මහියංගණය මූලික රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=6610", "Category": null, "Parent URL": null}