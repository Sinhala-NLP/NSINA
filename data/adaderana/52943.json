{"Source": "Adaderana", "Timestamp": "July 30, 2015 12:12 pm", "Headline": "පොලිස්පති නැගෙනහිර යයි", "News Content": "පොලිස්පති එන්. කේ ඉලංගකෝන් මහතා නැගෙනහිර පළාතේ සංචාරයක් ආරම්භ කර තිබේ. ඉදිරි මහමැතිවරණයට අදාළව ප්‍රදේශයේ පොලිස් නිලධාරීන් මැතිවරණ නීති සම්බන්ධයෙන් දැනුවත් කිරීම සහ එම ප්‍රදේශවල සිදුවීම් පිළිබඳ සොයාබැලීම පොලිස්පතිවරයාගේ සංචාරයේ අරමුණ වී ඇති බව සඳහන්ය. ඒ අනුව අද උදෑසන ත්‍රීකුණාමලය සහ කන්තලේ පොලිස් කොට්ඨාස වල සංචාරය කළ පොලිස්පති එන්.කේ ඉලංගකෝන් මහතා එම ප්‍රදේශ වල උසස් පොලිස් නිලධාරීන් දැනුවත් කිරීමේ වැඩසටහනකට සහභාගී වී ඇත.පොලිස්පතිවරයා අද පස්වරුවේ මඩකළපුව හා අම්පාර ප්‍රදේශ වල සංචාරය කිරීමට නියමිතය.පොලිස්පති එන්.කේ ඉලංගකෝන් මහතා අම්පාර පොලිස් ශ්‍රවනාගාරයේදී ප්‍රදේශයේ උසස් පොලිස් නිලධාරීන් දැනුවත් කිරීමේ වැඩසටහනකට සහභාගී වීමට නියමිත බව සඳහන්ය.", "URL": "https://sinhala.adaderana.lk/news.php?nid=52943", "Category": null, "Parent URL": null}