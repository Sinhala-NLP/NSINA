{"Source": "Adaderana", "Timestamp": "June 12, 2014 08:43 am", "Headline": "පා පුවරුවෙන් වැටී මරු දකී", "News Content": "අනුරාධපුර, ශ්‍රාවස්තිපුර ප්‍රදේශයේදී දුම්රියක පාපුවරුවේ ගමන් කරමින් සිටි පුද්ගලයෙකු එම දුම්රියෙන් ඇද වැටී මියගොස් තිබේ. කොළඹ සිට අනුරාධපුරය බලා ධාවනය වූ දුමරියක ගමන් කළ පුද්ගලයෙකු මෙලෙස අනතුරට ලක්ව ඇති බව පොලීසය පවසන්නේය. අනතුරෙන් බරපතළ තුවාල ලැබූ පුද්ගලයා ප්‍රතිකාර සඳහා අනුරාධපුර රෝහලට ඇතුළත් කිරීමේදී මියගොස් ඇත. මියගොස් ඇත්තේ මාවනැල්ල තලපිටියගම ප්‍රදේශයේ පදිංචිව සිටි 20 හැවිරිදි පුද්ගලයෙකි. මළ සිරුර රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය සිදු කිරීමට නියමිතය.", "URL": "https://sinhala.adaderana.lk/news.php?nid=43910", "Category": null, "Parent URL": null}