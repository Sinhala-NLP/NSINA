{"Source": "Adaderana", "Timestamp": "March 28, 2019 06:22 pm", "Headline": "ජවිපෙ ආණ්ඩුවකින් අධ්‍යාපනයේ පුළුල් වෙනසක් කරන බව අනුර කියයි", "News Content": "මෙරට අධ්‍යපන ක්‍රමයේ පුළුල් පරිවර්තනයක් ඇති කිරීම ජනතා විමුක්ති පෙරමුණේ අපේක්ෂාව බව එම පක්ෂයේ නායක අනුර කුමාර දිසානායක මහතා පවසා සිටියි. අද පවතින තත්ත්වය යටතේ පාසල් අතර විශාල විෂමතාවයක් ගොඩගැගී ඇති බවත් පාසල් නැවත ප්‍රතිව්‍යුහගත කිරීමේ ක්‍රියාවලියක් අවශ්‍ය බවත් ඒ මහතා ප්‍රකාශ කර සිටියේය. ජනතා විමුක්ති පෙරමුණු ආණ්ඩුවක් යටතේ 1 ශ්‍රේණිය සඳහා ඇතුළත් කරනු දරුවන්ගෙන් 50%ක්වත් උපාධිදාරීන් බවට පත් කළ හැකි පාලනයක් ඇති කිරීමට සහතික විය හැකි බව ඒ මහතා ප්‍රකාශ කර සිටියි. කුරුණැගල ප්‍රදේශයේ ඊයේ (27) පැවති ජනහමුවකදී ඔහු මේ බව ප්‍රකාශ කර සිටියේය.", "URL": "https://sinhala.adaderana.lk/news.php?nid=106919", "Category": null, "Parent URL": null}