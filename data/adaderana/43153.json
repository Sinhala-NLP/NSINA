{"Source": "Adaderana", "Timestamp": "May 12, 2014 12:23 pm", "Headline": "මන්ත්‍රීවරයෙකුට වෙඩිතබා ඝාතනය කරලා", "News Content": "පෑලියගොඩ නගර සභාවේ ආණ්ඩු පක්ෂයේ නාගරික මන්ත්‍රී චාමිල සඳරුවන් මහතා ස්වකීය මෝටර් රථය තුළ සිටියදී වෙඩිතබා ඝාතනය කර තිබේ. පෑලියගොඩ පොලිස්බල ප්‍රදේශයට අයත් නූන්ගමුගොඩ ප්‍රදේශයේදී අද (12) පෙරවරුවේ කිසිවෙකු විසින් මොහුට මෝටර් රථය තුළ සිටියදී වෙඩිතබා පළාගොස් ඇති බව පොලීසිය පවසයි. වෙඩි කිහිපයක් තැබීමෙන් පසු මෝටර් රථය පාලනය කරගත නොහැකිව එය අසළ තාප්පයක වැදී නතරවී ඇති බවත්, ජීවිතක්ෂයට පත්වූ මන්ත්‍රීවරයාගේ මළ සිරුර මෝටර් රථය තුළ දක්නට ලැබෙන බවත් අද දෙරණ වාර්තාකරු පවසයි. මෙලෙස ජීවිතක්ෂයට පත්ව ඇති 23 හැවිරිදි චාමිල, පෑලියගොඩ-මීගමුව පාරේ පදිංචිව සිටි අතර 2011 වසරේදී එක්සත් ජනතා නිදහස් සන්ධයෙන් පත්කළ මන්ත්‍රීවරයෙකි. අද පෙරවරුවේ මහර මහේස්ත්‍රාත් අධිකරණයේ පැවති නඩු විභාගයකට පෙනී සිට ඇති මොහු මවද,පියාද සමගින් මහරට ගොස් ඔවුන් මගින් බැසගිය පසු තනිවම පැමිණෙමින් සිටියදී මෙලෙම වෙඩි ප්‍රහාරයට ලක්ව තිබේ.", "URL": "https://sinhala.adaderana.lk/news.php?nid=43153", "Category": null, "Parent URL": null}