{"Source": "Adaderana", "Timestamp": "September 12, 2012 09:22 pm", "Headline": "නැගෙනහිර ගැන තීරණය හකීම්ගේ අතට", "News Content": "නැගෙනහිර පළාතේ ආණ්ඩුවක් පිහිටුවීම ගැන ශ්‍රී ලංකා මුස්ලිම් කොංග්‍රසයේ අවසන් තීරණය ගැනීමේ අයිතිය එම පක්ෂයේ නායක රවුෆ් හකීම් මහතාට ලබා දී ඇතැයි වාර්තා වේ. k ඊයේ (11) සහ අද (12) යන දෙදින තුළ එම පක්ෂයේ උත්තරීතර මණ්ඩලයේ සාමාජිකයින් අතර පැවති සාකච්ඡාවල දී මෙම අයිතිය රවුෆ් හකීම් මහතාට පැවරීමට තීරණය කළ බව පක්ෂ අභ්‍යන්තර ආරංචි මාර්ග සඳහන් කරයි. එම සාකච්ඡාවල දී එක්සත් ජනතා නිදහස් සන්ධානයට මෙන්ම දෙමළ ජාතික සන්ධානයට පක්ෂව ද පක්ෂ සාමාජිකයින් කරුණු ඉදිරිපත් කර ඇති බව වාර්තා වේ. ඒ අනුව මේ පිළිබඳ තීරණය කිරීමේ අයිතිය පක්ෂ නායකයාට ලබාදීමට තීරණය කර ඇත. කෙසේ වෙතත් රවුෆ් හකීම් මහතා මේ පිළිබඳව එක්සත් ජනතා නිදහස් සන්ධානය සහ දමිළ ජාතික සන්ධානය සමඟ සාකච්ඡා කර ඉදිරි දින 2 ක ඇතුළත තීරණයක් ගනු ඇති බව එම ආරංචි මාර්ග වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=27357", "Category": null, "Parent URL": null}