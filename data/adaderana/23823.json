{"Source": "Adaderana", "Timestamp": "April 26, 2012 03:21 pm", "Headline": "ගිනි අවිය අත්වැරදීමකින් ක්‍රියාත්මකවී ආණ්ඩුකාරවරයාගේ ආරක්ෂකයා රෝහලේ", "News Content": "බස්නාහිර පළාත් ආණ්ඩුකාර අලෙවි මවුලානා මහතාගේ ආරක්ෂකයෙකුගේ ගිනි අවිය අත්වැරදීමකින් ක්‍රියාත්මකවීම හේතුවෙන් පුද්ගලයෙකු තුවාල ලබා තිබේ. මෙසේ තුවාල ලබා ඇත්තේ ආණ්ඩුකාරවරයාගේ තවත් ආරක්ෂකයෙකු බවත්,තුවාල ලැබූ පුද්ගලයා කළුබෝවිල රෝහලට ඇතුළත් කර ඇති බවත් පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. කෙසේ වෙතත් අද දෙරණ කළ විමසීමකට පිළිතුරුදෙමින් කළුබෝවිල රෝහලේ අධ්‍යක්ෂ අනිල් ජාසිංහ මහතා කියා සිටියේ උදරයට වෙඩිවැදුණු පුද්ගලයෙකු රෝහලට ඇතුළත් කර ඇති බවයි. මේවන විට වෙඩිවැදුණු පුද්ගලයා හදිසි ශෛල්‍යකර්මයක් සඳහා යොමුකර ඇති බව රෝහල් අධ්‍යක්ෂවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23823", "Category": null, "Parent URL": null}