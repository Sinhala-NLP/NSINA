{"Source": "Adaderana", "Timestamp": "March 26, 2010 09:26 am", "Headline": "හමුදා පනතට විජේදාසගෙන් සංශෝධනයක්", "News Content": "ආණ්ඩුක්‍රම ව්‍යවස්ථාවට සහ 1949 අංක 17 දරණ හමුදා ‍පනතේ විධි විධාන කිහිපයක් සංශෝධනය කිරීම සඳහා වූ පනත් කෙටුම්පතක් ඉදිරිපත් කිරීමට පාර්ලිමේන්තු මන්ත්‍රී විජේදාස රාජපක්ෂ මහතා විසින් පාර්ලිමේන්තුවේ අවසරය ඉල්ලා සිටියි. පාර්ලිමේන්තු මහ ලේකම්වරයා වෙත ලිපියක් මඟින් මේ බව දැනුම් දී ඇති මන්ත්‍රීවරයා අප්‍රේල් 6 වනදා පැවැත්වීමට‍ නියමිත පාර්ලිමේන්තු රැස්වීමේ දී එය ඉදිරිපත් කිරීමට අදාළ පියවර ගන්නැයි ඉල්ලා ඇත. හමුදා පනතේ විධි විධාන වලට අනුව නිත්‍ය හමුදා සේවයේ නියුතු නිලධාරීන‍්ගේ සහ සෙසු නිලයන්ගේ අයිතිවාසිකම් විධි විධාන සැලැස්වීම සහ තහවුරු කිරීම සඳහා ද ඒ හා සම්බන්ධ හෝ ඊට අනුශාංගික කරුණු සඳහා ද විධි විධාන සැලැස්වීම මෙම පනතේ අරමුණයි. ‍ඒ අනුව යුද හමුදාපතිවරයාට , නිත්‍ය හමුදා සේවයෙන් විශ්‍රාම ලැබූ සියලුම නිලධාරීන්ට හා සෙසු නිලයන්ට හමුදා නීතීය අදාළ නොවිය යුතුයි යන්න මෙමඟින් සංශෝධනය කිරීමට නියමිතව ඇතැයි කියැවේ.", "URL": "https://sinhala.adaderana.lk/news.php?nid=7509", "Category": null, "Parent URL": null}