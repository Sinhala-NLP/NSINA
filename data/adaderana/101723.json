{"Source": "Adaderana", "Timestamp": "January 3, 2019 09:24 am", "Headline": "උතුරේ අවතැන් වූවන් යළි ගම්බිම් වෙත", "News Content": "උතුරු පළාතට බලපෑ අයහපත් කාලගුණික තත්ත්වය හේතුවෙන් ආරක්ෂිත මධ්‍යස්ථානවල රඳවා සිටි එක් ලක්ෂ 25,000ක පමණ පිරිසක් සිය නිවෙස් වෙත පිටත්ව ගොස් තිබේ. ආපදා කළමනාකරණ මධ්‍යස්ථානය පැවසුවේ මන්නාරම සහන කඳවුරක තවදුරටත් පවුල් 27කට අයත් පුද්ගලයින් 85 දෙනෙකු රැදී සිටින බවයි. පසුගියදා උතුරු පළාතට බලපෑ අයහපත් කලගුණික තත්ත්වය හේතුවෙන් මන්නාරම, කිළිනොච්චි, මුලිතිව් යන දිස්ත්‍රිකවලට අයත් ප්‍රදේශ රැසකට බලපෑම් එල්ල වී තිබුණි. කෙසේවෙතත් නිවාස වෙත පිටත්ව ගිය පීඩාවට පත් ජනතාවට අවශ්‍ය සහන කටයුතු තවදුරටත් රජය විසින් ලබා දෙන බවයි ආපදා කළමනාකරණ මධ්‍යස්ථානය සදහන් කළේය.", "URL": "https://sinhala.adaderana.lk/news.php?nid=101723", "Category": null, "Parent URL": null}