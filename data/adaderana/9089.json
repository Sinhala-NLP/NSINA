{"Source": "Adaderana", "Timestamp": "June 19, 2010 08:36 am", "Headline": "යළි මැතිවරණයකට එන්නේ නෑ -සංගරී", "News Content": "තමා යළි මැතිවරණයකට ඉදිරිපත් නොවන බව දෙමළ එක්සත් විමුක්ති පෙරමුණේ නායක වී. ආනන්ද සංගරී මහතා පවසයි. පවතින ක්‍රමය තුළ මැතිවරණයකට ඉදිරිපත්වීමෙන් ඵලක් නොවන බව ඔහු සඳහන් කරයි. මැතිවරණ සමයට පමණක් ජනතාව අතරට පැමිණි දේශපාලකයින් ජනතාව නොමග යවා ඔවුන්ගේ ඡන්දය උදුරාගන්නා බව වී. ආනන්ද සංගරී මහතා කියා සිටියි. උතුරේ අවතැන්වූවන් නැවත පදිංචි කිරීම් ද නිසි පරිදි සිදු නොවන බව ආනන්ද සංගරී මහතා පෙන්වාදෙයි. නැවත පදිංචි කිරීමේ කටයුතුවලට දායකවීමට තමන් සූදානම් බව ඔහු ප්‍රකාශ කරයි. ඒ පිළිබඳව දන්වා ජනාධිපති මහින්ද රාජපක්ෂ මහතා වෙත ලිපියක් යැවූ බව ද ආනන්ද සංගරී මහතා කියා සිටියි.", "URL": "https://sinhala.adaderana.lk/news.php?nid=9089", "Category": null, "Parent URL": null}