{"Source": "Adaderana", "Timestamp": "March 18, 2019 03:44 pm", "Headline": " පුල්මුඩේ ඛනිජ වැලි නිධිය ආරක්ෂිතද ?", "News Content": "සංහිදියාව වචනයට මුවාවී පුල්මුඩේ ඛනිජ වැලි නිධිය සොරාගන්නා බවත් එය ආරක්ෂා කිරීමට ඉදිරිපත් වන රාජ්‍ය නිලධාරීන්ට පහරදී පළවා හරිමින් රාජකාරි කටයුතු වලට බාධා කරන බව සේවකයෝ පවසයි. ලංකා ඛනිජ වැලි සංස්ථාව අයත් පුල්මුඩේ පිහිටි විශාල ඛනිජ වැලි නිධිය ආරක්ෂා කරගැනීමට නොහැකිව බරපතල ප්‍රශ්නයක් පවතින බව ලංකා ඛනිජ වැලි සංස්ථාවේ සභාපතිනි ඉන්දිකා රණතුංග මහත්මිය පැවසුවේය. ප්‍රදේශවාසීන් හා ‍ප්‍රාරාදේශීය දේශපාලන අධිකාරිය එක්ව රාජ්‍යය දෙපළක් වන මෙරටට විශාල විදේශ විනිමය ලබාදෙන ඛනිජ වැලි නිධිය ආරක්ෂා කොට වැට ගැසීමට ඉඩ නොදෙන බවත් මෙම වැලි රහසිගතව ඔවුන් රැගෙන යන බවද සභාපතිවරිය සඳහන් කළේය. පොලිස් විශේෂ කාර්ය බලකාය පොලීසිය සහය ඇතිව පසුගියදා මෙම වටිනා වැලි නිදිය වෙන්කර වැට ගැසීම සඳහා ගිය අවස්ථාවේදී ප්‍රාදේශීය දේශපාලන අධිකාරිය ප්‍රදේශයේ රාජ්‍ය නිලධාරීන් කිහිප දෙනකු එක්ව ලංකා ඛනිජ වැලි සංස්ථාවේ සේවකයන්ට වැට ගැසීමට ඉඩ ලබා නොදුන් බව එම ස්ථානයේ ඔවුන් පැමිණ කලබලකාරී ලෙස හැසිරුණු බවත් ප්‍රදේශීය ලේකම්,පොලිසිය විසින් සාමය කඩවන බව පවසා නවතා දැමු බව සභාපතිවරිය වැඩිදුරටත් සඳහන් කළේය. ලංකා ඛනිජ වැලි සංස්ථාවේ සේවකයන් කියා සිටින්නේ අති විශාල මුදල් ප්‍රමාණයක් මහා භාණ්ඩාගාරයට ලබාදෙන මෙම ඛනිජ වැලි සම්පත දේශපාලන අධිකාරියේ බූදලයක් බවට පත් නොකොට රටේ පොදු සම්පතක් හැටියට ආරක්ෂා කිරීමට බලධාරීන්ගේ අවධානය යොමුවිය යුතු බවත් කෙසේවෙතත් රාජ්‍ය නිලධාරීන් හට ප්‍රදේශයේ දේශපාලන අධිකාරිය ඉතා අමානුෂික ලෙස පහර දීම් වලට පළිගැනීම්වලටලක්කරන බවත් කියති. පසුගියදා මෙම ස්ථානයට වැට ගැසීම සඳහා ගිය ලංකා ඛනිජ වැලි සංස්ථාවේ සේවකයන්ට මෙම ප්‍රදේශවාසීහු හා දේශපාලන අධිකාරිය පොලු මුගුරුවලින් පහර දෙන්නටද වූ බව සේවකයෝ කියති.", "URL": "https://sinhala.adaderana.lk/news.php?nid=106291", "Category": null, "Parent URL": null}