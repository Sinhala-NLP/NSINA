{"Source": "Adaderana", "Timestamp": "May 27, 2017 04:33 pm", "Headline": " සහන සලසන්න මිලියන 150ක්-තවත් මුදල් වෙන් කරන්න සූදානම්!", "News Content": "දැනට ජලයෙන් කොටුවී සිටින පිරිස් බේරාගැනීම සඳහා ජීවිත ආරක්ෂක කබා 10,000ක් ලබාදීමට කඩිනමින් පියවර ගන්නා ලෙස අදාළ බලධාරීන්ට ජනාධිපති මෛත්‍රීපාල සිරිසේන මහතා විසින් උපදෙස් ලබාදී තිබේ.ආපදා හේතුවෙන් මියගිය පුද්ගලයින් සහ හානි වූ නිවාස වෙනුවෙන් වන්දි ලබාදීමටත්, නිවාසවල විනාශ වූ භාණ්ඩ සඳහා අලාභය ලබාදීමටත්, මියගිය අයගේ අවසන් කටයුතු රජයේ වියදමින් සිදු කිරීමටත් ජනාධිපතිවරයා විසින් උපදෙස් ලබාදී ඇති බව රජයේ ප්‍රවෘත්ති දෙපාර්තමේන්තුව සඳහන් කළේය.මේ වන විට අපදාවට පත්වූවන්ට හට සහන සැලසීමට රුපියල් මිලියන 150ක මුදලක් මූලිකව ලබාදී ඇති අතර අවශ්‍ය පරිදි ඕනෑම අවස්ථාවක ඒ වෙනුවෙන් මුදල් වෙන් කිරීමට රජය තීරණය කර තිබේ.මේ අතර ආපදා පවතින දිස්ත්‍රික්කවල සිටින රජයේ නිලධාරීන් ප්‍රමාණවත් නොවන්නේනම් ඒ සඳහා අවශ්‍ය නිලධාරීන් ආසන්න දිස්ත්‍රික්කවලින් අනුයුක්ත කිරීමට කටයුතු කරන ලෙස ස්වදේශ කටයුතු අමාතය වජිර අබේවර්ධන මහතා විසින් බලධාරීන්ට උපදෙස් ලබා තිබේ.", "URL": "https://sinhala.adaderana.lk/news.php?nid=73636", "Category": null, "Parent URL": null}