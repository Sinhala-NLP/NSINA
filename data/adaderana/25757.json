{"Source": "Adaderana", "Timestamp": "July 13, 2012 03:14 pm", "Headline": "සෙබළෙක් සය හැවිරිදි දැරියක අප‍යෝජනය කරයි", "News Content": "කුඩා දැරියක අපයෝජනය කිරීමේ සිද්ධියක් සම්බන්ධයෙන් යුද හමුදා සැරයන්වරයෙකු කොටවෙහෙර පොලිසිය විසින් අත්අඩංගුවට ගෙන තිබේ. ඊයේ (12) මෙම පුද්ගලයා අත්අඩංගුවට ගත් බව කොටවෙහෙර පොලිසිය සඳහන් කරයි. වයස අවුරුදු 6ක දැරියක් මෙලෙස අපයෝජනයට ලක් කර ඇති බව පොලිසිය පවසයි. මෙම තැනැත්තා මීට පෙර ද දැරියක අපයෝජනයට ලක්කිරීමේ වරදට අධිකරණයේ නඩුවක් ගොනු කර තිබේ. මෙලෙස අත්අඩංගුවට ගෙන ඇත්තේ අඹේපුස්ස යුද හමුදා කඳවුරේ සේවය කරන සැරයන්වරයෙකු වන අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25757", "Category": null, "Parent URL": null}