{"Source": "Adaderana", "Timestamp": "August 2, 2018 12:51 pm", "Headline": "මහ රෑ දඹුල්ල ක්‍රීඩාංගනය ළඟ නවතා තැබූ බස් රථයක් සම්පූර්ණයෙන් ගිනි ගනියි", "News Content": "දඹුල්ල ජාත්‍යන්තර ක්‍රිකට් ක්‍රීඩාංගනය ආසන්නයේ නවතා තිබූ පෞද්ගලික මගී බස් රථයක් ඊයේ(01) රාත්‍රී කාලයේ ගිනිගෙන සම්පූර්ණයෙන්ම විනාශ වී ඇතැයි දඹුල්ල පොලීසිය කියයි. දඹුල්ල ජාත්‍යන්තර ක්‍රිකට් ක්‍රීඩාංගනය ආසන්නයේ දිනපතාම මෙම බස් රථය නවතා තබන රථයක් බවත් මෙදින බස් රථය එම ස්ථානයෙන් වෙනත් ස්ථානයක නවතා ඇත්තේ එම ස්ථානයේ තාවකාලිකව ක්‍රීඩාලෝලීන් සඳහා වාහන නැවතුම් පොලක් සැකසීම නිසාවෙන් බව බස් රථයේ හිමිකරු පැවසීය. මධ්‍යම රාත්‍රී 12.30 ට පමණ ප්‍රදේශවාසීන්ගේ දැනුම්දීම පරිදි එම ස්ථානයට පැමිණ බස් රථය බලද්දි සම්පුර්ණයෙන්ම ගිනිගෙන විනාශ වී ඇති බව බස් රථයේ හිමිකරු පැවසීය. කෙසේ වෙතත් සිද්ධිය ඇසින් දුටු ප්‍රදේශවාසීහු කියා සිටියේ රාත්‍රීයේ එක වැරම බස් රථය ගිනිගෙන දැවී ම සිදුවන වත් සමඟ පොලීසිය සහ ප්‍රදේශවාසීන් එක්ව දඹුල්ල මහ නගර සභාවේ ගිනි නිවන ඒකකයේ ද සහාය ඇතිව පැතිර ගිය ගින්න මැඩ පැවැත් වූ ප්‍රදේෂවාසුහු පැවසුහ. කෙසේ වෙතත් මෙම බස් රථය ගිනිගෙන දැවීම අපරාධයක් ද එසේත් නැත්නම් කාර්මික දෝෂයක් නිසා සිදු වූවක් ද යන්න මෙතෙක් අනාවරණය කරගැනීමට නොහැකි වී ඇතැයි බස් රථයේ හිමිකරු පැවසීය. දඹුල්ල මුලස්ථාන පොලිස් පරීක්ෂක සම්පත් වික්‍රමරත්න මහතා කියා සිටියේ මේ පිළිබඳව පැමිණිල්ලක් ලැබී තිබෙන බවත් බස් රථය ගිනි ගැනීමේ සිද්ධිය සම්බන්ධයෙන් විමර්ශන කටයුත්තක් ආරම්භ කොට ඇති බවය.", "URL": "https://sinhala.adaderana.lk/news.php?nid=93671", "Category": null, "Parent URL": null}