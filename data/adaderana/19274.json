{"Source": "Adaderana", "Timestamp": "October 11, 2011 08:03 am", "Headline": " කොළොන්නාවට බැසිල් බස්සයි", "News Content": "කොළොන්නාව ඡන්ද බල ප්‍රදේශයේ සියලු දේශපාලන කටයුතු සම්බන්ධීකරණය කිරීම සඳහා ආර්ථික සංවර්ධන අමාත්‍ය බැසිල් රාජපක්ෂ මහතා පත්කර තිබේ. ශ්‍රී ලංකා නිදහස් පක්ෂයේ ඉල්ලීමකට අනූව වහාම ක්‍රියාත්මක වන පරිදි ජනාධිපති මහින්ද රාජපක්ෂ මහතා විසින් මෙම පත්වීම ලබා දී ඇති බව රජයේ ප්‍රවෘත්ති දෙපර්තමේනත්තුව පවසයි. ඒ අනුව කොළොන්නාව ඡන්ද බල ප්‍රදේශයේ සියලු දේශපාලන සහ සාමාජීය ක්‍රියාකාරකම් පිළිබඳව සම්බන්ධීකරණ කටයුතු බැසිල් රාජපක්ෂ මහතා විසින් සිදුකරනු ඇති බව සඳහන් වේ. තාවකාලිකව ලබාදී ඇති මෙම පත්වීම නැවත දැනුම් දෙන තුරු ක්‍රියාත්මක බව රජයේ ප්‍රවෘත්ති දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=19274", "Category": null, "Parent URL": null}