{"Source": "Adaderana", "Timestamp": "October 21, 2016 09:18 am", "Headline": " මහ මඟට යහ මඟක් වැඩසටහන- පූර්ණ සහය දෙනවා", "News Content": "මෙරට සිදු වන මාර්ග අනතුරු අවම කර ගැනීම සඳහා විශේෂ වැඩපිළිවෙළක් ක්‍රියාත්මක කිරීමට සංවිධාන කිහිපයක් සැලසුම් කර තිබේ.“මහ මඟට යහ මඟක් “යන තේමාව යටතේ එම වැඩපිලිවෙළ ක්‍රියාත්මක කිරීමට නියමිතය.සංඛ්‍යා ලේඛන අනුව මෙරට දෛනිකව පුද්ගලයින් 07 දෙනෙකු රිය අනතුරු හේතුවෙන් මිය යන අතර තවත් විශාල පිරිසක් තුවාල ලබා ආබාධිතයින් බවට පත් වෙයි. මෙම තත්ත්වය අවම කර ගැනීම සඳහා ජනාතාව දැනුම්වත් කිරීම ඇතුළු වැඩසටහන් ක්‍රියාත්මක කිරීමට නියමිතය. මේ සම්බන්ධයෙන් ඊයේ(20) කොළඹ පැවැති වැඩසටහනකට එක් වූ දෙරණ මාධ්‍ය ජාලයේ සභාපති දිලිත් ජයවීර මහතා ප්‍රකාශ කළේ එම වැඩසටහන සඳහා පූර්ණ සහය පළ කරන බවයි.", "URL": "https://sinhala.adaderana.lk/news.php?nid=65235", "Category": null, "Parent URL": null}