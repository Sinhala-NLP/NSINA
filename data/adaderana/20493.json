{"Source": "Adaderana", "Timestamp": "December 6, 2011 11:15 am", "Headline": "ඌරන්ට ඇටවූ උගුල දෙදෙනෙකුට මරු කැඳවයි", "News Content": "මහනුවර මයිලපිටිය ප්‍රදේශයේ දී ඌරන් සඳහා ඇටවූ විදුලි රැහැනකට හසුවී අද(06) පෙරවරුවේ පුද්ගලයින් දෙදෙනෙකු ජිවිතක්ෂයට පත්වී තිබේ. මයිලපිටිය ප්‍රදේශයේ පදිංචි වයස අවුරුදු 55 ක කාන්තාවක් සහ වයස අවුරුදු 30 ක පුද්ගලයෙකු මෙසේ මියගොස් ඇති බව පොලිසිය සඳහන් කරයි. අදාළ පුද්ගලයා හරක් බැඳීම සඳහා ප්‍රදේශයේ ලඳු කැළෑවකට ගිය අවස්ථාවේ එම අනතුරට ලක්ව ඇති අතර ඔහු බේරා ගැනීම සඳහා පැමිණි ඔහුගේ ඥාතී කාන්තාව ද මෙසේ විදුලි සැර වැදී මියගොස් තිබුණි. මේ වන විට මෘත ශරීර මාරස්සන රෝහලේ තැන්පත් කර ඇති අතර තාලාතුඔය පොලිසිය සිද්ධිය සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=20493", "Category": null, "Parent URL": null}