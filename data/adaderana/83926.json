{"Source": "Adaderana", "Timestamp": "February 3, 2018 09:09 am", "Headline": "කුඩු සමඟ ඉන්දීය ජාතිකයින් 2 ක් අත්අඩංගුවට", "News Content": "හෙරොයින් ලඟ තබාගෙන සිටි ඉන්දීය ජාතික පුද්ගලයින් දෙදෙනෙකු තලෙයිමන්නාරම මුහුදු ප්‍රදේශයේදී අත්අඩංගුවට ගෙන තිබේ. ආදම්ගේ පාලම අසල මුහුදු ප්‍රදේශයේදී නාවික හමුදාව විසින් සැකකටයුතු බෝට්ටුවක් පරීක්ෂා කිරීමේදී අදාළ මත්ද්‍රව්‍ය සොයාගෙන ඇති බව පොලීසිය සඳහන් කළේය. සැකකරුවන් සතුව තිබී හෙරොයින් බවට සැක කෙරෙන මත්ද්‍රව්‍ය ග්‍රෑම් 423යි මිලි ග්‍රෑම් 900ක් හා බීඩි වර්ගයේ දුම්වැටි 157ක් සොයාගත් බව සඳහන්ය. අත්අඩංගුවට ගත් ඉන්දීය ජාතිකයින් දෙදෙනා තලෙයිමන්නාරම පොලිස් ස්ථානයට භාරදී ඇති අතර ඔවුන් අද (03) මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83926", "Category": null, "Parent URL": null}