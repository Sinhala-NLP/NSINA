{"Source": "Adaderana", "Timestamp": "August 29, 2012 05:03 pm", "Headline": "බස් කප්පම් පිටුපස ගමනාගමන කොමිසන් සභාව ඉන්නවා", "News Content": "බස් රථවලින් කප්පම් ලබාගැනීම පිටුපස ජාතික ගමනාගමන කොමිසමේ ද සම්බන්ධයක් පවතින බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. අද (29)කොළඹ දී පැවති මාධ්‍ය හමුවකට එක්වෙමින් ඒ මහතා මෙම අදහස් පළ කළේය. කප්පම් ලබාගන්නා පුද්ගලයින් වර්ග 6 ක් සිටින බව එහිදී වැඩිදුරටත් අදහස් දැක්වූ විජේරත්න මහතා පැවසීය. ගැමුණු විජේරත්න මහතාගේ මෙම චෝදනාව සම්බන්ධයෙන් අද දෙරණ ජාතික ගමනාගමන කොමිසන් සභාවේ සභාපති රොෂාන් ගුණවර්ධන මහතාගෙන් විමසීය. එහිදී එම චෝදනාව තරයේ ප‍්‍රතික්ෂේප කරන බව හෙතෙම පැවසීය.", "URL": "https://sinhala.adaderana.lk/news.php?nid=26986", "Category": null, "Parent URL": null}