{"Source": "Adaderana", "Timestamp": "May 5, 2018 10:16 am", "Headline": "වැවක ගිළී 16 හැවිරිදි සිසුවෙක් මරුට", "News Content": "අකුරැස්ස, අතුරලිය කිතනාවල වැවේ පිහිනීමට ගිය 16 හැවිරිදි පාසැල් සිසුවෙකු දියේ ගිළී මියගොස් තිබේ. මෙසේ මියගොස් ඇත්තේ පහල අතුරලිය ප‍්‍රදේශයේ පදිංචි සාරංග ජයවර්ධන නැමැත්තෙකි. මාර/ අතුරලිය මහා විද්‍යාලයේ 11 වසරේ ඉගෙනුම ලැබූ සාරංග මෙවර අ.පො.ස. (සාමාන්‍ය පෙළ) විභහගයට පෙනී සිටීමට බලාපොරොත්තුවෙන් සිටි ශිෂ්‍යයෙකි. ඔහු තම මිතුරන් පිරිසක් සමඟ නිවසට කිලෝමීර් 2ක් පමණ දුරින් පිහිටි කිතනාවල වැවට ඊයේ (04) දින සවස ගොස් ඇත. සාරංගගේ මිතුරන් පවසන ආකාරයට වවේ වම්පස ඉවුරේ සිට දකුණු පස ඉවුරට ඔහු පිහිනා යෑමට යද්දි අතරමග දී හතිවැටී සිටි අතරේ තවත් මිතුරෙකු බේරා ගැනීමට වැවට පැන පිහිනා ගියද ඔහුට ද එම තත්ත්වය උදාවීම හේතුවෙන් මිතුරා බේරා ගැනීම පසෙකලා නැවත ගොඩබිමට පැමිණීමෙන් දිවි ගලවාගෙන ඇති අතර, සාරංග දියේ ගිලි අතුරුදන්විය. ඒ සමගම සාරංග සමග පැමිණි අනෙක් යහළුවන් කිහිප දෙනෙකු මෙම සිද්ධියෙන් භීතියට පත්ව එම ස්ථානයෙන් පලාගොස් ඇත. ඉන් අනතුරුව සිද්ධිය සැලවිමත් සමඟ එම ස්ථානයට පැමිණි ප‍්‍රදේශවාසීන් හා අවට ගම් වල විශාල පිරිසෙන් කිහප දෙනෙකු වැවට බැස සිදුකල සෝදිසි වලදී සාරංග ගේ සිරුර සොයාගෙන ගත් සැනින් අකුරැස්ස දිසා රෝහල වෙත ගෙන ගියද ඒ වන විටත් ඔහු මියගොස් තිබූ බව රෝහල් ආරංචි මාර්ග පවසයි. සිව් දෙනෙකුගෙන් යුත් පවුලේ සාරංග එකම පිරිමි දරුවා ද විය. වැවෙහි පවත්නා අනාරක්‍ෂිත බව පිළිබඳ කිසිඳු දැනුවත් කිරීමේ පුවරු ද නොතිබීම මෙවන් සිදුවීම් වලට හේතු වන බව ප‍්‍රදේශවාසී ජනතාවගේ අදහසයි.", "URL": "https://sinhala.adaderana.lk/news.php?nid=88546", "Category": null, "Parent URL": null}