{"Source": "Adaderana", "Timestamp": "July 2, 2015 09:21 am", "Headline": "අයි.එස් - ඊජිප්තු හමුදා ගැටුම් උග්‍ර අතට!", "News Content": "ඊජිප්තුවේ, සිනායි පළාත තුළ ත්‍රස්තවාදීන් සහ ආරක්ෂක අංශ අතර දරුණු ගැටුම් හටගෙන ඇත.අයි.එස් සටන්කාමීන් සහ ඊජිප්තු ආරක්ෂක අංශ අතර ඊයේ දිනයේ මෙම ගැටුම් හටගෙන ඇති බව විදෙස් මාධ්‍ය වාර්තා කරයි.මෙහිදී ඊජිප්තු හමුදා සාමාජිකයින් 17 දෙනෙකු මියගොස් තවත් 30දෙනෙකු තුවාල ලබා ඇති අතර ත්‍රස්තවාදීන් සියයකට අධික පිරිසක් මියගොස් ඇති බව සඳහන්ය.මේ වන විට සම්පූර්ණයෙන්ම ප්‍රදේශයේ ආරක්ෂාව තහවුරු කරගැනීමට ඊජිප්තු ආරක්ෂක අංශ වලට හැකියාව ලැබී ඇති බව එරට ආරක්ෂක අංශ පෙන්වාදෙන්නේය.", "URL": "https://sinhala.adaderana.lk/news.php?nid=52380", "Category": null, "Parent URL": null}