{"Source": "Adaderana", "Timestamp": "May 18, 2016 12:03 pm", "Headline": "මහින්ද වාර්තාවක් ඉල්ලයි", "News Content": "දිවයිනට බලපා ඇති යහපත් කාලගුණික තත්ත්වය හේතුවෙන් ධීවර ජනතාවට සිදුවී ඇති හානිය සොයාබලා වාර්තාවක් තමන් වෙත කඩිනමින් භාරදෙන ලෙස ධීවර අමාත්‍ය මහින්ද අමරවීර මහතා නිලධාරීන්ට උපදෙස් ලබා දී තිබේ.අයහපත් කාලගුණික තත්ත්වය හේතුවෙන් මේ වන විට ධීවර ජනතාව දැඩි අපහසුතාවයට පත්ව ඇති බවට තමන් වෙත තොරතුරු වාර්තා වී ඇති බව අමාත්‍යවරයා සඳහන් කළේය.දැඩි සුළං තත්ත්වය හේතුවෙන් ධීවර යාත්‍රා රැසක් ද හානී වී ඇති බව අමාත්‍යවරයා පවසයි.කෙසේවෙතත් හානියට පත් වු ධීවර යාත්‍රා පිළිබඳ නිශ්චිත සංඛ්‍යා ලේඛන මේ වන විට ලැබී නොමැති බැවින් ඒ සම්බන්ධයෙන් සොයා බලා සවිස්තර කරුණු ඇතුළත් වාර්තාවක් ලබාදෙන ලෙස ධීවර අමාත්‍යවරයා අමාත්‍යාංශ ලේකම්වරියට සහ ධීවර අධ්‍යක්ෂ ජනරාල්වරයා වෙත උපදෙස් ලබා දී තිබේ.මේ අතර ධීවර කටයුතුවල නිරතව සිටියදී ජීවිත හානීවලට ලක්ව ඇත්නම් එම පවුල්වලට රුපියල් ලක්ෂ 10ක වන්දි මුදලක් ලබාදීමට කටයුතු කරන ලෙස ජනාධිපතිවරයා විසින් මුදල් අමාත්‍යාංශයට උපදෙස් ලබාදී ඇත.", "URL": "https://sinhala.adaderana.lk/news.php?nid=60251", "Category": null, "Parent URL": null}