{"Source": "Adaderana", "Timestamp": "August 25, 2011 10:14 am", "Headline": "හදිසිය හදිසියේ ඉවතට ", "News Content": "ජනාධිපති මහින්ද රාජපක්ෂ මහතා අද (25) පාර්ලිමේන්තුවේදී සිදුකිරීමට නියමිත විශේෂ ප්‍රකාශයේදී හදිසි නීතිය ඉවත් කිරීම පිළිබඳව දැනුම් දෙනු ඇති බව ඉන්දීය මාධ්‍ය වාර්තා සඳහන් කරයි. අද පාර්ලිමේන්තු කටයුතු ආරම්භ වීමෙන් අනතුරුව ජනාධිපතිවරයා විසින් සිදුකරන මෙම විශේෂ ප්‍රකාශයේදී ඒ බව දැනුම් දෙනු ඇති බව ඉහළ පෙළේ ආරංචි මාර්ග සඳහන් කර ඇති බව ද හින්දු පුවත්පත වාර්තා කරයි. අද දින පාර්ලිමේන්තුවේදී ජනාධිපති මහින්ද රාජපක්ෂ මහතා විශේෂ ප්‍රකාශයක් සිදුකිරීමට නියමිත බව ජනාධිපති මාධ්‍ය අධ්‍යක්ෂ ජෙනරාල් බන්දුල ජයසේකර මහතා සඳහන් කළේය. මෙරට පැවති යුදමය වාතාවරණය හේතුවෙන් දීර්ඝ කාලයක් හදිසි නීතීය ක්‍රියාත්මක විය. පාර්ලිමේන්තු අනුමැතියෙන් එය මසකට වරක් දීර්ඝ කෙරුණි.", "URL": "https://sinhala.adaderana.lk/news.php?nid=18293", "Category": null, "Parent URL": null}