{"Source": "Adaderana", "Timestamp": "February 21, 2012 06:58 pm", "Headline": "අල්ලස් ගත්තු පොලිස් කොස්තාපල් 1 දා තෙක් රිමාන්ඩ්", "News Content": "අල්ලස් ලබා ගැනීමේ සිද්ධියක් මත බෙලිඅත්ත , ඉසුරුපුර ප්‍රදේශයේ දි පොලිස් නිලධාරියෙකු අත්අඩංගුවට ගෙන තිබේ. ව්‍යාපාරිකයෙකුගෙන් රුපියල් දහසක අල්ලස් මුදලක් ලබා ගන්නා අවස්ථාවේ දී අල්ලස් හෝ දූෂණ වංචා විමර්ශන කොමිසමේ නිලධාරීන් පිරිසක් විසින් අදාළ පොලිස් නිලධාරියා අත්අඩංගුවට ගෙන තිබුණි. බලපත්‍ර නොමැති යතුරු පැදියක් පැදවීම සම්බන්ධයෙන් නීත්‍යානූකූලව කටයුතු කිරීමෙන් ‍වැළකීම සඳහා රුපියල් දෙදහසක මුදලක් පොලිස් නිලධාරියා විසින් අදාළ ව්‍යාපාරිකයාගෙන් ඉල්ලා තිබේ. එම මුදලෙන් රුපියල් දහසක මුදලක් ලබා දෙන අවස්ථාවේ මෙසේ අත්අඩංගුවට පත් වූයේ බෙලිඅත්ත පොලිසියට අනුයුක්තව සේවය කළ පොලිස් කොස්තාපල්වරයෙකි. ඔහු තංගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 1 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=22295", "Category": null, "Parent URL": null}