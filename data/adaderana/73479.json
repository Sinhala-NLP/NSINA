{"Source": "Adaderana", "Timestamp": "May 24, 2017 10:16 am", "Headline": "මෙරට නිෂ්පාදිත ගිනි අවියක් සමඟ 4ක් මාට්ටු", "News Content": "මොරවැව ප්‍රදේශයේදී මෙරට නිෂ්පාදිත ගිනි අවියක් සමඟ පුද්ගලයින් සිව් දෙනෙකු අත්අඩංගුවට ගෙන තිබේ. මොරවැව පොලීසියට ලද තොරතුරක් මත ත්‍රීකුණාමලය දෙස සිට මොරවැව දෙසට ධාවනය වු ත්‍රීරෝද රථයක් පරීක්ෂා කිරීමේදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ත්‍රී රෝද රථයක් තුළ තිබී මෙම මෙරට නිෂ්පාදනය කරන ලද ගල් කටස් වර්ගයේ ගිනි අවියක් සොයාගෙන තිබේ. අත්අඩංගුවට ගත් සැකකරුවන් ත්‍රීකුණාමලය සහ කිතුල්උතුව ප්‍රදේශවල පදිංචිකරුවන් වන අතර ඔවුන් අද(24) ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=73479", "Category": null, "Parent URL": null}