{"Source": "Adaderana", "Timestamp": "February 28, 2011 06:00 pm", "Headline": "අභියෝග වලට වෛර නොකළ යුතුයි", "News Content": "එල්ල වන අභියෝග හා බාධා කිරීම් වලට වෛර නොකළ යුතු බව ජනාධිපති මහින්ද රාජපක්ෂ මහතා පවසයි. එකී අභියෝග හා බාධා කිරිම් අපව ශක්තිමත් කරනා බවත්,එබැවින් එකී අභියෝගයන් සතුටින් බාරගත යුතු බවත් ජනාධිපතිවරයා පෙන්වාදෙයි. ජනාධිපතිවරයා මේ බව සඳහන් කර සිටියේ අද(28)පන්නිපිටිය ධර්මපාල විද්‍යාලයේ නව පිහිනුම් තටාකය පාසල් දරු දැරියන්ට පවරාදීමේ උත්සව අවස්ථාවට සහභාගී වෙමිනි. උගතමනා ශිල්පය රජ මැතිදුන්ටවත් අත්පත් කර ගත නොහැකි බවට වන ආප්තෝපදේශයද ජනාධිපතිවරයා විසින් මෙම අවස්ථාවේදී සිහිපත් කරන ලදී. බාලවිය යළිත් අත්පත් කරගත නොහැකි බැවින් අධ්‍යාපනයට නිසි තැන ලබා දී මැනවින් අධ්‍යාපනය හැදෑරීම,ක්‍රීඩා කෞෂල්‍යයන් පෙන්වීම හා ප්‍රගුණ කිරීමද ඉතා වැදගත් බව ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=14529", "Category": null, "Parent URL": null}