{"Source": "Adaderana", "Timestamp": "February 4, 2016 10:01 am", "Headline": "කැලණි ගඟේ මළ සිරුරක් පාවෙයි", "News Content": "වැල්ලම්පිටිය, කොහිලවත්ත ප්‍රදේශයේ කැලණි ගඟේ පාවෙමින් තිබියදී මළ සිරුරක් සොයාගෙන තිබේ.පොලිස් හදිසි ඇමතුම් අංකයට ලැබුණු තොරතුරකට අනුව මළ සිරුර සොයාගත් බව පොලීසිය සඳහන් කළේය.මියගොස් ඇත්තේ 68 හැවිරිදි පුද්ගලයෙකු බව සඳහන්ය.මළ සිරුර කොළඹ ජාතික රෝහලේ තැන්පත් කර ඇති අතර පශ්චාත් මරණ පරීක්ෂණය අද(04) සිදුකිරීමට නියමිතව තිබේ.මේ සම්බන්ධයෙන් වැල්ලම්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56906", "Category": null, "Parent URL": null}