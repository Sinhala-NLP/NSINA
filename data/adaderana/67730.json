{"Source": "Adaderana", "Timestamp": "January 5, 2017 11:08 am", "Headline": "  ආහාර අලෙවියට සෞඛ්‍ය අමාත්‍යංශයෙන් උපදෙස්", "News Content": "රෝහල්වල සෞඛ්‍ය ආරක්ෂිත ආහාර පමණක් අලෙවි කිරීම සඳහා පියවර ගන්නා ලෙස සෞඛ්‍ය අමාත්‍යංශය රෝහල් බලධාරීන්ට දැනුම් දී තිබේ.රෝහල් තුළ ඇති ආපනශාලාවල සහ රෝහල් හරහා සිදුවන වෙළෙදාම් කටයුතුවලදී මේ පිළිබඳ අවධානය යොමු කරන ලෙස සෞඛ්‍ය අමාත්‍යංශය රෝහල් අධ්‍යක්ෂකවරුන්ට දැනුම් දී ඇත.තෙල් සහ සීනි අධික ආහාර රෝහල් තුළ අලෙවි කිරීම නතර කරන ලෙස සෞඛ්‍ය අමාත්‍යංශය උපදෙස් ලබාදී ඇත.රෝගවලට තුඩු දෙන ආහාර ද්‍රව්‍ය ප්‍රවර්ධනය කිරීම සඳහා රෝහල් පරිශ්‍ර තුළ කිසිඳු අවස්ථාවක් ලබා නොදීමටද සෞඛ්‍ය අමාත්‍යංශය තීරණය කර තිබේ.දිවයින පුරා සියලු රෝහල් අධ්‍යක්ෂකවරුන්ට ලිඛිතව මෙම උපදෙස් ලබාදී ඇති බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=67730", "Category": null, "Parent URL": null}