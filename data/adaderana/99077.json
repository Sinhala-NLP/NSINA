{"Source": "Adaderana", "Timestamp": "November 12, 2018 08:04 am", "Headline": "තැන් දෙකක්- ඝාතන දෙකක්", "News Content": "ගලහ පොලිස් වසමේ මාවුස්සාව ප්‍රදේශයේ දී අතින් හා බෝතලයකින් පහර දීමක් හේතුවෙන් පුද්ගලයෙකු මිය ගොස් තවත් පුද්ගලයෙක් තුවාල ලබා තිබේ. ඊයේ(11) සවස 5.15 ට පමණ ගලහ පොලීසියට ලද තොරතුරක් මත මෙම ඝාතනය ගැන විමර්ශන ආරම්භ කර ඇත. මෙසේ ඝාතනය වී ඇත්තේ‍්, වයස අවුරුදු 61 වු මාවුස්ස, කොළඹිස්ස ප්‍රදේශයේ පදිංචි ගාල්ල සියඹලාගස් ගෙදර සුවාරිස් සමරවීර නැමති පුද්ගලයෙකි. මෘත ශරීරය මේ වන විට දෙල්තොට රෝහලේ තබා තිබේ. මෙම සිදු වීමේන් වයස අවුරුදු 25 ක් වු පැතුම් සංජය යන අය ද තුවාල ලබා දෙල්තොට රෝහලේ ප්‍රතිකාර ලබයි. ඝාතනය සිදුකල සැකකරු හඳුනාගෙන ඇති අතර, සැකකරු අත්අඩංගුවට ගැනීම සඳහා ගලහ පොලීසිය වැඩිදුර විමර්ශන පවත්වයි. මේ අතර, ඊයේ සවස 1 ට පමණ මීටියාගොඩ පොලිස් වසමේ දී ද පුද්ගලයින් දෙදෙනෙකු සමඟ ඇති වු ආරවුලක් දුර දිග යෑමෙන් එක් අයෙක් පිහියකින් ඇණ ඝාතනය කර තිබේ. එහිදී මිය ගොස් ඇත්තේ වයස අවුරුදු 54 ක් වු වෙලපාර, තෙල්වැන්න ප්‍රදේශයේ පදිංචි දේනෙන්ති ධර්මසිරි නැමති පුද්ගලයෙකි. මෘත ශරීරය මේ වන විට බලපිටිය රෝහලේ තැන්පත් කර ඇති අතර, පශ්චාත් මරණ පරීක්ෂණය අද(12) දින සිදු කිරීමට නියමිතයි. ඝාතනය සිදුකල වයස අවුරුදු 45 ක් වු හික්කඩුව ප්‍රදේශයේ පුද්ගලයෙකු සැකපිට අත්අඩංගුවට ගෙන ඇති අතර, සැකකරු අද දින බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. මීටියාගොඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99077", "Category": null, "Parent URL": null}