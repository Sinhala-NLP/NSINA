{"Source": "Adaderana", "Timestamp": "June 23, 2017 08:13 am", "Headline": " ඉන්දීය ධීවරයින් 17ක් අත්අඩංගුවට", "News Content": "මෙරටට අයත් මුහුදු සීමාවේ මසුන් අල්ලමින් සිටි ඉන්දීය ජාතික ධීවරයින් 17 දෙනෙකු නාවික හමුදාව විසින් අත්අඩංගුවට ගෙන තිබේ.නාගර්කෝවිල් මුහුදු ප්‍රදේශයට නාවික සැතපුම් 16ක් පමණ දුරින් වූ මුහුදු ප්‍රදේශයේදී තහනම් පන්න ක්‍රම භාවිත කරමින් මසුන් අල්ලමින් සිටියදී අදාළ ධීවරයින් පිරිස අත්අඩංගුවට ගත් බව නාවික හමුදාව පැවසුවේය.එහිදී ඉන්දීය ධීවරයින් සතු ධීවර යාත්‍රා දෙකක් ද නාවික හමුදාව බාරයට ගෙන තිබේ.අත්අඩංගුවට ගත් ධීවරයින් සහ එම යාත්‍රා ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂ වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=74476", "Category": null, "Parent URL": null}