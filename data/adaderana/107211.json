{"Source": "Adaderana", "Timestamp": "April 2, 2019 01:21 pm", "Headline": "විෂ දුමක් ආඝ්‍රාහණය වී පතල් කම්කරුවන් 8ක් මරුට-එක් අයෙකුගේ දිවි බේරෙයි", "News Content": "විෂ දුමාරයක් ආඝ්‍රාණය කිරීමෙන් පේරු රාජ්‍යයේ පතල් කම්කරුවන් අටදෙනෙකු මියගොස් තිබේ. සිද්ධියෙන් දිවි බේරාගෙන ඇත්තේ එක් කම්කරුවෙකු පමණයි. මෙලෙස මියගොස් තිබෙන්නේ පේරු රාජ්‍යයේ හුවාමාචුකෝ දිස්ත්‍රික්කයේ අනවසර රත්රන් පතලක සේවකයන් පිරිසක්. පතල තුළදී කරකැවිල්ලක් සමග තදබල හිසරදයක් ඇතිබූ බව සිදුවීමෙන් දිවි ගලවාගත් කම්කරුවා ප්‍රකාශ කළේය. ඒ සමග පතලෙන් පිටතට පැමිණීමට එම කම්කරුවා සමත්ව ඇතත් ඔහුගේ සොහොයුරා ඇතුළු පිරිසට පිටතට පැමිණීමට නොහැකිවී ඇති බවද පවසා තිබුණි. මෙම සිදුවීම සම්බන්ධයෙන් පේරු බලධාරීන් විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=107211", "Category": null, "Parent URL": null}