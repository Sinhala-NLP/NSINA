{"Source": "Adaderana", "Timestamp": "July 20, 2011 12:43 pm", "Headline": "අලි පීඩාවට එරෙහිව උද්ඝෝෂණයක්", "News Content": "අනුරාධපුර, පලාගල මංසන්ධියේ මේ වන විට දැවැන්ත උද්ඝෝෂණයක් පැවැත්වේ. ප්‍රදේශයේ ගම්මාන 15 ක ජනතාවක් වන අලින්ගෙන් පීඩා විඳීම හේතුවෙන් ඒ පිළිබඳ බලධාරීන්ගේ අවධානය යොමු කරවීම උද්ඝෝෂණයේ අරමුණ බව සඳහන් වේ. ගස් කපා දමා ටයර් පුළුස්සා මාර්ගය අවහිර කිරීම හේතුවෙන් ප්‍රධාන මාර්ග රැසක ගමනාගමනයට බාධා එල්ල වී ඇති බවද අද දෙරණ වාර්තාකරු සඳහන් කරයි. මේ පිළිබඳ තොරතුරු විමසීමට ගොවිජන සේවා හා වනජීවී අමාත්‍ය එස්.එම්. චන්ද්‍රසේන මහතා සම්බන්ධ කරගැනීමට උත්සාහ කළ ද එය අසාර්ථක විය.", "URL": "https://sinhala.adaderana.lk/news.php?nid=17521", "Category": null, "Parent URL": null}