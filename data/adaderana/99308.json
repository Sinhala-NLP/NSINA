{"Source": "Adaderana", "Timestamp": "November 16, 2018 01:19 pm", "Headline": "හෙරොයින් තොග පිටින් අල්ලයි", "News Content": "රුපියල් කෝටි දෙකකට අධික වටිනාකමකින් යුත් හෙරොයින් තොගයක් ප්‍රවාහනය කරමින් සිටි පුද්ගලයින් දෙදෙනෙකු පොලීස් මත්ද්‍රව්‍ය කාර්යාංශය මඟින් අත්අඩංගුවට ගෙන තිබේ. පොලීසිය පැවසුවේ වැල්ලම්පිටිය - කඩුවෙල මාර්ගයේ ගල්වාන හන්දිය ප්‍රදේශයේදී කිලෝග්‍රෑම් දෙකකට අධික හෙරොයින් තොගයක් ත්‍රිරෝද රථයකින් ප්‍රවාහනය කරමින් සිටියදී සැකකරුවන් දෙදෙනා අත්අඩංගුවට ගෙන ඇති බවයි. එම හෙරොයින් තොගයේ වටිනාකම රුපියල් දෙකෝටි තිස් ලක්ෂයකට අධික බව සඳහන් වෙයි. අත්අඩංගුවට ගත් සැකකරුවන් වැල්ලම්පිටිය ප්‍රදේශයේ පදිංචිකරුවන් වන අතර ඔවුන් අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත බව පොලීස් මාධ්‍ය ප්‍රකාශක පොලීස් අධිකාරි රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=99308", "Category": null, "Parent URL": null}