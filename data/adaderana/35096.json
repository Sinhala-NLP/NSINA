{"Source": "Adaderana", "Timestamp": "June 20, 2013 03:12 pm", "Headline": "ගංගොඩවිල - බොරලැස්ගමුව මාර්ගය 17 දක්වා වසයි ", "News Content": "ගංගොඩවිල - බොරලැස්ගමුව මාර්ගයේ අලුත්වැඩියා කටයුත්තක් හේතුවෙන් එම මාර්ගය ලබන මස 17 වන දින දක්වා වසා තබන බව පොලීසිය පවසයි. මේ හේතුවෙන් විකල්ප මාර්ග භාවිත කරන ලෙස පොලීසිය මහජනතාවට දැනුම් දෙයි. ඒ අනුව බොරුලැස්ගමුවේ සිට හයිලෙවල් මාර්ගයට පැමිණෙන වාහන උද්‍යාන මාවත ඔස්සේ පැපිලියාන මාර්ගයෙන් ගම්සභා හන්දිය හරහා හයිලෙවල් මාර්ගයට පැමිණිය හැකියි. හයිලෙවල් මාර්ගයෙන් බොලැස්ගමුවට ගමන් කරන වාහන ගම්සභා හන්දියෙන් පැපිලියාන පාර සහ උද්‍යාන පාර හරහා පරණ කැස්බෑව පාරට පිවිසිය හැකි බව පොලිසිය දැනුම් දෙයි .", "URL": "https://sinhala.adaderana.lk/news.php?nid=35096", "Category": null, "Parent URL": null}