{"Source": "Adaderana", "Timestamp": "September 6, 2018 11:46 am", "Headline": "විකිරණ බලපෑමෙන් පුද්ගලයෙක් මරුට", "News Content": "ෆුකුෂීමා න්‍යෂ්ටික බලාගාරයේ විකිරණවල බලපෑමෙන් පුද්ගලයෙකු මියගොස් තිබේ. 50 හැවිරිදි අදාළ පුද්ගලයා පෙනහළු පිළිකාවකින් මියගොස් ඇති අතර ෆුකූෂීමා බලාගාරයේ විකිරණවලට නිරාවරණය වීම හේතුවෙන් ඔහු එම රෝගී තත්වයට ගොදුරු වී ඇති බව සඳහන්ය. 2011 වර්ෂයේදී ජපානයේ ඇතිවූ රිච්ටර් මාපකයේ ඒකක 9යි දශම බින්දුවක ප්‍රබලත්වයෙන් යුතු භූමිකම්පාවකින් ෆුකුෂිමා බලාගාරයට දැඩි හානි සිදූවූ අතර එය 1986 වර්ෂයෙන් පසු ලොව සිදුවූ විශාලතම න්යිෂ්ටික අනතුර ලෙසද සැලකෙයි. භූමිකම්පාවෙන් පසුව බලාගාරයෙන් සිදුවූ අධික විකිරණ කාන්දුවෙන් පසුවද අදාළ සේවකයා එහි දෙවතාවක් සේවය කර ඇති අතර එහීදී ඔහු විකිරණවලට නිරාවරණය වන්නට ඇති බව විදෙස් මාධ්‍ය සඳහන් කළේය. කෙසේවෙතත් ඔහුගේ පවුලේ සාමාජිකයින් හට වන්දියක් ලබාදීමට ජපාන රජය තීරණය කර ඇති බව සඳහන්ය.", "URL": "https://sinhala.adaderana.lk/news.php?nid=95638", "Category": null, "Parent URL": null}