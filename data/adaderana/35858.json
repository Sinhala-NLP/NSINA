{"Source": "Adaderana", "Timestamp": "July 17, 2013 12:35 pm", "Headline": "නදීකා ලක්මාලිගෙන් නව ලාංකීය වාර්තාවක් ", "News Content": "යුද හමුදා ස්වේච්ඡා බලකා මලල ක්‍රීඩා තරඟාවලියේදී හෙල්ල වීසි කිරීමේ කාන්තා තරඟයෙන් නව ශ්‍රී ලංකා වාර්තාවක් පිහිටුවීමට නදීකා ලක්මාලි ක්‍රීඩිකාව සමත්වී තිබේ. සුගතදාස ක්‍රීඩාංගණයේදී ‍පැවැත්වුණු අදාළ තරඟයෙන් මීටර් 60.64 ක දුරක් හෙල්ල වීසිකිරීමට ඇය සමත්ව ඇති බව අද දෙරණ වාර්තාකරු පවසයි. මීට ප්‍රථම ඉන්දියාවේ පූනෙයිහිදී පැවැත්වුණු 20 වන ආසියානු මලල ක්‍රීඩා තරඟාවලියේදී කාන්තා හෙල්ල වීසි කිරීමේ තරඟයෙන් ඇය මීටර් 60.16 ක දුරක් හෙල්ල වීසිකරමින් වාර්තාවක් පිහිටවනු ලැබුවාය. ඒ අනුව අද (17) සුගතදාස ක්‍රීඩාංගණයේ මේවන විට පැවැත්වෙන තරඟයෙන් ඇය විසින් නව වාර්තාවක් තබා ඇත්තේ ඇයගේම පෙර වාර්තාව බිඳහෙළමිනි.", "URL": "https://sinhala.adaderana.lk/news.php?nid=35858", "Category": null, "Parent URL": null}