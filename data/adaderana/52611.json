{"Source": "Adaderana", "Timestamp": "July 13, 2015 02:51 pm", "Headline": "කුලසිරි උඩුගම්පලට එරෙහි නඩුව කල්යයි", "News Content": "බුද්ධි තොරතුරු හෙළිකිරීමේ චෝදනාව මත හිටපු සහකාර පොලිස් අධිකාරි කුලසිරි උඩුගම්පල මහතාට එරෙහිව පවරා ඇති නඩුව විභාග කිරීම කොළඹ මහාධිකරණය විසින් කල් දමා තිබේ.අදාළ නඩුව අද කැඳවූ අවස්ථාවේ නඩු විභාගය සඳහා වෙනත් දිනයක් ලබා දෙන ලෙස විත්තියේ නීතිඥවරුන් අධිකරණයෙන් ඉල්ලීමක් කළ බව අද දෙරණ අධිකරණ වාර්තාකරු පැවසුවේය.ඒ අනුව අදාළ නඩුව සැප්තැම්බර් මස 22 වනදා සහ 30 වනදා විභාගයට ගැනීමට කොළඹ මහාධිකරණ විනිසුරු දේවිකා තෙන්නකෝන් මහත්මිය නියෝග කර ඇත.2001 වසරේ අතුරුගිරිය මිලේනියම් සිටි නිවාස සංකීර්ණයේ පිහිටි යුධ හමුදා බුද්ධි අංශය පිළිබඳ තොරතුරු ප්‍රසිද්ධියට පත් කිරීමේ චෝදනාව මත හිටපු සහකාර පොලිස් අධිකාරි කුලසිරි උඩුගම්පල මහතාට එරෙහිව නීතිපතිවරයා විසින් මෙම නඩු පවරා තිබුණි.", "URL": "https://sinhala.adaderana.lk/news.php?nid=52611", "Category": null, "Parent URL": null}