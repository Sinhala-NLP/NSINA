{"Source": "Adaderana", "Timestamp": "June 29, 2019 01:35 pm", "Headline": "බටහිර ඖෂධවල පසුබිම දූෂිතයි", "News Content": "බටහිර වෛද්‍ය ක්ෂේත්‍රය ඉතා දූෂිත තත්ත්වයකට පත්ව ඇති බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා මේ බව සඳහන් කළේ ඊයේ පොළොන්නරුවේ පැවැති උත්සවයකට එක්වෙමිනි. මනම්පිටිය ආයුර්වේද රෝහලේ නව වාට්ටු සංකීර්ණය ඊයේ පස්වරුවේ ජනතා අයිතියට පත්කෙරුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි. මෙම උත්සව සභාව ඇමතූ ජනාධිපතිවරයා වැඩිදුරටත් සඳහන් කළේ අපගේ ආයුර්වේද සහ දේශීය වෛද්‍ය ක්‍රමය ඉහළ වටිනාකමකින් සමන්විත බවයි. බටහිර වෛද්‍ය විද්‍යාව කෙතරම් දියුණු වුව ද මෙරට දේශීය වෛද්‍ය ක්‍රමයේත් වටිනාකම් තවමත් යටපත් කිරීමට නොහැකි වී ඇති බව ද ජනාධිපතිවරයා පෙන්වා දුන්නේය.", "URL": "https://sinhala.adaderana.lk/news.php?nid=113001", "Category": null, "Parent URL": null}