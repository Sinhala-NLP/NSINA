{"Source": "Adaderana", "Timestamp": "September 9, 2010 08:36 am", "Headline": "දේශපාලනය නැවතත් අධ්‍යාපනයට අත දමනවා", "News Content": "දේශපාලන අත පෙවීම් යළිත් වරක් අධ්‍යාපන ක්ෂේත්‍රයට අවතීර්ණ වෙමින් පවතින බව ලංකා ගුරු සංගමය පවසයි. උසස් පෙළ උත්තර පත්‍ර ඇගයීම් කටයුතුවල වසර ගණනාවක පළ පුරුද්දක් ඇති ආචාර්ය ටෙරන්ස් පුරසිංහ මහතාව මෙවර එම ඇගයීම් කටයුතු වලින් ඉවත් කිරීමට අධ්‍යාපන බලධාරීන් පියවර ගෙන ඇති බව එම සංගමයේ සභාපති ජෝසප් ස්ටාලින් මහතා සඳහන් කළේය. මෙය දේශපාලන පළි ගැනීමක් බව ඔහු පෙන්වා දෙයි. මේ සම්බන්ධයෙන් විභාග කොමසාරිස් ජෙනරාල් අනුර එදිරිසිංහ මහතාගෙන් අද දෙරණ කළ විමසීමකදී ඒ පිළිබඳ අදහස් දැක්වීමෙන් ඔහු වැළකී සිටියේය. කෙසේ වෙතත් අදාළ ආචාර්යවරයා උත්තර පත්‍ර ඇගයීම් කටයුතු සඳහා සහභාගී කර ගන්නවාද නැද්ද යන්න පිළිබඳ තීරණය ගැනීම තමා සතු අයිතියක් බව ඔහු පැවසුවේය.", "URL": "https://sinhala.adaderana.lk/news.php?nid=10730", "Category": null, "Parent URL": null}