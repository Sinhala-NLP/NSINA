{"Source": "Adaderana", "Timestamp": "December 8, 2012 08:44 am", "Headline": "අය වැය තෙවනවර කියවීමේ ඡන්දය අදයි", "News Content": "අය වැය තෙවනවර කියවීමේ ජන්ද විමසීම අද (08) සිදු කිරීමට නියමිතව තිබේ. අද මුදල් හා ක‍්‍රමසම්පාදන අමාත්‍යංශයේ වැය ශීර්ෂය ද විවාදයට ගැනෙන බව නියෝජ්‍ය කතානායක චන්දිම වීරක්කොඩි මහතා පැවසුවේය. අද දිනයේ පාර්ලිමේන්තු න්‍යාය පත‍්‍රයට අනුව පස්වරු 05 ට ජන්ද විමසීම සිදු කිරීමට නියමිතය. 2013 වර්ෂය සඳහා වන අය වැය යෝජනා පසුගිය නොවැම්බර් 08 වැනිදා මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා විසින් පාර්ලිමේන්තුවට ඉදිරිපත් කරන ලදී. නොවැමිබර් 17 වැනිදා අය වැය දෙවන වර කියවීමේ ජන්ද විමසීම සිදු කළ අතර එහිදී වැඩි ජන්ද 103 කින් අය වැය සම්මත විය. ඊට පක්ෂව ජන්ද 156 ක් ලැබුණු අතර විපක්ෂව ලැබුණු ජන්ද සංඛ්‍යාව 53 කි.", "URL": "https://sinhala.adaderana.lk/news.php?nid=29790", "Category": null, "Parent URL": null}