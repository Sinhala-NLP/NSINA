{"Source": "Adaderana", "Timestamp": "June 1, 2015 07:55 am", "Headline": "පොසොන් වෙනුවෙන් අනුරාධපුරයට පොලීසියේ 5000 ක්", "News Content": "පොසොන් උත්සවය වෙනුවෙන් අනුරාධපුරය සහ අවට ප්‍රදේශවල සියළු කටයුතු මේ වනවිට සූදානම් කර ඇති බව පොසොන් උත්සව කමිටුව පවසයි. පොසොන් උත්සවයට අදාළව ජාතික පොසොන් සතිය පසුගිය 30 වනදා ආරම්භ වූ අතර එය ලබන 05 වනදා දක්වා ක්‍රියාත්මක කෙරෙයි. ඊයේ පස්වරුවේ සිට මැතිමතුන් බොහෝ පිරිසක් අනුරාධපුර, මිහින්තලය සහ තන්තිරිමලය යන ආගමික සිද්ධස්ථාන වෙත පැමිණෙමින් සිටින බව අද දෙරණ වාර්තාකරු සඳහන් කරයි. මේ අතර පොසොන් උත්සවය වෙනුවෙන් විශේෂ ආරක්ෂක වැඩපිළිවෙලක් මෙන්ම රථවාහන සැලැසුමක්ද අනුරාධපුරය ආශ්‍රිතව ක්‍රියාත්මක කර තිබේ.පොලිස් නිලධාරීන් 5000ක් පමණ ආරක්ෂක රාජකාරීවල යොදාවා ඇති අතර නිල ඇඳුමෙන් මෙන්ම සිවිල් ඇඳුමෙන් සැරසුණු පොලිස් නිලධාරින්ද රාජකාරී සදහා යොදවා ඇති බව සඳහන්ය.", "URL": "https://sinhala.adaderana.lk/news.php?nid=51702", "Category": null, "Parent URL": null}