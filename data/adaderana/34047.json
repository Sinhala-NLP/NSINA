{"Source": "Adaderana", "Timestamp": "May 13, 2013 09:54 am", "Headline": "මව්වරුන්ගේ දින වෙඩි වරුසාවෙන් 12 ට තුවාල", "News Content": "අමෙරිකාවේ නිව් ඕලන්ස් ප්‍රාන්තයේ ජාත්‍යන්තර මව්වරුන්ගේ දිනය නිමිත්තෙන් පැවති පෙළපාලියකට එල්ල වූ වෙඩි ප්‍රහාරයකින් පුද්ගලයින් 12 දෙනෙකු තුවාල ලබා තිබේ. තුවාල ලැබූ පුද්ගලයින් අතර දස හැවිරිදි පාසල් ශිෂ්‍යාවක් ද සිටින බව විදෙස් මාධ්‍ය වාර්තා කරයි. පුද්ගලයින් 200 දෙනෙකු පමණ අදාළ වෙඩි තැබීම සිදුවන අවස්ථාවේ පෙළපාලියේ ගමන් කර ඇති බව විදෙස් මාධ්‍ය වාර්තා පවසයි. අදාළ වෙඩි තැබීම පුද්ගලයින් තිදෙනෙකු විසින් සිදුකර ඇති බවට පොලීසිය සිදුකළ පරීක්ෂණවලින් අනාවරණය වී තිබේ. තුවාල ලැබූ පුද්ගලයින්ගේ තත්ත්වය බරපතළ නොවන බව වාර්තා වේ.", "URL": "https://sinhala.adaderana.lk/news.php?nid=34047", "Category": null, "Parent URL": null}