{"Source": "Adaderana", "Timestamp": "May 2, 2014 04:12 pm", "Headline": "ඇල්ල -  වැල්ලවාය පාර වසයි", "News Content": "නායයෑමක් හේතුවෙන් තාවකාලිකව වසා දැමුණු ඇල්ල - වැල්ලවාය මාර්ගයේ රිය ධාවන කටයුතු නැවත දැනුම්දෙන තුරු අත්හිටුවා තිබේ. ප්‍රදේශයට පවතින අධික වර්ෂාපතනය සමග තවදුරටත් නායයෑම් සිදුවිය හැකි බැවින් මෙම පියවරගෙන ඇති බව ආපදා කළමනාකරණ මධ්‍යස්ථානය කියයි. ඇල්ල - වැල්ලවාය මාර්ගයේ 12 කණුව ආශ්‍රිතව ඊයේ රාත්‍රියේ සිදුව ඇති නායයෑමක් හේතුවෙන් එම මාර්ගයේ රථවාහන ධාවන කටයුතුවලට බාධා එල්ල විය. විකල්ප මාර්ග භාවිතා කරන ලෙස රියදුරන්ගෙන් පොලීසිය ඉල්ලීමක් කරයි‍.", "URL": "https://sinhala.adaderana.lk/news.php?nid=42938", "Category": null, "Parent URL": null}