{"Source": "Adaderana", "Timestamp": "February 28, 2017 10:30 pm", "Headline": "මහින්ද ගෙන් මෛත‍්‍රීට පැසසුම්", "News Content": "භාණ්ඩාගාර බැඳුම්කර නිකුත් කිරීම පිළිබඳ පරීක්ෂා කිරීම සදහා කොමිසමක් පත් කිරීම සම්බන්ධයෙන් ජනාධිපතිවරයාට ස්තූතිවන්ත වන බව හිටපු ජනාධිපති මහින්ද රාජපක්ෂ මහතා පවසයි. වැලිමඩ බොරලන්ද ප‍්‍රදේශයේ ඊයේ (27) පැවති උත්සවයක් අමතමින් ඔහු මේ බව කියා සිටියේ ය. බැඳුම්කර නිකුත් කිරීම සම්බන්ධයෙන් තමාට එල්ල වන චෝදනා සම්බන්ධයෙන් තමා නීතිඥවරයෙකු හමු වී ඇති බව ද රාජපක්ෂ මහතා මෙහිදී වැඩි දුරටත් පැවසීය. එමෙන්ම එවැනි චෝදනා එල්ල කිරීම ඉතා භයානක තත්ත්වයක් බව ද හිටපු ජනාධිපතිවරයා මෙහිදි වැඩි දුරටත් කියා සිටියේ ය.", "URL": "https://sinhala.adaderana.lk/news.php?nid=70244", "Category": null, "Parent URL": null}