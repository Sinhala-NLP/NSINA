{"Source": "Adaderana", "Timestamp": "October 15, 2017 08:48 am", "Headline": " අනතුරු ඇඟවීම් තවදුරටත් ක්‍රියාත්මකයි", "News Content": "ගංවතුර තත්ත්වය ක්‍රමයෙන් පහත බැස යමින් පැවතිය ද අනතුරු ඇඟවීම් තවදුරටත් ක්‍රියාත්මක බව ආපදා කළමනාකරණ මධ්‍යස්ථානය පවසයි.එහි සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේ පහත් බිම් කිහිපයක් තවදුරටත් ජලයෙන් යටවී ඇති බවයි.එමෙන්ම ජලාශ කිහිපයක වාන් දොරටු විවෘත කර ඇති බව ද දිස්ත්‍රික් කිහිපයකට පනවා ඇති නායයෑමේ අවදානම් තත්ත්වය තවදුරටත් ක්‍රියාත්මක වන බව ද ඔහු සඳහන් කරයි.මේ අතර දැනට දිවයිනේ නිරත දිග ප්‍රදේශවලට පවතින තද වැසිවල තාවකාලික අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි.අහස වලාකුළු වලින් බර තත්ත්වයක් පවතින අතර දිවයින හරහා සහ දිවයින වටා මුහුදු ප්‍රදේශවල තද සුළං තත්ත්වයක් ඇති විය හැකිය.බස්නාහිර - සබරගමුව, මධ්‍යම - වයඹ සහ උතුරු පළාත්වලත්, ගාල්ල සහ මාතර දිස්ත්‍රික්කවලත් ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.සබරගමුව සහ මධ්‍යම පළාත්වල ස්ථාන කිහිපයකත් කළුතර, ගාල්ල සහ මාතර දිස්ත්‍රික්කවල ස්ථාන කිහිපයකත් මිලිමීටර් 75ත් 100ත් අතර ප්‍රමාණයක වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=78724", "Category": null, "Parent URL": null}