{"Source": "Adaderana", "Timestamp": "June 12, 2013 10:27 am", "Headline": "වෙ‍‍ළෙඳුන් 3306 ට නඩු", "News Content": "2013 වසරේ ගෙවී ගිය මාස 05 ක කාලය තුළ දිවයින පුරා පිහිටි වෙළඳසැල් 16,233 ක් පරීක්ෂා කර ඇති මහජන සෞඛ්‍ය පරීක්ෂකවරුන් එයින් ව්‍යාපාරික ස්ථාන 3306 ක හිමිකරුවන්ට එරෙහිව අධිකරණය හමුවේ නඩු පවරා තිබේ. එසේ පවරන ලද නඩු වලින් මේ වන විට 3114 ක් මේ වන විට විභාග කර අවසන් කර ඇති බවත්, එම ව්‍යාපාරික ස්ථාන වල හිමිකරුවන්ට රුපියල් 1,72,25,000 ක දඩ මුදලක් අධිකරණය විසින් පනවා ඇති බවත් ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය කියා සිටියි. මිනිස් පරිභෝජනයට නුසුදුසු , කල් ඉකුත් වු ආහාර අලෙවි කිරීම සහ අලෙවිය සඳහා ප්‍රදර්ශනය කිරීම ඔවුන්ට එරෙහිව නඟා තිබු චෝදනා අතර වේ. එමෙන්ම මෙහිදී හෝටල් විශාල ප්‍රමාණයක්ද පරීක්ෂා කර ඇති මහජන සෞඛ්‍යය පරීක්ෂකවරුන් එම හෝටල්වල අලෙවිය සඳහා තිබු මිනිස් පරිභෝජනයට නුසුදුසු ආහාර විශාල ප්‍රමාණයක්ද විනාශ කර ඇත.", "URL": "https://sinhala.adaderana.lk/news.php?nid=34855", "Category": null, "Parent URL": null}