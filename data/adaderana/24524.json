{"Source": "Adaderana", "Timestamp": "May 25, 2012 05:32 pm", "Headline": "මුලතිව්වලින් බෝම්බ සහ උණ්ඩ තොගයක් හමුවෙයි ", "News Content": "මුලතිව්, වෙල්ලමුල්ලිවයික්කාල් සහ කොම්බාවිල් ප්‍රදේශයේ තිබී බෝම්බ සහ උණ්ඩ තොගයක් පොලිස් විශේෂ කාර්යය බලකාය විසින් සොයාගෙන තිබේ. විශේෂ කාර්යය බලකායේ බුද්ධි අංශ නිලධාරීන්ට ලද තොරතුරකට අනුව මෙම බෝම්බ සොයාගත් බව සඳහන්ය. මෙහිදි මිලිමීටර් 122 කාලතුවක්කු උණ්ඩ 26 ක්, අත්බෝම්බ 20 ක් සහ කිලෝග්‍රෑම් 15 ක් බරැති පැති බෝම්බයක් සොයාගත් බව පොලිස් විශේෂ කාර්ය බලකාය සඳහන් කරයි. මෙම බෝම්බ සහ උණ්ඩ වැඩිදුර විමර්ශන සඳහා මුලතිව් පොලිසියට භාරදී ඇත.", "URL": "https://sinhala.adaderana.lk/news.php?nid=24524", "Category": null, "Parent URL": null}