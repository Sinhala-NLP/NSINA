{"Source": "Adaderana", "Timestamp": "December 4, 2010 03:18 pm", "Headline": "12 වනදාට එජාප නායකත්වය වෙනස්වන බව සිතන්න බෑ", "News Content": "ලබන 12 වැනිදා පැවැත්වීමට නියමිත එක්සත් ජාතික පක්ෂ සමුළුවේ දී පක්ෂ නායකත්වයේ වෙනසක් සිදුවනු ඇතැයි තමා විශ්වාස නොකරන බව ඵලදායීතා ප්‍රවර්ධන අමාත්‍ය ලක්ෂ්මන් සෙනෙවිරත්න මහතා පවසයි. රනිල් වික්‍රමසිංහ මහතා අදාළ තනතුර අත්හරිනු ඇති බවට විශ්වාස කිරීම දුෂ්කර බව අමාත්‍යවරයා සඳහන් කරයි. එක්සත් ජාතික පක්ෂ නායකත්වයේ වෙනසක් සිදුවුව ද තමා යළි එම පක්ෂය සමග එක් නොවන බව ලක්ෂ්මන් සෙනෙවිරත්න අමාත්‍යවරයා ප්‍රකාශ කරයි. එක්සත් ජාතික පක්ෂය යළි ඉදිරියට පැමිණීමට නම් ආකල්පමය වෙනසක් ද අවශ්‍ය බව අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=12600", "Category": null, "Parent URL": null}