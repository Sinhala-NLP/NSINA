{"Source": "Adaderana", "Timestamp": "March 17, 2018 02:05 pm", "Headline": "දීපු පොරොන්දු තාම ඉටු කරලා නෑ", "News Content": "‍දුම්රිය සේවයේ වැටුප් විශමතා ඉවත් කිරිම සඳහා කටයුතු කරන බවට බලධාරින් ලබාදුන් පොරොන්දු මේ වන තෙක් ඉටුකර නොමැති බවට දුම්රිය එංජින් රියදුරුවරුන්ගේ සංගමය පවසයි. එහි ලේකම් ඉන්දික දොඩම්ගොඩ මහතා සඳහන් කළේ අදාල ගැටළුව නිරාකරණය කිරිම සඳහා පත් කළ අමාත්‍ය මණ්ඩල අනුකමිටුවෙන් වැටුප් විශමතා ඉවත් කරන ලෙස නිර්දේශ කර තිබූ බවයි. කෙසේවෙතත් ඊට අදාළ කැබිනට් පත්ත්‍රිකාවට මෙතෙක් අනුමැතිය ලැබී නොමැති පසුබිමක් තුළ ඉදිරියේදී අඛණ්ඩ වෘත්තිය ක්‍රියාමාර්ග ගැනිමට තම සංගමය තීරණය කර ඇති බව ඉන්දික දොඩම්ගොඩ මහතා සදහන් කළේය.", "URL": "https://sinhala.adaderana.lk/news.php?nid=85851", "Category": null, "Parent URL": null}