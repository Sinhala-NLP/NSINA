{"Source": "Adaderana", "Timestamp": "March 29, 2017 03:18 pm", "Headline": "බහුකාර්ය ධීවර වරායන් ඉඳිකිරීමේ ශක්‍යතා අධ්‍යයනයට කොරියාවේ සහය", "News Content": "කොරියානු රජයේ සහයෝගයෙන් මෙරට ප්‍රථම බහුකාර්ය ධීවර වරායන් ඉඳිකිරීමට අදාළ ශක්‍යතා අධ්‍යයනයන් ආරම්භ කර තිබේ. එය කොරියානු රජයේ සහයෝගයෙන් ඉඳි කිරීමට නියමිත බව ධීවර හා ජලජ සම්පත් සංවර්ධන අමත්‍යාංශය සඳහන් කළේය. අදාළ බහු කාර්ය ධීවර වරායන් උඩප්පුව, චලෙයි, මාදගල්, ඩෙල්ෆ් සහ තංගල්ල යන ප්‍රදේශ ආශ්‍රිතව ඉඳිකිරීමට නියමිතව තිබේ. ඒ අනුව ධීවර , සංචාරක , වාණිජ යන ක්ෂේත්‍ර ආවරණය වන පරිදි යෝජිත බහුකාර්ය ධීවර වරායන් ඉදිකිරීමට සැලසුම් කර ඇති බව ධීවර හා ජලජ සම්පත් සංවර්ධන අමත්‍යාංශය සඳහන් කළේය.", "URL": "https://sinhala.adaderana.lk/news.php?nid=71509", "Category": null, "Parent URL": null}