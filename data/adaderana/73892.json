{"Source": "Adaderana", "Timestamp": "June 4, 2017 11:44 am", "Headline": "පැරණි ව්‍යස්ථාවට අනුව බඳවාගත් විදුහල්පතිවරුන්ට අසාධාරණයක් වෙලා", "News Content": "පැරණි ව්‍යස්ථාවට අනුව බඳවාගත් විදුහල්පතිවරුන්ට උසස්වීම් ලබාදීමේදී නව ව්‍යවස්ථාවට අනුව කටයුතු කිරීම මඟින් අසාධාරණයක් සිදුව ඇති බව ලංකා ගුරු සංගමය පවසයි.එහි ප්‍රධාන ලේකම් ජෝසප් ස්ටාලින් මහතා සඳහන් කළේ විදුහල්පතිවරුන්ට උසස්වීම් ලබාදීමේදී දෙමළ භාෂාව ඉහළින් සමත්වීම බලාපොරොත්තු වන බවය.කෙසේවෙතත් රාජ්‍ය පරිපාලන සේවයේ නිලධාරීන්ට උසස්වීම් ලබාදීමේදී දෙමළ භාෂාවෙන් ඔවුන් නිදහස් කර තිබේ.මෙම තත්ත්වය හමුවේ රාජ්‍ය පරිපාලන නිලධාරීන්ට ලබාදී ඇති සහනය විදුහල්පතිවරුන්ට ලබානොදීම තුළින් දැඩි අසාධාරණයක් සිදුව ඇති බව ජෝසප් ස්ටාලින් මහතා කියා සිටියේය.", "URL": "https://sinhala.adaderana.lk/news.php?nid=73892", "Category": null, "Parent URL": null}