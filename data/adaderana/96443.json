{"Source": "Adaderana", "Timestamp": "September 21, 2018 07:24 am", "Headline": "වෙනස් වූ බස් ගාස්තු අද සිට ක්‍රියාත්මකයි", "News Content": "බස් ගාස්තු ඉහළ නැංවීම අද(21) සිට ක්‍රියාත්මක වේ. සමාන්‍ය සේවා බස් ගාස්තු 4% කින් ඊයේ මධ්‍යම රාත්‍රියේ සිට ඉහළ දැමිණි. ඉන්ධන මිල වැඩිවීමත් සමගම බස් ගාස්තු ද වැඩිවීමක් කළ යුතු බවට පැන නැගී ඇති ගැටළුව සම්බන්ධයෙන්, ප්‍රවාහන හා සිවිල් ගුවන්සේවා අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් පෞද්ගලික බස් හිමියන්ගේ සමිති සම්මේලනය සමඟ මෙම සාකච්ඡාව පවත්වා තිබේ. මෙහිදී පෞද්ගලික බස් හිමියන් විසින් ඉල්ලන ලද 10% බස් ගාස්තු වැඩිවීම කිසිසේත් ලබාදිය නොහැකි බවත් මේ සම්බන්ධයෙන් පත්කොට ඇති විද්වත් කමිටු උපදෙස් මත 4% කින් බස් ගාස්තු වැඩි කිරීමට අවසර දිය හැකි බව අමාත්‍යවරයා මෙහිදී සඳහන් කර තිබේ. එහෙත් අවම ගාස්තුව වන රු .12 කිසිදු වෙනසක් සිදු නොවන බවද මෙහිදි අවධාරාණය කර ඇත.", "URL": "https://sinhala.adaderana.lk/news.php?nid=96443", "Category": null, "Parent URL": null}