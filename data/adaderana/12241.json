{"Source": "Adaderana", "Timestamp": "November 18, 2010 04:16 pm", "Headline": "මදුරු වදෙන් මිදෙන්න විශේෂ ආ‍‍ලේපනයක්", "News Content": "මදුරුවන්ගෙන් ආරක්ෂා වීම සඳහා විශේෂ ආ‍‍ලේපනයක් හඳුන්වා දීමට කොළඹ වෛද්‍ය පර්යේෂණ ආයතනය පියවර ගෙන තිබේ. කොළඹ වෛද්‍ය පර්යේෂණ ආයතනයේ ‍වාහක රෝග අංශය විසින් සිදුකරන ලද පර්යේෂණයක ප්‍රතිඵලයක් ලෙස මෙම ආලේපනය නිෂ්පාදනය කර ඇති බව සෞඛ්‍ය අමාත්‍යාංශය පවසයි. දේශීය වශයෙන් යොදාගත හැකි අමුද්‍රව්‍ය භාවිත කරමින් මෙය නිෂ්පාදනය කර ඇති බව සඳහන්ය. මෙම ආලේපනය ලබන වසරේ සිට වෙළඳපොලට හඳුන්වා දීමට නියමිතය.", "URL": "https://sinhala.adaderana.lk/news.php?nid=12241", "Category": null, "Parent URL": null}