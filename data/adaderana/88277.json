{"Source": "Adaderana", "Timestamp": "April 30, 2018 09:04 am", "Headline": "සන්රයිසස් හයිද්‍රාබාද් කණ්ඩාමට ජය", "News Content": "ඉන්දීය ප්‍රිමියර් ලීග් තරඟාවලියේ පැවැති තවත් තරඟයකින් ලකුණු 11ක ජයක් හිමිකර ගැනීමට සන්රයිසස් හයිද්‍රාබාද් කණ්ඩාම ඊයේ(29) සමතවුණි. ඒ රාජස්ථාන් රෝයල් කණ්ඩායම පරාජයට පත් කරමින්ය. තරඟයේ කාසියේ වාසිය දිනූ හයිද්‍රාබාද් කණ්ඩායම ප්‍රථමයෙන් පන්දුවට පහරදුන් අතර ඔවුන් නියමිත පන්දුවාර 20 අවසානයේ කඩුලු 07ක් බිදවැටී ලකුණු 151ක් ලබා ගත්තේය. එහිදී කේම් විලියන්සම් ලකුණු 63ක් ලබා ගත් අතර ඊට 6 පහර 02ක් සහ 04 පහර 07ක් ඇතුළත් වුණි. ජයග්‍රාහි ඉලක්කය හඹා ගිය රාජස්ථාන් කණ්ඩායමට පන්දුවාර 20 අවසානයේ කඩුලු 06ක් බිදවැටී ලබාගත හැකි වූයේ ලකුණු 140ක් පමණයි.", "URL": "https://sinhala.adaderana.lk/news.php?nid=88277", "Category": null, "Parent URL": null}