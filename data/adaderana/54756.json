{"Source": "Adaderana", "Timestamp": "October 29, 2015 04:02 pm", "Headline": "ශ්‍රී ලාංකිකයින් ගමන් ගත් බස් රථයක් තායිලන්තයේදී පෙරළෙයි - 22 ක් රෝහලේ", "News Content": "බස් රථයක් පෙරළීමෙන් තායිලන්තයේදී බහුතරයක් ශ්‍රී ලාංකිකයින් ඇතුළු සංචාරකයින් විසි දෙදෙනෙකු තුවාල ලබා ඇති බව විදෙස් පුවත් වාර්තා කරයි.පොත්‍රෑම් දිස්ත්‍රීක්කයේ නොන්ෆෝහි රචාබූරි ප්‍රදේශයේ අද (29) සවස මෙම අනතුර සිදුව ඇති බවත්, ඒ වන විට අදාළ බස් රථයේ තිස් හතර දෙනෙකු සිටි බවත් සඳහන්ය.මාර්ගයේ වෙනත් ‍වාහනයකට ඉස්සර කිරීමට යාමේදී රියදුරුට රථයේ වේගය පාලනය කරගත නොහැකිව මෙම අනතුර සිදුවී ඇති බවත්, ප.ව 2.00 ට පමණ මෙම අනතුර සිදුව ඇතැයි රාජකාරියේ යෙදී සිටි පොලිස් නිලධාරියෙකු විසින් Bangkok Post news පුවත් සේවයට පවසා තිබේ.තුවාල ලැබූ තායි රියදුරු සහ සෙසු ශ්‍රී ලාංකික පිරිස පොත්‍රෑම් රෝහලට ඇතුළත් කර එහි ප්‍රතිකාර ලබන බවත් සඳහන්ය.ඩැමොයෙන් සාදුක් දිස්ත්‍රීක්කයේ පිහිටි ෆ්ලෝටින් වෙළඳ සංකීර්ණයට ගොස් ශ්‍රී ලාංකිකයින් සිය ගණනක් බස් රථ කිහිපයකින් ආපසු පැමිණෙමින් සිටියදී එක් බස් රථයක් මෙලෙස අනතුරට පත්ව තිබේ.", "URL": "https://sinhala.adaderana.lk/news.php?nid=54756", "Category": null, "Parent URL": null}