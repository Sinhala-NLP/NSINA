{"Source": "Adaderana", "Timestamp": "September 28, 2017 12:25 pm", "Headline": "ආණ්ඩුවෙන් හැම පුරවැසියෙකුටම ප්‍රතිලාභ ", "News Content": "ආණ්ඩුවේ වැඩපිළිවෙල යටතේ රටේ සෑම පුරවැසියෙකුටම ප්‍රතිලාභ හිමිවන බව දුමින්ද දිසානායක අමාත්‍යවරයා පවසයි. ඔහු පවසන්නේ දුෂ්කර යුගයෙන් මුදාගෙන නව සමෘද්ධිමත් යුගයක් කරා වත්මන් ආණ්ඩුව රට මෙහෙයවමින් සිටින බවයි. අනුරාධපුරයේ පැවැත්වෙන 29 ජාතික යෞවන ක්‍රීඩා උළෙලේ සමාරම්භක උත්සවයට සහභාගී වෙමින් දුමින්ද දිසානායක අමාත්‍යවරයා මේ බව කියා සිටියේය. මේ අතර වත්මන් ආණ්ඩුව ජනතා සුබ සිද්ධිය පසෙකලා පටු දේශපාලන අරමුණු ඉටුකර ගැනීම වෙනුවෙන් කටයුතු කරමින් සිටින බව ඒකාබද්ධ විපක්ෂයේ රොෂාන් රණසිංහ මන්ත්‍රීවරයා පැවසීය.", "URL": "https://sinhala.adaderana.lk/news.php?nid=78109", "Category": null, "Parent URL": null}