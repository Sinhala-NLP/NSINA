{"Source": "Adaderana", "Timestamp": "May 25, 2014 05:26 pm", "Headline": "එළවළු මිල පාලනය කිරීමට පියවර ගනියි", "News Content": "ඉහළ යන එළවළු මිල පහත දැමීම සඳහා සමුපකාර හා අභ්‍යන්තර වෙළද කටයුතු අමාත්‍යංශයේ අවධානය යොමුව තිබේ. පසුගිය මාසයට සාපේක්ෂව මේ වන විට එළවළු මිලෙහි ඉහළ යාමක් දක්නට ලැබෙන බව වාර්තා වෙයි. මෙම තත්ත්වය පිළිබඳ සොයා බලා වහාම එළවළු මිල පහත දැමීමට අවශ්‍ය පියවර ගන්නා ලෙස අමාත්‍ය ජොන්ස්ටන් ප්‍රනාන්දු මහතා විසින් ලංකා ස.තො.ස සභාපතිවරයාට සහ සමුපකාර තොග වෙළඳ සංස්ථාවේ සභාපතිවරයාට උපදෙස් ලබාදී තිබේ. සමුපකාර හා අභ්‍යන්තර වෙළඳ කටයුතු අමාත්‍යංශයේ අද(25) පැවති විශේෂ සාකච්ඡාවකදී මෙම උපදෙස් ලබාදී ඇති බව අමාත්‍යංශය සඳහන් කළේය. ලංකා ස.තො‍.ස සහ ස.තො.ස හරහා ජනතාවට සහන මිලට එළවළු අලෙවි කිරිමේ ව්‍යාපෘතියක් සකස් කරන ලෙස එහිදි ජොන්ස්ටන් ප්‍රනාන්දු අමාත්‍යවරයා උපදෙස් ලබාදි ඇත.", "URL": "https://sinhala.adaderana.lk/news.php?nid=43464", "Category": null, "Parent URL": null}