{"Source": "Adaderana", "Timestamp": "January 13, 2019 09:32 am", "Headline": "පතලක් කඩා වැටීමෙන් කම්කරුවන් 21ක් මිය යයි", "News Content": "චීනයේ ෂාන්සි ප්‍රදේශයේදී ගල් අගුරු පතලක් කඩා වැටීමෙන් සිදුවූ අනතුරකින් කම්කරුවන් 21 දෙනෙකු මියගොස් තිබේ. අදාළ අනතුර සිදුවන අවස්ථාවේ දී පතල තුළ කම්කරුවන් 87 දෙනෙකු පමණ සිට ඇති බව වාර්තා වේ. එහිදි කම්කරුවන් 66 දෙනෙකු මුදාගැනීමට සහන සේවකයින් කටයුතු කර තිබේ. පසුගිය දෙසැම්බර් මාසයේදී ද නිරිතදිග චීනයේ පතලක් කඩා වැටීමෙන් සිදුවූ අනතුරකින් පුද්ගලයින් හත් දෙනෙකු මියගොස් තවත් තිදෙනෙකු තුවාල ලබා ඇත.", "URL": "https://sinhala.adaderana.lk/news.php?nid=102253", "Category": null, "Parent URL": null}