{"Source": "Adaderana", "Timestamp": "March 27, 2014 05:21 pm", "Headline": "රටවල් 41 සම සත්කාරකත්වයෙන් ජිනීවා යෝජනාව ගෙනෙයි", "News Content": "ශ්‍රී ලංකාවේ සිදුවීයයි කියනු ලබන මානව හිමිකම් උල්ලංඝණයවීම් වලට අදාළව අමෙරිකා එක්සත් ජනපදය විසින් ගෙන එනු ලබන යෝජනාව රටවල් 41 ක සම සත්කාරකත්වයෙන් මේවන විට ජිනීවා සමුළුවට ඉදිරිපත් කර තිබේ. ජගත් මානව හිමිකම් සමුළුවේ 25 වන සැසිවාරයට ඉදිරිපත් කරමින් අමෙරිකානු නියෝජිතයා පවසා සිටියේ ශ්‍රී ලංකාවේ ශ්‍රී ලංකාව තුළ සුළු ආගමික කොටස්වලට ප්‍රහාර එල්ලවන බවයි. ශ්‍රී ලංකාව සම්බන්ධයෙන් මෙම යෝජනාව ගෙන ඒමේ අරමුණ ශ්‍රී ලංකාව තුළ ප්‍රතිසන්ධානයක් බිහිකරනු පිණිස අවධානය යොමුකිරීම බවද හෙතෙම සඳහන් කළේය. අමෙරිකානු යෝජනාවෙන් පසු මැසිඩෝනියානු නියොජිතයාද කරුණු දක්වමින් කියා සිටියේ යුදමය තත්ත්වය නිමාවට පත්වී වසර 4ක කාලයක් ගෙවී ගියද ප්‍රතිසන්ධානයක් බිහිවීමෙහිලා හැඟවුමක් පෙන්නුම් නොකරන බවයි.", "URL": "https://sinhala.adaderana.lk/news.php?nid=42116", "Category": null, "Parent URL": null}