{"Source": "Adaderana", "Timestamp": "October 9, 2018 10:14 am", "Headline": "ගංජා හේනක් ගිනි තියයි", "News Content": "කොස්ලන්ද දියලුම දිය ඇල්ලේ ජලය ගලායන ඔයක ඉවුරේ අලුත්වෙල උස්සැල්ලාව වනාන්තරයක් මැද පවත්වාගෙන ගිය ගංජා හේනක් ඊයේ (08) රාත්‍රීයේ වටලා තිබේ. එම වගාවේ තිබූ ගංජා පැළ 950 ක් නිලධාරින් විසින් ගලවා ඉවත් කර ඇති අතර ඉන් පැල කිපයක් නඩු භාණ්ඩලෙස තබාගෙන ඉතිරිපැළ එම ස්ථානයේම ගොඩගසා ගිනිතබා විනාශකළ බව කොස්ලන්ද පොලිසිය පවසයි . මෙම ගංජා වගාව සම්බන්ධයෙන් සැකපිට එම ප්‍රදේශයේම පදිංචි 27 හැවිරිදි සැකකරුවෙක් අත්අඩංගුවට ගත් බව ද පොලිසිය සඳහන් කළේය. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත කොස්ලන්ද පොලිස් ස්ථානාධිපති පොලිස් පරීක්ෂක එම්.එස්. දයාසිරි මහතාගේ මෙහෙයවීමෙන් මෙම වැටලීම සිදුකර ඇත.", "URL": "https://sinhala.adaderana.lk/news.php?nid=97398", "Category": null, "Parent URL": null}