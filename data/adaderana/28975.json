{"Source": "Adaderana", "Timestamp": "November 7, 2012 08:24 am", "Headline": "දේපළ සොරකම් රැසක සැකකරුවෙක් දැලේ", "News Content": "නාත්තණ්ඩිය, තබ්බෝව ප‍්‍රදේශයේ දී දේපළ සොරකම් කිහිපයකට සම්බන්ධ බවට සැක කෙරෙන පුද්ගලයෙකු අත්අඩංගුවට ගෙන තිබේ. අදාළ සැකකරු දේපළ සොරකම් 9 ට සම්බන්ධ බවට සැක කෙරෙන බව පොලීසිය පැවසුවේය. ඔහුගෙන් සිදුකළ ප‍්‍රශ්න කිරීම්වල දී සොරා ගන්නා ලද රන් භාන්ඩ තොගයක් ද සොයා ගෙන ඇත. හලාවත, බිංගිරිය, මුන්දලම, හෙට්ටිපොළ ආදී ප‍්‍රදේශවල මෙම සොරකම් සිදුකර ඇති බව පොලීසිය පවසයි. අදාළ සැකකරු මාරවිල මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 19 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=28975", "Category": null, "Parent URL": null}