{"Source": "Adaderana", "Timestamp": "February 15, 2018 11:26 am", "Headline": " 7 හැවිරිදි දරුවා ඝාතනය කරලා මාස එක හමාරක් ගමන් මල්ලක හංගලා තියලා", "News Content": "07 හැවිරිදි දරුවෙකු ඝාතනය කර මාස එක හමාරකට ආසන්න කාලයක් ගමන් මල්ලක සැඟවූ පුද්ගලයෙකු පොලීසිය විසින් අත්අඩංගුවට ගෙන තිබේ. ඉන්දියාවේ නවදිල්ලි පොලීසිය විසින් අත්අඩංගුවට ගැනීම සිදු කර තිබේ. මෙම එම දරුවාගේ මව්පියන්ට අයත් නිවසක කුලී පදනම මත නතර වී සිට ඇති 27 හැවිරිදි මෙම සැකකරු කප්පම් ලබා ගැනීමේ අරමුණින් දරුවා පැහැරගෙන ඇති බව වාර්තා වෙයි. කෙසේවෙතත් පොලීසිය විසින් ඒ පිළිබඳ විමර්ශන ආරම්භ කිරීමත් සමඟ දරුවා ඝාතනය කර ඇති ඔහු මළ සිරුර ගමන් මල්ලක දමා නිවසේ සඟවා තැබීමට කටයුතු කර තිබේ. කෙසේවෙතත් අසල්වාසීන්ට එම නිවස දෙසින් දුර්ගන්ධයක් දැනීම හේතුවෙන් ඒ පිළිබඳව සිදුකරන ලද පැමිණිල්ලකට අනුව පොලීසිය නිවස පරීක්ෂා කිරීමේදී මළ සිරුර සහිත බෑගය සොයාගෙන ඇති බව සඳහන්ය. දරුවාගේ මව්පියන් සමඟ සමීපව ඇසුරු කළ අයෙකු වන ඝාතනය සිදුකළ සැකකරු දරුවා සෙවීමේ කටයුතු සඳහාද සහය වී ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=84360", "Category": null, "Parent URL": null}