{"Source": "Adaderana", "Timestamp": "May 2, 2014 12:44 pm", "Headline": "මාතලේ බස් වර්ජනයක්", "News Content": "මාතලේ - කුරුණෑගල මාර්ගයේ මාතලේ සිට ගමන් ආරම්භ කරන පෞද්ගලික බස් රථ ධාවනයෙන් ඉවත් වී තිබේ. බස් හිමියන්ට තම නිවෙස් වල සිට මාතලේ දක්වා පැමිණිමේ දී මගීන් ප්‍රවාහනය කිරීමට මේ දක්වා ලබා දී තිබු අවසරය අත්හිටුවීමට මධ්‍යම පළාත් මගී ප්‍රවාහන අධිකාරිය ගෙන ඇති තීරණයට විරෝධය පළ කිරීම මෙහි අරමුණය. බස් හිමියන් පවසන්නේ තමන් නියමිත ගමන් වාරය සඳහා මාතලේ නගරයට පැමිණිමේ දී එම ප්‍රදේශවල සිටින ජනතාව ප්‍රවාහනය කිරීමට අවස්ථාව ලබා දිය යුතු බවයි. මේ පිළිබද කළ විමසීමක දී මධ්‍යම පළාත් මගී ප්‍රවාහන අධිකාරියේ මාතලේ කාර්යාලයේ කළමනාකාරවරයා ප්‍රකාශ කළේ අදාළ මාර්ග වල නිත්‍ය බස් සේවාවක් ක්‍රියාත්මක වන බැවින් මාතලේ - කුරුණෑගල මාර්ගයේ බස් ධාවකයින්ට ඊට අවස්ථාව ලබාදිය නොහැකි බවයි. එහෙත් උදෑසන 07 වන තෙක් එම බස් රථ සඳහා අදාළ මාර්ගවල මගී ප්‍රවාහනයට අවසර දී ඇති බව ඔහු පැවසීය.", "URL": "https://sinhala.adaderana.lk/news.php?nid=42930", "Category": null, "Parent URL": null}