{"Source": "Adaderana", "Timestamp": "July 8, 2011 10:39 am", "Headline": "අවසර නැති කොළඹ දැන්වීම් පුවරු වහා ඉවතට", "News Content": "අනුමැතියකින් තොරව කොළඹ නගරය තුළ ප්‍රදර්ශනය කර ඇති දැන්වීම් පුවරු වහාම ක්‍රියාත්මක වන පරිදි ඉවත් කිරීමට තීරණය කර තිබේ. කොළඹ නාගරික කොමසාරිස් භද්‍රානි ජයවර්ධන මහත්මිය මීට අදාළ උපදෙස් ලබාදී ඇති බව වාර්තා වේ. කොළඹ මහ නගර සභා සීමාව තුළ විශාල ප්‍ර‍මාණයේ අනවසර දැන්වීම් පුවරු පන්සීයක් පමණ ඇති බවට ගණන් බලා ඇත. එම පුවරු පසුගිය 30 වැනි දිනට පෙර ගලවා ඉවත් කරන ලෙස මීට පෙර අදාළ සමාගම් වෙත දැනුම් දී තිබුණි.", "URL": "https://sinhala.adaderana.lk/news.php?nid=17261", "Category": null, "Parent URL": null}