{"Source": "Adaderana", "Timestamp": "February 4, 2017 08:51 am", "Headline": " ජය  දකුණු අප්‍රිකාවටයි", "News Content": "ශ්‍රී ලංකා වයස අවුරුදු 19න් පහල කණ්ඩායම සමඟ පැවති එක්දින ක්‍රිකට් තරඟයෙන් ලකුණු 49ක ජයක් හිමිකරගැනීමට දකුණු අප්‍රිකානු 19න් පහල කණ්ඩායම සමත්ව තිබේ.තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමේ වාරය දකුණු අප්‍රිකානු කණ්ඩායමට ලබාදුනි.ඒ අනුව ඔවුන් නියමිත පන්දුවාර 50 අවසානයේ කඩුලු 08ක් දැවී ලකුණු 220ක් රැස් කළේය.මැතිව් බ්‍රීට්ස්කේ ලකුණු 68යි.රේනාඩ් ටොන්ඩර් ලකුණු 61යි.පන්දු යැවීමේදී ශ්‍රී ලංකා පිල වෙනුවෙන් නිපුන් රන්සික කඩුලු 04ක් බිද හෙලීය.පිළිතුරු ඉනිම සඳහා පිටියට පිවිසි ශ්‍රී ලංකා 19න් පහල කණ්ඩායමට පන්දුවාර 43යි පන්දු 03කදී සියලු දෙනා දැවී ලබාගත හැකි වූයේ ලකුණු 171ක් පමණි.විශ්ව චතුරංග ලකුණු 40යි.අෂේන් බණ්ඩාර ලකුණු 39යි.", "URL": "https://sinhala.adaderana.lk/news.php?nid=69097", "Category": null, "Parent URL": null}