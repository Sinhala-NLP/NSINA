{"Source": "Adaderana", "Timestamp": "September 28, 2014 09:01 am", "Headline": "වීඩියෝ:- පුංචි පහේ හපන්නු මෙන්න", "News Content": "මෙවර ශිෂ්‍යත්ව විභාගේ දිවයිනේ වැඩිම ලකුණු ලබාගෙන ඇත්තේ ඇඹිලිපිටිය කණිෂ්ඨ විද්‍යාලයේ ඩබ්ලිව්. ඒ. වේනුජ නිම්සත් සිසුවා බව වාර්තා වෙයි. ඔහු ලබාගෙන ඇති ලකුණු සංඛ්‍යාව 199ක් වෙයි. එසේම මෙවර ශිෂ්‍යයත්ව විභාගයේ දෙවන ස්ථානය පොළොන්නරුව රාජකීය කණිෂ්ඨ විද්‍යාලයේ ඉගෙනුම ලබන මාලක නෙත්මාල් සිසුවා හිමිකර ගැනීමට සමත් වී ඇති බව වාර්තා වෙයි. ඔහු ලබාගෙන ඇති ලකුණු ප්‍රමාණය 198කි. එසේම මෙවර විභාගයේ තෙවන ස්ථාන දෙකක් හිමිවී ඇති අතර එනම් බෙම්මුල්ල, පිටියේගෙදර ප්‍රාථමික විදුහලේ ඉගෙනුම ලැබූ ගලපිටිගෙදර සහනි යශෝදරා ගුණසේකර සිසුවිය සහ මාවනැල්ල, සහිරා මධ්‍ය මහා විද්‍යාලයේ ඉගෙනුම ලැබූ මොහොම්මදු නිස්වාරා ෆාතිමා සාමා යන සිසුවියන් දෙදෙනා වෙයි. අදාළ සිසුවියන් දෙදෙනා ලකුණු 197 ක් ලබා ගැනීමට සමත් වී ඇති බව විභාග දෙපාරිතමේන්තුව පැවසුවේය. ලකුණු 196 බැගින් ලබාගත් සිසුන් පස් දෙනෙකු මෙවර පහ ශ්‍රේණිය ශිෂ්‍යත්ව විභාගේ සිව් වන ස්ථානයට පත්ව ඇති බව විභාග දෙපාර්තමේන්තුව වැඩිදුරටත් සඳහන් කළේය. පසුගිය අගෝස්තු මස 17 වන දින පැවති 05 ශ්‍රේණිය ශිෂ්‍යත්ව විභාගය සඳහා සිසුන් තුන් ලක්ෂ 27,648 දෙනෙකු පෙනී සිටියේය.", "URL": "https://sinhala.adaderana.lk/news.php?nid=46371", "Category": null, "Parent URL": null}