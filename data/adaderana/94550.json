{"Source": "Adaderana", "Timestamp": "August 17, 2018 11:35 am", "Headline": "බෝම්බ බියක් නිසා ගුවන් යානා 09ක් නැවත ගොඩබස්සවයි ", "News Content": "බෝම්බ බියක් හේතුවෙන් දකුණු අමෙරිකානු කලාපයේ පියාසර කරමින් තිබු ගුවන් යානා කිහිපයක් හදිසි ගොඩබෑමකට ලක්කර ඇත. චිලී රජයේ බලධාරීන් විසින් සිදුකරන ලද අනතුරු ඇගවීමක් හේතුවෙන් චීලි, ආර්ජන්ටිනා සහ පේරූ ගුවන් කලාපයේ පියාසර කරමින් තිබු ගුවන් යානා 09ක් ගුවන්තොටුපල කිහිපයකට ගොඩබස්වා ඇති බව විදෙස් මාධ්‍ය වාර්තා කළේය. ගුවන් යානයක බෝම්බ අටවා ඇති බවට ලද තොරතුරක් මත චිලී සිවිල් ගුවන් සේවා අධිකාරිය විසින් මෙම පියවර ගෙන තිබේ. ගොඩබෑමට ලක් කළ යානා ‍පරික්ෂාවට ලක් කර ඇති නමුත් සැකකටයුතු යමක් සොයා ගැනිමට නොහැකි වී ඇති බව වාර්තා විය.", "URL": "https://sinhala.adaderana.lk/news.php?nid=94550", "Category": null, "Parent URL": null}