{"Source": "Adaderana", "Timestamp": "June 24, 2016 11:22 am", "Headline": "තරුණ ජීවිත 2ක් බිලි", "News Content": "කොළඹ - නුවර ප්‍රධාන මාර්ගයේ හොරගොල්ල , යටියන ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.යතුරුපැදියක් නවතා තිබූ වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.යතුරුපැදිකරු සහ පසුපැදිකරු අනතුරෙන් බරපතළ තුවාල ලබා වතුපිටිවල රෝහලට ඇතුළත් කිරීමෙන් අනතුරුව පැදිකරු මියගොස් තිබේ.මියගොස් ඇත්තේ නිට්ටඹුව සංඝබෝධි වත්ත ප්‍රදේශයේ පදිංචිව සිටි 27 හැවිරිදි තරුණයෙකි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය වැඩිදුර විමර්ශන සිදු කරයි. මේ අතර ශීතකරණයක් පුපුරායාමෙන් මාරවිල, මුදුකටුව ප්‍රදේශයේ තරුණයෙකු මියගොස් තිබේ.වෙළඳසැළක ශීතකරණයක් අළුත්වැඩියා කරමින් සිටියදී එහි කම්ප්‍රෙෂරය පුපුරායාමෙන් එහු මෙම අනතුරට මුහුණදී ඇති බව පොලීසිය සඳහන් කළේය.මියගොස් ඇත්තේ මාරවිල ප්‍රදේශයේ පදිංචිව සිටි 26 හැවිරිදි තරුණයෙකි.මෘත ශරිරය මාරවිල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(24) සිදු කිරීමට නියමිතය.", "URL": "https://sinhala.adaderana.lk/news.php?nid=61431", "Category": null, "Parent URL": null}