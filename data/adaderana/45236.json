{"Source": "Adaderana", "Timestamp": "August 9, 2014 02:33 pm", "Headline": "සබරගමුවේ සරසවි සිසුවා තමන්ටම තුවාල සිදුකරගෙන ", "News Content": "පසුගිය දිනක සබරගමුව විශ්වවිද්‍යාලයේ පහරකෑමට ලක්වු සිසුවා ඔහු විසින්ම තුවාල සිදුකරගෙන ඇති බවට අනාවරණය වී ඇති බව පොලීසිය පවසයි. පසුගිය දා සබරගමු විශ්වවිද්‍යාලයේ ද්‍රවිඩ සිසුවෙකු තමන්ට කිසියම් පිරිසක් විසින් පහර දුන් බව පවසමින් ප්‍රතිකාර ගැනීම සඳහා රෝහල් ගතවී තිබුණි. කෙසේ වෙතත් පොලිස් පරීක්ෂණවලදී අනාවරණය වී ඇත්තේ අදාළ සිසුවා විසින්ම තුවාල සිදුකරගෙන ඇති බවයි. මේ සම්බන්ධයෙන් සිදුකරන ලද වැඩිදුර විමර්ශන වලදී අදාළ සිසුවා ත්‍රස්ත ක්‍රියාකාරකම් වලට සම්බන්ධ බවට තොරතුරු අනාවරණය වී තිබේ ඇති බව පොලීසිය පවසයි. ඒ අනුව විමර්ශන කටයුතු සඳහා අදාළ සිසුවා ත්‍රස්ත විමර්ශන ඒකකයට බාර දී ඇති අතර පසුව ඊයේ(08) දිනයේ ඇප මත නිදහස් කළ බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=45236", "Category": null, "Parent URL": null}