{"Source": "Adaderana", "Timestamp": "July 21, 2014 04:30 pm", "Headline": "අතුරුදන් ලාංකිකයා පෙෂාවර් පොලීසියේ", "News Content": "කලක සිට අතුරුදන්ව සිටි බව කියන ශ්‍රී ලාංකිකයෙකු පකිස්ථානයේ පෙෂාවර් පොලිස් අත්අඩංගුවේ සිටින බව විදෙස් මාධ්‍ය වාර්තා කරයි. මුහම්මඩ් සාමන් නැමැති එම ශ්‍රී ලාංකිකයා පකිස්ථානයේ, හයටබාද් ප්‍රදේශයේදී අතුරුදන්ව ඇති බව පැවසුණු අතර ඔහුව පැහැර ගැනීමකට ලක්ව ඇති බවට විශ්වාස කෙරිණ. එහෙත් ඔහු පෙෂාවර් පොලිස් අත්අඩංගුවේ පසුවන බව යළි වාර්තා වී ඇත. පසුගිය ජූනි මස 27දා ඔහු අධිකරණයට ඉදිරිපත් කර ඇති අතර එහිදී අධිකරණය පවසා ඇත්තේ එම ලාංකිකයාට එරෙහිව චෝදනා නැති බැවින් නිදහස් කරන ලෙසය. එහෙත් හෙතෙම නිදහස් නොකර පෙෂාවර් පොලීසිය අත්අඩංගුවේ රඳවා තබාගෙන සිටින අයුරු ඒ.ආර්.වයි නැමැති පුවත් ආයතනය තොරතුරු අනාවරණය කර ඇත. අදාළ ලාංකිකයා එම පුවත් ආයතනයට ද පවසා ඇත්තේ තමන්ට එරෙහිව කිසිදු චෝදනාවක් නැති නමුත් පොලීසිය තමාව රඳවාගෙන සිටින බවයි. මේ අතර මාධ්‍යය හමුවේ පෙනී සිටීමෙන් පසු ඔහු යළිත් අතුරුදන්ව ඇති බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=44822", "Category": null, "Parent URL": null}