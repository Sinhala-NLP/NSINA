{"Source": "Adaderana", "Timestamp": "January 14, 2019 05:08 pm", "Headline": "නව ව්‍යවස්ථාවට රාධාක්‍රිෂ්ණන්ගේ සහය", "News Content": "පාර්ලිමේනතුවට ගෙන ආ ව්‍යවස්ථාව විපක්ෂය මඟින් ප්‍රතිකේෂප කරනු ලැබූ බවත්, එය සුලු ජාතීන් ලෙස තමන්ට පිළිගන්න බැරි බවත්, එය සම්මත කර ගැනීමට කඳුරට ජනතා පෙරමුණ ලෙස තමන් සම්පූර්ණ සහාය ලබා දීමට බලාපොරොත්තු වන බවත් විශේෂ ප්‍රාදේශිය සංවර්ධන අමාත්‍ය වී. රාධාක්‍රිෂ්ණන් මහතා පැවසීය. නුවරඑළියේදී අද (14) පැවති මාධ්‍ය හමුවකදී අමාත්‍යයවරයා ඒ බව සඳහන් කළේය. එහිදී වැඩි දුරටත් අදහස් දක්වමින් අමාත්‍යවරයා මේ බව පැවසීය. “මේ මාසේ (11) වෙනිදා අලුත් ව්‍යවස්ථාව පාර්ලිමේන්තුවට ඉදිරිපත් කළා. ආණ්ඩු පක්ෂයෙන් එය ඉදිරිපත් කළාට විපක්ෂයෙන් එය ප්‍රතිකේෂප කළා. විපක්ෂ නායක මහින්ද රාජපක්ෂ මහතා එය ප්‍රතිකේෂප කළා. මෙම සුළු ජාතීන් විදිහට අපිට පිළිගන්න බෑ. මේ රටේ ව්‍යවස්ථාවේ හැටියට පාර්ලිමේන්තුව පටන් ගන්න විට 2015 ඡන්දේ ඉල්ලද්දී ජනාධිපති තුමයි අගමැති තුමයි පොරොන්දු වුණා විශේෂයෙන් උතුරු නැගෙණහිර දෙමළ ජනතාවගේ ප්‍රශ්න විසඳන බව කීවා. නමුත් අද වෙනකම් ඒ ප්‍රශ්නය විසඳුණේ නෑ. අද වෙනකොට මේ ප්‍රශ්නය දිගට ඇදගෙන යනවා.” “මේ අවස්ථාවේ ගෙනාපු අළුත් ව්‍යවස්ථාව ප්‍රතිකේෂප කරන අවස්ථාවේ මේක අපේ රටට මුලු ලෝකයම මඩ ගහන සිද්ධියක් විදිහට තමයි අපි මෙය දකින්නේ. අලුතෙන් ඉදිරිපත් කරල තියෙන ව්‍යවස්ථාව කෙසේ හෝ සම්මත කරගන්න එකඟතාවයකට එන්න ඕන. ඒකට කඳුරට ජනතා පෙරමුණ විදිහට අපි සම්පූර්ණ සහාය දෙන්න බලාපොරොත්තු වෙනවා.”", "URL": "https://sinhala.adaderana.lk/news.php?nid=102333", "Category": null, "Parent URL": null}