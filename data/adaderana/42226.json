{"Source": "Adaderana", "Timestamp": "April 1, 2014 04:11 pm", "Headline": "භාරත ඝාතන නඩුව  - විත්තිකරුවන් තමන් නිවැරදි බව කියයි", "News Content": "භාරත ලක්ෂ්මන් ප්‍රේමචන්ද්‍ර මහතා ඇතුළු සිව් දෙනෙකු ඝාතනය කිරීමට අදාළ නඩුව අද යළිත් කොළඹ මහේස්ත්‍රාත් අධිකරණයේ දී විභාගයට ගැනිණ. ඒ කොළඹ අතිරේක මහේස්ත්‍රාත් ප්‍රියන්ත ලියනගේ මහතා හමුවේදීය. මෙහිදී පාර්ලිමේන්තු මන්ත්‍රී දුමින්ද සිල්වා මහතා ඇතුළු විත්තිකරුවන් 13 දෙනෙකුට එරෙහිව ඇති චෝදනා භාරදෙනු ලැබීය. අයුතු ජනරාශිය, භාරත ලක්ෂ්මන් මහතා ඝාතනය කිරීම සහ ඝාතනයට තැත් කිරීම යන චෝදනා මොවුන්ට එරෙහිව එල්ල වී තිබේ. කෙසේ වෙතත් මෙහිදි විත්තිකරුවන් පවසා සිටියේ තමන්ට එරෙහිව එල්ල වී ඇති චෝදනා වලට තමන් නිවැරදිකරුවන් බවයි. මේ අතර මෙම නඩුව මහාධිකරණය වෙත යොමුකිරීම පිළිබඳ ලබන මස මැයි දෙවන දින නියෝගයක් ලබාදෙන බව ද කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද අධිකරණය හමුවේ දැනුම් දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=42226", "Category": null, "Parent URL": null}