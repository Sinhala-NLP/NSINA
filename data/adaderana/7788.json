{"Source": "Adaderana", "Timestamp": "April 12, 2010 12:36 pm", "Headline": "යළි මැතිවරණ ප්‍රචාරණයට අවසර නෑ", "News Content": "මහ මැතිවරණයට අදාළව නැවත ඡන්දය පවත්වන ඡන්ද බල ප්‍රදේශවල ඡන්ද ප්‍රචාරක කටයුතු කිරීමට හෝ කාර්යාල පිහිටුවීමට අවසර ලබාදී නොමැති බව මැතිවරණ මහලේකම් කාර්යාලය පවසයි. ඡන්දු දුෂණ සිදුවීම හේතුවෙන් නාවලපිටියේ ඡන්ද මධ්‍යස්ථාන 34ක සහ ත්‍රිකුණාමලය ප්‍රදේශයේ එක් ඡන්ද මධ්‍යස්ථානයක ද ඡන්දය ශූන්‍ය කළ අතර එම ප්‍රදේශවල මැතිවරණය නැවත පැවැත්වීමට මැතිවරණ කොමසාරිස්වරයා තීරණය කර තිබේ. ඒ අනුව ඊට අදාළ මැතිරවරණය ලබන 20 වැනි දින පැවැත්වීමට තීරණය කර ඇත. එම කාලය තුළ ඡන්ද ප්‍රචාරක කටයුතු සහ කාර්යාල පිහිටුවීමට අවසර ලබාදෙන ලෙස අපේක්ෂකයින් මැතිවරණ කොමසාරිස්වරයාගෙන් ඉල්ලීමක් කර ඇති බව සඳහන් වේ. එම ඉල්ලීමට මැතිවරණ කොමසාරිස්වරයා අවසර ලබා නොදුන් බව අතිරේක මැතිවරණ කොමසාරිස් ඩබ්ලිව්.පි.සුමනසිරි මහතා ප්‍රකාශ කළේය.", "URL": "https://sinhala.adaderana.lk/news.php?nid=7788", "Category": null, "Parent URL": null}