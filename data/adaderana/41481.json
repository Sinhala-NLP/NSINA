{"Source": "Adaderana", "Timestamp": "March 2, 2014 11:47 am", "Headline": "සුදු තිරුවානා නිධිය රටට අහිමිවෙන ලකුණු", "News Content": "ගල්කිරියාගම රෝස තිරුවානා නිධිය පිහිටි රක්ෂිතයේ සුදු තිරුවානා නිධිය විදේශයකට අලෙවි කිරීමේ සූදානමක් පවතින බවට ප්‍රදේශවාසීන් අනාවරණය කරයි. අක්කර 15ක පමණ භූමි ප්‍රදේශයක පිහිටි අදාළ තිරුවානා ගල් නිධිය අවස්ථා කිහිපයකදී බෝර දමා පුපුරුවා එහි සාම්පල රැගෙන ගොස් ඇති බව ප්‍රදේශවාසීන් පෙන්වා දෙයි. ප්‍රදේශවාසීන් පෙන්වා දෙන්නේ යම් හෙයකින් මෙම ගල් පර්වතය කඩා විකුණා දැමීමට කටයුතු කළ හොත් දැඩි පාරිසරික ගැටලුවලට මුහුණදීමට සිදුවනු ඇති බවයි. කෙසේ වුව ද මෙම ස්වභාවික සම්පත රැක ගැනීම සඳහා දිවි හිමියෙන් කටයුතු කරන බව නාමල් උයන භාරකාර පූජ්‍ය වනවාසී රාහුල හිමියන් ප්‍රකාශ කරයි.", "URL": "https://sinhala.adaderana.lk/news.php?nid=41481", "Category": null, "Parent URL": null}