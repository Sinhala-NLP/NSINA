{"Source": "Adaderana", "Timestamp": "November 6, 2014 09:47 pm", "Headline": "   බලාපොරොත්තු සුන්වෙයි - දෙවැනි තරඟයත් පරාදයි", "News Content": "පළමු තරඟයේදී ලද අමිහිරි පරාජයත් සමග දෙවැනි තරඟය හෝ ජය ගැනීමේ බලාපොරොත්තුවෙන් සටන් වැදුණද අම්බටි රයිදුගේ සුපිරි පිතිහරඹය සමගින් ඉන්දීය කණ්ඩායම ශ්‍රී ලංකාව පරදා කඩුලු 6ක විශිෂ්ට ජයක් ලබා ගැනීමට අද සමත්විය. ඉන්දියාවේ අහ්මදාබාද් හි පැවැති එම තරඟයේ කාසියේ වාසිය දිනූ ශ්‍රී ලංකාව කඩුලු 8ට ලකුණු 274ක් ලබාගත්තේය. කුමාර් සංගක්කාර ලකුණු 61 හා ඇන්ජලෝ මැතිව්ස් නොදැවී ලකුණු 92ක් ලබා ගත්හ. ලකුණු 275ක ඉලක්කය ඉන්දීය කණ්ඩායම පන්දුවාර 44.3කදී කඩුලු 4ක් පමණක් දැවී සපුරාගත්තේය. අම්බටි රයිදු නොදැවී ලකුණු 121ක් ද සිකර් දවන් ලකුණු 79ක්ද ලබා ඉන්දීය ඉනිම ශක්තිමත් කරන ලදී. ඒ අනූව තරඟ පහකින් සමන්විත එක්දින තරඟාවලිය 2ට 0ක් ලෙස ඉන්දියාව ඉදිරියෙන් සිටියි.", "URL": "https://sinhala.adaderana.lk/news.php?nid=47222", "Category": null, "Parent URL": null}