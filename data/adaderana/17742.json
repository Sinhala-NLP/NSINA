{"Source": "Adaderana", "Timestamp": "July 30, 2011 03:06 pm", "Headline": "බීමතින් අශෝභනව හැසිරුණු උපගුරුගේ වැඩ තහනම්", "News Content": "බීමත්ව අශෝභන ලෙස හැසිරුණු බව කියන මාතලේ ප්‍රදේශයේ බාලිකා විද්‍යාලයක උපගුරුවරයෙකුගේ වැඩ තහනම් කර තිබේ. මාතලේ කලාප අධ්‍යාපන කාර්යාලයට බීමතින් පැමිණි අදාළ උපගුරුවරයා එහි නිලධාරීන්ට බැන වැදී ඇති බව වාර්තා වේ. ඒ සම්බන්ධයෙන් එම නිලධාරීන් ජාතික පාසල් අධ්‍යක්ෂවරයාට පැමිණිලි කර ඇත. ඒ අනුව එම උපගුරුවරයාගේ වැඩ තහනම් කරන ලෙස ජාතික පාසල් අධ්‍යක්ෂවරයා නියෝග කර තිබේ. අදාළ උපගුරුවරයා මීට පෙර අවස්ථාවක දීද විදුහල්පතිවරයෙකුට බැන වැදීමේ සිදුවීමක් සම්බන්ධයෙන් ස්ථාන මාරුවක් ලැබූ අයෙකු බව ද සඳහන්ය.", "URL": "https://sinhala.adaderana.lk/news.php?nid=17742", "Category": null, "Parent URL": null}