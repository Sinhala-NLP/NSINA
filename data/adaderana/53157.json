{"Source": "Adaderana", "Timestamp": "August 10, 2015 03:42 pm", "Headline": "අනතුරකින් පුද්ගලයෙකු මියයාම ගැන මනුෂගේ රියදුරු අත්අඩංගුවට", "News Content": "කොළඹ - දෙනියාය මාර්ගයේ වවුලුගල ප්‍රදේශයේදී සිදු වූ රිය අනතුරකින් පුද්ගලයෙකු මියයාම සම්බන්ධයෙන් එක්සත් ජනතා නිදහස් සන්ධාන ගාල්ල දිස්ත්‍රික් අපේක්ෂක මනුෂ නානයක්කාර මහතාගේ රියදුරු අත්අඩංගුවට ගෙන තිබේ.අනතුර සිදුවන අවස්ථාවේදී මනුෂ නානයක්කාර මහතා ඇතුළු පිරිසක් ජිප් රථයේ ගමන් කර ඇති බව පොලිසිය පැවසුවේය. අකුරැස්ස ප්‍රදේශයේ මැතිවරණ කටයුත්තක් සඳහා ගොස් ආපසු එමින් සිටියදී ඊයේ පස්වරුවේ මෙම අනතුර සිදුව ඇත.අනතුරෙන් බරපතළ තුවාල ලැබූ යතුරුපැදිකරු ඉමදූව රෝහලට ඇතුළත් කිරිමේදී මියගොස් ඇති බව වාර්තා විය.", "URL": "https://sinhala.adaderana.lk/news.php?nid=53157", "Category": null, "Parent URL": null}