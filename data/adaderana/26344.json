{"Source": "Adaderana", "Timestamp": "August 5, 2012 05:09 pm", "Headline": "සීගිරියේ බඹරු 17 ට විදියි", "News Content": "සීගිරිය නැරඹීමට පැමිණි සංචාරකයින් පිරිසක් බඹර ප්‍රහාරයකට ලක්ව තිබේ. පුද්ගලයින් 17 දෙනෙකු මෙලෙස බඹර ප්‍රහාරයකට ලක්ව රෝහල් ගත කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඒ අතර විදේශිය සංචාරකයින් දෙදෙ‍නෙකුද සිටින බව පොලිසිය පවසයි. මෙලෙස බඹර ප්‍රහාරයට ලක්ව ඇත්තේ මැලේසියානු සහ බ්‍රිතාන්‍ය ජාතිකයින් දෙදෙ‍නෙකු බව සඳහන්ය. ඔවුන් සියළු දෙනා ප්‍රතිකාර සඳහා රෝහලට ඇතුලත්කර තිබේ.", "URL": "https://sinhala.adaderana.lk/news.php?nid=26344", "Category": null, "Parent URL": null}