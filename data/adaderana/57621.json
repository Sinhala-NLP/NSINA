{"Source": "Adaderana", "Timestamp": "February 26, 2016 03:26 pm", "Headline": "මාලදිවයින් හුරාවි නෞකාව කොළඹ වරායට එයි", "News Content": "මාලදිවයින් වෙරළාරක්ෂක බලකායට අයත් නෞකාවක් අද(26) කොළඹ වරායට පැමිණ තිබේ.හුරාවි නමින් හඳුන්වන මෙම නෞකාව සුහද සංචාරයක් සඳහා මෙරටට පැමිණ ඇති බව වාර්තා වෙයි.එහි අණදෙන නිලධාරී කපිතාන් හසාන් ශිනන් මහතා සහ මෙරට නාවික හමුදා විධාන ආඥාපති රියද් අද්මිරාල් ජයන්ත ද සිල්වා මහතා අතර හමුවක් ද සිදුව තිබේ.එහිදී එම නිල හමුව සංකේතවත් කරමින් සමරු තිළිණද හුවමාරු කරගෙන ඇති බව සඳහන්ය.නෞකාව පෙබරවාරි 28 වන දින දිවයිනෙන් පිටත්වීමට නියමිතව ඇත.", "URL": "https://sinhala.adaderana.lk/news.php?nid=57621", "Category": null, "Parent URL": null}