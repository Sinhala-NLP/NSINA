{"Source": "Adaderana", "Timestamp": "September 1, 2015 08:29 pm", "Headline": "බ්ලුමැන්ඩල් සැකකරු හඳුනනවාද?", "News Content": "කොටහේන, බ්ලුමැන්ඩල් ප්‍රදේශයේ වෙඩි තැබීමේ සිද්ධියට සම්බන්ධ ජූඩ් ප්‍රියන්ත ෆ්‍රැන්සිස් නමැති පුද්ගලයා අත්අඩංගුවට ගැනීමට පොලීසිය මහජන සහය අපේක්ෂා කරයි.පොලිස් මාධ්‍ය ප්‍රකාශක කාර්යාලය සඳහන් කළේ මෙම සැකකරු අංක 75න් 51 “බී“ පලවෙනි හරස් පටුමග, ටෙම්පල් පාර, ගල්කිස්ස සහ අංක 15න් “ඒ“ 19 වැලිගම්පිටිය, ජාඇල යන ලිපිනයන්වල පදිංචිව සිට ඇති බවයි.මොහු පසුගිය ජුලි මස 31 වැනිදා බ්ලුමැන්ඩල් ප්‍රදේශයේ දී පුද්ගලයින් දෙදෙනෙකු ඝාතනය කර තවත් 11 දෙනෙකුට තුවාල සිදුකිරීමේ සිද්ධියේ ප්‍රධාන සැකකරු බව පොලීසිය සඳහන් කළේය.මොහු පිළිබඳව තොරතුරු දන්නේ නම් දුරකථන අංක 0718 591 753 හෝ 0718 591 770 යන අංක වෙත දැනුම් දෙන ලෙස පොලීසිය ඉල්ලීමක් කරයි.", "URL": "https://sinhala.adaderana.lk/news.php?nid=53594", "Category": null, "Parent URL": null}