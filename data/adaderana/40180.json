{"Source": "Adaderana", "Timestamp": "January 8, 2014 09:09 am", "Headline": "පෑලියගොඩ වෛද්‍ය සේවා මධ්‍යස්ථානයක් මුද්‍රාතබයි", "News Content": "පෑලියගොඩ කට්ටිය හන්දිය ප්‍රදේශයේ වෛද්‍ය සේවා මධ්‍යස්ථානයක් මුද්‍රා තබා තිබේ. කල් ඉකුත් වු ඖෂධ තොගයක් අලෙවි කිරීම හේතුවෙන් පෑලියගොඩ නගර සභාවේ මහජන සෞඛ්‍ය පරීක්ෂකවරයා ඇතුළු නිලධාරින් කණ්ඩායමක් විසින් ඊට මුද්‍රා තැබීම සිදුකර ඇති බව සඳහන් වෙයි. තම දියණියට රැගෙන ගිය ඖෂධයක් කල් ඉකුත් වී තිබීම හේතුවෙන් ඒ පිළිබඳ පෑලියගොඩ නගර සභාවට පැමිණිලි කළ බව අදාළ පැමිණිලිකරු පවසයි. පැමිණිල්ල මත සිදුකල වැටලීමේ දි කල් ඉකුත් වූ තවත් ඖෂධ බොහොමයක් සොයාගැනීමට හැකිවු බව පෑලියගොඩ නගර සභාවේ මහජන සෞඛ්‍ය පරීක්ෂකවරයා සඳහන් කරයි.", "URL": "https://sinhala.adaderana.lk/news.php?nid=40180", "Category": null, "Parent URL": null}