{"Source": "Adaderana", "Timestamp": "August 9, 2012 11:06 am", "Headline": " පෙර පාසල් දරුවාගේ කකුල් පුළුස්සා ඇස්වල මිරිස් කුඩු ගාලා", "News Content": "වැල්ලවාය පොලිස් බලප්‍රදේශයේ කැහැලිය, හඳපානගල පදිංචි වයස අවුරුදු 04 ක පෙර පාසැල් පිරිමි දරුවකු තම මව විසින් කකුල පුළුස්සා ඇස්වල මිරිස් කුඩුගෑමේ සිද්ධියකට සම්බන්ධව දරුවාගේ මව අත්අඩංගුවට ගෙන ඇති බව පොලීසිය පවසයි. ඊයේ දිනයේ පොලිස් හදිසි ඇමතුම් අංශයට ලැබුණු ‍තොරතුරක් අනුව මෙම අත්අඩංගුවට ගැනීම සිදුවූ බව පොලිස් මාධ්‍ය ප්‍රකාශක කාර්යාලය සඳහන් කරයි. අත්අඩංගුවට ගන්නා ලද දරුවාගේ මව වන වයස අවුරුදු 22 ක කාන්තාව අද දින (09) වැල්ලවාය අධිකරණයට ඉදිරිපත් කිරීමට නියමිතය. දරුවා වැල්ලවාය රෝහලේ නේවාසිකව ප‍්‍රතිකාර ලබන බවත්, වැල්ලවාය පොලිසිය වැඩිදුර පරීක්‍ෂණ පවත්වන බවත් පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=26433", "Category": null, "Parent URL": null}