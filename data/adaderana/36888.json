{"Source": "Adaderana", "Timestamp": "August 25, 2013 01:58 pm", "Headline": "යාපනයේ එක්ලක්ෂ විසිදහසකට විදුලිය පහසුකම්", "News Content": "යාපනය ප්‍රදේශයට විදුලිය ලබා දීම සඳහා අලුතින් ඉදිකරන ලද චුන්නාකම් විදුලි උපපොළ ලබන මාසයේදී ජනතා අයිතියට පත් කරන බව විදුලි බල හා බලශක්ති අමාත්‍යංශය පවසයි. මේ යටතේ යාපනය අර්ධද්වීපයේ සමස්ථ විදුලි අවශ්‍යතාවය සම්පූර්ණ කිරීමට අපේක්ෂිතය. චුන්නාකම් විදුලි උපපොළ හරහා මෙගාවොට් 63 ක විදුලි ධාරිතාවක් නිෂ්පාදනය කිරීමට නියමිත අතර එමගින් නිවාස එක්ලක්ෂ විසිදහසකට පමණ විදුලිය සැපයීමට හැකියාව ලැබේ. මෙම නව විදුලි යෝජනා ක්‍රමය සඳහා රජය රුපියල් මිලියන 1,800 ක් වැය කර ඇත. මීට වසර 22 කට පෙර ලක්ෂපාන බලාගාරයෙන් යාපනය අර්ධද්වීපයට විදුලිය ලබා දුන් අතර කොටි ත්‍රස්තවාදීන්ගේ ක්‍රියාකාරකම් හේතුවෙන් 1990 සිට එම ක්‍රියාවලිය ඇණ හිට තිබුණි. පසුව මහපරිමාණ විදුලි ජනක යන්ත්‍ර යොදා ගනිමින් විදුලිය ලබා දුන්න ද එය එතරම් සාර්ථක නොවූ බව විදුලි බල හා බලශක්ති අමාත්‍යංශය පවසන්නේය.", "URL": "https://sinhala.adaderana.lk/news.php?nid=36888", "Category": null, "Parent URL": null}