{"Source": "Adaderana", "Timestamp": "August 23, 2014 12:55 pm", "Headline": "වන අලියෙකු දුම්රිය ගමන නවතයි", "News Content": "හබරණ - උඩකඩවල ප්‍රදේශයේ දී දුම්රියක් පීලි පැනීමට ලක්වීම හේතුවෙන් දුම්රිය ගමනාගමනයට බාධා එල්ල වී තිබේ. ඊයේ රාත්‍රියේ දුම්රියක වන අලියෙකු ගැටීම හේතුවෙන් එම දුම්රිය පීලි පැනීමට ලක්ව ඇති බව දුම්රිය පාලක මැදිරිය සඳහන් කළේය . දුම්රිය පීලිගත කිරිමේ කටයුතු මේ වන විට සිදුකර ඇති නමුත් දුම්රිය මාර්ගයේ අලුත්වැඩියා කටයුත්තක් හේතුවෙන් දුම්රිය ධාවනය සීමා කිරීමට සිදුව ඇති බව එම මැදිරිය සඳහන් කළේය. මේ හේතුවෙන් කොළඹ සිට ධාවනය වන දුම්රිය කැකිරාව දුම්රිය ස්ථානය දක්වාත්, ත්‍රීකුණාමලයෙන් සහ පොළොන්නරුවෙන් පැමිණෙන දුම්රිය ගල්ඔය දුම්රිය ස්ථානය දක්වාත් සීමා කිරීමට සිදුව ඇති බව සඳහන් වෙයි.", "URL": "https://sinhala.adaderana.lk/news.php?nid=45542", "Category": null, "Parent URL": null}