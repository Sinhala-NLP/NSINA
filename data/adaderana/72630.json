{"Source": "Adaderana", "Timestamp": "April 30, 2017 09:01 am", "Headline": "දෙපිරිසක් ගැටී පුද්ගලයෙක් මරුට", "News Content": "මීගහවත්ත, නාරංවල ප්‍රදේශයේ සංගීත සංදර්ශනයක් අතුරතුර දෙපිරිසක් අතර ඇති වූ ගැටුමකින් පුද්ගලයෙකු මියගොස් තිබේ. අද (30) අලුයම එම ගැටුම හට ගෙන ඇති බව පොලීසිය පවසයි. එහිදී තුවාල ලැබූ පුද්ගලයෙකු ගම්පහ රෝහලට ඇතුළත් කිරීමෙන් පසු මෙලෙස මිය ගොස් ඇත. මියගොස් ඇත්තේ දෙල්ගොඩ ප්‍රදේශයේ පදිංචිව සිටි 41 හැවිරිදි අයෙක්. සිද්ධියට සම්බන්ධ සැකකරුවන් මෙතෙක් අත්අඩංගුවට ගෙන නොමැති අතර ඔවුන් අත්අඩංගුවට ගැනීම සඳහා මීගහවත්ත පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=72630", "Category": null, "Parent URL": null}