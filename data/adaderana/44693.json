{"Source": "Adaderana", "Timestamp": "July 16, 2014 07:05 am", "Headline": " මෝදර ගැටුමේ පස්දෙනෙක් පොලීසියට බාරවෙති", "News Content": "මෝදර, රාවතාවත්ත ප්‍රදේශයේ දී පුද්ගලයෙකු ඝාතනය කර තවත් අයෙකුට බරපතළ තුවාල සිදුකිරීමේ සිද්ධියට සම්බන්ධ බවට සැකකෙරෙන පුද්ගලයින් පස්දෙනෙකු පොලිසිය වෙත බාරවී තිබේ. පොලිස් මාධ්‍ය ප්‍රකාශක කාර්යාලය කියා සිටියේ මෙම සැකකරුවන් නීතිඥයෙකු මාර්ගයෙන් මෝදර පොලිසිය වෙත බාර වී ඇති බවයි. පසුගිය 11 වැනිදා රාත්‍රීයේ දී පුද්ගලයින් දෙදෙනෙකුට කඩුවකින් පහර දී තවත් පුද්ගලයෙකු ඝාතනය කෙරුණි. ඝාතනයට ලක්වුයේ 43 හැවිරිදි ලලිත් රුවන් නැමැති පුද්ගලයෙකු වන අතර ඔහුගේ පුතා පහරකෑමෙන් බරපතළ තුවාල ලැබීය. පසුදින අළුයම අදාළ පහරදීමට සම්බන්ද බවට සැකකෙරෙන පුද්ගලයෙකුගේ නිවසට කඩාවැදුණු පිරිසක් සැකකරුවෙකුගේ මවකට වෙඩිතබා ඝාතනය කරන ලදී. පොලිසියට බාරවු අදාළ සැකකරුවන් පස්දෙනා අද (16)අළුත්කඩේ මහේස්ත්‍රාත් අධිකරණයට ඉදිරිපත් කෙරෙන බව පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=44693", "Category": null, "Parent URL": null}