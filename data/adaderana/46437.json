{"Source": "Adaderana", "Timestamp": "October 1, 2014 01:58 pm", "Headline": "අ‍පයෝජකයා අවුරුදු 15ට හිරේ", "News Content": "බාලවයස්කාර දැරියක අපයෝජනය කළ බවට අනුරාධපුර විශේෂ මහාධිකරණය හමුවේ වරදකරු වු පුද්ගලයෙකුට බරපතළ වැඩ සහිත සිරදඬුවමක් නියම කර තිබේ. අදාළ නඩුව අද විභාගයට ගත් අවස්ථාවේ දී විත්තිකරුට වසර 15 ක බරපතළ වැඩ සහිත සිරදඬුවමක් නියම කිරීමට අනුරාධපුර මහාධිකරණ විනිසුරු කේමා ස්වර්ණාධිපති මහත්මිය නියෝග කර ඇත. ඊට අමතරව අදාළ දැරියට රුපියල් 40,000 ක වන්දියක් ගෙවන ලෙසට ද විත්තිකරුට නියෝග කර තිබේ. මෙලෙස දඬුවම් නියමවී ඇත්තේ පදවිය බී.යාය ප්‍රදේශයේ පදිංචිකරුවෙකුටය.", "URL": "https://sinhala.adaderana.lk/news.php?nid=46437", "Category": null, "Parent URL": null}