{"Source": "Adaderana", "Timestamp": "October 15, 2011 11:38 am", "Headline": "රග්බි ලෝක කුසලාන පළමු අවසන් පූර්ව තරගය අදයි", "News Content": "ලෝක කුසලාන රග්බි තරගාවලියේ පළමු අවසන් පූර්ව තරගය අද(15) පැවැත්වෙයි. ප්‍රංශ සහ වේල්ස් කණ්ඩායම් අතර තරගය නවසීලන්තයේ ඕක්ලන්ඩ් ඊඩ්න්පාක් ක්‍රීඩාංගණයේ අද පැවැත්වෙයි. අර්ධ අවසන් පූර්ව වටයේ දී අයර්ලන්තය පරාජයට පත්කරමින් වේල්සයත් එංගලන්තය පරාජයට පත්කරමින් ප්‍රංශයත් අවසන් පූර්ව වටය සඳහා සුදුසුකම් ලැබීය. අන්තර්ජාතික රග්බි ශ්‍රේණිගත කිරීම්වල සිව්වන ස්ථානයේ රැදී සිටින ‍වේල්සය මෙම තරගය ජය ගතහොත් ඉතිහාසයේ පළමුවරට රග්බි ‍ලෝක කුසලාන අවසන් තරගයක් සඳහා සුදුසුකම් ලබයි. 2007 වසරේ දී එංගලන්තය හමුවේ පරාජය වෙමින් ලෝක කුසලාන රග්බි තරගාවලියක අවසන් මහා තරගයට පැමිණීමේ අවස්ථාව නොලත් ප්‍රංශය අද වේල්සය සමග මෙවර අවසන් තරගයට සුදුසුකම් ලැබීමේ දැඩි බලාපොරොත්තුවකින් තරග වදියි.", "URL": "https://sinhala.adaderana.lk/news.php?nid=19372", "Category": null, "Parent URL": null}