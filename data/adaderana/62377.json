{"Source": "Adaderana", "Timestamp": "July 24, 2016 11:40 am", "Headline": " ටෙන්ඩර් මගඩිය යට ගසා ගැනීමට උත්සහ දරනවා", "News Content": "මුදල් අමාත්‍යාංශය මගින් නිකුත් කරනු ලැබූ \" වසර මැද රාජ්‍ය මුල්‍ය තත්ත්ව වාර්තාව - 2016\" ට අනුව වසරේ මුල් මාස 4 තුළ ලංකා විදුලිබල මණ්ඩලය පසුගිය වසරට සාපේක්ෂව රුපියල් මිලියන 5,781 ක මෙහෙයුම් අලාභයක් ලබා ඇතැයි දුෂණ විරෝධී පෙරමුණේ උපදේශක කීර්ති තෙන්නකෝන් මහතා පවසයි. ඒ මහතා මේ බව පෙන්වා දෙන්නේ නිවේදනයක් නිකුත් කරමිනි.එය පහත පරිදි වෙයි, 2015 වසරේ දී කිලෝවෝට් පැය එකක විදුලි බලයක් උද්පාදනය සඳහා වැය වූ රු. 15.07 ක මුදල 2016 දී රු. 17.54 දක්වා ඉහළ ගොස් ඇත. ඒ අනුව එක් විදුලි ඒකකයක් සඳහා රටට සිදුව ඇති පාඩුව රු. 2.41 කි.රාජ්‍ය මුල්‍ය තත්තව වාර්තාවට අනුව 2015 මුලි මාස 4 තුළ විදුලිය මණ්ඩලය රු. මිලියන 1,837 ක ලාභයක් ලබා ඇත. 2016 පළමු කාර්තුවේ විදුලිබල මණ්ඩලයේ මෙහෙයුම් අලාභය රුපියල් මිලියන 5,781 කි. ඒ අනුව මිලියන 50 ක් වූ ලංකාවේ විදුලි පාරිභෝගිකයින් ගෙන් එක් අයෙකු රුපියල් 115.60 ක මුදලක් වසරේ පළමු මාස හතර තුළ පමණක් දැරීමට සිදු වේ.වසරේ ඉදිරි කාර්තු 2 සඳහා ඉහත පාඩුවම දැරීමට මණ්ඩලයට සිදුවන්නේ නම් එක් විදුලි පාරිභෝගිකයෙකු වෙනුවෙන් රජයට සිදුවන අලාභය රු. 347.40 කි. මෙම මුදල සෘජුව හෝ වක්‍ර‍ව නැවත අය කර ගනු ලබන්නේ ද විදුලි පාරිභෝගිකයින්ගෙන් හෝ ජනතාව වෙත පටවන බදු මුදලිනි.විදුලිබල හා බලශක්ති අමාත්‍ය රංජිත් සියඹලාපිටිය හා නියෝජ්‍ය අමාත්‍යවරයා ජනමාධ්‍ය ඔස්සේ රටට \"අපිට ලාභයි\" කිව ද, ජනපති, අගමැති, කැබිනට්ටුව පමණක් නොව පාර්ලිමේන්තුවට ද \"අපිට ලාභයි\" කීව ද, මුදල් අමාත්‍යාංශය \" වසර මැද රාජ්‍ය මුල්‍ය තත්ත්ව වාර්තාව - 2016\" මගින් පෙන්වා දෙන්නේ ගල් අගුරු මාෆියාව ප්‍ර‍මුඛ විදුලිබල මණ්ඩලයේ නිලධාරී නඩය සතෙන් සතේ මේ රටේ විදුලි භාරිභෝගිකයින් ලක්ෂ 50 කට පොකට්ටුවට තට්ටු කිරීමට ආසන්න බවයි.වත්මන් රජය යටතේ සිදුකළ දැවැන්තම ටෙන්ඩර් මගඩිය යට ගසා ගැනීමට උත්සහ දරමින් සිටින විදුලි මාෆියාව තම ක්‍රියාමාර්ග තුළින් තවදුරටත් මඩ ගොහොරුවක ගිලෙමින් සිටී. වසරේ පළමු මාස හතර තුළ විදුලි ඒකකයක් උද්පාදනය සඳහා පසුගිය වසරට වඩා රු. 2.47 ක මුදලක් වැය කරන විදුලිබල මණ්ඩලයට එහි පාඩුව පියවා ගැනීමට සිදුවන්නේ විදුලි බිල වැඩි කිරීම මගිනි.", "URL": "https://sinhala.adaderana.lk/news.php?nid=62377", "Category": null, "Parent URL": null}