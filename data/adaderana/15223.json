{"Source": "Adaderana", "Timestamp": "April 2, 2011 11:43 am", "Headline": "ටිපර් රියකට යටකර පුද්ගලයෙකු මරාදමලා -පරීක්ෂණ ඇරඹෙයි", "News Content": "අම්බලන්තොට, මල්පෙත්තාව ප්‍රදේශයේ දී ටිපර් රථයකට යට කර පුද්ගලයෙකු ඝාතනය කිරීමේ සිද්ධියක් සම්බන්ධයෙන් අම්බලන්තොට පොලිසිය පරීක්ෂණ ආරම්භ කර තිබේ. අද(02) අලුයම සිදුකර ඇති මෙම ඝාතනයට සම්බන්ධ බවට සැකකෙරෙන පුද්ගලයා මේ වන විට ප්‍රදේශයෙන් පලාගොස් ඇති බවට තොරතුරු අනාවරණය වී ඇති බව පොලිසිය පවසයි. සැකකරු සහ ඝාතනය ලක්වූ පුද්ගලයා අතර මත්පැන් පානය කරමින් සිටියදී ඇති වූ බහින් බස්වීමක් දුරදිග යාමෙන් මෙම ඝාතනය සිදුව ඇති බව සඳහන්ය. ඝාතනයට ලක්ව ඇත්තේ අම්බලන්තොට ප්‍රදේශයේ පෞද්ගලික ආයතනයක ඉංජිනේරුවරයෙකු ලෙස සේවය කළ 28 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=15223", "Category": null, "Parent URL": null}