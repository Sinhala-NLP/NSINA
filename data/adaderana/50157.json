{"Source": "Adaderana", "Timestamp": "March 23, 2015 01:04 pm", "Headline": "ජූනි අග ඡන්දයක් තියෙනවා", "News Content": "ජූනි මාසයේ අගදී මහ මැතිවරණය පවත්වන බව මුදල් අමාත්‍ය රවී කරුණානායක මහතා පවසයි.අමාත්‍යවරයා මේ බව පැවසුවේ අද පෙරවරුවේ එම අමාත්‍යංශ‍ පරිශ්‍රයේදී පැවැති මාධ්‍ය හමුවකදී අසන ලද පැනයකට පිළිතුරු ලෙසය.මහින්ද රාජපක්ෂ යළි ඒම වළක්වා ගැනීම සඳහා ශ්‍රී ලංකා නිදහස් පක්ෂයේ මන්ත්‍රීන් පිරිසකට ඇමති තනතුරු දීම ගැන ඇසූ ප්‍රශ්නයකදී ඇමතිවරයා මේ බව පැවසීය.ජූනි අගදී ඡන්දයක් පවත්වන බවද, විධායක ජනාධිපති ක්‍රමය අහෝසි කරන බවද, පැවසූ අමාත්‍යවරයා සුදු වෑන් සංස්කෘතිය නැවත ඕනැද යන ලෙසත්, විමසා සිටියේය.සිමෙන්ති මිල අඩු වී නැති බවට පැවසුණද, රුපියල් 930ක් 940ක් මුදලට අලෙවි කළ සිමෙන්ති කොට්යක් දැන් රුපියල් 870කට අලෙවි කෙරෙන බවද, දේශීය වෙළඳපොළේ මාළු මිල ද අඩු වී ඇතැයිද හෙතෙම කියා සිටියේය.", "URL": "https://sinhala.adaderana.lk/news.php?nid=50157", "Category": null, "Parent URL": null}