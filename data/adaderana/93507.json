{"Source": "Adaderana", "Timestamp": "July 31, 2018 07:13 am", "Headline": "රාජ්‍ය සේවා කම්කරු නිලධාරීන් වෘත්තීය ක්‍රියාමාර්ගයක", "News Content": "කම්කරු නිලධාරින් දෙදෙනෙකු අල්ලස් කොමිසම විසින් අත්අඩංගුවට ගැනීමේ සිද්ධියට විරෝධය පල කරමින් වෘත්තීය සමිති ක්‍රියාමාර්යක නිරත වීමට රාජ්‍ය සේවා කම්කරු නිලධාරින්ගේ සංගමය තීරණය කර තිබේ. එම සංගමයේ සභාපති චින්තක ගමගේ මහතා සඳහන් කළේ ඊයේ(30) මධ්‍යම රාත්‍රියේ සිට දිවයින පුරා සිටින සියලු කම්කරු නිලධාරීන් කම්කරු විනිශ්චය සභාවේ නඩු කටයුතුවලට සහභාගී නොවීමට තීරණය කර ඇති බවයි. නුවරඑළිය කම්කරු විනිශ්චය සභාවේ පැවති නඩු කටයුත්තකට සහභාගී වූ කම්කරු නිලධාරීන් දෙදෙනෙකු ඔවුන්ට හිමි දීමනා ලබාගනිමින් සිටියදී ඒවා අල්ලස් ලෙස අර්ථ කථනය කරමින් අල්ලස් කොමිසම විසින් ඔවුන් අත්අඩංගුවට ගෙන ඇති බව රාජ්‍ය සේවා කම්කරු නිලධාරින්ගේ සංගමය පවසයි. එය නීති විරෝධී අත්අඩංගුවට ගැනීමක් බැවින් ඒ සඳහා රජය කඩිනම් මැදිහත්වීමක් සිදුකළ යුතු බව චින්තක ගමගේ මහතා සඳහන් කරයි.", "URL": "https://sinhala.adaderana.lk/news.php?nid=93507", "Category": null, "Parent URL": null}