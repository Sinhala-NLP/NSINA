{"Source": "Adaderana", "Timestamp": "February 19, 2011 04:47 pm", "Headline": "යුද බියෙන් තොර ලෝකයක් සඳහා සියලු බෞද්ධයින් සහයෝගයෙන් වැඩ කළ යුතුයි", "News Content": "යුද බියෙන් හා ත්‍රස්තවාදයෙන් තොර ලෝකයක් බිහිකිරීම සඳහා ලොව පුරා විසිරී සිටින බෞද්ධයින් හා බෞද්ධ රටවල් සහයෝගයෙන් කටයුතු කළ යුතු බව ජනාධිපති මහින්ද රාජපක්ෂ මහතා පවසයි. ඇතුළුකෝට්ටේ මහින්දාරාමාධිපති, ශාස්ත්‍රපති, විද්‍යාකීර්ති, මීගස්තැන්නේ චන්ද්‍රසිරි හිමියන් වෙත ශ්‍රී ජයවර්ධනපුර ප්‍රධාන සංඝනායක ධුරය පිරිනැමීම නිමිත්තෙන් අරලියගහ මන්දිරයේ අද(19) පැවති උපහාර උත්සවයකට සහභාගිවෙමින් ජනාධිපතිවරයා මේ අදහස් පළකළේය. ශ්‍රී ලංකාවේ අධ්‍යාපනික හා සංස්කෘතික ප්‍රගමනයට උන්වහන්සේ සිදුකළ සේවය ජනාධිපති මහින්ද රාජපක්ෂ මහතාගේ විශේෂ ඇගයුමට ලක්විය.", "URL": "https://sinhala.adaderana.lk/news.php?nid=14333", "Category": null, "Parent URL": null}