{"Source": "Adaderana", "Timestamp": "March 20, 2015 11:16 am", "Headline": "පක්ෂය ඇතුළේ කුමන්ත්‍රණ හිතාගන්න පුළුවන්", "News Content": "තමන්ද මේසය උඩ පත්තර කෑල්ලක් දමා නිදාගත් කාලයක් තිබුණා යැයි ජනාධිපති මෛත්‍රිපාල සිරිසේන මහතා පවසයි.ශ්‍රී ලංකා නිදහස් පක්ෂයේ නිර්මාතෘ එස්.ඩබ්ලිව්.ආර්.ඩී බණ්ඩාරනායක මහතා තරම් බලය තබාගෙන සිටියදීත් දුක් විඳපු නායකයෙක් දැක නැතැයිද ඒ මහතා කියයි.කෙසේ වුවද ඒ මහතා රට වෙනුවෙන් විශාල වැඩ කොටසක් කළ බවද, ඔහුව ඝාතනය කිරීමට කුමන්ත්‍රණය සිදුවූයේ පක්ෂය තුළින්ම බවද, ඒ මහතා කියයි.ඒ අනූව පක්ෂය තුළ කුමන්ත්‍රණ කෙ‍තරම් ඇතිදැයි සිතාගත හැකි බව මෛත්‍රිපාල සිරිසේන ජනාධිපතිවරයා අද ශ්‍රී ලංකා නිදහස් පක්ෂ මූලස්ථානයේදී අද කියා සිටියේය.ඒ ශ්‍රී ලංකා නිදහස් පක්ෂයේ තරුණ කාර්යාලය විවෘත කිරීමේ උත්සවයට එක්වෙමිනි.1974 සිට 94 දක්වා කාලය ශ්‍රී ලංකා නිදහස් පක්ෂය මුහුණදුන් අමාරුම කාලය බවත්, රටක් ලෙස අපි බෙඳී සිටින විට අප රට කෙරෙහි ලෝක බලවතුන්ගේ සැලකිල්ල වැඩිවන බවද ජනාධිපතිවරයා පෙන්වාදුන්නේය.මෙම අවස්ථාවට හිටපු ජනපතිනි චන්ද්‍රිකා බණ්ඩාරනායක කුමාරතුංග මහත්මිය ඇතුළු ශ්‍රී ලංකා නිදහස් පක්ෂයේ ක්‍රියාකාරීන් රැසක් එක්ව සිටියහ.", "URL": "https://sinhala.adaderana.lk/news.php?nid=50103", "Category": null, "Parent URL": null}