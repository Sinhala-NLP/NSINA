{"Source": "Adaderana", "Timestamp": "January 19, 2018 10:20 am", "Headline": "ලංකාවට පදක්කම් ගෙනා උතුරේ ක්‍රීඩක ක්‍රීඩිකාවෝ ", "News Content": "තායිලන්තයේදී පැවති දකුණු ආසියාතික බොක්ෂින් තරගාවලියකින් වව්නියාවේ වෙන්ගලචෙට්ටිකුලම ක්‍රීඩා සමාජයේ ක්‍රීඩක ක්‍රීඩිකාවන් විසින් රන් පදක්කමක් ඇතුළු පදක්කම් පහක් දිනාගැනීමට සමත් වී තිබේ. මෙම තරගාවලිය පසුගිය ජනවාරි 12 හා 13 යන දිනවලදී තායිලන්තයේ බැංකොක් නගරයේදී පැවත්විණි. වෙන්ගලචෙට්ටිකුලම බොක්ෂින් පාසලේ සෙල්වරත්නම් නන්දකුමාර් මහතා යටතේ පුහුණුව ලැබ තරගාවලියට ඉදිරිපත්වූ ක්‍රීඩක ක්‍රීඩිකාවන් හත් දෙනෙකුගෙන් ක්‍රීඩක ක්‍රීඩිකාවන් හතර දෙනෙකු රන් පදක්කමක්,රිදී පදක්කම් දෙකක් හා ලෝකඩ පදක්කම් දෙකක් මෙම තරගාවලියේදී ජයග්‍රහණය කොට තිබේ. රන් පදක්කම දිනගෙන ඇත්තේ දර්ෂිකා විනෝෂනී නැමති ක්‍රීඩිකාවයි.", "URL": "https://sinhala.adaderana.lk/news.php?nid=83211", "Category": null, "Parent URL": null}