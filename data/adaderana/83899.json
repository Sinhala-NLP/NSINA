{"Source": "Adaderana", "Timestamp": "February 2, 2018 11:24 am", "Headline": "කෘතිම රා පෙරූ තැනක් සුරාබදු නිලධාරීන් වටලයි", "News Content": "හලාවත මාදම්පේ ප්‍රදේශය මුල් කරගනිමින් නිතිවිරෝධිව කෘතීම රා නිෂ්පාදනය කර රට පුරා බෙදා හරින ලද මධ්‍යස්ථානයක් වැටලීමට ජනාධිපති මත්ද්‍රවය නිවාරණ ඒකකය හා වයඹ සුරාබදු විශේෂ මෙහෙයුම් ඒකකය සමත්ව තිබේ. වයඹ සහකාර සුරාබදු කොමසාරිස් එල් .ජේ රණවිර මහතාට ලැබුන තොරතුරක් මත දුම්මලසුරිය ප්‍රදේශයේ මත්පැන් නිෂ්පාදනාගාරයක් සඳහා රැගෙන එන ලද රා බවුසරයක් පරික්ෂා කිරීමෙන් අනතුරුව එම රථයේ රියදුරුගෙන් ලද ප්‍රකාශ මත මාදම්පේ හරින්ද්‍රගම පිහිටි මේ නීති විරෝධී රා නිෂ්පාදනාගාරය වැටලීම ඊයේ(01) දිනයේ දී සිදු කර ඇත . මේ රා නිෂ්පාදනය සඳහා සිනි, යුරියා ,ඇමෝනියා ,සහ රසායනික ද්‍රව්‍ය රැසක්ද වස යනුවෙන් සදහන් ද්‍රවයක්ද යොදාගෙන තිබෙන බවට අනාවරණය විය. මෙහි තිබී කෘතීම රා ලීටර් දෙලක්ෂ තිස් නවදහසක් හා රා බෝතල් තොගයක්ද සොයා ගෙන තිබේ. මේ වැටලීම සිදුකරන අවස්ථාවේදීත් කෘතීම රා බෝතල් නිෂ්පාදනය කරමින් තිබු බවට තහවුරු වී ඇත.", "URL": "https://sinhala.adaderana.lk/news.php?nid=83899", "Category": null, "Parent URL": null}