{"Source": "Adaderana", "Timestamp": "April 7, 2017 08:14 am", "Headline": "ආහාර විෂවී 203ක් රෝහලට-තිදෙනෙකු මරුට", "News Content": "ආහාර විෂවීමක් හේතුවෙන් රෝහල් ගත කළ කාන්තාවන් දෙදෙනෙකු හා පිරිමි පුද්ගලයෙකු ජීවිතක්ෂයට පත්ව තිබේ.මෙයින් අම්පාර රෝහලට කාන්තාවක් සහ පිරිමි පුද්ගලයෙකු ඇතුළත් කර ඇති අතර සමන්තුරය රෝහලට අනෙක් කාන්තාව ඇතුළත් කර තිබියදී මෙලෙස මියගොස් තිබේ.අම්පාර, දමන , 10 කොලනිය, වානේගමුව පල්ලියේ පැවැති උත්සවයකදී ලබා ගත් ආහාර විෂ වීමක් නිසා ප්‍රදේශයේ රෝහල්වලට 400 දෙනෙකු ඇතුළත්ව නේවාසිකව ප්‍රතිකාර ලබා එයින් 120 දෙනෙකු රෝහල්වලින් පිටව ගොස් ඇති බව පොලීසිය පවසයි.නේවාසිකව ප්‍රතිකාර ලැබූ පිරිසෙන් කොටසක් අම්පාර රෝහලටත්, තවත් පිරිමි පුද්ගලයින් දෙදෙනෙකු හා කාන්තාවන් දස දෙනෙකු සමන්තුරය රෝහලටත් වැඩිදුර ප්‍රතිකාර සඳහා ඇතුළත් කිරීමෙන් පසු මෙලෙස අම්පාර රෝහලේ ප්‍රතිකාර ලැබූ කාන්තාවක, පිරිමි පුද්ගලයෙකු හා සමන්තුරය රෝහලේ ප්‍රතිකාර ලැබූ කාන්තාවක මියගොස් තිබේ.මියගොස් ඇත්තේ අම්පාර, එරගම ප්‍රදේශයේ පදිංචි ඒ. එම් හලීමා (45), මොහොමඩ් කාසිම් ( 53) හා කලන්දර් මාරියන්දු (63) නමැති තිදෙනෙකි.පශ්චාත් මරණ පරික්ෂණය අද සිදු කිරීමට නියමිත අතර අම්පාර පොලිසිය මේ පිළිබඳ වැඩිදුර විමර්ශන සිදු කරයි.කෙසේ වෙතත් ආහාර විෂවීම හේතුවෙන් රෝහල් ගත කළ තවත් පුද්ගලයින් 29 දෙනෙකු නේවාසිකව ප්‍රතිකාර ලබන බව ද අම්පාර රෝහල් පොලිසිය සඳහන් කළේය.", "URL": "https://sinhala.adaderana.lk/news.php?nid=71815", "Category": null, "Parent URL": null}