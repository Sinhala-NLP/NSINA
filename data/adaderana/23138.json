{"Source": "Adaderana", "Timestamp": "March 29, 2012 08:25 am", "Headline": "එංගලන්තයට තවත් ලකුණු 229 ක ඉලක්කයක්", "News Content": "ශ්‍රී ලංකාව හා එංගලන්තය අතර පැවැත්වෙන පළමු ටෙස්ට් තරග‍ය ජයගැනීම සඳහා එංගලන්ත කණ්ඩායමට තවත් ලකුණු 229 ක් අවශ්‍යව තිබේ. තරගයේ සිව්වන දිනය අදය. ඊයේ දිනය නිමාවන විට සිය දෙවැනි ඉනිම ක්‍රීඩා කරමින් සිටි එංගලන්ත කණ්ඩායම කඩුලු 2 ක් දැවී ලකුණු 111 ක් ලබා සිටියේය. නොදැවී පන්දුවට පහරදෙමින් සිටි ජොනතන් ට්‍රොට් ලකුණු 40 ක් සහ කෙවින් පීටර්සන් ලකුණු 29 ක් ලබා සිටියි. පන්දුයැවීමේ දී රංගන හේරත් කඩුලු 2ක් බිඳහෙලීය. ශ්‍රී ලංකා කණ්ඩායම පළමු ඉනිම සඳහා සියල්ලන් දැවී ලකුණු 318 ක් ලබාගත් අතර දෙවන ඉනිම සඳහා ලකුණු 214 ක් ලබාගත්තේය. එංගලන්ත කණ්ඩායමට සිය පළමු ඉනිම සඳහා සියලු ක්‍රිඩකයින් දැවී ලබාගත හැකිවූයේ ලකුණු 193 ක් පමණි.", "URL": "https://sinhala.adaderana.lk/news.php?nid=23138", "Category": null, "Parent URL": null}