{"Source": "Adaderana", "Timestamp": "October 18, 2012 12:24 pm", "Headline": "8 වන පාසල් චෙස් තරඟාවලියට ලංකාවෙන් 40 ක්", "News Content": "ඉන්දියාවේ නවදිල්ලි නුවර දී ආරම්භ වන 8 වන ආසියානු පාසල් චෙස් තරඟාවලියට ක්‍රීඩක ක්‍රීඩිකාවන් 40 දෙනෙකුගෙන් සමන්විත කණ්ඩායමක් සහභාගී කරවීමට තීරණය කර තිබේ. මෙම චෙස් තරඟාවලිය ලබන දෙසැම්බර් 13 වන ‍දින ආරම්භවීමට නියමිතය. වයස අවුරුදු 7 න් පහල, 11 න් පහල, 13 න් පහල, 15 න් පහල සහ 17 න් පහල බාලක බාලිකා යන වයස් කාණ්ඩ යටතේ මෙම තරඟ පැවැත්වීමට නියමිත බව ශ්‍රී ලංකා පාසල් චෙස් සංගමය සඳහන් කළේය. සමස්ත ලංකා මට්ටමින් දස්කම් දැක්වූ ක්‍රීඩක ක්‍රීඩිකාවන් මේ සඳහා තෝරා ගැනීමට නියමිතය.", "URL": "https://sinhala.adaderana.lk/news.php?nid=28389", "Category": null, "Parent URL": null}