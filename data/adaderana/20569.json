{"Source": "Adaderana", "Timestamp": "December 9, 2011 01:17 pm", "Headline": "ප්ලාස්ටික් කූඩ අනිවාර්ය කිරීම ප්‍රායෝගික නෑ", "News Content": "එළවළු සහ පළතුරු ප්‍රවාහනයේ දී ප්ලාස්ටික් කූඩ භාවිතය ලබන 11 වැනිදා සිට අනිවාර්ය කිරීම ප්‍රායෝගික නොවන බව ගොවීන් පවසයි. මෙම නීතිය හේතුවෙන් තමන්ට ගැටලු රැසකට මුහුණ දීමට සිදුවන බව දඹුල්ල ආර්ථික මධ්‍යස්ථානය වෙත ‍පැමිණි ගොවීන් පෙන්වාදෙයි. ලබන 11 වැනිදායින් පසු එළවළු සහ පළතුරු ප්‍රවාහනය සඳහා ප්ලාස්ටික් කූඩ භාවිතා නොකරන්නන්ට එරෙහිව නීතිය දැඩිව ක්‍රියාත්මක කරන බව ඊයේ(08) පැවති මාධ්‍ය හමුවක දී ජොන්ස්ටන් ප්‍රනාන්දු අමාත්‍යවරයා සඳහන් කළේය. මෙය සාර්ථක ක්‍රමයක් නොවන බවත්, එය අනුගමනය නොකරන පුද්ගලයින්ට එරෙහිව නීතිය ක්‍රියාත්මක කරයි නම් සමස්ත වෙළඳ ප්‍රජාවටම එරෙහිව නීතිය ක්‍රියාත්මක කිරීමට සිදුවනු ඇති බවත් ගොවීන් සඳහන් කරයි.", "URL": "https://sinhala.adaderana.lk/news.php?nid=20569", "Category": null, "Parent URL": null}