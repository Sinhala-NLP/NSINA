{"Source": "Adaderana", "Timestamp": "October 24, 2011 10:34 am", "Headline": "තුර්කි භූකම්පනය -සිරවූවන් සොයා තවදුරටත් මෙහෙයුම්", "News Content": "තුර්කියේ භූකම්පනයෙන් විනාශයට පත් වූ ගොඩනැගිලි තුළ සිර වී සිටින පුද්ගලයින් සොයා තවදුරටත් මෙහෙයුම් ක්‍රියාත්මක කර තිබේ. රිච්ටර් මාපකයේ ඒකකය 7 .2ක ප්‍රබලත්වයකින් යුතුව ඊයේ(23) හටගත් භූකම්පනයෙන් තවත් විශාල පිරිසක් විපතට පත්ව ඇති බව විදෙස් වාර්තා පවසයි. ඔවුන් සොයා සහන‍ සේවා කණ්ඩායම් මෙහෙයුම් ‍ක්‍රියාත්මක කරමින් සිටියි. මේ වන විට එම භූකම්පනයෙන් පුද්ගලයන් 200 දෙනෙකු පමණ මිය ගොස් තවත් දහසකට වැඩි පිරිසක් තුවාල ලබා ඇති බවට අනාවරණය වී ඇත. මේ අතර තුර්කි ජනාධිපති රිසෙප් තායිප් අර්ඩොගන් භූකම්පනයට ලක් වූ ප්‍රදේශවල සංචාරයක නිරත වූ බව වාර්තා වේ.", "URL": "https://sinhala.adaderana.lk/news.php?nid=19554", "Category": null, "Parent URL": null}