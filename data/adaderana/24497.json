{"Source": "Adaderana", "Timestamp": "May 24, 2012 05:28 pm", "Headline": "උතුරු නැගෙන හිර ජනතාවත් නිදහසේ ජීවත් විය යුතුයි", "News Content": "ශ්‍රී ලංකාවේ පැවති යුද්ධයෙන් පසු උතුරු නැගෙන හිර ජනතාවටත් ලංකාවේ සිටින අනෙක් ජන කොටස් මෙන් නිදහසේ ජීවත් වීමට අවශ්‍ය වාතාවරණය සකස් කළ යුතු බව ශ්‍රී ලංකාවේ මහ බ්‍රිතාන්‍ය කොමසාරිස් වරයා පවසයි. ‍ එසේම එල්.ටී.ටී සංවිධානයේ ත්‍රස්ත්‍ර කටයුතු දැන් උතුරු නැගෙනහිර පළාත්වල නැතිවිම ඉතා සතුටු දායක තත්ත්වයක් බවත්, එල්.ටී.ටී සංවිධානය බ්‍රිතාන්‍ය ඇතුළු බොහෝ රටවල් තහනම් කර ඇති බවත්, මාධ්‍ය වෙත අදහස් දක්වමින් ඔහු අද (24) පවසා ඇත. යුද්ධය අවසන් වී ඇති නිසා උතුරු නැගෙනහිර හමුදා කඳවුරු ඉවත් කොට ජනතාවට සාමාන්‍ය පරිදි ජීවත් වීමට අවශ්‍ය වටපිටාව සකස් කර දිය යුතු බව ඔහු මෙහිදී වැඩි දුරටත් පෙන්වා දී ඇත.", "URL": "https://sinhala.adaderana.lk/news.php?nid=24497", "Category": null, "Parent URL": null}