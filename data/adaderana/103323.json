{"Source": "Adaderana", "Timestamp": "January 30, 2019 09:10 am", "Headline": "මුදලට යටවුණු සහෝදරකම", "News Content": "පේදුරුතුඩුව, තික්කම් ප්‍රදේශයේදී මුගුරකින් පහරදී පුද්ගලයෙකු සිය වැඩිමහල් සහෝදරයා ඝාතනය කර තිබේ. මුදල් ගණුදෙනුවක් සම්බන්ධයෙන් දෙදෙනා අතර ඇති වූ ආරවුලකදී බාල සහෝදරයා විසින් වැඩිමහල් සහෝදරයාට මුගුරකින් පහරදී ඇති බව පොලිසිය පැවසුවේය. පහරකෑමෙන් බරපල තත්ත්වයේ පසු වූ ආදාල පුද්ගලයා මන්දිගායි රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ 38 හැවිරිදි පේදුරුතුඩුව, තික්කම් ප්‍රදේශයේම පදිංචිව සිටි පුද්ගලයෙක්. සිද්ධියෙන් සැකකරු ද තුවාල ලබා ඇති අතර ඔහු පොලිස් ආරක්ෂාව යටතේ මන්දගායි රෝහලේ ප්‍රතිකාර ලබන බව පොලිසිය සඳහන් කළේය.", "URL": "https://sinhala.adaderana.lk/news.php?nid=103323", "Category": null, "Parent URL": null}