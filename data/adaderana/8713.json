{"Source": "Adaderana", "Timestamp": "May 30, 2010 05:13 pm", "Headline": "රටේ නායකත්වය හම්බන්තොටටයි", "News Content": "නියත වශයෙන්ම එක්සත් ජාතික පක්ෂයේ නායකත්වය සහ රටේ නායකත්වය හම්බන්තොට දිස්ත්‍රික්කයට ගෙන එන බව එම පක්ෂයේ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. පක්ෂයේ එක්තරා සුපිරි පැලැන්තියේ කණ්ඩායමක් පක්ෂය තුළ එම පැලැන්තිය වෙනුවෙන් තීන්දු ගනිමින් සිටින බවට හෙතෙම චෝදනාකරයි. එසේ වුවද එක්සත් ජාතික පක්ෂයේ පදනම එකී සුපිරි පැලැන්තිය නොව මේ රටේ දුගී දුප්පත් ජනතාව බව සජිත් ප්‍රේමදාස මහතා අවධාරණය කළේය. අනාගතයේ දී ප්‍රේමදාස යුගය යළි එළඹෙන විට අහිංසක දුප්පත් ජනතාව මෙරටේ රජ කරවන බව ප්‍රේමදාස මහතා කියා සිටියේ හම්බන්තොට, ගොඩවාය ප්‍රදේශයේ පැවති ජනහමුවක් අමතමිනි.", "URL": "https://sinhala.adaderana.lk/news.php?nid=8713", "Category": null, "Parent URL": null}