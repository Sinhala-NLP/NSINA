{"Source": "Adaderana", "Timestamp": "September 25, 2011 08:39 am", "Headline": " ඩෙංගු මඬින්නට සහය දුන්නාට පන්ජාබ් මහ ඇමතිගෙන් ප්‍රශංසා", "News Content": "ඩෙංගු මර්දනය සඳහා සහය දැක්වීම සම්බන්ධයෙන් පන්ජාබ් ප්‍රාන්ත ප්‍රධාන අමාත්‍යවරයා ශ්‍රී ලංකාවට සිය ප්‍රසාදය පළ කර තිබේ. පකිස්ථානයේ ශ්‍රී ලංකා මහකොමසාරිස් එයාර් චීෆ් මාෂල් ජයලත් වීරක්කොඩි මහතා සහ පන්ජාබ් ප්‍රාන්ත ප්‍රධාන අමාත්‍ය මුහම්මද් ෂාබාෂ් ෂරීෆ් මහතා අතර ඊයේ හමුවක් පැවැත්විණි. එහිදි ප්‍රධාන අමාත්‍යවරයා කියා සිටියේ ශ්‍රී ලංකාවෙන් පැමිණි වෛද්‍ය කණ්ඩායම ඩෙංගු මර්දනය සම්බන්ධයෙන් පකිස්ථාන් විශේෂඥයන්ට උපදෙස් ලබා දී ඇති බවයි. වෛද්‍යවරුන් සහ කාර්ය මණ්ඩලයේ කණ්ඩායමක් විශේෂඥ පුහුණුව සඳහා ශ්‍රී ලංකාවට යොමුකිරීමට අපේක්ෂා කරන බව ද පන්ජාබ් ප්‍රධාන අමාත්‍ය මුහම්මද් ෂාබාෂ් ෂරීෆ් මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18947", "Category": null, "Parent URL": null}