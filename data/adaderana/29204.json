{"Source": "Adaderana", "Timestamp": "November 15, 2012 10:44 am", "Headline": "ජෙනරාල් තනතුරට තිදෙනෙක් තරඟ කරයි", "News Content": "නව සෞඛ්‍ය සේවා අධ්‍යක්ෂ ජෙනරාල්වරයා පත් කිරීම සම්බන්ධයෙන් මෙතෙක් තීරණයක් ගෙන නොමැති බව සෞඛ්‍ය අමාත්‍යංශය පවසයි. මේ වන විට අදාළ තනතුර සඳහා සම්මුඛ පරීක්ෂණ පවත්වා අවසන් බව එම අමාත්‍යංශය සඳහන් කරයි. ඉල්ලුම් පත්‍ර යොමුකළ 16 දෙනෙකු සම්මුඛ පරීක්ෂණ සඳහා කැඳවු බව සෞඛ්‍ය අමාත්‍යංශය පවසයි. ඉන් තිදෙනෙකු දැනට තෝරා ගෙන ඇති බව සඳහන්ය. මෙම තිදෙනාගේ නම් කැබ්නට් මණ්ඩලය වෙත යොමු කෙරෙන අතර කැබිනට් මණ්ඩලය විසින් ඔවුන් අතුරෙන් කෙනෙකු සෞඛ්‍ය සේවා අධ්‍යක්ෂ ‍ජෙනරාල් ධුරයට පත් කෙරෙනු ඇති බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=29204", "Category": null, "Parent URL": null}