{"Source": "Adaderana", "Timestamp": "February 13, 2014 09:00 am", "Headline": "හොර පාරෙන් ඉන්දීය මුදල් රැගෙන පැමිණි පකිස්ථානුවා දැලේ ", "News Content": "නීති විරෝධී ලෙස ඉන්දීය මුදල් තොගයක් මෙරටට රැගෙන පැමිණි පකිස්ථානු ජාතිකයෙකු කටුනායක ගුවන් තොටුපළේදී අත්අඩංගුවට ගෙන තිබේ. ඊයේ(12) රාත්‍රී මෙම පකිස්ථානු ජාතිකයා කරච්චි නුවර සිට මෙරටට පැමිණ ඇති බව රේගු මාධ්‍ය ප්‍රකාශක ලෙස්ලි ගාමිනී මහතා සඳහන් කළේය. ඔහුගේ සිරුරේ ඉතා සුක්ෂම ලෙස සඟවාගෙන මෙම ඉන්දීය මුදල් තොගය ගෙනැවිත් ඇති බව සඳහන් වෙයි. අත්අඩංගුවට ගත් පකිස්ථානු ජාතිකයා සතුව තිබු ඉන්දීය රුපියල් ලක්ෂ 15 ක මුදලක් සොයාගෙන තිබේ. ගුවන්තොටුපළ රේගුව සැකකරු සම්බන්ධයෙන් වැඩිදුර පරීක්ෂණ සිදුකරණ බව රේගු මාධ්‍ය ප්‍රකාශක ලෙස්ලි ගාමිනී මහතා සඳහන් කරයි.", "URL": "https://sinhala.adaderana.lk/news.php?nid=41093", "Category": null, "Parent URL": null}