{"Source": "Adaderana", "Timestamp": "July 15, 2019 01:25 pm", "Headline": "කොළඹ දිස්ත්‍රික් උසාවිය මීතොටමුල්ල කුණු කන්ද වගේ-සුසිල්", "News Content": "කොළඹ දිස්ත්‍රික් උසාවි සංකීර්ණයේ නව ඉදිකිරීම් ප්‍රමාද වීම හේතුවෙන් දැනට පවතින ගොඩනැඟිල්ලේ අවදානම ඉහළ ගොස් ඇති බව පාර්ලිමේන්තු මන්ත්‍රි සුසිල් ප්‍රේමජයන්ත් මහතා පවසයි. මන්ත්‍රිවරයා පෙන්වා දෙන්නේ රුපියල් බිලියන 18ක මුදලකට නව ගොඩනැගිල්ල ඉදිකිරීමට හැකියාව පැවතියද ඒ සඳහා රුපියල් බිලියන 45ක් වැයවන ව්‍යාපෘතියක් සඳහා ආණ්ඩුව කටයුතු කරමින් සිටින බවයි. මීතොටමුල්ල කුණු කන්ද වු දෙයම කොළඹ දිස්ත්‍රික් උසාවි සංකීර්ණයට සිදු විය හැකි බවත් යම් අවස්ථාවකදි රාජකාර් සිදු කරමින් සිටියදීම දැනට පවතින කොළඹ දිස්ත්‍රික් උසාවි සංකීර්ණ ගොඩනැගිල්ල කඩා වැටීමේ අවදානමක් පවතින බවද මන්ත්‍රීවරයා පවසයි. වත්මන් ආණ්ඩුව කොළඹ දිස්ත්‍රික් උසාවි සංකීර්ණය සඳහා ඉදිකිරීමට නියමිත නව ගොඩනැගිල්ල සෑදීම සඳහා ආයෝජකයෙකුට කොන්ත්‍රාත්තුව බාර දී ඇති බවත් ඒ අනුව ගොඩනැගිල්ල සෑදීම සඳහා රුපියල් බිලියන 18ක් වැය වන බව මන්ත්‍රීවරයා පවසයි. නමුත් අවසානයේ රුපියල් 45ක් නැවති ගෙවීමට සිදු වන බවත් මෙයට ප1ධානතම හේතුව මෙම නව ඉදිකිරීම්වලින් කොමිස් මුදල් ලබා ගැනීම බවත් මන්ත්‍රීවරයා වැඩිදුරටත් පැහැදිලි කරයි. මේ සම්බන්ධයෙන් අධිකරණ අමාත්‍යාංශ ලේකම් ආර්.එම්.ඩී.බී මීගස්මුල්ල මහතාගෙන් අද දෙරණ විමසීමක් කළද ඔහු ඒ පිළිබඳ ප්‍රතිචාර පළ කළේ නැත.", "URL": "https://sinhala.adaderana.lk/news.php?nid=114184", "Category": null, "Parent URL": null}