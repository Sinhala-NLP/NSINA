{"Source": "Adaderana", "Timestamp": "March 28, 2018 01:41 pm", "Headline": "සීදුව අපරාධ අංශයේ හිටපු ස්ථානාධිපති නැවතත් රක්ෂිත බන්ධනාගාරයට", "News Content": "සීදුව පොලීසියේ අපරාධ අංශයේ හිටපු ස්ථානාධිපතිවරයා තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ. ඔහු ලබන 04 වන දින දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා නියෝග කල බව අද දෙරණ අධිකරණ වාර්තාකරු සදහන් කළේය. අද දින නඩුව කැඳවූ අවස්ථාවේදී සැකකරු ඇප මත මුදා හරින ලෙස ඔහු වෙනුවෙන් පෙනී සිටි නීතිඥවරයා අධිකරණයෙන් ඉල්ලා තිබේ. ඒ සම්බන්ධයෙන් අල්ලස් හෝ දූෂණ විමර්ශන කොමිශන් සභාව විරෝධය පල කල බව අද දෙරණ අධිකරණ වාර්තාකරු සඳහන් කළේය. ඒ අනුව ඇප ඉල්ලීම ප්‍රතික්ෂේප කල මහේස්ත්‍රාත්වරයා සැකකරු තවදුරටත් රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කර තිබේ. සීදුව පොලිසියේ අපරාධ අංශයට ඉදිරිපත් කර තිබු පැමිණිල්ලක් පැමිණිලිකරුට වාසිදායක ආකාරයෙන් විසදීම සඳහා පොලිස් භූමිය තුළදී විදේශීය මත්පැන් බෝතලයක් සමඟ රුපියල් 25,000 ක මුදලක් අල්ලස් වශයෙන් ලබා ගැනීමේදී අල්ලස් කොමිසම විසින් ඔහු අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=86510", "Category": null, "Parent URL": null}