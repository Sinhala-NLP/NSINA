{"Source": "Adaderana", "Timestamp": "October 22, 2016 03:10 pm", "Headline": "  ශ්‍රී ලංකා සංචිතය නම් කරයි", "News Content": "සිම්බාබ්වේ සමඟ පැවැත්වීමට නියමිත ටෙස්ට් තරගාවලියේ ශ්‍රී ලංකා සංචිතයට, 19න් පහළ වේග පන්දු යවන ක්‍රීඩක ළහිරු කුමාර නම් කර තිබේ.ඔහු සහභාගි වන මංගල අන්තර්ජාතික තරඟය මෙය වන අතර පසුගියදා එංගලන්තය සමඟ පැවති 19න් පහළ දෙවන ටෙස්ට් තරගයේ දී කඩුලු 11ක් ලබාගැනීමේ දක්ෂතාව මත ඔහු මෙලෙස සංචිතයට නම් කර ඇති බව වාර්තා වේ.මේ අතර ළහිරු කුමාරට අමතරව ටෙස්ට් සංචිතය සඳහා නිරෝෂන් දික්වැල්ල, කසුන් මදුසංක, ලහිරු ගමගේ සහ අසේල ගුණරත්න නම් කර තිබේ.එමෙන්ම දිනේෂ් චන්දිමාල්, නුවන් ප්‍රදීප්, අසිත ප්‍රනාන්දු, විශ්ව ප්‍රනාන්දු සහ රොෂේන් සිල්වා සංචිතයෙන් ඉවත් කර ඇත.ඒ අනුව ඇන්ජලෝ මැතිව්ස් සංචිතයේ නායකත්වය දරණ අතර කුසල් පෙරේරා, කුසල් මෙන්ඩිස්, කෞෂාල් සිල්වා, දිමුත් කරුණාරත්න, ධනංජය ද සිල්වා, නිරෝෂන් දික්වැල්ල, රංගන හේරත්, දිල්රුවන් පෙරේරා, ලක්ෂාන් සඳකැන්, කසුන් මදුසංක, ලහිරු කුමාර, ලහිරු ගමගේ, සුරංග ලක්මාල් සහ අසේල ගුණරත්න යන ක්‍රීඩකයින් සංචිතයට ඇතුළත් වේ.", "URL": "https://sinhala.adaderana.lk/news.php?nid=65293", "Category": null, "Parent URL": null}