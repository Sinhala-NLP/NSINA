{"Source": "Adaderana", "Timestamp": "October 31, 2011 02:47 pm", "Headline": "පෙට්‍රල් ලීටරයකින් රු 52 ක ගසාකෑමක්", "News Content": "තෙල් මිල ඉහළ නැංවීමට හේතුව ලෝක වෙළඳපළේ තත්ත්වයන් නොව ආණ්ඩුවේ දූෂණ හා අක්‍රමිකතාවන් බවට එක්සත් ජාතික පක්ෂය චෝදනා කරයි. තෙල් මිල ඉහළ නැංවීම හේතුවෙන් පොදු ජනතාව‍ දැඩි දුෂ්කරතාවට පත් වන බව එම පක්ෂ‍යේ මාධ්‍ය ප්‍රකාශක පාර්ලිමේන්තු මන්ත්‍රී ගයන්ත කරුණාතිලක මහතා අද(31) පෙරවරුවේ පැවති මාධ්‍ය හමුවක දී සඳහන් කළේය. සියලු ගාස්තු එකතු වූ පසුව ද ශ්‍රී ලංකාවේ වරායට පැමිණෙන විට පෙට්‍රල් ලීටරයක මිල වන්නේ රුපියල් 85 ක් පමණක් බව ඒ මහතා පෙන්වාදුන්නේය. මෙම තත්ත්වය මත පෙට්‍රල් ලීටරයකින් රුපියල් 52 ක් අසාධාරණ ලෙස හොර බදු වශයෙන් අයකරමින් රජය ජනතාව ගසාකෑමට තීරණය කර ඇති බව ද ඔහු අවධාරණය කළේය. එමනිසා රජය පෙට්‍රල් මිල ඉහළ දැමීම කිසිසේත්ම අනුමත නොකරන බව ද ගයන්ත කරුණාතිලක මහතා ප්‍රකාශ කළේය.", "URL": "https://sinhala.adaderana.lk/news.php?nid=19696", "Category": null, "Parent URL": null}