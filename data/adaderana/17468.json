{"Source": "Adaderana", "Timestamp": "July 18, 2011 10:58 am", "Headline": "සඳුන් දැව සමග 11 දෙනෙක් කොටු", "News Content": "සඳුන් තෙල් සහ සඳුන් කුඩු නිෂ්පාදනය කරන ස්ථාන දෙකක් වටලා සැකකරුවන් 11 දෙනෙකු අත්අඩංගුවට ගෙන තිබේ. ඊයේ පෙරවරුවේ දී කුරුදෙන, ගුරුතලාව ප්‍රදේශයේ සිදු කළ වැටලීමක දී සඳුන් දැව කිලෝ ග්‍රෑම් 4000ක් පමණ සොයා ගත් බව වැලිමඩ පොලිසිය පැවසීය. එහි දී සැකකරුවන් 9 දෙනෙකු අත්අඩංගුවට ගෙන ඇත. වැලිමඩ, මහකඳුර බෝගහකුඹුර යන ස්ථාන‍යේ දී සිදු කළ තවත් වැටලීමකින් තවත් සැකකරුවන් දෙදෙනෙකු අත්අඩංගුවට ගත් බව පොලිසිය සඳහන් කරයි. එම ස්ථානයේ තිබී තවත් සඳුන් දැව කිලෝග්‍රෑම් දහසකට වැඩි ප්‍රමාණයක් පොලිස් භාරයට ගෙන තිබේ. සැකකරුවන් අද(18) වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17468", "Category": null, "Parent URL": null}