{"Source": "Adaderana", "Timestamp": "June 7, 2012 08:13 am", "Headline": "ප්‍රධාන තැන මානව හිමිකම්වලටයි", "News Content": "තම න්‍යාය පත්‍රයේ ප්‍රධාන තැන හිමිවන්නේ මානව හිමිකම්වලට බව ශ්‍රී ලංකාව සඳහා පත්කර ඇති මීළඟ අමෙරිකානු තානාපතිනි මිෂලි ජේ.සිසන් මහත්මිය පවසයිs. ජාත්‍යන්තර මානව හිමිකම් නීතිය උල්ලංඝණය වීම් සම්බන්ධයෙන් ශ්‍රී ලංකාවට චෝදනා එල්ල වී ඇති බව ඇය පෙන්වා දෙයි. යුධ සමයේ දී සිදුවු බව කියන අදාළ මානව හිමිකම් චෝදනා සම්බන්ධයෙන් මෙතෙක් පරීක්ෂණක් නොපැවැත්වීම සම්බන්ධයෙන් සොයා බලන බව සිසන් මහත්මිය පවසයි. අමෙරිකානු සෙනට් සභාවේ දී සිය ස්ථාවරය පැහැදිලි කිරීමේ අවස්ථාවට එක්වෙමින් ඇය මෙම අදහස් පළ කර තිබේ. අමෙරිකාව නිරන්තරයෙන් ශ්‍රී ලංකාවේ ඉදිරි කටයුතු සම්බන්ධයෙන් අවධානයෙන් සිටින බව සිසන් මහත්මිය අවධාරණය කරයි.", "URL": "https://sinhala.adaderana.lk/news.php?nid=24816", "Category": null, "Parent URL": null}