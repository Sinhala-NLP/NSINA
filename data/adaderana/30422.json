{"Source": "Adaderana", "Timestamp": "January 1, 2013 04:03 pm", "Headline": "රුහුණේ සිසුන් ගැටෙයි - 5ක් රෝහලේ ", "News Content": "රුහුණු විශ්ව විද්‍යාලයේ කළමනාකරණ පීඨයේ සිසුන් දෙපිරිසක් අතර අද (01) දහවල් ඇති වු ගැටුමකින් පසු තුවාල ලැබු සිසුන් 5 දෙනෙකු රෝහල්ගත කර තිබේ. අභ්‍යන්තර ප්‍රශ්නයක ප්‍රතිඵලයක් ගැටුමට හේතුව යැයි සැකකරන බවත් තුවාල ලැබු සිසුන් 5 දෙනා මාතර රෝහලට ඇතුළත් කර ඇති බවත් පොලීසිය පවසයි. සිද්ධිය පිළිබඳව මාතර පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=30422", "Category": null, "Parent URL": null}