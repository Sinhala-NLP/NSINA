{"Source": "Adaderana", "Timestamp": "February 2, 2017 09:33 am", "Headline": "සේවය හැරගිය හමුදා සාමාජිකයින් සොයා තවදුරටත් මෙහෙයුම් ", "News Content": "සේවය හැරගොස් සිටින ති‍්‍රවිධ හමුදා සාමාජිකයින් අත්අඩංගුවට ගැනීමේ කටයුතු අඛණ්ඩව සිදුකරන බව යුද හමුදාව පවසයි. හමුදා මාධ්‍ය ප‍්‍රකාශක බි‍්‍රගේඩියර් රොෂාන් සෙනෙවිරත්න මහතා සඳහන් කළේ පසුගිය ජනවාරි මාසයේ සිට එම අත්අඩංගුවට ගැනීමේ කටයුතු ආරම්භ කළ බවයි. ති‍්‍රවිධ හමුදාව හැරගොස් සිටින අය සඳහා නීත්‍යානුකූලව සේවයෙන් ඉවත්වීමට පසුගිය දෙසැම්බර් 31 වන දින තෙක් සහන කාලයක් ලබාදී තිබුණි. එහෙත් තවදුටත් නීත්‍යානුකූලව ඉවත් නොවූ ති‍්‍රවිධ හමුදා සාමාජිකයින් 42,000කට අධික පිරිසක් සිටින බව බි‍්‍රගේඩියර් රොෂාන් සෙනෙවිරත්න මහතා සඳහන් කරයි. ඔවුන් අත්අඩංගුවට ගැනීමේ කටයුතු ජනවාරි මස පළමු වන දින සිට ක‍්‍රියාත්මක කර ඇති අතර මේ වන විට යුද හමුදා සාමාජිකයින් 313 දෙනෙකු අත්අඩංගුවට ගෙන තිබේ. නාවික හමුදා සාමාජිකයින් 133 දෙනෙකු හා ගුවන් හමුදා සාමාජිකයින් 11 දෙනෙකු අත්අඩංගුවට ගෙන ඇති බව ද වාර්තා වෙයි.", "URL": "https://sinhala.adaderana.lk/news.php?nid=68967", "Category": null, "Parent URL": null}