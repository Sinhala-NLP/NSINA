{"Source": "Adaderana", "Timestamp": "June 2, 2014 10:50 am", "Headline": "ගෙදරටම ඇවිත් අලියා ගහලා", "News Content": "තම නිවස ඉදිරිපිටදීම වන අලියෙකු පහරදීමෙන් පුද්ගලයෙකු මියගොස් තිබේ. මිය ගොස් ඇත්තේ කරුවගලස්වැව -මුරුකුවටවන පදිංචිව සිටි එල්.ඒ.රත්නායක (අවු:56) නම් අයෙකි. ඊයේ රාත්‍රී 7.40 ට පමණ මිය ගොස් ඇති අය තම නිවස ඉදිරිපිට සිටින විට වන අලි ප්‍රහාරයට ලක්වී ඇත. බරපතළ තුවාල ලබා සිටි ඔහු පුත්තලම මූලික රෝහලට ගෙන යන අතර තුර මිය ගොස් තිබේ. කරුවලගස්වැව සහ අවට ගම්මාන වලට වන අලි පැන පහර දීමේ සිදුවීම් කීපයක්ම පසුගිය දිනවල වාර්තා වී තිබුණි. කෙසේ වුවද ගම්වැද සිටින වන අලි පලවා හැරීම සඳහා 2014 වසරේ අය - වැය තුළින් රජය රුපියල් මිලියන 40 ක් වෙන් කර ඇති බව ආනමඩුව ආසන සංවිධායක සිවිල් ගුවන් සේවා ඇමති පියංකර ජයරත්න මහතා පසුගියදා පුත්තලම දිසා ලේකම් කාර්යාලයේ පැවති රැස්වීමකදී කියා සිටියේය.", "URL": "https://sinhala.adaderana.lk/news.php?nid=43662", "Category": null, "Parent URL": null}