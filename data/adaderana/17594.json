{"Source": "Adaderana", "Timestamp": "July 23, 2011 10:06 pm", "Headline": "මුහුදු කොල්ලකරුවන් සොයන ජපන් නෞකා දෙකක් කොළඹට සේන්දුවෙයි", "News Content": "ජපන් සාගරික බලකායට අයත් INAZUMA DD 105 සහ INAZUMA DD 103 නමැති නෞකාවන් අද (23) කොළඹ වරායට පැමිණ තිබේ. මුහුදු කොල්ලකරුවන්ට එරෙහිව කෙරෙන ජාත්‍යන්තර මෙහෙයුම්වල නිරතවෙමින් සිටියදී උපකාරක සේවා සඳහා මෙම නෞකාවන් කොළඹ වරායට සේන්දු වූ බව නාවික හමුදා මූලස්ථානය සඳහන් කරයි. මෙම නෞකාවන් කොළඹ 25 වන දින දක්වා කොළඹ වරායේ නැංගුරම් ලා සිටීමට නියමිත බවත්,දෙරටේ නාවික සුහදත්වය වර්ධනය කරනුවස් ශ්‍රී ලංකා නාවික හමුදාව විසින් සංවිධානය කෙරෙන විශේෂ වැඩසටහන්මාලාවකට සහභාගීවන බවද සඳහන් වේ. රාජකීය තායිලන්ත නාවික හමුදාවට අයත් HTMS\"SIMILAN 871\"සහ HTMS\" NARATHIWAT 512 යුද නෞකා දෙකද ඊයේ කොළඹ වරායට සේන්දු වූ අතර මෙම නෞකාවන්හි අණ දෙන නිලධාරීන් ලෙස කපිතාන් නොපිඩෝල් බුර්චාන් සහ කමාන්ඩර් නිවාට් පිට්පුල්පොන් කටයුතු කරයි.", "URL": "https://sinhala.adaderana.lk/news.php?nid=17594", "Category": null, "Parent URL": null}