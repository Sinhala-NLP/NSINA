{"Source": "Adaderana", "Timestamp": "November 4, 2012 09:16 am", "Headline": "වැඩේ වැරදුණා මදිවට හිරේත් ලගී", "News Content": "නීති විරෝධී ලෙස ඔස්ට්‍රේලියාව බලා යාමට සූදානම්ව සිටිය දී අත්අඩංගුවට ගත් සැකකරුවන් දෙදෙනෙකු රක්ෂිත බන්ධනාගාර ගත කර ඇත. අම්බලන්තොට, ලූනම ප්‍රදේශයේ නිවසක් තුළ රැඳී සිටිය දී අඹුසැමි යුවළක් සහ දරු දෙදෙනෙකු ඇතුළු සැකකරුවන් 5 දෙනෙකු මෙලෙස අත්අඩංගුවට ගෙන තිබිණි. ඔවුන් තිස්සමහාරාම මහේස්ත්‍රාත් අධිකරණයට ඉදිරිපත් කිරීමෙන් පසු කාන්තාව සහ දරුවන් දෙදෙනා ඇප මත මුදා හැර ඇති බව පොලීසිය පැවසුවේය. අදාළ පිරිස බෝට්ටුවකින් පිටව යාමට සූදානම්ව සිට ඇති අතර ඔවුන් පැමිණෙන විට බෝට්ටුව පිටත්ව ගොස් ඇති බව මූලික පරීක්ෂණවල දී අනාවරණය වී ඇත.", "URL": "https://sinhala.adaderana.lk/news.php?nid=28877", "Category": null, "Parent URL": null}