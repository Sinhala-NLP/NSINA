{"Source": "Adaderana", "Timestamp": "February 16, 2014 08:34 am", "Headline": "අනතුරු 4යි- මරණ 4යි", "News Content": "කොළඹ සිට මාතර බලා ධාවනය වු දුම්රියක ගැටීමෙන් පුද්ගලයෙකු මියගොස් තිබේ. වැලිගම, පළවන සහ දෙවන හරස් පටුමඟ අතර ප්‍රදේශයේ දී සිදුවු අනතුරෙන් මියගිය පුද්ගලයා අවුරුදු 70 ක පමණ වයසේ ‍පසුවුවෙකු වන අතර ඔහුගේ අනන්‍යතාව මෙතෙක් හදුනාගෙන නොමැති බව වැලිගම පොලිසිය සඳහන් කළේය. මේ අතර කුරුණෑගල - පුත්තලම මාර්ගයේ මාමුණුව ඉන්ධන පිරවුම්පළ අසළ දී ලොරි රථයක ගැටීමෙන් යතුරු පැදිකරුවෙකු මියගොස් තිබේ. ඊයේ සිදුවු අනතුරෙන් තුවාල ලැබු ඔහුගේ බිරිඳ කුරුණෑගල රෝහලේ ප්‍රතිකාර ලබන බව පොලිසිය පැවසුවේය. ගාල්ල - මාතර ප්‍රධාන මාර්ගයේ පොල්හේන හන්දිය අසළ ප්‍රදේශයේ දී පදික මාරුව හරහා ගමන් කරමින් සිටි කාන්තාවක් ද වෑන් රථයක ගැටීමෙන් සිදුවු අනතුරකින් මියගොස් ඇත. මේ අතර දොලොස්බාගේ, කදිරවේලි පාලම අසළ ගල්තලාවක් මතට පාපැදියක් ඇද වැටීමෙන් 55 හැවිරිදි අයෙකු මියගොස් තිබේ. මියගිය පුද්ගලයා එම ප්‍රදේශයේම පදිංචිව සිටි අයෙකු වන අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=41154", "Category": null, "Parent URL": null}