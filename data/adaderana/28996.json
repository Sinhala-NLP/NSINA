{"Source": "Adaderana", "Timestamp": "November 7, 2012 03:56 pm", "Headline": "  ස්ලිම් වෙළඳනාම සම්මාන උළෙලේදී CBL සමාගම සම්මාන 11ක් දිනාගනියි ", "News Content": "මෙරට බිස්කට් සහ චොක්ලට්ස් නිෂ්පාදනයේ හා අපනයනය කිරීමේ විශාලතම සමාගම වන සිලෝන් බිස්කට්ස් CBL මෙවර ස්ලිම් වෙළඳනාම විශිෂ්ටතා සම්මාන උළෙල පුරා සිය ආධිපත්‍ය පතුරවයි. පසුගියදා පැවැති මෙම සම්මාන උළෙලේ දි වැඩිම සම්මාන සංඛ්‍යාවක් දිනාගැනීමට CBL සමාගමට හැකි විය. උළෙලේ ප‍්‍රධාන සම්මානය වන වසරේ විශිෂ්ටතම වෙළඳනාමය (Brand of the Year ) ඇතුළු සම්මාන 11 ක් CBL සමාගම හිමි කරගත් අතර ස්ලිම් වෙළඳනාම සම්මාන ඉතිහාසයේ එක් උළෙලකදි මෙතරම් විශාල සම්මාන සංඛ්‍යාවක් දිනාගත් එකම සමාගම වන්නේද CBL සමාගමයි. CBL නිෂ්පාදනවල විශිෂ්ටතාවය සම්මාන උළෙල පුරා පතුරුවාලමින් රිට්ස්බරි චොක්ලට් විසින් වසරේ විශිෂ්ටතම වෙළඳනාම ඇතුළු ප‍්‍රධාන සම්මාන 5ක් හිමි කරගන්නා ලදි. රිට්ස්බරි විසින් දිනාගත් එම සම්මාන අතර රන් සම්මාන 4 ක් සහ එක් ලෝකඩ සම්මානයක් පවතියි. මෙම සම්මානවල විශේෂත්වය වන්නේ නව්‍යකරණ නිෂ්පාදන හඳුන්වාදෙමින් දේශීය චොක්ලට් කර්මාන්තයේ කළ පෙරළිය ඇගයීමට ලක් කිරීමයි. සමාජ වගකීම් උපරිමයෙන් ඉටුකරමින් සිදුකරනු ලබන විශිෂ්ට ආයතනික ප‍්‍රජා සත්කාර (CSR) සඳහා හිමිවූ රන් සම්මානයද ඇතුළුව මන්චි සම්මාන 5ක් දිනාගත්තේය. මන්චි වෙළඳනාමය විසින් ආයතනික ප‍්‍රජා සත්කාර සඳහා රන් සම්මානය හිමිකරගත් තුන්වැනි අවස්ථාව වන්නේ ද මෙයයි. විවිධ දක්‍ෂතා ඇති පුද්ගලයින්ට අතදීම සඳහා ඔවුන් යොදාගෙන නිෂ්පාදනය කරන Hope කුකීස් සඳහා වසරේ විශිෂ්ටතම ආයතනික ප‍්‍රජා සත්කාරය (CSR) සඳහා හිමි රිදී සම්මානය හිමි විය. CBL සමාගමේ සමුහ අධ්‍යක්‍ෂ සහ අලෙවි හා වෙළ අංශ ප‍්‍රධානී නන්දන වික‍්‍රමගේ මහතා මේ පිළිබඳව අදහස් දක්වමින් කියා සිටියේ පාරිභෝගික ජනතාවට විශිෂ්ට නිෂ්පාදන ලබාදීම සඳහා ධෛර්යමත්ව, නමශීලීව හා කාර්යශූරව කටයුතු කරන CBL සේවකයිනට ලැබුණ වටිනා සහතිකයක් ලෙස මෙම සම්මාන සලකන බවයි. ශ‍්‍රී ලංකීය ජනතාවගේ විශ්වාසයට හා ආදරයට පත් නිෂ්පාදන ලබාදීමට නිරන්තරයෙන් කටයුතු කරන බවද වික‍්‍රමගේ මහතා ප‍්‍රකාශ කළේය. මෙරට බිස්කට් වෙළඳපළ තුළ 55% ක ආධිපත්‍යක් පතුරුව ඇති මන්චි, 55% ක වෙළඳ අධිකාරියක් ඇති රිට්ස්බරි චොක්ලට්, කේක් වෙළඳපළ තුළ 75‍% ක අධිකාරියක් දරන ටියාරා හා 25% ක වෙළඳපළ ව්‍යාප්තියක් ඇති ලංකාසෝයි හා ධාන්‍යමය ආහාර අතර ප‍්‍රමුඛයා බවට පත්ව සිටින සමපෝෂ වැනි CBL සමාගමේ ප‍්‍රමුඛ නිෂ්පාදන සඳහා තවදුරටත් ආයෝජනය කරන බව නන්දන වික‍්‍රමගේ මහතා ප‍්‍රකාශ කළේය. දේශීය වෙළඳ අධිකාරිත්වය උසුලන අතරතුර CBL සමාගම, විදේශ වෙළඳපළ තුළ සිය නිෂ්පාදන ව්‍යාප්ත කරමින් සිටියි. විවිධ විදේශ වෙළඳපළ අවශ්‍යතාවන්ට සරිලන ලෙස සිය නිෂ්පාදන ඉදිරිපත් කිරීම උපාය මාර්ගය කරගත්, CBL සමාගම නව වෙළඳපළ වෙත ගමන් කිරීම සඳහා බෙදාහැරීමේ ජාලය හා වෙළඳ ප‍්‍රවර්ධන කටයුතු සඳහා වැඩි අවධානයක් යොමු කර තිබේ. දේශිය වෙළඳපළ තුළ මෙන්ම ජාත්‍යන්තරයේ ද ප‍්‍රසාදයට පත්ව ඇති වෙළඳනාමයක් ලෙස ප‍්‍රචලිත CBL සමාගම සිය ස්ථාවරත්වය ඉහළම මට්ටමක රඳවා ගනිමින් සීතාවකපුර ආයෝජන ප‍්‍රවර්ධන කලාපයේ අපනයනය සඳහාම බිස්කට් නිෂ්පාදනය කරන කර්මාන්ත ශාලාවක්ද මේවන විට ඉදිකර ඇත.", "URL": "https://sinhala.adaderana.lk/news.php?nid=28996", "Category": null, "Parent URL": null}