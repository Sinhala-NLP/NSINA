{"Source": "Adaderana", "Timestamp": "July 28, 2013 04:08 pm", "Headline": "සිර බත් කන දෙකොටසක් ගැන වාර්තාවක්", "News Content": "බන්ධනාගාරවල සිටින මරණ දණ්ඩනය නියම වු සහ ජීවිතාන්තය දක්වා සිරදඬුවම් නියම වු රැඳවියන් සම්බන්ධයෙන් වාර්තාවක් ජනාධිපති මහින්ද රාජපක්ෂ මහතාට යොමුකර තිබේ. පුනරුත්තාපන හා බන්ධනාගාර ප්‍රතිසංස්කරණ අමාත්‍යාංශය විසින් අදාළ වාර්තාව යොමුකර ඇති බව බන්ධනාගාර දෙපාර්තමේන්තු ආරංචි මාර්ග සඳහන් කළේය. මේවන විට දිවයින පුරා බන්ධනාගාරවල මරණ දණ්ඩනය නියම වු රැඳවියන් 355 දෙනෙකු පමණ සිටින අතර ජීවිතාන්තය දක්වා සිරදඬුවම නියම වු රැඳවියන් 400 දෙනෙකු පමණ සිටින බව වාර්තා වේ. එම රැඳවියන් අතර සිටින වයස අවුරුදු 60 ඉක්මවු පුද්ගලයින් පිළිබඳව ද වාර්තාවක් ජනාධිපතිවරයා වෙත යොමුකර ඇත. මෙම රැඳවියන් සම්බන්ධයෙන් ගනු ලබන ඉදිරි ක්‍රියාමාර්ග සම්බන්ධයෙන් ඉදිරියේ දී ජනාධිපතිවරයා සමඟ සාකච්ඡා කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=36170", "Category": null, "Parent URL": null}