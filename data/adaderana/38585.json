{"Source": "Adaderana", "Timestamp": "November 3, 2013 03:39 pm", "Headline": "අත්බෝම්බය සන්ධාන මන්ත්‍රී කූඩුවට යවයි", "News Content": "අත්බෝම්බයක් ළඟ තබා ගැනීම හේතුවෙන් අත්තනගල්ල, ප්‍රාදේශීය සභා මන්ත්‍රීවරයෙකු අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුව විසින් මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ප්‍රකාශ කළේය. මෙලෙස අත්අඩංගුවට ගෙන ඇත්තේ අත්තනගල්ල ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රීවරයෙකි. සැකකරු අත්තනගල්ල මහේස්ත්‍රාත්වරයා වෙත ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=38585", "Category": null, "Parent URL": null}