{"Source": "Adaderana", "Timestamp": "January 2, 2018 09:48 am", "Headline": "හලාවත රථ වාහන වැරදි 16,450 කට නඩු", "News Content": "හලාවත පොලීසියේ රථ වාහන අංශය විසින් 2017 වර්ෂය තුළදී විවිධ රථ වාහන වැරදි සිදු කළ රියදුරන් 16,450 දෙනෙකුට එරෙහිව නඩු පවරා ඇති අතර,එම රියදුරන්ට අධිකරණය විසින් රුපියල් 1,36,57,300 ක දඩ මුදලක් නියම කර ඇත. මෙසේ දඩ නියම වී ඇති රියදුරන් අතර මත්පැන් පානය කර රිය පැදවූ රියදුරන් 733 ක් වන අතර ඔවුන්ට පමණක් අධිකරණය විසින් රුපියල් 49,25,500 ක දඩ මුදලක් නියම කර ඇත. බීමතින් රිය පැදවීම හේතුවෙන් අත්අඩංගුවට ගත් රියදුරු බලපත්ර හිමි සියළුම රියදුරන්ගේ රියදුරු බලපත්රවය මාස 06 ක කාලයකට තාවකාලිකව අත්හිටුවීමටද අධිකරණය නියම කර ඇත. ගෙවී ගිය වසර තුල හලාවත පොලිස් බල ප්රයදේශය තුළ රිය අනතුරු 196 ක් සිදුවී ඇති අතර ඉන් 21 ක් මාරක රිය අනතුරු වේ. මාරක රිය අනතුරු වලින් දේපල හානි 21 ක් සිදුවී ඇති අතර,23 දෙනෙකු ජීවික්ෂයට පත්ව ඇත.බරපතල රිය අනතුරු 45 ක් සිදුවී ඇත. හලාවත මූලස්ථාන පොලිස් පරීක්ෂක වසන්ත හේරත් මහතාගේ උපදෙස් මත රථ වාහන අංශයේ ස්ථානාධිපති උප පොලිස් පරීක්ෂක එස්.එන්.සමරවීර මහතා ඇතුළු නිලධාරීන් විසින් මෙම නඩු පැවරීම් සිදු කර ඇත.", "URL": "https://sinhala.adaderana.lk/news.php?nid=82376", "Category": null, "Parent URL": null}