{"Source": "Adaderana", "Timestamp": "October 3, 2018 02:37 pm", "Headline": "ගණන් බැස්ස පොඩ්ඩො", "News Content": "කුඩා මාළු බහුලව අසුවීම ආරම්භ වීමත් සමඟ මීගමුවේ සිට කල්පිටිය දක්වා වෙරළ තිරයේ ධිවර වෙළද පොලවල්වල මාළු මිල සීඝ්‍රයෙන් පහල බැස තිබේ. මෙලෙස මිල අඩුවී ඇත්තේ සාලයා ,සුඩයා ,හුරුල්ලා,හාල් මැස්සා වැනි කුඩා මසුන්ගේ වන අතර අද(03) දිනයේ හලාවත ප්‍රධාන මාළු වෙළඳ පොලේ හුරුල්ලා කිලෝවක මිල රුපියල් 80 දක්වා පහත බැස තිබිණි. සාලයා,සුඩයා වැනි මාළු විකුණා ගත නොහැකිව තිබු අතර මේ තත්ත්වයට ප්‍රධාන හේතුව මේ දිනවල පවතින වර්ෂාව හේතුවෙන් මාළු කරවල කිරීමට ඇති නොහැකියාව බව හලාවත වැල්ල ධිවර සමිතියේ සභාපති රොෂාන් ප්‍රනාන්දු මහතා පැවසිය. මේ වන විට බත්තලංගුණ්ඩුව දුපතේ හුරුල්ලන් කිලෝවක මිල රුපියල් 40 දක්වා පහත බැස ඇති බව හලාවත දිස්ත්‍රික් ධිවර සංවිධානයේ සභාපති රෝෂන් ප්‍රනාන්දු මහතා පැවසිය. මිට සමගාමිව ලොකු මාළු මිළ ද අඩුවී ඇති බව හෙතෙම වැඩිදුරටත් පැවසිය. කුඩා මාළු බහාලුව අසුවන අවස්ථාවලදී කල්තබා ගැනීම සඳහා නිසි ක්‍රමවේදයක් නොමැතිකම මේ තත්ත්වයට හේතුව බව ධීවරයන්ගේ මතයයි.", "URL": "https://sinhala.adaderana.lk/news.php?nid=97115", "Category": null, "Parent URL": null}