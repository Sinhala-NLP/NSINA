{"Source": "Adaderana", "Timestamp": "September 27, 2018 09:47 pm", "Headline": "යාපනයේ තවත් කල්ලි සාමාජිකයින් 2ක් අත්අඩංගුවට", "News Content": "යාපනයේ ක්‍රියාත්මක වන කල්ලි සාමාජිකයින් දෙදෙනෙකු අද(27) අත්අඩංගුවට ගත් බව යාපනය චුන්නාකම් පොලීසිය පවසයි. සැකකරුවන් සතුව තිබි කඩු තුනක්, කෙටේරි හයක් ඇතුළු තියුණ ආයුධ තොගයක්ද තිබී අත්අඩංගුවට ගත් බවයි. සැකකරුවන් යාපනය චුන්නාකම් ප්‍රදේශයට අවට පදිංචි පිරිසක් වන අතර, වයස අවුරුදු 19 හා 22 ක් වන තරුණයින් දෙදෙනෙකු එලෙස අත්අඩංගුවට ගත් බවද පොලීසිය සඳහන් කළේය. අත්අඩංගුවට ගත් සැකකරුවන් යාපනය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත අතර, සැකකරුවන් ආවා කල්ලියට සම්බන්ධ පිරිසක්ද යන්න සම්බන්ධයෙන් සොයා පරීක්ෂණ මෙහෙයවන බවද පොලීසිය පැවසීය. දකුණේ ඇතැම් මාධ්‍ය අත්අඩංගුවට ගන්නා කල්ලි සාමාජිකයින් ආවා කල්ලියේ ලෙස හදුන්නවන නමුත්, ආවා කල්ලිය යනුවෙන් සඳහන් කරමින් අදාළ පිරිස් වෙත අනවශ්‍ය ප්‍රචාරයක් ලබාදෙන බවයි. අත්අඩංගුවට ගත් දෙදෙනා කිසියම් කල්ලියක පිරිසක් වන අතර, පසුගිය සමයේ සිදුව පහරදීම් හා තර්ජනය කිරීම් වැනි සිදුවීම් වෙත අදාළ සැකකරුවන් සම්බන්ධ වී ඇති බවද පොලීසිය අනාවරණය කොටගෙන ඇති බව අද දෙරණ වාර්තාකරු පවසයි. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96829", "Category": null, "Parent URL": null}