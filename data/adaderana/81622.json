{"Source": "Adaderana", "Timestamp": "December 17, 2017 11:10 am", "Headline": " ජනපතිගේ සොයුරිය ගුවන් යානා අනතුරකින් ජීවිතක්ෂයට", "News Content": "හොන්ඩුරාස් රාජ්‍යයේ සිදුවු ගුවන් යානා අනතුරකින් එරට ජනාධිපතිවයාගේ සොහොයුරිය ජීවිතක්ෂයට පත්ව තිබේ. ඊයේ සිදුවු අනතුරෙන් යානයේ ගමන් කළ තවත් පුද්ගලයින් පස් දෙනෙකු මියගොස් ඇති බව විදෙස් මාධ්‍ය වාර්තා කළේය. අනතුරට හේතුව අනාවරණය වී නොමැති අතර අයහපත් කාලගුණ තත්ත්වය මීට හේතුවන්නට ඇති බවට බලධාරීන් සැක පලකරයි. පසුගිය නොවැම්බර් මාසයේ පැවති හොන්ඩුරාස් රාජ්‍ය යේ ජනාධිපතිවරණයේ දී හොන්ඩුරාස් ජනාධිපති ජුවාන් ඔලැන්ඩෝගේ මැතිවරණ ප්‍රචාරණ කටයුතුවලට ඔහුගේ සොයුරිය විශාල දායකත්වයක් ලබා දී තිබිණි.", "URL": "https://sinhala.adaderana.lk/news.php?nid=81622", "Category": null, "Parent URL": null}