{"Source": "Adaderana", "Timestamp": "July 30, 2017 09:37 am", "Headline": "හම්බන්තොට ගිවිසුම-ජනතාවට තම සම්පත්වල අයිතිය අහිමිවීමක් සිදු වෙනවා", "News Content": "හම්බන්තොට වරාය රාජ්‍ය හා පෞද්ගලික ඒකාබද්ධ ව්‍යාපාරයක් බවට පත් කිරීමෙන් මෙරට ජනතාවට තම සම්පත්වල අයිතිය අහිමිවීමක් සිදුවන බව හිටපු ජනාධිපති මහින්ද රාජපක්ෂ මහතා පවසයි. තංගල්ල කාල්ටන් නිවසේ දී මාධ්‍ය වෙත අදහස් දක්වමින් හිටපු ජනාධිපතිවරයා මේ බව ප්‍රකාශ කළේය. අමාත්‍ය වජිර අබේවර්ධන මහතා මේ සම්බන්ධයෙන් කියා සිටියේ රට සංවර්ධනය කිරීමට ලෝකය සමඟ සම්බන්ධ විය යුතු බවය. අදාළ තීරණයෙන් කොළඹ වරාය වසා දැමීමට සිදුවන බව පාර්ලිමේන්තු මන්ත්‍රී රෝහිත අබේගුණවර්ධන මහතා ප්‍රකාශ කළේය. මේ අතර එක්සත් ජාතික පක්ෂ පාර්ලිමේන්තු මන්ත්‍රී තුෂාර අමරසේන මහතා ප්‍රකාශ කළේ රටේ සම්පත් ඵලදායී ලෙස භාවිත කිරීම වත්මන් රජයේ සැලසුම බවය.", "URL": "https://sinhala.adaderana.lk/news.php?nid=75756", "Category": null, "Parent URL": null}