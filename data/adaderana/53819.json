{"Source": "Adaderana", "Timestamp": "September 13, 2015 12:37 pm", "Headline": "බිරිඳ වෙනුවෙන් සැමියා උපවාස කරයි ", "News Content": "ගෘහ සේවය සඳහා පිටත්ව ගිය තම බිරිඳ ඩුබායිහි රැකියා නියෝජිත කාර්යාලයක රඳවාගෙන වදහිංසා පමුණුවන බව පවසා පුද්ගලයෙකු උපවාසයක නිරත වී තිබේ. තම දරු දෙදෙනා ද සමග ඔහු විදේශ රැකියා උප නියෝජිතයෙකුගේ දේවහූව, හිනුක්ගල ප්‍ර දේශයේ නිවසක් ඉදිරිපිට එම උපවාසය පවත්වා ඇති බව වාර්තා වෙයි.25 හැවිරිදි අදාළ කාන්තාව මීට මාස තුනකට පෙර ගෘහ සේවය සඳහා ඩුබායි බලා පිටත්ව ගොස් ඇත.උපවාසයේ නිරත ඇගේ සැමියා පවසන්නේ ගලේවෙල පිහිටි විදේශ රැකියා ඒජන්සියක් මගින් ඇය විදේශගත කර ඇත්තේ සංචාරක වීසා මත බවයි.තම බිරිඳ යළි මෙරටට ගෙන්වා දෙන ලෙස උපවාසයේ නිරත වු අදාළ පුද්ගලයා ඉල්ලා සිටියි.", "URL": "https://sinhala.adaderana.lk/news.php?nid=53819", "Category": null, "Parent URL": null}