{"Source": "Adaderana", "Timestamp": "June 30, 2013 09:03 am", "Headline": "පාදෙණිය යළි සභාපතිවෙයි", "News Content": "රජයේ වෛද්‍ය නිලධාරීන්ගේ සංගමයේ සභාපතිවරයා ලෙස යළිත් වරක් විශේෂඥ වෛද්‍ය අනුරුද්ධ පාදෙණිය මහතා තේරීපත් වී තිබේ. සිය සංගමයේ වාර්ෂික නිලධරී මණ්ඩලය තෝරාපත් කරගැනීමේ ජන්ද විමසීම ඊයේ දිනයේ පැවැත්වූ බව එම සංගමයේ මාධ්‍ය ප්‍රකාශක වෛද්‍ය නවීන්ද සොයියා මහතා සඳහන් ක‍ළේය. එහිදී වෛද්‍ය අනුරුද්ධ පාදෙණිය මහතාගේ ප්‍රධානත්වයෙන් යුත් කණ්ඩායම සියයට 70කට වැඩි ජන්ද ප්‍රතිශතයක් ලබා ගනිමින් නව නිලධාරී මණ්ඩලයට තේරීපත් වී ඇත. එසේම රජයේ වෛද්‍ය නිලධාරීන්ගේ සංගමයේ ලේකම්වරයා ලෙස සමන් අඹේවර්ධන මහතා තේරීපත්ව ඇති බව වෛද්‍ය නවීන්ද සොයියා මහතා සඳහන් ක‍ළේය. උප සභාපති තනතුර සඳහා වෛද්‍ය සමන් කරුණාතිලක සහ වෛද්‍ය සමන් වඩනන්දි යන මහත්වරුන් තේරීපත්ව ඇත. උප ලේකම්ධූරය සඳහා නලින් ආරියරත්න, සී.බී.කේ ප්‍රනාන්දු , චමින්ද ගුණතිලක, වසන්ත ජිනදාස යන වෛද්‍යවරුන් තේරීපත්වී ඇති බව සඳහන්ය. රජයේ වෛද්‍ය නිලධාරීන්ගේ සංගමයේ භාණ්ඩාගාරික තනතුර සඳහා වෛද්‍ය නාත් විජේසූරිය මහතා තේරීපත්ව ඇති බව නවීන් ද සොයිසා මහතා පැවසුවේය.", "URL": "https://sinhala.adaderana.lk/news.php?nid=35359", "Category": null, "Parent URL": null}