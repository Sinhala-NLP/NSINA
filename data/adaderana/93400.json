{"Source": "Adaderana", "Timestamp": "July 29, 2018 01:51 pm", "Headline": "දැල්කඩ ප්‍රදේශයේ රිය අනතුරකින් පුද්ගලයෙකු මරුට", "News Content": "කළුතර බණ්ඩාරගම මාර්ගයේ දැල්කඩ ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. යතුරුපැදියක් ත්‍රීරෝද රථයක් පසුකර යාමට උත්සාහ කිරීමේ දී ත්‍රීරෝද රථයේ පිටුපස ගැටී ප්‍රතිවිරුද්ධ දෙසින් පැමිණි වෑන් රථයක ගැටීමෙන් අනතුර සිදුව ඇති බව සඳහන්ය. අනතුරෙන් බරපතළ තුවාල ලැබූ යතුරුපැදිකරු කළුතර නාගොඩ රෝහලට ඇතුළත් කර වැඩිදුර ප්‍රතිකාර සඳහා කොළඹ ජාතික රෝහලට මාරුකර යැවීමෙන් පසු මියගොස් තිබේ. මියගොස් ඇත්තේ වාද්දූව, දෙල්දූව ප්‍රදේශයේ පදිංචිව සිටි 34 හැවිරිදි අයෙකි. අනතුර සම්බන්ධයෙන් ත්‍රීරෝද රථයේ සහ වෑන් රථයේ රියදුරන් දෙදෙනා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=93400", "Category": null, "Parent URL": null}