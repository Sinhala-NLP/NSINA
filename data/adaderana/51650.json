{"Source": "Adaderana", "Timestamp": "May 29, 2015 09:20 am", "Headline": "මොරටුව පොලීසියේ ලොක්කෙක් ඇතුළු තිදෙනෙකුගේ වැඩ තහනම්", "News Content": "මොරටුව පොලිසියේ උප පොලිස් පරික්ෂකවරයෙකු සහ පොලිස් කොස්තාපල්වරුන් දෙදෙනෙකුගේ වැඩ තහනම් කර තබේ. පොලිසීයේ කිසිදු සටහනක් නොතබා රාජකාරිය පැහැරහරිමින් පසුගිය 26 වනදා සිදුකළ ක්‍රියාවක් සම්බන්ධයෙන් ඔවුන්ගේ වැඩ තහනම් කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා ප්‍රකාශ කළේය.ගල්කිස්ස 2 ප්‍රදේශය භාර සහකාර පොලිස් අධිකාරීවරයාගේ උපදෙස් මත ඊයේ සිට ක්‍රියාත්මක වන පරිදි මෙම වැඩ තහනම පනවා තිබේ.තහනමට ලක්වු පොලිස් නිළධාරීන් අතර මොරටුව පොලිසියේ අපරාධ අංශයේ ස්ථානාධිපතිවරයාද වන බව වාර්තා වේ.", "URL": "https://sinhala.adaderana.lk/news.php?nid=51650", "Category": null, "Parent URL": null}