{"Source": "Adaderana", "Timestamp": "February 16, 2014 08:40 am", "Headline": "වනාතමුල්ල උණුසුම් කළ පුද්ගලයින් අත්අඩංගුවට ගන්නවා", "News Content": "පුද්ගල පැහැර ගැනීමකට විරෝධය පළ කරමින් වනාතමුල්ලේ උද්ඝෝෂණයක් සංවිධානය කළ පිරිස් අත්අඩංගුවට ගන්නා බව පොලිසිය පවසයි. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ප්‍රකාශ කළේ එම පුද්ගලයින් අත්අඩංගුවට ගැනීම සඳහා වීඩියෝපට සාක්ෂි ඇතුළු තොරතුරු ලැබී ඇති බවයි. වනාතමුල්ල ප්‍රදේශයේ පුද්ගලයෙකු පැහැරගෙන ගිය බවට විරෝධය පළ කරමින් ඊයේ විශාල පිරිසක් බේස්ලයින් මාර්ගය අවහිර කරමින් උද්ඝෝෂණයේ නිරත විය. පසුව පැහැරගැනීමට ලක්වු බව කියන පුද්ගලයා ඊයේ පස්වරුවේ යළි පැමිණ තිබේ. උද්ඝෝෂණය අතරතුරදී එම ස්ථානයට ගිය පාර්ලිමේන්තු මන්ත්‍රී දුමින්ද සිල්වා මහතාට ද උද්ඝෝෂකයින් විසින් විරෝධය පළ කර ඇති අතර ඔහු දෙසට වතුර බෝතල් ප්‍රහාරයක් ද එල්ල කර ඇත.", "URL": "https://sinhala.adaderana.lk/news.php?nid=41155", "Category": null, "Parent URL": null}