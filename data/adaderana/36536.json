{"Source": "Adaderana", "Timestamp": "August 11, 2013 09:26 am", "Headline": "ගුටි බැට හුවමාරුවකින් පොලීසියේ 2ක් රෝහලේ", "News Content": "කරුවලගස්වැව පොලිස් ස්ථානයේ පොලිස් බැරැක්කය තුළදී ගුටි බැට හුවමාරුකර ගත් බව කියන පොලිස් කොස්තාපල්වරුන් දෙදෙනෙකු පුත්තලම මුලික රෝහලට ඇතුළත් කර තිබේ. ඊයේ රාත්‍රීයේ මෙම ගුටි බැට හුවමාරුව සිදුවී ඇත. තුවාල ලබා රෝහල් ගත ක ඇති පොලිස් නිලධාරීන්ගේ තත්ත්වය බරපතළ නොවන බව රෝහල් ආරංචි මාර්ග අනාවරණය කළේ යැයි අප වාර්තාකරු පවසයි. රුපියල් දහසක ප්‍රශ්නයක් මත මෙම ගැටුම හටගෙන ඇති බව හෙතෙම කියයි. ගැටුම සිදු වන විට දෙදෙනාම බීමතින් සිට ඇති බවද දැනගන්නට ඇත. පසුව බැරැක්කයේ සිටි සෙසු නිලධාරීන් මැදිහත්ව ගැටුම සමතයකට පත් කර දෙදෙනා රෝහල් ගත කර ඇත. කරුවගලස්වැව පොලිස් ස්ථානාධිපතිවරයා විසින් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=36536", "Category": null, "Parent URL": null}