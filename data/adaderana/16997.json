{"Source": "Adaderana", "Timestamp": "June 25, 2011 10:14 am", "Headline": "ඉන්දීය අත්අඩංගුවේ සිට මෙරට ධීවරයින් 16 දෙනෙකුට නිදහස ", "News Content": "ඉන්දීය අත්අඩංගුවේ පසු වූ ශී‍්‍ර ලාංකික ධීවරයින් 16 දෙනෙකු ඉන්දීය වෙරළාරක්ෂක බලකායේ නිලධාරීන් විසින් ශී‍්‍ර ලංකා නාවික හමුදාවට බාර දී තිබේ. ඊයේ(24) පස්වරුවෙහි කන්කසන්තුරයට උතුරින් වූ මුහුදු සීමාවේදී ශී‍්‍ර ලාංකික ධීවරයින් බාර ගත් බව නාවික හමුදා මාධ්‍ය ප‍්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. ඔවුන් කන්කසන්තුරය පොලිසියට බාර දුන් බව ද නාවික හමුදා මාධ්‍ය ප‍්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=16997", "Category": null, "Parent URL": null}