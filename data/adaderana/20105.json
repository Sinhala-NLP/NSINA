{"Source": "Adaderana", "Timestamp": "November 19, 2011 04:20 pm", "Headline": "වහාම කරූ ජයසූරිය එජාප නායකත්වයට පත්කළ යුතුයි", "News Content": "වහාම නියෝජ්‍ය නායක කරූ ජයසූරිය මහතා එක්සත් ජාතික පක්ෂයේ නායකත්වයට පත්කළ යුතු බව එම පක්ෂයේ හිටපු පාර්ලිමේන්තු මන්ත්‍රීවරුන්ගේ සංගමය පවසයි. වත්මන් නායකත්වය හමුවේ පක්ෂය තවදුරටත් අරාජික තත්ත්වයට පත් වන බව එම සංගමයේ මාධ්‍ය ප්‍රකාශක එම්.ඩි.ප්‍රේමරත්න මහතා සඳහන් කරයි. වහාම පක්ෂ සම්මේලනයක් කැඳවා පක්ෂය තුළ ප්‍රජාතන්ත්‍රවාදය තහවුරු කර ගැනීම සඳහා අවශ්‍ය කටයුතු සිදුකළ යුතු බව ඔහු අවධාරණය කර සිටියි. කොළඹ දී අද(19) පැවති මාධ්‍ය හමුවකට සහභාගී වෙමින් එම්.ඩි.ප්‍රේමරත්න මහතා මේ අදහස් පළ කළේය. දීර්ඝ කාලයක සිට පක්ෂයේ නායකත්වය විසින් සිය ඒකමතික තීරණයන්ට අනුව කටයුතු කිරීම හේතුවෙන් පක්ෂය තව තවත් පිරිහීමට ලක්වන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20105", "Category": null, "Parent URL": null}