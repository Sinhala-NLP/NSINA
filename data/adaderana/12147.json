{"Source": "Adaderana", "Timestamp": "November 14, 2010 03:35 pm", "Headline": "බස්නාහිර පළාතේ දියවැඩියාව 22%යි", "News Content": "බස්නාහිර පළාතේ ජනතා‍වගෙන් සියයට 22 ක් දියවැඩියා රෝගයට ගොදුරු වී ඇතැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. මෙරට වඩාත් සංවර්ධනය වූ පළාත බස්නාහිර පළාත වුවත් දියවැඩියා රෝගීන් වැඩිම ප්‍රමාණයක් එම ප්‍රදේශයෙන් වාර්තා වීම ගැටලු සහගත බව ඔහු පෙන්වාදෙයි. අදට යෙදෙන ලෝක දියවැඩියා දිනය වෙනුවෙන් බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ දී අද(14) පැවති ජාතික වැඩසටහනට එක්වෙමින් අමාත්‍යවරයා මේ අදහස් පළ කළේය. මෙරට ජනගහනයෙන් ලක්ෂ 15 ක් පමණ දියවැඩියා රෝගයට මේ වන විට ‍ගොදුරු වී ඇති බවත්, විශේෂයෙන් සීනි , පිටි හා තෙල් සහිත ආහාර භාවිතය අවම කර පළතුරු, එළවළු සහ පලා වර්ග අනුභව කිරීමත් වැඩි වශයෙන්ශාරීරික ක්‍රියාකාරකම්වල‍ යෙදීමේත් අවශ්‍යතාව මෛත්‍රීපාල සිරිසේන මහතා එහිදී පෙන්වා‍දුන්නේය.", "URL": "https://sinhala.adaderana.lk/news.php?nid=12147", "Category": null, "Parent URL": null}