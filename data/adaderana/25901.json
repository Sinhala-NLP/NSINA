{"Source": "Adaderana", "Timestamp": "July 19, 2012 12:16 pm", "Headline": "විදේශීය මුදල් සමග ව්‍යාපාරිකයෙකු ගුවන් තොටේදි ‍මාට්ටු", "News Content": "රුපියල් මිලියන 21 කට අධික විදේශීය මුදල් තොගයක් සමග පුද්ගලයෙකු කටුනායක ගුවන් තොටුපොළේදි රේගු නිලධාරින් විසින් අද (19) උදෑසන අත්අඩංගුවට ගෙන තිබේ. G 9506 නැමැති ගුවන් යානයෙන් සාජා බලා යාමට පැමිණි ව්‍යාපාරිකයෙකුගේ බෑගය පරික්ෂා කිරිමේදි මෙම මුදල් තොගය සොයා ගෙන ඇත. එසේ සොයාගත් මුදල් අතර ඇමරිකානු ඩොලර්, යුරෝ හා කුවේට් ඩිනාර් තිබු බව අප වාර්තාකරු පවසයි. නියෝජ්‍ය රේගු අධිකාරි නිශාන්ත ජයසිංහ මහතා ප්‍රමුඛ නිලධාරින් කණ්ඩායමක් මෙම වැටලීම සිදුකර ඇති අතර වැඩිදුර පරීක්ෂණ රේගු අධ්‍යක්ෂ එන්.කේ ප්‍රදීප් කුමාර මහතා විසින් සිදුකරනු ලබයි.", "URL": "https://sinhala.adaderana.lk/news.php?nid=25901", "Category": null, "Parent URL": null}