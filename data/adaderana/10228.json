{"Source": "Adaderana", "Timestamp": "August 14, 2010 11:27 am", "Headline": "ප්‍රජාතන්ත්‍රවාදය වෙනුවෙන් ජවිපෙ රට පුරා උද්ඝෝෂණයේ", "News Content": "රටේ ප්‍රජාතන්ත්‍රවාදය තහවුරු කරන ලෙසට බලකරමින් දැවැන්ත උද්ඝෝෂණ රැසක් දිවයින පුරා පැවැත්වීමට කටයුතු යොදා ඇතැයි ජනතා ‍විමුක්ති පෙරමු‍ණේ ප්‍රධාන ලේකම් ටිල්වින් සිල්වා මහතා පවසයි. සාමකාමී ලෙස පවත්වන උද‍්ඝෝෂණවලට එරෙහිව රජය ගෙන යන මර්දනකාරී පිළිවෙත දැඩිලෙස හෙළා දකින බව ඔහු සඳහන් කළේය. මේ හේතුවෙන් සැලසුම් කර ඇති උද්ඝෝෂණ මාලාවේ පළමු පියවර ලෙස අද සවස 4 ‍ට කොළඹ කොටුව දුම්රියපළ ඉදිරිපිට දී දැවැන්ත උද්ඝෝෂණයක් සංවිධානය කර ඇති බව ටිල්වින් සිල්වා මහතා ප්‍රකාශ කළේය. විශේෂයෙන්ම මන්ත්‍රී වරප්‍රසාද පවා උල්ලංඝණය කරමින් මන්ත්‍රීවරුන් දෙදෙනකු අත්අඩංගුවට ගැනීමට එරෙහිව එහිදී හඬක් නගන බව ඔහු අවධාරණය කර සිටියි.", "URL": "https://sinhala.adaderana.lk/news.php?nid=10228", "Category": null, "Parent URL": null}