{"Source": "Adaderana", "Timestamp": "August 18, 2019 07:38 am", "Headline": "දණින් වැටී අවසන් හුස්ම හෙළූ දැවැන්තයා", "News Content": "වව්නියාව, නෙඩුන්කේනි, කෝරමෝටෙයි වැව් තාවුල්ලේදී බඳින තුවක්කුවක්කුවක් පත්තුවීමෙන් වන අලියෙකු ජිවිතක්ෂයට පත්ව ඇත. පැවති නියඟය හමුවේ ජලය සොයා වැවට පැමිණෙන වන සතුන් දඩයම් කිරීමට අටවා තිබු බඳින තුවක්කුවක් පත්තුවීමෙන් එලෙස වන අලියා ජිවිතක්ෂයට පත්ව ඇත. මීට දින කිහිපයකට කලින් වන අලියා මිය ගොස් ඇති අතර, මළ සිරුර දින දෙකකට පමණ පෙර ප්‍රදේශවාසීන් දැක අනතුරුව පොලීසිය වෙත දැනුවත් කොට තිබිණ. වව්නියාව වනජිවි නිලධාරීන් විසින් මියගිය අලියාගේ මරණය සම්බන්ධයෙන් මරණ පරීක්ෂණ පැවැත්වීමට නියමිතව ඇත. සිද්ධිය සම්බන්ධයෙන් වව්නියාව වනජිවි නිලධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116805", "Category": null, "Parent URL": null}