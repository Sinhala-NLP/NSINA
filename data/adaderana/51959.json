{"Source": "Adaderana", "Timestamp": "June 12, 2015 04:20 pm", "Headline": "යාපනය උසාවියට ගල් ගැසූවැයි කී 14ක් නිදොස් කොට නිදහස්", "News Content": "යාපනය, පුංකුඩුතිව් හි 17 හැවිරිදි පාසල් සිසුවියක පැහැරගෙන ගොස් ඝාතනය කිරීමේ සිද්ධියෙන් පසුව යාපනය උසාවියට ගල්මුල් ප්‍රහාර එල්ල කර හානි කිරීම සම්බන්ධයෙන් අත්අඩංගුවට ගෙන රිමාන්ඩ් කර සිටි 14 දෙනෙකු නිදොස් කොට නිදහස් කර තිබේ.ඔවුන් සියලුදෙනාට රුපියල් ලක්ෂ බැගින් ගෙවන ලෙසට නියෝග කර ඇතැයි අප වාර්තාකරු පැවසීය.එසේම තවත් අයෙකු රුපියල් ලක්ෂ 5ක මුදල් ඇපයක් හා ශරීර ඇප දෙකක් මත නිදහස් කර ඇත.මෙම සිද්ධියේදී පුද්ගලයින් 130 දෙනෙකු අත්අඩංගුවට ගෙන රිමාන්ඩ් කෙරිණ.පසුව අවස්ථා කිහිපයකදී ඔවුන්ගෙන් පිරිසක් නිදහස් කළ අතර අද උසාවියට ඉදිරිපත් කළ 54 දෙනාගෙන් 39 දෙනෙකු තවදුරටත් රිමාන්ඩ් බාරයේ තැබීමටත් ලබන 26 වැනිදා යළි නඩු විභාගය පැවැත්වීමටත් තීන්දු කර ඇත.", "URL": "https://sinhala.adaderana.lk/news.php?nid=51959", "Category": null, "Parent URL": null}