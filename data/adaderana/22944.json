{"Source": "Adaderana", "Timestamp": "March 21, 2012 09:54 am", "Headline": "රිය අනතුරකින් හැටන් - දික්ඔය පාරේ ගමනාගමනයට බාධා", "News Content": "හැටන් - දික්ඔය ප්‍රධාන මාර්ගයේ අලුත්ගල ප්‍රදේශයේ දී බස් රථයක් අනතුරට පත්වීමෙන් එම මාර්ගයේ ගමනාගමනයට බාධා පැමිණ තිබේ. අද(21) උදෑසන 7 ට පමණ අනතුර සිදුව ඇති බව හැටන් පොලිසිය පැවසීය. බස් රථයේ සිදුවූ හදිසි කාර්මික දෝෂයක් හේතුවෙන් එහි පසුපස රෝද ගැලවී ගොස් ඇති බව පොලිසිය පවසයි. මාර්ග‍ය හරස් වන ලෙස බස් රථය නැවතී තිබීම නිසා එහි සෙසු වාහනවලට ගමන් කළ නොහැකි තත්ත්වයක් උද්ගතව ඇති බව සඳහන්ය.", "URL": "https://sinhala.adaderana.lk/news.php?nid=22944", "Category": null, "Parent URL": null}