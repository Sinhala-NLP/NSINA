{"Source": "Adaderana", "Timestamp": "March 19, 2010 01:09 pm", "Headline": "2/3ක් ඉල්ලන්නේ මනාප ක්‍රමය අහෝසි කරන්නයි", "News Content": "මෙවර මහමැතිවරණයේ දී තුනෙන් දෙකක බලයක් ඉල්ලා සිටීමට හේතුව පවතින මනාප ක්‍රමය අහෝසි කර මැතිවරණ ක්‍ර‍මයේ වෙනසක් ඇති කිරීමට බව අමාත්‍ය සරත් අමුණුගම මහතා පවසයි. අමාත්‍යවරයා‍ පෙන්වා දෙන්නේ සෙසු දිස්ත්‍රික්ක වලට සාපේක්ෂව මහනුවර දිස්‍ත්‍රික්කයේ මනාප සටන අවම වී ඇති බවය. විවිධ ජනකොටස් ජීවත් වන මහනුවර දිස්ත්‍රික්කය තුළ මෙවර මැතිවරණයේ දී එක්සත් ජනතා නිදහස් සන්ධානය වැඩි ඡන්ද 77 ,000 ක් සමගින් තරගයට ඉදිරිපත් වී සිටින බව ද සරත් අමුණුගම මහතා සඳහන් කරයි. ඔහු මෙම අදහස් පළ කලේ මහනුවර ප්‍රදේශයේ පැවති ජනහමුවක් අමතමිනි.", "URL": "https://sinhala.adaderana.lk/news.php?nid=7382", "Category": null, "Parent URL": null}