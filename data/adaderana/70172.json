{"Source": "Adaderana", "Timestamp": "February 27, 2017 11:56 am", "Headline": "ඉදිරි ජනාධිපති අපේක්ෂකයාත් මෛත්‍රීමයි", "News Content": "තවත් වසර කිහිපයක් ගත වන විට මෙරට ජනප්‍රියම නායකයා මෛත්‍රීපාල සිරිසේන මහතා බැවින් තම පක්ෂයේ ඉදිරි ජනාධිපති අපේක්ෂකයා වන්නේ ද වත්මන් ජනාධිපතිවරයා බව ශ්‍රී ලංකා නිදහස් පක්ෂයේ තරුණ පෙරමුණේ සභාපති ශාන්ත බණ්ඩාර මහතා පවසයි.කළුතර නගර ශාලාවේ පැවැති තරුණ සමුළුවට එක්වෙමින් ශාන්ත බණ්ඩාර මහතා මේ බව ප්‍රකාශ කළේය.එමෙන්ම ජනාධිපතිවරයා පක්ෂයේ සභාපතිවරයා වන බැවින් ශ්‍රී ලංකා නිදහස් පක්ෂයේ තීරණයට විරුද්ධ විය නොහැකි බවද ඒ මහතා කියා සිටියේය.මේ අතර එම අවස්ථාවට එක්වෙමින් අදහස් දැක්වූ ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා ප්‍රකාශ කළේ ශ්‍රී ලංකා නිදහස් පක්ෂය යොදා ගනිමින් සිදු කළ වැරදි සම්බන්ධයෙන් විවේචනයක් පවතින බවයි.", "URL": "https://sinhala.adaderana.lk/news.php?nid=70172", "Category": null, "Parent URL": null}