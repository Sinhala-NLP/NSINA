{"Source": "Adaderana", "Timestamp": "October 20, 2011 12:05 pm", "Headline": "සිගරට් මිල ඉහළ යයි", "News Content": "වහාම ක්‍රියාත්මක වන පරිදි දුම්වැටි මිල ඉහළ නංවා ඇති බව සුරාබදු දෙපාර්තමේන්තුව පවසයි. ඊයේ(19) මධ්‍යම රාත්‍රියේ සිට මෙම මිල වැඩිවීම ක්‍රියාත්මක බව සුරාබදු දෙපාර්තමේන්තුව ප්‍රකාශ කරයි. ඒ අනුව ගෝල්ඩ් ලීෆ්, බෙන්සන් ඇන්ඩ් හෙජස් සහ පොල්මෝල් දුම්වැටි වර්ගවල මිල රුපියල් 02 න් ද ඩන්හිල් දුම්වැටියක මිල රුපියල් 03 න් ද ඉහළ නැංවෙනු ඇත. දැනට වෙළඳපොළේ දුම්වැටියක් රුපියල් 20 ක මිලකට අලෙවි වෙයි.", "URL": "https://sinhala.adaderana.lk/news.php?nid=19472", "Category": null, "Parent URL": null}