{"Source": "Adaderana", "Timestamp": "January 29, 2019 12:22 pm", "Headline": "ගින්නට මැදිව ජීවිතය බේරා ගත් කතකගේ අත්දැකීම-දර්ශන සහිතයි", "News Content": "අම්බලන්තොට, බැල්ලගස්වැව ප‍්‍රදේශයේ නිවසක ඇති වූ හදිසි ගින්නකින් එම නිවස සම්පූර්ණයෙන්ම ගිනිගෙන විනාශ වී එහි සිටි කාන්තාව ජීවිතය බේරා ගෙන තිබේ. අද(29) උදෑසන 7.00ට පමණ මෙම ගින්න හට ගත් බව අද දෙරණ වාර්තාකරු පැවසීය. ගින්නෙන් අදාළ ගෙහිමි කාන්තාගේ පාදවලට තුවාල සිදුව ඇත. මෙම නිවස තුළ කුඩා වෙළඳ සැලක් පවත්වා ගෙන යන අතර එම වෙළ සැලේ ඇති අධි ශීතකරණයේ ඇතිවු විදුලි කාන්දුවීමක් හේතුවෙන් මෙම ගින්න ඇති වෙන්නට ඇතැයි තුවාල ලබා සිටින ගෙහිමි කාන්තාව පවසයි. මෙම ගින්න මැඩ පැවැත්වීම සඳහා යුද හමුදාවේ සහ ප්‍රදේශවාසීන්ගේ සහය ලැබී ඇති අතර මේ වන විට අදාළ ගින්න සම්පූර්ණයෙන් මැඩ පවත්වා ඇත. සිද්ධිය සම්බන්ධයෙන් අම්බලන්තොට පොලීසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103268", "Category": null, "Parent URL": null}