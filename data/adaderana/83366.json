{"Source": "Adaderana", "Timestamp": "January 23, 2018 07:23 am", "Headline": "හොරු අල්ලන්න සහය දෙන්නැයි ජනපතිගෙන් අගමැතිට ඉල්ලීමක්", "News Content": "මහ බැංකු මංකොල්ලයට සම්බන්ධ පුද්ගලයින්ට දඞුවම් ලබාදීමට අග‍්‍රාමාත්‍යවරයා ප‍්‍රමුඛ පක්ෂ විපක්ෂ සියලු දෙනා තමන්ට සහයෝගය ලබාදිය යුතු බව ජනාධිපති මෛත‍්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ඒ සඳහා තමන් ශක්තිමත් කරනවා මිස කිසිදු අවස්ථාවක තමාව දුර්වල කිරීමට ඔවුන් කටයුතු නොකළ යුතු බවයි. තමා සැමදා කටයුතු කරන්නේ දූෂණයට, වංචාවට, හොරකමට, නාස්තියට සහ ඒකාධිපතිවාදයට එරෙහිව බව ජනාධිපතිවරයා පවසයි. ඊයේ පස්වරුවේ මහනුවර ප‍්‍රදේශයේ පැවති ජනහමුවකට එක්වෙමින් ජනාධිපති මෛත‍්‍රීපාල සිරිසේන මහතා මෙම අදහස් පල කළේය.", "URL": "https://sinhala.adaderana.lk/news.php?nid=83366", "Category": null, "Parent URL": null}