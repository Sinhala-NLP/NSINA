{"Source": "Adaderana", "Timestamp": "September 1, 2015 11:17 am", "Headline": "අලුගෝසු තනතුරේ සම්මුඛ පරීක්ෂණ කැඳවයි", "News Content": "අලුගෝසු තනතුරට ඉල්ලුම්පත් යොමුකර ඇති පුද්ගලයින් මේ මාසය තුළ සම්මුඛ පරීක්ෂණ සඳහා කැඳවන බව බන්ධනාගාර දෙපාර්තමේන්තුව පවසයි.බන්ධනාගාර කොමසාරිස් ජනරාල් එම්.බි. රෝහණ පුෂ්පකුමාර මහතා සඳහන් කළේ සම්මුඛ පරීක්ෂණ මණ්ඩලය පත්කිරීමට අවශ්‍ය පියවර මේ වන විට ගෙන ඇති බවයි.රාජ්‍ය පරිපාලන අමාත්‍යාංශය සහ අධිකරණ අමාත්‍යාංශය නියෝජනය කරමින් නිලධාරීන් දෙදෙනෙකු සහ බන්ධනාගාර දෙපාර්තමේන්තුව නියෝජනය කරමින් එක් නිලධාරියෙකු අලුගෝසු තනතුර සඳහා තෝරාගැනීම් සිදුකරන සම්මුඛ පරීක්ෂණ මණ්ඩලයට ඇතුළත් වෙයි. අලුගෝසු තනතුර සඳහා අයඳුම්පත් කැඳවීම පසුගිය 28 වැනිදායින් අවසන් වු අතර අයඳුම්පත් 15ක් ලැබී ඇති බව බන්ධනාගාර කොමසාරිස් ජනරාල් එම්.බි. රෝහණ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=53578", "Category": null, "Parent URL": null}