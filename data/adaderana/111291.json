{"Source": "Adaderana", "Timestamp": "June 4, 2019 11:25 am", "Headline": "මහසොහොන් බලකායේ නායක අමිත්ට ඇප", "News Content": "රක්ෂිත බන්ධනාගාර ගත කර සිටි මහසෝන් බලකායේ නායක අමිත් වීරසිංහ ඇප මත මුදා හැරීමට අධිකරණය නියෝග කර තිබේ. සැකකරු අද(04) කොළඹ අතිරේක මහේස්ත්‍රාත් කලණි පෙරේරා මහත්මිය හමුවට ඉදිරිපත් කළේය. මෙහිදී ඉදිරිපත් වූ කරුණු සලකා බැලූ අතිරේක මහේස්ත්‍රාත්වරිය සැකකරුට එරෙහිව පැමිණිල්ල විසින් ඉදිරිපත් කර ඇති චෝදනා මහජන ආරක්ෂක පනත යටතේ නොගැනෙන බවට තම අධිකරණයට පෙනී යන බව මෙහිදී ප්‍රකාශ කර තිබේ. ඒ අනුව සැකකරු රුපියල් ලක්ෂ 10 බැගින් වූ ශරීර ඇප දෙකක් මත මුදා හැරීමටයි කොළඹ අතිරේක මහේස්ත්‍රාත් කලණි පෙරේරා මහත්මිය නියෝග කර ඇත. නඩුවේ තීන්දුව ප්‍රකාශයට පත් කරමින් අතිරේක මහේස්ත්‍රාත්වරිය ප්‍රකාශ කලේ ඇප ලබා ගැනීමෙන් අනතුරුව මහජනතාව තුළ කැලඹීම් ඇතිවන ආකාරයේ ප්‍රකාශ නිකුත් නොකරන ලෙසයි. එමෙන්ම මහජන කැලඹීම් ඇති වන ආකාරයේ රැස්වීම් නොපවත්වන ලෙසද අතිරේක මහේස්ත්‍රාත්වරිය මෙහිදි දැනුම්දී තිබේ.", "URL": "https://sinhala.adaderana.lk/news.php?nid=111291", "Category": null, "Parent URL": null}