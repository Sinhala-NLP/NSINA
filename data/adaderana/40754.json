{"Source": "Adaderana", "Timestamp": "January 30, 2014 08:18 am", "Headline": "ආහාර විෂ වී පාසල් සිසුවියන් 6ක් රෝහලේ ", "News Content": "ආහාර විෂ වීමක් හේතුවෙන් මොණරාගල ප්‍රදේශයේ පාසලක සිසුවියන් පිරිසක් රෝහල් ගත කර තිබේ. මොණරාගල පොලීසිය සඳහන් කළේ සිසුවියන් 6 දෙනෙකු මෙලෙස රෝහල් ගත කර ඇති බවයි. සිසුවියන් සිව්දෙනෙකු ප්‍රතිකාර ගෙන රෝහලෙන් පිටව ගොස් ඇති අතර තවත් දෙදෙනෙකු නේවාසිකව ප්‍රතිකාර ලබන බව සඳහන් වෙයි. මූලික විමර්ශන වලින් අනාවරණය වී ඇත්තේ නිවෙස් වලින් රැගෙන ආ ආහාර මෙම සිසුවියන් එක්ව ගැනීමෙන් පසු මෙලෙස රෝගාතුර වී ඇති බවයි.", "URL": "https://sinhala.adaderana.lk/news.php?nid=40754", "Category": null, "Parent URL": null}