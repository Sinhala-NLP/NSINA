{"Source": "Adaderana", "Timestamp": "April 22, 2013 06:08 pm", "Headline": "දුම්රිය සේවකයින් වෘත්තීය ක්‍රියාමාර්ගය අත්හිටුවයි", "News Content": "වැටුප් විෂමතා ඉවත් කිරීමට පියවර ගන්නා ලෙස ඉල්ලමින් දුම්රිය වෘත්තීය සමිති කිහිපයක් අද (22) මධ්‍යම රාත්‍රියේ සිට ආරම්භ කිරීමට තීරණය කර තිබූ සංකේත වැඩ වර්ජනය අත්හිටුවීමට තීරණය කර තිබේ. හෙට දිනයේ ඒ පිළිබඳ සාකච්ඡා කිරීමට බලධාරීන් එකඟතාව පළ කිරීමෙන් පසු මෙම තීරණය ගත් බව දුම්රිය ශ්‍රේණිගත වෘත්තීය සමිති එකමුතුව සඳහන් කළේය. වැටුප් විෂමතා ඉවත් කිරීම සම්බන්ධයෙන් පැවති සාකච්ඡා මගින් කිසිදු විසඳුමක් නොලැබුණු බව පවසා මෙම වැඩවර්ජනය ආරම්භ කිරීමට තිරණය කර තිබුණි.", "URL": "https://sinhala.adaderana.lk/news.php?nid=33484", "Category": null, "Parent URL": null}