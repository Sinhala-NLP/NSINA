{"Source": "Adaderana", "Timestamp": "January 28, 2016 03:34 pm", "Headline": "චෝදනා විමර්ශනයට දේශීය විනිසුරන් පමණයි", "News Content": "යුද අපරාධ චෝදනා විමර්ශනයට ගනු ලබන්නේ විදේශීය තාක්ෂණය හා ආධාර පමණක් යැයි කැබිනට් ප්‍රකාශක ඇමති රාජිත සේනාරත්න මහතා කියයි.විදේශීය ආධාර යන්නෙන් අදහස් කෙරෙන්නේ විදේශීය විනිසුරන් සහභාගි කර ගැනීමක් නොවන බවද පවසන අමාත්‍යවරයා එම කටයුතු සිදුකරන්නේ දේශීය විනිසුරන්ගේ සහයෙන් පමණක් යැයි අවධාරණය කරයි.අමාත්‍යවරයා මේ බව සඳහන් කළේ කැබිනට් තීරණ දැනුම්දීමේ මාධ්‍ය හමුවේදී අද (28) මාධ්‍යවේදීන්ගේ ප්‍රශ්නවලට පිළිතුරු ලෙසය.ඇතැම් නඩු කටයුතු ප්‍රමාද වීම සම්බන්ධයෙන් නීතිපතිවරයාට චෝදනා එල්ල කරන්නේ නම් ඔහු ඉවත් කර වෙනත් අයෙකු පත් කිරීමට හැකියාව තිබෙනවා නේදැයි මාධ්‍යවේදියෙකු ඇසූ ප්‍රශ්නයකට පිළිතුරු ලෙස අමාත්‍යවරයා පැවසුවේ නීතිපති දෙපාර්තමේන්තුව යනු‍ ස්වාධීන ආයතනයක් බවයි.ජනාධිපතිවරයා වුවද ඊට මැදිහත් නොවන බව මාධ්‍යවේදීන්ගේ ප්‍රශ්න හමුවේ අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=56729", "Category": null, "Parent URL": null}