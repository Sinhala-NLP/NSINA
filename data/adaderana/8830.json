{"Source": "Adaderana", "Timestamp": "June 5, 2010 04:45 pm", "Headline": "සංස්කෘතික සහයෝගිතාවට අයිෆා වැදගත් -දියා", "News Content": "ශ්‍රී ලංකාව හා ඉන්දියාව අතර සංස්කෘතික වටිනාකමක් හුවමාරු කරගැනීමට මෙම අයිෆා සම්මාන උළෙල මහඟු අවස්ථාවක් බව බොලිවුඩ් රංගන ශිල්පිණී දියා මිර්සා පවසයි. ඇය මේ බව ප්‍රකාශ කළේ අයිෆා සම්මාන උළෙල ශ්‍රී ලංකාවේ පැවැත්වීම තුළින් මෙරටට කිනම් ආකාරයේ ප්‍රතිලාභයක් බලාපොරොත්තු විය හැකි දැයි අද දෙරණ විමසූ පැනයකට පිළිතුරු ලෙසය. ඊයේ පැවති අයිෆා විලාසිතා දැක්මේදී ඉන්දීය ශිල්පීන් වැනිම දක්ෂතාවයන් ලාංකීය ශිල්පීන්ගෙන් ද දැකගත හැකි වූ බවත්, එය ඉහත කරුණ සඳහා හොඳම උදාහරණයක් බවත් ඇය පෙන්වා දුන්නාය. ඒ අතරම අද පැවැත්වෙන අයිෆා සම්මාන රාත්‍රිය සඳහා සුපිරි නළුවන් වන අමිතාබ් බච්චන් හා ශාරුක් ඛාන්ගේ පැමිණීම ද බොහෝදුරට බලාපොරොත්තු විය හැකි බව අයිෆා ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=8830", "Category": null, "Parent URL": null}