{"Source": "Adaderana", "Timestamp": "August 28, 2017 12:35 pm", "Headline": "ශ්‍රීලනිප මන්ත්‍රී 7කට අසුන අහිමිවන ලකුණු", "News Content": "පක්ෂ ව්‍යවස්ථාව උල්ලංඝනය කිරීමේ චෝදනාව යටතේ ලබන සතියේ දී ශ්‍රී ලංකා නිදහස් පක්ෂ පාර්ලිමේන්තු මන්ත්‍රීවරුන් 7 දෙනකුගේ සාමාජිකත්වය අහිමි වී යාමට ඉඩ ඇති බව දේශපාලන ආරංචි මාර්ග සඳහන් කරයි.මෙලෙස පක්ෂ සාමාජිකත්වය අහෝසි කිරීමට නියමිත් ශ්‍රී ලංකා නිදහස් පක්ෂ පාර්ලිමේන්තු මන්ත්‍රීවරුන් 7 දෙනා වන්නේ ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණතුංග, ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණවීර, පුත්තලම් දිස්ත්‍රික් පාර්ලිමේන්තු මන්ත්‍රී සනත් නිශාන්ත, රත්නපුර දිස්ත්‍රික් පාර්ලිමේන්තු මන්ත්‍රී පවිත්‍රාදේවි වන්නිආරච්චි, මහනුවර දිස්ත්‍රික් පාර්ලිමේන්තු මන්ත්‍රී ලොහාන් රත්වත්ත, මහනුවර දිස්ත්‍රික් පාර්ලිමේන්තු මන්ත්‍රී දිලුම් අමුණුගම සහ කළුතර දිස්ත්‍රික් පාර්ලිමේන්තු මන්ත්‍රී රෝහිත අබේගුණවර්ධන යන අයයි. ශ්‍රී ලංකා නිදහස් පක්ෂයේ සාමාජිකත්වයෙන් මෙම මන්ත්‍රීවරුන් ඉවත් කළ හොත් ආණ්ඩුක්‍රම ව්‍යවස්ථාවේ 19 වැනි සංශෝධනයට අනුව මොවුන්ගේ පාර්ලිමේන්තු මණ්ත්‍රීධුරද අහෝසි වී යනු ඇත.", "URL": "https://sinhala.adaderana.lk/news.php?nid=76805", "Category": null, "Parent URL": null}