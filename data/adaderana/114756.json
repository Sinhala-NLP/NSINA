{"Source": "Adaderana", "Timestamp": "July 22, 2019 08:45 pm", "Headline": "අනතුරකින් සිවිල් ආරක්ෂකයෙක් මරුට", "News Content": "නවගත්තේගම කරුවලගස්වැව 17 කණුව මාර්ගයේ අද (22) සවස බස් රථයක් හා යතුරු පැදියක් එකිනෙක ගැටී සිදුවු අනතුරකින් සිවිල් ආරක්ෂක සෙබළෙකු මරණයට පත්ව ඇත. මෙසේ මරණයට පත්ව ඇත්තේ කරුවලගස්වැව මුනමල්ගස්වැව පදිංචි 45 හැවිරිදි ජේ.ඒ. ජයතිලක නැමති දෙදරු පියකි. අදාල සිවිල් ආරක්ෂකයා හලාවත ප්‍රදේශයේ රජයේ වතු යායක සේවයට ගොස් ආපසු නිවස බලා එමින් සිටියදී නවගත්තේගම පළුකැන්දෑව ප්‍රදේශයේදී මගී ප්‍රවාහන බස් රථයක මුහුණට මුහුණ ගැටී බරපතළ තුවාල ලබා ගල්ගමුව රෝහලට ඇතුලත් කරන විටත් මරණයට පත්ව සිටි ඇත.", "URL": "https://sinhala.adaderana.lk/news.php?nid=114756", "Category": null, "Parent URL": null}