{"Source": "Adaderana", "Timestamp": "September 5, 2018 02:12 pm", "Headline": "පටු අරමුණ ඉටු කරගන්න ජනතාව පලිහක් කරගෙන", "News Content": "තමන්ට එල්ල වී ඇති චොදනා වලින් බෙරිම සඳහා ජනතාව පලිහක් කරගනිමින් එ්කාබද්ධ විපක්ෂයේ පිරිස කටයුතු කරන බව එක්සත් ජාතික පක්ෂය පවසයි. අද(05) සිරිකොත පක්ෂ මුලස්ථානයේ පැවති මාධ්‍ය හමුවකදි එම පක්ෂයේ මහ ලේකම් අමාත්‍ය අකිල විරාජ් කාරියවසම් මහතා මේ බව පැවසීය. තම පක්ෂයද මෙවැන් ජනබල විරෝධතා පැවැත්වු බවත් එම විරෝධතාවලට යම් අරමුණක් පැවත් බවත් අමාත්‍යවරයා පැවසීය. එහෙත් මෙම ඒකාබද්ධ විපක්ෂයේ විරෝධතා රැළියට කිසිදු පොදු අරමුණක් නොමැති බවත් එම විපක්ෂයේ නායකයන්ගේ සහ සමාජිකයන්ට එල්ල වී ඇති චෝදනා වසන් කර ගැනිම සඳහා මෙලෙස ජනතාව පලිහක් කර ගෙන ඇති බව අමාත්‍යවරයා පැවසීය. එල්.ටී.ටී.ඊ ත්‍රස්ත සංවිධානය ජනතාව මෙහෙයවු ආකාරයට මෙම පිරිසත් ජනතාව මෙහේයවමින් සිටින බවට අමාත්‍යවරයා චෝදනා කළේය. මෙවැනි විරෝධතා වලින ආණ්ඩු පෙරළිය නොහැකි බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=95588", "Category": null, "Parent URL": null}