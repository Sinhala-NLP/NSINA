{"Source": "Adaderana", "Timestamp": "January 27, 2014 05:07 pm", "Headline": "විශේෂ සැත්කම් ක්‍රමයක් කරාපිටියෙන් ආරම්භ කරයි ", "News Content": "හදිසි අනතුරු වලින් සහ වෙනත් රෝග හේතුවෙන් සුසුම්නාව තෙරපීමට ලක්ව දෙපයින් නැගී සිටීමට නොහැකි රෝගීන් සඳහා විශේෂ සැත්කම් ක්‍රමයක් ගාල්ල කරාපිටිය ශික්ෂණ රෝහලේ ස්නායු ශල්‍ය ඒකකය මගින් පළමුවරට ආරම්භ කර තිබේ. පියවි ශල්‍ය බද්ධ කිරීමේ සැත්කම් ලෙස හඳුන්වන මෙම සැත්කම් දැනට කරාපිටිය ශික්ෂණ රෝහලේ රෝගීන් අට දෙනෙකු වෙත සිදුකර සාර්ථක ප්‍රතිඵල අත්කරගෙන ඇති බව ස්නායු රෝග පිළිබඳ විශේෂඥ ශල්‍ය වෛද්‍ය නිශාන්ත ගුණසේකර මහතා සඳහන් කළේය. දෙපයින් නැගි සිටීමට නොහැකි රෝගීන්ට මෙය විශාල සහනයක් වන බව කරාපිටිය රෝහල් අධ්‍යක්ෂ වෛද්‍ය ෂෙල්ටන් පෙරේරා මහතා කියා සිටියේය. ලෝකයේ දියුණු රටවල සිදුකරන මෙවැනි සැත්කම් මෙරටදී ද සිදුකිරීමට හැකිවීම විශේෂත්වයකි.", "URL": "https://sinhala.adaderana.lk/news.php?nid=40688", "Category": null, "Parent URL": null}