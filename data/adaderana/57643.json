{"Source": "Adaderana", "Timestamp": "February 27, 2016 10:14 am", "Headline": "දෙතැනක මරණ 2ක්", "News Content": "බුලත්සිංහල, පැල්පෙලෙවත්ත ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ඈගල්ඔය දෙසට ධාවනය වූ යතුරුපැදියක් යතුරුපැදිකරුට පාලනය කරගත නොහැකිව අසළ තිබූ බෝක්කුවක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ යතුරුපැදිකරු බුලත්සිංහල රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ බුලත්සිංහල, බෝතලේගම ප්‍රදේශයේ පදිංචිව සිටි 32 හැවිරිදි පුද්ගලයෙකි.මේ අතර කළුතර දකුණ, ගල්ලැස්හේන ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.මුනගම දෙසට ධාවනය වූ ත්‍රීරෝද රථයක් රියදුරුට පාලනය කරගත නොහැකිව පෙරළීයාමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ ත්‍රීරෝද රථයේ රියදුරු නාගොඩ රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ දොඩන්ගොඩ, දෙමටගහවත්ත ප්‍රදේශයේ පදිංචිව සිටි 24 හැවිරිදි තරුණයෙකි.", "URL": "https://sinhala.adaderana.lk/news.php?nid=57643", "Category": null, "Parent URL": null}