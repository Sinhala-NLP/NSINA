{"Source": "Adaderana", "Timestamp": "June 6, 2018 09:59 am", "Headline": "යුරේනියම් බලගැන්වීම් කඩිනම් වෙන ලකුණු", "News Content": "න්‍යෂ්ටික වැඩසටහන බිඳවැටුණහොත් යුරේනියම් බලගැන්වීම කඩිනම් කරන බව ඉරානය පවසයි. ඒ සඳහා නව කේන්ද්‍රාපසාරක ඉදිකිරීමට මේ වනවිට කටයුතු සූදානම් කෙරෙමින් පවතින බව එම වාර්තා වැඩිදුරටත් සඳහන් කළේය. 2015 වර්ෂයේදී රටවල් කිහිපයක් සමඟින් ඉරානය අත්සන් තැබූ න්‍යෂ්ටික ගිවිසුමෙන් අමෙරිකාව ඉවත් වුණේ පසුගිය මාසයේදීයි. ඉදිරියේදී එම ගිවිසුම බිඳවැටුණහොත් යුරේනියම් ධාරිතාව බලගැන්වීම කඩිනම් බව ඉරානය ප්‍රකාශ කළේය. මෙම කාර්යය සාමාන්‍ය අයුරින් සිදු කරගෙන ගියේ නම් ඒ සඳහා වසර 6ක් හෝ 7ක් ගතවීමට ඉඩ තිබුණද පවතින තත්ත්වය මත එය ඉදිරි සති කිහිපය තුළදී සිදු කෙරෙනු ඇති බව ඉරාන වාර්තාවල වැඩිදුරටත් සඳහන් වෙයි. ඒ සම්බන්ධයෙන් ජගත් සංවිධානයේ න්‍යෂ්ටික කාර්යාංශය නිල වශයෙන් දැනුවත් කල බවද ඔවුන් සඳහන් කළේය.", "URL": "https://sinhala.adaderana.lk/news.php?nid=90429", "Category": null, "Parent URL": null}