{"Source": "Adaderana", "Timestamp": "April 9, 2011 09:37 am", "Headline": "ජන සෙවණ ස්වශක්ති වැඩසටහන අදයි", "News Content": "\"ජන සෙවණ ස්වශක්ති\" වැඩසටහන අද(09) ආරම්භ වේ. නාගරික ජනාවාස පදිංචිකරුවන් ලියාපදිංචි කිරීම, උපදේශන සේවා නොමිලයේ ලබා දීම, ණය ආධාර ලබා දීම, ස්වයං රැකියා ප‍්‍රවර්ධනය, නාගරික කෘෂි ව්‍යාපෘති කි‍්‍රයාත්මක කිරීම, වෘත්තීය පුහුණු ලබා දීම ආදිය මෙහි අරමුණය. මට්ටක්කුලිය සම්මන්ත‍්‍රණ පුරින් මෙය ආරම්භ කෙරෙන බව ඉදිකිරීම් ඉංජිනේරු සේවා හා පොදු පහසුකම් අමාත්‍යාංශය පවසයි. ඊට අමතරව දෙමටගොඩ, කැටවලමුල්ල, වැල්ලවත්ත -රංජන් විජේරත්නපුර ආදී ප‍්‍රදේශ කිහිපයක ද අද මෙම ජන සෙවණ ස්වශක්ති වැඩසටහන කි‍්‍රයාත්මක කෙරෙන බව සඳහන්ය.", "URL": "https://sinhala.adaderana.lk/news.php?nid=15364", "Category": null, "Parent URL": null}