{"Source": "Adaderana", "Timestamp": "June 27, 2013 08:54 am", "Headline": "මාදුරුඔය රක්ෂිතයේ ගින්නක්", "News Content": "මහඔය ප්‍රදේශයේ අරලගංවිල මාර්ගයේ මාදුරුඔය රක්ෂිතයේ ගින්නක් හටගෙන තිබේ. ඊයේ(26) රාත්‍රී ගින්න හටගෙන ඇති බව මහඔය පොලිසිය සඳහන් කරයි. මේ වන විට පොලිසිය , යුධ හමුදාව, ගුවන් හමුදාව සහ ආපදා කළමනාකරණ මධ්‍යස්ථානයේ නිලධාරීන් එක්ව ගින්න මැඩපැවැත්වීමට කටයුතු කරමින් සිටින බව වාර්තා වෙයි. ගින්නෙන් විනාශ වී ඇති භූමි ප්‍රදේශය කොපමණ ද යන්න මෙතෙක් අනාවරණය වී නොමැති බව පොලීසිය ප්‍රකාශ කරයි‍. මේ අතර බදුල්ල නගර මධ්‍යයේ බස් නැවතුම්පොළ අසළ වෙළෙඳසැලක අද අලුයම ගින්නක් හටගත් බව පොලීසිය පවසයි. බදුල්ල මහ නගර සභාවේ ගිණිනිවන ඒකකය හා පොලීසිය එක්ව ගින්න මැඩපවත්වා තිබේ. ගින්නට හේතුව විදුලිකාන්දුවක් විය හැකි බව පොලීසිය සැක පල කරයි.", "URL": "https://sinhala.adaderana.lk/news.php?nid=35280", "Category": null, "Parent URL": null}