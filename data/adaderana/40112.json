{"Source": "Adaderana", "Timestamp": "January 5, 2014 03:55 pm", "Headline": "හාලිඇ‍ළෙන් අලුත්ම මත්කුඩු විශේෂයක් සොයාගැනේ - නම ඩප්පි", "News Content": "හාලිඇළ නගරයේ වෙළඳසැලක තිබී “ඩප්පි” නමින් හැදින්වෙන මත් කුඩු විශේෂයක් පොලීසිය විසින් සොයාගෙන තිබේ. බදුල්ල පොලීසියට ලැබුණු තොරතුරකට අනුව සිදුකළ වැටලීමක දී මත් ද්‍රව්‍ය තොගය සොයාගෙන ඇති බව සඳහන්ය. වැටලීම සිදුකරන අවස්ථාවේ දී අදාළ මත් ද්‍රව්‍ය අඩංගු කුප්පි 51 ක් පොලිසිය විසින් සොයාගෙන ඇත. මෙම මත් කුඩු විශේෂය හාලිඇළ ප්‍රදේශයේ පාසැල් සිසුන්ට සහ උපකාරක පන්ති සඳහා පැමිණෙන සිසුන්ට අලෙවි කරන බවට පොලිස් පරීක්ෂණ වල දී අනාවරණය වී තිබේ. ඩප්පි නම් වු මෙම මත් ද්‍රව්‍ය කුප්පියක් රුපියල් 250 ක මුදලකට අලෙවි කරන අතර පොලිසිය භාරයට ගත් මත් ද්‍රව්‍ය තොගයේ වටිනාකම රුපියල් 12,750 ක් වන බව සඳහන්ය. සිද්ධිය සම්බන්ධයෙන් වෙළඳසැල් හිමිකරු ද අත්අඩංගුවට ගෙන ඇති අතර බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40112", "Category": null, "Parent URL": null}