{"Source": "Adaderana", "Timestamp": "January 3, 2012 11:06 am", "Headline": "මෝටර් රියක් දුම්රියක ගැටෙයි - තිදෙනෙකුට තුවාලයි", "News Content": "ජා - ඇල, කනුවන උසාවිය අසල දුම්රිය හරස් මාර්ගයේ දී මෝටර් රථයක් දුම්රියක ගැටීමෙන් පුද්ගලයින් තිදෙනෙකු තුවාල ලබා තිබේ. අනතුරින් තුවාල ලැබූවන් රාගම රෝහලට ඇතුළත් කර ඇති බව අද දෙරණ වාර්තාකරු සඳහන් කළේය. කොළඹ කොටුවේ සිට පුත්තලම දක්වා ධාවනය වූ දුම්රිය අද උදෑසන 9.20 ට පමණ මෙලෙස අනතුරට පත්ව ඇත. දුම්රිය පැමිණෙන බවට සංඥා නිකුත් වී තිබිය දී මෝටර් රථය නොසැලිකිලිමත් ලෙස දුම්රිය මාර්ගයට ප්‍රවේශ කර ඇති බව මූලික පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=21122", "Category": null, "Parent URL": null}