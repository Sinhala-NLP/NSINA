{"Source": "Adaderana", "Timestamp": "February 26, 2015 06:59 am", "Headline": "ව්‍යවස්ථා සංශෝධනයට ශ්‍රීලනිප යෝජනා අදයි", "News Content": "ව්‍යවස්ථා සංශෝධනයට අදාළ ශ්‍රී ලංකා නිදහස් පක්ෂයේ යෝජනා අද දිනයේ එම පක්ෂයේ මධ්‍යම කාරක සභාවට ඉදිරිපත් කිරීමට නියමිතව තිබේ.ශ්‍රී ලංකා නිදහස් පක්ෂයේ ජ්‍යෙෂ්ඨ සාමාජිකයෙකු කියා සිටියේ පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මධ්‍යම කාරක සභාව අද පස්වරුවේ රැස්වීමට නියමිත බවයි.එහිදී ව්‍යවස්ථා සංශෝධනයට අදාළ ශ්‍රී ලංකා නිදහස් පක්ෂයේ යෝජනා ඉදිරිපත් කර එය මධ්‍යම කාරක සභාවේ අනුමැතිය සඳහා යොමුකරනු ඇත.අදාළ යෝජනා ඉන් අනතුරුව ආණ්ඩුව වෙත ඉදිරිපත් කිරීමට බලාපොරොත්තු වන බව ශ්‍රී ලංකා නිදහස් පක්ෂය කියා සිටියි.ඊට අමතරව අද පස්වරුවේ රැස්වන මධ්‍යම කාරක සභාවේ දී ජාතික ආණ්ඩුවක් පිහිටුවීම සම්බන්ධයෙන් ද සාකච්ජා කිරීමට නියමිතව තිබේ.", "URL": "https://sinhala.adaderana.lk/news.php?nid=49589", "Category": null, "Parent URL": null}