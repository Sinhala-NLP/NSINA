{"Source": "Adaderana", "Timestamp": "August 2, 2010 05:05 pm", "Headline": "ඩෙංගු මරණ 171 දක්වා ඉහළට", "News Content": "මේ වසරේ ගත වූ මාස කිහිපය තුළ ඩෙංගු රෝගය හේතුවෙන් ජීවිතක්ෂයට පත් වූ පුද්ගලයින් සංඛ්‍යාව 171 දෙනෙකු දක්වා ඉහළ ගොස් තිබේ. වසරේ ගත වූ මාස කිහිපය තුළ ඩෙංගු රෝගයට ගොදුරු වූ සමස්ත පුද්ගලයින් සංඛ්‍යාව 23145 ක් බව වසංගත රෝග විද්‍යා අංශය පවසයි. වැඩිම රෝගීන් සංඛ්‍යාවක් කොළඹ දිස්ත්‍රික්කයෙන් වාර්තා වන අතර එම දිස්ත්‍රික්කයෙන් ජීවිතක්ෂයට පත් වී ඇති පුද්ගලයින් සංඛ්‍යාව 47 කි. ගම්පහ දිස්ත්‍රික්කයෙන් ඩෙංගු රෝගීන් 2782 දෙනෙකු වාර්තා වී ඇති බවත් රෝග‍ය හේතුවෙන් ජීවිතක්ෂයට පත් වී ඇති සංඛ්‍යාව 23 දෙනෙකු බවත් වසංගත රෝග විද්‍යා අංශය සඳහන් කරයි.", "URL": "https://sinhala.adaderana.lk/news.php?nid=9986", "Category": null, "Parent URL": null}