{"Source": "Adaderana", "Timestamp": "August 29, 2013 12:36 pm", "Headline": "ත්‍යාගරාජාගේ ආරක්ෂාව ගැන පොලිස්පතිටත් මැ.කොටත් කීවා - ඒත් තාම පියවරක් ගෙන නෑ", "News Content": "උතුරු පළාත සඳහා එක්සත් ජාතික පක්ෂයෙන් තරගවදින ත්‍යාගරාජා ත්වර්ගේෂ්වරම්ගේ ආරක්ෂාව සම්බන්ධයෙන් ගැටලුවක් පවතින බව එක්සත් ජාතික පක්ෂයේ මහලේකම් තිස්ස අත්තනායක මහතා පවසයි. ඒ පිළිබඳව පොලිස්පතිවරයා සහ මැතිවරණ කොමසාරිස්වරයා දැනුවත් කර ඇති බව එම පක්ෂයේ මහලේකම් තිස්ස අත්තනායක මහතා සඳහන් කළේය. ඔහුගේ ආරක්ෂාවට විශේෂ කණ්ඩායමක් ලබාදෙන ලෙස පොලිස්පතිවරයාගෙන් ඉල්ලීමක් කළ බව තිස්ස අත්තනායක මහතා කීය. කෙසේ වෙතත් බලධාරීන් ඒ සම්බන්ධයෙන් මෙතෙක් කිසිදු පියවරක් ගෙන නොමැති බව එක්සත් ජාතික පක්ෂය පැවසීය. උතුරු පළාත් සභාව සඳහා තරග කරන එක්සත් ජාතික පක්ෂයේ තවත් අපේක්ෂකයින්ට විවිධ තර්ජන එල්ල වෙමින් පවතින බව එක්සත් ජාතික පක්ෂයේ මහලේකම් තිස්ස අත්තනායක මහතා වැඩිදුරටත් සඳහන් ‍කළේය.", "URL": "https://sinhala.adaderana.lk/news.php?nid=36984", "Category": null, "Parent URL": null}