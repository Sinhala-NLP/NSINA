{"Source": "Adaderana", "Timestamp": "April 26, 2011 10:45 am", "Headline": "එළවළු ප්‍රවාහනය කළ ලොරියක් පෙරළී එක් අයෙක් මරුට ", "News Content": "තලවාකැලේ සිට කොළඹට එළවළු ප්‍රවාහනය කරමින් තිබූ ලොරියක් ප්‍රපාතයකට පෙරළීමෙන් සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. ගිනිගත්හේන, කඩවල ප්‍රදේශයේ දී අඩි 200 ක පමණ ප්‍රපාතයකට මෙම ලොරිය පෙරළී ගොස් ඇති බව ගිනිගත්හේන පොලිසිය ප්‍රකාශ කරනු ලැබීය. අනතුරින් තුවාල ලැබූ තවත් පුද්ගලයින් දෙදෙනෙකු ප්‍රතිකාර සඳහා නාවලපිටිය රෝහලට‍ ඇතුළතු කර ඇත. මේ අතර මීගමුව - මීරිගම ප්‍රධාන මාර්ගයේ කඳවල ප්‍රදේශයේ දී කන්ටේනරයක් සහ යතුරුපැදියක් ගැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්වී තිබේ. අනතුරින් යතුරුපැදි‍යේ ගමන් ගත් තවත් පුද්ගලයින් දෙදෙනෙකු ද තුවාල ලබා ප්‍රතිකාර සඳහා මීගමුව රෝහලට ඇතුළත් කර ඇති බව මීගමුව පොලිසිය පැවසීය.", "URL": "https://sinhala.adaderana.lk/news.php?nid=15711", "Category": null, "Parent URL": null}