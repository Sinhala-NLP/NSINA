{"Source": "Adaderana", "Timestamp": "September 7, 2018 07:10 pm", "Headline": "රණවිරුවන් කළ සේවාව ගැන ගෝඨා කථා කරයි", "News Content": "විදේශ තානාපතිධූර සඳහා හමුදා නිලධාරීන් පත් කෙරුණු විට ඔවුන් එම ධුරවල සිටිමින් අනෙක් නිලධාරීන්ට වඩා රට වෙනුවෙන් එහිදී විශාල සේවාවක් සිදු කළ බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. කොළඹ පැවැති උත්සවයකදි ගෝඨාභය රාජපක්ෂ මහතා මේ බව ප්‍රකාශ කළේය. විශ්‍රාමික මේජර් ජෙනරාල් කමල් ගුණරත්න මහතා විසින් රචිත කඩොල් ඇත්තු නමැති කෘතිය එළිදැක්විමේ උත්සවය ඊයේ(06) පස්වරුවේ කොළඹදී පැවැත්වුණි. ඒ හිටපු ජනාධිපති මහින්ද රාජපක්ෂ සහ හිටපු ආරක්ෂක ලේකම් ගෝඨාභය රාජපක්ෂ යන මහත්වරුන්ගේ ප්‍රධානත්වයෙන්ය. අවාසනාවකට මෙන් යුද්ධය ගැන වැරදි මතයක් ජාත්‍යන්තරයට ගොස් තිබුණු බවත් ඒ නිසාම පශ්චාත් යුද සමයේ දී යුද හමුදාව සිදුවු සංවර්ධනයට දායක්තවය ලබා දුන් ආකාරය ගැන පාඩම් ගොඩක් අපිට ලෝකයට ලබා දීමට නොහැකි වූ බව ද පැවසීය. වැරදි ආකල්ප ලෝකයට ගෙන ගිය පුද්ගලයින් නිසා විශාල හානියක් සිදුවූ බව ද ගෝඨාභය රාජපක්ෂ මහතා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=95728", "Category": null, "Parent URL": null}