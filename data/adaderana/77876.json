{"Source": "Adaderana", "Timestamp": "September 22, 2017 10:33 am", "Headline": " මෙක්සිකෝ භුකම්පනයෙන් 273ක් ජීවිතක්ෂයට", "News Content": "මෙක්සිකෝවට බලපෑ භුකම්පනය හේතුවෙන් මියගිය පුද්ගලයින් සංඛ්‍යාව 273 දක්වා ඉහළ ගොස් තිබේ. අතුරුදන්ව සිටින පුද්ගලයින් සෙවීම සඳහා යුධ හමුදාව සහ පොලීසිය එක්ව තවදුරටත් මෙහෙයුම් සිදු කරන බව වාර්තාවේ. පසුගිය අඟහරුවාදා දිනයේ රික්ටර් මාපාංක ඒකක 7.1ක විශාලත්වයකින් සිදු වූ මෙම භුකම්පනයෙන් මිලියනයකට අධික පිරිසකට විදුලි බලය මේ වන විටත් ඇනහිට තිබේ. මෙක්සිකෝ නගරයේ ප්‍රධාන ගොඩනැගිලි 10ක් පමණ සම්පූර්ණයෙන්ම කඩා වැටී ඇති අතර එම ගොඩනැගිලිවලට යට වූ පුද්ගලයින් සෙවීමේ කටයුතු තවදුරටත් සිදුවන බව සහඳන්ය.", "URL": "https://sinhala.adaderana.lk/news.php?nid=77876", "Category": null, "Parent URL": null}