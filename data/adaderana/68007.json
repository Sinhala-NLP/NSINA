{"Source": "Adaderana", "Timestamp": "January 11, 2017 10:55 pm", "Headline": " හම්බන්තොට සිද්ධියට රජය වගකිව යුතුයි", "News Content": "හම්බන්තොට, මිරිජ්ජවිල ප්‍රදේශයේ පසුගියදා ඇතිවූ නොසන්සුන්තාවයට රජය වගකිව යුතු බව ඒකාබද්ධ විපක්ෂය පවසයි.ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම මහතා පෙන්වා දෙන්නේ තමන් ඇතුළු පිරිසක් සිදුකළ සත්‍යග්‍රහයට ආණ්ඩු හිතවාදී පිරිසක් ප්‍රහාරයක් එල්ල කළ බවයි. කොළඹ අද(10) පැවති මාධ්‍ය හමුවකට එක්වෙමින් ඩලස් අලහප්පෙරුම මන්ත්‍රීවරයා මෙම අදහස් පළ කළේය.එමෙන්ම විමල් වීරවංශ මහතා අත්අඩංගුවට ගැනීමට විරෝධය පළ කරන බව කියා සිටි ඒ මහතා කියා සිටියේ ඒ මහතා මේ වන විට දේශපාලන සිරකරුවෙක් වී ඇති බවයි.පක්ෂයේ සාමාන්‍යාධිකාරවරයා අත්අඩංගුවට ගෙන ඇති බව පැවසූ ඩලස් අලහප්පෙරුම මන්ත්‍රීවරයා පෙන්වා දුන්නේ පක්ෂයේ ඊට ඉහළ තනතුරු දරන පිරිස් අත්අඩංගුවට නොගෙන ආණ්ඩු විරෝධී පිරිස් අත්අඩංගුවට ගැනීමට කටයුතු කිරීම සුදුසු ක්‍රියාවක් නොවන බවය.එනම් වත්මන් ආණ්ඩුව විසින් ආණ්ඩු විරෝධී පිරිස් අත්අඩංගුවට ගන්නා බවත් ආණ්ඩුවේ පිරිස් ඉදිරියේ ඔවුන්ට නීතිය නැමෙන බවත් ඒ මහතා කියා සිටියේය.එමෙන්ම යහපාලන ආණ්ඩුවේ දෙවර්ෂ පූර්ණය සංඝයා වහන්සේලාගේ ලේ සොලවා ඉතාමත් ඉහළින් සැමරූ බවද මන්ත්‍රීවරයා පැවසීය.රටට ආදරය කරන පිරිස් රටේ විනාශය හමුවේ පෙළ ගැසෙන බව පෙන්වා දුන් ඔහු පැවසුවේ ඊට විරුද්ධවන පිරිස් හමුවේ මෙම ආණ්ඩුවේ ක්‍රියාකලාපය පිළිබඳව සතුටු විය නොහැකි බවයි.", "URL": "https://sinhala.adaderana.lk/news.php?nid=68007", "Category": null, "Parent URL": null}