{"Source": "Adaderana", "Timestamp": "August 22, 2019 02:03 pm", "Headline": "නාවික හමුදා සෙබළෙකුගේ  අස්ථි කොටස් හබරණ රක්ෂිතයෙන් හමුවෙයි", "News Content": "අභිරහස් ලෙස මියගිය පුද්ගලයන් දෙදෙනෙකුගේ අස්ථි කොටස් හබරණ රක්ෂිතයෙන් හමු වී ඇත. හබරණ-මින්නේරිය ගිරිතලේ පිවිසුම් මාර්ගයේ සිට කිලෝ මීටරයක් පමණ දුරින් ඇති රක්ෂිත ප්‍රදේශයකින් මෙම අස්ථි කොටස් සොයා ගැනීමට මින්නේරිය පොලීසිය සමත්ව ඇත. ඒ අසල තිබූ ජංගම දුරකථනයකින් හා මුදල් පසුම්බියකින් සොයා ගත් තොරතුරුවලට අනුව හෙළි වී ඇත්තේ මිය ගිය එක් අයෙක් රිකිල්ලගස්කඩ පදිංචි 27 හැවිරිදි නාවික හමුදා සෙබළෙක් බවයි. මිය ගොස් ඇති අනෙක් පුද්ගලයා පිළිබඳ මෙතෙක් කිසිදු තොරතුරක් සොයාගෙන නොමැති අතර ඒ පිළිබඳ වැඩිදුර විමර්ශන කටයුතු මින්නේරිය පොලීසිය විසින් සිදු කරයි.", "URL": "https://sinhala.adaderana.lk/news.php?nid=117211", "Category": null, "Parent URL": null}