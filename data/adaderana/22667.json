{"Source": "Adaderana", "Timestamp": "March 8, 2012 12:29 pm", "Headline": "ඕස්ට්‍රේලියාව සියලු ක්‍රීඩකයින් දැවී ලකුණු 231 යි", "News Content": "ඕස්ට්‍රේලියාව හා ශ්‍රී ලංකාව අතර පැවැත්වෙන සී.බී.කුසලාන තුන්කොන් ක්‍රිකට් තරගාවලියේ අවසන් තරගයේ දී ඕස්ට්‍රේලියානු ඉනිම ලකුණු 231 ට සීමාකිරීමට ශ්‍රී ලංකා පන්දුයවන්නන් සමත්විය. ඕස්ට්‍රේලියාවේ ඇඩිලේඩ් ඔවල් ක්‍රීඩාංගණයේ දී පැවැත්වෙන මෙම තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදිමේ අවස්ථාව ඔස්ට්‍රේලියානු කණ්ඩායමට ලබාදුන්නේය. ඒ අනුව පන්දු වාර 49 පන්දු 03 ක් තුළ සියලුම පිතිකරුවන් දැවී ඕස්ට්‍රේලියානු කණ්ඩායමට ලබාගත හැකිවූයේ ලකුණු 231 ක් පමණි. ඕස්ට්‍රේලියානු කණ්ඩායම වෙනුවෙන් මැතිව් වෝඩ් ලකුණු 49 ක්, ඩේවිඩ් වෝනර් ලකුණු 48 ක් හා බ්‍රෙට් ලී 32 ක් හිමිකරගත්තේය. ශ්‍රී ලංකා කණ්ඩායම වෙනුවෙන් ෆර්වේස් මහරුෆ් හා රංගන හේරත් කඩුලු 03 බැගින් ලබාගත් අතර නුවන් කුලසේකර කඩුලු 02 ක් ද, ටී. එම්. දිල්ශාන් එක් කඩුල්ලක් ද දවාගත්තේය.", "URL": "https://sinhala.adaderana.lk/news.php?nid=22667", "Category": null, "Parent URL": null}