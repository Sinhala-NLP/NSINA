{"Source": "Adaderana", "Timestamp": "April 20, 2012 04:58 pm", "Headline": "සියලු සංවර්ධන ප්‍රතිලාභ වතුකරයේ ජනතාවට හිමි‍වනවා", "News Content": "රජයේ සියලු සංවර්ධන ප්‍රතිලාභ වතුකරයේ ජනතාවට මේ වන විට හිමිවෙමින් පවතින බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ඉදිරි වසර ඇතුළත වතුකරයේ සියලුම පවුල් වෙත ජලය, විදුලිය හා නිවාස ලබාදීමට අවශ්‍ය කටයුතු යොදමින් යටිතල පහසුකම් සංවර්ධනය කිරීමට පියවර ගෙන ඇති බව අමාත්‍යවරයා සඳහන් කරයි. දිවයිනට පැමිණ සිටින ඉන්දීය දූත පිරිස හැටන් ප්‍රදේශයේ සිදුකළ සංචාරයේ දී පැවති උත්සවයක් අමතමින් බැසිල් රාජපක්ෂ අමාත්‍යවරයා මෙම අදහස් පළ කළේය. වතුකරයේ ජනතාවට සහන සැලසීමේ දී මෙරට රජයට ඉන්දීය රජයෙන් ලැබෙන සහය ශක්තියක් බව ද බැසිල් රාජපක්ෂ මහතා එහිදි වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=23675", "Category": null, "Parent URL": null}