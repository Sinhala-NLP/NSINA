{"Source": "Adaderana", "Timestamp": "June 5, 2012 08:13 am", "Headline": "දුම්රිය හරස් පාරේ අනතුරකින් එකම පවුලේ තිදෙනෙකු මරුට", "News Content": "ජාඇළ, කුඩහකපොල දුම්රිය ස්ථානය අසල දුම්රිය හරස් මාර්ග‍යක සිදුවූ අනතුරකින් එකම පවුලේ තිදෙනකු ජීවිතක්ෂයට පත්ව තිබේ. කොළඹ සිට මීගමුව බලා ධාවනය වූ දුම්රිය එන්ජිමක ත්‍රිරෝද රථයක් ගැටීමෙන් මෙම අනතුර සිදුව ඇති බව ජාඇල පොලිසිය සඳහන් කරයි. අනතුරින් මියගොස් ඇත්තේ ත්‍රිරෝද රථයේ රියදුරු, ඔහුගේ බිරිඳ සහ 12 හැවිරිදි දියණියකි. අනතුරින් එම පවුලේ 6 හැවිරිදි දියණිය තුවාල ලබා ප්‍රතිකාර සඳහා රාගම රෝහලට ඇතුළත් කර ඇත. මළ සිරුරු රාගම රෝහලේ මෘත ශරීරා‍ගාරයේ තබා ඇති අතර ජාඇළ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24767", "Category": null, "Parent URL": null}