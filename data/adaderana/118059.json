{"Source": "Adaderana", "Timestamp": "September 2, 2019 11:44 am", "Headline": "ශ්‍රීලනිපයේ විනය විරෝධි ක්‍රියා නෑ-සරත් ඒකනායක", "News Content": "ජනාධිපති මෛත්‍රිපාල සිරිසේන මහතාගේ 68 වන ජන්ම දිනම සහ ශ්‍රි ලංකා නිදහස් පක්ෂයේ 68 වන ජාතික සම්මේලනයට සෙත් පත් ආශිර්වාද දේව පුජාවක් මස්කෙළිය සමන් දේවාලයේදි උතුරු මැද පලාත් ආණ්ඩුකාර සරත් ඒකනායක මහතාගේ ප්‍රධානත්වයෙන් පැවත්විණ. ජනාධිපති මෛත්‍රිපාල සිරිසේන මහතාගේ 68 වන ජන්ම දිනය සහ හෙට (03) පවැත්විමට නියමිත ශ්‍රි ලංකා නිදහස් පක්ෂයේ 68 වන සම්මේලනයට අශිර්වාද පතා දේව පුජාවක් මස්කෙලිය මවුස්සාකැලේ සමන් දේවාලයේදි උතුරුමැද පලාත් ආණ්ඩුකාරසහ ශ්‍රි ලංකා නිදහස් පක්ෂ නියෝජ්‍යය මහ ලේකම් සරත් ඒකනායක මහාතා ඇතුළු මස්කෙලිය ආසනයේ ශ්‍රි ලංකා නිදහස් පාක්ෂිකයන් විසින් අද (02) පවත්වනු ලැබුහ. මස්කෙළිය සමන් දේවාලයට පැමිණි උතුරු මැද පලාත් ආණ්ඩුකාර සරත් ඒකනායක මහතා, නුවරඑලිය දිස්ත්‍රික් ශ්‍රි ලංකා නිදහස් පක්ෂයේ ප්‍රධාන සංවිධායක ඩබ්ලිව්.ජි රණසිංහ මහතා ඇතුළු ආසනයේ ශ්‍රි ලංකා නිදහස් පාක්ෂිකයන් මස්කෙළිය සමන් දේවාලයේ බුදු මැදුරට ගොස් මල් පහන් පුජා කිරිමෙන් අනතුරුව සමන් දේවාලයේ දේව ආශිර්වාද පුජාව ආරම්භ කරනු ලැබුවේය. ආශිර්වාද පුජාව පැවැත්විමෙන් අනතුරුව මාධ්‍යයට අදහස් දැක් වු උතුරුමැද පලාත් ආණ්ඩුකාර සහ ශ්‍රි ලංකා නිදහස් පක්ෂයේ නියෝජ්‍යය ලේකම් සරත් ඒකනායක මහතා මාධ්‍යයට අදහස් දක්වමින් කියා සිටියේ ශ්‍රි ලංකා නිදහස් පක්ෂයේ 68 වන සම්මේලනය අති උත්කර්ෂවත් අන්දමින් පැවැත්විමට මේ වන විට කටයුතු කර ඇති බවයි. ඉදිරියේදි මුලින්ම පැවැත්වෙන්නේ ජනාධිපතිවරණය බවත්, එම ජනාධිපතිවරණයට සියලු දෙනාම එක්වි ඡන්දය භාවිතා කළ යුතු බවත් සරත් ඒකනායක මහතා කියා සිටියි. ශ්‍රි ලංකා පොදු ජන පෙරමුණ සමඟ පැවැත්වෙන සාකච්ඡා තවදුරටත් පැවැත්වෙන බවත්, මෙවර පැවැත්වෙන ජනාධිපතිවරණයේදි අලුතින් ඡන්දය භාවිතා කිරිමට එක් වන තරුණ තරුණියන්ගේ ඡන්දය තිරණාත්මක ඡන්දයක් වන බව සරත් ඒකනායක මහතා කියා සිටියේය. එහිදී වැඩිදුරටත් අදහස් දක්වමින් ඒ මහතා මෙසේද පැවසීය. \"පක්ෂයේ කිසිම අර්බුදයක් නෑ. ශ්‍රී ලංකා නිදහස් පක්ෂයේ විනය විරෝධි ක්‍රියා සිදුවන්නේ නෑ. යන අය තමයි විනය විරෝධි ක්‍රියා කරන්නේ. ශ්‍රී ලංකා නිදහස් පක්ෂයෙන් එළියට ගිහින් වෙනත් පක්ෂවලට බැඳිලා, ඒ අය ශ්‍රී ලංකි නිදහස් පක්ෂයේ නෙවෙයි. ශ්‍රී ලංකා නිදහස් පක්ෂය ඇතුලේ ඉදගෙන විනය විරෝධි කටයුත්තක් කරනවානම් ඒක තමයි බරපතළ.\" මෙම ආශිර්වාද පුජාවට නුවරඑලිය දිස්ත්‍රික්කයේ ශ්‍රි ලංකා නිදහස් පක්ෂයේ සංවිධායක එස්.ප්‍රභාකරන්, සිමා සහිත හැටන් දික්ඔය විවිධ සේවා සමුපාකාර සමිතියේ සභාපති සරත් වික්‍රමසිංහ මහතා ඇතුළු මස්කෙළිය ආසන්යේ ශ්‍රි ලංකා නිදහස් පක්ෂය පාක්ෂිකයන් විශාල පිරිසක් පැමිණ සිටියහ.", "URL": "https://sinhala.adaderana.lk/news.php?nid=118059", "Category": null, "Parent URL": null}