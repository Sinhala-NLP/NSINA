{"Source": "Adaderana", "Timestamp": "January 27, 2013 09:24 am", "Headline": "මේ රටේ මිනිස්සු හාමතේ මිය යන්නේ නෑ", "News Content": "රටක සංවර්ධනයට ජාතික සමගිය ඉතා වැදගත් බවත් ආගමානුකූලව ධර්මයට අනුව ජීවත්වන පිරිසක් සහිත රටක් එමගින් නිර්මාණය කළ හැකි බවත් එක්සත් ජාතික පක්ෂ පාර්ලිමේන්තු මන්ත්‍රී කරු ජයසූරිය මහතා පවසයි. මේ රටේ මිනිස්සු හාමතේ මිය නොයන බවත් කොස් ගෙඩියක් හෝ දෙල් ගෙඩියක් තම්බාගෙන ජීවත් විය හැකි බවත් ඔහු පෙන්වාදෙයි. මහනුවර අංකුඹුර ප්‍රදේශයේ විහාරස්ථානයක පැවැති උත්සවයකට සහභාගිවෙමින් ඔහු මේ බව පැවසීය. මේ රටේ ජනතාව තුළ මනුස්සකම, ශිලාචාරය හා හැදිච්චකම තිබිය යුතු බව එහිදී ඔහු කීවේය. පුද්ගලයෙකුගේ වැදගත්කම ගණන් කරන්නේ සල්ලිවලින්, යාන වාහනවලින් පදවි තානාන්තරවලින් නොව උතුම් ගති ගුණවලින් බව කරු ජයසූරීය මහතා පැවසීය. ජනතාව තුළ යහපත් ගති ගුණ ඇති කළ හැකි හොඳම ස්ථානය පන්සල යැයි ද ඔහු වැඩිදුරටත් කීවේය.", "URL": "https://sinhala.adaderana.lk/news.php?nid=31109", "Category": null, "Parent URL": null}