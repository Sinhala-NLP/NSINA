{"Source": "Adaderana", "Timestamp": "October 24, 2011 04:40 pm", "Headline": "සංක්‍රමණිකයන් නිසා සිදුවන බලපෑම් සෙවීමට මෙහෙයුම් කමිටුවක්", "News Content": "සංක්‍රමණිකයන් හේතුවෙන් ශ්‍රී ලංකාවේ සෞඛ්‍ය ‍ක්ෂේත්‍රයට සිදුවන බලපෑම් පිළිබඳ සොයා බැලීමට අන්තර් අමාත්‍යාංශය මෙහෙයුම් කමිටුවක් පත්කර තිබේ. මේ සම්බන්ධ ජාතික සැලැස්මක් සහ ක්‍රියාකාරී ප්‍රතිපත්ති රාමුවක් සකස් කළ යුතු බවට විද්වතුන් රැසකගේ සහභාගීත්වයෙන් පසුගිය දා පැවති සාකච්ඡාවක දී තීරණය විය. ඒ අනුව පිහිටුවන මෙම මෙහෙයුම් කමිටුව සඳහා සෞඛ්‍ය, ආරක්ෂක, ආගමන හා විගමන, විදේශ රැකියා ඇතුළු ආයතන රැසක නියෝජිතයන් ඇතුළත් කර ඇති බව සෞඛ්‍ය අමාත්‍යාංශය පවසයි. එහි ප්‍රධාන මෙහෙයුම් නිලධාරියා ‍ලෙස සෞඛ්‍ය අමාත්‍යාංශයේ ලේකම්වරයා කටයුතු කරයි. එම කමිටුව මඟින් සෞඛ්‍ය හා ‍සමාජ ගැටලු පිළිබඳ සොයා බලන අතර අභ්‍යන්තරික සංක්‍රමණය රටෙන් පිටතට සිදුවන සංක්‍රමණය සහ වෙනත් රටවල සිට රටතුළට සිදුවන සංක්‍රමණය පිළිබඳ අවධානය යොමු කරනු ඇත.", "URL": "https://sinhala.adaderana.lk/news.php?nid=19565", "Category": null, "Parent URL": null}