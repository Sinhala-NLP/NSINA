{"Source": "Adaderana", "Timestamp": "February 6, 2011 08:07 am", "Headline": "විපතට පත් ජනයාට ආහාර ගබඩා වලින් භාණ්ඩ සැපයෙයි", "News Content": "ජල ගැලීම් හේතුවෙන් විපතට පත් ජනතාවට අවශ්‍ය ආහාර සැපයීම සඳහා ආහාර ගබඩා වල ඇති භාණ්ඩ ලබා දීමට රජය පියවර ගෙන තිබේ. ඊයේ(05) දිනයේ සිට එම කටයුතු ආරම්භ කළ බව ලක් සතොස සභාපති නලීන් ප‍්‍රනාන්දු මහතා ප‍්‍රකාශ කළේය. අද(06) සහ හෙට(07) යන දිනවල ද අවශ්‍ය ප‍්‍රමාණයට ගබඩා වල ඇති ආහාර ද්‍රව්‍ය ලබා දීමට කටයුතු කරන බව නලීන් ප‍්‍රනාන්දු මහතා සඳහන් කළේය. මේ අතර ජල ගැලීම් හේතුවේන් පීඩාවට පත් අනුරාධපුර දිස්ති‍්‍රක්කයේ ජනතාවගේ සෞඛ්‍ය පහසුකම් පිළිබඳ සොයා බැලීම සඳහා මහජන සෞඛ්‍ය පරික්ෂකවරුන් පිරිසක් අද දිනයේ එම ප‍්‍රදේශයට පිටත්ව යාමට නියමිතය. 25 දෙනෙකුගෙන් යුත් කණ්ඩායමක් අද දිනයේ පිටත් වන බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප‍්‍රකාශ කළේය.", "URL": "https://sinhala.adaderana.lk/news.php?nid=14011", "Category": null, "Parent URL": null}