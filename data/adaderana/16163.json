{"Source": "Adaderana", "Timestamp": "May 18, 2011 08:23 am", "Headline": "එල්.ටී.ටී.ඊයට මුදල් එකතු කළ පිරිසක් නෙදර්ලන්තයේදී හසුවෙයි", "News Content": "එල්.ටී.ටී.ඊ සංවිධානයට අරමුදල් රැස් කළ බවට චෝදනා මත පිරිසක් නෙදර්ලන්තයේ දී අත්අඩංගුවට ගෙන තිබේ. පසුගිය දෙවසරක කාලය තුළ සිදු කළ පරීක්ෂණ වලින් අනතුරුව මොවුන් අත්අඩංගුවට ගෙන ඇති බව සඳහන්වේ. නෙදර්ලන්තයේ සිටින ශ්‍රී ලාංකික දෙමළ ජාතිකයින‍්ගෙන් මොවුන් වැඩිවශයෙන් අරමුදල් රැස් කර ඇති බව වාර්තා වේ. එල්.ටී.ටී.ඊ සංවිධානයේ නෙදර්ලන්ත ශාඛාව සඳහා එම මුදල් බැර වී ඇති බවට ද අනාවරණ වී තිබේ. එරට මාධ්‍ය වාර්තා කරන අන්දමට අදාළ බැංකු ගිණුම් වල අතිවිශාල මුදල් තොගයක් පවතින බව පැවසෙයි. ඇතැම් පිරිස් එරට වෙසෙන දෙමළ ජාතිකයින්ට තවදුරටත් අරමුදල් ලබා ගැනීම සඳහා බල කරමින් සිටින බව නෙදර්ලන්ත මාධ්‍ය වාර්තා කරයි.", "URL": "https://sinhala.adaderana.lk/news.php?nid=16163", "Category": null, "Parent URL": null}