{"Source": "Adaderana", "Timestamp": "December 7, 2016 04:34 pm", "Headline": "ජනපති 15දා මලයාසියාවට", "News Content": "ජනාධිපති මෛත්‍රීපාල සිරිසේන මහතා මලයාසියාවේ නිල සංචාරයක නිරත වීමට නියමිතව තිබේ.ලබන 15 වැනිදා ජනාධිපතිවරයා දිවයිනෙන් පිටත්ව යාමට නියමිත බව වාර්තා වේ.ලබන 17 වන දින දක්වා ජනාධිපති මෛත්‍රීපාල සිරිසේන මහතා මලයාසියාවේ රැඳී සිටින අතර එහිදී මලයාසියානු රජය සමග අවබෝධතා ගිවිසුම් 6කට අත්සන් තැබීමට ද නියමිතව ඇත.සංචාරක කර්මාන්තය ආශ්‍රිත ක්‍රියාකාරකම් හි සහයෝගීතාව, පුහුණු පර්යේෂණ හා රාජ්‍ය පරිපාලන ක්ෂේත්‍රයේ සහයෝගීතාව, සංස්කෘතික කලා හා උරුමය පිළිබඳ ක්ෂේත්‍රයේ සහයෝගීතාව තරුණ සංවර්ධන ක්ෂේත්‍රයේ සහයෝගීතාව ඇතුළු අවබෝධතා ගිවිසුම් 6කට එහිදී අත්සන් තැබීමට නියමිත බව සඳහන්ය. ඒ අනුව මෙම අවබෝධතා ගිවිසුම අත්සන් කිරීමට අදාළව විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා අමාත්‍ය මණ්ඩලයට ඉදිරිපත් කළ යෝජනවාට අනුමැතිය හිමිව ඇත.", "URL": "https://sinhala.adaderana.lk/news.php?nid=66823", "Category": null, "Parent URL": null}