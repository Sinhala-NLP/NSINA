{"Source": "Adaderana", "Timestamp": "August 20, 2019 09:46 am", "Headline": "රටේ බරපතළ රාජ්‍ය මූල්‍ය අර්බුදයක්?", "News Content": "ජනාධිපතිවරණයට ඉදිරිපත් වන සෑම අපේක්ෂකයෙකුම මෙරට උද්ගතව ඇති රාජ්‍ය මූල්‍ය අර්බුදය විසඳීමට ගන්නා පියවර පිළිබඳව කරුණු පැහැදිලි කළ යුතු බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. පානදුර නගර ශාලාවේ ඊයේ(19) පැවති ''ජාතික මග'' සම්මන්ත්‍රණයකට එක්වෙමින් අමාත්‍යවරයා මේ බව සඳහන් කළේය. මේ අතර ජාත්‍යාන්තර මුල්‍ය වෙළඳපොලෙන් මුදල් ගෙව රාජ්‍ය සේවකයන්ගේ වැටුප් ගෙවන්නේ නම් එවැනි රාජ්‍යකට වැඩි දුර යාමට නොහැකි බව අමාත්‍යවරයා පැවසීය. එමෙන් ඉතාම බරපතළ රාජ්‍ය මූල්‍ය අර්බුදයකට රට පිවිස ඇති බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116980", "Category": null, "Parent URL": null}