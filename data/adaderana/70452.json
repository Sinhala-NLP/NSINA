{"Source": "Adaderana", "Timestamp": "March 5, 2017 02:40 pm", "Headline": "  ක්‍රිස්ටීන් ලොගාර්ඩ්ගේ ශ්‍රී ලංකා සංචාරය කල් යයි ", "News Content": "ජාත්‍යන්තර මුල්‍ය අරමුදලේ ප්‍රධානි ක්‍රිස්ටීන් ලොගාර්ඩ් මහත්මියගේ ශ්‍රී ලංකා සංචාරය දින නියමයක් නොමැතිව කල් දමා තිබේ. ඇයගේ ශ්‍රී ලංකා සංචාරය මේ මස තුළ සිදුකිරීමට නියමිතව තිබුණි. කෙසේවෙතත් නොවැළැක්විය හැකි හේතුවක් මත එම සංචාරය මෙම මස තුළ සිදුනොවන බව ජාත්‍යන්තර මුල්‍ය අරමුදලේ මාධ්‍ය ප්‍රකාශකවරයා සඳහන් කර ඇත. කෙසේවෙතත් නුදුරු දිනකදී ක්‍රිස්ටීන් ලොගාර්ඩ් මහත්මියගේ ශ්‍රී ලංකා සංචාරය සිදුවනු ඇති බව මාධ්‍ය ප්‍රකාශකවරයා සඳහන් කර තිබේ. ජාත්‍යන්තර මුල්‍ය අරමුදලෙන් ශ්‍රී ලංකාවට ලබාදී ඇති ණය මුදල්වලින් ශ්‍රී ලංකා රජය අත්පත් කරගෙන ඇති ප්‍රගතිය පිළිබඳ සමාලෝචනය කිරීම ක්‍රිස්ටීන් ලොගාර්ඩ් මහත්මියගේ ශ්‍රී ලංකා සංචාරයේ අරමුණ වී තිබුණි.", "URL": "https://sinhala.adaderana.lk/news.php?nid=70452", "Category": null, "Parent URL": null}