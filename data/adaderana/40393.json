{"Source": "Adaderana", "Timestamp": "January 16, 2014 01:12 pm", "Headline": "දෙහිවල සත්තු වත්තට ඉහළ ආදායමක් ", "News Content": "දෙහිවල ජාතික සත්වෝද්‍යානය පසුගිය වසරේ දි රුපියල් මිලියන 720ක ආදායමක් උපයා තිබේ. එය 2012 වර්ෂයට සාපේක්ෂව 11.6% වර්ධනයක් බව රජයේ ප්‍රවෘත්ති දෙපාර්තමේන්තුව පවසයි. පසුගිය වර්ෂයේ දි දෙහිවල ජාතික සත්වෝද්‍යානය නැරඹීමට පැමිණි පුද්ගලයින් සංඛ්‍යාව පහලොස් ලක්ෂ හතලිස්හයදහස් හාරසිය හතලිස් දෙකක් (46,442) බව සඳහන් වෙයි. මීට අමතරව ජාතික සත්ත්වෝද්‍යාන දෙපාර්තමේන්තුව යටතේ පාලනය වන පින්නවල අලි අනාථාගාරය නැරඹීම සඳහා සංචාරකයින් හත් ලක්ෂ දහසය දහස් තුන්සිය හැටහය (7,16,366) දෙනෙකු පැමිණ ඇති අතර ඔවුන්ගෙන් දෙලක්ෂ හැත්තෑ අටදහස් හත්සිය හතලිස්හය (2,78,740)දෙනෙක් විදේශිකයින් බව වාර්තා වෙයි.", "URL": "https://sinhala.adaderana.lk/news.php?nid=40393", "Category": null, "Parent URL": null}