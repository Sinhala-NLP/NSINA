{"Source": "Adaderana", "Timestamp": "July 9, 2019 08:44 pm", "Headline": "කේරළ ගංජා සමඟ පුද්ගලයින් සිව් දෙනෙක් මුහුදේ දී අත්අඩංගුවට", "News Content": "ශ්‍රී ලංකා නාවික හමුදාව විසින් මුහුදේ සිදුකළ පරීක්‍ෂාවක් අතරතුර කේරළ ගංජා ලඟතබා ගෙන සිට පුද්ගලයින් සිව් දෙනෙකු සහ ඔවුන්ට අයත් යාත්‍රාව අද (09) නාවික හමුදාව විසින් අත්අඩංගුවට ගෙන ඇත. ඒ අනුව, දකුණු මුහුදේ ධීවර කටයුතු වල නියැළී සිටි ධීවර යාත්‍රාවක් නාවික හමුදාව විසින් පරීක්‍ෂාවට ලක්කරන අතරතුර එම යාත්‍රාවේ ධීවරයෙකු සතුව තිබූ කේරළ ගංජා ග්‍රෑම් 83 කට අධික ප්‍රමාණයක් සොයා ගෙන තිබේ. සැකකරු ඇතුළුව එහි සිටි ධීවරයින් සිව්දෙනෙකු නාවික හමුදාව විසින් අත්අඩංගුවට ගෙන ඇත. අත්අඩංගුවට පත් පුද්ගලයින්, කේරළ ගංජා ප්‍රමාණය සහ ධිවර යාත්‍රාව ගාලු වරාය වෙත රැගෙන ඒමෙන් අනතුරුව ඉදිරි පරීක්‍ෂක කටයුතු සඳහා ගාල්ල, වරාය පොලීසිය වෙත භාරදීමට කටයුතු කරන ලදි.", "URL": "https://sinhala.adaderana.lk/news.php?nid=113761", "Category": null, "Parent URL": null}