{"Source": "Adaderana", "Timestamp": "December 9, 2010 01:00 pm", "Headline": "සෞදි රිය අනතුරකින් මෙරට කතක් මියයයි", "News Content": "සෞදියේ රියාද්හි සිදුවු රිය අනතුරකින් ශ්‍රී ලාංකික ගෘහ සේවිකාවක් ජිවිතක්ෂයට පත්වී තිබේ. සිය නිවැසියන් සමඟ මෝටර් රථයකින් ගමන් කරමින් සිටියදී සිදුවු අනතුරකින් ඇය ජිවිතක්ෂයට පත්ව ඇති බව විදේශ සේවා නියුක්ති කාර්යාංශය ප්‍රකාශ කළේය. එම අනතුරින් ශ්‍රී ලාංකික ගෘහ සේවිකාවට අමතරව තවත් පුද්ගලයින් දෙදෙනෙකු ජිවිතක්ෂයට පත්වී ඇත. මෙසේ මියගොස් ඇත්තේ කැළණිය ප්‍රදේශයේ කාන්තාවක් වන අතර ඇය මීට වසරකට පෙර ගෘහ සේවිකාවක් ලෙස සෞදි අරාබියාවට පිටත්ව ගොස් ඇති බව වාර්තා වේ.", "URL": "https://sinhala.adaderana.lk/news.php?nid=12726", "Category": null, "Parent URL": null}