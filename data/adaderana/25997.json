{"Source": "Adaderana", "Timestamp": "July 23, 2012 04:18 pm", "Headline": "මාර්ගයේ දේශපාලනය එපා - මැ.කො", "News Content": "විවිධ සායම් වර්ග උපයෝගි කරගෙන මහාමාර්ගයේ ප්‍රචාරක කටයුතු සිදුකිරීමෙන් වළකින ලෙස මැතිවරණ කොමසාරිස් මහින්ද දේශප්‍රිය මහතා ඉල්ලීමක් කරයි. මහාමාර්ගය මත පක්ෂ, කණ්ඩායම්, අපේක්ෂක නම් සහ අංක ලිවීමෙන් වැළකී සිටිය යුතු බව නිවේදනයක් නිකුත් කරමින් ඔහු සඳහන් කරයි. එය ඡන්ද විමසීම් නීතීයට එරෙහි වීමක් මෙන්ම මාර්ගයට හානි කිරීමක් වන බව ද මැතිවරණ කොමසාරිස්වරයා පෙන්වා දෙයි. එවැනි තත්ත්වයක් තුළ රථවාහන අනතුරු සිදුවීමේ ප්‍රවණතාව ඉහළ යා හැකි බැවින් සියලු දේශපාලන පක්ෂ සහ කණ්ඩායම් ඒ පිළිබඳ අවධානය යොමු කළ යුතු බව මැතිවරණ කොමසාරිස් මහින්ද දේශප්‍රිය මහතා සඳහන් කරයි.", "URL": "https://sinhala.adaderana.lk/news.php?nid=25997", "Category": null, "Parent URL": null}