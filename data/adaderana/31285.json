{"Source": "Adaderana", "Timestamp": "February 2, 2013 01:58 pm", "Headline": "මිනිස් අස්ථි සහිත මංජුසාවක් හමුවෙයි", "News Content": "පොළොන්නරුව බැඳිවැව සීත මාළිගය ප‍්‍රදේශයට ආසන්න ස්ථානයක තිබී මැටි මංජුසාවක් පුරාවිද්‍යා දෙපාර්තමේන්තු නිලධාරින් විසින් සොයාගෙන තිබේ. මධ්‍යම පළාත් පුරාවිද්‍යා දෙපාර්තමේන්තු නිලධාරීන් මෙම මංජුසාව සොයා ගත් බව. පුරාවිද්‍යා කොමසාරිස් ජනරාල් ආචාර්ය සෙනරත් දිසානායක මහතා පැවසුවේය. මෙම මංජුසාව පරීක්ෂා කිරීමේ දී ඒ තුළ තිබී මානව අස්ථි කොටස් හමුවී තිබේ. කෙසේ වෙතත් මේ පිළිබඳ වැඩිදුරටත් රසායනාගාර පරීක්ෂණ සිදු කළ යුතු බව ආචාර්ය සෙනරත් දිසානායක මහතා සඳහන් කළේය.", "URL": "https://sinhala.adaderana.lk/news.php?nid=31285", "Category": null, "Parent URL": null}