{"Source": "Adaderana", "Timestamp": "August 17, 2013 12:21 pm", "Headline": "රනිල් හා ජී.එල් ඉන්දියාවේ සංචාරයකට සුදානම්", "News Content": "විපක්ෂ නායක රනිල් වික්‍රමසිංහ මහතා ඉන්දියාවේ තෙදින නිල සංචාරයක නිරතවීමට නියමිතව තිබේ. විපක්ෂ නායකවරයා මෙම මස 19 වන දින ඉන්දියාව බලා පිටත්ව යාමට නියමිතය. විපක්ෂ නායකවරයාගේ මෙම සංචාංරය තුළ දී ඉන්දීය ඉහළ පෙලේ නායකයින් මුණගැසී සාකච්ජා කිරීමට නියමිත බව විපක්ෂ නායක කාර්යාලය සඳහන් කළේය. විපක්ෂ නායක රනිල් වික්‍රමසිංහ මහතා දින 03ක් ඉන්දියාවේ රැදී සිටීමට නියමිතය. මේ අතර විදේශ කටයුතු අමාත්‍ය මහාචාර්ය ජී.එල්. පීරිස් මහතා ද එළඹෙන සතියේ ඉන්දියාවේ සංචාරය කිරීමට නියමිතව තිබේ. එළඹෙන පොදුරාජ්‍ය මණ්ඩලයීය සමුළුවට සහභාගිවීම සඳහා ඉන්දීය නායකයින්ට ආරාධනා කිරීම ඇතුළු කරුණු කිහිපයක් සම්බන්ධයෙන් ඔහු ඉන්දීය රජයේ ඉහළ පෙළේ නිලධාරීන් හමුවී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=36698", "Category": null, "Parent URL": null}