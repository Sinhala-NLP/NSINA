{"Source": "Adaderana", "Timestamp": "September 15, 2019 09:59 am", "Headline": "දෙමටගොඩ නිවසක පිපිරීමක්-කතුන් දෙදෙනෙක් රෝහලට", "News Content": "අද (15) දින උදෑසන 8යි 45ට පමණ දෙමටගොඩ මහවිල පටුමඟ සමන්තවත්ත ප්‍රදේශයේ පිපිරීමක් සිදුව ඇත. පිපිරීමෙන් කාන්තාවන් දෙදෙනෙකු තුවාල ලබා ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. තුවාල ලැබු කාන්තාවන් දෙදෙනා කොළඹ ජාතික රෝහලට ඇතුළත් කර ඇත. පිපිරීමට හේතුව මෙතෙක් අනාවරණය වී නොමැත. දෙමටගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=119134", "Category": null, "Parent URL": null}