{"Source": "Adaderana", "Timestamp": "November 9, 2017 08:30 am", "Headline": "යහපත් විදේශ ප්‍රතිපත්තිය තුළින් ලංකාවට ලැබෙන ආධාර වැඩි වෙලා", "News Content": "යහපත් විදේශ ප්‍රතිපත්තියක් ක්‍රියාත්මක කිරීම හේතුවෙන් වර්තමානයේ ජාත්‍යන්තර වශයෙන් ශ්‍රී ලංකාවට ලැබෙන ආර්ථික ආධාර ඉහළ ගොස් ඇති බව ජනාධිපති මෛත්‍රීපාල සිරිසේන මහතා පවසයි. ණය බරින් රට නිදහස් කරගැනීමට පසුගිය වසර තුන තුළ රජය ගත් ප්‍රතිපත්තිමට තීන්දු තීරණ තුලින් ජයග්‍රහණ රැසක් ලබාගැනීමට හැකි වූ බව ජනාධිපතිවරයා පෙන්වා දෙයි. නගර බිහි කල හැකි මුත් ජීවමාන නගර බිහි කල නොහැකි බවත්, කොංක්‍රීට් ගොඩනැගිලි තුළ ජීවත් වන මිනිසුන්ගේ ජීවිත ලස්සන කිරීමට නම් යහපත් සමාජයක් ගොඩනැගීමේ වගකීම සඳහා ප්‍රමුඛත්වය දිය යුතු බවත් ජනාධිපතිවරයා ප්‍රකාශ කළේය. අඩු ආදායම්ලාභී පවුල් සඳහා ඉදි කෙරුණු කොලොන්නාව, සාලමුල්ල “ලක්සඳ සෙවණ“ නිවාස ව්‍යාපෘතියේ තෙවන අදියර ඊයේ පස්වරුවේ ජනතා අයිතියට පවරා දීමේ උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=79677", "Category": null, "Parent URL": null}