{"Source": "Adaderana", "Timestamp": "March 20, 2015 04:29 pm", "Headline": "සජින්ට එරෙහිව අල්ලස් කොමිසම නඩු පවරයි", "News Content": "වත්කම් බැරකම් සම්බන්ධ චෝදනාවක් මත පාර්ලිමේන්තු මන්ත්‍රී සජින්ද වාස් ගුණවර්ධන මහතාට එරෙහිව නඩු පැවරීමට අල්ලස් හෝ දූෂණ විමර්ශන කොමිසම පියවර ගෙන තිබේ.වත්කම් බැරකම් පනතේ 9 (01) යටතේ යටතේ ඔහුට එරෙහිව නඩු පැවරීමට පියවර ගෙන ඇති බව අල්ලස් කොමිසම කියයි.වත්කම් හා බැරකම් සම්බන්ධ ප්‍රකාශයක් ලබාදීම සඳහා පාර්ලිමේන්තු මන්ත්‍රී සජින්ද වාස් ගුණවර්ධන මහතාට අල්ලස් කොමිසමට පැමිණෙන ලෙසට පසුගියදා දැනුම්දෙන ලදී.ඒ අනූව සජින් වාස් ගුණවර්ධන මහතාට එරෙහිව කොළඹ ප්‍රධාන මහේස්ත්‍රාත් ගිහාන් පිලපිටිය මහතා ඉදිරියේ නඩු පවරා ඇත. ලබන 31 වැනි දා අධිකරණයේ පෙනී සිටින ලෙසද ඔහුට නියෝග කර තිබේ.", "URL": "https://sinhala.adaderana.lk/news.php?nid=50111", "Category": null, "Parent URL": null}