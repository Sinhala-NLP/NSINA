{"Source": "Adaderana", "Timestamp": "July 23, 2015 02:53 pm", "Headline": "පානදුරට හෙට ජලය කපයි", "News Content": "පානදුර අවට ප්‍රදේශ කිහිපයකට හෙට දිනයේ ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.ඒ අනුව හෙට පෙරවරු 8.00 සිට පස්වරු 6.00 දක්වා පැය 10ක් පානදුර, කිරණ පාර සහ අවට ප්‍රදේශ වලට ජල සැපයුම අත් හිටුවීමට නියමිතය.අත්‍යවශය නඩත්තු කටයුත්තක් හේතුවෙන් එලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කළේය. මේ අතර ලබන 28 වනදා රයිගම ඇතුළු ඒ අවට ප්‍රදේශවලට ද උදෑසන 8.00 සිට පස්වරු 6.00 දක්වා පැය 10ක කාලයක් ජල සැපයුම අත්හිටුවීමට නියමිතය. එමෙන්ම කිරිබේරිය, නිවුඩාව, හිරණ සහ එළුවිල ප්‍රදේශ වලට ලබන 29 වනදා උදෑසන 8.00 සිට පස්වරු 6.00 දක්වා පැය 10ක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=52804", "Category": null, "Parent URL": null}