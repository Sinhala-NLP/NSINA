{"Source": "Adaderana", "Timestamp": "March 17, 2014 03:13 pm", "Headline": "මහ දවාලේ බැංකුවකින් ලක්ෂ 5ක් කොල්ලකාලා", "News Content": "දඹුල්ල ආර්ථික මධ්‍යස්ථානය අසළ පිහිටි පෞද්ගලික බැංකුවක් කිසියම් පිරිසක් විසින් කොල්ලකා තිබේ. අද (17) පස්වරු 01.50ට පමණ මෝටර් රථයකින් පැමිණි පුද්ගලයින් තිදෙනෙකු විසින් කොල්ලකෑම සිදුකර ඇති බව වාර්තා වේ. අදාළ පෞද්ගලික බැංකුවට පැමිණි පුද්ගලයින් තිදෙනා එහි සිටි සේවිකාවන් බියගන්වා රුපියල් ලක්ෂ 5කට අධික මුදලක් රැගෙන ගොස් තිබේ. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති අතර දඹුල්ල පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41865", "Category": null, "Parent URL": null}