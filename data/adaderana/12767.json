{"Source": "Adaderana", "Timestamp": "December 11, 2010 09:23 am", "Headline": "වෙඩි තැබීමකින් ව්‍යාපාරිකයෙක් මරුට ", "News Content": "යුදහමුදාවට සමාන ඇඳුම් ඇදගත් පුද්ගලයින් දෙදෙනෙකු විසින් සිදුකළ වෙඩි තැබීමකින් ව්‍යාපාරිකයෙකු මියගොස් තිබේ. ඊයේ(10) රාත්‍රී 7 30 ට පමණ ආණමඩුව, සංගට්ටිකුලම ප්‍රදේශයේ දී වෙඩි තැබීම සිදුව ඇති බව ආණමඩුව පොලිසිය පැවසීය. මියගොස් ඇත්තේ සංගට්ටිකුලම ප්‍රදේශයේ පදිංචි 33 හැවිරිදි පුද්ගලයෙකු බවට හඳුනාගෙන ඇත. යතුරු පැදියකින් පැමිණි පුද්ගලයින් දෙදෙනෙකු අදාළ ව්‍යාපාරිකයා නිවසේ සිටියදී වෙඩි තබා පලාගොස් ඇති බව පොලිසිය සඳහන් කරනු ලැබීය. වෙඩි තැබීමට හේතුව මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීම සඳහා පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=12767", "Category": null, "Parent URL": null}