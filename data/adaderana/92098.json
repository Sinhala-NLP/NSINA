{"Source": "Adaderana", "Timestamp": "July 6, 2018 04:07 pm", "Headline": "බුදුදහම අනුගමනය කරන පාලකයෙක් ඒකාධිපතියෙකු වන්නේ නෑ", "News Content": "බුදුදහම අනුගමනය කරන පාලකයෙකු කිසි විටෙකත් ඒකාධිපතියෙකු නොවන බව මහා මාර්ග හා මාර්ග සංවර්ධන අමාත්‍ය කබීර් හෂිම් මහතා පවසයි. කෑගල්ලේ පැවැති උත්සවයකින් අනතුරුව මාධ්‍ය වෙත අදහස් පලකරමින් ඔහු මේ බව ප්‍රකාශ කළේය. කෑගල්ල දිස්ත්‍රික්කයේ පිරිවෙන්හි ඉගෙනුම ලබන සාමනේර වහන්සේලා සහ භික්ෂූන් වහන්සේගේ නිර්මාණ ඇතුලත් \"පිරිවෙන් ප්‍රතිභා\" නිර්මාණ ප්‍රදර්ශනය ඊයේ (05) ආරම්භ කෙරිණි. ඒ මහා මාර්ග හා මාර්ග සංවර්ධන අමාත්‍ය කබීර් හෂිම් මහතාගේ ප්‍රධානත්වයෙනි. මේ රටෙහි කීර්ති නාමය ප්‍රචලිත වන්නේ බුදු දහමෙන් සහ පිරිවෙන් අධ්‍යාපනයෙන් බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92098", "Category": null, "Parent URL": null}