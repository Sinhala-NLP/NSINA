{"Source": "Adaderana", "Timestamp": "September 18, 2017 09:06 am", "Headline": "දුම්වැටි තොගයක් සමඟ චීන ජාතිකයන් 4ක් කොටුවෙයි", "News Content": "කොල්ලුපිටිය ප්‍රදේශයේදී නීති විරෝධි දුම්වැටි තොගයක් සමඟ චීන ජාතික පුද්ගලයින් සිව් දෙදෙනෙකු අත්අඩංගුවට ගෙන තිබේ. කොල්ලුපිටිය පොලිස් ස්ථානයේ නිළධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලිස් මූලස්ථානය පවසයි. එහිදී ඔවුන් සතුව තිබී නීති විරෝධි දුම්වැටි 16,200ක් සහ වල්ලපට්ටා ග්‍රෑම් 830ක් සහ ගෝඩා ලීටර් 110ක් පොලීසිය විසින් සොයාගෙන තිබේ. ඔවුන් අද(18) කොටුව මහේස්ත්රාසත් අධිකරණයට ඉදිරිපත් කිරිමට නියමිත බවයි කොල්ලුපිටිය පොලිසියට සදහන් කළේ.", "URL": "https://sinhala.adaderana.lk/news.php?nid=77679", "Category": null, "Parent URL": null}