{"Source": "Adaderana", "Timestamp": "July 15, 2019 04:04 pm", "Headline": "සෝෆා ගිවිසුම අත්සන් කළ දිනය හෙට අනිද්දා එළියට-තලතා", "News Content": "අග්‍රමාත්‍යවරයාගේ නායකත්වයෙන් යුතුව කිසිදු ගිවිසුමකට අත්සන් කර නොමැති බවත් සෝෆා ගිවිසුම අත්සන් තබා ඇත්තේ කිනම් වසරේ දීදැයි නුදුරු දිනකම හෙළිදරව් කරන බවත් අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. තලතා අතුකෝරළ මහත්මිය මෙම අදහස් පළ කළේ රුපියල් මිලියන 39.9 ක වියදමකින් වැඩ අවසන් කළ බලංගොඩ ගෙවල් 72 ජල යෝජනා ක්‍රමය ජනතා අයිතියට පත් කිරීමේ අවස්ථාවට ඊයේ (14) පස්වරුවේ එක්වෙමිනි. මෙම ජල යෝජනා ක්‍රමය මගින් පවුල් 279 කට පානීය ජල පහසුකම් ලබාදීමට නියමිතයි. එහිදී තවදුරටත් අදහස් පළ කළ අමාත්‍යවරිය තවදුරටත් මෙසේ ද සඳහන් කළාය. \"සමහර දේශපාලඥයින් ඉන්නවා එල්ලෙන්න වැල් නැහැ .මේ ආණ්ඩුව ලස්සනට අවේ නැහැ. විවිධ බාධා ආවා. 2017 මහා ගංවතුරක් ආවා. නාය ගියා. මට ඇහුණා කවුද කියනවා මේක යු.එන්.පී.ආණ්ඩුවක් කියලා. යු.එන්.පී.ආණ්ඩුවක් ගත්තේ නැහැ මේක බොහොම අමාරුවෙන් ගත්තේ. 2015 ජනාධිපතිවරණයේදී මෛත්‍රිපාල සිරිසේන මහත්තයා ජනාධිපති කර ගෙන. 2015 දී අපි කිවුවා ශක්තිමත් ආණ්ඩුවක් ලබා දෙන්න කියලා. එදා ඒවා ගණන් ගත්තේ නැහැ. මට විරුද්ධව කොයිතරම් දේ කිවුව ද .අද යු .එන්.පී.ආණ්ඩුවක් නෙවෙයි තියෙන්නේ. බොරු පච මිනිස්සු නොමග යවන්න බැඳුම්කරයක් ගැන කිවුවා. කැන්වසින් ගිය මිනිස්සුන්ට කිවුවේ මොකක්ද බැංකු හොරා කියලා. මම ඕන කොනකුට කියනවා රනිල් වික්‍රමසිංහ මහත්තයාට එරෙහිව තියෙනවා නම් එක චෝදනාවක් ඔප්පු කරලා පෙන්වන්න. කියන් දෙයක් නැති වුණහම මිනිස්සු දෙගිඩියාවෙන් ජනතාව මේ ගම්වල ජීවත් වෙන්න පටන් ගත්තා. දැන් ඊයේ පෙරේදා වෙන කොට තව එකක් පටලවාගෙන සෝපා ගිවිසුමක් ගැන. ඒකට තව එක්කෙනෙක් හූ මිටි තියන්න විපක්ෂ නායකවරයා ළගට ගිහිං තිබ්බා. මම බය නැතිව ඕන කෙනෙකුට කියනවා. කවුද සෝපා ගිවිසුම අත්සන් කළේ මොන අවුරුද්දේද කියලා. අපි හෙට අනිද්දාම හෙළි කරනවා. කිසිම ගිවිසුමකට අපේ අගමැතිතුමාගේ නායකත්වයෙන් අත්සන් කරලා නැහැ. ඉස්සෙල්ලා කිවුවා අගමැතිතුමා මේ ආණ්ඩුව චීනෙට හම්බන්තොට විකුණුවා කිවුවා. චීනෙට විකුනුව ඒවා ගත්තේ අපි. පෝට් සිටි එක හදන ඉඩම විකුණලා තිබ්බේ. අපේ අගමැතිතුමා චීනෙට හය වතාවක් ගිහිල්ලා මේවා බේර ගත්තා. හම්බන්තොට විකුණලා නැහැ.\"", "URL": "https://sinhala.adaderana.lk/news.php?nid=114198", "Category": null, "Parent URL": null}