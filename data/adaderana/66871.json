{"Source": "Adaderana", "Timestamp": "December 9, 2016 10:32 am", "Headline": " අයි.එස් ත්‍රස්තවාදීන් 50,000ක් මරුට", "News Content": "ගතවූ වසර දෙකක කාලය තුළ අයි.එස් ත්‍රස්තවාදීන් 50,000ක් පමණ මියගොස් ඇති බව අමෙරිකානු ආරක්ෂක අංශ පවසයි.අමෙරිකාව ප්‍රමුඛ සන්ධානය විසින් ඉරාකයේ සහ සිරියාවේ සිදු කළ මෙහෙයුම්වලින් එම ත්‍රස්තවාදීන් මියගොස් ඇති බව අනාවරණය කර ඇත.එම සංඛ්‍යා ලේඛන නිවැරදිව තහවුරු කිරීමට බලධාරීන් සමත් වී නැත.කෙසේ වූවද මේ වන විට රුසියාව, තුර්කිය, ඉරාකය, සිරියාව සහ කුර්දිස් හමුදාව මෙන්ම අමෙරිකාව සහ බ්‍රිතාන්‍ය අයි.එස් ත්‍රස්තවාදීන්ට එරෙහිව ප්‍රහාර එල්ල කරමින් සිටියි.2014 වසරෙන් පසු අයි.එස් ත්‍රස්තවාදීන්ගේ ග්‍රහණයේ පැවැති විශාල භූමි ප්‍රමාණයක් ඔවුන්ගෙන් ගිළිහී ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=66871", "Category": null, "Parent URL": null}