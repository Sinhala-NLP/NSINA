{"Source": "Adaderana", "Timestamp": "August 8, 2013 07:54 am", "Headline": "අධ්‍යාපන අමාත්‍යංශයේ ලේකම්වරුන් ‍වෙනස්වීම ගැටලුවක් ", "News Content": "අධ්‍යාපන අමාත්‍යංශයට වැඩබලන ලේකම්වරයෙකු පත් කිරීම තුළින් තවත් බරපතළ ගැටලු රැසක් ඇතිවන බව ලංකා ගුරු සංගමය පවසයි. නිරන්තරයෙන් අධ්‍යාපන අමාත්‍යංශයේ ලේකම්වරුන් වෙනස්වීම මෙම ගැටලුවලට හේතු වන බව එම සංගමයේ ප්‍රධාන ලේකම් ජෝසෆ් ස්ටාර්ලින් මහතා සඳහන් කළේය. ඊයේ(07) දිනයේ සිට ක්‍රියාත්මක වන පරිදි අධ්‍යාපන අමාත්‍යංශයේ වැඩ බලන ලේකම්වරයා ලෙස අනුර දිසානායක මහතා රාජකාරී ආරම්භ කර තිබේ. කෙටි කාලයක් තුළ අධ්‍යාපන අමාත්‍යංශ ලේකම් ධූරයේ සිදූවූ සිව්වන වෙනස් වීම මෙය බව ලංකා ගුරු සංගමයේ ප්‍රධාන ලේකම් ජෝසෆ් ස්ටාර්ලින් මහතා පැවසීය.", "URL": "https://sinhala.adaderana.lk/news.php?nid=36466", "Category": null, "Parent URL": null}