{"Source": "Adaderana", "Timestamp": "April 9, 2013 04:08 pm", "Headline": "විදේශිකයින්ට පිටවන්නැයි උතුරු කොරියාව අනතුරු අඟවයි", "News Content": "දකුණු කොරියාව තුළ සිටින විදේශිකයින්ට එරටින් ඉවත් වන ලෙස උතුරු කොරියාව අනතුරුඅඟවා තිබේ. පවතින යුදමය වාතාවරණය තුළ ඔවුන්ගේ ආරක්ෂාව අවදානමට ලක්ව ඇති බව උතුරු කොරියානු රජය ප්‍රකාශ කර ඇත. කිසිදු අවස්ථාවක විදේශිකයින්ට හානි සිදු කිරීමට අපේක්ෂා නොකරන බව උතුරු කොරියාව පවසා තිබේ. කෙසේ වෙතත් අදාළ අනතුරු ඇගවීම සම්බන්ධයෙන් අමෙරිකාව ප්‍රකාශ කර ඇත්තේ මෙම අනතුරු ඇගවීම් පිළිබද බියක් ඇතිකර ගතයුතු නොවන බවයි. ඔවුන් පවසන ආකාරයේ අවදානමක් දකුණු කොරියාවේ සිටින විදේශිකයින්ට මතුව නොමැති බව ද අමෙරිකාව සඳහන් කර ඇත.", "URL": "https://sinhala.adaderana.lk/news.php?nid=33141", "Category": null, "Parent URL": null}