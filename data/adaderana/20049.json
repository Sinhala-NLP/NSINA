{"Source": "Adaderana", "Timestamp": "November 16, 2011 05:38 pm", "Headline": "කාර්යාල සේවකයින්ගේ පහසුවට තවත් බලවේග කට්ටලයක්", "News Content": "දුම්රිය මගින් එන කාර්යාල සේවකයින්ගේ පහසුව සඳහා රඹුක්කන සිට කොටුව දක්වා S 11 වර්ගයේ බලවේග කට්ටලයක් ධාවනය‍ට එක් කර තිබේ. දැනට ක්‍රියාත්මක බ‍ලවේග කට්ටලයට අමතරව මෙම බලවේග කට්ටලය ධාවනයට එක්කෙරෙන බව ප්‍රවාහන අමාත්‍යාංශය සඳහන් කරයි. ඒ අනුව පෙරවරු 6.22 ට රඹුක්කන දුම්රිය ස්ථානයෙන් කොටුව බලා ධාවනය කෙරෙන එම දුම්රිය රඹුක්කන සිට පොල්ගහවෙල දක්වා සියලුම දුම්රිය ස්ථානවල නවත්වනු ඇත. පොල්ගහවෙල සිට අලව්ව දක්වා පැමිණිමෙන් පසු අදාළ දුම්රිය දෙමටගොඩ දුම්රිය ස්ථානයේ පමණක් නවත්වන බව ප්‍රවාහන අමාත්‍යාංශය පවසයි. කෙසේවෙතත් නව බලවේග කට්ටලය එක් කිරීමෙන් පසු වේයන්ගොඩ දුම්රිය මගීන්ගේ පහසුව වෙනුවෙන් එම දුම්රිය ස්ථානයේ ද නතර කිරීමට පියවර ගන්නා බව අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=20049", "Category": null, "Parent URL": null}