{"Source": "Adaderana", "Timestamp": "April 23, 2011 03:06 pm", "Headline": "සරසවි ආචාර්යවරුන්ගේ වැටුප් ගැටලුව සාකච්ඡාවට විපක්ෂයෙන් කමිටුවක් ", "News Content": "විශ්ව විද්‍යාල ආචාර්යවරුන්ගේ වැටුප් ගැටලුව පිළිබඳ සාකච්ඡා කිරීම සඳහා විපක්ෂ නායකවරයා විසින් කමිටුවක් පත්කර තිබේ. ආචාර්යවරුන්ගේ වෘත්තීය සංවිධාන සමඟ සාකච්ඡා කර වාර්තාවක් ලබාගැනීම සඳහා රනිල් වික්‍රමසිංහ මහතා අදාළ කමිටුව පත් කර ඇති බව එක්සත් ජාතික පක්ෂය නිකුත් කළ නිවේදනයක දැක්වෙයි. කබීර් හෂීම්, ලක්ෂ්මන් කිරිඇල්ල, විජේදාස රාජපක්ෂ සහ අකිල විරාජ් කාරියවසම් යන මන්ත්‍රීවරුන් එම කමිටුවේ සාමාජිකයින් වේ. ඒ අනූව එම කමිටු සාමාජිකයින් විශ්ව විද්‍යාල ආචාර්යවරුන්ගේ සංවිධාන සමඟ සාකච්ඡා කර විපක්ෂ නායකවරයා‍ වෙත වාර්තාවක් ලබාදීමෙන් අනතුරුව විපක්ෂනායකවරයා එම සංවිධාන සමඟ සෘජු සාකච්ඡා පැවැත්වීමට නියමිත බව එක්සත් ජාතික පක්ෂ මාධ්‍ය අංශය පවසයි.", "URL": "https://sinhala.adaderana.lk/news.php?nid=15657", "Category": null, "Parent URL": null}