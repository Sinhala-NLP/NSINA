{"Source": "Adaderana", "Timestamp": "April 27, 2010 07:38 am", "Headline": "තවමත් විසඳුමක් නෑ", "News Content": "පවතින අර්බුදය සම්බන්ධයෙන් එක්සත් ජාතික පක්ෂ නායක රනිල් වික්‍රමසිංහ මහතා සහ ප්‍රජාතන්ත්‍රවාදී ජනතා පෙරමුණේ ප්‍රධානීන් අතර පැවති සාකච්ඡා විසඳුමකින් තොරව අවසන් වී තිබේ. රනිල් වික්‍රමසිංහ මහතාගේ ආරාධනයකට අනුව ප්‍රජාතන්ත්‍රවාදී ජනතා පෙරමුණේ මහ ලේකම් සහ ජාතික සංවිධායක ඊයේ රනිල් වික්‍රමසිංහ මහතා සමඟ විශේෂ සාකච්ඡාවක් පවත්වනු ලැබීය. එම සාකච්ඡා විසඳුමකින් තොරව අවසන් වූ අතර අද දිනයේ යළිත් සාකච්ඡා කිරීමට නියමිත බව එම පක්ෂයේ නායක මනෝ ගනේෂන් මහතා ප්‍රකාශ කළේය.", "URL": "https://sinhala.adaderana.lk/news.php?nid=8022", "Category": null, "Parent URL": null}