{"Source": "Adaderana", "Timestamp": "March 23, 2016 03:56 pm", "Headline": "නමුණුකුල අක්කර 10ක් විනාශයි", "News Content": "නමුණුකුල කඳුවැටියේ දකුණු කොටසේ හදිසි ගින්නක් හටගෙන තිබේ.ඊයේ(22) රාත්‍රී ආරම්භ වූ මෙම ගින්න මේ දක්වාත් පැතිරෙමින් පවතින බව වාර්තා වෙයි.ගින්නෙන් මේ වන විට අක්කර 10කට වැඩි භූමි ප්‍රමාණයක් මුළුමනින්ම විනාශයට පත්ව ඇති අතර පවතින සුළං තත්ත්වය හේතුවෙන් ගින්න ව්‍යාප්ත වීම වැඩි වී ඇති බව සඳහන්ය. අදාළ ගින්නෙන් රජයේ වන වගාවකට ද හානි සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=58560", "Category": null, "Parent URL": null}