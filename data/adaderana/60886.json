{"Source": "Adaderana", "Timestamp": "June 8, 2016 08:49 am", "Headline": " කේරල ගංජා මුහුදට දමා පළා ගියාද?", "News Content": "කන්කසන්තුරයට උතුරු දෙසින් වූ ජාත්‍යන්තර මුහුදු සීමාවට ආසන්න මෙරට මුහුදේ පාවෙමින් තිබූ කේරල ගංජා තොගයක් නාවික හමුදා භාරයට ගෙන තිබේ.උතුරු නාවික විධානයට අයත් මුර සංචාරයේ නිරතව සිටි නාවික යාත්‍රාවක් මගින් අදාළ කේරල ගංජා තොගය සොයාගෙන ඇති බව සඳහන්ය. කේරල ගංජා කිලෝ 158ක ප්‍රමාණයක් එලෙස මුහුදේ පාවෙමින් තිබියදී සොයාගත් බව නාවික හමුදාව සඳහන් කළේය. ඉන්දියාවේ සිට අදාළ ගංජා තොගය මෙරටට රැගෙනඑමින් සිටියදී නාවික යාත්‍රා දැක මුහුදට දමා පළා යන්නට ඇති බවට නාවික හමුදාව සැක පළ කරයි. නාවික හමුදාව භාරයට ගත් කේරල ගංජා කිලෝ ග්‍රෑම් 158 ඉදිරි විමර්ශන සඳහා කන්කසන්තුරය පොලීසිය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=60886", "Category": null, "Parent URL": null}