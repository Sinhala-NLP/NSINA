{"Source": "Adaderana", "Timestamp": "January 6, 2017 11:11 am", "Headline": "ධීවරයින් නිදහස් කරන්නැයි ශෂිකලා ලංකා රජයෙන් ඉල්ලයි", "News Content": "එළඹෙන තෛපොංගල් උත්සව දිනට පෙර මෙරට අත්අඩංගුවේ පසුවන ඉන්දීය ධීවරයින් නිදහස් කරන ලෙස තමිල්නාඩු A.I.A.D.M.K පක්ෂයේ නව මහ ලේකම් වී.කේ ශෂිකලා ශ්‍රී ලංකා රජයෙන් ඉල්ලීමක් කරයි.A.I.A.D.M.K පක්ෂ මහ ලේකම් ධුරයේ කටයුතු කළ ජයලලිතා ජයරාම්ගේ අභාවයෙන් පසු ශෂිකලා එම ධුරයට පත් කෙරුණි.ඒ අනුව මෙරට අත්අඩංගුවේ පසුවන ඉන්දීය ධීවරයින් පිළිබද අවධානය යොමු කරමින් නව මහ ලේකම්වරිය පෙන්වා දෙන්නේ තෛපොංගල් උත්සව දිනය සිය පවුලේ සාමාජිකයින් සමග සැමරීමට හැකි වන පරිදි අදාළ ධීවරයින් නිදහස් කරන ලෙසයි.මේ අතර මෙරට අත්අඩංගුවේ පසුවන ඉන්දීය ධීවරයින් නිදහස් කිරීම සඳහා මැදිහත්වන ලෙස තමිල්නාඩු ප්‍රාන්ත ප්‍රධාන අමාත්‍ය ඕ පනීර්සෙල්වම් ඉන්දීය අග්‍රාමාත්‍ය නරේන්ද්‍ර මෝදිගෙන් ඉල්ලීමක් කර තිබේ.මේ වනවිට ඉන්දීය ධීවරයින් 61 දෙනෙකු ශ්‍රී ලංකා අත්අඩංගුවේ පසුවන බව ඔහු පවසා ඇත.", "URL": "https://sinhala.adaderana.lk/news.php?nid=67778", "Category": null, "Parent URL": null}