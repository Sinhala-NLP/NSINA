{"Source": "Adaderana", "Timestamp": "February 2, 2017 09:56 am", "Headline": "  ජුනි මස සිට මඟී ප්‍රවාහන සහතිකය අනිවාර්යයි", "News Content": "මගී ප්‍රවාහන බස් රථ සඳහා ජුනි මස පළමු වන දින සිට මඟී ප්‍රවාහන සහතිකය අනිවාර්ය බව මෝටර් රථ ප්‍රවාහන කොමසාරිස් දෙපාර්තමේන්තුව පවසයි.රියදුරු බලපත්‍රයට අමතරව සෑම මඟී ප්‍රවාහන රියදුරෙකු විසින්ම මෙම සහතිකය ලබාගැනීම අත්‍යවශ්‍ය බව මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේය.ඉදිරියේදී පාසල් වෑන් රථ සහ ත්‍රිරෝද රථ රියදුරන් සඳහා ද මගී ප්‍රවාහන සහතිකය අනිවාර්ය කිරීමට සැලසුම් කර තිබේ.ජුනි මස පළමු වන දින සිට ලංගම සහ පෞද්ගලික බස් රථ රියදුරන් සඳහා මෙම සහතිකය අනිවාර්ය වන අතර අදාළ සහතිකය නොමැති රියදුන්ට එරෙහිව නීත්‍යානුකූලව පියවර ගන්නා බව ජගත් චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=68970", "Category": null, "Parent URL": null}