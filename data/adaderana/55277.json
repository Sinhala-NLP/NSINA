{"Source": "Adaderana", "Timestamp": "November 23, 2015 05:27 pm", "Headline": "සීමා නිර්ණයට විරෝධතා හා යෝජනා ගැනීමේ කාලය දිගුකරයි", "News Content": "නව මැතිවරණ ක්‍රමයක් සඳහා වන සීමා නිර්ණයට අදාළ විරෝධතා සහ යෝජනා ලබා ගැනීමේ කාලය දීර්ඝ කර තිබේ.පළාත් සභා සහ පළාත් පාලන අමාත්‍යාංශය ප්‍රකාශ කළේ නොවැම්බර් මස 30 වනදා දක්වා එම කාලය දිර්ඝ කර ඇති බවයි.මහජනතාවගේ සහ දේශපාලන පක්ෂවල ඉල්ලීම් මත එම තීරණය ගෙන තිබේ.ඒ සම්බන්ධයෙන් විරෝධතා සහ යෝජනා විමර්ශනය කිරීමට 05 දෙනෙකුගෙන් සමන්විත කමිටුවක් ද පත් කර ඇති බව අමාත්‍යාංශය සඳහන් කළේය.අදාළ කමිටුව විසින් එම විරෝධතා සහ යෝජනා විමර්ශනය කර ලබන වසරේ ජනවාරි 15 වනදා වනවිට පළාත් සභා සහ පළාත් පාලන අමාත්‍යවරයා වෙත වාර්තාවක් ලබාදීමට නියමිතය.", "URL": "https://sinhala.adaderana.lk/news.php?nid=55277", "Category": null, "Parent URL": null}