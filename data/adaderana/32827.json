{"Source": "Adaderana", "Timestamp": "March 29, 2013 10:22 am", "Headline": "වෑන් රියේ ගැටී තිදෙනෙක් මරුට", "News Content": "මඩකළපුව, අම්පාර මාර්ගයේ කලවංචිකුඩි ප්‍රදේශයේ සිදුවු අනතුරකින් පුද්ගලයින් තිදෙනෙකු ජීවිතක්ෂයට පත්ව තිබේ. අද (29) උදෑසන කලවංචිකුඩි, කෝට්ටේ කල්‍ලයාර් හංදිය ප්‍රදේශයේ දී අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මඩකළපුව සිට අම්පාර බලා ධාවනය වු වෑන් රථයක් මාර්ගයේ නවතා තිබු ත්‍රිරෝද රථයක සහ පාපැදියක ගැටීමෙන් අනතුර සිදුව තිබේ. අනතුරෙන් පාපැදියේ ගමන්ගත් පුද්ගලයා සහ ත්‍රිරෝද රථය අසල සිටි පුද්ගලයෙකු ජීවිතක්ෂයට පත්ව ඇති බව පොලීසිය පැවසුවේය. මෙලෙස මියගොස් ඇත්තේ කලවංචිකුඩි ප්‍රදේශයේ පදිංචිකරුවන් තිදෙනෙකි. මෘත ශරීර කලවංචිකුඩි රෝහලේ තැන්පත් කර ඇති අතර සිද්ධිය සම්බන්ධයෙන් වෑන් රථයේ රියදුරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=32827", "Category": null, "Parent URL": null}