{"Source": "Adaderana", "Timestamp": "September 19, 2018 04:00 pm", "Headline": "සීනිත් නගී", "News Content": "වහාම ක්‍රියාත්මක වන පරිදි සීනි කිලෝග්‍රෑම් එකක තොග මිල ඉහල නැංවීමට සීනි ආනයනකරුවන්ගේ සංගමය තීරණය කර තිබේ. ආනයනික සීනි මත බද්දක් පැනවීමට රජය පියවර ගැනීමත් සමඟ මෙම පියවර ගෙන ඇති බව සඳහන්ය. ඒ අනුව සීනි කිලෝග්‍රෑම් එකක තොග මිල රුපියල් 15 කින් දමන බව සීනි ආනයනකරුවන්ගේ සංගමය සඳහන් කළේය. අද(19) කොළඹ කැඳවා තිබූ මාධ්‍ය හමුවකදී එම සංගමයේ නියෝජිතයින් මෙම අදහස් පල කළේය.", "URL": "https://sinhala.adaderana.lk/news.php?nid=96347", "Category": null, "Parent URL": null}