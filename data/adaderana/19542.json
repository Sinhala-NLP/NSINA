{"Source": "Adaderana", "Timestamp": "October 23, 2011 04:03 pm", "Headline": "මල්ලීගේ ගුටි පූජාවෙන් අක්කා මරුට ", "News Content": "පානදුර , අළුබෝමුල්ල ප්‍රදේශයේ දී කාන්තාවක ඝාතනය කර තිබේ. බහින් බස්වීමක් දුරදිග යාමෙන් සිය බාල සහෝදරයා විසින් පහර දී මෙම ඝාතනය සිදු කර ඇති බව ‍පානදුර පොලිසිය ප්‍රකාශ කරයි. පහරකෑමට ලක් වූ අදාළ කාන්තාව අද අලුයම පානදුර රෝහලට ඇතුළත් කර ඇති අතර එහි දී මිය ගොස් තිබේ. අනතුරුව අදාළ කාන්තාවට පහරදුන් බව කියන සැකකාර සොයුරාද නිවස පිටුපස ගසක ගෙල වැලලාගෙන මිය ගොස් ඇති බව පොලීසිය පවසයි. පානදුර පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=19542", "Category": null, "Parent URL": null}