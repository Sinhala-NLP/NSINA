{"Source": "Adaderana", "Timestamp": "April 6, 2017 09:51 am", "Headline": "ඩැනීලා නැවේ ගිනි නිවීමේ කටයුතු තව දුරටත්", "News Content": "කොළඹට දකුණු මුහදේදී ගිනිගැනීමට ලක්වූ පැනමා රාජ්‍යයට අයත් ඩැනීලා නෞකාවේ ගිනි නිවීමේ කටයුතු තටදුරටත් සිදුකරන බව නාවික හමුදාව පවසයි. නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා සඳහන් කලේ ගින්න නිවීමේ කටයුතු සඳහා සිදුකරන ඒකාබද්ධ මෙහෙයුම් තවදුරටත් අඛණ්ඩව සිදුකරන බවයි. ගින්න පැතිරීම පාලනය කර තිබුණද නෞකාවට ළඟා වීමට මෙතෙක් හැකි වී නොමැති බව සඳහන් වෙයි. කෙසේවෙතත් ඉදිරි පැය කිහිපය ඇතුළත ගින්න සම්පූර්ණයෙන්ම මැඩපැවැත්වීමට බලාපොරොත්තු වන බව නාවික හමුදා මාධ්‍ය ප්‍රකාශක චමින්ද වලාකුළුගේ මහත ප්‍රකාශ කළේය.", "URL": "https://sinhala.adaderana.lk/news.php?nid=71782", "Category": null, "Parent URL": null}