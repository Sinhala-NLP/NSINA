{"Source": "Adaderana", "Timestamp": "September 27, 2012 10:58 am", "Headline": "හම්බන්තොටට පැය 24 ක් ජලය නෑ", "News Content": "හම්බන්තොට නගරය හා තදාසන්න ප්‍රදේශවල ජල සැපයුම තාවකාලිකව අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. අද (27) උදෑසන 8.00 සිට හෙට උදෑසන 8.00 දක්වා පැය 24 ක කාලයක් මෙලෙස ජල සැපයුම අත්හිටුවා තිබේ. හම්බන්තොට නගරයේ හදිසි නඩත්තු කටයුත්තක් හේතුවෙන් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය. අරපිරිමැස්මෙන් ජලය පරිභෝජනය කරන ලෙස ජල සම්පාදන හා ජලාපවහන මණ්ඩලය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=27784", "Category": null, "Parent URL": null}