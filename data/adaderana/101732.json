{"Source": "Adaderana", "Timestamp": "January 3, 2019 11:20 am", "Headline": "පිලිපීනයට බලපෑ අයහපත් කාලගුණයෙන් මියගිය ගණන ඉහළට", "News Content": "පිලිපීනයට බලපා ඇති අයහපත් කාලගුණයෙන් මියගිය පුද්ගලයින් ගණන 85 දෙනෙකු දක්වා ඉහළ ගොස් තිබේ. පිලිපීනයට බලපා තිබූ නිවර්තන අවපීඩන තත්ත්වය මේ වන විට අඩු පීඩන තත්ත්වයක් දක්වා පහළ බැස තිබේ. කෙසේ නමුත් විදෙස් වාර්තාවල දැක්වෙන්නේ මධ්‍යම පිලිපීනයේ ප්‍රදේශ රැසක් තවමත් ගංවතුරින් යටවී ඇති බවයි. නායයෑම් සහ ගංවතුර හේතුවෙන් මියගිය පුද්ගලයන් ගණන මේ වන විට 85දෙනෙකු දක්වා ඉහළ ගොස් තිබේ. අයහපත් කාලගුණයෙන් බෝග වගාවන් රැසක්ද විනාශ වී ඇති අතර දේපළ රැසකටත් දැඩි ලෙස අලාභ හානි සිදුව තිබේ. විදෙස් වාර්තාවලට අනුව පිලිපීනය සාමාන්‍යයෙන් වසරකට සුළි කුණාටු 20කට පමණ මුහුණදීම සිදු වෙයි. ඒ හේතුවෙන් සිදුවන ජීවිත සහ දේපළ හානියද අතිවිශාල බව මේ වාර්තාවල වැඩිදුරටත් සඳහන්ය.", "URL": "https://sinhala.adaderana.lk/news.php?nid=101732", "Category": null, "Parent URL": null}