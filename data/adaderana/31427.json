{"Source": "Adaderana", "Timestamp": "February 7, 2013 01:40 pm", "Headline": "විදේශ රැකියා ආයතනයේ තිබී කුඩු සොයාගැනෙයි", "News Content": "රත්තොට නගරයේ පවත්වාගෙන ගිය විදේශ රැකියා ආයතනයක තිබී හෙරොයින් මත්ද්‍රව්‍ය සොයාගෙන තිබේ. හෙරොයින් ග්‍රෑම් 23 මිලි ග්‍රෑම් 600 ක් එහි තිබී සොයාගත් බව රත්තොට පොලීසිය සඳහන් කළේ ය. ඒ සම්බන්ධයෙන් අදාළ විදේශ රැකියා ආයතනයේ කළමනාකාරවරයා සහ තවත් පුද්ගලයෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන් මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31427", "Category": null, "Parent URL": null}