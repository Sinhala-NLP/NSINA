{"Source": "Adaderana", "Timestamp": "February 15, 2014 03:31 pm", "Headline": "ධීවර අරගලවලදී මියගිය අය සැමරේ", "News Content": "ධීවර අරගල වලදී මිය ගිය ධීවරයින් සිහි කරමින් ජාතික ධීවර, ගොවි විරෝධතා දිනය සැමරීම අද (15) හලාවතදී සිදුකෙරුණි. මේ නිමිත්තෙන් හලාවත සුදසුන ශාලාවේ පැවති සම්මන්ත්‍රණයක් ආරම්භ කරමින් ධීවර අරගල වලදී දිවි පිදු ධීවරයින් සැමරීම සිදු කරන ලදී. මෙහිදී 2012 වසරේ පෙබරවාරී මස 15 වැනිදා හලාවතදී වෙඩි ප්‍රහාරයකින් මිය ගිය ඇන්ටනි ප්‍රනාන්දු, ජේසුමරිය කිංස්ලි, නොරොචෝලේදී වෙඩි ප්‍රහාරයකින් මිය ගිය සෝමසිරි ප්‍රනාන්දු සහ ඉරණවිල දී වෙඩි ප්‍රහාරයකින් මියගිය බෙනට් ප්‍රනාන්දු යන ධීවරයින් සිහි කරමින් පහන් දැල්වූ ආකාරය ඡායාරූප වල දැක්වේ. ඡායා රූ - ජූඩ් සමන්ත", "URL": "https://sinhala.adaderana.lk/news.php?nid=41147", "Category": null, "Parent URL": null}