{"Source": "Adaderana", "Timestamp": "October 14, 2012 01:18 pm", "Headline": " දිලීරයක් ආසාදනය වී අමෙරිකාවේ 15ක් මරුට", "News Content": "පිටකොන්ද ආශ්‍රිත රෝග සඳහා ලබාදෙන එන්නතක තිබු බව කියන දිලීරයක් ආසාදනය වීමෙන් අමෙරිකාවේ පුද්ගලයින් 15 දෙනෙකු ජීවිතක්ෂයට පත්ව තිබේ. තවත් පුද්ගලයින් 200ක් පමණ මෙම දිලීරය ආසාදනය වීම හේතුවෙන් රෝගාතුර වී ඇති බව එරට සෞඛ්‍ය අමාත්‍යාංශය පෙන්වාදෙයි. අමෙරිකාවේ ප්‍රාන්ත 13ක මෙම දිලීරය ආසාදනය වාර්තා වී තිබේ. අදාළ ‍ දිලීරය සහිත එන්නත් බෝතල් වහාම එරට රෝහල්වලින් ඉවත් කිරීමට පියවර ගෙන ඇති බව විදෙස් මාධ්‍ය වාර්තා කරයි. මෙම දිලීරය ස්පර්ශය මගින් බෝවන රෝග තත්ත්වයක් නොවන බව ද අමෙරිකානු සෞඛ්‍ය අමාත්‍යාංශය පෙන්වා දී තිබේ.", "URL": "https://sinhala.adaderana.lk/news.php?nid=28273", "Category": null, "Parent URL": null}