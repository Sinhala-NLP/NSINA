{"Source": "Adaderana", "Timestamp": "August 9, 2011 03:17 pm", "Headline": "හදිසියට දොර වහන්න ආණ්ඩුව සූදානම්", "News Content": "හදිසි නීතිය ඉවත්කිරීම සම්බන්ධයෙන් රජයේ අවධානය යොමුවී ඇති බවත්,ඊට අදාළ මූලික විධිවිධාන සම්බන්ධයෙන් මේවන විට ආරක්ෂක මණ්ඩලය තුළ සාකච්ඡා කෙරෙමින් පවතින බවත් අග්‍රාමාත්‍ය දි.මු ජයරත්න මහතා පවසයි. අද(09)පාර්ලිමේන්තුවේදී විශේෂ ප්‍රකාශයක් කරමින් හෙතෙම මේ බව කියා සිටි බව අද දෙරණ පාර්ලිමේන්තු වාර්තාකරු සඳහන් කරයි. ඒ අනුව හදිසි නීතිය ඉවත් කිරීමට අදාළ යෝජනාව ඉදිරියේදී පාර්ලිමේන්තුවට ඉදිරිපත් කිරිමට කටයුතු කරන බවද අග්‍රාමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=17957", "Category": null, "Parent URL": null}