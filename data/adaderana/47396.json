{"Source": "Adaderana", "Timestamp": "November 14, 2014 05:43 pm", "Headline": "හෙට වතුර කැපිල්ලක්", "News Content": "කොළඹ ප්‍රදේශ කිහිපයකට හෙට පෙරවරු 09.00 සිට පැය 24 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. හෙට පෙරවරු 09.00 සිට අනිද්දා පෙරුවරු 09.00 දක්වා දෙහිවල නගර සභා බල ප්‍රදේශයට අයත් මන්ත්‍රීමුල්ල, කොහුවල, නුගේගොඩ, කොළඹ 06 බල ප්‍රදේශයේ වැල්ලවත්ත සහ කිරුළපන යන ප්‍රදේශවලට මෙලෙස ජල සැපයුම අත්හිටුවීමට නියමිතව තිබේ. ජල තටාකයක පවිත්‍ර කිරීමේ හා අළුත්වැඩියා කිරීමේ කටයුත්තක් හේතුවෙන් අදාළ ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය දැනුම් දෙයි.", "URL": "https://sinhala.adaderana.lk/news.php?nid=47396", "Category": null, "Parent URL": null}