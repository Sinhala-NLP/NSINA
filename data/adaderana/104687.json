{"Source": "Adaderana", "Timestamp": "February 20, 2019 02:14 pm", "Headline": "IPLවල සති දෙකක් සඳහා කාල සටහන නිකුත් වෙයි", "News Content": "මෙවර ඉන්දියන් ප්‍රිමියර් ලීග් ක්‍රිකට් තරගාවලියේ සති දෙකක් වෙනුවෙන් තරග කාල සටහන නිකුත් කර තිබේ. ඒ අනුව පළමු තරගය මාර්තු 23 වැනිදා පැවැත්වීමට නියමිතයි. ඉන්දියානු මහා මැතිවරණය පැවැත්වෙන බැවින් මෙවර ඉන්දියන් ප්‍රිමියර් ලීග් ක්‍රිකට් තරගාවලියේ තරග කාල සටහන සති දෙකක් වෙනුවෙන් පමණක් සංවිධායකයින් ඉදිරිපත් කර ඇත. ඉතිරි තරග පිළිබඳ කාලසටහන නුදුරු දිනයේ දි ඉදිරිපත් කිරීමට නියමිත බව වාර්තා වන්නේය. එම කාලසටහනට අනුව පළමු තරගය මාර්තු 23 වැනිදා ගියවර ශූරයන් වු මහෙන්ද්‍ර සිං දෝනිගේ නායකත්වයෙන් යුත් චෙන්නායි සුපර් කිංගස් කණ්ඩායම සහ විරාත් කෝලිගේ නායකත්වයෙන් යුත් රෝයල් චැලෙන්ජස් කණ්ඩායම සමඟ පැවැත් වීමට නියමිතයි. මෙම කාලසටහනට අනුව මාර්තු 23 වැනිදා සිට අප්‍රේල් 05 වැනිදා දක්වා කාලය තුල අයි පී එල් තරග 17ක් පැවැත්වීමට සංවිධායකයන් තීරණය කර තිබේ.", "URL": "https://sinhala.adaderana.lk/news.php?nid=104687", "Category": null, "Parent URL": null}