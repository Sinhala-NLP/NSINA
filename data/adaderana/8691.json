{"Source": "Adaderana", "Timestamp": "May 29, 2010 12:46 pm", "Headline": "මරණ සංඛ්‍යාව 100 ඉක්මවයි", "News Content": "ඉන්දියාවේ ඊයේ සිදුවූ දුම්රිය අනතුරින් මිය‍ගිය පිරිස සියය ඉක්මවා තිබේ. තවත් 145 දෙනෙකු එම අනතුරින් තුවාල ලැබීය. මියගිය පිරිස‍ අතරින් 78 දෙනෙකුගේ මළ සිරුරු මේ වන විටත් හඳුනාගෙන අවසන් බව ඉන්දීය දුම්රිය බලධාරීන් පවසයි. තවත් 30 දෙනෙකුගේ මළ සිරුරු හඳුනාගැනීමට අපහසු වී ඇත්තේ අනතුර හේතුවෙන් ඔවුන්ගේ සිරුරුවලට දැඩි ලෙස හානි සිදුවීම හේතුවෙනි. මෙම දුම්රිය අනතුරේ වගකීම මාවෝවාදීන් භාරගත යුතු බවට ඉන්දීය බලධාරීන් ප්‍රකාශ කර තිබුණ ද මාවෝවාදීන් එය ප්‍රතික්ෂේප කර ඇති බව විදෙස් මාධ්‍ය පවසයි.", "URL": "https://sinhala.adaderana.lk/news.php?nid=8691", "Category": null, "Parent URL": null}