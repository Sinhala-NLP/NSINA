{"Source": "Adaderana", "Timestamp": "March 29, 2015 12:24 pm", "Headline": "උතුරු පළාතට විශේෂ නිලධාරියෙක් පත්කරනවා ", "News Content": "උතුරු පළාත සම්බන්ධයෙන් සොයා බැලීම සඳහා අගමැති කාර්යාලයෙන් විශේෂ නිලධාරියෙකු පත් කරන බව අගමැති රනිල් වික්‍රමසිංහ මහතා පවසයි.ඒ මහතා මේ බව සඳහන් කර ඇත්තේ මේ වන විට කිලිනොච්චි ප්‍රදේශයේ සංචාරයේ නියැලෙන අතරතුරේදීය.අග්‍රාමාත්‍යවරයා ඊයේ(28) යාපනය ආරක්ෂක සේනා මූලස්ථානය, පලාලි හමුදා මූලස්ථානය, කන්කසන්තුරෙයි නාවික හමුදා මූලස්ථානය ඇතුළු හමුදා මූලස්ථානවල සංචාරයක නිරත වු අතර එහිදී ඉදිරි ආරක්ෂක විධිවිධාන පිළිබඳ අදාළ නිලධාරීන් සමඟ දීර්ඝ වශයෙන් සාකච්ඡා කර තිබුණි.ඊට අමතරව උතුරු ප්‍රදේශයේ සංචාරයක නිරත වුණු අග්‍රාමාත්‍යවරයා එම ප්‍ර දේශවල ජනතාවගේ ගැටලුවලට විසඳුම් ලබාදීම සඳහා අවශ්‍ය ක්‍රියාමාර්ග ද ගෙන ඇති බව වාර්තා වුණි.", "URL": "https://sinhala.adaderana.lk/news.php?nid=50295", "Category": null, "Parent URL": null}