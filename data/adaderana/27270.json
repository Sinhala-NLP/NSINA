{"Source": "Adaderana", "Timestamp": "September 9, 2012 10:00 pm", "Headline": " හෙට වෛද්‍ය ‍වැඩ වර්ජනයක්", "News Content": "කරවනැල්ල මූලික රෝහලේ සියලුම වෛද්‍යවරුන් හෙට (10) වැඩ වර්ජනයක නිරත වීමට තීරණය කර තිබේ. රෝහලේ පරිපාලනයට එරෙහිව මෙම වැඩවර්ජනය ක්‍රියාත්මක කිරීමට තීරණය කර ඇති බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන්ද සොයිසා මහතා සඳහන් කළේය. හෙට දිනයේ රෝහලේ ‍සියලු වෛද්‍යවරුන් ‍රාජකාරීවලින් ඉවත්ව සංකේත වැඩ වර්ජනයක නිරත වන බව නවීන්ද සොයිසා මහතා පැවසුවේය. රෝහල් අධිකාරීවරයා ගෙන යන අදූරදර්ශී පාලනය හේතුවෙන් ගැටලු රැසක් හටගෙන ඇති බව පවසමින් මෙම වැඩවර්ජනය ක්‍රියාත්මක කිරීමට වෛද්‍යවරුන් තීරණය කර ඇත.", "URL": "https://sinhala.adaderana.lk/news.php?nid=27270", "Category": null, "Parent URL": null}