{"Source": "Adaderana", "Timestamp": "January 30, 2010 09:28 am", "Headline": "කුමන යළි විවෘතයි", "News Content": "ත්‍රස්තවාදී බලපෑම් හේතුවෙන් දිගු කාලයක සිට වසා දමා තිබු කුමන ජාතික වනෝද්‍යානය අද සිට යළි විවෘත කරයි. වන ජිවී දෙපාර්තමේන්තුව මගින් වනෝද්‍යානයේ මාර්ග පද්ධති විවේකාංගණ ඇතුලු සංචාරකයන්ට අවශ්‍ය යටිතල පහසුකම් ප්‍රතිසංස්කරණය කිරීමෙන් පසු මෙම පියවර ගත් බව එම දෙපාර්තමේන්තු‍වේ මෙහෙයුම් අධ්‍යක්ෂ එච්.ඩී.රත්නායක මහතා පවසයි. ව‍නෝද්‍යානයේ ආරක්ෂාව සදහා පොලිස් විශේෂ කාර්ය බලකාය යොදවා ඇති බවද අධ්‍යක්ෂවරයා සදහන් කරයි. හෙක්ටයාර 35,000 ක පමණ භූමියක් පුරා පැතිරුණු කුමන ජාතික ව‍නෝද්‍යානය වසා දැමුණේ ත්‍රස්තවාදී ප්‍රහාරයක් එල්ල වීම හේතුවෙනි.", "URL": "https://sinhala.adaderana.lk/news.php?nid=6337", "Category": null, "Parent URL": null}