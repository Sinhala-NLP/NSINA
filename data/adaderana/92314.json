{"Source": "Adaderana", "Timestamp": "July 10, 2018 05:55 pm", "Headline": "ගුහාවේ සිරවී සිටි ළමුන් සියලු දෙනා බේරා ගනියි", "News Content": "තායිලන්තයේ චියැන් රායි ප්‍රදේශයේ ගුහාවක් තුළ සිරවී සිටි අවසන් පාපන්දු ක්‍රීඩකයින් දොළොස් දෙනා සහ ඔවුන්ගේ පුහුණුකරු ගුහාවෙන් පිටතට ගෙන ඒමට මුදා ගැනීමේ කණ්ඩායම් මීට සුළු මොහොතකට පෙර සමත් වී තිබේ. ඒ අනුව ඔවුන් සියලු දෙනාම ආරක්ෂිතව පසුවන බව විදෙස් වාර්තා පෙන්වා දෙයි. ගුහාව තුළ සිරවී සිටින තායිලන්ත පාපන්දු ක්‍රීඩකයින්ගෙන් දෙදෙනකු අද උදෑසන බේරා ගත් අතර තවත් ළමුන් දෙදෙනෙකු හා පුහුණුකරු පමණක් ගුහාව තුළ සිරවී සිටියේය. ඒ අනුව මීට සුළුවේලාවකට පෙර එම ළමයින් දෙදෙනා හා පුහුණුකරු නිරුපද්‍රිතව බේරා ගැනීමට අදාළ අංශයන්ට හැකි වී තිබේ. කෙසේ නමුත් සති දෙකකට අධික කාලයක් ගුහාව තුළ සිරවී සිටි ක්‍රීඩකයින්ට සාමාන්‍ය ජීවිතයට හුරුවීම තරමක් අසීරු වනු ඇති බවද වාර්තා වෙයි.", "URL": "https://sinhala.adaderana.lk/news.php?nid=92314", "Category": null, "Parent URL": null}