{"Source": "Adaderana", "Timestamp": "September 1, 2015 12:39 pm", "Headline": "මිලියන 7ක් රේගුවේ හිරවෙයි ", "News Content": "නීති විරෝධී ලෙස විදේශ මුදල් තොගයක් මෙරටින් ගෙනයාමට උත්සාහ කළ පුද්ගලයින් දෙදෙනෙකු කටුනායක ගුවන් තොටුපොළේදී අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ අද අලුයම සිංගප්පූරුව බලා යාමට පැමිණි පුද්ගලයින් දෙදෙනෙකු මෙලෙස අත්අඩංගුවට ගත් බවයි.ඔවුන් සතුව තිබී අමෙරිකානු ඩොලර්, යුරෝ, ස්විස්ෆ්‍රෑන්ක්, යන මුදල් වර්ග සොයාගෙන තිබේ.එහි වටිනාකම රුපියල් හැත්තෑ එක් ලක්ෂ 85,000ක් පමණ වන බව ගුවන් තොටුපල රේගුව සඳහන් කළේය.සැකකරුවන් වත්තල සහ රාගල යන ප්‍රදේශවල පදිංචිකරුවන් වන අතර ගුවන් තොටුපොළ රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=53580", "Category": null, "Parent URL": null}