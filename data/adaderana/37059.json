{"Source": "Adaderana", "Timestamp": "September 1, 2013 10:24 am", "Headline": "සෞදි පොදු සමාකාලයෙන්  ඵල නොගත්තොත්!", "News Content": "සෞදි අරාබියානු රජය විසින් ලබාදී ඇති පොදු සමා කාලය තුළ දී නීති විරෝධී ලෙස එරට රැඳී සිටින සේවකයින් නීත්‍යානුකූල වීසා බලපත්‍ර ලබාගැනීමට හෝ රටින් පිටවීමට ක්‍රියාකළ යුතු බව විදේශ සේවා නියුක්ති කාර්යාංශය පවසයි. අදාළ පොදු සමා කාලය තුළ දඩුවමකට යටත් නොවී රටින් පිටුවීම සඳහා සෞදි රජය විසින් අවස්ථාව සලසා දී ඇත. සෞදි අරාබියේ නීති වීරෝධී ලෙස රැඳී සිටින ශ්‍රී ලාංකිකයින් 32,000ක් පමණ වන අතර පොදු සමාකාලයෙන් ප්‍රයෝජන ගෙන ඇත්තේ ඉන් අඩක් පමණක් බව වාර්තා වේ. පොදු සමාකාලය අවසන් වු පසු නීති විරෝධී ලෙස රැඳී සිටින පුද්ගලයින්ට විශාල දඩ මුදලකට යටත්වීමට සිදුවන බව ද විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=37059", "Category": null, "Parent URL": null}