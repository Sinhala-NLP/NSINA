{"Source": "Adaderana", "Timestamp": "September 18, 2019 10:27 am", "Headline": "ගෝඨා පරද්දන එක කජ්ජක් නෙමෙයි-මාන්නප්පෙරුම ", "News Content": "එක්සත් ජාතික පක්ෂ ජනාධිපතිවරණ අපේක්ෂකයා තෝරා පත් කර ගැනිම සඳහා සිව් පුද්ගල කමිටුවක් පත් කර ඇති බව අජිත් මාන්නප්පෙරුම රාජ්‍ය අමාත්‍යවරයා පවසයි. ඔහු පවසන්නේ කමිටුව විසින් සොයා බලා ජනාධිපති අපේක්ෂකයා ලෙස ඉදිරිපත් කිරිමට වඩාත් සුදුසු පුද්ගලයා එළඹෙන කෘත්යාකධිකරි මණ්ඩලයට යෝජනා කළ යුතුව ඇති බවයි. මෙහිදී මාධ්‍යවේදීන් විසින් එජාපයේ අපේක්ෂකත්වය වෙනුවෙන් සජිත් ප්‍රේමදාස මහතා විසින් ලිපියක් බාර දීම සම්බන්ධයෙන් ප්‍රශ්න කර සිටියේය. එයට පිළිතුරු දෙමින් රාජ්‍ය අමාත්‍යවරයා පවසා සිටියේ, සජිත් පමණක් නොව විශාල පිරිසක් ජනාධිපති අපේක්ෂකත්වය ඉල්ලා ඇති බවයි. පක්ෂයේ අග රාජපක්ෂ කෑල්ලක් ජනාපති අපේක්ෂකයා වීමට එජාපය තුළ අවශ්‍ය නොවන බවත් පැවසු අමාත්‍යවරයා පොහොට්ටුවේ ජනපති අපේක්ෂකයා වීමට නම් නමේ අගට රාජපක්ෂ කෑල්ලක් අවශ්‍ය බව පැවසීය. වික්‍රමසිංහ නම අගට අය පමණක් එජාපය තුළ සොයන්නේ නැති බවත් පැවසු ඒ මහතා,නිදහස් පක්ෂයක් ලෙස එවැනි පුද්ගලයින් විශාල සංඛ්‍යාවක් ජනපති අපේක්ෂකත්වය අයඳුම් කර ඇතැයි ද පැවසීය. සජිත් ප්‍රේමදාස මහතා එහි ප්‍රධාන අයෙක් බවත්, නමුත් පුද්ගලයින් 4 දෙනෙකුගෙන් යුත් කමිටුවක් මේ දිනවල දිනිය හැකි අපේක්ෂකයා කවුරුන්ද යන්න පිළිබඳ කථා කරමින් සිටින බවත් කියා සිටියේය. පාඨලී චම්පක මහතා රහස් ඡන්දයකින් හෝ මෙය තීරණය කරන ලෙස පවසා සිටියේ ද යන්න පිළිබඳව මාධ්‍යවේදීන් විසින් අසන ලද පැනයට පිළිතුරු දෙමින් අමාත්‍යවරයා පවසා සිටියේ, පක්ෂ තුළ කොපමණ කෑගැසුවත් විනය ඇති පක්ෂයක් බවත් පැවසීය. හරි කෙනා තෝරා කෘතියාධිකාරී මණ්ඩලයට ඉදිරිපත් කරන බවත් පැවසු ඒ මහතා කවුරු ආවත් ගෝඨාභය පරද්දන එක මහ කජ්ජක් නෙමෙයි යනුවෙන් ද කියා සිටියේය. මහින්ද රාජපක්ෂ මහතාවත් පැරදු පක්ෂයක් අපි යනුවෙන් ද අමාත්‍යවරයා මෙහිදී පැවසීය.", "URL": "https://sinhala.adaderana.lk/news.php?nid=119374", "Category": null, "Parent URL": null}