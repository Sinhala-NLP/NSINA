{"Source": "Adaderana", "Timestamp": "November 24, 2018 02:13 pm", "Headline": "මජර දේශපාලනය මුළුමනින්ම වෙනස් කළ යුතුයි", "News Content": "අශිෂ්ඨ දේශපාලනය වෙනුවට ශිෂ්ඨ දේශපාලනයක් ඇති කිරීමේ අවශ්‍යතාව මතු වී ඇති බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. මන්ත්‍රීවරයා මේ බව ප්‍රකාශ කළේ ජාතීවාදී පාලනයක් වෙනුවෙන් විද්වත් පෙලගැස්ම යන මැයෙන් සංවිධාන කර තිබූ ගාල්ල දිස්ත්‍රික්ක් සමුළුව අමතමින්. වර්ථමානයේ මුදලට තම පක්ෂය වෙනස් කරන දේශපාලාඥයින් සිටින බවත් තමන්ට වැඩිම මුදල ලැබෙන පක්ෂයට සහය ලබා දීමට ඔවුන් කටයුතු කරන බවත් මන්ත්‍රීවරයා එහිදි පැවසීය. මෙම මුදල් හුවමාරු වීම කිසිදු විටකදි බැංකු ගණුදෙනුවක් සිදු නොවන බවත් එලෙස වියදම් කරන්නේ මහජනතාවගෙන් සූරා කෑ කළු සල්ලි බවත් මන්ත්‍රීවරයා පවසයි. එහිදි වැඩි දුරටත් අදහස් දැක්වු මන්ත්‍රීවරයා පැවසුවේ වර්ථමානයේ පවතින මජර දේශපාලනය මුළුමනින්ම වෙනස් කළ යුතු බවයි.", "URL": "https://sinhala.adaderana.lk/news.php?nid=99714", "Category": null, "Parent URL": null}