{"Source": "Adaderana", "Timestamp": "January 21, 2017 09:35 pm", "Headline": " කැලණි ගඟට මළ අපද්‍රව්‍ය එකතුවෙලාලු", "News Content": "කැලණි ගංඟාවේ පෝෂක ප්‍රදේශයට මළ අපද්‍රව්‍ය එකතුවීම වලක්වා ගැනීම සඳහා අවශ්‍ය පියවර ගන්නා ලෙස මධ්‍යම පරිසර අධිකාරිය යටියන්තොට ප්‍රාදේශීය සෞඛ්‍ය සේවා අධ්‍යක්ෂවරයා වෙත උපදෙස් ලබාදී තිබේ.මධ්‍යම පරිසර අධිකාරියේ රසායනාගාර නිලධාරීන් විසින් කැලණි ගඟේ ඉහළ සීමාවේ සිට ඉංගිරියාවත්ත දක්වා ස්ථාන 06කින් ජල නියදි පරීක්ෂා කර ඇති බව එම අධිකාරිය පවසයි.එහිදී කැලණි ගඟේ ජලයට මළ අපද්‍රව්‍ය එකතුවී ඇති බව තහවුරු වී තිබේ.එබැවින් කැලණි ගඟට සහ කැලණි ගඟේ අතු ගංගාවල ඉවුරු ආසන්නායේ වැසිකිලි වලවල් ඉදිකර පවත්වාගෙන යන්නේ නම් සහ වැසිකිලි අපද්‍රව්‍ය ජල මාර්ගවලට එකතුවන ස්ථාන පවතින්නේ නම් ඒ පිළිබඳ කඩිනම් පියවර ගන්නා ලෙස උපදෙස් දී ඇති බව මධ්‍යම පරිසර අධිකාරිය පවසයි.", "URL": "https://sinhala.adaderana.lk/news.php?nid=68397", "Category": null, "Parent URL": null}