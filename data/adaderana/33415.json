{"Source": "Adaderana", "Timestamp": "April 20, 2013 10:54 am", "Headline": "ගිය වසරට පිළිකා රෝගීන් 15,000ක් - වියදම කෝටි 150යි", "News Content": "පසුගිය වසර තුළ දී පමණක් පිළිකා රෝගීන් 15,000ක් වාර්තා වී ඇති බව සෞඛ්‍ය අමාත්‍යංශය පවසයි. මෙම පිළිකා රෝගීන් සඳහා විශේෂ ඖෂධ මිලදී ගැනීමට රජය විසින් රුපියල් කෝටි 150ක මුදලක් වැය කර ඇති බව එම අමාත්‍යංශය සඳහන් කරයි. සතියකට පිළිකා රෝගීන් සඳහා අත්‍යවශ්‍ය ඖෂධ ගෙන්වීමට ලිපිගොනු 50 - 60 ක් අතර ප්‍රමාණයක් සෞඛ්‍ය අමාත්‍යංශයට ලැබෙන බව සඳහන්ය. එම සියලුම ලිපිගොනු සෞඛ්‍ය අමාත්‍යවරයා විසින් විමර්ශනය කර අදාළ අංශ වෙත යොමු කරන බව ද සෞඛ්‍ය අමාත්‍යංශය පවසයි. මෙම වසර තුළ ද අවශ්‍ය අත්‍යවශ්‍ය ඹෟෂධ ගෙන්වීම සඳහා මුදල් ප්‍රතිපාදන ලබාදීමට පියවර ගන්නා බව එම අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=33415", "Category": null, "Parent URL": null}