{"Source": "Adaderana", "Timestamp": "March 22, 2013 10:46 am", "Headline": "රුහුණු සරසවියට සිසුන් ගැනීම සඳුදා ඇරඹෙයි", "News Content": "2011 - 2012 විශ්ව විද්‍යාල ප්‍රවේශය මත රුහුණු විශ්ව විද්‍යාලයේ ජීව විද්‍යා, භෞතික විද්‍යා සහ පරිගණක විද්‍යා පාඨශාලා සඳහා සිසුන් ඇතුළත් කර ගැනීම ලබන සඳුදා ඇරඹෙයි. නවක සිසුන් සඳහා අධ්‍යයන කටයුතු 27 වැනි දින සිට ආරම්භ කරන බව එම විශ්ව විද්‍යාලය පවසයි. මේ අතර ශ්‍රී ජයවර්ධනපුර විශ්ව විද්‍යාලයේ කළමනාකරණ අධ්‍යයන හා වාණිජ විද්‍යා පීඨයේ දෙවන, තෙවන හා සිව්වන වසර සිසුන් සඳහා දේශන ලබන සදුදා ආරම්භ කෙරෙයි. පළමු වසර සිසුන් සඳහා දේශන අප්‍රේල් 01 වැනිදා ආරම්භ වන බව එම විශ්වවිද්‍යාලයේ ලේඛකාධිකරවරයා පැවසීය.", "URL": "https://sinhala.adaderana.lk/news.php?nid=32630", "Category": null, "Parent URL": null}