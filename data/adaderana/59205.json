{"Source": "Adaderana", "Timestamp": "April 16, 2016 11:47 am", "Headline": "ලොරිය ගසක ගැටී කත මියයයි", "News Content": "අනුරාධපුර - මහව මාර්ගයේ කැත්තපහුව ප්‍රදේශයේදී සිදු වූ රිය අනතුරකින් කාන්තාවක මියගොස් තිබේ.ලොරි රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පවසයි.ලොරි රථයේ රියදුරු සහ එහි ගමන් ගත් ඔහුගේ බිරිද බරපතළ තුවාල ලබා කුරුණෑගල රෝහළට ඇතුළත් කිරීමේදී කාන්තාව මියගොස් තිබේ.මියගොස් ඇත්තේ පයාගල, විහාරකන්ද ප්‍රදේශයේ පදිංචිව සිටි 39 හැවිරිදි කාන්තාවකි.රියදුරුට නින්දයාම හේතුවෙන් අනතුර සිදුව ඇති බව සිදු කරන ලද මූලික විමර්ශනවලදී අනාවරණය වී ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=59205", "Category": null, "Parent URL": null}