{"Source": "Adaderana", "Timestamp": "August 28, 2019 10:36 pm", "Headline": "හොර සිගරට් තොගයක් අල්ලයි", "News Content": "රුවන්වැල්ල පොලිස් වසමේ කරවනැල්ල නගරයේ අලෙවි සැලක තුර්කියේ නිෂ්පාදිත තීරුබදු රහිතව ව්‍යාජ ලෙස මෙරටට ගෙන්වන ලද සිගරට් අලෙවි කරමින් සිටි අලෙවිසැලේ හිමිකරු සිගරට් 1600ක් (බන්ඩල් 08)ක් සමඟ අත්අඩංගුවට ගෙන ඇත. අද (28) පෙරවරුවේ සීතාවකපුර කොට්ඨාශ දූෂණ මර්දන ඒකකයේ නිලධාරීන්ට ලද තොරතුරක් මත මෙම වැටලීම සිදු කර ඇත. සැකකරු කරවනැල්ල ප්‍රදේශයේ පදිංචිකරුවකි. රුවන්වැල්ල පොලීසිය වැඩිදුර විමර්ශන මෙහෙයවයි.", "URL": "https://sinhala.adaderana.lk/news.php?nid=117721", "Category": null, "Parent URL": null}