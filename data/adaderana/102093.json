{"Source": "Adaderana", "Timestamp": "January 9, 2019 07:03 pm", "Headline": " රථ වාහන සඳහා කාබන් බද්ධක්", "News Content": "රථ වාහන සදහා වන නව කාබන් බද්ද ආදායම් බලපත්‍රය ලබා ගන්නා අවස්ථාවේදී අය කරන බව මෝටර් රථ ප්‍රවාහන දෙපාර්තමේන්තුව පවසයි. මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේ මේ වසරේ ජනවාරි 01 වනදා සිට මෙම බද්ද ක්‍රියාත්මක බවයි. කෙසේවෙතත් මේ වසරේ ආදායම් බලපත්‍ර ලබා ගැනීමේදී මෙම කාබන් බද්ද ගෙවීම අනිවාර්ය නොවන අතර ලබන වසරේ සිට එය අනිවාර්ය කර තිබේ. විද්‍යුත් මෝටර් රථ හැර සෙසු සියලු රථ වාහන සදහා නිෂ්පාදිත වර්ෂය අනුව කාණ්ඩ තුනක් යටතේ කාබන් බද්ද අය කෙරෙන බවයි මෝටර් රථ ප්‍රවාහන කොමසාරි ජනරාල් ජගත් චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=102093", "Category": null, "Parent URL": null}