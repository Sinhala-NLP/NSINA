{"Source": "Adaderana", "Timestamp": "December 29, 2013 10:15 am", "Headline": "2012 විභාගයෙන් 23,125ට සරසවි වරම්", "News Content": "2012 - 2013 අධ්‍යයන වර්ෂය සඳහා විශ්ව විද්‍යාලවලට සිසුන් ඇතුළත් කර ගැනීම ලබන ජනවාරි මස අවසන් සතියේ සිට ආරම්භ කරන බව විශ්ව විද්‍යාල ප්‍රතිපාදන කොමිසන් සභාව පවසයි. කොමිෂන් සභාවේ සභාපති මහාචාර්ය ක්ෂණිකා හිරිඹුරේගම මහත්මිය සඳහන් කළේ ඉංජිනේරු සහ වෛද්‍ය පීඨ වල අධ්‍යයන කටයුතු පළමුවෙන් ආරම්භ කිරීමට නියමිත බවයි. 2012 වසරේ අධ්‍යයන පොදුසහතික පත්‍ර උසස් පෙළ විභාගයෙන් සමත් වු සිසුන් 23,125 දෙනෙකු මෙවර විශ්ව විද්‍යාල සදහා සුදුසුකම් ලබා සිටිති. නායකත්ව පුහුණුවෙන් අනතුරුව අදාළ සිසුන් ක්‍රමානුකූලව විශ්ව විද්‍යාල සඳහා ඇතුළත් කර ගැනීමේ කටයුතු සිදුකරන බව මහාචාර්ය ක්ෂණිකා හිරිඹුරේගම මහත්මිය සඳහන් කළාය.", "URL": "https://sinhala.adaderana.lk/news.php?nid=39929", "Category": null, "Parent URL": null}