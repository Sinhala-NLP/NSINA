{"Source": "Adaderana", "Timestamp": "February 23, 2019 04:09 pm", "Headline": "තවත් සද්ධන්තයෙක් අවසන් ගමන් යයි", "News Content": "අම්පාර, රජගලතැන්න නවගිරියා වැව් තාවුල්ල ඉස්මත්තේ ජනතාවට පීඩාකාරී ලෙස හැසිරුණු වන අලියෙකු අද(23) උදෑසන මිය ගොස් සිටිය දී හමුවී තිබේ. වයස අවුරුදු 18-22 ත් අතර වන බව අද දෙරණ වාර්තාකරු පවසයි. ඊයේ(22) දිනයේ දී වන අලි රංචුවක් ගම්වැදී සිට ඇති අතර, ඔවුන් එළවා දැමුවත් අලි රංචුව පිටව ගොස් නොමැති බව ගම්වාසීන් සඳහන් කර තිබේ. ගලපිටගල වන ජීවි කාර්යාලයේ නිලධාරීන් පසුව වන අලියා මියගිය ස්ථානයට ගොස් පරීක්ෂණ පවත්වා ඇති බව ද වාර්තා වෙයි. කෙසේ වෙතත් අලියාගේ ශරීරයේ තුවාල කිසිවක් දක්නට නොලැබෙන බවත්, හක්ක පටස් කෑමෙන් මිය ගියේ ද යන්න සැක සහිත බවත් ගම්වැසියන් පවසයි.", "URL": "https://sinhala.adaderana.lk/news.php?nid=104896", "Category": null, "Parent URL": null}