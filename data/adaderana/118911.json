{"Source": "Adaderana", "Timestamp": "September 12, 2019 09:21 am", "Headline": "ට්‍රම්ප් ගත් තීරණයක් ප්‍රමාද කරයි", "News Content": "චීන භාණ්ඩවල තීරුබදු ඉහළ නැංවිමට අමෙරිකානු ජනාධිපති ඩොනල්ඩ් ට්‍රම්ප් ගත් තීරණය ප්‍රමාද කර තිබේ. ඩොනල්ඩ් ට්‍රම්ප් ට්විටර් පණිවුඩයක් නිකුත් කරමින් ප්‍රකාශකර ඇත්තේ ඔක්තෝබර් මස 01 වනදා සිට ඉහල නැංවිමට නියමිතව තිබූ තීරබදු ගාස්තු සති දෙකකට කල් දමන බවයි. එම ප්‍රමාදය චීනය විසින් ඉල්ලා සිටි බවත් ඇතැම් චීන භාණ්ඩ සඳහා තීරුබදු ගාස්තු අහෝසි කිරිමට අමෙරිකාව ගත් තීරණය අනුමත කරන බවත් ට්‍රම්ප් අදාල ට්විටර් පණිවුඩයේ සටහන් කර ඇති බව විදෙස් වාර්තා සදහන් කළේය. කෙසේ වෙතත් දෙරට අතර කාලයක් පුරා පවතින වෙළඳ ආරවුල විසදීම සඳහා දෙපාර්ශවය අතර නව සාකච්ඡා පැවැත්විමට මේ වන විට සැලසුම් කර තිබේ.", "URL": "https://sinhala.adaderana.lk/news.php?nid=118911", "Category": null, "Parent URL": null}