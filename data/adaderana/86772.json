{"Source": "Adaderana", "Timestamp": "April 2, 2018 04:08 pm", "Headline": "වතු නිවාස 72 ක් කඩා ඉවත් කරයි", "News Content": "ආගරපතන පොලිස් වසමට අයත් ෆුටිහිල් පැන්කටන් කොටසේ පැරණි වතු නිවාස 72 ක් කඩා ඉවත් කිරීම වතුයටිතල පහසුකම් අමාත්‍යංශය මඟින් ඊයේ (01) ආරම්භ කර බව අද දෙරණ වාර්තාකරු පවසයි. වත්මන් රජය යටතේ වතුකම්කරුවන් වෙනුවෙන් පර්චස් හතක ඉඩම් කැබැල්ලක් රුපියල් ලක්‍ෂ දොළහක ප‍්‍රතිපාදන යටතේ ඉදිකර තනි නිවාස යෝජනා ක‍්‍රමය යටතේ එම වතුයායේම එම කඩා ඉවත් කරන නිවාස වෙනුවෙන් අළුතින් මේ වන විට නිවාස හැත්තෑ අටක් ඉදිකර එම නිවාසවල කඩා ඉවත් කරන නිවාසවල පදිංචිකරුවන් මේ වන විට පදිංචි කර තිබේ. වසර සීයයකට වඩා ඉපැරණි එම නිවාස කඩා ඉවත්කර එම භූමියේ නව නිවාස හැත්තෑ අටක් ඉදිකිරීමට ‍කඳුරට නව ගම්මාන වතුයටිතල පහසුකම් හා ප‍්‍රජා සංවර්ධන අමාත්‍යංශය සැලසුම් කර ඇත. වත්මට් රජය යටතේ එම අමාත්‍යංශය මඟින් මේ වන විට නුවරඑළිය,බදුල්ල,රත්නපුර,කෑගල්ල,ගාල්ල,මාතර ඇතුළු වතුකම්කරුවන් වෙසෙන දිස්ති‍්‍රක්ක ගණනාවක නිවාස පන්දහසක් මේ වන විට ඉදිකර වතුකම්කරු අයිතියට පත්කර තිබේ. වතුකරයේ මෙවැනි වතු නිවාස ගණනාවක් ඉදිකර ඒවා ගමිමාන බවට පත්කිරිමට එම අමාත්‍යංශය ෙමි වන විට සැලසුමිකර ඇත.", "URL": "https://sinhala.adaderana.lk/news.php?nid=86772", "Category": null, "Parent URL": null}