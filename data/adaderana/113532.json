{"Source": "Adaderana", "Timestamp": "July 6, 2019 09:13 pm", "Headline": "බ්ලුෆීල්ඩ් වතුයායේ වතු කළමණාකරුවන්ට පහරදුන් 18 දෙනෙක් රිමාන්ඩ්", "News Content": "වතු කළමණාකරුවන් සිව් දෙනෙකුට පහර දුන් බවට සැක පිට අත්අඩංගුවට ගත් පුද්ගලයින් 18දෙනා ලබන 10 දින දක්වා රක්ෂිත බන්ධනාගාර කරන ලෙස නාවලපිටිය මහේස්ත්‍රාත් අධිකරණයයේ වැඩ බලන මහේස්ත්‍රාත්වරයා විසින් නියෝග කර තිබේ. ඒ සැකකරුවන් අද දහවල් අධිකරණයට ඉදිපත් කිරිමෙන් අනතුරුවයි. කොත්මලේ බ්ලුෆීල්ඩ් වතුයායේ කම්කරුවන් පිරිසක් එහි වතු කළමණාකරුවන්ට හා දේපලවලට පහරදීමෙන් වතු කළමණාකරුවන් 04දෙනෙකු තුවාල ලබා ගම්පොල රෝහලට ඇතුළුත් කර තිබුණි. අප වාර්තාකරු පැවසුවේ අර්ථසාධක අරමුදල් නිසිලෙස නොගෙවීම සම්බන්ධයෙන් මතු වූ ගැටළුවක් මුල්කර ගිනිමින් මෙම පහරදීම සිදුකර ඇති බවයි. ඊයේ රාත්‍රියේ(05) මෙම පහරදීම සිදුවූ බව වාර්තා වෙයි. බ්ලුෆිල්ඩ් තේ වත්තේ සේවය කරන වතු කම් කරුවන්ට ගෙවිය යුතු සේවක අර්ථසාධක අරමුදල් හා සේවා නියුක්තියන්ගේ බාරකාර අරමුදල් මාසිකව ඔවුන්ගේ ගිණුම්වලට බැර නොකරන බවට චෝදනා කරමින් කම්කරුවන් ඊයේ දහවල් විරෝධතාවක්ද පැවැත්විය. එම සිද්ධිය මුල්කර ගනිමින් රාත්‍රියේ කම්කරුවන් පිරිසක් වෘත්තිය සමිති නායකයින් පිරිසක් සමග එක්ව මෙම පහරදිම සිදුකල බව වතු පාලකයින් පැවසීය.", "URL": "https://sinhala.adaderana.lk/news.php?nid=113532", "Category": null, "Parent URL": null}