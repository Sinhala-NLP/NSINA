{"Source": "Adaderana", "Timestamp": "December 18, 2018 09:27 am", "Headline": "නිදහස් පක්ෂය අද විපක්ෂයේ අසුන් ගනියි", "News Content": "ආණ්ඩුවට එක්නොවී විපක්ෂයේ අසුන් ගැනිමට ශ්‍රි ලංකා නිදහස් පක්ෂයේ පාර්ලිමේන්තු මන්ත්‍රීවරුන් 21දෙනාගේ කණ්ඩායම තීරණය කළ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නිශාන්ත මුතුහෙට්ටිගම මහතා පවසයි. ඔහු මේ බව ප්‍රකාශ කළේ ජනාධිපතිවරයා සමඟ ඊයේ(17) පැවැති සාකච්ඡාවකින් පසු මාධ්‍ය වෙත අදහස් පළ කරමින්ය. පැවැති ජාතික ආණ්ඩුව නියෝජනය කළ ශ්‍රි ලංකා නිදහස් පක්ෂ 21දෙනාගේ කණ්ඩායමේ නියෝජිතයින් ඊයේ පස්වරුවේ නිදහස් පක්ෂ සභාපති ජනාධිපති මෛත්‍රීපාල සිරිසේන මහතා සමඟ සාකච්ඡාවක නිරත වුණි. සාකච්ඡාව ජනාධිපති ලේකම් කාර්යාලයේදි පැවැති අතර එය අවසන් වූ පසු ඊට සහභාගි වූ මන්ත්‍රිවරු මාධ්‍ය වෙත අදහස් පළ කළේය.", "URL": "https://sinhala.adaderana.lk/news.php?nid=100912", "Category": null, "Parent URL": null}