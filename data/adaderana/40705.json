{"Source": "Adaderana", "Timestamp": "January 28, 2014 11:27 am", "Headline": "දඹදෙණිය විහාරයේ සිතුවම් ප්‍රතිසංස්කරණයට ස්වදේශී අතහිත", "News Content": "(ඡායාරූප විස්තරය- පූර්ණ ප්‍රතිසංස්කරණය කළ දඹදෙණිය දළදා මන්දිරය ස්වදේශී සමාගමේ සභාපතිනි/කළමනාකාර අධ්‍යක්ෂිකා, අමරි විජයවර්ධන මැතිනිය විසින් විවෘත කළ මොහොත). ශ්‍රී ලංකාවේ ශාකසාර සනීපාරක්ෂක නිෂ්පාදනයේ පුරෝගාමී සමාගමවන කඳානේ සීමාසහිත ස්වදේශී කර්මාන්තායතනය තවත් ජාතික වටිනාකමකින් යුත් සමාජ සත්කාරකයක නිරතවෙමින් ඓතිහාසික දඹදෙණිය රජමහ විහාරයේ ශ්‍රී දළදා මන්දිරය හා එහි බිතු සිතුවම් ඉපැරණි ස්වරූපයෙන්ම ප්‍රතිසංස්කරණය කර සභාපතිනි/කළමනාකාර අධ්‍යක්ෂිකා අමරි විජයවර්ධන මැතිනිය අතින් පසුගියදා නැවත විවෘත කෙරුණි. පුරාවිද්‍යා දෙපාර්තමේන්තුවේ උපදෙස් හා දැඩි අධීක්ෂණය යටතේ ස්වදේශී කර්මාන්තායතනය විසින් අධික මුදලක් වැය කරමින් සිදු කෙරුණු මෙම ඉපැරණි දඹදෙණි ශ්‍රී දළදා මන්දිරය පෙර පැවති ස්වරූපයෙන්ම ප්‍රතිසංස්කරණය කිරීමේදී එහි ඉපැරණි වහලය හා බිතු සිතුවම් ප්‍රතිසංස්කරණය කෙරුණේ ඒ සඳහා ලොව භාවිතා කෙරෙන විශේෂ ක්‍රමවේද උපයෝගී කර ගනිමිනි. ශ්‍රී ලංකාවේ විශිෂ්ටතම සංස්කෘතික මංගල්‍යයක් වන ශ්‍රී දළදා පෙරහැර මුල්වරට පැවැත්වුණු ස්ථානය ලෙසින් ඓතිහාසික දඹදෙණි රජමහ විහාරය මෙරට වැදගත් පූජනීය ස්ථානයක් ලෙසින් සැලකේ. මෙරට තෙවන රාජධාණියවන දඹදෙණිය පාලනය කළ දෙවන පරාක්‍රමබාහූ රජු විසින් මෙම දඹදෙණි විහාරය ඉදි කරවන ලද අතර දළදා පෙරහැර ඇරඹුණේ වසර 13ක් දඹදෙණියේ තැන්පත් කර තිබූ දන්ත ධාතූන් වහන්සේට පුදපූජා පැවැත්වීම සඳහාය. වසර 15කට අධික කාලයක් පුරා ස්වදේශී කර්මාන්තායතනය තම ‘ස්වදේශී කොහොඹ ආලෝක පූජා සත්කාරය’ නම් සුවිශේෂී ආයතනික සමාජ සත්කාරක වැඩසටහන යටතේ ඓතිහාසික වටිනාකමකින් යුත් ප්‍රමුඛතම සිද්ධස්ථාන රැසක් වාර්ෂිකව ආලෝකමත් කෙරේ. දඹදෙණිය රජමහ විහාරයේ ශ්‍රී දළදා මන්දිරය ඉපැරණි ස්වරූපයෙන් ප්‍රතිසංස්කරණය කර නැවත පූජාකිරීමේ උත්සවයට සහභාගිවෙමින් සීමාසහිත ස්වදේශී කර්මාන්තායතනයේ සභාපතිනි/කළමනාකාර අධ්‍යක්ෂිකා අමරි විජයවර්ධන මැතිනිය පැවසුවේ “ශ්‍රී ලංකාවේ සංස්කෘතික හා සම්ප්‍රදායික උරුමයන් හා සාරධර්ම රැකගැනීම සියයට සියයක්ම දේශීය සමාගමක්වන ස්වදේශී සමාගමේ යුතුකමක්වීමෙන් තම සමාගමේ සමාජ සත්කාරක වැඩසටහනක් ලෙසින් පරිහානියට පත්වෙමින් පවතින ඓතිහාසිකව වැදගත් පූජනීය ස්ථාන හා එහි බිතුසිතුවම් ප්‍රතිසංස්කරණය කර සංරක්ෂණයට එක් වූ බවයි“. එමෙන්ම මෙම සද්කාර්යය සිදු කෙරෙන්නේ වාර්ෂික පූජෝත්සව සමයේදී ශ්‍රී ලංකාවේ වැදගත් පූජනීය ස්ථාන වැඳපුදාගැනීමට පැමිණෙන බැතිමතුන්ගේ පහසුව හා දේශීය උරුමයන් රැකගැනීමේ වැදගත්කම මතු පරපුරට වටහාදීමට පවත්වන ආලෝක පූජා සත්කාරයට අමතරව බවද එතුමිය පැවසුවාය. 1927දී කැලණි රජමහ විහාරය සංවර්ධනය කර පිළිසකර කළ හෙලේනා විජයවර්ධන ළමාතැනී, ස්වදේශී සමාගමේ සභාපතිනි/කළමනාකාර අධ්‍යක්ෂිකා, අමරි විජයවර්ධන මැතිනියගේ මිත්තනිය වන්නීය. ශාකසාර සනීපාරක්ෂගක නිෂ්පාදනයේ ප්‍රමුඛයාවන කඳානේ සීමාසහිත ස්වදේශී කර්මාන්තායතනය, අපේ රටේ සම්පත් අපේ රටේ ඉතිරි කරමින් දේශීය ආර්ථිකය ශක්තිමත් කරන අතර, ස්වදේශි නිෂ්පාදන පෙළ අතර කොහොඹ, රාණි සඳුන්, කොහොඹ බේබි, සේෆ් ප්ලස්, අප්සරා, පර්ල් වයිට්, ලක්බාර්, ලේඩි, බ්ලැක් ඊගල් (පර්ෆියුම් හා ආෆ්ටර් ෂේව්) ෂවර් ජෙල් නිෂ්පාදන පෙළ හා මෑතකදී වෙළඳපොලට හඳුන්වාදුන් ලිට්ල් ප්‍රින්සස් ළමා නිෂ්පාදන පෙළ අයත් වේ. සියයට සියයක්ම දේශීය සමාගමක්වන ස්වදේශී සමාගමේ ප්‍රමුඛතම සන්නාම අතරට ශාකසාර සබන් අතර ප්‍රමුඛයා කොහොඹ ශාකසාර සබන් හා සඳුන් සබන් අතර ප්‍රමුඛයා රාණී සඳුන් සබන් අයත්වේ.", "URL": "https://sinhala.adaderana.lk/news.php?nid=40705", "Category": null, "Parent URL": null}