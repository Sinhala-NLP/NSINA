{"Source": "Adaderana", "Timestamp": "March 15, 2019 03:07 pm", "Headline": "සාරි පොටක අවසන් හුස්ම ගැටගැසූ සිසුවියක්", "News Content": "අනුරාධපුර පොලිස් වසමේ ඇලයාලපත්තුව ප්‍රදේශයේ නිවසක දී සිසුවියක් විසින් ගෙල වැලලාගෙන මියගොස් තිබේ. ඊයේ (14) දින රාත්‍රී 7ට පමණ මෙම සිසුවිය කාමරයේ බාල්කයේ ගැට ගැසූ සාරි පොටක ආධාරයෙන් මෙසේ ගෙල වැලලාගෙන ඇත. මෙසේ සියදිවි හානිකරගෙන ඇත්තේ වයස අවුරුදු 14ක් වූ ඇලයාලපත්තුව අනුරාධපුර ලිපිනයේ පදිංචි සිසුවියක් වේ. මහේස්ත්‍රාත් පරීක්ණය හා පශ්චාත් මරණ පරීක්ෂණය අද(15) දින සිදුකිරීමට නියමිත අතර සියදිවි හානි කරගැනීමට හේතුව මෙතෙක් අනාවරණය වී නොමැත. සිද්ධිය පිළිබඳව වැඩිදුර විමර්ශන කටයුතු අනුරාධපුර පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106119", "Category": null, "Parent URL": null}