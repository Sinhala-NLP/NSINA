{"Source": "Adaderana", "Timestamp": "November 29, 2016 10:31 am", "Headline": " කැනඩා ගුවන් යානයක් අනතුරට ලක්වෙයි", "News Content": "කැනඩාවේ ප්‍රහාරක ගුවන් යානයක් අනතුරට පත්වීමෙන් ගුවන් නියමුවා මියගොස් තිබේ.විදෙස් මාධ්‍ය වාර්තා කරන්නේ සී.එෆ් 18 දරණ ප්‍රහාරක ජෙට් යානයක් මෙලෙස අනතුරට පත්ව ඇති බවයි. කැනේඩියානු ගුවන් හමුදාවේ පුහුණුවීමක් අතරතුර මෙම අනතුර සිදුවී තිබේ.අනතුරට හේතුව මෙතෙක් අනාවරණය වී නොමැති බව වාර්තා වෙයි.2010 වසරේදී ද මෙවැනිම අනතුරක් සිදුව ඇති අතර ඊට අයහපත් කාලගුණය බලපා ඇති බව පරීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=66521", "Category": null, "Parent URL": null}