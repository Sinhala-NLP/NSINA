{"Source": "Adaderana", "Timestamp": "December 19, 2018 04:20 pm", "Headline": "තවත් ක්‍රිකට් ක්‍රීඩකයෙකුට දඩයක්", "News Content": "තරඟ විනය නීති උල්ලංඝණය කිරීමේ චෝදනා මත බංග්ලාදේශ කණ්ඩායමේ නායක ශකිබ් අල් හසන්ට ජාත්‍යාන්යේන් ක්‍රිකට් කවුන්සිලය මගින් දඩ නියම කර තිබේ. විනිසුරු තීරණයට එරෙහිව යමින් ඔහුට දෝෂාරෝපණය කිරීමේ චෝදනා මත ශකිබ්ට දඩුවම් ලකුණක් සහ තරඟ ගාස්තුවෙන් සියයට 15ක දඩයක් පැනවීමට ජාත්‍යන්තර ක්‍රිකට් කවුන්සිලය පියවර ගෙන ඇත්තේය. බටහිර ඉන්දීය කොදෙව් කණ්ඩායම සමඟ පැවති පළමු 20/20 තරගය අතරතුර පන්දුයවන්නෙකු විසින් යොමු කළ පන්දුවක්, නිපන්දුවක් ලෙසට විනිසුරුවරයා සංඥා නොකිරීම හේතුවෙන් ශකිබ් අල් හසන් ඔහුට විරෝධය පළ කර ඇති බව සඳහන් වේ. මීට පෙර 2016 වසරේ දී ශ්‍රී ලංකාව සමඟ පැවති තරගයක් අතරතුර ද ශකිබ්ගේ මෙවැනි විනය විරෝධී ක්‍රියාවක් වාර්තා වී තිබුණි.", "URL": "https://sinhala.adaderana.lk/news.php?nid=101001", "Category": null, "Parent URL": null}