{"Source": "Adaderana", "Timestamp": "August 16, 2018 11:24 am", "Headline": "ඉදිරියේ දී විදුලි බිලෙන් සහනයක්", "News Content": "විදුලිබල මණ්ඩලය සතු සමස්ත ජලාශවල 80% ක ජල ධාරිතාවක් ඇති නිසා තවදුරටත් සහනධායි මිලටම විදුලි පාරිභෝගිකයන්ට විදුලි බලය ලබාදෙන බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පැවසිය. අමාත්‍යවරයා මේ බව පවසා සිටියේ මවුස්සාකැලේ ජලාශය වසර 5කට පසු පිටාර මට්ටමට ආසන්න විම හේතුවෙන් එම ජලාශයේ වාන් දොරටු විවෘත කිරිම පිලිබදව සොයා බැලිමට අද (16) මවුස්සාකැලේ ජලාශ වේල්ලට පැමිණි අවස්ථාවේදිය. අද උදැසන මස්කෙලිය මවුස්සාකැලේ සමන් දේවාලයේ පැවති ආගමික වතාවන්වලින් අනතුරුව අමාත්‍යවරයා මවුස්සාකැලේ ජලාශ වේල්ලද නිරික්ෂණය කළේය. පසුගිය නියං සමයේද අඛණ්ඩව විදුලිය ලබා දුන් ආසියාවේ එකම රට ශ්‍රී ලංකාව බවත් , එය ඉදිරියටත් එලෙසම පවත්වාගෙන යන බවත් අමාත්‍යවරයා කියා සිටියේය. ඉදිරියේදි ඇති වන විදුලි අර්බුධය සහ අභියෝග වලට මුහුණ දිමට ලංකා විදුලි බල මණ්ඩලය සැලසුම් රැසක් ක්‍රියාවට නැංවිමට කටයුතු කර ඇති බවද අමාත්‍ය රංජිත් සියඹලාපිටිය මහතා පැවසීය. මවුස්සාකැලේ ජලාශයේ වාන් දොරටු තුනක් ඊයේ (15) අඩිය බැගින් විවෘත කර තිබු අතර අද දිනයේ එම ජලාශයේ එක් වන් දොරටුවක් අගල් දෙකක් විවෘත කර ඇත.", "URL": "https://sinhala.adaderana.lk/news.php?nid=94492", "Category": null, "Parent URL": null}