{"Source": "Adaderana", "Timestamp": "July 27, 2011 11:47 am", "Headline": "ඉවත් කළේ නෑ,ඇමති කියයි-මොකුත් කියන්න බෑ,අධ්‍යක්ෂ ජෙනරාල් කියයි", "News Content": "වන ජීවී අධ්‍යක්ෂ ජනරාල් ආචාර්ය චන්ද්‍රසේන පතිරාජ මහතා ධුරයෙන් ඉවත් කිරීමට තීරණයක් ගෙන නොමැති බව ගොවිජන සේවා හා වනජීවී අමාත්‍ය එස්.එම් චන්ද්‍රසේන මහතා පවසයි. මේ සම්බන්ධයෙන් පළ වූ වාර්තා අසත්‍ය බව අමාත්‍යවරයා සඳහන් කළේය. එහෙත් මේ පිළිබඳ අද දෙරණ කළ විමසීමක දී අමාත්‍යාංශ ලේකම් උදේනි වික්‍රමසිංහ මහතා කියා සිටියේ ඉල්ලා අස්වීම සම්බන්ධයෙන් අධ්‍යක්ෂ ජනරාල්වරයා විසින් දැනුම් දීමක් කර ඇති බවයි. වනජීවී අධ්‍යක්ෂ ජනරා‍ල් ආචාර්ය චන්ද්‍රසේන පතිරාජ මහතාගෙන් අද දෙරණ කළ විමසීමක දී මේ සම්බන්ධයෙන් අදහස් පළ කිරීම ඔහු විසින් ප්‍රතික්ෂේප කරන ලදී..", "URL": "https://sinhala.adaderana.lk/news.php?nid=17666", "Category": null, "Parent URL": null}