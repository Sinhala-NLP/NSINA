{"Source": "Adaderana", "Timestamp": "March 13, 2017 04:54 pm", "Headline": " පාර්ලිමේන්තුවේ සහජීවනය නැති වෙලා-මේක විහිළු සභාවක් නෙමෙයි", "News Content": "පාර්ලිමේන්තුව තුළ සහජීවනය නැති වී විහිළු සභාවක් බවට පත් වී ඇතැයි ජාතික සහජීවනය, සංවාඳ හා රාජ්‍ය භාෂා අමාත්‍ය මනෝ ගනේෂන් මහතා පවසයි. පාර්ලිමේන්තුව තුළ සිදුවන ගහ බැන ගැනීම් වැනි බොළඳ ක්‍රියාවන් පාලනය කිරීමට නොහැකි වී ඇති බවද ඒ මහතා කියා සිටියේය. “ තුනේ පන්තියේ ළමුන් හසුරුවා ගන්න එම පන්තියේ ගුරුවරිය උත්සහා දරනවා සේම කථානායකතුමාටත් පාර්ලිමේන්තුවේ උදවිය පාලනය කරගන්න අවශ්‍ය අවකාශය අද ඇති වී තිබෙන “ බව ඒ මහතා පැවසීය. අමාත්‍යවරයා මේ බව ප්‍රකාශ කළේ ජාතික සහජීවනය, සංවාඳ හා රාජ්‍ය භාෂා අමාත්‍යංශයේ මෙහෙයවීමෙන් පසුගියදා කොළඹ, කොටුව ප්‍රධාන දුම්රිය ස්ථානයේදී “ශ්‍රී ලාංකික අපේ අනන්‍යතාවයයි - විවිධත්වය අපේ ශක්තියයි” යන්න තේමා කර ගනිමින් සහජීවනය වෙනුවෙන් පැවති, දුම්රිය මැදිරිවල ස්ටිකර් ඇලවීමේ දෙවන වැඩසටහනට එක්වෙමිනි.", "URL": "https://sinhala.adaderana.lk/news.php?nid=70839", "Category": null, "Parent URL": null}