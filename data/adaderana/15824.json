{"Source": "Adaderana", "Timestamp": "May 2, 2011 08:59 am", "Headline": "කංසා ගෙනගිය වෑන් රියක් සමග දෙදෙනෙක් කොටුවෙයි", "News Content": "කංසා කිලෝ ග්‍රෑම් 3ක් පමණ ප්‍රවාහනය කරමින් සිටි වෑන් රථයක් සමඟ සැකකරුවන් දෙදෙනෙකු කුඹුක්වැව ප්‍රදේශයේ දී අත් අඩංගුවට ගෙන තිබේ. සැකකරුවන්ගෙන් සිදුකළ ප්‍රශ්න කිරීම්වලදී තවත් සැකකරුවන් දෙදෙනෙකු අත්අඩංගුවට ගත් බව කොටවෙහෙර පොලිසිය සඳහන් කරනු ලැබීය. ඉන් එක් සැකකාරියක සතුව තිබී තවත් කංසා කිලෝවක් පොලිස් භාරයට ගෙන ඇත. සැකකරුවන් අද(02) නිකවැරටිය මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර පුල්මුඩේ මංසන්ධයේ දී කංසා ග්‍රෑම් 835ක් පමණ යතුරු පැදියකින් ප්‍රවාහනය කරමින් සිටි සැකකරුවන් දෙදෙනෙකු අත්අඩංගුවට ගෙන තිබේ. කුච්චිවේලි මහේස්ත්‍රාත් අධිකරණයට ඉදිරිපත් කිරීමෙන් පසු ඔවුන් ලබන 14 වන දින දක්වා රක්ෂිත බන්ධනාගාර ගත කළ බව පොලිසිය පැවසීය.", "URL": "https://sinhala.adaderana.lk/news.php?nid=15824", "Category": null, "Parent URL": null}