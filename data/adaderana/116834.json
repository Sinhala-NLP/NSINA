{"Source": "Adaderana", "Timestamp": "August 18, 2019 01:27 pm", "Headline": "ඔස්ට්‍රේලියාවට බෝට්ටුවෙන් යන්න සිහින මැවු 12ක් පොලීසිය‍ට", "News Content": "නීති විරෝධිව මුහුදු මාර්ගයෙන් ඔස්ට්‍රේලියාවට සංක්‍රමණය වීමට සුදානමින් සිටි පුද්ගලයින් 12 දෙනෙකු හලාවත ප්‍රදේශයේදි අත්අඩංගුවට ගෙන තිබේ. හලාවත පොලිසියට ලද තොරතුරක් මත හලාවත ඉරණවිල ප්‍රදේශයේ රැඳී සිටියදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සැකකරුවන් වාලච්චේන වැලිකන්ද, කල්කුඩා සහ තොඩුවාව යන ප්‍රදේශවල පදිංචිකරුවන් බව සඳහන්. ඔවුන් අද (18) හලාවත මහේස්ත්‍රාත්වරයා වෙත ඉදිරිපත් කිරීමට නියමිත අතර හලාවත පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=116834", "Category": null, "Parent URL": null}