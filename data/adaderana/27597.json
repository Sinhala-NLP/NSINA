{"Source": "Adaderana", "Timestamp": "September 21, 2012 08:38 am", "Headline": "අඩු වයස් ළමා විවාහ වැළැක්වීමට දකුණු ආසියාව පෙළගැසෙයි", "News Content": "දකුණු ආසියානු පාර්ලිමේන්තු මන්ත්‍රීවරුන්ගේ වාර්ෂික සම්මේලනයේ දෙවන සහ අවසන් දිනය අදයි. කාන්තාවන්ට සහ ගැහැණු දරුවන්ට එරෙහි හිංසනය සහ ළමා විවාහ පිටුදැකීම සඳහා වන දකුණු ආසියානු පිරිමි පාර්ලිමේන්තු මන්ත්‍රීවරුන්ගේ ස්ථාවර කමිටුවේ වාර්ෂික සම්මේලනය ඊයේ (20) කොළඹ දී ආරම්භවිණි. ළමා සංවර්ධන හා කාන්තා කටයුතු අමාත්‍ය තිස්ස කරල්ලියද්ද මහතාගේ ප්‍රධානත්වයෙන් ආරම්භ වූ මෙම සමුළුවට ඉන්දියාව, පකිස්ථානය, ඇෆ්ගනිස්ථානය, ඉරානය, භුතානය, නේපාලය, බංග්ලාදේශය, තායිලන්තය සහ ඉන්දුනීසියාව යන රටවල නියෝජිතයන් සහභාගී වී ඇත. \"අඩු වයස් ළමා විවාහ ඇතුළු දකුණු ආසියාවේ පවතින වෙනත් හිංසන ක්‍රියා පිටු දකිමු\" යන්න මෙවර සම්මේලනයේ තේමාවයි.", "URL": "https://sinhala.adaderana.lk/news.php?nid=27597", "Category": null, "Parent URL": null}