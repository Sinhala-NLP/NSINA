{"Source": "Adaderana", "Timestamp": "January 18, 2018 11:19 am", "Headline": "මුහුදු සීමා උල්ලංඝනය කළ ඉන්දීය ජාතිකයින් 3 ක් අත්අඩංගුවට", "News Content": "මෙරට මහුදු සීමාව උල්ලංඝනය කරමින් සිටි ඉන්දීය ජාතිකයින් තිදෙනෙකු මන්නාරම, තාල්පාඩු නාවික හමුදා කඳවුරේ නිලධාරීන් විසින් අත්අඩංගුවට ගෙන තිබේ. බෝට්ටුවක් මාර්ගයෙන් මෙරට මුහුදු සීමාවේ යාත්‍රා කරමින් සිටියදී මොවුන් අත්අඩංගුවට ගෙන ඇති අතර එහිදී එක් අයෙකු සතුව තිබී හෙරොයින් මිලි ග්‍රෑම් 410ක් ද නාවික හමුදා නිලධාරීන් විසින් සොයාගගෙන ඇති බව සඳහන්ය. සැකකරුවන් 18, 44 සහ 45 හැවිරිදි වියේ පසුවන ඉන්දීය ජාතිකයින් වන බව පොලීසිය පැවසීය. අත්අඩංගුවට ගත් සැකකරුවන් මන්නාරම පොලිස් ස්ථානය වෙත භාරදී ඇති අතර සැකකරුවන් අද මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83160", "Category": null, "Parent URL": null}