{"Source": "Adaderana", "Timestamp": "March 27, 2012 09:16 am", "Headline": "අතුරුදහන් වූ පුද්ගලයෙකුගේ ඇටසැකිල්ලක් හමුවෙයි", "News Content": "දැරණියගල , උඩපොල ප්‍රදේශයේ රබර් වත්තක තිබී මිනිස් ඇටසැකිල්ලක් සොයාගෙන තිබේ. සොයාගත් මිනිස් ඇටසැකිල්ල මාසයකට පමණ ඉහතදී අතුරුදන් වු දැරණියගල ප්‍රදේශයේ පදිංචි පුද්ගලයෙකුගේ බවට හඳුනාගෙන ඇති බව දැරණියගල පොලිසිය ප්‍රකාශ කරයි. මෙම මරණය සම්බන්ධයෙන් පශ්චාත් මරණ පරීක්ෂණය පැවැත්වීමට අවිස්සාවේල්ල මහේස්ත්‍රාත්වරයා විසින් අවිස්සාවේල්ල රෝහලේ අධිකරණ වෛද්‍ය නිලධාරීවරයාට නියෝග කර තිබේ. දැරණියගල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23097", "Category": null, "Parent URL": null}