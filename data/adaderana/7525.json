{"Source": "Adaderana", "Timestamp": "March 27, 2010 09:28 am", "Headline": "ජපානයෙන් බිලියන 46 ක ණය මුදලක්", "News Content": "ශ්‍රී ලංකාවට රුපියල් බිලියන 46 ක ණය මුදලක් ලබාදීමට ජපාන රජය තීරණය කර ති‍බේ. ව්‍යාපෘති කිහිපයක් සඳහා මෙම ණය මුදල ශ්‍රී ලංකා රජය වෙත ලබාදෙන බව ශ්‍රී ලංකා ජපාන තානාපති කාර්යාලය පවසයි. ග්‍රාමීය මාර්ග සංවර්ධන ව්‍යාපෘති, නැගෙනහිර පළාතේ ජල සම්පාදන සංවර්ධන ව්‍යාපෘති, මහනුවර නගරයේ අපවිත්‍ර ජල කළමනාකරණ ව්‍යාපෘතිය සහ ඉහළ කොත්මලේ ජලවිදුලි බලාගාර ව්‍යාපෘතිය සඳහා මෙම ණය මුදල යෙ‍දවෙන බව සඳහන්ය. මීට අමතරව රුපියල් බිලියන 3 ක ආධාර මුදලක් ද ජපන් රජය විසින් ශ්‍රී ලංකාවට ලබාදීමට තීරණය කර ඇත.", "URL": "https://sinhala.adaderana.lk/news.php?nid=7525", "Category": null, "Parent URL": null}