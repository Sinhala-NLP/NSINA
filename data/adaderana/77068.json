{"Source": "Adaderana", "Timestamp": "September 3, 2017 02:17 pm", "Headline": "  නිරුවතින් සොරකමේ ගිහින්", "News Content": "හලාවත - ඩී.එම්.ද සිල්වා මාවතේ පිහිටි නිවසට නිරුවතින් ඇතුළු වන අයෙකු එම නිවසේ තිබූ මුදල් සහ රන් ආභරණ සොරකම් කරන ආකාරය සී.සී.ටී.වී.දර්ශන වල සටහන් වී ඇත.පසුගිය 31 වැනිදා අළුයම 1.55 ට පමණ නියසට ඇතුළු වන මෙම අය අළුයම 1.45 දක්වා එම නිවසේ සිට ඇති බවද සී.සී.ටී.වී දර්ශන වලට සටහන් වී තිබේ. සොරකම සිදු වන විට නිවසේ හිමිකරුවන්ද නිවස තුළ සිට ඇති අතර එක් අවස්ථාවක නිවසේ හිමිකරුද අවදිවී විදුලි පහන් දල්වන අතර,එම අවස්ථාවේදී සොරා දිවගොස් සැගවෙන ආකාරයද ආරක්ෂිත කැමරා වල සටහන් වී ඇත.රෙදි කඩකින් හිස ආවරණය කරගෙන බෑගයක් කරේ රල්ල ගෙන නිරුවතින් සොරකම සිදු කර ඇති අතර නිවස තුළ තිබූ රපියල් ලක්ෂයක් පමණ වටිනා රන් ආභරණ සහ රුපියල් ලක්ෂ 1 ½ ක මුදල් කොල්ලකරු විසින් රගෙන ගොස් ඇති බව නිවසේ හිමිකරු හලාවත පොලීසියට පැමිණිලි කරමින් සඳහන් කර ඇත.සැකකරුව මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=77068", "Category": null, "Parent URL": null}