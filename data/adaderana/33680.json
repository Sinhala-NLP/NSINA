{"Source": "Adaderana", "Timestamp": "April 29, 2013 05:06 pm", "Headline": "මම පුදුම වුණා!", "News Content": "පොදුරාජ්‍ය මණ්ඩලයීය රාජ්‍ය නායක සමුළුව ශ්‍රී ලංකාවේ දී පැවැත්වීමට තීරණය කිරීම සම්බන්ධයෙන් තමන් විමතියට පත් වූ බව මානව හිමිකම් ක්‍රියාකාරිණියක වන යස්මින් සූකා පවසයි. මානුෂීය මෙහෙයුම් පැවති සමයේ ශ්‍රී ලංකාවේ සිදුවූ බව කියන මානව හිමිකම් උල්ලංඝණය කිරීම් පිළිබද උපදෙස් ලබා ගැනීම සඳහා එක්සත් ජාතීන්ගේ සංවිධානයේ මහලේකම් බැන් කී මුන් මහතා විසින් පත්කළ කමිටුවේ ඇය සාමාජිකාවක් ලෙස කටයුතු කළාය. ශ්‍රී ලංකාවේ අදාළ සමුළුව පැවැත්වීමට ඉඩදීම තුළින් ජනතාවට සිදුවන හිංසන සහ අතුරුදන් කිරීම් අනුමත කිරීමක් වනු ඇති බව යස්මින් සුකා පවසයි. සමුළුවට විරෝධය පළ කිරීම සම්බන්ධයෙන් කැනඩා රජයට ප්‍රසාදය පළ කර ඇති ඇය, ඔස්ට්‍රේලියාව ඇතුළු සෙසු රටවල් විවේචනයට ලක් කර තිබේ. කෙසේ වුව ද ශ්‍රී ලංකා විදේශ කටයුතු අමාත්‍ය මහාචාර්ය ජී.එල් පිරිස් මහතා ප්‍රකාශ කළේ පොදුරාජ්‍ය මණ්ඩලයීය සමුළුව මෙරට දී පැවැත්වීමට තීරණය කිරීම තුළින් රටට එරෙහි වන්නන් පරාජයට පත් වූ බවයි.", "URL": "https://sinhala.adaderana.lk/news.php?nid=33680", "Category": null, "Parent URL": null}