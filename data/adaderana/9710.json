{"Source": "Adaderana", "Timestamp": "July 19, 2010 04:00 pm", "Headline": "මාධ්‍ය අභිවෘද්ධිය වෙනුවෙන් අධිකාරියක්", "News Content": "මාධ්‍ය ක්ෂේත්‍රයේ අභිවෘද්ධිය ‍වෙනුවෙන් මාධ්‍ය සංවර්ධන අධිකාරියක් පිහිටුවීමට පියවර ගන්නා බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. එම අධිකාරිය හරහා මාධ්‍ය පාලනයක් සිදු නොවන බව අමාත්‍යවරයා අවධාරණය කරයි. මාධ්‍යවේදීන්ගේ වෘත්තීය දක්ෂතා ඉහළ නැංවීම, ජනමාධ්‍ය ක්ෂේත්‍රයේ කාර්යක්ෂමතාව වැඩි දියුණු කිරීම ඇතුළු කරුණු ගණනාවක් මාධ්‍ය සංවර්ධන අධිකාරිය හරහා සිදු කිරීමට නියමිත බව රඹුක්වැල්ල මහතා පවසයි. මාධ්‍ය ආචාරධර්ම වලට අනුකූලව මාධ්‍යවේදීන්ගේ වෘත්තීය හැකියාව ප්‍රවර්ධනයට ද පියවර ගන්නා බව මහනුවර දී අද පැවති රාජ්‍ය ප්‍රතිපත්ති පිළිබඳ දැනුවත් කිරීමේ වැඩමුළුවකට සහභාගි වෙමින් අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9710", "Category": null, "Parent URL": null}