{"Source": "Adaderana", "Timestamp": "September 10, 2018 05:53 pm", "Headline": "2025 දක්වා මෛත්‍රී ඉදිරියට", "News Content": "2025 දක්වා රට ඉදිරියට ගෙන යා යුත්තේ ජනාධිපති මෛත්‍රීපාල සිරිසේන මහතා බව ශ්‍රි ලංකා නිදහස් පක්ෂ තරුණ පෙරමුණ පවසයි. එම පෙරමුණේ සභාපති , ශාන්ත බණ්ඩාර මහතා කුරුණෑගල පැවැති පක්ෂ ආසන බල මණ්ඩල රැස්වීමට එක්වෙමින් මේ බව ප්‍රකාශ කළේය. ශ්‍රී ලංකා පොදුජන පෙරමුණට පසුගිය මැතිවරණයෙදී වැඩි ශක්තියක් ලැබූ බවත් ඒ තුළින් එම පක්ෂයට රටේ ජාතික ශක්තියකත් නොපැමිණිය බව එතුමා පෙන්වා දෙයි. මේ අතර පොදුජන පෙරමුණ මඟින් සංවිධානය කළ විවිධ රැළි අසාර්ථක වූ බව ශාන්ත බණ්ඩාර මහතා සඳහන් කරයි. ශ්‍රි ලංකා නිදහස් පක්ෂ කුරුණෑගල ආසන බල මණ්ඩල රැස්වීම ඊයේ කුරුණෑගල සමූපකාර ගොඩනැගිල්ලේදී පැවැත්වුණි.", "URL": "https://sinhala.adaderana.lk/news.php?nid=95876", "Category": null, "Parent URL": null}