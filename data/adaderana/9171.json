{"Source": "Adaderana", "Timestamp": "June 23, 2010 10:41 am", "Headline": "පාවා දෙන්නට සූදානම් නෑ", "News Content": "ශ්‍රී ලංකාවේ සිදුවීයයි කියනු ලබන මානව හිමිකම් කඩවීම් වෙනුවෙන් උපදෙස් ලබා ගැනීම සඳහා පත් කළ එක්සත් ජාතීන්ගේ විශේෂ කමිටුව සම්බන්ධයෙන් රජයේ ප්‍රතිචාරය වෙනස්වී නැති බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. මෙම පත්කිරීම රටේ ස්වෛරීයත්වය උල්ලංඝණය කිරීමක් බවත්,ශ්‍රී ලංකා රජය මෙම ක්‍රියාදාමයට බලවත් විරෝධය පළ කරන බවත් හෙතෙම අද දෙරණට කියා සිටියේය. තිස් අවුරුදු යුද සමයේ එල්.ටී.ටී.ඊයේ ක්‍රියාකාරකම් නිසා සිංහල ,ද්‍රවිඩ,මුස්ලිම් ආදී රටේ සියලුම ජනයාගේ මූලික අයිතිවාසිකම් කඩවෙද්දී මෙම පිරිස් නිහඬව සිටි අයුරු හෙතෙම සිහිපත් කළේය. කෙසේ වුවද කිසිදු බලපෑමකට රට පාවා දෙන්නට සූදානම් නැතැයි අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9171", "Category": null, "Parent URL": null}