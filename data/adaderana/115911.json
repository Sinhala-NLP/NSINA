{"Source": "Adaderana", "Timestamp": "August 6, 2019 08:48 pm", "Headline": "තැන්පත්කරුවන්ගේ ‍කෝටි ගාණක් එක්ක අතුරුදන් වු බැංකු කළමනාකාරිනිය අත්අඩංගුවට", "News Content": "බලංගොඩ-පින්නවල-උඩවෙල ප්‍රදේශයේ පිහිටි බැංකුවක කළමණාකාරිනිය එම බැංකුවේ තැම්පත්කරුවන්ගේ මුදල්ද සමගින් 2018 වසරේ නොවැම්බර් 25වනදා සිට පලා ගොස් ඇත. ඉන් අනතුරුව විමර්ශන සිදු කලත් ඇය පිළිබඳ නිශ්චිත තොරතුරක් අනාවරණය නොවීය. මේ අතර අද (06) ඇය බලංගොඩ ප්‍රදේශයේ සිටින බවට ලද තොරතුරක් මත පින්නවල පොලිස්ථානයේ නිලධාරීන් විසින් ඇයව අත්අඩංගුවට ගන්නා ලදී. සැකකාරීය වයස අවුරුදු 48ක් වු ජිනරතනගම, රත්මලවින්න,බලංගොඩ ප්‍රදේශයේ පදිංචි කාන්තාවක්. ඇය මෙලෙස රුපියල් කොටි 12ක පමණ මුදලක් රැගෙන ගොස් ඇති බවට අනාවරණය වී ඇති අතර මේවන විටත් ඇයට එරෙහිව පැමිණිලි කිරීම සඳහා පුද්ගලයින් 50කය අදික පිරිසක් පින්නවල පොලිස් ස්ථානයට පැමිණ ඇත. වැඩිදුර විමර්ශන පින්නවල පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=115911", "Category": null, "Parent URL": null}