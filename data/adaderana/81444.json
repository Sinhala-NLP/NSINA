{"Source": "Adaderana", "Timestamp": "December 13, 2017 10:28 am", "Headline": " රග්බි සංගමයේ ප්‍රධාන විධායක නිලධාරී තනතුරට කාන්තාවක්", "News Content": "ඔස්ට්‍රේලියා රග්බි සංගමයේ ප්‍රධාන විධායක නිලධාරී තනතුරට ප්‍රථම වරට කාන්තාවක පත්වී තිබේ. එරට රග්බි පාලක මණ්ඩලය විසින් පත්කරගෙන ඇති රෙයලින් කාසල් නැමැති මෙම කාන්තාව රග්බි පරිපාලනය පිළිබඳ ප්‍රවීණයෙකු බව විදෙස් මාධ්‍ය වාර්තා කළේය. අදාළ තනතුර සඳහා ඉදිරිපත්ව සිටි අපේක්ෂකයින් 200 ක් පරාජයට පත් කරමින් ඇය එම තනතුර සඳහා පත්ව ඇති බව සඳහන්ය. රෙයලින් කාසල් මීට පෙර නවසීලන්තයේ ජාතික දැල් පන්දු කණ්ඩායමේ ප්‍රධානී තනතුරද හොඹවා තිබුණි.", "URL": "https://sinhala.adaderana.lk/news.php?nid=81444", "Category": null, "Parent URL": null}