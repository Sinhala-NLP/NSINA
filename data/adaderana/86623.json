{"Source": "Adaderana", "Timestamp": "March 30, 2018 05:23 pm", "Headline": "ජාතියේ දරුවන් උගතුන් කිරිමේ වගකීමදී සියලු දෙනා සාමූහිකත්වයෙන් කටයුතු කළ යුතුයි", "News Content": "කුමන ආණ්ඩුවකට වුවද කුමන දේශපාලනඥයෙකුට හෝ රාජ්‍ය නිලධාරියෙකුට වුවද රටේ ආණ්ඩුක්‍රම ව්‍යවස්ථාව අනුව සැකසී ඇති ආයතන ව්‍යූහය තුළ සුහදතාවයෙන් හා එකඟතාවයෙන් යුතුව කටයුතු කිරිමේ වගකීම පැවරෙන බව ජනාධිපති මෛත්‍රීපාල සිරිසේන මහතා පවසයි. අයිතිවාසිකම් සහ වරප්‍රසාද පිළිබඳ රේඛිය අමාත්‍යංශ සහ පළාත් සභා අතර ගැටුම්කාරි තත්ත්වයක් ඇති වුවහොත් ඉන් පීඩාවට පත් වන්නේ ප්‍රතිලාභ ලබන ජනතාව බව ජනාධිපතිවරයා පවසයි. අද (30) පෙරවරුවේ පොලොන්නරුව රාජකීය විද්‍යාලයේ පැවැති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය. ජාතියේ දරුවන් උගතුන් කිරිමේ වගකීම ඉටු කිරිමේදී සියලු දෙනා සාමූහිකත්වයෙන් සහ අවංක කැපවීමෙන් යුතුව කටයුකතු කළ යුතු බව ජනාධිපතිවරයා එහිදී සඳහන් කළේය. අධ්‍යාපන ක්ෂේත්‍රයට අවශ්‍ය සම්පත් ලබාදෙනවා සේම දරුවන්ට ගුණාත්මක අධ්‍යාපනයක් සහ සදාචාරවත් සමාජයක් සඳහා නිසි මඟපෙන්විමක් ලබාදීමේ අවශ්‍යතාවය ද ජනාධිපති මෛත්‍රීපාල සිරිසේන මහතා එහිදී අවධාරණය කර තිබේ.", "URL": "https://sinhala.adaderana.lk/news.php?nid=86623", "Category": null, "Parent URL": null}