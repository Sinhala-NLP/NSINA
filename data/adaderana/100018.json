{"Source": "Adaderana", "Timestamp": "November 29, 2018 05:01 pm", "Headline": "මහ මඟ නැවතුන තවත් තරුණ ජීවිතයක්-CCTVදර්ශන සහිතයි", "News Content": "රත්නපුර-මහනුවර ප්‍රධාන මාර්ගයේ බොරළුගොඩ ප්‍රදේශයේ සිදුවු රිය අනතුරකින් තරුණයෙක් මියගොස් තිබේ. ඊයේ(28) පස්වරුවේ හොරණ සිට ඉංගිරිය දක්වා ධාවනය වූ යතුරුපැදියක් තවත් යතුරුපැදියක් පසුකර යාමේදි ඉංගිරිය සිට හොරණ දක්වා ධාවනය වූ මොටර් රථයක ගැටීමෙන් මෙම අනතුර සිදුව ඇත. මෙම අනතුර සිදුවන අවස්ථාවේ දී යතුරු පැදියේ පුද්ගලයින් තිදෙනෙකු ගමන් කරමින් සිට ඇති අතර, ඉන් එක් තරුණයෙක් එම අවස්ථාවේ ජිවිතක්ෂයට පත් වෙයි. මෙම අනතුර සිදුවන ආකාරය අසල තිබු ආරක්ෂිත කැමරාව සටහන්ව තිබේ.", "URL": "https://sinhala.adaderana.lk/news.php?nid=100018", "Category": null, "Parent URL": null}