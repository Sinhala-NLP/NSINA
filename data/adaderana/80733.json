{"Source": "Adaderana", "Timestamp": "November 29, 2017 10:58 am", "Headline": "හැටට හැටේ ආපු කාර්එක බයිසිකලය බේරන්න ගිහින් ලයිට් කණුවත් කඩාගෙන යයි-රියදුරු මරුට ", "News Content": "අද(29) අළුයම 3 ට පමණ මහරගම කොට්ටාව මාර්ගයේ මහල්වරාව ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. මෙලෙස අනතුරට ලක්ව ඇත්තේ මෝටර් රථයක් හා යතුරු පැදියක් වන අතර මෝටර් රථයට වේගය පාලනය කර ගැනීමට නොහැකිව මෙම අනතුර සිදුවු බව පොලීසිය සඳහන් කරයි. මෙලෙස අනතුරට පත් මෝටර් රථය මහරගම සිට හෝමාගම දෙසට අධික වේගයෙන් ගමන් කර තිබේ. එහි පුද්ගලයින් 6 දෙනෙකු ගමන් කර ඇති බව අද දෙරණ වාර්තාකරු පවසයි. කොට්ටාව දෙස සිට පැමිණි යතුරු පැදියක් බේරීමට යෑමේ දී මෝටර් රථයේ අධික වේගය හේතුවෙන් රියදුරාගේ පාලනයෙන් මිදුණු මෝටර් රථය මාර්ගයෙන් ඉවතට ඇදී ගොස් මාර්ගය අසල තිබු අධි බල විදුලි කණුවක ද රථය ගැටී තිබේ. අනතුරින් මෝටර් රථයට දැඩි හානි සිදුව තිබෙන අතර එහි ගමන් ගත් රියදුරු බරපතළ තත්ත්වයෙන් කළුබෝවිල රෝහලට ඇතුළත් කර ඇති අතර අනෙක් 5 දෙනා හෝමාගම රෝහලට ඇතුළත් කර ඇත. කළුබෝවිල රෝහලට ඇතුළත් කළ පුද්ගලයා ජිවිතක්ෂයට පත්වු බව අප වාර්තාකරු පවසයි. අනතුර සම්බන්ධයෙන් වැඩිදුර පරීක්ෂණ කොට්ටාව පොලීසිය සිදු කරනු ලබයි.", "URL": "https://sinhala.adaderana.lk/news.php?nid=80733", "Category": null, "Parent URL": null}