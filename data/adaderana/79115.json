{"Source": "Adaderana", "Timestamp": "October 25, 2017 09:38 am", "Headline": "රිවෝල්වරයක් සමඟ සැකකරුවෙකු අත්අඩංගුවට", "News Content": "කළුතර කොට්ඨාශ අපරාධ විමර්ශන අංශයේ නිලධාරීන්ට ලැබුණු තොරතුරක් මත කරන ලද වැටලීමකදි මෙරට නිෂ්පාදිත රිවෝලවර වර්ගයේ ගිනි අවියක් සමඟ සැකකරුවෙකු පොලිස් අත්අඩංගුවට ගෙන ඇත. අත්අඩංගුවට ගත් සැකකරු විවිධ ප්‍රදේශවල පාතාල සාමාජිකයන් සමඟ සම්බන්ධතා පවත්වමින් හෙරොයින් ජාවාරම් කර ඇති පුද්ගලයෙකු බවත් මීට පෙර අවස්ථා වලදී ද මොහුට අධිකරණයෙන් දඩුවම් නියම වු පුද්ගලයෙකු බවත් පොලිසිය ප්‍රකාශ කළේය. හොරණ පොලිසිය මේ සම්බන්ධයෙන් වැඩිදුර විමර්ශන පවත්වනු ලබයි.", "URL": "https://sinhala.adaderana.lk/news.php?nid=79115", "Category": null, "Parent URL": null}