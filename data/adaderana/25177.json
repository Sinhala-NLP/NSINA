{"Source": "Adaderana", "Timestamp": "June 20, 2012 11:42 am", "Headline": " අපේ ගෘහ සේවිකාවකට කුවෙටයේදී තිදෙනෙක් අතවර කරති", "News Content": "කුවෙටයේ ගෘහ සේවිකාවක ලෙස සේවය කරමින් සිටි ශ්‍රී ලාංකික කාන්තාවකට තිදෙනෙකු විසින් ලිංගික අතවර කර ඇති බව එරට මාධ්‍ය උපුටා දක්වයි. අගනගරයේ සුපිරි වෙළඳ සංකීර්ණයකට ගොඩවැදී යළි නිවස බලා යාමට පාරට පැමිණි අවස්ථාවේදී මෝටර් රථයකින් පැමිණි තිදෙනකු ඇය වෙතට කඩාපැන අතපය බැඳ සිය මෝටර් රථයට දමාගෙන තිබේ. කුවෙට් ජාතිකයින් තිදෙනකු ලෙස සැකකෙරෙන මොවුන් විසින් අනතුරුව ඇය ‍ගොඩනැඟිල්ලක් පිටුපසට රැ‍ගෙන ගොස් දූෂණයට ලක් කළ බවට Alanba daily පුවත් සේවය සඳහන් කරයි. ඇය බෙරිහන් දෙමින් කෑගැසුවද,ඔවුන්ගෙන් මිදීයාම සඳහා දැඩි උත්සාහයක් ගත්තද පලක් නොවූ බව ඇය එරට පොලීසියට පැමිණිලි කරමින් පවසා ඇත. සිද්ධිය සම්බන්ධයෙන් මේවනතුරුත් කිසිවෙකු අත්අඩංගුවට ගෙන නැත.", "URL": "https://sinhala.adaderana.lk/news.php?nid=25177", "Category": null, "Parent URL": null}