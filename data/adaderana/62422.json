{"Source": "Adaderana", "Timestamp": "July 25, 2016 02:58 pm", "Headline": " ඉරාකයේ ප්‍රහාරයකින් 14ක් මරුට", "News Content": "ඉරාකයේ කාලීස් නගරයට එල්ල වූ මරාගෙන මැරෙන බෝම්බ ප්‍රහාරයකින් පුද්ගලයින් 14 දෙනෙකු මියගොස් තිබේ.මුර පොළක් ආසන්නයේදී කුඩා බස් රථයකට ප්‍රහාරය එල්ල වී ඇති අතර මියගිය සහ තුවාල ලැබූ පිරිස අතර ළමුන් සහ කාන්තාවන් වැඩි පිරිසක් වන බව වාර්තා වෙයි.ප්‍රහාරයෙන් මියගිය සංඛ්‍යාව ඉහළ යා හැකි බව විදෙස් වාර්තා පෙන්වා දෙයි.බැග්ඩෑඩ් මුර පොළකට ඊයේ(24) එල්ල වූ ප්‍රහාරයකින් ද පුද්ගලයින් 20 දෙනෙකු මියගොස් තිබුණි.අදාළ ප්‍රහාරය අයි.එස් ත්‍රස්තවාදීන් විසින් සිදු කළ බවට අනාවරණය වී තිබුණ ද අද(25) පෙරවරුවේ එල්ල කළ ප්‍රහාරය සම්බන්ධයෙන් මෙතෙක් කිසිවෙකුත් වගකීම භාරගෙන නොමැති බව වාර්තා වෙයි.", "URL": "https://sinhala.adaderana.lk/news.php?nid=62422", "Category": null, "Parent URL": null}