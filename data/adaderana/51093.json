{"Source": "Adaderana", "Timestamp": "May 4, 2015 12:55 pm", "Headline": "සූදු ගැසූ ස්ත්‍රීන් 5ක් ඇතුළු 8ක් දැලේ", "News Content": "අම්බලන්ගොඩ, බටබැඳිමුල්ල ප්‍රදේශයේදී සූදූ ක්‍රීඩාවේ නිරතවී සිටි කාන්තාවන් 05 දෙනෙකු ඇතුළු පුද්ගලයන් 08 දෙනෙකු අත්අඩංගුවට ගෙන තිබේ.වෙසක් පොහොය යෙදුණු ඊයේ දිනයේ නිවසක් තුළ පවත්වාගෙන ගිය සූදු පොළක සිටියදී ඔවුන් අත්අඩංගුවට ගත් බව පොලිසිය පවසයි.අම්බලන්ගොඩ පොලිසියට ලද තොරතුරක් මත මෙම වැටලීම සිදුකර තිබේ.අත්අඩංගුවට ගත් කාන්තාවන් අවුරුදු 34 – 45ත් අතර වයසේ පසුවන අතර සෙසු සැකකරුවන් තිදෙනා අවුරුදු 25ත් 45ත් අතර වයසේ පසුවන බව සඳහන්ය. පොලිස් ඇප මත මෙම පිරිස මුදා හැර ඇති අතර මේ මස 08 වනදා බලපිටිය අධිකරණය හමුවේ පෙනී සිටින ලෙස නියෝග කර තිබේ.", "URL": "https://sinhala.adaderana.lk/news.php?nid=51093", "Category": null, "Parent URL": null}