{"Source": "Adaderana", "Timestamp": "February 19, 2016 09:49 am", "Headline": "හිටපු ජනපති බරපතළ වංචා හොයන කොමිසමට පැමිණෙයි", "News Content": "හිටපු ජනාධිපති මහින්ද රාජපක්ෂ මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ. මහින්ද රාජපක්ෂ මහතා අද(19) පෙරවරු 08.45 ට පමණ කොමිසම වෙත පැමිණි බව එහි ප්‍රකාශකයෙකු සඳහන් කළේය.පසුගිය ජනාධිපතිවරණ සමයේ රාජ්‍ය රූපවාහිනි නාලිකාවක දැන්වීම් ප්‍රචාරණයට අදාළව මුදල් නොගෙවූ බව කියන සිද්ධියක් සම්බන්ධයෙන් සිදුකරන විමර්ශනයට සහභාගී වීම සඳහා හිටපු ජනාධිපතිවරයා එම කොමිසම වෙත කැඳවා ඇති බව සඳහන්ය.සිද්ධියට අදාළව එම රූපවාහිනි ආයතනයේ හිටපු සාමාන්‍යාධිකාරිවරයාගෙන් ප්‍රකාශ ලබා ගැනිම අද දිනයේ සිදු කරන බව කොමිසම පවසයි.මෙම විමර්ශනයට අදාළව ඊයේ දිනයේදී ද හිටපු ජනාධිපති මහින්ද රාජපක්ෂ මහතා බරපළ වංචා විමර්ශන ජනාධිපති කොමිසම වෙත කැඳවා තිබුණි.", "URL": "https://sinhala.adaderana.lk/news.php?nid=57364", "Category": null, "Parent URL": null}