{"Source": "Adaderana", "Timestamp": "June 4, 2018 05:38 pm", "Headline": " ළිඳුල නගරසභාවේ සභාපති ඇතුළු 4 රිමාන්ඩ්-ඇත්ත අම්මා ඇතුළු තවත් 3ක් අත්අඩංගුවට", "News Content": "නුවරඑළිය, ආගරපතන ප්‍රදේශයේදී දැරියක පැහැරගෙන ගොස් මුදලට අලෙවි කිරීමේ සිද්ධිය සම්බන්ධයෙන් තලවකැලේ ලිඳුල නගර සභාවේ සභාපතිවරයා ඇතුළු පුද්ගලයින් සිව් දෙනෙකු රක්ෂිත බන්ධනාගාර ගත කර තිබේ. 2017 වසරේ ජුනි මස 04 වන දින ආගරපතන, පෝර්ට්මෝර් වත්ත ප්‍රදේශයේ පදිංචිව සිටි 05 හැවිරිදි දැරියක පැහරෙගෙන ගොස් මුදලට අලෙවි කිරීමේ සිද්ධියක් සම්බන්ධයෙන් ඊයේ (03) දිනයේ නුවරඑළිය පොලීසියට පැමිණිල්ලක් ලැබී තිබිණි. ඒ අනුව සිදු කළ විමර්ශනයකදී තලවකැලේ ලිඳුල නගර සභාවේ සභාපතිවරයා සහ එම නගර සභාවේ නාගරික මන්ත්‍රීවරයෙකු සහ තවත් පුද්ගලයින් දෙදෙනෙකු අත්අඩංගුවට ගැණුනි. අත්අඩංගුවට ගත් සැකකරුවන් අද (04) දින නුවරඑළිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන් මේ මස 11 දින දක්වා රක්ෂිතබන්ධනාගාර ගත කර තිබේ. මේ අතර අදාළ දැරිය සොයාගෙන ඇති අතර අදාළ දැරියගේ මව හා ඇයව මුදලට ලබා ගත් මව හා පියාද නුවර එළිය පොලීසිය මඟින් අත්අඩංගුවට ගෙන තිබේ. දැරිය මේ වන විට පොලිස් බාරයේ පසුවෙයි.", "URL": "https://sinhala.adaderana.lk/news.php?nid=90341", "Category": null, "Parent URL": null}