{"Source": "Adaderana", "Timestamp": "June 21, 2016 05:12 pm", "Headline": " පොකුරු බෝම්බ කතාව යළි මතුවෙයි", "News Content": "ශ්‍රී ලංකාවේ පැවති යුධමය වාතාවරණය තුළ යුද්ධයේ අවසන් කාලයේ පොකුරු බෝම්බ භාවිතා කළ බවට පළ වූ මාධ්‍ය වාර්තා සම්බන්ධයෙන් රජය තවමත් නිසි ප්‍රතිචාරයක් ලබා දී නොමැති බව ද හින්දු පුවත්පත උපුටා දක්වා තිබේ.ශ්‍රී ලංකාවේ පැවති යුධමය වාතාවරණය තුළ යුද්ධයේ අවසන් කාලයේ පොකුරු බෝම්බ භාවිතා කළ බවට විදෙස් මාධ්‍ය තොරතුරු හා ඡායාරූප පසුගිය දිනෙක වාර්තා කර තිබුණි.ඒ පිළිබඳව ද හින්දු පුවත්පත විසින් රජයෙන් සිදු කළ ප්‍රශ්න කිරීම් වලදී පවසා ඇත්තේ ඒ සම්බන්ධයෙන් කිසිවක් තවමත් වාර්තා කිරීමට නොහැකි බවත් ඒ පිළිබඳව තොරතුරු අධ්‍යනය කරමින් පවතින බවත්ය.මේ සම්බන්ධයෙන් අදහස් දැක්වූ ආරක්ෂක ලේකම් කරුණාසේන හෙට්ටිආරච්චි මහතා ප්‍රකාශ කර ඇත්තේ ඒ පිළිබඳව කිසිදු තොරතුරක් තවමත් ප්‍රකාශ කළ නොහැකි බවයි.එමෙන්ම ඒ පිළිබඳව රජයේ ප්‍රවෘත්ති අධ්‍යක්ෂ ජනරාල් ආචාර්ය රංග කලන්සූරිය මහතා පවසා ඇත්තේ මේ පිළිබඳව අධ්‍යනයක් සිදු කරමින් පවතින බවයි.මීට පෙරද පොකුරු බෝම්බ සම්බන්ධයෙන් ජාත්‍යන්තර මාධ්‍ය තුළ කතා බහක් මතුව තිබූ අතර පසුගිය රජයේ බලධාරීන් එය ප්‍රතික්ෂේප කර තිබිණ.", "URL": "https://sinhala.adaderana.lk/news.php?nid=61318", "Category": null, "Parent URL": null}