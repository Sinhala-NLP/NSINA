{"Source": "Adaderana", "Timestamp": "February 28, 2010 09:31 am", "Headline": "ජාතික අඝාත දිනය අදයි", "News Content": "ජාතික ආඝාත දිනය අදට යෙදී තිබේ. අඝාතය හෙවත් අංශභාගය ලෙස හැඳින්වෙන මෙම රෝගය වැළඳීමෙන් මිය යන සංඛ්‍යාව දෙවන වන්නේ හෘද රෝග වලින් මිය යන සංඛ්‍යාවට පමණක් බව සෞඛ්‍ය අමාත්‍යාංශය පවසයි. මොළයේ රුධිර කැටියක් හිර වීම නිසා ඕනෑම පුද්ගලයෙකු ක්ෂණික මරණයකට හෝ ආබාධිත තත්ත්වයට පත්විය හැකියි. ‍ලොව පුරා වසරකට අංශභාගය රෝගය වැළඳීමෙන් ලක්ෂ 57 ක් මිය යන බව ලෝක සෞඛ්‍ය සංවිධානය පවසයි. එයින් අති බහුතරයක් වයස් ගත පුද්ගලයන් බව ද සඳහන් වේ.. අධික රුධිර පීඩනය , රුධිරයේ කොලෙස්ටරෝල් ප්‍රතිශතය ඉහළ යෑම , මත්පැන් හා දුම්වැ‍ටි පානය , මානසික ආතතිය , අධික තෙල් සහ ලුණු සහිත ආහාර භාවිතය , ශරීරයට ව්‍යායාමයක් නොමැතිකම සහ උපත් පාලන පෙති භාවිතා කිරීම අඝාත රෝගය වැළඳීමට හේතුව ලෙස සෞඛ්‍ය අංශ පෙන්වා දෙයි. මෙම රෝගයට ගොදුරු වන්නන්ගෙන් සියයට 80 ක් පුරුෂයින් වන අතර එයින් සියයට 50 ක් දුම්වැටි හා මත්පැන් පානය කරන පුද්ගලයන් වන බව වාර්තා වේ.", "URL": "https://sinhala.adaderana.lk/news.php?nid=6986", "Category": null, "Parent URL": null}