{"Source": "Adaderana", "Timestamp": "November 6, 2016 03:54 pm", "Headline": "යාප‍නේ සිසුන් ‍දෙ‍දෙනාට සාධාරණය ඉටු කරනවා", "News Content": "පසුගියදා ජීවිතක්ෂයට පත් වූ යාපනය විශ්වවිද්‍යාලයේ සිසුන් දෙදෙනා සම්බන්ධයෙන් සාධාරණය ඉෂ්ඨ කිරීමට කටයුතු කරන බව විපක්ෂනායක ආර්.සම්බන්ධන් මහතා පවසයි.අදාළ සිද්ධිය සම්බන්ධයෙන් ජනාධිපතිවරයාගේ මැදිහත්වීම යටතේ සාධාරණ පරීක්ෂණයක් පවත්වන ලෙසට දෙමළ ජාතික සන්ධානය ඉල්ලීම් සිදු කර ඇති බව විපක්ෂ නායකවරයා පැවසීය.ජීවිතක්ෂයට පත් වූ එක් සිසුවෙකු වන යාපනය කන්දරෝඩ්ඩෙයි ප්‍රදේශයේ පදිංචිව සිටි වී.සුලක්ෂණ සිසුවාගේ නිවසට අද (6) ගිය ආර්.සම්බන්ධන් මහතා ඔහුගේ මව්පියන් හමුවූ අවස්ථාවේ මේ බව ප්‍රකාශ කළ බව අද දෙරණ වර්තාකරු පැවසුවේය.එම සිසුන් දෙදෙනාගේ මරණය සමාජයට සිදු වූ මහත් පාඩුවක් බව ද විපක්ෂ නායකවරයා එහිදී සඳහන් කර ති‍බේ.", "URL": "https://sinhala.adaderana.lk/news.php?nid=65777", "Category": null, "Parent URL": null}