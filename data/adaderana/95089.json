{"Source": "Adaderana", "Timestamp": "August 27, 2018 11:46 am", "Headline": "අකුරැස්සේ වෙඩි තැබීමෙන් දිවි ගලවා ගත් ව්‍යාපාරිකයා", "News Content": "ගාල්ල-අකුරැස්ස ප්‍රධාන මාර්ගයෙ තෙපුදෙනිය ප්‍රදේශයේ වෙඩි තැබීමක් සිදුව ඇති බව අද දෙරණට වාර්තා විය. ඊයෙ(26) රාත්‍රී 8.25ට පමණ මෙම වෙඩි තැබීම සිදුව ඇති බව ප්‍රදේශවාසීන් පවසයි. ව්‍යාපාරිකයෙකු ගමන් ගත් මෝටර් රථයකට යතුරුපැදියකින් පැමිණි දෙදෙනෙකු මෙලෙස වෙඩි තබා පලා ගොස් ඇති බව වාර්තා වෙයි. 38 හැවිරිදි මෙම ව්‍යාපාරිකයා සිය මෝටර් රථයෙන් ගාල්ල දෙස සිට අකුරැස්සට ගමන් කරමින් සිටියදී වෙඩි ප්‍රහාරය එල්ලවී ඇති බව සඳහන්ය. වෙඩි ප්‍රහාරයෙන් ව්‍යාපාරිකයාට හානියක් සිදුව නොමැති අතර,ඔහු අසල නිවසකට දිවගොස් තිබේ. මෝටර් රථයට සුළු අලාභහානි සිදුව ඇති බව වාර්තා වෙයි. යතුරුපැදියකින් පැමිණි දෙදෙනෙකු මෙලෙස වෙඩි තබා පලා යන ආකාරය අසල තිබු CCTV කැමරාවක සටහන්ව ඇති අතර අදාළ සැකකරුවන් වෙඩි තබන අවස්ථාවේදී මොටර් රථයේ පැදවු ව්‍යාපාරියකා මොටර් රථයේ රියදුරු අසනයෙන් මදක් පහත් වී ඇති බවත් පසුව අසළ ඇති නිවසක් වෙත දිව ගොස් තිබේ. CCTV දර්ශන බලාපොරොත්තු වන්න.", "URL": "https://sinhala.adaderana.lk/news.php?nid=95089", "Category": null, "Parent URL": null}