{"Source": "Adaderana", "Timestamp": "January 16, 2012 01:48 pm", "Headline": "ඉරානයෙන් ගල්ෆ් රටවලට අනතුරු ඇඟවීමක්", "News Content": "අතිරේක තෙල් නිෂ්පාදනය සිදුකිරීම සම්බන්ධයෙන් ගල්ෆ් කලාපයේ රටවලට ඉරානය විසින් අනතුරු ඇඟවීමක් සිදුකර තිබේ. ගල්ෆ් කලාපයේ රටවල් තෙල් නිෂ්පාදනය ඉහළ නැංවීමට පියවර ගතහොත් කලාපයට අනිසි විපාක වලට මුහුණ දීමට සිදුවිය හැකි බව ඉරානය පෙන්වා දෙයි. අමෙරිකාව සහ යුරෝපා සංගමය විසින් ඉරාන තෙල් අපනයනයට සම්බාධක පැනවීමට තීරණය කිරීම හේතුවෙන් ඉරාන තෙල් අපනයනය බිඳ වැටීමේ තත්ත්වයකට පත්ව තිබේ. ඒ හේතුවෙන් ලෝක වෙළඳපළේ තෙල් හිඟයක් ඇතිවීම සඳහා අතිරේක තෙල් නිෂ්පාදනයට යොමු වීමට අරාබි රටවල් සූදානම් වීම හේතුවෙන් ඉරානය මෙම අනතුරු ඇඟවීම කර තිබුණි. අසල්වැසි අරාබි රටවල් අතර සහයෝගයක් නොමැති බව මේ පිළිබඳ අදහස් දක්වමින් ඔපෙක්ස් සංවිධානය වෙනුවෙන් වූ ඉරාන නියෝජිත මොහොමඩ් අලී ප්‍රකාශ කර ඇත.", "URL": "https://sinhala.adaderana.lk/news.php?nid=21419", "Category": null, "Parent URL": null}