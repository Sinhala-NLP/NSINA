{"Source": "Adaderana", "Timestamp": "August 17, 2011 08:06 am", "Headline": " මිල අඩුවෙන් දාලා-ලක්ෂ 40 ට තට්ටු කරලා", "News Content": "රජයට පාඩු කිරීමේ චෝදනා මත සමූපකාර තොග වෙළඳ සංස්ථාවේ හිටපු වැඩබලන සාමාන්‍යාධිකාරි‍වරයෙකුට එරෙහිව අල්ලස් කොමිසම විසින් කොළඹ මහේස්ත්‍රාත් අධිකරණය හමුවේ නඩු පවරා තිබේ. සංස්ථාවට අයත් සුදු කැකුළු හාල් මෙට්‍රික්ටොන් 1000ක් පමණ නියමිත මිල දර්ශනයට අඩුවෙන් අළෙවි කර ලක්ෂ 40ක පමණ පාඩුවක් සිදු කිරීම ඔහුට එල්ල වී ඇති චෝදනාවයි. 2002 වසරේ ජූලි මස 01 වැනිදා සිට එම මාසයේ 20 වැනිදා අතර කාල සීමාව තුළ මෙම වංචාව සිදු කර ඇති බවට ‍චෝදනා එල්ල වී ඇත. චෝදනා පත්‍රය සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා අදාළ විත්තිකරුට ලබන 31 වැනිදා අධීකරණය හමුවේ පෙනී සිටින ලෙස නියෝග කළේය.", "URL": "https://sinhala.adaderana.lk/news.php?nid=18124", "Category": null, "Parent URL": null}