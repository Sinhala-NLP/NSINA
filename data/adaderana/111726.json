{"Source": "Adaderana", "Timestamp": "June 11, 2019 11:30 am", "Headline": "සැමියාව ඝාතනය කළ බවට බිරිඳ කළ පාපොච්ඡාරණය බොරුවක්ද?", "News Content": "වටවල ප්‍රදේශයේ ඉකුත් 9 දා සිදුකල පුද්ගල ඝාතනය සම්බන්ධව ඔහුගේම පුතා ද සැක පිට අද (11) පාන්දර අත් අඩංගුවට ගැනිමට වටවල පොලිසිය පියවර ගෙන තිබේ. සිය නිවස තුලදී බිරිදගේ පහර කෑමට ලක්ව සැමියා මියගිය සිද්ධියක් සම්බන්ධව පරික්ෂණ ආරම්භ කළ බව වටවල පොලිසිය පවසයී. මෙසේ ඝතනයට ලක්වුයේ හැටන් -වටවල ප්‍රදේශයේ වටවල පොලිස් වසමට අයත් අංක 256.හැටන් පාර.වටවල නිවසේ පදිංචිව සිටි ආරුමුගම් ජේරාමන් නැමති තිදරු පියෙක්. ඉකුත් 08වනදා රාත්‍රි නමයට පමණ නිවස තුලදී බිරිඳ හා සැමියා අතර ඇතිවු ආරවුලක් දුරදිග යාම නිසා බිරිඳ විසින් යකඩ පොල්ලකින් සිය සැමියාගේ හිස හා ගෙල ප්‍රදේශය වලට පහර දි ඝාතනය කළ බවට එම කාන්තාව විසින්ම පොලිසිය වෙත කළ පාපොච්චාරනයකට අනුව වටවල පොලිසිය විසින් මෙම මිනීමැරුම සම්බන්ධව පරික්ෂණ ආරම්භ කළේය. එදින අළුයම සැකකාරිය විසින් කිලෝමිටර එකහාමාරක පමණ දුරින් පිහිටි පොලිසිය වෙත ගොස් සිද්ධිය සැලකර තිබු අතර සැකකාර කාන්තාව පොලිසිය විසින් අත්අඩංගුවට ගන්නා ලදි. හැටන් වටවල ප්‍රධාන මාර්ගයට යාබදව ආපනන ශාලාවක් පැවැත්වාගෙන යාම බිරිදගේ රැකියාව වන අතර මරණකරු කොළඹ ප්‍රදේශයේ කම්කරුවකු ලෙස සේවය කරන්නෙකි. ඔහු මාසයකට දෙතුන්වරක් නිවසට පැමිණිම පුරුද්දක් කරගෙන සිටි බවත් නිවසට පැමිණ සිටි අවස්ථාවේ මෙම සිදුවීම වී ඇති බව ඥාතින් පවසයි. මෙම සිද්ධියට අදාල ස්ථාන 9වනදා පරික්ෂාකල හැටන් දිසා විනිසුරු හා මහේස්ත්‍රාත් ට්‍රොස්කි මහතා මල සිරුර අධිකරණ වෛද්‍ය පරික්ෂණය සදහා දික්ඔය රජයේ දිස්ත්‍රික් මුලික රෝහල වෙත යෝමු කරන ලෙස නියෝග කළේය. එම පරික්ෂණයට අනුව මරණ කරු මියයාමට ප්‍රථම හුස්ම හිරවන සේ ගෙල තදින් සිරකර සිදුකළ මිණිමැරුමක් බවත් අත්අඩංගුවට ගෙන තිබෙන ඔහුගේ බිරිද වන සැකකාරියට පමණක් එම කටයුත්ත සිදුකළ නොහැකි බවට කළ නිගමනය අනුව නැවත නව මුහුණවරකින් පරික්ෂණ ආරම්භකල වටවල පොලිසිය ඔහුගේ පුතා වන 21 හැවිරිදි තරුණයා අත්අඩංගුවට ගෙන ඇත. ඔහු අද (11) හැටන් දිසා හා මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=111726", "Category": null, "Parent URL": null}