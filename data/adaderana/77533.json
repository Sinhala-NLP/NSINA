{"Source": "Adaderana", "Timestamp": "September 14, 2017 09:17 am", "Headline": "20යි 20යි තරගයේ ජය ලෝක ක්‍රිකට් කණ්ඩායමට", "News Content": "ලෝක ක්‍රිකට් කණ්ඩායම සහ පාකිස්ථාන ක්‍රිකට් කණ්ඩායම අතර පැවති දෙවන 20යි 20 තරඟයෙන් කඩුලු 07ක ජයක් හිමිකරගැනීමට ලෝක කණ්ඩායම සමත්ව තිබේ. පාකිස්ථානයේ ලාහෝර් හි පැවති තරගයේ කාසියේ වාසිය දිනූ පාකිස්ථාන කණ්ඩායම පළමුවෙන් පන්දුවට පහරදීමට තීරණය කළේය. ඒ අනුව ඔවුන් නියමිත පන්දුවාර 20 අවසානයේ කඩුලු 06ක් දැවී ලකුණු 174ක් ලබා ගත්තේය. පාකිස්ථාන ඉනිම වෙනුවෙන් බාබර් අසාම් ලකුණු 45ක් සහ අහමඩ් ෂෙෂාඩ් ලකුණු 43ක් ලබාගැනීමට සමත් විය. පන්දු යැවීමේදී තිසර පෙරේරා සහ සැමුවෙල් බඩ්රිව කඩුලු 02 බැගින් බිඳ හෙළිය. පිළිතුරු ඉනිම සඳහා පිටියට පිවිසි ලෝක කණ්ඩායම පන්දුවාර 19යි පන්දු 05ක් තුළ කඩුලු 03ක් පමණක් දැවී ජයග්රාහණය වාර්තා කළේය. එහිදී හෂිම් අම්ලා නොදැවී ලකුණු 72ක් සහ තිසර පෙරේරා නොදැවී ලකුණු 47ක් ලබාගැනීමට සමත් විය. තරඟයේ වීරයා ලෙස තිසර පෙරේරා සම්මාන හිමිකරගෙන තිබේ.", "URL": "https://sinhala.adaderana.lk/news.php?nid=77533", "Category": null, "Parent URL": null}