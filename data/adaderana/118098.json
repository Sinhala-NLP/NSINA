{"Source": "Adaderana", "Timestamp": "September 2, 2019 04:59 pm", "Headline": "සජිත් කෝල් ගන්නේ පාන්දරට-වෙලාවකට ඇණයක්", "News Content": "ජනාධිපති අපේක්ෂකයා පිලිබඳ පක්ෂ නායකත්වයෙන් කුමන තීරණයක් ලැබුනද එක්සත් ජාතික පක්ෂය දෙකඩ කිරීමට කිසිවකුත් ක්‍රියා නොකරනු ඇති බව හරීන් ප්‍රනාන්දු අමාත්‍යවරයා පවසයි. මහනුවර පැවති උත්සවයකින් අනතුරුව මාධ්‍යවෙත අදහස් දක්වමින් අමාත්‍යවරයා මේ බව සඳහන් කළේය. එහිදී වැඩිදුරටත් අදහස් දැක්වු ඒ මහතා කියා සිටියේ ජනාධිපති අපේක්ෂකයන් ලෙස ඉදිරිපත් කර ඇති අය හා අපේක්ෂකයින් වීමට බලාපොරොත්තුවෙන් සිටින පිරිස සියලු දෙනාම වයස්ගත වු පිරිසක් බවයි. නමුත් මේ මොහොතේ විශ්වාසය තැබිය හැක්කේ තරුණ නායකයෙකු පිළිබඳව බවත් සජිත් ප්‍රේමදාස මහතා ඒ සඳහා සුදුසු බවත් හරීන් ප්‍රනාන්දු මහතා පැවසීය. \"සජිත් ප්‍රේමදාස මහතා කෝල් දෙන්නේ උදේ 4යි 10ට. ඒක මාර ඇණයක්. මොකද උදේ පාන්දර නැගිටින්නත් ඕනෙ. අපි වුණත් බයයි උදේ පාන්දර කෝල් එකක් ගනීද කියලා. රටක් විදිහට අපි විනාශ වෙලා ඉන්න මොහොතේ මගේ දේශපාලනයේ බෙල්ල ගහලා ගිහින් පක්ෂයෙන් කැපිලා ගියත් මං ගත්තේ හොඳම තීරණය.\"", "URL": "https://sinhala.adaderana.lk/news.php?nid=118098", "Category": null, "Parent URL": null}