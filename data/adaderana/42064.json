{"Source": "Adaderana", "Timestamp": "March 26, 2014 07:07 am", "Headline": "අතැම් නායකයින් ජාත්‍යන්තරය හමුවේ රට පාවාදෙනවා", "News Content": "වර්තමානයේ ඇතැම් දේශපාලන නායකයින් ජාත්‍යන්තරය හමුවේ රට පාවාදීමට උත්සාහ දරමින් සිටින බව ජනාධිපති මහින්ද රාජපක්ෂ මහතා පවසයි. දේශපාලනයට වඩා වෛරයෙන් ක්‍රෝධයෙන් යුක්තව ඔවුන් රට කෙරෙහි අවධානය යොමු කරන බව හෙතෙම පෙන්වාදෙයි. රටතුළ වර්තමානයේ සිදුවන සංවර්ධනය සියළු දෙනා පිළිගත යුතු සත්‍යයක් බව ද රාජපක්ෂ මහතා කියා සිටියි. මාතර, අකුරැස්ස ප්‍රදේශයේ පැවති ජනහමුවකට සහභාගි වෙමින් ජනාධිපති මහින්ද රාජපක්ෂ මහතා මේ බව කියා සිටියේය. දේශපාලන වාසි ඉලක්ක කර ගනිමින් එම සංවර්ධනයේ සත්‍යය පිළිගැනීමට විරුද්ධ පක්ෂ දේශපාලකයින් මැළිකමක් දක්වන බව ජනාධිපතිවරයා පවසයි. දකුණු ආසියාවේ වැඩිම වාහන ගෙන්වන සහ ප්‍රති නැව්ගත කෙරෙන වරාය බවට හම්බන්තොට වරාය පත්ව ඇති බව ජනාධිපතිවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=42064", "Category": null, "Parent URL": null}