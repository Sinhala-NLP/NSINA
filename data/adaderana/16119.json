{"Source": "Adaderana", "Timestamp": "May 15, 2011 04:16 pm", "Headline": " කඩේට බඩු ගන්න ඇවිත් කන්ටේනරයකට බිලි", "News Content": "වාලච්‍චේන,කිරාන්කුලම් ප්‍රදේශයේ සිදුවූ රිය අනතුරකින් එක් අයෙකු ජීවිතක්ෂයට පත්වී තවත් තිදෙනෙකු තුවාල ලබා තිබේ. අද දහවල් කන්ටේනරයක් වේගය පාලනය කරගත නොහැකිව කිරාන්කුලම් ප්‍රදේශයේදී මාර්ගයෙන් ඉවතට පැන අසල කඩයක්ද විනාශ කරමින් ඇදී ගොස් ඇති වග අද දෙරණ වාර්තාකරු සඳහන් කරයි. ඒ මොහොතේ කඩේට පැමිණ සිටි ගනුදෙනුකරුවන් සිව්දෙනෙකු මෙම කන්ටේනරයේ හැපී ඇති අතර ජීවිතක්ෂයට පත්ව ඇත්තේ එයින් එක් අයෙකු වූ කාන්තාවකි. තුවාල ලැබූ සෙසු තිදෙනා වාලච්චේන රෝහලට ඇතුළත් කර ඇති අතර වාලච්චේන පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16119", "Category": null, "Parent URL": null}