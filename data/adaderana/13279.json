{"Source": "Adaderana", "Timestamp": "January 5, 2011 09:36 am", "Headline": "අතුරුදහන් වූ තරුණයාගේ මළ සිරුර හමුවෙයි", "News Content": "නාගොඩ , මුලන ප්‍රදේශයේ දී අතුරුදන් වූ තරුණයෙකුගේ ‍මළ සිරුර සොයා ගැනීමට පොලිසිය සමත් වී තිබේ. අදාළ අතුරුදන් වීම සම්බන්ධයෙන් අත්අඩංගුවට ගත් සැකකරුවන්ගෙන් සිදු කළ ප්‍රශ්න කිරීම් වල දී අනාවරණ වූ කරුණු මත මෙම මළ සිරුර සොයා ගෙන ඇති බව සඳහන් වේ. මෙම සැකකරුවන් විසින් අදාළ තරුණයා ඝාතනය කොට ප්‍රදේශයේ වළක ගිල්වා තබා ඇති බව අනාවරණ වී තිබේ. ඝාතනයට පත් වූ තරුණයාගේ ත්‍රී රෝද රථය ද මෙම ඝාතකයින් විසින් ගිනි තබා එහි කොටස් සඟවා තබා තිබිය දී සොයා ගත් බව පොලිසිය පවසයි. අදාළ සැකකරුවන් අද ගාල්ල මහේස්ත්‍රාත් අධිකරණයට ඉදිරිපත් කිරීම නියමිතව ඇත.", "URL": "https://sinhala.adaderana.lk/news.php?nid=13279", "Category": null, "Parent URL": null}