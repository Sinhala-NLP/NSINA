{"Source": "Adaderana", "Timestamp": "January 21, 2017 04:05 pm", "Headline": "සන්නද්ධ කොල්ල කල්ලියක 2ක් අල්ලයි ", "News Content": "ගම්පහ දිස්ත්‍රික්කය තුළ කොල්කෑමේ යෙදුණු සන්නද්ධ කොල්ල කල්ලියක සාමාජියින් දෙදෙනෙකු අත්අඩංගුවට ගෙන තිබේ.මුහුණු ආවරණය කරන ලද හිස්වැසුම් පැළඳ යතුරුපැදිවලින් පැමිණ මහ මග ගමන් ගන්නා මගීන්ගේ අත්බෑග් ඇතුළු දේපල සොරා ගන්නා කොල්ලකල්ලියක් පිළිබඳ ගම්පහ ප්‍රදේශයෙන් වාර්තා වූ බව පොලීසිය පැවසුවේය.ඒ අනුව සිදු කළ විමර්ශනයකදී අදාළ සැකකරුවන් දෙදෙනා අත්අඩංගුවට ගැනීමට හැකිව තිබේ.සිද්ධිය සම්බන්ධයෙන් මීගමුව පොලීසිය වැඩිදුර විමර්ශන සිදු කරන බව පොලිස් මූලස්ථානය සඳහන් කළේය.මෙවැනි අපරාධකරුවන් සිටීනම් 031 222 42 89 දරණ දුරකථන අංකයට දැනුම් දෙනෙ ලෙසද පොලීසිය මහජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=68393", "Category": null, "Parent URL": null}