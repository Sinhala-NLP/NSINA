{"Source": "Adaderana", "Timestamp": "September 10, 2019 07:50 am", "Headline": "අද රෑට ඉන්ධන මිල වෙනස් වෙයි?", "News Content": "ඉන්ධන මිල සූත්‍රයට අනුව ඉන්ධන මිල සංශෝධනය කිරීම සම්බන්ධයෙන් සාකච්ඡා කිරිමට ඉන්ධන මිල කමිටුව අද(10) රැස්වීමට නියමිතව තිබේ. අද රාත්‍රියේ ඉන්ධන මිල කමිටුව රැස්විමට නියමිත බව මුදල් අමාත්යාංමශයේ ප්‍රකාශකයෙකු සඳහන් කළේය. ලෝක වෙළදපලේ ඉන්ධන මිල ගණනන්වලට අනුව මෙරට ඉන්ධන මිල සංශෝධනය කිරීම සඳහා සැම මසකම 10 වන දින ඉන්ධන මිල කමිටුව රැස්වෙයි. පසුගිය මස ඉන්ධන මිල සංශෝධනයේ දී ඔක්ටේන් 92 වර්ගයේ පෙට්‍රල් ලීටරයක මිල රුපියල් 2කින් ද ඔක්ටේන් 95 වර්ගයේ පෙට්‍රල් ලිටරයක මිල රුපියල් 4කින් ද ඉහළ දැ‍මුවේය. එම මිල සංශෝධනයේ දි සුපර් ඩීසල් ලිටරයක මිල රුපියල් 3කින් ඉහළ දැමුණු අතර ඔටෝ ඩීසල් මිලෙහි කිසිදු වෙනසක් සිදුවයේ නැහැ. කෙසේවෙතත් ලෝක වෙළෙදපලේ පවතින ඉන්ධන මිල සමඟ සැසදිමේ දී අද දිනයේ මෙරට ඉන්ධන මිල ගණන්වල සංශෝධනයක් සිදුනොවනු ඇති බව වාර්තා වෙයි.", "URL": "https://sinhala.adaderana.lk/news.php?nid=118718", "Category": null, "Parent URL": null}