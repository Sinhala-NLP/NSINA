{"Source": "Adaderana", "Timestamp": "July 25, 2019 12:51 pm", "Headline": "මැගසින් තුනක්-උණ්ඩ 30ක් මැලේරියා ඇළෙන් ගොඩට", "News Content": "පුත්තලම පොලීසිය අසල ගලා බසින මැලේරියා ඇළේ තිබී ටී 56 ගිනි අවියට යොදන මැගසින් 03ක් සහ ජීව උණ්ඩ 30ක් හමුවී ඇති බව පුත්තලම පොලීසිය පවසයි. අද(25) පෙරවරුවේ පුත්තලම නගර සභාවේ සේවකයින්ට මෙම මැගසින් සහ ජීව උණ්ඩ හමුවී ඇති බව වාර්තා වෙයි. පසුව අදාළ පිරිස විසින් මේ පිළබඳව පුත්තලම පොලීසියට දැණුම් දීමට කටයුතු කර ඇත. නගර සභා සේවකයින් මැලේරියා ඇළේ ඇති කසළ ඉවත් කිරීමට යාමේදී ඒවා ජීව උණ්ඩ හමුවී ඇති බව පොලීසිය සඳහන් කළේය. මෙම මැලේරියා ඇළේම තිබී සක්‍රීය තත්ත්වයේ පසුවන ටී.56 ගිනි අවි 02 ක් පසුගිය මැයි මස 04 වැනිදා සොයා ගන්නා ලදි. එම කාලයේ ආරක්ෂක අංශ විසින් පුත්තලම නගරයේ නිවාස සෝදිසි කිරීමක්ද සිදු කරන ලදි.", "URL": "https://sinhala.adaderana.lk/news.php?nid=114976", "Category": null, "Parent URL": null}