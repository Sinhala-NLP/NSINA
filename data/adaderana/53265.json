{"Source": "Adaderana", "Timestamp": "August 16, 2015 09:18 am", "Headline": "ඡන්ද පෙට්ටි ප්‍රවාහනය ඇ‍රඹෙයි", "News Content": "2015 මහ මැතිවරණයට අදාළ ඡන්ද පෙට්ටි ප්‍රවාහනය අද ආරම්භවීමට නියමිතව තිබේ. මැතිවරණ මහලේකම් කාර්යාලය සඳහන් කළේ ඡන්ද මධ්‍යස්ථාන වෙත ඡන්ද පෙට්ටි ප්‍රවාහනය සඳහා මේ වන විට සියලු කටයුතු සූදානම් කර ඇති බවයි.දිවයින වටා දූපත්වල පවතින ඡන්ද මධ්‍යස්ථාන වෙත ඡන්ද පෙට්ටි ප්‍රවාහනය කිරීමට නාවික හමුදාවේ සහය ලබාගැනීමට නියමිතය.මේ අතර ජ්‍යෙෂ්ඨ ඡන්දපොළ නිලධාරීන් සහ සෙසු නිලධාරීන් අද දිනය තුළ අදාළ ඡන්ද මධ්‍යස්ථාන වෙත වාර්තා කරන බව මැතිවරණ මහලේකම් කාර්යාලය සඳහන් කළේය. අද පස්වරුවේ ජ්‍යෙෂ්ඨ ඡන්දපොළ නිලධාරියෙකුගේ මෙහෙයවීමෙන් ඡන්ද මධ්‍යස්ථානවල පෙරහුරු සැසි පැවැත්වෙයි.සියලු නිලධාරීන්ට අවශ්‍ය උපදෙස් සහ දැනුම්වත් කිරීම් මේ වන විට සිදුකර අවසන් බව මැතිවරණ මහලේකම් කාර්යාලය සඳහන් ක‍ළේය.", "URL": "https://sinhala.adaderana.lk/news.php?nid=53265", "Category": null, "Parent URL": null}