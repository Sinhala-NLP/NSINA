{"Source": "Adaderana", "Timestamp": "April 11, 2017 01:19 pm", "Headline": "පිං අරාව වත්තේ වතු සේවකයෙක් මිය ගිහින්", "News Content": "පස්සර , පිං අරාව ප්‍රදේශයේ වතු සේවකයෙකු මියයාමේ සිද්ධියක් සම්බන්ධයෙන් පස්සර පොලීසිය විමර්ශන ආරම්භ කර තිබේ. පොලීසියට ලද දුරකථන පණිවිඩයක් මත පිංඅරාව වත්තේ මියගොස් සිටියදී එම වතු සේවකයාගේ සිරුර සොයාගෙන ඇති බව පොලිස් මූලස්ථානය සඳහන් කළේය. මියගොස් ඇත්තේ නමුණුකුළ ප්‍රදේශයේ පදිංචිව සිටි 54 හැවිරිදි අයෙක් වන අතර ඔහු පිංඅරාව වත්තේ ක්ෂේත්‍ර නිලධාරියෙකු ලෙස සේවය කර තිබේ. මළ සිරුර පස්සර රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද (11)සිදුකිරීමට නියමිතය. මෙම මරණය ස්වභාවික මරණයක් ද නැතහොත් අපරාධයක් ද යන්න සම්බන්ධයෙන් පස්සර පොලීසිය වැඩිදුර විමර්ශන සිදුකරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=71974", "Category": null, "Parent URL": null}