{"Source": "Adaderana", "Timestamp": "July 15, 2010 05:40 pm", "Headline": "තැන්පත්කරුවන් අවදානමෙන් මුදාගන්නවා", "News Content": "මූල්‍ය සමාගම්වල මුදල් තැන්පත් කර ඇති තැන්පත්කරුවන් අවදානමෙන් මුදා ගැනීම සඳහා ශ්‍රී ලංකා මහ බැංකුව විශේෂ වැඩපිළිවෙළක් ක්‍රියාත්මක කර තිබේ. \"ණය ඇප ආවරණ ක්‍රමය\"ලෙස හැඳින්වෙන මෙමගින් මූල්‍ය තැන්පත්කරුවන් තමන් ආයෝජනය කරන මුදල පිළිබඳව මෙතෙක් පැවති අවදානම පහව යනු ඇති බව ශ්‍රී ලංකා මහ බැංකුවේ සහකාර අධිපති පී. සමරසිරි මහතා පවසයි.. මූල්‍ය සමාගම්වල තැන්පත්කරුවන් එකවර මුදල් ලබාගැනීමට යොමු වීම නිසා පසුගිය කාලයේ ඇතැම් සමාගම් දැඩි පසුබෑමට ලක් වූ බව පෙන්වා දුන්නේය. එය වැළැක්වීම සඳහා මෙම ඇප ආවරණ ක්‍රමය බොහෝ පිටිවහලක් වන බව පී. සමරසිරි මහතා වැඩිදුරටත් කියා සිටියේය..", "URL": "https://sinhala.adaderana.lk/news.php?nid=9623", "Category": null, "Parent URL": null}