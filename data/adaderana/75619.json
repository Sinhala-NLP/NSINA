{"Source": "Adaderana", "Timestamp": "July 25, 2017 04:55 pm", "Headline": "දක්ෂයින් සහ විශිෂ්ටයින් ඇගයීම එම පුද්ගලයින්ට කරන ගෞරවයක්", "News Content": "ඕනෑම ක්ෂේත්‍රයක දක්ෂයින් සහ විශිෂ්ටයින් ඇගයීම එම පුද්ගලයින්ට කරන ගෞරවයක් මෙන්ම ජාතියේ යහපත සඳහා කෙරෙන කටයුත්තක් බව ජනාධිපති මෛත්‍රීපාල සිරිසේන මහතා පවසයි.ඔලිම්පික් තරඟ නියෝජනය කළ ශ්‍රී ලාංකික ක්‍රීඩක ක්‍රීඩිකාවන් රන් සම්මානයෙන් පිදීමේ උපහාර උත්සවයට එක්වෙමින් ජනාධිපතිවරයා මේ බව කියා සිටියේය.මෙවර පැවැත්වෙන ක්‍රිඩා අමාත්‍යාංශයේ ස්වර්ණ ජයන්තියට සමගාමීව ක්‍රීඩා අමාත්‍යාංශය සහ ශ්‍රී ලංකා ඔලිම්පික් සංගමය විසින් මෙය සංවිධානය කර තිබේ.එහිදී 1948 වසරේ සිට ඔලිම්පික් තරඟ නියෝජනය කළ ක්‍රීඩක ක්‍රීඩිකාවන් 41 දෙනෙකු මෙහිදී ජනාධිපතිවරයා අතින් රන් සම්මානයෙන් පිදුම් ලබා තිබේ.එමෙන්ම ශ්‍රී ලංකා ඔලිම්පික් සංගමයට රුපියල් ලක්ෂ 50 ක මූල්‍ය පරිත්‍යාගයක් සිදු කිරීම ද ජනාධිපතිවරයා අතින් සිදුවූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=75619", "Category": null, "Parent URL": null}