{"Source": "Adaderana", "Timestamp": "March 4, 2012 01:00 pm", "Headline": "ශ්‍රී ලංකාවට ලකුණු 322 ක ඉලක්කයක්", "News Content": "සී.බී. කුසලාන තුන්කොන් එක්දින ක්‍රිකට් තරගාවලියේ ශ්‍රී ලංකාව සහ ඕස්ට්‍රේලියාව අතර අද(02) ඕස්ට්‍රේලියාවේ බ්‍රිස්බර්න් ක්‍රීඩාංගණයේ දී පැවැත්වෙන අවසන් තරගාවලියේ පළමු තරගයේදී පළමුවෙන් පන්දුවට පහරදුන් ඕස්ට්‍රේලියානු කණ්ඩායම නියමිත පන්දුවාර 50 අවසානයේ කඩුලු 6 ට ලකුණු 321 ක් ලබා ගන්නා ලදී. අද තරගයේ කාසියේ වාසිය දිනාගැනීමෙන් පසු ඕස්ට්‍රේලියානු කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර ඔස්ට්‍රේලියානු නායක මයිකල් ක්ලාක් කියා සිටියේ අද තරගය සඳහා ඉතා හොඳ තණතීරුවක් ලැබී ඇති බවයි. ඕස්ට්‍රේලියානු නායකයාගේ අනැවැකිය පලදරමින් ලකුණු 322 ක ඉලක්කයක් ශ්‍රී ලංකාවට ලබාදීමට ඔවුන්ට හැකිවිය. මෙම තරගයේදී ඩේවිඩ් වෝර්නර් ලකුණු 163 ක් ලබාගත් අතර එය බ්‍රිස්බර්න්හි මෙම ක්‍රීඩාංගණයේදී පිතිකරුවකු ලැබූ ඉහළම ලකුණු සංඛ්‍යාව ලෙස ඕස්ට්‍රේලියානු ක්‍රිකට් ඉතිහාසයට එකතු වී ඇත.", "URL": "https://sinhala.adaderana.lk/news.php?nid=22569", "Category": null, "Parent URL": null}