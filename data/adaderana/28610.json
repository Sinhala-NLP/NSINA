{"Source": "Adaderana", "Timestamp": "October 25, 2012 12:19 pm", "Headline": "ඇෆ්ගනිස්ථාන මෙහෙයුම්වල නිරත බ්‍රිතාන්‍ය සෙබලු 2 ක් මරුට", "News Content": "ඇෆ්ගනිස්ථා‍නයේ මෙහෙයුම් කටයුතුවල නිරත වූ බ්‍රිතාන්‍ය සෙබලුන් දෙදෙනෙකු ජීවිතක්ෂයට පත් ව තිබේ. ඇෆ්ගනිස්ථානයේ හෙල්මන් පළාතේ නහාර් ඊසාජ් දිස්ත්‍රික්කයේ මුර සංචාරයක නිරත වූ සෙබලුන් දෙදෙනෙකු මෙලෙස මියගොස් ඇති බව විදෙස් මාධ්‍ය වාර්තා කරයි. මිය ගිය බ්‍රිතාන්‍ය සෙබලුන් දෙදෙනා අතර බ්‍රිතාන්‍ය රාජකීය නාවික හමුදාවට අයත් සෙබලෙකු ද වන බව වාර්තා වේ. අදාළ හමුදා සෙබලුන් දෙදෙනා මිය යෑම සම්බන්ධයෙන් විශේෂ පරීක්ෂණක් ආරම්භ කර ඇති බව ඇෆ්ගනිස්ථාන ආරක්ෂක අමාත්‍යංශය පවසයි. 2001 වසරේ සිට මේ දක්වා කාලය තුළ ඇෆ්ගනිස්ථානයේ මෙහෙයුම් කටයුතුවල නිරත වූ බ්‍රිතාන්‍ය සෙබලුන් 435 දෙනෙකු ජීවිතක්ෂයට පත්වී ඇත.", "URL": "https://sinhala.adaderana.lk/news.php?nid=28610", "Category": null, "Parent URL": null}