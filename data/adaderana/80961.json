{"Source": "Adaderana", "Timestamp": "December 3, 2017 01:11 pm", "Headline": "උතුරු පළාත් සභාව කෝටි 36ක් වියදම් කර හෝටලයක් හදයි", "News Content": "යාපනයට ඇදෙන සංචාරකයින්ගේ ප්‍රමාණය වැඩි කර ගැනීමේ අරමුණින් යුතුව උතුරු පළාත් සභාව රුපියල් කෝටි 36 ක වියදමකින් අති නවීන පහසුකම් වලින් යුතු හෝටල් සංකීර්ණයක් යාපනයේ ඉදි කිරීමට පියවර ගෙන තිබේ. යාපනයේ ජැටියට ආසන්නයේ - කරෙයිනගර් මාර්ගයේ මෙම හෝටල් සංකීර්ණය ඉදි කෙරෙන අතර විදේශිකයින්ට අමතරව ශ්‍රී ලාංකිල සංචාරකයින්ටද උත්සව පවත්වන පිරිසටද මෙම නවීන හෝටලය තුළ පහසුකම් ලබා දීමට උතුරු පලාත් සභාව බලාපොරොත්තු වෙයි. මෙම හෝටලයේ ඉදිකිරීම් කටයුතු වසර තුනකින් නිම කිරීමට ඇස්තමේන්තු සකස් කොට තිබේ.", "URL": "https://sinhala.adaderana.lk/news.php?nid=80961", "Category": null, "Parent URL": null}