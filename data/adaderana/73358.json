{"Source": "Adaderana", "Timestamp": "May 20, 2017 09:48 pm", "Headline": "වර්තමානය ඉතා ඉවසීමෙන් යුතුව වැඩකටයුතු සිදු කළ යුතු කාල වකවානුවක්", "News Content": "වර්තමානය ඉතා ඉවසීමෙන් යුතුව වැඩකටයුතු සිදු කළ යුතු කාල වකවානුවක් බව නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි.මෙය අති දුෂ්කර කාල පරිච්ඡේදයක් බවත් මෛති‍්‍ර - රනිල් ආණ්ඩුව වෙනුවට වෙනත් නායකයෙකු ආවත් එම අභියෝගයට එලෙසම මුහුණ දීමට සිදුවන බවත් ඔහු පෙන්වා දෙයි. එබැවින් දුෂ්කරතා හා අභියෝග පිළිබඳ නිසි අවදානය යොමු කරමින් ඒවා ජය ගැනීමට කටයුතු සැලසුම් කිරීම වඩා වැදගත්ම කාරණය යැයිද ඒ මහතා පැවැසීය. කටු අතුවල මල් පිබිදවීමට සිදුව ඇති කාල පරිච්ඡේදයක් ලෙසින් වර්තමානය හැඳින්වීම වඩාත් සුදුසු බව ඔහු කියා සිටියේය.ආණමඩුව, නවගත්තේගම ඉගිනිමිටිය විද්‍යාලයේ පසුගියදා පැවැති උත්සවයකදී අමාත්‍ය පාලිත රංගේ බණ්ඩාර මහතා මේ බව පැවසීය.ඉගිනිමිටිය විදුහල සඳහා යෝජිත අංගසම්පූර්ණ තාක්‍ෂණ මාධ්‍යස්ථානය ඉදිකිරීම සඳහා මුල්ගල තැබීම වෙනුවෙන් මෙම උත්සවය පැවැත්විණ.මෙම ඉදිකිරීම සඳහා රජය වැය වෙන් කර ඇති මුදල රුපියල් එක්කෝටි හැත්තෑතුන් ලක්‍ෂයකි.2002 වසරේදීත් මෙවැනිම ආකාරයේ බිඳ වැටීමකට ලක්ව තිබූ රටක් බාර ගැනීමට එක්සත් ජාතික පක්‍ෂයට සිදු වූ බවද කියා සිටි අමාත්‍යවරයා ප‍්‍රකාශ කළේ 2015 බල පෙරළියෙන් බාර ගැනීමට සිදු වූයේද සෑම අතකින්ම බිඳ වැටුනු හා පිරිහීමට ලක්වූ රාජ්‍යක් බවය. මානව හිමිකම් ප‍්‍රශ්න, යුධ අපරාධ චොදනා, ජීඑස්පී වැනි සහන කප්පාදු කර තිබූ තත්ත්වයන්, අවිනිශ්චිතභාවය වැනි තත්ත්වයන් යටතේ වත්මන් ආණ්ඩුව රට බාර ගත් බවත් එම අභියෝග සියල්ල ජය ගැනීමට වත්මන් ආණ්ඩුවට හැකි බවත් ඔහු පවසයි.ආර්ථික වශයෙන් රට මුහුණ දී තිබෙන තත්ත්වය රටේ වැඩ කටයුතු වලට මහත් බාධාවක් බවද ඔහු පැවසීය. ඔහු පෙන්වා දෙන්නේ රට මත පැටවී ඇති ණය බරින් නිදහස් වීමට 2030 වසර දක්වා ඉවසා සිටීමට සිදුවන බවය. මෙවැනි තත්ත්වයක් තුළ වත්මන් ආණ්ඩුවේ කි‍්‍රයාවලිය හා වගකීම කටු අත්තක මල් පිබිදවීමට සමාන බවද අමාත්‍යවරයා පවසයි.එහිදී වැඩිදුරටත් අදහස් දැක්වූ පාලිත රංගේ බණ්ඩාර අමාත්‍යවරයා මෙසේද පැවැසීය,පාසල් අධ්‍යාපනයෙන් පසුව විභාග සමත් වුවත් අසමත් වුවත් සියළු දෙනා ගෙදර යනවා. අනාගතය ජය ගැනීම පිළිබඳ දෙගිඩියාවකින් යුතුවයි අපේ දරුවන් පාසල් හැර යන්නේ. එය දරුවන් මුහුණ දෙන බරපතල අභියෝගයක්.ඒ වගේම අවිනිශ්චිත තත්ත්වයක්. මේ පිළිබඳ අපි රජයක් විදියට අවදානය යොමු කරල තියෙනවා. දරුවන් මුහුණ දෙන අභියෝගය රජයක් ලෙස බාර ගන්න කටයුතු සැලසුම් කළා.ලෝකයේ අද ඉල්ලීම වන්නේ ශ‍්‍රාස්තී‍්‍රය අධ්‍යාපනයෙන් එහාට ගිය පුරවැසියන්. එහෙමනම් අනාගතය ජය ගත හැක්කේ තාක්‍ෂණික අධ්‍යාපනයෙන්ද සන්නද්ධ වූ සමාජයකටයි. විවිධ ආයතනවලින් දහස් ගණනින් නිපුණ ශ‍්‍රමිකයින් ඉල්ලා සිටියත් එම ප‍්‍රමාණය ලබා දීමට හැකි වී නැහැ. ජර්මන් කාර්මික විද්‍යාලයට වසරකට ඇතුළත් කර ගැනේනේ 1200 ට ආසන්න පිරිසක්. එය ප‍්‍රමාණවත් වන්නේ නැහැ. එහෙත් එම ආයතනවල පහසුකම් ඇත්තේ එවැනි පිරිසකට පමණයි. එහෙත් එම කණ්ඩායම් වෙත පාඨමාලා අවසන් කිරීමටත් පෙර ඉහළ වැටුප් සහිත රැකියා ලැබෙනවා. ආරම්භක වැටුප රුපියල් හැට දහස ඉක්මවන තරමේ රැකියා සඳහා යොමු වන්නට එවැනි කණ්ඩායම් වෙත අවස්ථාව උදා වී තිබෙනවා.මේ තත්ත්වයට යාමටනම් අපි වෙනස් විය යුතුයි. එබැවින් අනාගතය වෙනුවෙන් අධ්‍යාපනයේ බලවත් පරිවර්තනයක් සිදු කරන්න රජය තීරණය කර තිබෙනවා. හදිසි නොවී, ඇගට නොදැනෙන පරිදි, සැලසුම් සහගතව එම පරිවර්තනය සිදු කිරීම රජයේ සැලසුමයි. එහි ආරම්භයක් ලෙස පාසල් තුළ කි‍්‍රයාත්මක තාක්‍ෂණ මධ්‍යස්ථාන ඉදි කිරීමේ වැඩපිළිවෙල හැදින්විය හැකියි. ළගම පාසල හොඳම පාසල ව්‍යාපෘතිය යටතේ ලබා දෙන්නට උත්සාහ කරන්නේ අනාතය වෙනුවෙන් කරන ආයෝජනයක්. රජයේ අරමුණ වන්නේ රට පමණක් නොව ලෝකයම ඉල්ලා සිටින පුරවැසියන් බිහි කරමින් අනාගතය ජය ගැනීම බවද අමාත්‍ය පාලිත රංගේ බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=73358", "Category": null, "Parent URL": null}