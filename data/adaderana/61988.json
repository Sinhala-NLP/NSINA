{"Source": "Adaderana", "Timestamp": "July 12, 2016 11:27 am", "Headline": "  මොරටු සරසවි සිසුවා මැරුවාද? මැරුණාද?", "News Content": "මොරටු සරසවියේ ඉගෙනුම ලැබූ සිසුවෙකු කටුබැද්දේ පිහිටි සිය නවාතැනේදී අභිරහස් ලෙස මියයාම සම්බන්ධයෙන් පරීක්ෂණයක් ආරම්භ කර ඇතැයි මොරටුව පොලීසිය පවසයි. මොරටුව විශ්වවිද්‍යාලයේ පළමු වසරේ ඉගෙනුම ලැබු සරසවි සිසුවෙකු මෙලෙස මියගොස් ඇති බව සඳහන්ය.අධ්‍යයන කටයුතු නිමවා ඊයේ සවස අදාළ සිසුවා සිය නවාතැනට ගොස් ඇත.සැකකටයුතු මරණයක් ගැන ඊයේ රාත්‍රීයේ ලැබුණු තොරතුරකට අනූව අදාළ ස්ථානය පරික්ෂා කිරීමේදී මියගොස් සිටි සිසුවාගේ මළසිරුර සොයාගත් බව පොලීසිය පැවසීය.ත්‍රීකුණාමලය ප්‍රදේශයේ පදිංචිකරුවෙකු බව පැවසෙන එම සිසුවාගේ මරණය සැක බවත්, මේවන විට එය පානදුර රෝහලට රැගෙන ගොස් ඇති බවත්, පශ්චාත් මරණ පරීක්ෂණයක් පැවැත්වීමට නියමිත බවත්, පොලීසිය කීවේය. මෙලෙස මියගොස් ඇත්තේ ත්‍රිකුණාමලය චීන වරාය ප්‍රදේශයේ පදිංචිව සිටි 23 හැවිරිදි සිසුවෙකු බව වාර්තා වෙයි.", "URL": "https://sinhala.adaderana.lk/news.php?nid=61988", "Category": null, "Parent URL": null}