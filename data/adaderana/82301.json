{"Source": "Adaderana", "Timestamp": "December 31, 2017 01:48 pm", "Headline": "වෙඩි තැබීමකින් තවත් ජීවිත 2ක් නවතී", "News Content": "අමෙරිකාවේ ලාස් වේගාස් නගරයේ දී තුවක්කුකරුවෙකු විසින් සිදුකළ වෙඩි තැබීමකින් පුද්ගලයින් දෙදෙනෙකු ජීවිතක්ෂය පත්ව තිබේ. ලැඟුම්හලක මුර සේවයේ යෙදී සිටි නිලධාරීන් දෙදෙනෙකු මෙලෙස මියගොස් ඇති බව පොලීසිය සඳහන් කළේය. වෙඩි තැබීම සිදුකළ පුද්ගලයා ද පසුව එම ගිනි අවියෙන් වෙඩි තබාගෙන ඇති අතර ඔහු ද බරපතළ තුවාල ලබා රෝහල් ගත කර තිබේ. මේ අතර වාර්ෂිකව අමෙරිකාවේ සිදුවන වෙඩි තැබීම්වලින් පුද්ගලයින් 33000කට ආසන්න සංඛ්‍යාවක් මියයන බව ද වාර්තා වෙයි.", "URL": "https://sinhala.adaderana.lk/news.php?nid=82301", "Category": null, "Parent URL": null}