{"Source": "Adaderana", "Timestamp": "March 7, 2013 10:37 am", "Headline": "කැබ් රියක් මුන්නේෂ්වරම වැවට පෙරළෙයි-අයෙක් මරුට", "News Content": "කුරුණෑගල සිට හලාවත දෙසට ධාවනය වූ කැබ් රථයක් මුන්නේෂ්වරම වැවට පෙරළීමෙන් සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. අනතුරින් තවත් පුද්ගලයෙකු තුවාල ලබා ඇති බව පොලීසිය පැවසුවේය. මුන්නේෂ්වරම වැව ආසන්නයේ වංගුව පසු කිරීමට උත්සහ කිරීමේ දී කැබ් රථය ලිස්සා ගොස් වැවට වැටී ඇති බව සඳහන්ය. අනතුරින් තුවාල ලැබූ කැබ් රථයේ රියදුරු ජීවිතක්ෂයට පත්ව ඇති අතර අනෙක් පුද්ගලයා මේ වන විට හලාවත මහ රෝහලේ ප්‍රතිකාර ලබන බව පොලීසිය සඳහන් කළේය.", "URL": "https://sinhala.adaderana.lk/news.php?nid=32184", "Category": null, "Parent URL": null}