{"Source": "Adaderana", "Timestamp": "November 16, 2010 05:08 pm", "Headline": "ජනපති පදවි ප්‍රාප්ති උත්සවයට පක්ෂ පාට භේදයක් නෑ", "News Content": "ජනාධිපතිවරයාගේ දෙවන පදවි ප්‍රාප්තිය වෙනුවෙන් සංවිධාන කළ ජාතික උත්සවය කිසිදු පක්ෂ පාට භේදයකින් තොරව සිදුවන්නක් බව රාජ්‍ය කළමනාකරණ හා ප්‍රතිසංස්කරණ අමාත්‍ය රත්නසිරි වික්‍රමනායක මහතා පවසයි. අදාළ වැඩසටහන ක්‍රියාත්මක වන කාලය තුළ විවිධ පක්ෂ හා පුද්ගලයින්ගේ න්‍යාය පත්‍ර අනුව ප්‍රචාරක කටයුතු සිදු‍කිරීමෙන් වළකින ලෙස ඔහු සඳහන් කළේය. එවැනි ප්‍රචාරක පුවරු ඉවත් කිරීම සඳහා පොලිස් දෙපාර්තමේන්තුවට දන්වා ඇතැයි ද ඔහු කියා සිටියේය. කොළඹ දී අද(16) පැවති මාධ්‍ය හමුවක‍ට එක්වෙමින් රත්නසිරි වික්‍රමනායක මහතා මේ අදහස් පළ කළේය.", "URL": "https://sinhala.adaderana.lk/news.php?nid=12201", "Category": null, "Parent URL": null}