{"Source": "Adaderana", "Timestamp": "August 17, 2019 06:50 pm", "Headline": "මේ ජනාධිපතිවරණය ඇසිඩ් ටෙස්ට් එකක්-පිච්චිලා යනවා නම් එතැනින් ඉවරයි", "News Content": "රටේ ජාතික ආරක්ෂාව සම්බන්ධයෙන් අග්‍රාමාත්‍යවරයාට සහ ඔහුගේ අමාත්‍ය මණ්ඩලයට කිසිඳු හැගීමක් නොමැති බව විශ්‍රාමික මේජර් ජෙනරාල් කමල් ගුණරත්න මහතා පවසයි. ඔහු මේ බව පැවසුවේ, නරාහේනිපිට අභයාරාම විහාරස්ථානයේ පැවැති ‘‘2020 අභියෝගය‘‘ යන සම්මන්ත්‍රණයට එක්වෙමින්. එහිදී ඒ මහතා මෙසේ ප්‍රකාශ කළේය. \"ජාතික ආරක්ෂාව නැතුව රටකට හුස්ම ගන්නවත් බෑ. රටේ අගමැති ජාතික ආරක්ෂාව කියන වචනය අහලාවත් නැහැ. ඔහුගේ මැති ඇමතිවරු වගේම පොලිස්පතිත් එහෙමයි. ආරක්ෂක ලේකම්වරයාත් එහෙමයි. ගෝඨාභයගෙන් පසු 6 වැනි ආරක්ෂක ලේකම් දැන් ඉන්නේ. එය තවත් එක් පදවියක් නෙවෙයි. ඒ සඳහා හොඳම උදාහරණය ගෝඨාභය. රටේ වැඩිම බුද්ධි ඒකක තියෙන්නේ හමුදාපතිට. ඔහු ළඟ ඉන්ටලිජන් ඔපරේෂන්ස්ලා ඉන්නවා 3500 කට වැඩි පිරිසක්. හමුදාපති තේරිම් කාරක සභාවට ඇවිල්ලා කිව්වේ ඇටෑක් එක වුණා කියලා මමත් දැක්කේ වෙබ් එකෙන් කියලා. මේ වගේ අය පොල්පිති වලින් කපන්න පුළුවන්. මේ ජනාධිපතිවරණය තමයි ලංකාවේ ඇසිඩ් ටෙස්ට් එක. පිච්චිලා යනවා නම් එතැනින් ඉවරයි. ජනාධිපතිවරණයේදි වැරදි කෙනෙක් තෝරාගත්තොත් එතැනින් සියලු දේ ඉවරයි.\"", "URL": "https://sinhala.adaderana.lk/news.php?nid=116788", "Category": null, "Parent URL": null}