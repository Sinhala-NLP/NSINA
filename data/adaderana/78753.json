{"Source": "Adaderana", "Timestamp": "October 16, 2017 07:46 am", "Headline": "  නීතියෙන් බැහැරව පුත්තලමට කසළ බැහැර කරන්නේ නෑ", "News Content": "පාරිසරික නීතියෙන් බැහැරව කිසිඳු අවස්ථාවක පුත්තලම ප්‍රදේශයට කසළ බැහැර කිරීමේ කටයුතු සිදු නොකරන බව මහා නගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. ඊට අදාළ ප්‍රමිතීන් පරිසර අමාත්‍යංශය විසින් ඉදිරියේදී හඳුන්වා දෙනු ඇති බව අමාත්‍යවරයා සඳහන් කළේය. පුත්තලම ප්‍රදේශයට කසළ බැහැර කිරීමේ යෝජිත ව්‍යාපෘතිය සම්බන්ධයෙන් ජනතාව දැනුවත් කිරීමේ අවස්ථාවකට එක්වෙමින් අමාත්‍ය පාඨලී චම්පික රණවක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=78753", "Category": null, "Parent URL": null}