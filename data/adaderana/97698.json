{"Source": "Adaderana", "Timestamp": "October 15, 2018 09:22 am", "Headline": "පිටින් ගෙනා කුඩු බෙදන තිප්පලක් පොලීසියෙන් වටලයි", "News Content": "ආණමඩුව නගරයට පිටස්තර ප්‍රදේශවලින් හෙරෝයින් මත් කුඩු ගෙනවිත් බෙදා හරින තිප්පලක් වැටලීමට ආණමඩුව පොලීසියේ නිලධාරීන් සමත්වී ඇත. ආණමඩුව නගරයේ පවත්වා ගෙන ගිය මහා පරිමාණ ව්‍යාපාරික ස්ථානයක් තුළ මෙම හෙරෝයින් ජාවාරම සිදු කරගෙන විත් ඇත. පොලිස් නිලධාරීන් එම ස්ථානයට කඩා වඳින විට සැකකරුවන් තිදෙනෙකු හෙරෝයින් මත් කුඩු පැකට්වලට අසුරමින් සිට ඇත. ඔවුන් සතුව තිබී හෙරෝයින් මත් කුඩු ග්‍රෑම් 01 යි මිලි ග්‍රෑම් 830 ක් පොලිස් බාරයට ගෙන ඇත. සැකකරුවන් පිටස්තර ප්‍රදේශවලින් හෙරෝයින් මත්කුඩු ගෙනවිත් කුඩා ප්‍රමාණයේ පැකට්වලට අසුරා අලෙවි කිරීම සිදු කර ඇති බව විමර්ශනවලදී හෙලිවී ඇත. සැකකරුවන් ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ආණමඩුව පොලිස් ස්ථානාධිපති ප්‍රධාන පොලිස් පරීක්ෂක උපාලි රත්නමළල මහතා ඇතුළු නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=97698", "Category": null, "Parent URL": null}