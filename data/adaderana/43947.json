{"Source": "Adaderana", "Timestamp": "June 13, 2014 02:57 pm", "Headline": "කේරළ ගංජා ජාවාරමක නිරතවී සිටි පුද්ගලයෙක් අත්අඩංගුවේ ", "News Content": "කේරළ ගංජා ජාවාරමක නිරව වී සිටි පුද්ගලයෙකු කොස්වත්ත පොලීසිය විසින් අත්අඩංගුවට ගෙන තිබේ. ප‍්‍රදේශය පුරා සිල්ලරට ගංජා විකූණන බවට ලද තොරතූරකට අනුව අද(13) පෙරවරුවේ කිරිමැටියාන පන්සල් හන්දිය අසළදී කොස්වත්ත පොලීසිය විසින් නිවසක් සෝදිසි කිරීමේදී මෙම සැකකරු අත්අඩංගූවට ගෙන ඇත. සැකකරුගෙන් ලද තොරතූරු අනුව නිවෙසේ සඟවා තිබු ගංජා කිලෝ තූනක් හා කූඩා ඇසුරුම්වල අසුරා තිබු ගංජා අඩංගු පැකැට් දෙසියක් පමණ සොයා ගත් බව පොලිසිය පවසයි. මැද මහනුවර ප‍්‍රදේශයේ පදිංචිකරුවෙකූ වන සැකකරු කිරිමැටියාන පන්සල් හන්දිය අසළ නිවසක් කූළියට ගෙන මෙම ජාවාරම සිදුකර තිබේ. මොහු වැලිකඩ බන්ධනාගාරයේ වසර 10 ක සිරදඬුවමක් විද පැමිණ ඇති බවට තොරතූරු අනාවරණය වී ඇති බවද පොලිසිය සඳහන් කරයි. කලක සිට සැකකරු කතරගම ප‍්‍රදේශයේ සිට බස් රථවලින් ගංජා ගෙනවිත් කූඩා පැකට් වලට අසුරා පාසල් ළමුන් ඇතූළු ප්‍රදේශවාසින්ට විකූණා ඇති බව කළ පරික්ෂණවලදි අනාවරණය වි තිබේ. ගංජා තොගය සමග සැකකරු මාරවිල මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43947", "Category": null, "Parent URL": null}