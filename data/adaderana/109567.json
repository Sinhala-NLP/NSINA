{"Source": "Adaderana", "Timestamp": "May 8, 2019 10:47 pm", "Headline": "ත්‍රස්තවාදී උවදුර සම්පුර්ණයෙන් නැති කරන්න වසර දෙකක් යනවා", "News Content": "ඇතැමුන් කුමන ප්‍රකාශ සිදු කළත් බුද්ධි අංශ ශක්තිමත් කරමින් පවතින ත්‍රස්තවාදී උවදුර සම්පුර්ණයෙන් නැති කිරීම සඳහා වසර දෙකක කාලයක් ගතවන බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. වත්මන් ආරක්ෂක තත්ත්වය පිළිබඳව අද(08) දෙවන දිනටත් පැවැත්වෙන පාර්ලිමේන්තු කල්තැබීමේ විවාදයේදී ඔහු මේ බව සඳහන් කළේය. එමෙන්ම රට තුළ ඇති බුද්ධි අංශ ශක්තිමත් කරීමේ කාර්ය මාස දෙක තුනකින් සිදු කළ හැකි කාර්යක් නොවන බව ෆීල්ඩ් මාර්ෂල් සරත් ෆොන්සේකා මහතා පෙන්වා දෙයි. මේ අතර සරත් ෆොන්සේකා මහතා වැඩිදුරටත් අදහස් දක්වමින් කියා සිටියේ රාජපක්ෂවරුන් සමඟ ඇති ආකල්ප වෙනස්ව නොමැති බවයි.", "URL": "https://sinhala.adaderana.lk/news.php?nid=109567", "Category": null, "Parent URL": null}