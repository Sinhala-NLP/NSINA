{"Source": "Adaderana", "Timestamp": "August 30, 2017 11:11 am", "Headline": "  අපි මේ තීරණය ගත්තේ ක්‍රීඩාවේ උපරිම යහපත වෙනුවෙන්!", "News Content": "සනත් ජයසූරිය මහතාගේ සභාපතිත්වයෙන් යුත් ශ්‍රී ලංකා ක්‍රිකට් තේරීම් කමිටුව ඊයේ දිනයේදී ඉල්ලා අස් වීමත් සමඟ එම තේරීම් කමිටුව විසින් විශේෂ ප්‍රකාශයක් මාධ්‍යට නිකුත් කර තිබේ.ඔවුන් අදාළ ඉල්ලා අස්වීමේ ලිපිය ඊයේ(29) දහවල් ක්‍රීඩා අමාත්‍ය දයාසිරි ජයසේකර මහතා වෙත බාරදී ඇති අතර සනත් ජයසූරිය මහතාගේ සභාපතිත්වය දැරූ තේරීම් කමිටුව රොමේෂ් කළුවිතාරණ, රංජිත් මදුරුසිංහ සහ එරික් උපශාන්ත යන අයගෙන් සමන්විත වූ අතර 2016 වසරේ මැයි මස 1 වැනිදා එම කමිටුව තෝරා පත්කරනු ලැබීය.පසුව ශ්‍රී ලංකා ක්‍රිකට් කළමණාකරු අසංක ගුරුසිංහද තේරීම් කමිටු සාමාජිකයෙක් ලෙස මේ වසරේ අප්‍රේල් මාසයේදී පත් කළ අතර මෙම තේරීම් කමිටුවේ නිල කාලය මේ වසරේ මැයි මස 31 වැනිදායින් අවසන් වීමට නියමිතව තිබුණ ද පසුව කමිටුවේ නිල කාලය මේ වසරේ දෙසැම්බර් මස 31වැනිදා දක්වා දීර්ඝ කෙරුණි.කෙසේවෙතත් ශ්‍රී ලංකා ක්‍රිකට් කණ්ඩායම තරගාවලි කිහිපයක්ම දිගින් දිගටම පරාජය වීම හේතුවෙන් සනත් ජයසූරිය මහතා ප්‍රමුඛ වත්මන් ක්‍රිකට් තේරීම් කමිටුව පසුගිය කාලය පුරා විවිධ පාර්ශවයන්ගේ දෝෂ දර්ශනයට ලක්වූ බවත්, ඒ නිසාවෙන් ක්‍රීඩාවට සිදුවන හානිය වළක්වා ගැනීමේ අරමුණින් ක්‍රීඩාවේ උපරිම යහපත අරමුණු කරගෙන මෙම තීරණය ගනු ලබන බවත් ඔවුන් ප්‍රකාශ කර තිබේ.මෙම ඉල්ලා අස්වීම සම්බන්ධයෙන් අද දෙරණ සනත් ජයසූරියගෙන් සිදුකළ විමසීමකදී ඔහු සඳහන් කළේ ඉන්දියාව සමඟ පැවැත්වෙන ක්‍රිකට් තරගාවලිය අවසන් වීමෙන් පසු වත්මන් තේරීම් කමිටුවේ කටයුතු අවසන් කරන බවයි.ඔවුන් විසින් නිකුත් කර ඇති විශේෂ ප්‍රකාශය වැඩිදුරටත් මෙසේය,", "URL": "https://sinhala.adaderana.lk/news.php?nid=76886", "Category": null, "Parent URL": null}