{"Source": "Adaderana", "Timestamp": "August 1, 2016 10:51 pm", "Headline": "පාද යාත්‍රාවට බය වූ හේතුව රන්ජන් කියයි", "News Content": "රටක දියුණුවකට ප්‍රබල විපක්ෂයක් තිබිය යුතු බවත්, විපක්ෂයක් යනු විකට විපක්ෂයක් නොවන බවත් නියෝජ්‍ය අමාත්‍ය රන්ජන් රාමනායක මහතා පවසයි.ඒ මහතා මේ බව ප්‍රකාශ කර සිටියේ අද(01) සිරිකොත පැවති මාධ්‍ය හමුවකට එක්වෙමිනි.රජයකට විරුද්ධව පාද යාත්‍රා පවත්මින් නාඩගම් හා ජෝගි නටන පිරිස් තමන් මීට පෙර දැක නැති බවද ඒ මහතා පවසයි. එමෙන්ම මෙම ජන සටන පාද යාත‍්‍රාවේ සටන් පාඨ පිළිබඳව අදහස් දැක් වූ අමාත්‍යවරයා පවසා සිටියේ මේවා මෝඩ චූන් බවයි.එමෙන්ම “රනිල් එපා කිව්වට – අපි එනවා කොළඹට, සිරා එපා කිව්වට – අපි එනවා නුවරට” වැනි සටන් පාඨ පමණක් මෙහි කියැවුණ බවත් ඒ මහතා පෙන්වා දී තිබේ.මෙම පාද යාත්‍රව තුළ ජනතාවගේ ජීවන වියදම හෝ ජනතා අවශ්‍යතා පිළිබඳව කතා කිරීමක් සිදු නොකළ බවද ඔහු පවසා සිටියේය.එමෙන්ම මෙම කල්ලියේ සිටින්නේ අමු හොරුන් ටිකක් බවත් ඒ මහතා පෙන්වා දෙයි.එමෙන්ම පාද යාත්‍රාවට බයක් තිබූ බවත්, එසේ බය වූයේ රගර් ක්‍රීඩකයින් අමු අමුවේ මරා දැමූ අය, බාල වයස්කාර දැරියන් සීයක් දූෂණය කර පාටි දැමූ අය මෙම පාගමනේ සිටින නිසා බවද ඒ මහතා පෙන්වා දී තිබේ.එමෙන්ම මෙම පාගමන ගිය අයට අන්තිමට කියන්නට සිදු වන්නේ සංසාරේ භවේ දුකා-කළ කරුමය පළ දෙනවා යනුවෙන් බවත් ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62671", "Category": null, "Parent URL": null}