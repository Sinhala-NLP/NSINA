{"Source": "Adaderana", "Timestamp": "April 4, 2011 11:35 am", "Headline": "දකුණු පළාතේ බස් වර්ජනයක්", "News Content": "දකුණු පළාත් පෞද්ගලික බස් රථ සේවකයින් මාර්ග කිහිපයක මේ වන විට වර්ජනයක් දියත් කර තිබේ. මාර්ග අංක 515 තංගල්ල - වළස්මුල්ල, මාර්ග අංක 574 තංගල්ල - අඟුනුකොළපැළැස්ස හා මාර්ග 333 බෙලිඅත්ත - හම්බන්තොට යන මාර්ගවල මෙම වර්ජනය දියත් කළ බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. දකුණු පළාත් මාර්ගස්ථ මගී ප්‍රවාහන අධිකාරිය විසින් තංගල්ල හා වළස්මුල්ල මාර්ගය සඳහා අත්තනෝමතික ලෙස ලබාදී ඇති බස් රථ බලපත්‍රයට විරෝධය පළකරමින් පෞද්ගලික බස් රථ සේවකයින් මෙම වර්ජනය ක්‍රියාත්මක කර තිබේ.", "URL": "https://sinhala.adaderana.lk/news.php?nid=15263", "Category": null, "Parent URL": null}