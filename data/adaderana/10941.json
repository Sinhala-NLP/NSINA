{"Source": "Adaderana", "Timestamp": "September 18, 2010 01:41 pm", "Headline": "අනසවර ඉදිකිරීම් ඉවතට-දෙමටගොඩ නොසන්සුන්", "News Content": "මාර්ග සංවර්ධන අධිකාරිය විසින් කොළඹ-බේස්ලයින් පාරේ දෙමටගොඩ ප්‍රදේශයේ අනවසර ඉදිකිරීම් ඉවත් කිරීමට පියවර ගෙන ඇතැයි දෙමටගොඩ පොලීසිය පවසයි. මාර්ගය අවහිර වන සේ පැවති නීති විරෝධි ඉදිකිරීම් 20 ක් පමණ ඇති බවත්,මේ වන විටත් එකී ඉදිකිරීම් ඉවත්කරමින් සිටින බවත් දෙමටගොඩ පොලීසියේ ස්ථානාධිපතිවරයා අද දෙරණට කියා සිටියේය. මෙසේ අනවසර ඉදිකිරිම් ඉවත් කිරිම නිසා දෙමටගොඩ ප්‍රදේශයේ මේ වන විට නොසන්සුන්කාරී තත්ත්වයක් නිර්මාණය වී ඇතැයි අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=10941", "Category": null, "Parent URL": null}