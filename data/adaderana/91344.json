{"Source": "Adaderana", "Timestamp": "June 23, 2018 06:38 am", "Headline": "රන් බිස්කට් 60 සමඟ ආගමන විගමන නිලධාරියෙක් රේගු දැලේ ", "News Content": "රත්‍රං තොගයක් සමඟ ආගමන විගමන නිලධාරියෙක් ගුවන්තොටුපල රේගුව විසින් අත්අඩංගුවට ගෙන තිබේ. රේගුවේ ප්‍රකාශකයෙකු පැවසුවේ 50 හැවිරිදි ජ්‍යෙෂ්ඨ ආගමන විගමන නිලධාරියෙකු මෙලෙස අත්අඩංගුවට ගෙන ඇති බවයි. ඔහු සතුව තිබී රන් බිස්කට් 60ක් සොයාගෙන ඇති බව සඳහන්ය. කිලෝග්‍රෑම් 6ක බරකින් යුත් මෙම රත්‍රං තොගයේ වටිනාකම රුපියල් තුන් කෝටි හැට ලක්ෂයක් බවට ගණන් බලා තිබේ. ඊයේ(22) රාත්‍රී 11.30ට පමණ කටුනායක ගුවන්තොටුපලේ පිටවීමේ පරිශ්‍රයේදි මෙම ආගමන විගමන නිලධාරියා අත්අඩංගුවට ගත්බවයි ශ්‍රී ලංකා රේගුව පවසයි. විදෙස් රටක සිට පැමිණි පුද්ගලයෙකු විසින් මෙම රත්‍රං තොගය අදාළ ආගමන විගමන නිලධාරීයාට ලබාදෙන්නට ඇති බවට සැකකෙරෙන බව රේගුවේ ප්‍රකාශකවරයා අද දෙරණට පැවසීය.", "URL": "https://sinhala.adaderana.lk/news.php?nid=91344", "Category": null, "Parent URL": null}