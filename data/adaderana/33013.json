{"Source": "Adaderana", "Timestamp": "April 5, 2013 07:58 am", "Headline": "හොරෙන් රට පනින්න ගිය 38 ක් මාට්ටු", "News Content": "නීති විරෝධී ලෙස ඔස්ට්‍රේලියාව බලා මුහුදු මාර්ගයෙන් ගමන් කරමින් සිටි පුද්ගලයන් 38 දෙනෙකු අත්අඩංගුවට ගෙන තිබේ. බේරුවල ධීවර වරායෙන් පසුගිය 4 වැනිදා පිටත්ව ගොස් ඇති එම පිරිස ගාල්ල නාවික හමුදාව විසින් සිය භාරයට ගෙන ගාල්ල වරාය පොලීසිය වෙත ඉදිරිපත් කර ඇති බව වාර්තා වේ. අදාළ පිරිස අතර කාන්තාවන් 11 දෙනෙකු වන බව පොලීසිය පැවසීය. ඔවුන් මහබාගේ, අම්පාර, ත්‍රිකුණාමලය, වව්නියාව, කිලිනොච්චිය, බේරුවල, යාපනය, මුලතිව්, පුත්තලම සහ කල්මුණේ ප්‍රදේශවල පදිංචිකරුවන් බවට අනාවරණය වී තිබේ. අපරාධ පරීක්ෂණ දෙපාර්තමේන්තුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33013", "Category": null, "Parent URL": null}