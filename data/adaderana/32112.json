{"Source": "Adaderana", "Timestamp": "March 4, 2013 03:37 pm", "Headline": "ලොව ප්‍රථම වරට එච්.අයි.වී ආසාදිත දරුවෙකුට සුවය", "News Content": "ලොව ප්‍රථම වරට එච්.අයි.වී ආසාදිත දරුවෙකු සුව අතට පත් කිරීමට වෛද්‍යවරුන් පිරිසක් සමත්වී තිබේ. එක්සත් ජනපදයේ මිසිසිපි නගරයේ දෙහැවිරිදි මෙම දරුවා උපත ලබද්දී ශරීරයේ රුධිර පරිමාවේ එච්.අයි.වී ආසාධිත රුධිර මට්ටම අවම අගයක තිබුණු බව විදෙස් වාර්තා පෙන්වාදෙයි. එබැවින් එච්.අයි.වී වෛරසය දරුවාගේ ප්‍රතිශක්තිකරණ හැකියාව තුළින්ම මර්දනය කිරීමට හැකියාව ලැබුණු බව වෛද්‍යවරුන් විසින් තහවුරු කරනු ලැබ ඇත. මේ අනුව එච්.අයි.වී ආසාදිත දරුවන් සුවපත් කළ හැකි බව ප්‍රථම වරට අනාවරණ වී ඇති බවත්, ලොව පුරා දිනකට උපදින එච්.අයි.වී ආසාදිත දරුවන් 1000 ගේ පමණ ජීවිත වෙනස් කළ හැකි බවත් විදෙස් මාධ්‍ය උපුටා දක්වයි.", "URL": "https://sinhala.adaderana.lk/news.php?nid=32112", "Category": null, "Parent URL": null}