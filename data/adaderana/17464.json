{"Source": "Adaderana", "Timestamp": "July 18, 2011 09:21 am", "Headline": "සරසවි ඇදුරන් හා මුදල් අමාත්‍යාංශ ලේකම් අතර සාකච්ඡාවක්", "News Content": "විශ්ව විද්‍යාල ආචාර්යවරුන්ගේ සමිති සම්මේලනය සහ මුදල් අමාත්‍යාංශ ලේකම්වරයා අතර අද(18) විශේෂ සාකච්ඡාවක් පැවැත්වෙයි. පසුගිය දා ජනාධිපතිවරයා සමඟ පැවති සාකච්ඡාවල දී වූ එකඟතාවන් පිළිබඳ මෙහි දී සාකච්ඡා කරන බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතා සඳහන් කළේය. මෙම සාකච්ඡාවේ දී විශ්ව විද්‍යාල ආචාර්යවරුන්ගේ වැටුප් ඉහළ දැමීම සම්බන්ධයෙන් අවසන් එකඟතාවයකට පැමිණීමට අපේක්ෂා කරන බව දේවසිරි මහතා ප්‍රකාශ කළේය.", "URL": "https://sinhala.adaderana.lk/news.php?nid=17464", "Category": null, "Parent URL": null}