{"Source": "Adaderana", "Timestamp": "August 1, 2011 08:46 am", "Headline": "වාහනවලින් පිටකරන සද්ද ගැන අලුත් නීති ", "News Content": "රථ වාහනවලින් පිටකරන ශබ්ද පිළිබඳව නව රෙගුලාසි සකස් කිරීමට මධ්‍යම පරිසර අධිකාරිය පියවර ගෙන තිබේ. ඊට අදාළ රෙගුලාසි මේ වන විටත් සකස් කර අවසන් බව මධ්‍යම පරිසර අධිකාරියේ සභාපති චරිත හේරත් මහතා ප්‍රකාශ කළේය. එම රෙගුලාසි සඳහා අනුමැතිය ලබා ගැනීමට පරිසර අමාත්‍ය අනුර ප්‍රියදර්ශන යාපා මහතාට ඉදිරිපත් කර ඇති බව චරිත හේරත් මහතා සඳහන් කළේය. ශබ්ද දූෂණය පාලනය කිරීම නීත්‍යානුකූලව මධ්‍යම පරිසර අධිකාරියේ ජාතික පරිසර පනත යටතේ එන ක්‍රියා මාර්ගයක් බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=17771", "Category": null, "Parent URL": null}