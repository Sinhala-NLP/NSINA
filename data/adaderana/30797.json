{"Source": "Adaderana", "Timestamp": "January 16, 2013 08:00 am", "Headline": "අත්බෝම්බයක් සමග අයෙක් දැලේ", "News Content": "අත්බෝම්බයක් සමග පුද්ගලයෙකු අත්අඩංගුවට ගෙන තිබේ. හක්මණ, කැබලියපොල ප‍්‍රදේශයේ දී අදාළ පුද්ගලයා අත්අඩංගුවට ගෙන ඇති බව සඳහන්ය. විදේශීය රටක නිෂ්පාදිත අත් බෝම්බයක් මෙලෙස පොලිස් භාරයට ගෙන ඇති බව පොලීසිය පැවසුවේය. ලැබුණු තොරතුරක් මත කැබලියපොල ආයුර්වේද මධ්‍යස්ථානය අසළ මන්සන්දියේ දී අදාළ පුද්ගලයා ඊයේ (15) රාත‍්‍රී අත්අඩංගුවට ගෙන ඇති බව සඳහන්ය. සැකකරු අද දෙයියන්දර මහේස්ත‍්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=30797", "Category": null, "Parent URL": null}