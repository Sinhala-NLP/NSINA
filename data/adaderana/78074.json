{"Source": "Adaderana", "Timestamp": "September 27, 2017 02:32 pm", "Headline": " ව‍්‍යවස්ථාදායක සභාව 30 සිට රැස් වෙයි", "News Content": "ව‍්‍යවස්ථාදායක සභාව ඔක්තෝබර් මස 30 වනදා සිට දින තුනක් අඛණ්ඩව රැස්වන බව අග්‍රමාත්‍ය රනිල් වික්‍රමසිංහ මහතා පවසයි.නව ව‍්‍යවස්ථාව සකස් කිරීමට අදාළ ඉදිරි කටයුතු සඳහා ව්‍යවස්ථාදායක සභාව එසේ කැඳවා ඇති බව අග්‍රමාත්‍යවරයා සඳහන් කළේය.දෙමළ ජාතික සන්ධානය නව ආණ්ඩුක්‍රම ව්‍යවස්ථාවක් සකස් කිරීම සම්බන්ධයෙන් තම ස්ථාවරය ප්‍රකාශ කර ඇති අතර එක්සත් ජාතික පක්ෂය, ශ්‍රී ලංකා නිදහස් පක්ෂය සහ අනෙකුත් පක්ෂ ද එක් ස්ථාවරයකට පැමිණිය යුතුව ඇති බව අග්‍රමාත්‍යවරයා පවසයි.කොළඹ මහා නගර සභාවේ අනුග්‍රහය මත හින්දු කෝවිල් 39 ක් සඳහා මූල්‍ය පරිත්‍යාග ලබාදීමේ අවස්ථාවට අරලියගහ මන්දිරයේදී එක්වෙමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=78074", "Category": null, "Parent URL": null}