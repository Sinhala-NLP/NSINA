{"Source": "Adaderana", "Timestamp": "June 6, 2018 11:41 am", "Headline": "කැලණියට අද පැය 12 ක් වතුර නෑ", "News Content": "කැලණිය ප්‍රාදේශිය සභා බල ප්‍රදේශය ඇතුළු තැන් කිහිපයකට අද(06) උදෑසන 7 සිට රාත්‍රී 7 දක්වා පැය 12 ක කාලයක් ජල සැපයුම අත්හිටුවා තිබේ. කැලණි දකුණු ඉවුර ජල සම්පාදන ක්‍රමයේ හදිසි නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. ඒ අනුව කැලණිය ප්‍රාදේශීය බල ප්‍රදේශය, පෑලියගොඩ නගර සභා බල ප්‍රදේශය, වත්තල නගර සභා බල ප්‍රදේශය, වත්තල ප්‍රාදේශීය, බියගම ප්‍රාදේශීය සභා බල ප්‍රදේශය, මහර ප්‍රාදේශීය සභා බල ප්‍රදේශය, දොම්පේ ප්‍රාදේශීය සභා බල ප්‍රදේශයේ මෙලෙස ජල කප්පාදුව සිදු වෙනු ඇත. මීට අමතරව ජා ඇල ප්‍රාදේශීය සභා හා නගර සභා බල ප්‍රදේශය,කටුනායක හා සීදුව නගර සභා බල ප්‍රදේශය හා ගම්පහ ප්‍රාදේශීය සභා බල ප්‍රදේශයට ද ජල කප්පාදුව සිදු වෙනු ඇත. ජල සැපයුම අත්හිටුවීමෙන් සිදුවන අපහසුතාවය පිළිබඳ ජල සම්පාදන හා ජලාපවහන මණ්ඩලය සිය කණගාටුව පළ කරයි.", "URL": "https://sinhala.adaderana.lk/news.php?nid=90437", "Category": null, "Parent URL": null}