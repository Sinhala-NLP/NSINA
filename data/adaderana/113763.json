{"Source": "Adaderana", "Timestamp": "July 9, 2019 10:18 pm", "Headline": "සුදුසුකම් නොමැතිව ක්‍රිඩා පුහුණුකරු පත්වීම දුන් බවට ඇති චෝදනා ගැන කරුණු දක්වන්න නිලධාරින් 13කුට නියෝග", "News Content": "උතුරු මැද පළාත් ක්‍රිඩා දෙපාර්තමේන්තුවේ අනුරාධපුර දිස්ත්‍රික් ක්‍රිඩා නිලධාරි තනතුරට උසස් කිරීම සදහා සුදුසුකම් සහිත ක්‍රිඩා පුහුණුකරුවන් සිටියදී සුදුසුකම් නොමැති ක්‍රිඩා පුහුණුකරුවන් සිව් දෙනෙකු දිස්ත්‍රික් ක්‍රිඩා නිලධාරි තනතුරු සදහා බදවා ගෙන ඇති බවට එල්ල වී ඇති චෝදනාවන්ට අධිකරණය හමුවේ පෙනී සිටිමින් කරුනු දක්වන ලෙස උතුරු මැද පළාත් බද සිවිල් අභියාචනා මහාධිකරණයේ විනිසුරු ගියාන් චන්ද්‍ර රනවක මහතා උතුරු මැද පළාත් ආන්ඩුකාර පළාත් ප්‍රධාන ලේකම්වරයා සහ පළාත් ආණ්ඩුකාර ලේකම්වරයා ඇතුළු වගඋත්තරකරුවන් 13 දෙනෙකුට අද (9) නියෝග කළේය. උතුරු මැද පළාත් ක්‍රීඩා දෙපාර්තෙමින්තුවේ ක්‍රිඩා පුහුණුකරු බී. ඩබ්. රෝහණ ජයලාල් මහතා නීතිඥ සුරංග මොහොට්ටි මහතා මගින් උතුරු මැද පළාත් බද සිවිල් අභියාචනා මහාධිකරණය හමුවට ඉදිරිපත් කර තිබූ පෙත්සමක් සලකා බැලීමෙන් අනතුරුව මහාධිකරණ විනිසුරුවරයා වගඋත්තරකරුවන්ට මෙසේ නියෝග කෙරිණ. පෙත්සම අධිකරණයට ඉදිරිපත් කරමින් නීතිඥ සුරංග මොහොට්ටි මහතා කියා සිටියේ උතුරු මැද පළාත් රාජ්‍ය සේවයේ දිස්ත්‍රික් ක්‍රිඩා නිලධාරි තනතුරු වලට උසස් කිරීම සදහා උතුරු මැද පළාත් රාජ්‍ය සේවා කොමිසන් සභාවේ ලේකම් විසින් ක්‍රිඩා පුහුණුකරුවන්ගෙන් අයදුම් පත් කැදවූ බවයි. මෙම පෙත්සම්කරුද ඒ සදහා අයදුම්පතක් විධිමත් ආකාරයන් යොමු කර ඇති අතර ඔහු අදාල ක්‍රිඩා නිලධාරි තනතුරු ලැබීමට ඉහලම සුදුසුකම් සපුරා සිටි ද සම්මුඛ පරීක්ෂණයේදී අදාල දිස්ත්‍රික් ක්‍රිඩා නිලධාරි තනතුරට තොරා නොගෙන ඇත. පෙත්සම්කරු විදේශ පුහුණු පාඨමාලා ඇතුලු විවිධ පුහුණු පාඨමාලා රාශියක් හදාර ඇති අයෙකි. එහෙත් දිස්ත්‍රික් ක්‍රිඩා නිලධාරි තනතුරට පෙත්සම්කරු තෝරා නොගත් මෙහි වගඋත්කරුවන් අඩු සුදුසුකම් සහිත ක්‍රිඩා පුහුණුකරුවන් සිව් දෙනෙකු දිස්ත්‍රික් ක්‍රිඩා නිලධාරි තනතරට උසස් කර ඇති බවත් එය නීතියට පටහැනි බවත් ප්‍රකාශ කල නීතිඥවරයා අදාල සම්මුඛ පරීක්ෂණයේදී ලකුණු ලබා දිය යුතු නිර්නායකයක් නිසි ලෙස වගඋත්තරකැවන් පලිපැද නොමැති බවටද චෝදනා කළේය. දිස්ත්‍රික් ක්‍රිඩා නිලධාරි තනතුරු සදහා නීති විරෝධීව උසස්වීම් ලබාදී ඇති බවට චෝදනා එල්ල වී සිටින මෙම පෙත්සෙමි වගඋත්තරුවන්ට අධිකරණය හමුවේ පෙනී සිටින ලෙසට නියෝග කරන්නැයිද අධිකරණයෙන් ඇයද සිටි නීතිඥවරයා නීති විරෝධීව ලබාදී ඇති දිස්ත්‍රික් ක්‍රිඩා නිලධාරි තනතුරු සියල්ල අත් හිටුවමින් තහනම් ආඥාවක් නිකුත් කරන ලෙසද ඉල්ලා සිටියේය . මෙම පෙත්සෙමි වගඋත්තකරුවන් ලෙස නම් කර සිටිනුයේ උතුරු මැද පළාත් ආන්ඩුකාර සරත් ඒකානායක පළාත් ප්‍රධාන ලේකම් එච්. එම්. පී. බංඩාර පළාත් ආන්ඩුකාර ලේකම් ආනන්ද කුලරත්න පළාත් රාජ්‍ය සේවා කොමිසන් සභාවේ ලේකම් තේජානි තිලකරත්න පළාත් ක්‍රිඩා අමාත්‍යයංශයේ ලේකම් ඒ. කේ. කේ. එම්. ආර්. ඩබ්. කුමාරගම පළාත් රාජ්‍ය සේවා කොමිසන් සභාෙවි ලේකම් එස්. එම්. ගලගොඩ රාජ්‍ය සේවා කොමිසන් සභාෙවි සාමාජිකයින්වන නීතිඥ සාධනා තිමති සෝමරත්න සහ එස්. එච්. බී. යසපාල පළාත් ක්‍රිඩා අධ්‍යක්ෂ සුමිත් කේ සෝමරත්න සහ නීතියට පටහැනි අයුරින් දිස්ත්‍රික් ක්‍රිඩා නිලධාරි තනතුරට උසස්වීම් ලබා ගත් බවට අධිකරණය හමුවේ චෝදනා එල්ල වී සිටින පළාත් ක්‍රිඩා දෙපාර්තෙමින්තුවේ ක්‍රිඩා පුහුණුකරුවන් වන කේ. පී. අනුර කුමාර එස්. ටී.ජේ. සී. පෙරේරා ඩබ්. ටී. එම්. ආනන්ද බංඩාර ජී. ජේ ගල්ගමුව යන මහත්ම මහත්මීහූය පෙත්සම්කරු වෙනුවෙන් නීතිඥ සුරංග මොහොට්ටි මහතා සමග නීතිඥ ගයාන් සිරිවර්ධන මහතා පෙනී සිටියේය.", "URL": "https://sinhala.adaderana.lk/news.php?nid=113763", "Category": null, "Parent URL": null}