{"Source": "Adaderana", "Timestamp": "March 15, 2012 08:52 am", "Headline": "ත්‍රී රෝද රථය පෙරළී යයි-මවත් බිලිඳියත් මරුට", "News Content": "ගාල්ල - අකුරැස්ස ප්‍රධාන මාර්ගයේ හබරාදූව ප්‍රදේශයේ සිදු වූ රිය අනතුරකින් කාන්තාවක සහ බිලිඳියක ජීවිතක්ෂයට පත්ව තිබේ. ත්‍රී රෝද රථයක් යතුරු පැදියක ගැටීමෙන් අනතුර සිදුව ඇති බව සඳහන්වේ. යතුරු පැදියේ ගැටුණු ත්‍රී රෝද රථය මාර්ගයේ පෙරළී ගොස් ඇති බව පොලිසිය පවසයි. එහිදී ත්‍රී රෝද රථයේ ගමන් ගත් කාන්තාවක සහ මාස 6ක් වයසැති බිලිඳියක ජීවිතක්ෂයට පත්ව ඇති බව පොලිසිය පවසයි. අනතුර සම්බන්ධයෙන් යතුරුපැදිකරු පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=22805", "Category": null, "Parent URL": null}