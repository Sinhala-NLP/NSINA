{"Source": "Adaderana", "Timestamp": "January 25, 2010 12:21 pm", "Headline": "පොලිස් මාරුව අවලංගු කරන ලෙස ඉල්ලයි", "News Content": "උතුරු පළාත් ‍නියෝජ්‍ය පොලිස් අධිකාරි නිමල් ලෙව්කේ සහ වව්නියාව පොලීසියේ ස්ථාන භාර නිළධාරී සමන් සිගේරා යන මහත්වරුන්ගේ ස්ථාන මාරුවීම් අවලංගු කරන ලෙස පොලිස්පති මහින්ද බාලසූරිය මහතාට දැනුම් දෙන ලෙස පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා නිවේදනයක් නිකුත්කරමින් මැතිවරණ කොමසාරිස්වරයාගෙන් ඉල්ලාසිටී. නිමල් ලෙවිකේ මහතා සහ සමන් සිගේරා මහතා මෙසේ කොළඹට මාරු කිරීම මැතිවරණ නීතියට විරුද්ධ බවද ඔහු සඳහන් කරයි. එමෙන්ම මෙම තත්ත්වය නිදහස් හා සාමකාමී මැතිවරණයක් පැවැත්වීමට බාධාවක් විය හැකි බවද, මැතිවරණ රාජකාරි වල අපක්ෂපාති බව පිළිබඳව ජනත‍ා විශ්වාසය පළුදුවීමට ද හේතුවක් විය හැකිබව ද එම නිවේදනයේ සඳහන්ය. එමනිසා නිමල් ලෙවිකේ මහතා සහ සමන් සිගේරා මහතාගේ ස්ථාන මාරුවීම් වහා අවලංගු කරන ලෙස පොලිස්පතිවරයාට දැනුම්දෙන ලෙස රෝහණ හෙට්ටිආරච්චි මහතා, මැතිවරණ කොමසාරිස්වරයාගෙන් ඉල්ලාසිටී.", "URL": "https://sinhala.adaderana.lk/news.php?nid=6237", "Category": null, "Parent URL": null}