{"Source": "Adaderana", "Timestamp": "July 7, 2019 04:52 pm", "Headline": "කුමන විවේචන කළත් රටතුල මාධ්‍ය නිදහස තහවුරුයි-රුවන්", "News Content": "කවුරුන් කුමන විවේචන කළද රටතුල මාධ්‍ය නිදහස තහවුරු කර ඇති බව ජනමාධ්‍ය අමාත්‍ය සහ ආරක්ෂක රාජ්‍ය අමාත්‍ය රුවන් විජයවර්ධන මහතා පවසයි. අමාත්‍යවරයා මේ බව ප්‍රකාශ කළේ මාතලේ පත්‍ර කලා සංගමයේ 30 වෙනි සංවත්සරය සැමරිම නිමිත්තෙන් 2019 මාධ්‍යාභිමානි සම්මාන උළෙලේ ප්‍රධාන ආරාධිත අමුත්තා ලෙස සහභාගි වෙමිනි. උත්සවය මාතලේ මහත්මා ගාන්ධි අනුස්මරණ ශාලාවේදි ඊයේ (06 ) උත්කර්ශවත් ලෙස පැවැත්විණි. උසස් මාධ්‍ය සංස්කෘතියක් රට තුළ ස්ථාපිත කිරිම සඳහා මාධ්‍යවේදීන් සිදුකරනු මෙහෙවර සහ නිර්මාණශිලිත්වය ඇගයීම සමස්ථ සමාජයේ යුතුකමක් බවද අමාත්‍යවරයා එහිදි පැවසීය. මාධ්‍යවේදීන් තම රාජකාරී කටයුතු කිරීමේදී විවිධ දුෂ්කරතා වලට මුහුණ දෙන බවත් ඇතැම් මාධ්‍යවේදීන් තම රාජකාරිය ඉටු කිරීමට ගොස් ජිවිත පවා නැති කරගෙන තිබෙන බවත් අමාත්‍යවරයා පවසයි. නිදහසේ අදහස් ප්‍රකාශ කිරිමේ අයිතිය මෙන්ම තොරතුරු දැනගැනීමේ පනත හරහා ජනතාවට අවශ්‍යය තොරතුරු කඩිනමින් ලබාගැනීමේ හැකියාව මේ වන විට ක්‍රියාත්මක බවත් පසුගිය පාලන කලායට වඩා වත්මන් රජය විසින් මාධ්‍ය නිදහස වඩාත් හොදින් තහවරු කර ඇති බද අමාත්‍යවරයා මෙහිදි පැවසිය. 1955 වසරේ මුල්වරට ආරම්භ වී ඇති මාතලේ ශ්‍රී ලංකා පත්‍ර කලා සංගමයට වසර 30 ක් සම්පුර් ණ වීම නිමිත්තෙන් මෙම සම්මාන උළෙල සංවිධාන කර තිබිනි. මාතලේ දිස්ත්‍රික්කයේ සක්‍රීය ප්‍රාදේශිය මාධ්‍ය වේදීන් වැඩිම පිරිසක් නිත්‍ය සාමාජිකත්වය දරන එකම සංවිධානය මාතලේ ශ්‍රී ලංකා පත්‍ර කලා සංගමය විසින් සංවිධානය කළ මෙම සම්මාන උළෙලේ දී මාධ්‍ය වේදීන් දස දෙනෙකු සම්මානයෙන් පුදන ලදි. සම්මාන හිමි වූවන් අතර සිරි අභයසිරි,සී.ති. ගමගේ,දයාසේන අබේවීර,කේ.වේලායුධන්,රිචඩ් ද සිල්වා, මුහම්මද් සමුන් මුහම්මද් මසාහිම්,ඒ.ඒ.එල්. ඩයස්, අනුරාධ මහින්ද දිසානායක,කාංචන කුමාර ආරියදාස,නිමල් සමරවීර බෝගහවත්ත සහ ඉන්දික අරුණ කුමාර මහත්වරු සම්මානයෙන් පිදුම් ලදහ.", "URL": "https://sinhala.adaderana.lk/news.php?nid=113583", "Category": null, "Parent URL": null}