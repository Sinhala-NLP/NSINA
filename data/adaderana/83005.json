{"Source": "Adaderana", "Timestamp": "January 15, 2018 02:12 pm", "Headline": "ශ්‍රේෂ්ඨාධිකරණයට නව විනිසුරුවරයෙක් ", "News Content": "අභියාචනාධිකරණයේ හිටපු සභාපති විනිසුරු එල්.ටී.බී දෙහිදෙනිය මහතා ශ්‍රේෂ්ඨාධිකරණ විනිසුරුවරයෙකු ලෙස දිවුරුම්දී තිබේ. අද පෙරවරුවේ ජනාධිපති නිළ නිවසේදී ජනාධිපති මෛත්‍රීපාල සිරිසේන මහතා ඉදිරියේ ඔහු දිවුරුම් දුන් බව ජනාධිපති මාධ්‍ය අංශය සඳහන් කළේය. මෙහිදී අභියාචනාධිකරණ විනිසුරු ප්‍රීතිපද්මන් සූරසේන මහතා අභියාචනාධිකරණයේ සභාපතිවරයා ලෙස ද දිවුරුම් දුන් බව ජනාධිපති මාධ්‍ය අංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83005", "Category": null, "Parent URL": null}