{"Source": "Adaderana", "Timestamp": "August 7, 2018 01:41 pm", "Headline": "ආණ්ඩුවේ කැබිනට් මණ්ඩලය නීති විරෝධී බව රතන හිමි කියයි", "News Content": "වත්මන් ආණ්ඩුවේ කැබිනට් මණ්ඩලය නීති විරෝධී බව පාර්ලිමේන්තු මන්ත්‍රී පූජ්‍ය අතුරලියේ රතන හිමි පවසයි. දෙරණ 360 වැඩසටහනට එක්වෙමින් උන්වහන්සේ මේ බව සඳහන් කළේය. ව්‍යවස්ථාවේ පවතින පරිදි කැබිනට් මණ්ඩලයේ සිටිය යුත්තේ සාමාජිකයන් 30ක් පමණක් බවද උන් වහන්සේ පැවසීය. එමෙන්ම වත්මන් ආණ්ඩුව ජාතික ආණ්ඩුවක් නොවන බවත් එහි ඇත්තේ එක්සත් ජාතික පක්ෂයේ සාමාජිකයන් පමණක් බැවින් වත්මන් ආණ්ඩුව එක්සත් ජාතික පක්ෂයේ ආණ්ඩුවක් වන බැවින් එයට ශ්‍රි ලංකා නිදහස් පක්ෂයේ සළු පිළි ඇන්දවිම අවශ්‍ය නොවන බවද රතන හිමියන් පැවසීය. වැඩිදුරටත් අදහස් දක්වමින් රතන හිමියන් පැවසුවේ ශ්‍රි ලංකා සිංගප්පූරු වෙළඳ ගිවිසුම රටේ පවතින වෙළඳ ප්‍රතිපත්තිවලට පටහැනිව ගිවිසුමක් බවයි.", "URL": "https://sinhala.adaderana.lk/news.php?nid=93988", "Category": null, "Parent URL": null}