{"Source": "Adaderana", "Timestamp": "December 14, 2012 01:23 pm", "Headline": "බීලා පදවන අයට ලකුණු දීම ජනවාරීයේ සිට", "News Content": "විනය ගරුක රියදුරෙක් බිහි කිරීමේ වැඩපිළිවෙළ යටතේ \"අභිවෘද්ධි ලකුණු ක්‍රමය\" ජනවාරී මස මුල් සතියේ සිට ක්‍රියාත්මක කරන බව මෝටර් රථ ප්‍රවාහන කොමසාරිස් ජනරාල් එස්.එච්. හරිස්චන්ද්‍ර මහතා පවසයි. මේ යටතේ මත්පැන් පානය කර හසුවන රියදුරෙකුට ලකුණු 24ක් ලබාදෙන බවත් ඒ යටතේ රියදුරු බලපත්‍රය වසරකට අහෝසි කරන බවත් ඔහු සඳහන් කරයි. එසේම එකී චෝදනාවට ලක්වන රියදුරා අධිකරණයට ඉදිරිපත් කරන බවත් චෝදනාවේ ස්වාභාවය අනුව ඇතැම් විට ජීවිතාන්තය දක්වා රියදුරු බලපත්‍රය අහිමි විය හැකි බවත් කොමසාරිස් ජනරාල්වරයා පවසයි.", "URL": "https://sinhala.adaderana.lk/news.php?nid=29952", "Category": null, "Parent URL": null}