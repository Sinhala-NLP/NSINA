{"Source": "Adaderana", "Timestamp": "July 1, 2013 06:20 pm", "Headline": "සුසන්තිකාටත් තනතුරක්", "News Content": "ආසියානු මළල ක්‍රිඩා සංගමයේ නිලවරණය අද ඉන්දියාවේ පූනේ නගරයේදී පැවැත්විණ. එහිදී ශ්‍රී ලංකාව නියෝජනය කළ ජී.එල්.එස් පෙරේරා මහතා මාර්ග ධාවන සහ රට හරහා දිවීමේ උප කමිටු සාමාජිකයෙකු ලෙස ද සුසන්තිකා ජයසිංහ මහත්මිය කාන්තා මළල ක්‍රීඩා සංවර්ධන උප කමිටු සාමාජිකාවක් ලෙස ද තේරි පත්විය. ප්‍රේමා පින්නවල මහතා විධායක කමිටුව සඳහා නාම යෝජනා ඉදිරිපත් කළද ඔහු ඊට තේරී පත්වූයේ නැත. ආසියානු මළළ ක්‍රීඩා සංගමයේ නව සභාපතිවරයා ලෙස කටාර් රාජ්‍යයේ දහ්ලාන් ජුමාන් අල් හමාඩ් තේරී පත්ව තිබේ.", "URL": "https://sinhala.adaderana.lk/news.php?nid=35406", "Category": null, "Parent URL": null}