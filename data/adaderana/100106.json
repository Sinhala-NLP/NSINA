{"Source": "Adaderana", "Timestamp": "December 1, 2018 02:04 pm", "Headline": "UNPයේ යුක්තියේ යාත්‍රාව කොළඹින් අරඹයි", "News Content": "එක්සත් ජාතික පක්ෂය සංවිධාන කරන \"යුක්තියේ යාත්‍රාව\" රථ පෙලපාලිය අද (01) කොළඹින් ආරම්භ විය. ඒ පක්ෂ නායක රනිල් වික්‍රමසිංහ මහතාගේ ප්‍රධානත්වයෙන්. එක්සත් ජාතික පක්ෂය සංවිධාන කරන \"යුක්තියේ යාත්‍රාව\" රථ පෙලපාලියේ සමාරම්භයට පෙර එම පක්ෂයේ මන්ත්‍රීවරුන් අද පෙරවරුවේ කොළඹ විහාරමහාදේවී උද්‍යානය අසල පැවැත්වෙන අඛණ්ඩ සත්‍යග්‍රහයට ද එක් විය. එම අවස්ථාවට පක්ෂ නායක රනිල් වික්‍රමසිංහ මහතා ද සහභාගි වූ අතර රථ පෙළපාලිය ඇරඹුණේ ආගමික වතාවත්වලින් අනතුරුවයි. අනතුරුව රනිල් වික්‍රමසිංහ මහතාගේ විධානයෙන් රථ පෙලපාලිය ආරම්භ කෙරුණේය. යුක්තියේ යාත්‍රාව නමින් සංවිධාන කළ මෙම රථ පෙළපාලිය අද මොරටුව, පානදුර, කළුතර, බේරුවල, අම්බලන්ගොඩ, හික්කඩුව, ගාල්ල, වැලිගම, මාතර නගර පසුකරමින් දෙවුන්දර කරා ළඟා වීමට නියමිතව ඇත.", "URL": "https://sinhala.adaderana.lk/news.php?nid=100106", "Category": null, "Parent URL": null}