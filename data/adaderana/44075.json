{"Source": "Adaderana", "Timestamp": "June 19, 2014 10:05 am", "Headline": "ඉන්දියානුවන් 40ක් ඉරාකයේදී පැහැරගැනේ", "News Content": "ඉන්දියානුවන් 40 දෙනෙකු ඉරාකයේ දී පැහැරගැනීමට ලක්ව තිබේ. සටන්කාමීන් අතට පත්වු ඉරාකයේ මොසුල් නගරයේ දී මෙම පැහැරගැනීම සිදුව ඇති බව වාර්තා වේ. මොවුන් ඉරාකයේ ඉදිකිරීම් සේවකයින් ලෙස කටයුතු කළ පිරිසක් බව සඳහන්ය. මේ අතර පසුගිය අඟහරුවාදා ඉරාකයේ ටික්‍රිට් නගරයේ රෝහලක සේවය කළ ඉන්දියානු හෙදියන් 46 දෙනෙකු කොටුවී සිටින බවට වාර්තා පළ වුණි. මොසුල් සහ ටික්‍රිට් නගර සුන්නි සන්නද්ධ කණ්ඩායමක් වන අයි.එස්.අයි.එස් සංවිධානය විසින් අත්පත් කර ගැනීමත් සමඟ මෙම තත්ත්වය උද්ගතවී ඇති බව සඳහන්ය.", "URL": "https://sinhala.adaderana.lk/news.php?nid=44075", "Category": null, "Parent URL": null}