{"Source": "Adaderana", "Timestamp": "April 22, 2011 10:18 am", "Headline": "ලංකා ඊ නිව්ස් කර්තෘ අත්අඩංගුවට ගැනීමට නියෝගයක්", "News Content": "ලංකා ඊ නිව්ස් වෙබ් අඩවියේ කර්තෘවරයා අත්අඩංගුවට ගන්නා ලෙස පූගොඩ මහේස්ත්‍රාත් අධිකරණය නියෝගයක් නිකුත් කර තිබේ. අධිකරණයේ විභාගවෙමින් පැවති නඩුවක් පිළිබඳ සාවද්‍ය පුවතක් පළකිරීමේ චෝදනාව සම්බන්ධව ඔහු අත්අඩංගුවට ගෙන අධිකරණය වෙත ඉදිරිපත් කරන ලෙස පූගොඩ මහේස්ත්‍රාත් අරවින්ද පෙරේරා පොලිසිය වෙත නියෝග කර ඇත. එමෙන්ම මේ සම්බන්ධව පරීක්ෂණයක් පවත්වන ලෙස විදුලි සංදේශ නියාමන කොමිසමට දැනුම් දෙන ලෙස මහේස්ත්‍රාත්වරයා පොලිසියට නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=15629", "Category": null, "Parent URL": null}