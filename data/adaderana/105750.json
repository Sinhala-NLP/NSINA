{"Source": "Adaderana", "Timestamp": "March 9, 2019 09:48 am", "Headline": "වීසා නැතුව හිටපු 2ක් මාට්ටු", "News Content": "වලංගු වීසා බලපත්‍ර නොමැතිව මෙරට රැඳී සිටි විදේශිකයන් දෙදෙනෙකු අත්අඩංගුවට ගෙන ඇත. ඊයේ (08) දිනයේ සවස 4.00ට පමණ ගල්කිස්ස පොලිස් වසමේ ගාමිණී පටුමග, රත්මලාන ප්‍රදේශයේදී ගල්කිස්ස පොලිස් ස්ථානයේ නිලධාරීන්ට ලද තොරතුරක් මත ඉහත ප්‍රදේශයේ නිවසක නවාතැන් ගෙන සිටි විදේශ ජාතිකයන් දෙදෙනෙකු වලංගු වීසා නොමැතිව මෙරට රැදී සිටීමේ වරදට අත්අඩංගුවට ගෙන ඇත. අත්අඩංගුවට ගත් සැකකරුවන් අවුරුදු 21 හා 35 යන වයස් වල පසුවන නයිජීරියානු ජාතිකයන් බව අනාවරණය වී ඇත. සැකකරුවන් අද (09) දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගල්කිස්ස පොලීසිය මේ පිළිබඳව වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=105750", "Category": null, "Parent URL": null}