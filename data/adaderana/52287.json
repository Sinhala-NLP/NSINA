{"Source": "Adaderana", "Timestamp": "June 27, 2015 12:08 pm", "Headline": "තැපැල් ඡන්ද අයඳුම්පත් බාරගැනීමේ දින මෙන්න ", "News Content": "ඉදිරි මහ මැතිවරණයේදී තැපැල් ඡන්ද ප්‍රකාශ කිරීම සඳහා වු අයඳුම්පත් බාරගැනීමේ දින නියම කර තිබේ.ඒ අනුව එළඹෙන ජුලිමස 3 වැනි දින සිට 14 වන දින දක්වා අදාළ අයඳුම්පත් බාරගන්නා බව මැතිවරණ කොමසාරිස් කාර්යාලය සඳහන් කළේය.මහ මැතිවරණයක් කැඳවීම සඳහා ඊයේ මධ්‍යම රාත්‍රියේ සිට බලපැවැත්වෙන පරිදි පාර්ලිමේන්තුව ජනාධිපති මෛත්‍රීපාල සිරිසේන මහතා විසින් විසුරුවා හරින ලදී.ඒ අනුව මහ මැතිවරණය එ‍ළ‍ඹෙන අගෝස්තු මස 17 වන දින පැවැත්වීමට නියමිතය. මහ මැතිවරණය සඳහා නාමයෝජනා කැඳවීම ජූලි මස 6 වැනිදා සිට 15 වැනිදා සිදුකිරීමට නියමිතය තිබේ.එසේම බලයට පත්වන නව රජය යටතේ නව පාර්ලිමේන්තුවේ කටයුතු සැප්තැම්බර් 1 වැනිදා යළි ආරම්භ කෙරෙනු ඇත.", "URL": "https://sinhala.adaderana.lk/news.php?nid=52287", "Category": null, "Parent URL": null}