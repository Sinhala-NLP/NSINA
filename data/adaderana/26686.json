{"Source": "Adaderana", "Timestamp": "August 18, 2012 02:48 pm", "Headline": "පාතාල කල්ලියේ 2ක් මාට්ටු", "News Content": "පාතාල ක්‍රියාවලට සම්බන්ධ පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. කුලියාපිටිය ප්‍රදේශයේ දී අදාළ සැකකරුවන් දෙදෙනා අත්අඩංගුවට ගෙන ඇති බව පොලිස් විශේෂ කාර්යය බලකාය සඳහන් කළේය. සැකකරුවන් දෙදෙනාට පුද්ගලයෙකු ඝාතනය කිරීම, ඝාතනය කිරීමට තැත්කිරීම සහ පාතාල ක්‍රියාකාරකම් සිදුකිරීම යන චෝදනා එල්ල වී ඇත. මීට අමතරව ඉන් එක් සැකකරුවෙකු ගම්පහ, මිනුවන්ගොඩ සහ මීගමුව අධිකරණවල විභාග වෙමින් පවතින නඩු සඳහා අවශ්‍යව සිටි අයෙකු බවද සඳහන්ය. අත්අඩංගුවට ගත් සැකකරුවන් වැඩිදුර විමර්ශන සඳහා සීදුව පොලිස් ස්ථානයට භාරදී තිබේ.", "URL": "https://sinhala.adaderana.lk/news.php?nid=26686", "Category": null, "Parent URL": null}