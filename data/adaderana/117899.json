{"Source": "Adaderana", "Timestamp": "August 30, 2019 09:57 pm", "Headline": "වෛද්‍ය පරිපාලන ශ්‍රේණියේ නිලධාරීන් වෙනුවෙන් විශේෂ පුහුණු වැඩසටහනක්", "News Content": "වෛද්‍ය පරිපාලන ශ්‍රේණියේ නිලධාරීන් වෙනුවෙන් සංවිධාන කෙරුණු විශේෂ දෙදින වැඩමුලුවක් පසුගිය අගෝස්තු 28 සහ 29 කුකුළේගඟ, ලයා ලෙෂර් පරිශ්‍රයේදී පැවැත්වුණි. සෞඛ්‍ය, පෝෂණ හා දේශීය වෛද්‍ය අමාත්‍යංශය සහ ශ්‍රී ලංකා වෛද්‍ය පරිපාලකයන්ගේ විද්‍යායතනය එක්ව සංවිධාන කළ මෙම වැඩමුළුව සඳහා වෛද්‍ය පරිපාලන ශ්‍රේණියේ නිලධාරින් 146 දෙනෙකු සහභාගි වුණි. වෛද්‍ය පරිපාලන සේවයේ මෙතෙක් පැවති ගැටළු වලට විසඳුම් ලබා දීමේ අරමුණෙන් සෞඛ්‍ය අමාත්‍ය දොස්තර රාජිත සේනාරත්න මහතා විසින් මෙම ස්ථිර පත්වීම් ලබා දීම සිදු කර ඇත. රෝහල් අධ්‍යක්ෂවරුන්, නියෝජ්‍ය අධ්‍යක්ෂවරුන්, වෛද්‍ය අධිකාරිවරුන්, නියෝජ්‍ය වෛද්‍ය අධිකාරිවරුන් වශයෙන්, මෙතෙක් ස්ථිර පත්වීම් නොලබා වැඩබලන තනතුරු හෙබවූ නිලධාරින් වෙත මෙම ස්ථීර පත්වීම් ප්‍රදානය කෙරුණි.", "URL": "https://sinhala.adaderana.lk/news.php?nid=117899", "Category": null, "Parent URL": null}