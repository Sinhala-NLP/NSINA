{"Source": "Adaderana", "Timestamp": "July 31, 2016 11:35 am", "Headline": " බළලු වැවේ ගිළී 1ක් මරු‍ට", "News Content": "කලාවැව, බළලු වැවේ දියනෑමට ගිය ළමයෙකු දියේ ගිළී ජීවිතක්ෂයට පත්ව තිබේ. ගල්නෑව මහවැලි ක්‍රීඩාංගණයේ පැවැත්වෙන ක්‍රීඩා උළෙලට සහභාගීවීම සඳහා පැමිණ සිටි ළමයෙකු මෙලෙස දියේ ගිළී මියගොස් ඇති බව ගල්නෑව පොලීසිය සඳහන් කළේය. 15 හැවිරිදි එම ළමයා දිය බෙදුම ප්‍රදේශයේ පදිංචිකරුවෙකු බව සඳහන්ය.මළ සිරුර අනුරාධපුර ශික්ෂණ රෝහලේ තබා ඇති අතර පශ්චාත් මරණ පරීක්ෂණය අද(31) සිදුකිරීමට නියමිතය. ගල්නෑව පොලීසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=62603", "Category": null, "Parent URL": null}