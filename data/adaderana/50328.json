{"Source": "Adaderana", "Timestamp": "March 30, 2015 05:16 pm", "Headline": "චෝදනාවල ප්‍රගතිය බලන්නයි ආවේ - නිසි පිළිතුරු නැත්නම් මෙතන නතර වෙනවා  ", "News Content": "ඉදිරි දින කිහිපයේ අල්ලස් හෝ දුෂණ වංචා විමර්ශන කොමිෂන් සභාව ඉදිරිපිට තමන් නතරවී සිටීන බව හිටපු අධ්‍යාපන අමාත්‍ය බන්දුල ගුණවර්ධන මහතා පවසයි.ජ.වි.පෙ. විසින් මහින්දෝදය තාක්ෂණ විද්‍යාගාර ව්‍යාපෘතිය තුළ වංචා, දුෂණ සිදුවී ඇති බවට තමන් වග උත්තරකරුවෙකු කර අල්ලස් හෝ දුෂණ විමර්ශන කොමිෂන් සභාව වෙත ඉදිරිපත් කර තිබු චෝදනාවල ප්‍රගතිය සම්බන්ධයෙන් සොයා බැලීමට එම කොමිෂන් සභාව වෙත ගොස් පිටතට පැමිණ මාධ්‍ය වෙත අදහස් දක්වමින් ඔහු මේ බව සඳහන් කර සිටියේ.කෙසේ වෙතත් ඒ සම්බන්ධයෙන් සාකච්ඡා කිරීමට අල්ලස් හෝ දුෂණ වංචා කොමිසම් සභාවේ අධ්‍යක්ෂ ජෙනරාල්වරිය මුණ ගැසීමට ඉඩ නොලැබී ඇත.එසේම තමන් එම කොමිසමේ සභාපතිනිය මුණ ගැසී අදාළ චෝදනාවල ප්‍රගතිය සම්බන්ධයෙන් සොයා බැලීමට ගිය බවත්, නමුත් එම කොමිසමේ අධ්‍යක්ෂ ජෙනරාල්වරිය මුණ ගැසීමට ඉඩ නොලැබුණු බවත්, ඒ මහතා එහිදී සඳහන් කළේය.එවකට අධ්‍යාපන ඇමතිවරයා ලෙස තමන් කටයුතු කරන අවස්ථාවේදී ජ.වි.පෙ. විසින් මුළු ලෝකයාටම තමා හොරෙක් යැයි චෝදනා ඉදිරිපත් කළ බවත්, දින 50ක් ගත වී ඒ පිළිබඳව කුමක් සිදුවීද යන්න සොයා බැලීමට තමන් මෙම ස්ථානයට පැමිණි බවත්, එම අවස්ථාවේදී හෙතෙම කීවේය.නමුත් එම ස්ථානයට ගිය විට කොමිෂන් සභාවේ අධ්‍යක්ෂ ජෙනරාල්වරිය දුරකථනයටවත් නොපැමිණි බවත්, තමා පැය භාගයකට ආසන්න කාලයක් තිස්සේ රස්තියාදු වු බවත්, බන්දුල ගුණවර්ධන මහතා පැවසුවේය.මේ හේතුවෙන් නිසි ප්‍රතිචාරයක් නොදැක්වුවහොත් ඉදිරියේදී තමන් අල්ලස් හෝ දුෂණ විමර්ශන කොමිෂන් සභාව ඉදිරිපිට නතරවන බව ඒ මහතා මාධ්‍ය වෙත වැඩිදුරටත් අදහස් දැක්විය.", "URL": "https://sinhala.adaderana.lk/news.php?nid=50328", "Category": null, "Parent URL": null}