{"Source": "Adaderana", "Timestamp": "January 23, 2019 01:11 pm", "Headline": "පිපෙන්න වෙර දරණ පුංචි මල් කැකුළු", "News Content": "සිය පියාගේ අසනීප තත්ත්වය හේතුවෙන් වසරක් පුරා පාසල් යෑමට නොහැකි වී ඇති දරුවන් තිදෙනෙකු පිළිබඳ පුවතක් වැල්ලවාය ප්‍රදේශයෙන් අපට වාර්තා වුණි. වැල්ලවාය හඳපානාගල නෙළුව ප්‍රදේශයේ පදිංචි තිදරු පියෙක් වන ඒ.ඩී. විජේරත්න මහතා කුලී වැඩවල නිරත වෙමින් සිය පවුල නඩත්තු කළ අයෙකි. එහෙත් මීට වසරකට පෙර වකුගඩු දෙකම අක්‍රිය වීම හේතුවෙන් අද වනවිට ඔහු එක්තැන් වී සිටියි. විජේරත්න මහතාගේ වැඩිමහල් දියණියන් දෙදෙනා පාසල් යන අතර අනෙක් දියණිය පෙර පාසලේ ඉගෙනුම ලබයි. මේ වනවිට ඔහුගේ බිරිඳ ගැබිණියක් වන අතර ඔවුන් සිය දෛනික ජීවන වියදම සොයා ගනු ලබන්නේ කජු අලෙවි කරමින් බව අද දෙරණ වාර්තාකරු පවසයි. තමන්ගේ රෝගී තත්ත්වය හේතුවෙන් අද වනවිට දරුවන්ගේ අධ්‍යාපනය අඩපණ වී ඇති අතර ජීවත් වීමට නොහැකි තත්ත්වයක් උදා වී ඇති බව විජේරත්න මහතා පැවසීය.", "URL": "https://sinhala.adaderana.lk/news.php?nid=102899", "Category": null, "Parent URL": null}