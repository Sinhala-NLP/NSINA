{"Source": "Adaderana", "Timestamp": "October 1, 2010 03:10 pm", "Headline": "අස්වර් පාර්ලිමේන්තු සභාවට නම් කරයි", "News Content": "පාර්ලිමේන්තු සභාවට අගමැතිවරයා විසින් පාර්ලිමේන්තු මන්ත්‍රී ඒ.එච්.එම්.අස්වර් මහතා නම් කර තිබේ. 18 වැනි ව්‍යවස්ථා සංශෝධනයට අනුව පාර්ලිමේන්තු සභාව ස්ථාපිත කෙරෙන අතර ඊට විපක්ෂ නායකවරයා විසින් පාර්ලිමේන්තු මන්ත්‍රී එම්. ඩී. ස්වාමිනාදන් මහතා නම් කර ඇති බව සඳහන්ය. මීට පෙර විපක්ෂ නායක රනිල් වික්‍රමසිංහ මහතා විසින් පාර්ලිමේන්තු සභාවට නියෝජිතයෙකු ලෙස ද්‍රවිඩ ජාතික සන්ධාන මන්ත්‍රීවරයෙකු වන එම්.ඒ. සුමන්දිරම් මහතා නම් කරනු ලැබීය. එහෙත් එය දෙමළ ජාතික සන්ධානය විසින් ප්‍රතික්ෂේප කරනු ලැබීය.", "URL": "https://sinhala.adaderana.lk/news.php?nid=11226", "Category": null, "Parent URL": null}