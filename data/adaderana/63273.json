{"Source": "Adaderana", "Timestamp": "August 20, 2016 05:26 pm", "Headline": " ශිෂ්‍යත්ව විභාගය හෙටයි", "News Content": "මෙවර 5 ශ්‍රේණියේ ශිෂ්‍යත්ව විභාගය හෙට(21) දිනයේ පැවැත්වීමට සියලු කටයුතු සුදානම් කර ඇති බව විභාග දෙපාර්තමේන්තුව පවසයි.ශිෂ්‍යත්ව විභාගය හෙට උදෑසන 09.00ට ආරම්භවීමට නියමිතය.මෙවර ශිෂ්‍යත්ව විභාගය දිවයින පුරා මධ්‍යස්ථාන 2959කදී පැවැත්වීමට නියමිත බව විභාග දෙපාර්තමේන්තුව සඳහන් කළේය.ඒ සඳහා අයදුම්කරුවන් තුන් ලක්ෂ 50,701 දෙනෙකු පෙනී සිටින අතර ඉන් 421 දෙනෙකු විශේෂ අවශ්‍යතා සහිත දරුවන් බව සඳහන්ය.විභාගයට අදාළව අපේක්ෂකයින් සහ මව්පියන් සඳහා විභාග දෙපාර්තමේන්තුව විසින් උපදෙස් මාලාවක් ද නිකුත් කර තිබේ.උදෑසන 09.00 වන විට අපේක්ෂකයින් විභාග ශාලාවේ අසුන්ගත යුතු බව විභාග දෙපාර්තමේන්තුව පවසයි.අපේක්ෂකයින් තමන්ට අදාළ විභාග අංකය ඇදුමේ වම් පස පැළඳ සිටිය යුතු වෙයි.මව්පියන් කල්වේලා ඇතිව දරුවන් විභාග මධ්‍යස්ථාන වෙත රැගෙන ආ යුතු අතර විභාග මධ්‍යස්ථාන භූමියට ඇතුළුවීමට මව්පියන්ට අවසර නොලැබෙන බව විභාග දෙපාර්තමේන්තුව සඳහන් කළේය.විභාග මධ්‍යස්ථාන තුළට අවසර නොමැති කිසිඳු පුද්ගලයෙකුට ඇතුළුවීම තහනම් වන අතර විභාග කටයුතුවලට බාධා වන අයුරින් කටයුතු කරන පුද්ගලයින් අත්අඩංගුවට ගන්නා ලෙස විභාග දෙපාර්තමේන්තුව විසින් පොලිස් මූලස්ථානයට දැනුම් දීමක් ද සිදු කර තිබේ.පළමු පත්‍රය උදෑසන 09.30 සිට 10.15 දක්වා විනාඩි 45ක කාලයක් පැවැත්වෙයි.ඉන් අනතුරුව දෙවන පත්‍රය පෙරවරු 10.45 සිට මධ්‍යහන 12.00 දක්වා පැයකුත් විනාඩි 15ක කලායක් පැවැත්වෙන බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=63273", "Category": null, "Parent URL": null}