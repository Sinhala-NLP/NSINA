{"Source": "Adaderana", "Timestamp": "July 2, 2012 03:33 pm", "Headline": "උඩරට දුම්රිය මාර්ගයේ දුම්රිය ගමන් ප්‍රමාදයි", "News Content": "උඩරට දුම්රිය මාර්ගයේ පිළිමතලාව සහ ‍කඩුගන්නාව දුම්රිය ස්ථාන අතර හේනාවල ප්‍රදේශයේ දී ගසක් කඩා වැටීමෙන් දුම්රිය මාර්ගය අවහිර වී තිබේ. මේ හේතුවෙන් උඩරට මැණිකේ දුම්රිය ඇතුළු දුම්රිය කිහිපයක් ධාවනය වීම ප්‍රමාද වී ඇති බව කඩුගන්නාව දුම්රිය පාලක මැදිරිය සඳහන් කරයි. මේ වන විට සහන සේවකයින් සහ ප්‍රදේශවාසීන් එක්ව ගස ඉවත් කිරීමේ කටයුතුවල නිරතව සිටියි. ඉතා ඉක්මනින් දුම්රිය ධාවනය යථා තත්ත්වයට පත්කිරීමට පියවර ගන්නා බව පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=25479", "Category": null, "Parent URL": null}