{"Source": "Adaderana", "Timestamp": "April 8, 2010 07:16 pm", "Headline": "මේ ඡන්දයෙන් දේශපාලනයේ අකමැත්ත ප්‍රකාශිතයි", "News Content": "මෙම දේශපාලනයට ඡන්ද දායකයා දක්වන අකමැත්ත මෙන්ම මෙම දේශපාලන රටාවට ජනයා අවනත නොවන බව මෙම මැතිවරණයෙන් පෙන්වා ඇති බව පැෆරල් ආයතනයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. ඡන්දය ප්‍රකාශ කිරීම සමස්තයක් ලෙස ඉතා අඩු මට්ටමක පැවතීම මගින් දේශපාලන නායකයින්ට ජනයා පණිවිඩයක් ලබා දී ඇතැයිද හෙතෙම කියා සිටියි. සමස්තයක් ලෙස ඡන්දය ප්‍රකාශ කිරීමේ ප්‍රතිශතය 52%-55% ලෙස පැවති බවත්,යාපනය දිස්ත්‍රීක්කයේ ඡන්දය ප්‍රකාශ කිරීම 10%කටත් වඩා අඩු මට්ටමක පවැති බවත්,ත්‍රීකුණාමල ඡන්ද බල ප්‍රදේශයේ ත් ඡන්දය ප්‍රකාශ කිරීම ඉතා අවම මට්ටමක පවැති බවත් ඔහු කියා සිටියේය.", "URL": "https://sinhala.adaderana.lk/news.php?nid=7734", "Category": null, "Parent URL": null}