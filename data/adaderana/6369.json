{"Source": "Adaderana", "Timestamp": "January 31, 2010 10:53 am", "Headline": "අධික හිම නිසා ජර්මනියේ ජනයාට පීඩා", "News Content": "අධික හිම පතනය ජර්මනියේ සාමාන්‍ය ජන ජීවිතය අවුල් සහගත තත්වයකට පත් කොට තිබේ. ජර්මනියට මේ දින වල බලපා ඇති දැඩි සුළඟත් සමඟ හිම පතනය ද සීඝ්‍රයෙන් වැඩි වී ඇති බව වාර්තා වන අතර මේ හේතුවෙන් ජර්මනියේ පසුගිය සිකුරාදා දින රාත්‍රීයේ පමණක් රිය අනතුරු 300 ක් වාර්තා වී තිබේ.එම අනතුරු වලින් පුද්ගලයින් ‍තිදෙනෙකු ද මිය‍ ගොස් ඇති බවද එරට මාධ්‍ය වාර්තා කරයි. හිම පතනය හේතුවෙන් ජර්මන‍ියේ මාර්ග ගණනාවක් වසා දමා ඇති අතර ගුවන් ගමන් කිහිපයක් ද අවලංගු කර ඇති බව සඳහන් වේ.ජර්මනියේ ඇතැම් ප්‍රදේශ වල අඩියක පමණ උසට හිම තට්ටු දක්නට ලැබෙන බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=6369", "Category": null, "Parent URL": null}