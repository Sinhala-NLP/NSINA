{"Source": "Adaderana", "Timestamp": "April 27, 2017 09:53 am", "Headline": " වැඩකරන ජනතාවට සහන රැසක් ", "News Content": "ජාත්‍යන්තර කම්කරු දිනය නිමිත්තෙන් වැඩකරන ජනතාවට සහන රැසක් ලබාදීමට බලාපොරොත්තු වන බව කම්කරු වෘත්තීය සමිති සබඳතා අමාත්‍ය ඩබ්ලිව්.ඩී.ජේ. සෙනෙවිරත්න මහතා පවසයි.අමාත්‍යවරයා පෙන්වා දෙන්නේ වැඩ බිම්වල සිදුවන අනතුරු වෙනුවෙන් දැනට ලබා දෙන් රුපියල් පන් ලක්ෂ 25,000 සේ වන්දි මුදල රුපියල් දස ලක්ෂ 50,000 දක්වා වැඩි කිරීමට තීරණය කර ඇති බවයි.එමෙන්ම ළමා ශ්‍රමය තුරන් කිරීම සඳහා ළමයා යනුවෙන් අර්ථ දක්වන වයස් සීමාව අවුරුදු 14 සිට 16 දක්වා වැඩි කිරීමට තීරණය කර තිබේ.ඊට අමතරව පෞද්ගලික අංශයේ ක්‍රම දෙකක් යටතේ ලබා දෙන ප්‍රසූත නිවාඩුව සංශෝධනය කිරීමට ද බලාපොරොත්තු වන බව ඩබ්ලිව්.ඩී.ජේ සෙනෙවිරත්න අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=72533", "Category": null, "Parent URL": null}