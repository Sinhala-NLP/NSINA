{"Source": "Adaderana", "Timestamp": "May 27, 2018 10:01 am", "Headline": "විධායක ජනපති ක්‍රමය තවදුරටත් කප්පාදු කරන්න ශ්‍රීලනිපය සහය දෙන්නේ නෑ", "News Content": "20 වන සංශෝධනයෙන් විධායක ජනාධිපති ධුරයේ බලතල තවදුරටත් කප්පාදු කිරීමට ශ්‍රී ලංකා නිදහස් පක්ෂ‍ය සහය ලබා නොදෙන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. කොළඹ ඊයේ (26) පැවති මාධ්‍ය හමුවකට එක්වෙමින් බස්නාහිර පළාත් ප්‍රධාන අමාත්‍යවරයා මේ බව සඳහන් කළේය. විධායක ජනාධිපති ක්‍රමය අහෝසි කිරීම සඳහා ප්‍රථමයෙන් හඬ නැඟුවේ ශ්‍රී ලංකා නිදහස් පක්ෂය බවත් වත්මන් ජනාධිපතිවරයා විසින් විධායක ජනාධිපති ක්‍රමය කප්පාදු කිරීමට හැකි උපරිම සීමාවට කප්පාදු කර ඇති බවද ඒ මහතා සඳහන් කළේය. ජනතා විමුක්ති පෙරමුන දැන් පවතින විධායක ජනාධිපති ක්‍රමය අහෝසි කර එම බලතල ලබා දෙන්නේ කාටදැයි පැහැදිලි තාවයක් නොමැති බවද බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89889", "Category": null, "Parent URL": null}