{"Source": "Adaderana", "Timestamp": "June 22, 2010 07:22 am", "Headline": "ටොරොන්ටෝ චණ්ඩියා ශ්‍රී ලංකාවේ", "News Content": "ටොරොන්ටෝ වීදියේ ගණන්කාරයා වූ\"අක් කැනන්\"කල්ලියේ නායකයා ශ්‍රී ලංකාවට පිටුවහල් කර ඇති බව කැනඩා මාධ්‍ය මගින් හෙළිදරව් කර තිබේ.වසර හයකට පසු ඔහු විසින් කරන ලද අපරාධ සැලකිල්ලට ගෙන පළමුවරට කැනඩාවෙන් පිටමං කිරීමට නියෝග කර ඇතැයි සඳහන් වේ. ජෝතිරවි සිත්තම්පලම් නම් මෙම පුද්ගලයා පිටුවහල් කිරීමට කැනඩා රජය තීරණය කර ඇති බව ඊයේ නිවේදනය කළේය. මොහු මත්ද්‍රව්‍ය ජාවාරම් ඇතුළු අපරාධ රැසකට සම්බන්ධ වී ඇති බවයි වාර්තා වේ. 1990 වර්ෂයේ සරණාගතයෙකු ලෙස කැනඩාවට ගොස් ඇති සිත්තම්පලම් 2001 වර්ෂයේ දී පළමු වරට අත්අඩංගුවට ගෙන තිබේ. ඉන් නිදහස් ලැබීමෙන් පසු නැවත වරක් 2007 වර්ෂයේ දී අත්අඩංගුවට පත්වී ඇති සිත්තම්පලම් ඉන්පසු රැඳවුම් භාරයේ සිට ඇති බව විදෙස් මාධ්‍ය වාර්තා කරයි. පසුගිය 9 වැනි දින කැනේඩියානු අධිකරණය මොහුව එරටින් පිටුවහල් කරන ලෙස නියෝග කර ඇති අතර ඔහු විසින් ඉදිරිපත් කර ඇති අභියාචනය ද ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=9144", "Category": null, "Parent URL": null}