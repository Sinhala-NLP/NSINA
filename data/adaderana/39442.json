{"Source": "Adaderana", "Timestamp": "December 9, 2013 11:39 am", "Headline": "බඩුත් සමඟ හොරු අත්අඩංගුවේ ", "News Content": "වරලත් කළමනාකරණ ගණකාධිකාරිවරුන්ගේ ආයතනයක් වෙත ව්‍යාජ සහතික පත් දෙකක් ඉදිරිපත් කිරීමක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. පසුගියදා වැල්ලවත්ත වංචා විමර්ශන කාර්යංශයට අදාළ සහතික පත් සම්බන්ධයෙන් පැමිණිලි ලැබි තිබුණි. ඒ අනුව සිදු කළ විමර්ශනයක දී වැල්ලවත්ත පොලිස් වංචා විමර්ශන කාර්යංශය විසින් මෙම පුද්ගලයින් දෙදෙනා අත්අඩංගුවට ගෙන තිබේ. සැකකරුවන් සතුව තිබී ව්‍යාජ ලෙස සකස් කරන ලද ශ්‍රී ජයවර්ධනපුර විශ්ව විද්‍යාලයේ හා කැලණිය විශ්ව විද්‍යාලයේ උපාධි සහතික පත් දෙකක් ද, විදේශ ගත වන පුද්ගලයින් සඳහා සැකසු ව්‍යාජ ආදායම් වාර්තා දෙකක් ද සොයාගෙන තිබේ. මොවුන් සම්බන්ධයෙන් සිදුකළ වැඩිදුර පරීක්ෂණ වලදී අදාළ සහතික පත් සකස් කිරීමට භාවිත කළ පරිගණක යන්ත්‍රයක්, ස්කෑනර් යන්ත්‍රයක් හා මුද්‍රණ යන්ත්‍රයක් පොලිස් බාරයට ගෙන ඇති බව සඳහන් වෙයි. අත්අඩංගුවට ගත් සැකකරුවන් දෙදෙනා කඩුවෙල හා බියගම ප්‍රදේශ වල පදිංචිකරුවන් බව පොලීසිය සඳහන් ක‍රයි. සැකකරුවන් අද(09) දින අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වැල්ලවත්ත පොලිස් වංචා විමර්ශන කාර්යංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39442", "Category": null, "Parent URL": null}