{"Source": "Adaderana", "Timestamp": "March 27, 2012 09:06 am", "Headline": " බත්තලංගුණ්ඩුවෙන් හෙරොයින් හමුවෙලා", "News Content": "හෙරොයින් මත්කුඩු අඩංගු පැකට් 30ක් ළඟ තබාගත් පුද්ගලයෙකු කල්පිටිය පොලිසිය විසින් අත්අඩංගුවට ගෙන තිබේ. කල්පිටිය ,බත්තලංගුණ්ඩුව දූපතේ දී මෙම පුද්ගලයා අත්අඩංගුවට ගත් බව පොලිසිය ප්‍රකාශ කරයි. කල්පිටිය පොලිසියට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති අතර සැකකරු පුත්තලම සහ අවට ප්‍රදේශවලට මත්කුඩු බෙදාහරින පුද්ගලයෙකු බව අනාවරණය වි තිබේ. කරවල මිලදී ගැනීමට යන මුවාවෙන් බත්තලංගුණ්ඩුව දූපතට ගිය බව සැකකරු පොලිසියට පවසා ඇත. බත්තලංගුණ්ඩුව දූපතේ දී මත්කුඩු සොයාගත් ප්‍රථම අවස්ථාව මෙය බව ද වාර්තා වේ.", "URL": "https://sinhala.adaderana.lk/news.php?nid=23096", "Category": null, "Parent URL": null}