{"Source": "Adaderana", "Timestamp": "November 27, 2011 08:14 am", "Headline": " අතුරුදහන් වූ ධීවරයන් වෙනුවෙන් තවත් නෞකා දෙකක්", "News Content": "අතුරුදහන් වු ධීවරයන් සෙවීම සඳහා අද දිනයේ තවත් නෞකා දෙකක් යොදවන බව නාවික හමුදාව පවසයි. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා කියා සිටියේ ඊයේ දිනයේ දී ධීවරයන් සෙවීම සඳහා නෞකාවක් යෙදවු බවයි. මේ අතර විපතට පත්වූවන්ට සහන සැලසීම සඳහා පියවර ගෙන ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ අතර සැඩ සුළං හේතුවෙන් සිදුවු මාතර සහ ගාල්ල දිස්ත්‍රික්කවල විදුලිය බිඳ වැටීම් යථා තත්ත්වයට පත් කිරීමට දින තුනක් පමණ ගත විය හැකි බව ලංකා විදුලිබල මණ්ඩලය පවසයි. මේ වන විට විදුලිය යථා තත්ත්වයට පත් කිරීමේ කටයුතු කඩිනමින් ක්‍රියාත්මක වන බව විදුලිබල මණ්ඩලය සඳහන් කරයි.", "URL": "https://sinhala.adaderana.lk/news.php?nid=20288", "Category": null, "Parent URL": null}