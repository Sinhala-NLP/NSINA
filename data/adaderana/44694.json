{"Source": "Adaderana", "Timestamp": "July 16, 2014 07:12 am", "Headline": " දෙමළ ජනතාවගේ අයිතීන් වෙනුවෙන් ඉන්දීය රජය ක්‍රියා කළ යුතුයි", "News Content": "ශ්‍රී ලංකාවේ දෙමළ ජනතාවගේ අයිතීන් දිනාදීම සඳහා ඉන්දීය නව රජය ක්‍රියාකළ යුතු බව ඉන්දියාවේ එම්.ඩී.එම්.කේ පක්ෂයේ මහලේකම් වයිකෝ පවසයි. ඉන්දීය අගමැති නරේන්ද්‍ර මෝඩිට ලිපියක් යොමු කරමින් ඔහු පවසන්නේ ශ්‍රී ලංකාව සමඟ ආර්ථික හා වානිජ සබදතා තවදුරටත් තර කර ගැනීම නොකළ යුතු බවයි. එහෙත් ශ්‍රී ලංකාවේ විශාලතම ඇඟළුම් කර්මාන්ත ශාලාවක් අමෙරිකානු ඩොලර් බිලියනයක් ආයෝජනය කොට විශාඛාපට්නම්හි ආරම්භ කිරීමට සුදානම් වන බවට වාර්තා පළ වී ඇති බව හෙතෙම පවසයි. ඉන්දියාවේ කලින් පැවති රජයමෙන් මෝඩි රජය ජගත් මානව හිමිකම්කවුන්සිලයේ ශ්‍රී ලංකාවට එ‍රෙහි යෝජනාව ප්‍රතික්ෂේප නොකරනු ඇති බවට විශ්වාස කරන බව වයිකෝ පවසයි. කෙසේ වෙතත් ශ්‍රී ලංකාව පිළිබඳ සිදුකිරීමට නියමිත ජාත්‍යන්තර පරීක්ෂණයට ඉන්දියාව සහය පළ නොකිරීමට ගත් තීරණය සම්බන්ධයෙන් ද වයිකෝ සිය විරුද්ධත්වය පළ කර තිබේ.", "URL": "https://sinhala.adaderana.lk/news.php?nid=44694", "Category": null, "Parent URL": null}