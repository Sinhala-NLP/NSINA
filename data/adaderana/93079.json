{"Source": "Adaderana", "Timestamp": "July 23, 2018 04:41 pm", "Headline": "මුහමාලේදී බිම්බෝම්බයක් පිපිරෙයි-බිම්බෝම්බ ඉවත් කිරීමේ සේවකයෙකුට තුවාලයි", "News Content": "යාපනය මුහමාලේ ප්‍රදේශයේ බිම්බෝම්බ ඉවත් කරමින් සිටි ඩෑෂ් බ්ම්බෝම්බ ඉවත් කිරීමේ සංවිධානයට අයත් බිම් බෝම්බ ඉවත් කිරීමේ සේවකයෙකු බ්ම්බෝම්බයක් පිපිරීම හේතුවෙන් අද(23) උදෑසන තුවාල ලබා ඇති බව පලෙයි පොලීසිය පවසයි. පලෙයි පොලීසිය පැවසූවේ බිම්බෝම්බ ඉවත් කරමින් සිටියදී අදාළ බිම්බෝම්බය පුපුරා ගොස් ඇති අතර තුවාල ලැබූ සේවකයා පලෙයි රෝහල වෙත ඇතුළත් කොට ඇති බවයි. තුවාල ලැබු සේවකයාගේ තත්ත්වය බරපතළ නොවන අතර, අදාළ පුද්ගලයා නිසි පරිදි බිම් බෝම්බ ඉවත් කිරීමේ ආරක්ෂිත ආවරණ පැළද සිටි බැවින් අනතුරෙන් සිදුවු හානිය අවම වි ඇති බවද පොලීසිය සඳහන් කළේය. බෝම්බ පිපිරුමෙන් තුවාල ලැබූ පුද්ගලයා කරුණාරත්න නැමති පුද්ගලයකු වන අතර තුවාලකරු යාපනය රෝහලට ඇතුළත් කිරීමට නියමිත බවද පලෙයි රෝහල් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=93079", "Category": null, "Parent URL": null}