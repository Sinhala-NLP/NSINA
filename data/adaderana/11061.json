{"Source": "Adaderana", "Timestamp": "September 24, 2010 10:16 am", "Headline": "වැඩි වැටුප් ඉල්ලුවොත් වැටුපත්, රැකියාවත් නෑ ", "News Content": "වැඩි වැටුප් ඉල්ලා සේවකයින් වර්ජනය කළහොත් ඔවුන්ට සිදුවන්නේ තිබෙන වැටුපත් රැකියාවත් අහිමි කරගැනීම පමණක් බව බස්නාහිර පළාත් කෘෂිකර්ම, ගොවි ජන සංවර්ධන සුළු වාරිමාර්ග කර්මාන්ත හා පරිසර අමාත්‍ය උදය ගම්මන්පිල මහතා පවසයි. කර්මාන්ත හිමියන්ට ලාභ ලැබූ පමණින් වැටුප් වැඩිකළ නොහැකි බව අමාත්‍යවරයා පෙන්වාදෙයි. ලංකා ඉතිහාසයේ ඉහළම කාර්මික වර්ධන වේගය පසුගිය කාර්තුවේ දී වාර්තා වූ බව පෙන්වාදෙන අමාත්‍යවරයා වර්ජන තුළින් එම තත්ත්වය යළි බිඳවැටිය හැකි බව පවසයි. විස්කම් දස්කම් පොළ කර්මාන්ත හා වෙළඳ ප්‍රදර්ශනයේ දෙවන අදියර මිනුවන්ගොඩ ජනාධිපති විද්‍යාලයේ දී විවෘත කිරීමේ අවස්ථාවට ඊයේ පස්වරුවේ එක්වෙමින් අමාත්‍ය උදය ගම්මන්පිල මහතා මේ බව ප්‍රකාශ කළේය. ප්‍රදර්ශනය ලබන 27 වැනි දින තෙක් පස්වරු 2 සිට රාත්‍රී 11 දක්වා පැවැත්වේ.", "URL": "https://sinhala.adaderana.lk/news.php?nid=11061", "Category": null, "Parent URL": null}