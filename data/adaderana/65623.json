{"Source": "Adaderana", "Timestamp": "November 1, 2016 05:03 pm", "Headline": "කොස්ගොඩ ඇලි කැස්බෑවා සොරකම - හිටපු උප සභාපති බාරවෙයි", "News Content": "කොස්ගොඩ ප්‍රදේශයෙන් වාර්තා වූ ඇලි කැස්බෑවෙකු සොරකම් කිරීමේ සිද්ධියට අදාළව තවත් සැකකරුවෙකු කොළඹ අපරාධ කොට්ඨාසයට භාර වී තිබේ.2006 වසරේ දික්වැල්ල ප්‍රාදේශීය සභාවේ උප සභාපතිවරයාව සිටි ප්‍රසංග දීපාල් වික්‍රමරත්න නැමැත්තා මෙලෙස නීතීඥයෙකු මාර්ගයෙන් භාර වී ඇති බව පොලිස් මූලස්ථානය සඳහන් කළේය.2013 වසරේ දෙසැම්බර් මස 16 වන දින ඇලි කැස්බෑවෙකු සොරකම් කිරීමේ සිද්ධියක් සම්බන්ධයෙන් කොස්ගොඩ පොලීසියට පැමිණිල්ලක් ලැබී තිබු අතර සිද්ධිය පිළිබඳ කොළඹ අපරාධ කොට්ඨාසය විමර්ශන සිදුකරන ලදී. ඒ අනුව ඊට අදාළ විමර්ශනවල දී සැකකරුවන් නව දෙනෙකු අත්අඩංගුවට ගෙන බන්ධනාගාර ගත කර ඇති බව පොලීසිය පැවසුවේය.පොලීසිය වෙත භාර වූ දික්වැල්ල ප්‍රාදේශීය සභාවේ හිටපු උප සභාපතිවරයා බලපිටිය මහේස්ත්‍රාත් අධිකරණය වෙත හෙට ඉදිරිපත් කිරීමට නියමිතය. ‍", "URL": "https://sinhala.adaderana.lk/news.php?nid=65623", "Category": null, "Parent URL": null}