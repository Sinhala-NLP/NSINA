{"Source": "Adaderana", "Timestamp": "September 5, 2017 12:25 pm", "Headline": "දඹුල්ලේ සැක කටයුතු මරණයක්-විමර්ශන අරඹයි!", "News Content": "දඹුල්ල රෝහල ඉදිරිපිට කුලී රථ නැවතුම්පොළේ දී පුද්ගලයෙකු සැකකටයුතු ලෙස මිය යාම සම්බන්ධයෙන් දඹුල්ල පොලීසිය විමර්ශන ආරම්භ කර තිබේ.අද (05) අළුයම කුලී රථ නැවතුම්පොළේ පුද්ගලයෙකු වැටී සිටින බවට ජංගම සේවයේ නිරතව සිටි පොලිස් නිලධාරීන්ට තොරතුරක් ලැබී තිබුණි.ඒ අනුව එම පුද්ගලයා දඹුල්ල රෝහලට ඇතුළත් කිරීමට කටයුතු කර ඇති අතර ඒ වන විටත් ඔහු මියගොස් සිටි බව සඳහන්ය.මියගොස් ඇත්තේ ලේනදොර, වල්ගම්වැව ප්‍රදේශයේ පදිංචිව සිටි 34 හැවිරිදි පුද්ගලයෙකි.එම පුද්ගලයා වැටී සිටි ස්ථානයේ තිබී රුධිරය තැවරුණු මුගුරු දෙකක්ද පොලීසිය විසින් සොයාගෙන තිබේ.මළ සිරුර සම්බන්ධයෙන් මහේස්ත්‍රාත් පරීක්ෂණය හා පශ්චාත් මරණ පරීක්ෂණය අද සිදුකිරීමට නියමිත අතර දඹුල්ල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77147", "Category": null, "Parent URL": null}