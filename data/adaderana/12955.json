{"Source": "Adaderana", "Timestamp": "December 19, 2010 10:30 am", "Headline": "හොර වීසා වලින් එල්.ටී.ටී.ඊ පිරිස් රට පටවලා", "News Content": "විදේශ ගමන් බලපත්‍ර වලට ව්‍යාජ වීසා බලපත්‍ර ඇතුළත් කර එල්.ටී.ටී.ඊ සමාජිකයින් විදේශ ගත කිරීමේ ජාවාරමක නිරතව සිටි පුද්ගලයින් සිව් දෙනෙකු රඳවා ගෙන ප්‍රශ්න කිරීමට අධිකරණය අවසර ලබා දී තිබේ. අපරාධ පරීක්ෂණ දෙපාර්තමේන්තුව විසින් අදාළ සැකකරුවන් කොළඹ මහේස්ත්‍රාත් අධිකරණයට ඉදිරිපත් කළ අතර එහි දී අධිකරණය විසින් මෙම නියෝගය ලබා දෙනු ලැබුණි. පොලිසිය අධිකරණයට වාර්තාවක් ඉදිරිපත් කරමින් ප්‍රකාශ කර සිටියේ විදේශ ගමන් බලපත්‍ර වලට ව්‍යාජ වීසා ඇතුළත් කර මෙම සැකකරුවන් විසින් පුද්ගලයින් විදේශ ගත කිරීමේ ජාවාරමක නිරත වී ඇති බවයි. වන්නි මානුෂීය මෙහෙයුමෙන් පසුව පළා ආ එල්.ටී.ටී.ඊ සාමාජිකයින් ද විදේශ ගත කර ඇති බවට තොරතුරු අනාවරණය වී ඇති බව ද අපරාධ පරීක්ෂණ දෙපාර්තමේන්තුව අධිකරණයට දැනුම් දී සිටියේය. ඒ අනුව මෙම සැකකරුවන් සම්බන්ධයෙන් වැඩිදුර පරීක්ෂණ පවත්වන බව අපරාධ පරීක්ෂණ දෙපාර්තමේන්තුව කොළඹ මහේස්ත්‍රාත් අධිකරණයට දැනුම් දෙන ලදී.", "URL": "https://sinhala.adaderana.lk/news.php?nid=12955", "Category": null, "Parent URL": null}