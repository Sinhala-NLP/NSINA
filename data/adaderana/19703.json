{"Source": "Adaderana", "Timestamp": "October 31, 2011 06:27 pm", "Headline": "අන්දමන් දූපතේ සිර කළ ධීවරයින් මුදාගන්න වසරක් කල්යයි", "News Content": "අන්දමන් දූපත් ආශ්‍රිත මු‍හුදේ දී ඉන්දීය ආරක්ෂක අංශ අත් අඩංගුවට පත්වු කල්පිටිය ප්‍රදේශයේ ධීවරයන් හය දෙනා නිදහස් කරගැනීම නීතිමය විධි විධානයන්ට යටත්ව සිදුකළ යුතු බව ධීවර අමාත්‍ය රාජිත සේනාරත්න මහතා පවසයි. අන්දමන් දුපත් ආශ්‍රිත අධි ආරක්ෂිත මුහුදු කලාපයකදී අදාළ ධීවර පිරිස අත්අඩංගුවට පත්ව ඇති බැවින් ඔවුන් නිදහස් කර ගැනීමට වසරක පමණ කාලයක් ගත වනු ඇති බව අමාත්‍යවරයා පෙන්වා දෙයි. මේ වන විට එම ධීවර පිරිස අන්දමන්හි ආරක්ෂක අංශ භාරයේ පසුවන අතර ඔවුන්ගෙන් එක් අයෙකු රෝගී තත්ත්වයේ පසුවන බව ද වාර්තා වේ. කෙසේ වුව ද එම ධීවර පිරිස මුදාගැනීමට කඩිනම් පියවර ගන්නා බවට ජනාධිපති ලේකම්වරයා විසින් පොරොන්දු වීමෙන් පසු කල්පිටිය ප්‍රදේශයේ ක්‍රියාත්මක කළ උපවාසය අත්හැරීමට පියවර ගෙන තිබුණි.", "URL": "https://sinhala.adaderana.lk/news.php?nid=19703", "Category": null, "Parent URL": null}