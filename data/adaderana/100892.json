{"Source": "Adaderana", "Timestamp": "December 17, 2018 04:56 pm", "Headline": "GMOAවෙන් ඉල්ලීමක්", "News Content": "නව රජයේ සෞඛ්‍ය අමාත්‍යවරයා පත් කිරීමේදී ජනාධිපතිවරයාගේ සහ අග්‍රාමාත්‍යවරයාගේ අවධානය විශේෂයෙන් යොමු විය යුතු බව රජයේ වෛද්‍ය නිලධාරීන්ගේ සංගමය පවසයි. රාජිත සේනාරත්න මහතා සෞඛ්‍ය අමාත්‍යවරයා පත් කිරීමට විරෝධය පළ කරමින් මීට පෙර ජනාධිපතිවරයා වෙත ලිඛිතව සිදුකළ දැනුම්දීම තවමත් වලංගු වන බව එම සංගමය සඳහන් කළේය. එම නිසා සෞඛ්‍ය අමාත්‍ය ධුරය පත් කිරීමේදී සෞඛ්‍ය ක්ෂේත්‍රය ඉදිරියට ගෙන යා හැකි පුද්ගලයෙකු ඒ සඳහා පත් කළ යුතු බව එම සංගමයේ ලේකම් වෛද්‍ය හරිත අලුත්ගේ මහතා පැවසීය.", "URL": "https://sinhala.adaderana.lk/news.php?nid=100892", "Category": null, "Parent URL": null}