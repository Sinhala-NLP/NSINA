{"Source": "Adaderana", "Timestamp": "November 2, 2018 04:45 pm", "Headline": "සාගල කියලා නිලධාරියෙක් අග්‍රාමාත්‍ය කාර්යාලයේ නෑ", "News Content": "සාගල රත්නායක මන්ත්‍රීවරයා අග්‍රාමාත්‍ය කාර්යය මණ්ඩල ප්‍රධානීයා ලෙස පෙනී සිටිම මුළුමණින්ම නීති විරෝධි සහ වලංගු භාවයක් නොමැති ක්‍රියාවක් බව අග්‍රාමාත්‍ය කාර්යාලය පවසයි. නිවේදනයක් නිකුත් කරමින් අග්‍රාමාත්‍ය මාධ්‍ය ලේකම් රොහාන් වැලිවිට මහතා පවසන්නේ සාගල රත්නනායක නමින් නිලධාරියෙකු අග්‍රාමාත්‍ය කාර්යාලයේ සේවය නොකරන බවයි. 2018.11.01 දිනැතිව සාගල රත්නායක මන්ත්‍රීවරයා විසින් නිකුත් කළ ඇති නිවේදනය තරයේ ප්‍රතික්ෂේප කරන අතර ඊට අග්‍රාමාත්‍ය කාර්යාලයේ හෝ අග්‍රාමාත්‍යවරයාගේ කිසිදු සම්බන්ධයක් නොමැති බව රොහාන් වැලිවිට මහතා පෙන්වා දෙයි. අග්‍රාමාත්‍ය කාර්යාලයේ ලිපි ශිර්ෂය භාවිත කරමින් මන්ත්‍රීවරයා නිකුත් කර ඇති අදාළ නිවේදනය කිසිදු වලංගු භාවයක් නොමැති සාවද්‍ය තොරතුරු අඩංගු වූවක් බව අග්‍රාමාත්‍ය මාධ්‍ය ලේකම්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98604", "Category": null, "Parent URL": null}