{"Source": "Adaderana", "Timestamp": "October 2, 2017 09:38 am", "Headline": "  අවමංගල්‍යය පෙරහැර මරණ 2න් කෙළවර වෙයි", "News Content": "කුරුණෑගල - දඹුල්ල මාර්ගයේ - කිරිවව්ල ප්‍රදේශයේදී මෘත ශරීරයක් රැගත් අවමංගල්‍යය රථයක් ලොරි රථයක ගැටීමෙන් සිදු වූ අනතුරකින් පුද්ගලයින් දෙදෙනෙකු මියගොස් තිබේ.මෘත ශරීරය රැගෙන මාරවිල ප්‍රදේශය බලා ගමන් කරමින් සිටියදී අදාළ අනතුර සිදුව ඇති බව පොලීසිය පැවසුවේය.අනතුරින් අවමංගල්‍යය රථයේ රියදුරු සහ එහි ගමන් ගත් තවත් පුද්ගලයෙකු බරපතළ තුවාල ලබා කුරුණෑගල රෝහලට ඇතුළත් කිරීමෙන් පසු ඔවුන් මියගොස් තිබේ.මියගොස් ඇත්තේ දඹුල්ල සහ මීගමුව යන ප්‍රදේශවල පදිංචිව සිටි 50 හැවිරිදි සහ 63 හැවිරිදි පුද්ගලයින් දෙදෙනෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78237", "Category": null, "Parent URL": null}