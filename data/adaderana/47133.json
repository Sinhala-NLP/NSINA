{"Source": "Adaderana", "Timestamp": "November 3, 2014 09:15 am", "Headline": "පස්ස පැත්තෙන් ගෙනා රත්‍රං රේගුවේ හිරවෙයි ", "News Content": "නීති විරෝධී ලෙස මෙරටින් ඉන්දියාවට රත්‍රං ගෙන යෑමට උත්සහ කළ ඉන්දිය ජාතිකයින් දෙදෙනෙකු කටුනායක ගුවන් තොටුපොළේදී අත්අඩංගුවට ගෙන තිබේ. අද(03) අළුයම 01.00 ට පමණ මොවුන් යූ.එල් 172 දරණ ගුවන් යානයෙන් ඉන්දියාවේ බැංගලෝර් බලා යාමට පැමිණ ඇති බව වාර්තා වෙයි. කෙසේ වෙතත් ලද තොරතුරක් මත ගුවන්තොටුපොළ රේගු නිලධාරින් මොවුන් අත්අඩංගුවට ගෙන පරික්ෂාවට ලක් කර තිබේ. එහිදි අදාළ ඉන්දිය ජාතිකයින් දෙදෙනා රත්‍රං කුට්ටි දෙකක් ගුද මාර්ගයේ සඟවාගෙන ඉන්දියාවට රැගෙන යාමට උත්සහ දරා ඇති බවට සිදුකළ විමර්ශන වලදි අනාවරණය වි ඇති බව රේගුව සඳහන් කළේය. අදාළ රත්‍රං කුට්ටි දෙකේ බර ග්‍රෑම් 400ක් වන අතර වටිනාකම රුපියල් ලක්ෂ 20ක් බව වාර්තා වෙයි. රත්‍රං රාජසන්තක කර ඇති අතර සැකකරුවන් දෙදෙනා රුපියල් 10 000ක දඩයක් මත මුදා හැර තිබේ.", "URL": "https://sinhala.adaderana.lk/news.php?nid=47133", "Category": null, "Parent URL": null}