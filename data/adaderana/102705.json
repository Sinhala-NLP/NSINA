{"Source": "Adaderana", "Timestamp": "January 20, 2019 01:32 pm", "Headline": "උතුරේ පාසැල් දරුවන් ප්‍රතිඥා දෙන්න සූදානම්", "News Content": "මත්ද්‍රව්‍ය නිවාරන වැඩසටන උතුරු පලාතේ මුලතිව් ප්‍රදේශයෙන් හෙට(21) ආරම්භ වෙයි. ජනාධිපති මෛත්‍රීපාල සිරිසේන මහතාගේ සංකල්පයක් හා වැඩසටහනක් අනුව මෙය ක්‍රියාත්මක කරනු ලබන අතර එය ජනවාරි 21දින සිට 28 දක්වා දිවයින පුරා පැවැත්වේ. ඒ සඳහා උතුරු පලාත් ආණ්ඩුකාර ආචාර්ය සුරෙන් රාගවන් මහතාද මෙම මත්ද්‍රව්‍ය නිවාරන වැඩසටහනට උතුරු පලාත කේන්ද්‍ර කරගනිමින් විශේෂ වැඩසටහන් කීපයක් සංවිධානය කර ඇති අතර, හෙට(21) දින ආරම්හක දිනයේම උතුරු පලාතේ සියළුම පාසැල් වල දරුවන් මත්ද්‍රව්‍ය නිවාරන ප්‍රතිඥාව දීමට සුදානමින් සිටියි. ජනාධිපති මතින් තොර රටක් නිර්මාණය කිරීම අරමුණ පෙරදැරි කරගෙන යන ගමනට උතුරු පලාත් ආණ්ඩුකාරවරයා ඉතා කැපවීමක් හා සහයෝගයක් දක්වමින් හෙට දින උතුරු පලාතේ පාසැල් දරුදැරියන් 150000ක් එම මත්ද්‍රව්‍ය නිවාරන ප්‍රතිඥාව දීමට සූදානම් බව වාර්තා වෙයි. තවද ආණ්ඩුකාරවරයා පැවසුවේ මත්ද්‍රව්‍ය වලට ඇබ්බැහි වුවන් නිසිමගට ගැනීමට වැඩිහිටියන් හැටියට සියළු දෙනා එකතු වී කටයුතු කලයුතු බවත් හා ඒ වෙනුවෙන් තමාද ඇප කැපවී කටයුතු කරන බවයි.", "URL": "https://sinhala.adaderana.lk/news.php?nid=102705", "Category": null, "Parent URL": null}