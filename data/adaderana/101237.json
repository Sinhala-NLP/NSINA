{"Source": "Adaderana", "Timestamp": "December 24, 2018 03:50 pm", "Headline": "උතුරේ ආපදාවට පත් සිසුන් වෙනුවෙන් විශේෂ වැඩසටහනක්", "News Content": "අයහපත් කාලගුණයෙන් පීඩාවට පත් උතුරු පළාතේ පාසල් දරුවන්ට සහන සැලසීම සඳහා විශේෂ වැඩසටහනක් ක්‍රියාත්මක කරන ලෙස අධ්‍යාපන අමාත්‍ය අකිල විරාජ් කාරියවසම් මහතා නිලධාරින්ට උපදෙස් ලබාදී තිබේ. අද(24) පෙරවරුවේ අමාත්‍යාවරයා විසින් එම උපදෙස් ලබාදුන් බව අධ්‍යාපන අමාත්‍යාංශය සඳහන් කළේය. ඒ යටතේ පීඩාවට පත් දරුවන් සඳහා අමතර නිළ ඇඳුම් කට්ටලයක් සහ පාවහන් සඳහා වව්චරයක් ලබාදීමට නියමිතයි. මීට අමතරව පෙළපොත් හානියට පත් දරුවන් සඳහා අලුතින් පෙළ පොත් ලබාදීමට කටයුතු කරන ලෙස ද අධ්‍යාපන අමාත්‍ය අකිල විරාජ් කාරියවසම් මහතා නිලධාරින්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=101237", "Category": null, "Parent URL": null}