{"Source": "Adaderana", "Timestamp": "October 6, 2015 10:40 am", "Headline": "කොණ්ඩයාගේ අයියා ජින්ටෙක් එකට ගෙනෙයි", "News Content": "සේයා සදෙව්මි දැරියගේ ඝාතනය සම්බන්ධයෙන් රක්ෂිත බන්ධනාගාර ගත කර සිටින දුනේෂ් ප්‍රියශාන්ත හෙවත් කොණ්ඩයා ලෙස හඳුන්වන තැනැත්තාගේ සහෝදරයා වන 36 හැවිරිදි සමන් ජයලත් නැමැත්තා බොරැල්ල ජින්ටෙක් ආයතනයට ගෙනවිත් තිබේ.දැරියගේ ඝාතනය සිදුකළේ තමන් යැයි ඊයේ දිනයේ මොහු විසින් පාපොච්චාරණයක් සිදුකළ බව අපරාධ පරීක්ෂණ දෙපාර්තමේන්තුව විසින් අධිකරණයට දන්වා තිබිණි.ඩී.එන්.ඒ පරීක්ෂාවක් සඳහා අධිකරණය විසින් අවසර දීමෙන් පසු සැකකරු මෙලෙස අද දිනයේ (06) අදාළ ඩී.එන්.ඒ පරීක්ෂාවට ජින්ටෙක් ආයතනයට කැටුව විත් ඇත.මේවන විටත් සමන් ජයලත් නමැත්තා ආයතනය තුළ සිටින බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=54273", "Category": null, "Parent URL": null}