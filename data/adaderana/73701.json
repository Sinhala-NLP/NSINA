{"Source": "Adaderana", "Timestamp": "May 29, 2017 07:44 am", "Headline": "හොර පාරෙන් ගෙන්වූ මිලියන 3ක දුම්වැටි මාට්ටු", "News Content": "නීති විරෝධී ලෙස මෙරටට ගෙන්වන ලද රු.මිලියන 3ක වටිනාකමින් යුතු දුම්වැටි තොගයක් අත්අඩංගුවට ගැනීමට ගුවන්තොටුපළ රේගුව සමත්වී තිබේ.නියෝජ්‍ය රේගු අධ්‍යක්ෂ පරාක්‍රම බස්නායක මහතා කියා සිටියේ පැකැට්ටු 300ක් ලෙස මෙම දුම්වැටි අසුරා පැවති බවයි.ඊයේ මධ්‍යම රාත්‍රීයේ හා අද (29) අලුයම 2.00 ට පමණ කටුනායක ජාත්‍යන්තර ගුවන්තොටුපළට දෝහා කටාර් සිට පැමිණි QR 668 සහ QR 1070 ගුවන් යානා දෙකින් මෙම දුම්වැටි තොගය ගෙන්වා ඇති බවත්, සැකකරුවන් කොළඹ ප්‍රදේශයේ වයස අවුරුදු 36ක හා වයස අවුරුදු 38ක ව්‍යාපාරිකයින් වන බවත් බස්නායක මහතා සඳහන් කළේය.රේගුව විසින් වැඩිදුර විමර්ශන කටයුතු සිදුකිරීමෙන් අනතුරුව සැකකරුවන්ට දඩ මුදල් නියම කිරීම සිදුකරන බවත්, එයින් අනතුරුව මෙම දුම්වැටි තොගය විනාශ කිරීමට පියවර ගන්නා බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=73701", "Category": null, "Parent URL": null}