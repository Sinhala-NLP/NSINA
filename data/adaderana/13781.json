{"Source": "Adaderana", "Timestamp": "January 27, 2011 10:12 am", "Headline": "යාපනයේ මංකොල්ලකෑම් වලට සම්බන්ධ 09දෙනෙක් අත්අඩංගුවට ", "News Content": "යාපනය ප්‍රදේශයේ සිදුවූ මංකොල්ලකෑම් වලට සම්බන්ධ බවට සැකකරන පුද්ගලයින් 09 දෙනෙකු කෝපායි පොලීසිය විසින් අත්අඩංගුවට ගෙන ඇති බව යාපනය ආඥාපති මේජර් ජනරාල් මහින්ද හතුරුසිංහ මහතා පවසයි. අත්අඩංගුවට ගන්නා අවස්ථාවේදී මෙම පිරිස සතුව තිබී පවුම් 100 ට වැඩි අගයකින් යුත් ස්වර්ණාභරණ තොගයක්ද පොලිස් භාරයට ගෙන ඇත. මෙම සැකකරුවන් අද(27) යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13781", "Category": null, "Parent URL": null}