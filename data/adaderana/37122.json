{"Source": "Adaderana", "Timestamp": "September 3, 2013 05:12 pm", "Headline": "අභියාචනාධිකරණයේ භාෂා පරිවර්තන ඒකකයක් පිහිටුවයි", "News Content": "අභියාචනාධිකරණය තුළ නව භාෂා පරිවර්තන ඒකකයක් පිහිටුවීමට අධිකරණ අමාත්‍යංශය පියවර ගෙන තිබේ. දෙමළ සහ ඉංග්‍රීසි භාෂාවෙන් පවතින නඩු කඩිනමින් විසඳීම අරමුණු කර ගනිමින් මෙම ඒකකය පිහිටුවීමට පියවර ගත් බව අධිකරණ අමාත්‍යංශය සඳහන් කරයි. අගවිනිසුරු මොහාන් පීරිස් මහතා සහ අධිකරණ අමාත්‍ය රවුෆ් හකීම් මහතාගේ ප්‍රධානත්වයෙන් අද(03) පෙවරුවේ ශ්‍රේෂ්ඨාධිකරණයේ දී නව භාෂා පරිවර්තන ඒකකය පිහිටුවා ඇත. දෙමළ සහ ඉංග්‍රීසි භාෂාවෙන් පවතින නඩු වාර්තා පරිවර්තනය කිරීමේ ප්‍රමාදයන් හේතුවෙන් රැඳවියන් විශාල ප්‍රමාණයක් බන්ධනාගාරගතව සිටින බව ද සඳහන් වෙයි. මෙම ඒකකය සදහා එක්සත් ජාතීන්ගේ සංවර්ධන අරමුදල අනුග්‍රහය දක්වා ඇති බව ද අධිකරණ අමාත්‍යංශය වැඩිදුරටත් පවසයි.", "URL": "https://sinhala.adaderana.lk/news.php?nid=37122", "Category": null, "Parent URL": null}