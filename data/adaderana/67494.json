{"Source": "Adaderana", "Timestamp": "December 30, 2016 08:14 am", "Headline": "  රට තුළ ඉහළ ප්‍රජාතන්ත්‍රවාදයක් තියෙනවා ", "News Content": "වර්තමානයේ රට තුළ ඉහළ ප්‍රජාතන්ත්‍රවාදයක් ක්‍රියාත්මක වන බව අමාත්‍ය රංජිත් සියඹලාපිටිය මහතා පවසයි.අමාත්‍යවරයා පෙන්වා දෙන්නේ විවිධ අදහස් ඉදිරිපත් කිරීමට සහ තීරණ ගැනීමට අවස්ථාව හිමිවීමෙන් ජනතාවට ප්‍රජාතන්ත්‍රවාදී නිදහස හිමි වන බවයි.පළාත් සභා 08ක් විසින් සංවර්ධන විශේෂ විධිවිධාන පනත් කෙටුම්පත පරාජය කිරීම සම්බන්ධයෙන් මාධ්‍යවේදීන් කළ විමසීමකදී අමාත්‍ය රංජිත් සියඹලාපිටිය මහතා මේ සම්බන්ධයෙන් අදහස් පළ කර තිබේ.මේ අතර පළාත් සභා සුදු අලියෙකු බවට සිදු කෙරෙන ප්‍රකාශවල පදනමක් නොමැති බව උතුරුමැද පළාත් ප්‍රධාන අමාත්‍ය පේෂල ජයරත්න මහතා පවසයි.මේ අතර පාර්ලිමේන්තු මන්ත්‍රී වසන්ත අලුවිහරේ මහතා ප්‍රකාශ කළේ විවේචනාත්මකව අදහස් පළ කරන යම් අමාත්‍යවරුන් පිලිබඳ ඉක්මන් සාකච්ඡාවක් පවත්වන ලෙස ජනාධිපතිවරයාගෙන් සහ අග්‍රාමාත්‍යවරයාගෙන් ඉල්ලීමක් කරන බවයි.", "URL": "https://sinhala.adaderana.lk/news.php?nid=67494", "Category": null, "Parent URL": null}