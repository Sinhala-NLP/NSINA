{"Source": "Adaderana", "Timestamp": "November 16, 2018 11:39 am", "Headline": "ඉන්දීය කාන්තාවන්ට ජයග්‍රහණයක්", "News Content": "පන්දුවාර 20යි 20 කාන්තා ලෝක කුසලාන ක්‍රිකට් තරඟාවලියේ අර්ධ අවසන් පූර්ව වටයට සුදුසුකම් ලබා ගැනීමට ඉන්දීය කාන්තා කණ්ඩායම සමත්ව ඇත. ඒ ඊයේ අයර්ලන්ත කාන්තා කණ්ඩායම සමඟ පැවැති තරඟයෙන් ලකුණු 52ක ජයක් හිමිකර ගැනිමත් සමඟය. ඒ අනුව බී කාණ්ඩය යටතේ ඉන්දීය සහ ඔස්ට්‍රේලියානු කාන්තා කණ්ඩායම් අර්ධ අවසන් පූර්ව වටයට සුදුසුකම් ලබා ඇති අතර ඔවුන් සහභාගී වූ තරග තුනම ජයගෙන ඇත. බටහිර ඉන්දීය කොදෙව් කාන්තා කණ්ඩායම ප්‍රසාද ලකුණු සටහනට අනුව ඒ කාණ්ඩයේ පළමු ස්ථානයේත් එංගලන්ත කණ්ඩායම දෙවන ස්ථානයේත් පසුවෙයි. සහභාගී වූ තරග තුනෙන් එක් තරගයක් ජයගත් ශ්‍රී ලංකා කාන්තා කණ්ඩායම එම කාණ්ඩයේ තෙවන ස්ථානයේ පසුවන අතර ඔවුන් පළමු වටයේදී තවත් එක් තරගයට සහභාගී විමට නියමිතය.", "URL": "https://sinhala.adaderana.lk/news.php?nid=99300", "Category": null, "Parent URL": null}