{"Source": "Adaderana", "Timestamp": "August 18, 2014 08:21 am", "Headline": " බස් රථයක් සහ ත්‍රීරෝද රථයක් ගැටී 2ක් මරුට", "News Content": "බලංගොඩ - බදුල්ල ප්‍රධාන මාර්ගයේ ගැට්ටපාන වංගුව ප්‍ර දේශයේ දි බස් රථයක් සහ ත්‍රිරෝද රථයක් එකිනෙක ගැටිමෙන් සිදුවු අනතුරකින් තරුණියක සහ තරුණයෙකු මියගොස් තිබේ. මේ අතර අනතුරෙන් තුවාල ලැබු තවත් කාන්තාවන් දෙදෙනෙකු රෝහලේ ප්‍රතිකාර ලබන බව සඳහන් වෙයි. බදුල්ල සිට කොළඹ බලා ධාවනය වූ පෞද්ගලික බස් රථයක් ඊට ප්‍රතිවිරුද්ධ දෙසට ධාවනය වූ ත්‍රිරෝද රථයක ගැටිමෙන් මෙම අනතුර සිදුව ඇති බව සඳහන් වෙයි. අනතුරෙන් තුවාල ලැබුවෙන් බලංගොඩ රෝහලට ඇතුළත් කිරිමෙන් පසු මියගොස් ඇති බව පොලිසිය පැවසුවේය. අනතුරෙන් මියගොස් ඇත්තේ කලුපහන ප්‍රදේශයේ පදිංචිව සිටි 23 හැවිරිදි තරුණයෙකු සහ 26 හැවිරිදි තරුණියක බව වාර්තා වෙයි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර බලංගොඩ පෙලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45423", "Category": null, "Parent URL": null}