{"Source": "Adaderana", "Timestamp": "July 12, 2019 02:13 pm", "Headline": "වියළි කාලගුණයෙන් දිස්ත්‍රික්ක 8කට බලපෑම්", "News Content": "වියළි කාලගුණ තත්ත්වය හේතුවෙන් දිස්ත්‍රික්ක 8 ක පන් ලක්ෂ 50,000 කට ආසන්න පිරිසක් පීඩාවට පත්ව ඇති බව ආපදා කලමනාකරණ මධ්‍යස්ථානය පවසයි. උතුර, නැගෙනහිර පළාත් සහ පුත්තලම සහ කුරුණෑගල දිස්ත්‍රික්කවල ජනතාව වැඩි වශයෙන් වියළි කාලගුණ තත්ත්වය හේතුවෙන් පීඩාවට පත්ව ඇති බව එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය. එම ප්‍රදේශවල ජනතාව මුහුණ දී ඇති පානීය ජල ගැටළුවට විසදුම් ලබාදීම සඳහා රුපියල් මිලියන 50 කට අධික මුදලක් ආපදා කලමනාකරණ අමාත්‍යාංශය විසින් වෙන් කර ඇති බව සඳහන්ය. මීට අමතරව අදාළ ප්‍රදේශවල ජල බවුසර් සහ ජල ටැංකි 20,000 කට ආසන්න ප්‍රමාණයක් ස්ථානගත කර තිබේ. වියළි කාලගුණයෙන් සහ අනෙකුත් ආපදා තත්ත්වයන්ගෙන් පීඩාවට පත් ජනතාව 117 ක්ෂණික දුරකතන ඇමතුම් අංකය ඔස්සේ ඒ සම්බන්ධයෙන් දැනුම්දිය හැකි බව ප්‍රදීප් කොඩිප්පිලි මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=113989", "Category": null, "Parent URL": null}