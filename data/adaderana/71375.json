{"Source": "Adaderana", "Timestamp": "March 26, 2017 01:01 pm", "Headline": "හොංකොං මැතිවරණයට අපේක්ෂකයන් 3ක් ඉදිරිපත්වෙයි", "News Content": "හොංකොං ‍රාජ්‍ය සඳහා නව නායකයෙකු තෝරා පත් කරගැනීමේ මැතිවරණයට අපේක්ෂකයින් තිදෙනෙකු ඉදිරිපත්ව තිබේ.මැතිවරණ කමිටුව විසින් අදාළ අපේක්ෂකයින් තෝරාපත් කරගෙන ඇති බව විදෙස් මාධ්‍ය වාර්තා කළේය.ඒ අනුව චීනය විසින් වත්මන් නියෝජ්‍ය නායක කැරී ලෑම් එක් අපේක්ෂකයෙකු ලෙස නම් කර තිබේ.හිටපු මූල්‍ය ප්‍රධානී ජෝන් සෑන්ග් ජනතාව විසින් තෝරා පත් කෙරුණු අපේක්ෂකයා ලෙසත් ඉදිරිපත්ව ඇති අතර අනෙක් අපේක්ෂකයා වන්නේ “වූ ක්වොක් හින්ග්“ නමැති විශ්‍රාමික විනිසුරුවරයෙකි.වර්තමාන හොංකොං නායක සී.වයි.ලියුන්ග්ගේ ධුර කාලය එළඹෙන ජුලි මාසයේ දී අවසන් වීමට නියමිතය.", "URL": "https://sinhala.adaderana.lk/news.php?nid=71375", "Category": null, "Parent URL": null}