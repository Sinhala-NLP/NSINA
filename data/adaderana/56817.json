{"Source": "Adaderana", "Timestamp": "January 31, 2016 04:48 pm", "Headline": "ශ්‍රී ලාංකික ධීවරයින් 31ක් අත්අඩංගුවට ", "News Content": "නීති විරෝධී දැල් ආම්පන්න යොදාගනිමින් ධීවර කටයුතුවල නිරත වු ශ්‍රී ලාංකික ධීවරයින් 31 දෙනෙකු වෙරළ ආරක්ෂක නිලධාරීන් විසින් අත්අඩංගුවට ගෙන තිබේ.බත්තලංගුණ්ඩුව දූපතට ආසන්න මුහුදු ප්‍රදේශයේ දී මෙම ධීවරයින් අත්අඩංගුවට ගෙන ඇති බව පොලීසිය පවසයි.අදාළ ධීවරයින් සමග යාත්‍රා 8ක් දැල් ආම්පන්න තොගයක් සහ මසුන් කිලෝග්‍රෑම් 1572ක ප්‍රමාණයක් ද වෙරළ ආරක්ෂක නිලධාරීන්ගේ භාරයට ගෙන තිබේ.අත්අඩංගුවටගත් ධීවරයින් 31 දෙනා පුත්තලම ධීවර පරීක්ෂක කාර්යාලය වෙත රැගෙන ඒමෙන් අනතුරුව වැඩිදුර විමර්ශන සදහා කල්පිටිය පොලීසියට භාර දී ඇත.හෙට දිනයේ කල්පිටිය මහේස්ත්‍රාත් අධිකරණය හමුවේ පෙනී සිටින ලෙස දන්වා අදාළ ධීවරයින් පොලිස් ඇප මත මුදාහැර ඇති බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=56817", "Category": null, "Parent URL": null}