{"Source": "Adaderana", "Timestamp": "November 19, 2018 02:41 pm", "Headline": "පාරට බැස්ස භික්ෂූන්ට ජල හා කඳුළු ගෑස් ප්‍රහාරයක්", "News Content": "ගලගොඩඅත්තේ ඥානසාර හිමි නිදහස් කිරීම සහ රණවිරු දඩයමට එරෙහිව බොදුබල සේනා සංවිධානයේ භික්ෂූන් වහන්සේ පිරිසක් අද(19) විරෝධතාවක නිරත වුණි. ජනාධිපති ලේකම් කාර්යාලය ඉදිරිපිට ගාලු පාර අවහිර කරමින් එම විරෝධතාවයෙහි නිරත වූ බව අද දෙරණ වාර්තාකරු සඳහන් කළේය. ජනාධිපතිවරයා හමුවීම සඳහා දිනයක් ලබාදෙන ලෙස ඉල්ලමින් භික්ෂූන් වහන්සේ විරෝධතාවයේ නිරත වූ අතර එම අවස්ථාවේදී ජනාධිපති කාර්යාලයේ නිලධාරියෙකු පැමිණ භික්ෂූන් වහන්සේට දිනයක් ලබා දීමට කටයුතු කළේය. කෙසේවෙතත් එම දිනයට පෙර දිනයක් ලබාදෙන ලෙස ඉල්ලමින් ජඹුරේවෙල චන්ද්‍රරතන හිමි ඇතුළු භික්ෂූන් වහන්සේ සිය විරෝධතාව අඛණ්ඩව සිදු කළේය. අනතුරුව ජනාධිපතිවරයා හමුවීම සදහා ජනාධිපති ලේකම් කාර්යාලයට යාමට බොදුබල සේනා සංවිධානයේ භික්ෂූන් වහන්සේ පිරිස උත්සාහ කිරීමේදි පොලිසිය විසින් කඳුළු ගෑස් හා ජල ප්‍රහාර එල්ල කළේය. එම අවස්ථාවේදී තිලංග සුමතිපාල මන්ත්‍රීවරයා එම ස්ථානයට පැමිණි අතර ජනාධිපතිවරයා හමුවීම සඳහා භික්ෂූන් වහන්සේට අවස්ථාව ලබාදීමට මන්ත්‍රීවරයා කටයුතු කළේය.", "URL": "https://sinhala.adaderana.lk/news.php?nid=99448", "Category": null, "Parent URL": null}