{"Source": "Adaderana", "Timestamp": "October 24, 2013 07:15 am", "Headline": " පානීය ජල බෝතල් නිෂ්පාදකයින්ට කැඳවීමක්", "News Content": "පානීය ජල බෝතල් නිෂ්පාදනය කරන සියලු සමාගම් වල හිමිකරුවන් කොළඹට කැඳවා තිබේ. සෞඛ්‍ය අමාත්‍යංශය කියා සිටියේ අද දිනයේ පානීය ජල බෝතල් නිෂ්පාදනය කරන සමාගම් හිමිකරුවන් සමඟ විශේෂ සාකච්ජාවක් පැවැත්වීමට නියමිත බවයි. ආහාර සුරක්ෂිතතා සතියට සමගාමීව සෞඛ්‍ය අධ්‍යක්ෂ ජෙනරාල් වෛද්‍ය පාලිත මහීපාල මහතා විසින් මෙම සාකච්ජාව කැඳවා තිබේ. එහිදී අදාළ සමාගම් වල සිදුකරන නිෂ්පාදන පිළිබඳ මෙන්ම ඒවායේ ප්‍රමිතිය පිළිබඳවද සොයාබැලීමට නියමිත බව සෞඛ්‍ය අමාත්‍යංශය කියා සිටියි. පසුගිය කාලයේ දී නියමිත ප්‍රමිතියකින් තොරව පානිය ජල බෝතල් නිෂ්පාදනය කරන බවට තොරතුරු රැසක් වාර්තා විය. ඒ අනුව එවැනි සමාගම් කිහිපයක නිෂ්පාදන තහනම් කිරීමට සෞඛ්‍ය අමාත්‍යංශය පියවර ගනු ලැබිණි.", "URL": "https://sinhala.adaderana.lk/news.php?nid=38339", "Category": null, "Parent URL": null}