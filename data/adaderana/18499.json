{"Source": "Adaderana", "Timestamp": "September 4, 2011 08:29 am", "Headline": "වෙළඳ කලාපීය සේවක සේවිකාවන්ට පොලිස් පොල්ල හරස්වෙලා", "News Content": "කටුනායක නිදහස් වෙළඳ කලාපීය සේවක සේවිකාවන්ට තර්ජනය කිරීමේ සහ බිය ගැන්වීමේ වැඩපිළිවෙළක ඇතැම් පොලිස් නිලධාරීන් යෙදී සිටින බවට අන්තර් සමාගම් සේවක සංගමය චෝදනා කරයි. සේවය නිමකර නිවසට යන සේවක සේවිකාවන් අතර මගදී පරික්ෂා කිරීමට ද පොලිසිය කටයුතු කර ඇති බව එහි සභාපති වසන්ත සමරසිංහ මහතා පොලිස්පතිවරයා වෙත ලිපියක් යොමුකරමින් පෙන්වා දෙයි. දුරකථන පණිවිඩ ඔස්සේ ද එවැනි තර්ජන එල්ල වන බවට සේවක සේවිකාවන් පවසා ඇතැයි අදාළ සංගමය යොමුකර ඇති ලිපියේ දැක්වෙයි. එබැවින් ඇඟලුම් කම්හල් සේවක සේවිකාවන්ට සිය දෛනික කටයුතු සාමාන්‍ය පරිදි ඉටුකරගෙන යාමට අවශ්‍ය වටපිටාව සලසා දෙන ලෙස ඔවුන් පොලිස්පතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=18499", "Category": null, "Parent URL": null}