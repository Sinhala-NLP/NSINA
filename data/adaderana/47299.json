{"Source": "Adaderana", "Timestamp": "November 10, 2014 04:01 pm", "Headline": "අපේ ප්‍රතිපත්ති වෙනස් කරන්න අපි සුදානම් නෑ", "News Content": "කෘෂිකර්මාන්තයෙන් මෙරට ස්වයංපෝෂිත කිරීමට රජය ගෙන යන ප්‍රතිපත්ති වෙනස් කිරීමට කිසිවිටෙක සුදානම් නොමැති බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ රටේ උරුමය වු කෘෂිකර්මාන්තය දියුණු කිරීමට රජය කැපවී සිටින බවයි. ගොවිජන සංවිධානවල නිලධාරීන් සහ නියෝජිතයන් සමඟ අද පෙරවරුවේ අරලියගහ මන්දිරයේ පැවති හමුවක දී ජනාධිපති මහින්ද රාජපක්ෂ මහතා මේ බව පැවසීය. ගොවිජන සේවාවේ දස වසරක පිය සටහන් යන තේමාව යටතේ සංවිධානය කර තිබු මෙම හමුවට උතුරු නැගෙනහිර පළාත් ඇතුළු දිවයිනේ සියලු පළාත් නියෝජනය කරමින් ගොවි සංවිධාන නිලධාරීහු එක්ව සිටියහ.", "URL": "https://sinhala.adaderana.lk/news.php?nid=47299", "Category": null, "Parent URL": null}