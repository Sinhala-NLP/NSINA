{"Source": "Adaderana", "Timestamp": "January 29, 2017 04:02 pm", "Headline": "නීති විරෝධී දුම්වැටි  සමඟ 1ක් අල්ලයි", "News Content": "නීති විරෝධී ලෙස මෙරටට ගෙන්වූ විදේශීය දුම්වැටි තොගයක් ළඟ තබාගෙන සිටි පුද්ගලයෙකු මිහින්තලය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ දඹුල්ල කදවුරේ නිලධාරීන්ට ලද තොරතුරක් මත සිදුකළ වැටලීමකදී අදාළ සැකකරු අත්අඩංගුවට ගෙන ඇති බව වාර්තා වේ. තීරුබදු නොගෙවා නීති විරෝධී ලෙස මෙරටට ගෙන්වු විදේශීය දුම්වැටි 120ක් සැකකරු සතුව තිබී පොලිස් විශේෂ කාර්යය බලකාය බාරයට ගෙන තිබේ. ඉදිරි විමර්ශන සඳහා සැකකරු මිහින්තලය පොලීසිය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68808", "Category": null, "Parent URL": null}