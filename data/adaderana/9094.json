{"Source": "Adaderana", "Timestamp": "June 19, 2010 09:58 am", "Headline": "යුද්ධයෙන් හානි වූ මාර්ග සංවර්ධනයට මිලියන 154 ක ආධාර", "News Content": "යුදමය වාතාවරණය හේතුවෙන් හානියට පත් මාර්ග පිළිසකර කිරීම සඳහා ආසියානු සංවර්ධන බැංකුව අමෙරිකානු ‍ඩොලර් මිලියන 154 ක මුදලක් ලබාදීමට තීරණය කර තිබේ. මෙමගින් උතුරේ මාර්ග අලුත්වැඩියා කිරීම සඳහා වැඩි අවධානයක් යොමු වනු ඇත. මන්නාරම සහ වව්නියාව දිස්ත්‍රික්කයේ කිලෝමීටර් 140 ක දුරකින් යුත් මාර්ග පිළිසකර කිරීමේ ව්‍යාපෘතිය සඳහා මෙම අරමුදල් සැපයෙන බව ආසියානු සංවර්ධන බැංකුව පවසයි. එමෙන්ම ප්‍රධාන මාර්ගවල සිට උතුරේ සෙසු මාර්ග සම්බන්ධ කෙරෙන කිලෝමීටර් 170 ක මාර්ග පද්ධතියක් ද පිළිසකර කිරීම මෙහි අරමුණ බව සඳහන්ය.", "URL": "https://sinhala.adaderana.lk/news.php?nid=9094", "Category": null, "Parent URL": null}