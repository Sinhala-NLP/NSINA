{"Source": "Adaderana", "Timestamp": "January 19, 2010 03:59 pm", "Headline": "පෞද්ගලික අංශයේ වැටුප් ඉහළට ", "News Content": "පෞද්ගලික අංශයේ සේවක සේවිකාවන්ට මාසිකව රු.2500 ක වැටුප් වැඩි කිරීමක් සිදු කර ඇති බව කම්කරු හා මිනිස් බල අමාත්‍යංශය පවසයි. රාජ්‍ය සේවකයින්ට වැඩි කළ වැටුප් වැඩිවීමට සමගාමීව මෙම වැටුප් වැඩි කිරීම කළ යුතු බවට කම්කරු හා මිනිස් බල අමාත්‍ය අතාවුද සෙනෙවිරත්න මහතා ,කම්කරු කොමසාරිස් ජනරාල්ට අද නියෝග කළ බව අමාත්‍යංශය විසින් නකුත් කළ නිවේදනයක දැක්වේ. මෙම වැටුප් වැඩිවීම ආයෝජන මණ්ඩලයට අදාල සියලුම කර්මාන්ත ශාලා සේවකයින්ට ද ක්‍රියාත්මක කළ යුතු බව අවධාරණය කර ඇත. තවද තේ සහ රබර් වැවිලි අංශයේ වෘත්තීය සමිති සහ ලංකා සේව්‍ය සම්මේලනය අතර ඇති කරගත් සාමූහික ගිවිසුමේ දිනකට රු.405 ක වැටුප් වැඩිවීම 2010 ජනවාරි මස 15 දා සිට අනෙකුත් සියලුම වතු වල සේවකයින්ට ද බල පැවැත්වෙන පරිදි ක්‍රියාත්මක කළ යුතු බවට අදාල ගැසට් නිවේදනය දැනටමත් නිකුත් කර ඇත.", "URL": "https://sinhala.adaderana.lk/news.php?nid=6130", "Category": null, "Parent URL": null}