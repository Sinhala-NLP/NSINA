{"Source": "Adaderana", "Timestamp": "May 24, 2014 10:16 am", "Headline": "දම්බොක්ක ප්‍රදේශයේ රිය අනතුරකින් පුද්ගලයෙක් මරුට ", "News Content": "පොතුහැර, දම්බොක්ක ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. කුරුණෑගල සිට කොළඹ දෙසට ධාවනය වු බවුසරයක් ඉදිරියෙන් පැමිණි යතුරු පැදියක ගැටීමෙන් මෙම අනතුර සිදුව ඇති බව පොලීසිය පවසයි. අනතුරෙන් යතුරු පැදිකරු බරපතළ තුවාල ලබා කුරුණෑගල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ පොතුහැර, මහපිටිය ප්‍රදේශයේ පදිංචිව සිටි 29 හැවිරිදි පුද්ගලයෙකි. අනතුර සම්බන්ධයෙන් බවුසරයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43430", "Category": null, "Parent URL": null}