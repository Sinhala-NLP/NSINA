{"Source": "Adaderana", "Timestamp": "September 16, 2019 01:37 pm", "Headline": "ෆැක්සායි නිසා ජපානයේ දෙදෙනෙක් මිය යයි", "News Content": "ජපානයට බලපා ඇති ෆැක්සායි සුළි කුණාටු තත්ත්වයෙන් එරට ජනජීවිතයට බාධා එල්ල වී තිබේ. සුළි කුණාටුවත් සමඟ හටගෙන ඇති අධික වර්ෂාපතනය හේතුවෙන් නායයෑම් සහ ගං වතුර තත්ත්වයන් ද හටගෙන ඇති බව විදෙස් මාධ්‍ය වාර්තා කළේය. එරට විදුලි සැපයුමට බාධා එල්ල වී ඇති අතර නිවාස 80,000 ක පමණ විදුලි සැපයුම බිදවැටී තිබේ. ජපානයට බලපා ඇති අයහපත් කාලගුණ තත්ත්වය හේතුවෙන් පුද්ගලයින් දෙදෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=119230", "Category": null, "Parent URL": null}