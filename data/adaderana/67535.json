{"Source": "Adaderana", "Timestamp": "December 31, 2016 09:43 am", "Headline": " කල් ඉකුත් වූ තීන්ත තොගයක් අල්ලයි", "News Content": "කල් ඉකුත් වූ තීන්ත කල් ඉකුත් නොවූ තීන්ත සමග මිශ්‍ර කර නැවත ඇසුරුම් කර වෙළෙඳපොළට නිකුත් කිරීමට සූදානම් කර තීබූ තීන්ත තොගයක් පාරිභෝගික කටයුතු පිළිබඳ අධිකාරිය බාරයට ගෙන තිබේ.අදාළ නිෂ්පාදකයාට එරෙහිව ඉදිරියේදී නඩු පැවරීමට නියමිත බව එම අධිකාරිය සඳහන් කළේය.කල් ඉකුත් වූ තීන්ත නැවත ඇසුරුම් කර වෙළෙඳපොළට නිකුත් කිරීමේ ජාවාරම අදාළ නිෂ්පාදකයා දීර්ඝ කාලයක සිට සිදු කර ඇති බවට තොරතුරු අනාවරණය වී ඇති බව සඳහන්ය.ප්‍රසිද්ධ වෙළෙඳනාමයන් යටතේ වෙළෙඳපොළට නිකුත් කරන තීන්ත කල් ඉකුත් වූ පසු අදාළ සමාගම් වෙතින් තොග වශයෙන් අඩු මිලට ලබාගෙන කල් ඉකුත් නොවූ තීන්ත සමග මිශ්‍ර කර නැවත ඇසුරුම් කර අලෙවි කර ඇති බව වාර්තා වෙයි.", "URL": "https://sinhala.adaderana.lk/news.php?nid=67535", "Category": null, "Parent URL": null}