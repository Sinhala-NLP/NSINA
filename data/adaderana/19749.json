{"Source": "Adaderana", "Timestamp": "November 2, 2011 05:34 pm", "Headline": "සනීපාරක්ෂාවට\"මැජික් ක්ලීන්\"", "News Content": "ඡායාරූපය: (වමේ සිට දකුණට) රෙකිට් බෙන්කිසර් හි ජ්‍යෙෂ්ඨ අලෙවි කළමනාකාරිණී ෂෙනාලි වික‍්‍රමාරච්චි මහත්මිය, රෙකිට් බෙන්කිසර් හි කළමනාකාර අධ්‍යක්ෂ රාහුල් මුර්ගායි මහතා හා රෙකිට් බෙන්කිසර් හි විකුණුම් අධ්‍යක්ෂ සින්ක්ලෙයාර් කෲස් මහතා ) නගරබද හා ග‍්‍රාමීය ප‍්‍රදේශවල සෞඛ්‍යය හා සනීපාරක්ෂාව නගාසිටුවීමට\"මැජික් ක්ලීන්\"ගේදොර පිරිසිදු කිරීමේ හා විෂබීජ නාශනය කිරීමේ ප‍්‍රමුඛතම වෙළෙඳ නාමයන් දෙකක් වන රෙකිට් බෙන්කිසර් හි හාපික් හා ලයිසෝල්, ඔවුන්ගේ සමාජ සත්කාරක ව්‍යාපෘතිය යටතේ\"මැජික් ක්ලීන්\" නම් වැඩසටහන ආරම්භකර ඇත. එහි අරමුණ වන්නේ නිවෙස්වල නාන කාමර හා අනෙකුත් මතුපිට ස්ථානයන් පිරිසිදුව තබාගැනීමේ වැදගත්කම පිළිබඳව මහජනතාව දැනුවත් කිරීමට කටයුතු කිරීමයි. මෙම වැඩසටහන පසුගිය වසර කිහිපය පුරා ක‍්‍රියාත්මක වූ අතර එකවර දිවයිනේ ප‍්‍රදේශ ගණනාවක් ආවරණය වන පරිදි කණ්ඩායම් රැසක් සම්බන්ධ කරගනිමින් මෙම නව ආරම්භය සිදුවූයේ පසුගිය මාස තුන තුළදීය. නාන කාමර හා අනෙකුත් මතුපිට ස්ථානයන් සඳහා විශේෂ පිරිසිදුකාරක භාවිතයෙන් පාචනය, අතීසාරය, කොලරාව මෙන්ම බැක්ටීරීයා හා වයිරස් මගින් සිදුවන ආසාදන ව්‍යාප්තවීම වළක්වාගැනීමට ඇති හැකියාවේ වැදගත්කම පිළිබඳ පහදා දීම මෙම වැඩසටහනේ ඉලක්කය වේ. මෙම වැඩසටහන හරහා ලබාදීමට බලාපොරොත්තු වන වටිනාම පණිවිඩය වන්නේ මතුපිට ස්ථානයන් පිරිසිදු යැයි පෙනුනත් ඒවා සැබවින්ම විෂබීජ වලින් තොර නොවන බවයි. එබැවින් මෙම කණ්ඩායම් නිවෙස් වෙත සංචාරය කරමින් විශේෂ පිරිසිදුකාරක මඟින් නිවසේ සනීපාරක්ෂාව තහවුරු කිරීමේ වැදගත්කම අවධාරණය කරනු ලබයි.මාධ්‍ය හමුවේදී මැජික් ක්ලීන් වැඩසටහනේ සාර්ථක ප‍්‍රගතිය පිළිබඳ අදහස් දක්වමින් රෙකිට් බෙන්කිසර් හි ශ‍්‍රී ලංකා කළමනාකරණ අධ්‍යක්ෂ රාහුල් මුර්ගායි මහතා ප‍්‍රකාශ කළේ, \"සමික්ෂණවලින් පැහැදිලි වන්නේ බොහෝ රටවල ජනතාවට නිවෙස් ඇතුළත සනීපාරක්ෂක පිළිවෙත්හි වැදගත්කම පිළිබඳ අවබෝධයක් නැති අතරම නිවසේ විවිධ මතුපිට ස්ථානයන් මඟින් රෝග සාදන විෂබීජ ඇතුළු විය හැකි බව නොදන්නා බවයි. එබැවින් මනා සනීපාරක්ෂක පුරුදු පිළිබඳ ජනතාව දැනුවත් කරමින් පවුලේ ලෙඩ රෝග සෑදීමේ අවධානම අවම කිරීම අත්‍යාවශ්‍යයි.\" යනුවෙනි. \"අපගේ මැජික් ක්ලීන් වැඩසටහන මඟින් ජනතාව අතරට මෙම ප◊ණිවිඩය ගෙන යාමට අප කැපවී ක‍්‍රියාකරනවා. අනාගතයේදී මෙය දිවයිනේ අනෙකුත් ප‍්‍රදේශවලත් ව්‍යාප්ත කිරීමට අප බලාපොරොත්තු වෙනවා\" යනුවෙන් ඔහු වැඩි දුරටත් පවසන ලදී. රෙකිට් බෙන්කිසර් හි අලෙවි අධ්‍යක්ෂ ටන්සිම් රිස්වාන් මහතා මැජික් ක්ලීන් වැඩසටහනේ අනාගතය පිළිබඳ සඳහන් කරමින්,\"නිවැරදි පිරිසිදු කිරීමේ ක‍්‍රම මෙන්ම පවුලේ නිරෝගිමත් බවට සුදුසු සනීපාරක්ෂක හා විෂබීජනාශක භාණ්ඩවල අවශ්‍යතාවය පිළිබඳ පණිවිඩය ගෙනයෑමට මෙම වැඩසටහන දිවයින පුරා ව්‍යාප්ත කිරීම අපේ අපේක්ෂාවයි\"යනුවෙන් පැවසුවේය. වෙළෙඳනාම ප‍්‍රදර්ශනය කරන PA පද්ධති සවිකරන ලද මෝටර් රථ, අත්පත‍්‍රිකා බෙදාහැරීම,මහජනතාවගෙන් ප‍්‍රශ්න විචාරමින් ඔවුන් සමඟ සම්බන්ධවීම සහ හාපික් සහ ලයිසෝල් භාණ්ඩ විශේෂ වට්ටම් සහිත මිල ගණන් යටතේ බෙදාහැරීම ආදිය හරහා කණ්ඩායම් මෙම සෞඛ්‍යාරක්ෂාව පිළිබඳ දැනුවත් කිරීමේ පණිවිඩය ගෙන යනු ලබයි. එසේම එම කණ්ඩායම් බස්නාහිර, මධ්‍යම, දකුණු හා වයඹ පළාත්වල නාගරික මෙන්ම ග‍්‍රාමීය ප‍්‍රදේශ ආවරණය වන පරිදි මෙය සිදු කරයි. රෙකිට් බෙන්කිසර් හි ජේ්‍යෂ්ඨ අලෙවි කළමනාකාරිණී ෂෙනාලි වික‍්‍රමාරච්චි මහත්මිය කණ්ඩායම් විසින් ආවරණය කර ඇති ප‍්‍රදේශ පිළිබඳ විස්තර කරමින්, \"දැනට කණ්ඩායම් සංචාරය කළ ප‍්‍රදේශවලට කොච්චිකඬේ, ඇඹිලිපිටිය, සීදුව, තංගල්ල, ගම්පහ,වස්ගමුව, කැළණිය, දික්වැල්ල, මාබෝල, මාතර, කොටිකාවත්ත, අවිස්සාවේල්ල, මරදාන,කෑගල්ල හා යක්කල ඇතුළත්. නිවාස 19,000ක ඉලක්කයක් සහිත මෙම වැඩසටහනේ දැනටමත් අපගේ කණ්ඩායම් නිවාස 15,400ක් ආවරණයකර අවසන්. එසේම මැජික් ක්ලීන්හි පණිවිඩය සම්පූර්ණ වශයෙන් නිවාස 96,000කට පමණ ගෙනයාමට අපේක්ෂා කරනවා. හේතුව නිවාස සංකීර්ණ හා ගම්වල නිවාස ආශ‍්‍රිතව මෙම වැඩසටහන ක‍්‍රියාත්මක කිරීමෙන් එම පණිවිඩය එම නිවාසවල අසල්වැසි නිවාසවලටත් ලබාදීම සිදු වෙනවා.\" යනුවෙන් පැවසුවාය. රෙකිට් බෙන්කිසර් (ලංකා)සමාගම ලෝකයේ වඩාත්ම වේගයෙන් වර්ධනය වන සමාගමකි. හාපික්, ලයිසෝල්, ඩෙටෝල්, මෝර්ටීන්, වීට්, එයාර්වික්, කොලින්, ඩිස්ප‍්‍රින්, බ‍්‍රාසෝ,කාඩිනල්, මැන්ෂන්, කෝල්මන්ස්, රොබින් ඇතුΩළු ශ‍්‍රී ලංකාවේ වෙළෙඳනාම බොහෝමයක් එය සතුය. නිවෙස් ආරක්ෂණ, පුද්ගලික ආරක්ෂණ, මතුපිට ආරක්ෂණ, රෙදිපිළි ආරක්ෂණ හා සෞඛ්‍යාරක්ෂණ යන අංශවල සමාගමේ මෙහෙයුම් කටයුතු සිදු වේ. රටවල් 60ක ක‍්‍රියාත්මක වන රටවල් 180ක විකුණුම් කටයුතු සිදු කරන සමාගමේ ලෝකය පුරා විසිරුණු සේවකයින් පිරිස 22,000කි.", "URL": "https://sinhala.adaderana.lk/news.php?nid=19749", "Category": null, "Parent URL": null}