{"Source": "Adaderana", "Timestamp": "December 24, 2010 09:26 am", "Headline": "උතුරු කොරියාව ශුද්ධ වූ යුද්ධයකට සූදානම් ", "News Content": "ශුද්ධ වූ යුද්ධයක් ආරම්භ කිරීමට සූදානම් බව උතුරු කොරියාව පවසයි. තම විප්ලවීය හමුදා ඒ සඳහා සූදානම් බව එරට යුද හමුදා භාර අමාත්‍ය කිම් යොන් චුන් සඳහන් කරයි. දකුණු කොරියාව ගැටුම්කාරී තත්ත්වයක් ඇතිකරමින් සිටින බවට ඔහු චෝදනා කරයි. ශුද්ධ වූ යුද්ධයේ දී අවශ්‍ය වුවහොත් උතුරු කොරියාව සතු න්‍යෂ්ටික බලය යොදාගන්නා බව ද කිම් යොන් චුන් සඳහන් කළේය. දකුණු කොරියාව විසින් සජීවී උණ්ඩ යොදාගනිමින් ඊයේ(23) සිදුකළ දැවැන්ත යුද අභ්‍යාසයට ප්‍රතිචාර වශයෙන් උතුරු කොරියාව තම ස්ථාවරය ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=13057", "Category": null, "Parent URL": null}