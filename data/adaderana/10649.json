{"Source": "Adaderana", "Timestamp": "September 5, 2010 10:17 am", "Headline": "උසස් පෙළ පිළිතුරු පත්‍ර ඇගයීමේ දෙවන අදියර ඇරඹෙයි", "News Content": "අධ්‍යයන පොදු සහතික පත්‍ර උසස් පෙළ පිළිතුරු පත්‍ර ඇගයීමේ දෙවන අදියරේ කටයුතු අද දිනයේ සිට ආරම්භ කරන බව විභාග දෙපාර්තමේන්තුව පවසයි. අදියර 3ක් යටතේ සිදු කරනු ලබන උසස් පෙළ පිළිතුරු පත්‍ර ඇගයීමේ කටයුතු වල පළමු අදියර පසුගිය 30 වනදා ආරම්භ වූ අතර එය ලබන 12 වනදා දක්වා සිදු කෙරෙනු ඇත. දෙවන අදියරේ ඇගයීම් කටයුතු ලබන 18 වනදා දක්වා සිදු කරන අතර තෙවන අදියරේ ඇගයීම් කටයුතු ලබන 13 වනදා සිට 24 වනදා දක්වා සිදු කිරීමට නියමිතය. මේ අතර 5 ‍වසර ශිෂ්‍යත්ව විභාගයේ පිළිතුරු පත්‍ර ඇගයීම් කටයුතු ඊයේ දිනයේ ආරම්භ වූ අතර එම කටයුතු ලබන 9 වනදා දක්වා සිදු කරන බව විභාග දෙපාර්තමේන්තුව වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=10649", "Category": null, "Parent URL": null}