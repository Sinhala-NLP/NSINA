{"Source": "Adaderana", "Timestamp": "January 8, 2016 01:00 pm", "Headline": "තාරකා ඉබ්බන්ට උඩින් යන්න බැරිවෙයි", "News Content": "තාරකා ඉබ්බන් 40 දෙනෙකු පමණ මෙරටින් රැගෙනයාමට උත්සහ කළ පුද්ගලයෙකු කටුනායක ගුවන් තොටුපළ රේගු නිලධාරින් විසින් අත්අඩංගුවට ගෙන තිබේ.ඊයේ රාත්‍රී 12.00 ට පමණ තායිලන්තය බලා පිටත්ව යාමට පැමිණ සිටියදී සැකකරු අත්අඩංගුවට ගෙන ඇත.සිද්ධිය සම්බන්ධයෙන් අත්අඩංගුවට ගත් සැකකරු හලාවත ප්‍රදේශයේ පදිංචි 45 හැවිරිදි අයෙකි.ඔහුට රුපියල් ලක්ෂ 02 ක දඩයක් නියම කර මුදාහැර ඇති අතර තාරකා ඉබ්බන් වනජිවි දෙපාර්තමේන්තුව වෙත භාරදී ඇත.මේ අතර රුපියල් මිලියන02 ක පමණ වටිනාකමින් යුතු හෙරොයින් තොගයක් මෙරටට රැගෙන ආ පාකිස්ථාන ජාතිකයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.අද අලුයම කටාර් සිට පැමිණි පුද්ගලයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.සකකරු විසින් යට ඇඳුම්වල සඟවා හෙරොයින් ග්‍රෑම් 200 ක් රැගෙනවිත් තිබූ බව මාධ්‍ය ප්‍රකාශකවරයා කියා සිටියේය.අත්අඩංගුවට ගත් පාකිස්ථානු ජාතිකයා 48 හැවිරිදි අයෙකු වන අතර රේගු මත්ද්‍රව්‍ය නාශක කාර්යාංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56236", "Category": null, "Parent URL": null}