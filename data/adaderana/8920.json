{"Source": "Adaderana", "Timestamp": "June 10, 2010 08:10 am", "Headline": "ආහාර බෙදාදීම ගැන පරීක්ෂණයක් ඉල්ලයි", "News Content": "ගම්පහ දිස්ත්‍රික්කයේ පසුගියදා ඇතිවු ගංවතුරින් පීඩාවට පත්වුන්ට බෙදා දීම සඳහා ලබාදුන් වියළි සලාක නිසි පරිදි ලබා දී ඇත්දැයි අපක්ෂපාතී පරීක්ෂණයක් සිදුකරන්නැයි ජයලත් ජයවර්ධන මන්ත්‍රීවරයා ලෝක ආහාර වැඩපිළිවෙලෙන් ඉල්ලා සිටියි. ලෝක ආහාර වැඩපිළිවෙල මගින් ලබාදුන් වියළි සලාක නිසි පරිදි ජනතාව වෙත බෙදා හැර නොමැති බවට පැමිණිලි ලැබී ඇති බව ජයලත් ජයවර්ධන මන්ත්‍රිවරයා පවසයි. ප්‍රාදේශීය දේශපාලකයින් මගින් මෙම වියළි සලාක සිය දේශපාලන හිතවතුන්ට ලැබී ඇති බවට වාර්තා වී ඇති බව ද හෙතෙම කියා සිටියි. මෙම සදාචාර විරෝධි අක්‍රමිකතාවයන් පිළිබඳව සොයා බලා අවශ්‍ය පියවර ගන්නා ලෙස ජයලත් ජයවර්ධන මන්ත්‍රීවරයා ලෝක ආහාර වැඩපිළිවෙලෙන් ඉල්ලා සිටියි.", "URL": "https://sinhala.adaderana.lk/news.php?nid=8920", "Category": null, "Parent URL": null}