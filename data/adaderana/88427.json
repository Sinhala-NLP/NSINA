{"Source": "Adaderana", "Timestamp": "May 3, 2018 08:28 am", "Headline": "අයි.සී.සී ශ්‍රේණිගත කිරීම්වලන් ශ්‍රී ලංකා කණ්ඩායම සිටින තැන මෙන්න", "News Content": "නවතම අයි.සී.සී ශ්‍රේණිගත කිරීම්වලට අනුව එක්දින කණ්ඩායම් අතර පෙරමුණ ගැනීමට එංගලන්ත කණ්ඩයම සමත්ව තිබේ. ඒ මේ දක්වා පෙරමුණේ පසු වූ ඉන්දීය කණ්ඩායම දෙවන ස්ථානයට පත් කරමින්ය. එංගලන්ත කණ්ඩායම ප්‍රසාද ලකුණු 125 ක් හිමිකරගෙන ඇති අතර ඉන්දීය කණ්ඩායම ප්‍රසාද ලකුණු 122 ක් හිමි කරගෙන තිබේ. එක්දින ශ්‍රේණිගත කිරීම් හි තෙවන ස්ථානයට දකුණු අප්‍රිකානු කණ්ඩායමත් සිව්වන ස්ථානයට නවසීලන්ත කණ්ඩායමත් පත්ව තිබේ. ඔස්ට්‍රේලියාව, පාකිස්ථානය, බංග්ලාදේශය සහ ශ්‍රී ලංකාව පිලිවෙලින් පස්වන, හයවන, හත්වන සහ අටවන ස්ථානවල පසු වෙයි. මේ අතර විස්සයි විස්ස නවතම ශ්‍රේණිගත කිරීම්වලට අනුව තවදුරටත් පෙරමුණ ගැනීමට සමත්ව ඇත්තේ පාකිස්ථාන කණ්ඩායම යි. ඔස්ට්‍රේලියාව, ඉන්දියාව පිළිවෙලින් දෙවන සහ තුන්වන ස්ථානවල පසුවන අතර ශ්‍රී ලංකා කණ්ඩායම තවදුරටත් නවවන ස්ථානයේ පසු වෙයි.", "URL": "https://sinhala.adaderana.lk/news.php?nid=88427", "Category": null, "Parent URL": null}