{"Source": "Adaderana", "Timestamp": "November 11, 2015 10:48 am", "Headline": " නීතිපති උපදෙස් තවම නෑ - එල්.ටී.ටී.ඊ සැකකරුවන් 32ම යළි බන්ධනාගාරයට", "News Content": "නීතිපති උපදෙස් මෙතෙක් ලැබී නැති නිසා ඇප මත මුදාහැරීමට සිටි එල්.ටී.ටී.ඊ සැකකරුවන් 32 දෙනෙකු ලබන 24 තෙක් තවදුරටත් රිමාන්ඩ් කර තිබේ.ත්‍රස්තවාදය වැළැක්වීමේ පනත යටතේ රඳවා සිටින සැකකරුවන් 32 දෙනෙකු ඇප මත නිදහස් කිරීමට නීතිපති දෙපාර්තමේන්තුව විසින් අද (11) අදාළ රජයේ නීතිඥවරුන් වෙත උපදෙස් ලබාදීමට නියමිත බව ඊයේ පැවසිණ.කෙසේ වෙතත් එකී සැකකරුවන් ඇප මත නිදහස් කිරීම සඳහා නීතිපති උපදෙස් තවමත් ලැබී නැති බව ත්‍රස්ත මර්දන කාර්යංශය අද (11) අධිකරණයට දැනුම්දී තිබේ.ඒ අනූව ඔවුන් ලබන 24 තෙක් යළි රිමාන්ඩ් කරන ලෙස කොළඹ අති‍රේක මහේස්ත්‍රාත් අරුණි ආටිගල විසින් නියෝග කළ බව ‍අද දෙරණ වාර්තාකරු පවසයි.මෙම සැකකරුවන්ට එරෙහිව ත්‍රස්තවාදය වැළැක්වීමේ පනත යටතේ නඩු 4ක් ගොනු කර ඇති බව සඳහන්ය.", "URL": "https://sinhala.adaderana.lk/news.php?nid=55021", "Category": null, "Parent URL": null}