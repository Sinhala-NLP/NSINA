{"Source": "Adaderana", "Timestamp": "June 11, 2011 09:24 am", "Headline": "වැසිකිළියක හැංගූ විදෙස් මුදල් තොගයක් හමුවෙයි", "News Content": "කටුනායක ගුවන්තොටුපළේ පිරිසිදු කරන කටයුතුවල නිරතව සිටින සේවකයෙකු ළඟ තිබී විදේශීය මුදල් ‍තොගයක් සොයාගෙන තිබේ. ඔහු ළඟ තිබී යූරෝ, යෙන්, ඔස්ට්‍රේලියානු ඩොලර් ආදී විදේශ මුදල් වර්ග ගණනාවක නෝට්ටු සොයාගෙන ඇති අතර ඒවායේ වටිනාකම රුපියල් ලක්ෂ 71 ක ඉක්මවන බව ගුවන්තොටුපළ රේගුවේ ප්‍රකාශකයෙකු පැවසුවේය. අදාළ සේවකයාගේ පාවහන් තුළ සහ අසල වැසිකිළියක සඟවා තිබියදී ඊයේ(10) රාත්‍රී 10 ට පමණ ‍මෙම මුදල් තොගය සොයාගෙන තිබේ. පෞද්ගලික ආයතනයකට අනුයුක්තව සේවය කර ඇති මෙම සේවකයාගෙන් මේ සම්බන්ධයෙන් තවදුරටත් ප්‍රශ්න කිරීම් සිදුකරන බව ගුවන්තොටුපල රේගු ප්‍රකාශකයා සඳහන් කළේය.", "URL": "https://sinhala.adaderana.lk/news.php?nid=16686", "Category": null, "Parent URL": null}