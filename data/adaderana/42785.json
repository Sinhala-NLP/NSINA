{"Source": "Adaderana", "Timestamp": "April 25, 2014 02:21 pm", "Headline": "ජීනිවා වලදී ඉදිරියටත් සහයෝගය දෙනවා ", "News Content": "එක්සත් ජාතීන්ගේ මානව හිමිකම් කවුන්සිලයේ දී සහ එක්සත් ජාතීන්ගේ ආරක්ෂක මණ්ඩලයේ දී ශ්‍රී ලංකාවට සහයෝගය පළ කිරීම ඉදිරියටත් සිදුකරන බව චීන නියෝජ්‍ය විදේශ කටයුතු අමාත්‍ය ලියු සෙන් මින් මහතා පවසයි. ජනාධිපති මහින්ද රාජපක්ෂ මහතා සමඟ අරලියගහ මන්දිරයේ දී පැවති හමුවකදී ඔහු මේ බව ප්‍රකාශ කර ඇති බව සඳහන් වෙයි. ශ්‍රී ලංකාව සහ චීනය අතර අතීතයේ සිට පැවති මිතුදම තවදුරටත් ශක්තිමත් කිරීම සඳහා චීන රජය අපේක්ෂාවෙන් සිටින බව ද චීන නියෝජ්‍ය විදේශ කටයුතු අමාත්‍ය ලියු සෙන් මින් මහතා පවසා තිබේ. ශ්‍රී ලංකාවේ යටිතල පහසුකම්, වෙළෙඳාම් සහ ආයෝජන කටයුතු සංවර්ධනය සඳහා චීන රජය ලබාදෙන සහයෝගය තවදුරටත් පුළුල් කිරීමට බලාපොරොත්තු වන බව ද ඔහු එහිදි ප්‍රකාශ කර ඇති බව සඳහන් වෙයි.", "URL": "https://sinhala.adaderana.lk/news.php?nid=42785", "Category": null, "Parent URL": null}