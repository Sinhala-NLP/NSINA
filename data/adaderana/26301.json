{"Source": "Adaderana", "Timestamp": "August 4, 2012 08:45 am", "Headline": "මන්ත්‍රීවරයෙකු අත්අඩංගුවට", "News Content": "ගලෙන්බිඳුණුවැව ප්‍රාදේශීය සභාවේ මන්ත්‍රීවරයෙකු පොලිසිය විසින් අත්අඩංගුවට ගෙන තිබේ. මහරඹවැව, මෙගොඩවැව ප්‍රදේශයේ පදිංචිකරුවෙකුට පහරදීමක් සම්බන්ධයෙන් එල්ල වූ චෝදනා මත අදාළ ප්‍රා‍දේශීය සභා මන්ත්‍රීවරයා අත්අඩංගුවට ගෙන ඇති බව සඳහන්ය. පහරකෑමට ලක්වූ පුද්ගලයා සුළු තුවාල ලබා ගලෙන්බිඳුණුවැව ග්‍රාමීය රෝහලේ ප්‍රතිකාර ලබයි. අත්අඩංගුවට ගෙන ඇත්තේ ගලෙන්බිඳුණුවැව ප්‍රාදේශීය සභාවේ එක්සත් ජාතික පක්ෂ මන්ත්‍රීවරයෙකු බව පොලිසිය පවසන්නේය.", "URL": "https://sinhala.adaderana.lk/news.php?nid=26301", "Category": null, "Parent URL": null}