{"Source": "Adaderana", "Timestamp": "May 18, 2018 10:21 pm", "Headline": "පාසලක වෙඩි තැබීමකින් 10ක් මරුට", "News Content": "අමෙරිකාවේ ටෙක්සා හි උසස් පාසලක වෙඩි තැබීමකින් පුද්ගලයින් 10 ක් මිය ගොස් ඇති බව විදෙස් මාධ්‍ය සඳහන් කරයි. මෙසේ මිය ගොස් ඇත්තේ බහුතරයක් සිසුන් බවට සැකකරන බව ද විදෙස් වාර්තා පවසයි. කෙසේ වෙතත් සිදුවීම සම්බන්ධයෙන් පුද්ගලයින් දෙදෙ‍නෙකු අත්අඩංගුවට ගෙන තිබේ. ඔවුන් එම පාසලේම සිසුන් බවට සැක කරන බව ද විදෙස් වාර්තා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=89356", "Category": null, "Parent URL": null}