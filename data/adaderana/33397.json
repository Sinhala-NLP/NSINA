{"Source": "Adaderana", "Timestamp": "April 19, 2013 02:48 pm", "Headline": "දහයියාගමදී දුම්රියට බිල්ලක්", "News Content": "අනුරාධපුර දහයියාගම දුම්රිය හරස් මාර්ගයේදී දුම්රියක ගැටීමෙන් පුද්ගලයෙකු ජිවිතක්ෂයට පත්ව තිබේ. වව්නියාව සිට කොළඹ බලා ධාවන වූ සීඝ්‍රගාමි දුම්රියේ ගැටීමෙන් අදාළ පුද්ගලයා ජීවිතක්ෂයට පත්ව ඇති බව පොලීසිය පැවසුවේය. වයස අවුරුදු 65 ක පමණ පුද්ගලයෙකු මෙලෙස මියගොස් ඇති අතර ඔහුගේ අනන්‍යතාව මෙතෙක් තහවුරු වී නොමැති බව පොලීසිය සඳහන් කළේය. සිද්ධිය සම්බන්ධයෙන් අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33397", "Category": null, "Parent URL": null}