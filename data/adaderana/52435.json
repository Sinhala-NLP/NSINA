{"Source": "Adaderana", "Timestamp": "July 4, 2015 05:00 pm", "Headline": "චන්ද්‍රිකා මුන්නේෂ්වරම් කෝවිලෙන් ආශිර්වාද ලබාගනී!", "News Content": "හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය හලාවත මුන්නේෂ්වරම් කෝවිල වෙත පැමිණ ආශිර්වාද ලබාගෙන තිබේ.අද දහවල් කෝවිල වෙත පැමිණි හිටපු ජනාධිපතිවරිය තම උපන් දිනය වෙනුවෙන් සංවිධානය කර තිබූ ආගමික වතාවත් වලට සහභාගී වූ බව අද දෙරණ වාර්තාකරු සඳහන් කළේය. කෙසේවෙතත් ආගමික වතාවත් වලින් අනතුරුව මාධ්‍යවේදින් ඇයගෙන් වත්මන් දේශපාලනය පිළිබඳ විමසා සිටියද ඊට පිළිතුරු ලබාදිම හිටපු ජනාධිපතිවරිය විසින් ප්‍රතික්ෂේපකර තිබේ.", "URL": "https://sinhala.adaderana.lk/news.php?nid=52435", "Category": null, "Parent URL": null}