{"Source": "Adaderana", "Timestamp": "July 7, 2010 09:19 am", "Headline": "නොගත් වන්දි ගන්න කොමසාරිස්ගෙන් ආරාධනාවක්", "News Content": "නොදැනුවත්කම හේතුවෙන් මෙතෙක් ලබා නොගත් වන්දි මුදල් ලබා ගන්නැයි කම්කරු වන්දි කොමසාරිස් කාර්යාලය සදහන් කරයි. 1982 වසරේ සිට 1992 දක්වා කාලය තුළ රාජකාරියේ යෙදී සිටිය දී මාරක අනතුරු වලින් මිය ගිය අය වෙනුවෙන් හිමි වූ වන්දි මුදල් මෙතෙක් ලබා නොගත් ඔවුන්ගේ දරුවන්ට මෙම අවස්ථාව සලසා දෙන බව සඳහන් වේ. අදාළ වන්දි මුදල් කම්කරු වන්දි කොමසාරිස් නමින් බැංකු ගත කර ඇති අතර එම මුදල් හිමිකරුවන්ට පොළිය ද සමඟ මුදල් ලබා ගැනීමේ අවස්ථාව උදා වී තිබේ. මේ පිළිබඳ වැඩි විස්තර කම්කරු වන්දි කොමසාරිස් කාර්යාලයේ ‍දුරකථන අංක 0112 - 43 76 29 හෝ 0112 - 43 27 35 මඟින් වැඩි දුර තොරතුරු ලබා ගත හැකිය.", "URL": "https://sinhala.adaderana.lk/news.php?nid=9449", "Category": null, "Parent URL": null}