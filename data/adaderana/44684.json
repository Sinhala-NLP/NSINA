{"Source": "Adaderana", "Timestamp": "July 15, 2014 03:56 pm", "Headline": "දියණිය අපයෝජනය කළාට පියා මිනී මරුවෙක් වෙයි", "News Content": "බාල වයස්කාර දැරියක අපයෝජනය කළ පුද්ගලයෙකු එම දැරියගේ පියා විසින් ඝාතනය කර තිබේ. දැරියගේ පියා විසින් මුගුරකින් පහරදී අරණායක, විල්පල ප්‍රදේශයේ දී මෙම ඝාතනය සිදුකර ඇති බව පොලීසිය පැවසුවේය. වයස අවුරුදු හතරක දැරියක් මෙලෙස අපයෝජනයට ලක්ව ඇති බව සඳහන්ය. පියාගේ පහරදීමෙන් ඝාතනයට ලක්ව ඇති පුද්ගලයා වයස අවුරුදු 57ක අයෙකු වන බව පොලීසිය පවසන්නේය. සිද්ධිය සම්බන්ධයෙන් දැරියගේ පියා අත්අඩංගුවට ගෙන ඇති අතර අරණායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44684", "Category": null, "Parent URL": null}