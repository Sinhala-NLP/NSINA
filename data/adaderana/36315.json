{"Source": "Adaderana", "Timestamp": "August 2, 2013 01:49 pm", "Headline": "නවතම KIA සෙරාටෝ මෝටර් රථය හඳුන්වාදෙයි", "News Content": "ලොව සුපතල කොරියානු මෝටර් රථ නිෂ්පාදකයා වන KIA සමාගම විසින් තවත් ඓශ්චර්යමත් සුපිරි නිර්මාණයක් සහිත අති නවීන තුන්වන පරම්පරාවේ KIA සෙරාටෝ මෝටර් රථය, මාධ්‍ය සඳහා කොළඹදී විශේෂ ප‍්‍රදර්ශනයක් සිදුකරමින් මෙරටට හඳුන්වා දුන්නේය. ක‍්‍රීඩාශීලී තියුණු හැඩයකින් යුක්ත මෙම මෝටර් රථය මේ වනවිට වෙළෙඳපොළේ තිබෙන මාදිලියට වඩා දිගින් හා පළලින් වැඩි වන අතර උසින් අඩුය. නව KIA සෙරාටෝ රථය දිගින් වැඩි නිසා රථයේ ඇතුළත වැඩි ඉඩකඩ ප‍්‍රමාණයකින් යුක්තය. අශ්ව බල 130 ක ලීටර් 1.6 ක ගැමා එන්ජිම මගින් 4.8%ක බලය වර්ධනය කිරීමක් සිදුකරන බව KIA වාහන සඳහා දේශීය බෙදාහරින්නා වන KIA මෝටර්ස් (ලංකා) සමාගම පවසයි. වැඩිදියුණු කළ උපාංග සහිත මෙම මෝටර් රථයේ සැකිල්ල සම්පූර්ණයෙන්ම අති නවීන එකකි. අමතර ආරක්ෂණ උපාංගවලට අමතරව වැඩි සුව පහසු බවක් ලබා දීම සඳහා නව සෙරාටෝ රථය නිර්මාණය කර ඇති අතර මෙම රථය අයත් වන වාහන පන්තියෙහි හොඳම කාර්ය සාධනය සහ අඩුම ඉන්ධන වැයවීම මෙම වාහනය සතු ප‍්‍රමුඛ ගුණාංගයන් වේ. “CAB-FORWARD“ ක‍්‍රමයට නිර්මාණය කරන ලද සුපිරි සෙරාටෝ රථයේ බාහිර පෙනුම ඉතාමත් ආකර්ශණීය වේ. “ශ‍්‍රී ලංකාව තුළ අලෙවිකරණ අනිකුත් KIA වාහන මෙන්ම නව සෙරාටෝ මෝටර් රථයද නිර්මාණාත්මක ගුණත්වය හා වටිනාකම මෙන්ම විශේෂ චිත්තාකර්ශනයත් විදහා දක්වනවා.” යනුවෙන් මෙම අලංකාර නව මෝටර් රථය පිළිබඳව අදහස් දක්වමින් KIA මෝටර්ස් (ලංකා) ලිමිටඞ් සමාගමේ කලමනාකාර අධ්‍යක්ෂ, මහේන් තම්බයියා මහතා පැවසීය. “මෙම රථය එළිදැක්වීම තුළින් අප ඉදිරිපත් කරන මධ්‍යම ප‍්‍රමාණයේ මෝටර් රථ කාණ්ඩයට කැපී පෙනෙන සවිබලයක් ලැබෙනවා. මෙය මෙම කාණ්ඩයේ ශ‍්‍රී ලංකාව තුළ අලෙවි කරන වඩාත්ම නෙත් සිත් පිනවන මෝටර් රථ වලින් එකක් ලෙස දැක්විය හැකියි“ දෙවන පරම්පරාවේ සෙරාටෝ රථය සමඟ සැසඳීමේදී නව සෙරාටෝ රථය KIA සොරෙන්ටෝ SUV රථයට සමාන වන ලෙස එහි “වීල්බේස්“ දිග මිලි මීටර් 50 කින් වැඩිකර තිබේ. මීට අමතරව, මෙම මෝටර් රථයේ භාණ්ඩ රැගෙන යාමට තිබෙන පිටුපස කොටස ලීටර් 421 ක අවකාශයක් දක්වා පුළුල් කර තිබෙන අතර එය මෙම රථ පන්තියේ විශාලතම ප‍්‍රමාණය වේ. මෝටර් රථයේ ආසන පහත් කිරීම තුළින් සුව පහසුව වඩාත් ඉහළ නංවා තිබෙන අතර ඉතාමත් විචිත‍්‍රවත් අයුරින් පුළුල් කුෂන් ඔබ්බවා ඇලය වැඩිකර තිබෙන ආසනවල අසුන් ගැනීමේදී කඳ කලවා ප‍්‍රදේශයට දැනෙන තෙරපුම අඩුකර ඇත. මෝටර් රථයේ තිබෙන පහසුකම් අතර (මාදිලිය අනුව වෙනස්වේ) වාතාශ‍්‍රය සහිත රියදුරු අසුන, ලෙදර් වලින් නිමාකළ දැකුම් කළු මගී ආසන, මෝටර් රථය තුළට සූර්යාලෝකය ලබාගැනීමට වහලේ ස්වයංක‍්‍රීයව ඇල කල හැකි හෝ විවෘත කල හැකි “සන්රූෆ්“ උපාංගය, යතුරකික් තොරව වාහන දොර ඇරීමල බොත්තමක් ඔබා රථය පණ ගැන්වීමට හා නතර කිරීමේ හැකියාව, සෙනෝන් ප‍්‍රධාන ලාම්පු, දුරස්ථ පාලකයන් සහිත Blutooth හෑන්ඞ්ස් ෆ‍්‍රී පද්ධතිය සහ ස්වයංක‍්‍රීය ද්විත්ව වායු සමීකරණ පද්ධතිය දැක්විය හැකිය. නව සෙරාටෝ මෝටර් රථය තත්පර 8.5 ක් වැනි ඉතාමත් කෙටි කාලයක් තුළදී පැයකට කිලෝ මීටර් 100 ක වේගයක් දක්වා (පැයකට සැතපුම් 62 ක්) වැඩිකළ හැකි අතර එහි උපරිම වේගය පැයකට කිලෝ මීටර් 210 කි. (පැයකට සැතපුම් 130 කි) ඉන්ධන වැයවීම සාමාන්‍යයක් ලෙස කි. මී 100ක් සඳහා ලීටර් 6.5කි. මෝටර් රථය ගැස්සීම සඳහා ඔරොත්තු දීමේ ගුණයට අදාළ වන නිර්ණායක (suspention) වෙනස් කර නොමැති අතර රථයේ වේගය තවත් වර්ධනය වන ලෙසත් යම් කම්පනයක් හොඳින් උරාගැනීමට හැකිවන පරිදිත් මෙම පද්ධතිය වැඩිදියුණු කර තිබේ. මෝටර් රථය ඉතාමත් පහසුවෙන් සුමුදුව ඇදීයාම වෙනුවෙන් මෙම පද්ධතියේ ජ්‍යාමිතිය නවීකරණය කර ඇත. සෙරාටෝ මෝටර් රථය KIA සමාගමේ මෝටර් රථ අතුරින් විදෙස් වෙළෙඳපොළවල වඩාත් වැඩිපුරම අලෙවි වන රථය වන අතර 2004 වසරේදී රථය හඳුන්වා දීමෙන් පසුව එම මෝටර් රථ මිලියන 2.5 කට වැඩි සංඛ්‍යාවක් ලෝක වෙළෙඳපොළේ අලෙවිකර තිබේ. 2011 වසරේදී අලෙවි වූ මෙම මෝටර් රථ 445,000 සමාගමේ ගෝලීය අලෙවියෙන් සියයට 17.9 ක් නියෝජනය කරයි. සෙරාටෝ මෝටර් රථයේ නිර්මාණය, කැලිෆෝනියාවේ පිහිටි KIA සමාගමට අයත් ඇමරිකානු සැලසුම් මධ්‍යස්ථානයේදී සකස් කර තිබෙන්නේ සමාගමේ ප‍්‍රධාන මෝටර් රථ සැලසුම් ශිල්පී පීටර් ශ්‍රෙයර් මහතා ගේ අධීක්ෂණය යටතේය. මෙම රථයටද KIA සමාගම විසින් ලබාදෙන වසර තුනක හෝ කිලෝ මීටර්/100,000 ක වගකීම හිමිවේ. 1944 දී ආරම්භ කළ කොරියාවේ පැරණිතම මෝටර් රථ නිෂ්පාදන සමාගම වන KIA වසරකදී ලෝකය පුරා වාහන මිලියන 2.7 කට වැඩි සංඛ්‍යාවක් අලෙවි කරන සමාගමකි. සමාගම සතුව රටවල් 10 ක වාහන නිෂ්පාදන හා එකලස් කිරීමේ කම්හල් 15 ක් තිබෙන අතර බෙදාහැරීමේ සහ වෙළෙඳ ජාලය රටවල් 149 ක ව්‍යාප්තව පවතී. KIA මෝටර් රථ සමාගමේ සන්නාම පාඨය වන “The Power To Surprise“ යන්නෙන් පිළිඹිබු වන්නේ බලාපොරොත්තුව ඉක්මවන උද්වේගකර අත්දැකීම් ලබාදීම තුළින් ලෝකයා පුදුම කරවීමට සමාගමේ තිබෙන ගෝලීය කැපවීමයි. KIA මෝටර්ස් (ලංකා) සමාගම 1995 වසරේ සිට ශ‍්‍රී ලංකාව තුළ KIA වෙළෙඳ නාමය නියෝජනය කරයි.", "URL": "https://sinhala.adaderana.lk/news.php?nid=36315", "Category": null, "Parent URL": null}