{"Source": "Adaderana", "Timestamp": "April 21, 2011 08:03 am", "Headline": "ජී. එල් අද විදෙස් තානාපතිවරුන් හමුවෙයි", "News Content": "එක්සත් ජාතීන්ගේ උපදේශන කමිටු වාර්තාව ගැන රජයේ ස්ථාවරය පැහැදිලි කිරීමට විදේශ කටයුතු අමාත්‍ය මහාචාර්ය ජී.එල්.පීරිස් මහතා විදේශ තානාපතිවරුන් හමුවීමට අද(21) නියමිතව තිබේ. අද පැවැත්වෙන සාකච්ඡාවෙන් අනතුරුව ඒ සම්බන්ධයෙන් මාධ්‍ය දැනුවත් කිරීමට ද කටයුතු යොදා ඇති බව විදේශ කටයුතු අමාත්‍යාංශය සඳහන් කරනු ලැබීය. එක්සත් ජාතීන්ගේ මහලේකම්වරයාට ශ්‍රී ලංකාව සම්බන්ධයෙන් උපදෙස් ලබාදීමට පත් කළ කමිටු වාර්තාව මුළුමනින්ම අසත්‍ය කරුණු මත පදනම් වූවක් බව විදේශ කටයුතු අමාත්‍යාංශය මීට ඉහතදී නිවේදනය කර තිබිණි. විදෙස් තානාපතිවරුන් සමඟ අද පැවැත්වෙන සාකච්ඡාවේදී රජයේ පර්ශවය වෙනුවෙන් අදාළ චෝදනාවලට ප්‍රතිචාර දැක්වීමට නියමිතව තිබේ.", "URL": "https://sinhala.adaderana.lk/news.php?nid=15599", "Category": null, "Parent URL": null}