{"Source": "Adaderana", "Timestamp": "August 13, 2015 05:05 pm", "Headline": "මාලකගේ නඩුව පෙබරවාරී දක්වා කල්තබයි ", "News Content": "රාත්‍රී සමාජ ශාලාවකදී බ්‍රිතාන්‍ය ජාතික යුවළකට පහරදුන් බවට චෝදනා එල්ල කරමින් හිටපු අමාත්‍ය මර්වින් සිල්වා මහතාගේ පුත් මාලක සිල්වාට එරෙහිව ගොනුකර ඇති නඩුව ලබන වසරේ පෙබරවාරි මස 08 වනදා දක්වා කල් තැබීමට කොළඹ මහේස්ත්‍රාත් අධිකරණය තීන්දු කර තිබේ.අදාළ නඩුව අද(13) කැඳවූ අවස්ථාවේ පොලීසිය අධිකරණය හමුවේ කියා සිටියේ සිද්ධියට අදාළ පරීක්ෂණ වාර්තා සියල්ල නීතිපතිවරයාට බාරදී ඇති බවයි.නීතිපති උපදෙස් ලැබීමෙන් අනතුරුව සැකකරුට එරෙහිව කටයුතතු කිරීමට පියවර ගන්නා බව කොළඹ අපරාධ කොට්ඨාශය අධිකරණයට දැනුම් දුන්නේය.ඒ අනුව අදාළ නඩුව පෙබරවාරි මස 08 වනදා කැඳවීමට නියෝග කළ කොළඹ මහේස්ත්‍රාත් අධිකරණය එදිනට පරීක්ෂණ වල ප්‍රගතිය වාර්තා කරන ලෙස පොලීසියට දැනුම් දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53225", "Category": null, "Parent URL": null}