{"Source": "Adaderana", "Timestamp": "October 12, 2013 09:18 am", "Headline": "ඉතාලි බලා ගිය යාත්‍රාවක් පෙරළී 27ක් මරුට", "News Content": "ඉතාලිය බලා නීති විරෝධී අයුරින් ගමන් කරමින් සිටි සංක්‍රමණිකයින් පිරිසක් රැගත් යාත්‍රාවක් පෙරළීයාමෙන් පුද්ගලයින් 27 දෙනෙකු මියගොස් තිබේ. මෝල්ටාවට ආසන්න මුහුදු තීරයේ දී මෙම අනතුර සිදුව ඇත. පුද්ගලයින් 200 දෙනෙකු රැගත් යාත්‍රාවක් මෙලෙස අනතුරට ලක්ව තිබේ. ඉතාලි සහ මෝල්ටා සහන සේවා හෙලිකොප්ටර් යානා මගින් විපතට පත් වුවන් මුදාගැනීමට පියවර ගෙන ඇති බව විදෙස් මාධ්‍ය වාර්තා කරයි. අප්‍රිකානු කලාපයට අයත් රටවල පිරිසක් ඉතාලිය බලා නීති විරෝධී ලෙස සංක්‍රමණයවීමේ අරමුණින් ගමන් කරමින් සිටිය දී මෙලෙස අනතුරට ලක්ව ඇත.", "URL": "https://sinhala.adaderana.lk/news.php?nid=38083", "Category": null, "Parent URL": null}