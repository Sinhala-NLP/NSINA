{"Source": "Adaderana", "Timestamp": "March 11, 2017 05:48 pm", "Headline": " නිල් මහා සටන ජය පරාජයෙන් තොරව අවසන් ", "News Content": "කොළඹ රාජකීය විද්‍යාලය සහ ගල්කිස්ස ශාන්ත තෝමස් විද්‍යාලය අතර පැවති නිල් මහා සටන ක්‍රිකට් තරගය ජය පරාජයෙන් තොරව අවසන් වුණි. ඒ අයහපත් කාලගුණික තත්වය හේතුවෙන් තරගය අත්හිටුවීම හේතුවෙනි. මෙම තරගයේ රාජකීය විද්‍යාලය පළමු ඉනිම වෙනුවෙන් ලකුණු 255 ක් රැස් කළේය. ඊට පිළිතුරු වශයෙන් ශාන්ත තෝමස් විද්‍යාලය කඩුලු 9 කට ලකුණු 357 ක් ලබා සිටියදී ඉනිම අත්හිටවනු ලැබීය. දෙවන ඉනිමේදී රාජකීය විද්‍යාලය කඩුලු 8 කට ලකුණු 154 ක් රැස් කළේය. කෙසේවෙතත් අයහපත් කාලගුණික තත්ත්වය හමුවේ තරගය ජය පරාජයෙන් තොරව අත්හිටුවීමට තීරණය කෙරුණි. කොළඹ එස් එස් සී ක්‍රීඩාංගණයේදීයි තරගය පැවැත්වුණි.", "URL": "https://sinhala.adaderana.lk/news.php?nid=70738", "Category": null, "Parent URL": null}