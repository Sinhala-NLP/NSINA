{"Source": "Adaderana", "Timestamp": "March 31, 2016 10:38 am", "Headline": "මදුරුවන්ට නවාතැන් දුන්න 565කට නඩු ", "News Content": "මදුරුවන් බෝවන ස්ථාන පවත්වාගෙන ගිය පුද්ගලයින් 565 දෙනෙකුට එරෙහිව නඩු පැවරීමට සෞඛ්‍ය අමාත්‍යාංශය පියවර ගෙන තිබේ.ජාතික මදුරු මර්දන සතියට සමගාමීව සිදු කළ පරීක්ෂාවලදී මෙම නඩු පැවරීම් සිදු කළ බව ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ වෛද්‍ය ප්‍රශීලා සමරවීර මහත්මිය සඳහන් කළේය.පසුගිය 29 වන දින ආරම්භ වූ ජාතික මදුරු මර්දන සතිය ලබන 04 වන දින දක්වා ක්‍රියාත්මකය.පළමු දින දෙක තුළ පමණක් දිවයින පුරා පරිශ්‍ර දෙලක්ෂ 15,000කට වැඩි ප්‍රමාණයක් පරීක්ෂාවට ලක් කර ඇති බව වෛද්‍ය ප්‍රශිලා සමරවීර මහත්මිය සඳහන් කළේය.", "URL": "https://sinhala.adaderana.lk/news.php?nid=58775", "Category": null, "Parent URL": null}