{"Source": "Adaderana", "Timestamp": "October 29, 2017 09:12 pm", "Headline": "පිහි ඇනුමකින් පුද්ගලයෙකු මරුට", "News Content": "සමන්තුරය - මල්වත්‍ත ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර ඇත. බහින්බස්වීමක් දුරදිග යාම හේතුවෙන් මෙම ඝාතනය සිදුව ඇති බව පොලීසිය සිදුකළ විමර්ශනවලදී අනාවරණය වී තිබේ. ඝාතනයට ලක්ව ඇත්තේ මල්වත්ත ප්‍රදේශයේ පදිංචිව සිටි 60 හැවිරිදි අයෙකි. ඝාතනය සිදුකළ සැකකරු ප්‍රදේශයෙන් පළාගොස් ඇති අතර ඔහු අත්අඩංගුවට ගැනීමේ මෙහෙයුම් ආරම්භ කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=79283", "Category": null, "Parent URL": null}