{"Source": "Adaderana", "Timestamp": "July 28, 2016 10:11 am", "Headline": "පැමිණීම දැන් යහපත්!", "News Content": "යාපනය විශ්වවිද්‍යාලයේ සිසුන්ගේ පැමිණීම යහපත් තත්වයක පවතින බව උසස් අධ්‍යාපන අමාත්‍යංශය පවසයි.නිවේදනයක් නිකුත් කරමින් එම අමාත්‍යංශය පෙන්වාදෙන්නේ විශ්වවිද්‍යාලයේ සියළු සිසුන්ගේ ආරක්ෂාව තහවුරු කිරීමට රජය පියවර ගෙන ඇති බවයි.පසුගියදා යාපනය විශ්වවිද්‍යාලයේ විද්‍යා පීඨයේ පැවති උත්සවයක් අතරතුර ගැටමක් හටගත් අතර ඒ හේතුවෙන් විශ්වවිද්‍යාලය තාවකාලිකව වසා දැමීමට පියවර ගැනිණ.කෙසේවෙතත් ඉන් දින කිහිපයකට පසු පීඨ රැසක අධ්‍යයන කටයුතු යළි ආරම්භ කෙරුණි. විශ්වවිද්‍යාලයේ සාමකාමී වාතාවරණය ඉදිරියට පවත්වාගෙන යාමට සියළුම ශිෂ්‍ය සංවිධාන විසින් ප්‍රතිඥා ලබාදී ඇති අතර විශ්වවිද්‍යාල පාලනාධිකාරිය විසින් ද ඊට අවශ්‍ය පියවර ගෙන ඇති බව බව උසස් අධ්‍යාපන අමාත්‍යංශය පවසයි.මේ අතර මෙම සිද්ධිය පදනම් කරගනිමින් සියළුම විශ්වවිද්‍යාලවල ජාතික සංහිඳියාව තිරසාරව පවත්වාගෙන යාම සඳහා වැඩසටහන් ක්‍රියාත්මක කිරීමට කටයුතු සම්පාදනය කර ඇති බවද උසස් අධ්‍යාපන අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=62507", "Category": null, "Parent URL": null}