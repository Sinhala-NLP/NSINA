{"Source": "Adaderana", "Timestamp": "December 4, 2010 10:17 am", "Headline": "සේවකයෙක් ලෙස සිටිමින් රෝහල් සේව‍කයින්ගේ බඩු සොරකම් කරලා", "News Content": "මාත‍ර රෝහලේ සේවකයෙකු ලෙස පෙනී සිටිමින් සෙසු රෝහල් සේව‍කයින්ගේ බඩු බාහිරාදිය සොරකම් කළ පුද්ගලයෙකු පොලිසිය අත්අඩංගුවට ගෙන තිබේ. පරිවාස කඳවුරුවල රැඳී සිටිමින් වරින් වර එම කඳවුරුවලින් පැනවිත් ඔහු මෙම සොරකම්වල යෙදී සිට ඇති බව පොලිසිය පවසයි. පසුගියදා හෙදියකට අයත් මුදල් පසුම්බියක් සොරාගෙන පලායමින් සිටියදී රෝහල් කාර්ය මණ්ඩලය හා පොලිසිය එක්ව සැකකරු අත්අඩංගුවට ගෙන ඇත. සැකකරු පරීක්ෂා කිරීමේ දී ඔහු සතුව තිබී හෙද නිලධාරී නිල ඇඳුම්, සොරකම් කරන ලද ජංගම දුරකතන, රන්මුදු ද සොයා‍ගෙන ඇති බව සඳහන්ය. ඊට අමතරව වෛද්‍යවරුන් දෙදෙනෙකුගේ නිලහැඳුනුම්පත් දෙකක් ද සොයගෙන තිබේ.", "URL": "https://sinhala.adaderana.lk/news.php?nid=12590", "Category": null, "Parent URL": null}