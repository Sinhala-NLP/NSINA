{"Source": "Adaderana", "Timestamp": "October 11, 2010 08:57 am", "Headline": "වැඩ වර්ජනය ගැන තීරණය අදයි", "News Content": "බස් රථ වැඩ වර්ජනයකට යොමු වීම පිළිබඳ මෙතෙක් තීරණයක් ගෙන නොමැති බව ලංකා පෞද්ගලික බස් හිමියන්ගේ සංගමය පවසයි. අද(11) පෙරවරු 10 ට පමණ සංග‍මයේ අධ්‍යක්ෂ මණ්ඩලය රැස්වී ඒ සම්බන්ධයෙන් තීරණයක් ගන්නා බව එහි සභාපති ගැමුණු විජේරත්න මහතා ප්‍රකාශ කළේය‍. පෞද්ගලික බස් ගාස්තු ඉහළ නැංවීම, උතුරු පළාතේ බස් රථ ධාවනය ඇතුළු කරුණු කිහිපයක් සම්බන්ධයෙන් මෙහිදි අවසන් තීරණයකට එළඹෙන බව ගැමුණු විජේරත්න මහතා පැවසුවේය. කෙසේ වුව ද බස් ගාස්තු ඉහළ නැංවීමට මේ වසරේදී අවසර ලබා නොදෙන බව ප්‍රවාහන අමාත්‍යවරයා පසුගියදා ප්‍රකාශ කර තිබුණි.", "URL": "https://sinhala.adaderana.lk/news.php?nid=11414", "Category": null, "Parent URL": null}