{"Source": "Adaderana", "Timestamp": "August 2, 2018 01:46 pm", "Headline": "මැතිවරණයකට මුහුණදීමට ආණ්ඩුවේ කිසිම සූදානමක් නෑ", "News Content": "වත්මන් රජයට මැතිවරණයත් යනු නයාට අඳුකොළ හා සමාන බව ඒකාබද්ධ විපක්ෂය පවසයි. අද (02) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ශෙහාන් සේමසිංහ මහතා මේ බව ප්‍රකාශ කළේය. වත්මන් ආණ්ඩුව මැතිවරණයකට මුහුණදීම සඳහා කිසිඳු සූදානමක් නොමැති බවත් ආණ්ඩුව දැඩි ඒකාධිපති ස්වරූපයෙන් රට පාලනය කිරීමට උත්සහ දරමින් සිටින බව ඒ මහතා ප්‍රකාශ කළේය. අද වන විට පුංචි කාර් සිහිනය සැබවින්ම සිහිනයක් බවට පත්ව ඇති බවත් වත්මන් රජය තරුණයන්ට ලබාදුන් සියලු පොරොන්දු කඩ කර ඇති බවද ඒ මහතා පැවසීය. වත්මන් ආණ්ඩුවට ණය කලමණාකරණය සම්බන්ධයෙන් අවබෝධයක් නොමැති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93678", "Category": null, "Parent URL": null}