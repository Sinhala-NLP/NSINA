{"Source": "Adaderana", "Timestamp": "May 12, 2019 11:33 am", "Headline": "ගතවු සතියේ දිඹුලාගල වන අලි ප්‍රහාරවලින් ජීවිත 4ක් අහිමි වෙලා", "News Content": "ගතවු සතිය ඇතුළත දිඹුලාගල කොට්ඨාශයේ පමණක් වන අලි ප්‍රහාරවලින් සිව්දෙනෙක් මියගොස් ඇති බව වාර්තා වෙයි. දමහේවැව, රත්මල්කණ්ඩිය, බඳනාගල යන ගම්මානවලත් දිඹුලාගල ආරණ්‍ය සේනාසනයේදීත් එම වන අලි ප්‍රහාර සිදුව ඇති බව දිඹුලාගල වනජීවී කාර්යාලය ප්‍රකාශ කර ඇත. මාදුරුඔය, සෝමාවතිය යන ජාතික වනෝද්‍යානවලින් මෙසේ ගම් වදින වන අලියන් තමන්ට දීර්ඝ කාලයක සිට දේපළ හා ජීවිත හානි සිදුකළ නමුදු ඒ පිළිබඳව බලධාරීන් කිසිදු පියවරක් නොගන්නා බව ප්‍රදේශවාසීන් සඳහන් කර ඇත. ඒ සඳහා නිසි ක්‍රියාමාර්ග ගන්නා ලෙස ජනතාව බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=109789", "Category": null, "Parent URL": null}