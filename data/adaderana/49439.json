{"Source": "Adaderana", "Timestamp": "February 18, 2015 06:19 pm", "Headline": "රනිල්ට ආණ්ඩු හදන්න අනුර රතු කමිසය වික්කා ", "News Content": "අග්‍රාමාත්‍ය රනිල් වික්‍රමසිංහ මහතාට ආණ්ඩුවක් බිහි කිරීම සඳහා ජ.වි.පෙ. නායක අනුර කුමාර දිසානායක මහතා සිය රතු කමිසය විකුණු බව ජා. නි. පෙ. නායක විමල් වීරවංශ මහතා පවසයි.අග්‍රාමාත්‍ය රනිල් වික්‍රමසිංහ මහතාගේ බලය හොරට ගන්නා ලද බලයක් බවත්, ඔහුට අයිති නැති අගමැති ධූරයක් මේ වන විට භුක්ති විඳමින් සිටින බවත් හෙතෙම පවසයි.මේ වන විට නුගේගොඩ නගරයේ පැවැත්වෙන ජන රැළිය අමතිමින් ඔහු මේබව සඳහන් කළේය. රනිල් වික්‍රමසිංහ මහතා අග්‍රාමාත්‍ය වු නමුත් ඔහු සිතා සිටිනුයේ ජනපති ලෙස බවද හෙතෙම සඳහන් ක‍ර සිටියේය.මහින්ද රාජපක්ෂ යනු නමක් නොව රටක් බවත්, මහින්ද රාජපක්ෂ මහතා පරාජය වී නොමැති බවත් ඔහු පරාජය කිරීමට නොහැකි බවද ඔහු පැවසුවේය.", "URL": "https://sinhala.adaderana.lk/news.php?nid=49439", "Category": null, "Parent URL": null}