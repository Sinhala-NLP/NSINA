{"Source": "Adaderana", "Timestamp": "September 16, 2011 10:57 am", "Headline": "දඹුල්ල වෙළඳසැල් හිමියන් ඇරඹූ උපවාසය තෙවන දිනටත්", "News Content": "දඹුල්ල, විහාරහන්දිය පූජා භූමියේ වෙළඳසැල් හිමියන් 53 දෙනෙකු ආරම්භ කළ උපවාසය අද(16) තෙවන දිනටත් ක්‍රියාත්මක වේ. මේ හේතුවෙන් ප්‍රදේශයේ වෙළඳසැල් වසා දමා තිබේ. කාන්තාවන් තිදෙනෙකු වහලය මත නැගී උප‍වාස‍යේ යෙදී සිටින බව අද දෙරණ වාර්තාකරු සඳහන් කළේය. පූජානගර සැලැස්ම වහා ක්‍රියාත්මක කරන ලෙසත් විහාර හන්දියේ ඇති අනවසර වෙළඳසැල් ඉවත් කරන ලෙසත් උපවාසකරුවන් ඉල්ලා සිටියි. නාගරික සංවර්ධන අධිකාරිය සහ දඹුල්ල මහනගර සභාව මේ සඳහා වගකිවයුතු බව ඔවුන්‍ පෙන්වාදෙයි.", "URL": "https://sinhala.adaderana.lk/news.php?nid=18764", "Category": null, "Parent URL": null}