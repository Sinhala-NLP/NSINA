{"Source": "Adaderana", "Timestamp": "March 18, 2016 12:19 pm", "Headline": "පකිස්ථාන ජනපති ප්‍රතිකාර සඳහා ඩුබායි යයි", "News Content": "පකිස්ථානයේ හිටපු ජනාධිපති පර්වේෂ් මුශාරෆ් වෛද්‍ය ප්‍රතිකාර සඳහා ඩුබායි බලා පිටත්ව ගොස් තිබේ.ඔහුට පනවා තිබූ විදෙස් ගතවීමේ තහනම එරට ශ්‍රේෂ්ඨාධිකරණය මගින් ඉවත් කිරීමෙන් අනතුරුව පකිස්ථානයේ හිටපු ජනාධිපතිවරයා මෙලෙස ඩුබායි බලා පිටත්ව ගොස් ඇති බව විදෙස් වාර්තා සඳහන් කළේය.හිටපු අගමැති බෙනාෂිර් බූතෝ ඝාතනය ඇතුලු සිද්ධීන් කිහිපයක් සම්බන්ධයෙන් ඔහුට එරෙහිව චෝදනා එල්ල වී තිබේ.පර්වේෂ් මුශාරෆ් කොදු ඇටපෙළෙහි යම් රෝගී තත්ත්වයකින් පෙළෙන අතර ඒ සඳහා හදිසි ප්‍රතිකාර අවශ්‍ය බව ඔහුගේ නිතීඥවරුන් විසින් පසුගියදා ශ්‍රේෂ්ඨාධිකරණයට දැනුම් දී තිබුණි.එම ප්‍රතිකාර පාකිස්ථානය තුළ නොමැති බැවින් විදෙස් ගතවීමට නීතිඥවරුන් කළ ඉල්ලීමක් සළකා බැලීමෙන් අනතුරුව පකිස්ථාන හිටපු ජනාධිපතිවරයාට පනවා තිබූ විදෙස් ගතවීමේ තහනම ඉවත් කර ඇති බව සඳහන්ය.", "URL": "https://sinhala.adaderana.lk/news.php?nid=58338", "Category": null, "Parent URL": null}