{"Source": "Adaderana", "Timestamp": "March 23, 2017 10:08 am", "Headline": " අනතුරින් 1ක් එලොව යයි ", "News Content": "පොලොන්නරුව, මනම්පිටිය - අරලගංවිල මාර්ගයේ සිදුවූ රිය අනතුරකින් තරුණයෙකු මියගොස් තිබේ. ට්‍රැක්ටර් රථයක් මාර්ගය හරහා හැරවීමට උත්සාහ කිරීමේදී යතුරුපැදියක් එහි ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් යතුරුපැදිකරු හා පසු පැදිකරු බරපතළ තුවාල ලබා මනම්පිටිය රෝහලට ඇතුළත් කිරීමෙන් අනතුරුව පැදිකරු මියගොස් තිබේ. මියගොස් ඇත්තේ සෙවනපිටිය, මහවැව ප්‍රදේශයේ පදිංචිව සිටි 21 හැවිරිදි තරුණයෙකි. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=71243", "Category": null, "Parent URL": null}