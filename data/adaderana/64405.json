{"Source": "Adaderana", "Timestamp": "September 25, 2016 10:17 am", "Headline": "  ත්‍රිරෝද රථ රියදුරන්ට නියාමන වැඩපිළිවෙළක් ", "News Content": "මගී ප්‍රවාහන ත්‍රිරෝද රථ රියදුරන් සඳහා නව නියාමන වැඩපිළිවෙළක් හඳුන්වාදීමට ප්‍රවාහන අමාත්‍යාංශය තීරණය කර තිබේ.ප්‍රවාහන නියෝජ්‍ය අමාත්‍ය අශෝක අබේසිංහ මහතා සඳහන් කළේ මගී ප්‍රවාහන රියදුරන් සඳහා නව රියදුරු බලපත්‍රයක් ලබාදීමට මේ වන විට තීරණය කර ඇති බවයි.දෛනිකව ලක්ෂ 40ත් 45ත් අතර වාහන සංඛ්‍යාවක් මෙරට ධාවනයට එක්වන අතර ඉන් සියයට 60කට වැඩි ප්‍රමාණයක් ත්‍රිරෝද රථ සහ යතුරුපැදි බව සඳහන්ය.ත්‍රිරෝද රථ මගින් සිදුවන අනතුරු අවම කරගැනීම අරමුණින් මගී ප්‍රවාහන ත්‍රිරෝද රථ සඳහා මෙම නියාමන වැඩසටහන හඳුන්වාදෙන බව නියෝජ්‍ය අමාත්‍ය අශෝක අබේසිංහ මහතා සඳහන් කළේය.", "URL": "https://sinhala.adaderana.lk/news.php?nid=64405", "Category": null, "Parent URL": null}