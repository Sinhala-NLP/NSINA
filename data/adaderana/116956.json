{"Source": "Adaderana", "Timestamp": "August 19, 2019 10:04 pm", "Headline": "දැරණියගල නගරයේ ගින්නක්-වෙළඳසැල් 3ක් විනාශයි", "News Content": "දැරණියගල නගරයේ විශාල ගින්නක් හටගෙන ඇති බව වාර්තා වෙයි. අද රාත්‍රී 7.45ට පමණ මෙම ගින්න ඇතිවී ඇති බව අද දෙරණ වාර්තාකරු පවසයි. කෙසේ වෙතත් දැරණිගල ප්‍රාදේශීය සභාවේ ගිනි නිවන ඒකකය අදාළ ස්ථානයට පැමිණෙන විටත් ගින්න විශාල පරාසයක පැතිර ගොස් ඇති අතර ගින්නෙන් දැරණියගල නගරයේ වෙළඳසැල් 3ක් සම්පූර්ණයෙන්ම ගිනි ගෙන විනාශ වී ඇති බව වාර්තා වෙයි. ගිනි නිවන ඒකකය එම ස්ථානයට පැමිණෙන විටත් ප්‍රදේශවාසීන් එක්ව ගින්න මැඩ පවත්වා ඇත. පසුව ගිනි නිවන ඒකකය පැමිණ ගින්න සම්පූර්ණයෙන් මැඩ පවත්වා ඇති බව ද අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=116956", "Category": null, "Parent URL": null}