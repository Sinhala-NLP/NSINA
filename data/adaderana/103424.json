{"Source": "Adaderana", "Timestamp": "January 31, 2019 11:46 am", "Headline": "මුහුදෙන් ඉන්දියාවට යන්න ගිය අයෙක් කොටුවෙයි", "News Content": "නීතිවිරෝධී ලෙස මුහුදු මාර්ගයෙන් ඉන්දියාවට යාමට උත්සහ කළ පුද්ගලයෙකු නාවික හමුදාව විසින් අත්අඩංගුවට ගෙන තිබේ. උතුරු නාවික විධානයට අනුයුක්ත නාවිකයින් පිරිසක් විසින් යාපනය, මණ්ඩතිව් ප්‍ර දේශයේ සිදුකළ පාමුර සංචාරයක් අතරතුර සැකකටයුතු පුද්ගලයෙකු අත්අඩංගුවට ගෙන ඇති බව සඳහන්ය. ඔහු සම්බන්ධයෙන් සිදුකළ විමර්ශනයේ දී නීතිවිරෝධී ලෙස ඉන්දියාවට සංක්‍රමණය වීමට සූදානමින් සිට ඇති බවට අනාවරණය වී තිබේ. සැකකරු 49 හැවිරිදි පැල්මඩුල්ල ප්‍රදේශයේ පදිංචිකරුවෙකු බවයි නාවික හමුදාව සඳහන් කළේය. ඔහු ඉදිරි විමර්ශන කටයුතු සඳහා මණ්ඩතිව් පොලිස් ස්ථානය වෙත බාරදීමට නාවික හමුදාව පියවර ගෙන තිබේ.", "URL": "https://sinhala.adaderana.lk/news.php?nid=103424", "Category": null, "Parent URL": null}