{"Source": "Adaderana", "Timestamp": "October 10, 2011 10:30 am", "Headline": "වෙරළ ක්‍රීඩා උළෙලේ ශ්‍රී ලංකාව සිය ප්‍රථම පදක්කම දිනයි", "News Content": "පළමු වන දකුණු ආසියාතික වෙරළ ක්‍රීඩා උළෙලේ දී ශ්‍රී ලංකාව අද සිය ප්‍රථම පදක්කම දිනා ගත් බව අද දෙරණ මාණ්ඩලික වාර්තාකරු කියා සිටියි. ක්‍රීඩා උළෙලේ තෙවන දිනය වන අදයි. අද පෙරවරුවේ පැවති කිලෝමීටර් 3 පිහිනුම් ඉසව්වෙන් තෙවන ස්ථානය දිනා ගැනීමට ශ්‍රී ලංකාව නියෝජනය කළ පැතුම් එදිරිසිංහ සමත් වී තිබේ. එහි පළමු සහ දෙවන ස්ථාන හිමි කර ගත්තේ ඉන්දීය ක්‍රීඩකයන් දෙදෙනෙකු විසිනි. අසුන් හැසිරවීම , පාපන්දු , කබඩි , සහ බීච් බාස්කට්බෝල් තරග සඳහා අද ශ්‍රී ලංකා ක්‍රීඩක ක්‍රීඩිකාවන් සහභාගී වීමට නියමිතය.", "URL": "https://sinhala.adaderana.lk/news.php?nid=19259", "Category": null, "Parent URL": null}