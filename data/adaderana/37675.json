{"Source": "Adaderana", "Timestamp": "September 25, 2013 10:37 am", "Headline": "රන් ජාවාරමේ නිරත වූ කාන්තාවන් 2ක් අත්අඩංගුවට ගනියි", "News Content": "සංවිධානාත්මක අයුරින් නිවෙස් වල රන් භාණ්ඩ සොරා ගැනීමේ ජාවාරමක නිරත වු කාන්තාවන් දෙදෙනෙකු ඇතුළු පුද්ගලයින් තිදෙනෙකු අත්අඩංගුවට ගෙන තිබේ. මීගහවත්ත පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන් වෙයි. මොවුන් එකම පවුලේ සහෝදර සහෝදරියන් වන අතර පුවත්පත්වල පළවන දැන්වීම්වලට අනුව මෙහෙකාර සේවයේ රැකියාවන් සඳහා නිවෙස්වලට ගොස් මෙම සොරකම් වල නිරත වී ඇති බවට තොරතුරු අනාවරණය වී ඇත. සැකකරුවන් සතුව තිබී රන් ආභරණ තොගයක් ද පොලීස් භාරයට ගෙන තිබේ. අත්අඩංගුවට ගත් සැකකරුවන් ඔබේසේකරපුර ප්‍රදේශයේ පදිංචිකරුවන් වන අතර ඔවුන් මහර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37675", "Category": null, "Parent URL": null}