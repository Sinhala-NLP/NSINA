{"Source": "Adaderana", "Timestamp": "April 9, 2014 12:23 am", "Headline": "යුද්ධය අවසන් කිරීම ලාංකිකයින් ලැබූ ජයග්‍රහණයක් ", "News Content": "ශ්‍රී ලංකාවේ පැවති දශක 03කට ආසන්න යුද්ධය අවසන් කිරීම ශ්‍රී ලංකිකයින් ලැබු විශිෂ්ට ජයග්‍රණයක් බව පකිස්ථාන ආරක්ෂක මාණ්ඩලික ප්‍රධානීන්ගේ කමිටුවේ සභපති ජෙනරාල් රෂාද් මහමුද් මහතා පවසයි. අරලියගහ මන්දිරයේ දී අද(08) දහවල් ජනාධිපති මහින්ද රාජපක්ෂ මහතා මුණගැසුණු අවස්ථාවේ දී ඔහු මෙය ප්‍රකාශ කළ බව ජනාධිපති මාධ්‍ය අංශය සඳහන් කළේය. එහිදී ජෙනරාල් රෂාඩ් මහමුද් පවසා ඇත්තේ ශ්‍රී ලංකාව ලැබු ජයග්‍රහණය සමස්ථ කලාපයටම අතිශය වැදගත් බව සහ ශ්‍රී ලාංකිකයින් කළ පරිත්‍යාගයන් තුළින් ලොව අනෙකුත් රටවල් ගත යුතු ආදර්ශයන් රැසක් පවතින බවයි. එමෙන්ම යුද්ධයෙන් පසු උතුරේ සිදුකර ඇති සංවර්ධනය පිළිබද පකිස්ථාන ආරක්ෂක මාණ්ඩලික ප්‍රධානී ජෙනරාල් රෂාද් මහමුද් මහතා සිය ප්‍රශංසාව පළ කර තිබේ. දෙරටේ සන්නද්ධ හමුදා අතර ඉතා ශක්තිමත් සබඳතාවක් පවතින බවත්, එම සහයෝගිතාව සෙසු ක්ෂේත්‍රවලට ව්‍යාප්ත කිරීමට හැකිවේ යයි තමා බලාපොරොත්තු වන බවත් පාකිස්ථාන ආරක්ෂක හමුදා ප්‍රධානී වැඩිදුරටත් පවසා ඇති බව ජනාධිපති මාධ්‍ය අංශය සඳහන් කළේය. එමෙන්ම පසුගියදා ශ්‍රී ලංකාව ලබාගත් 20-20 ලෝක කුසලාන ක්‍රිකට් ජයග්‍රහණය සම්බන්ධයෙන් ද ජෙනරාල් රෂාද් මහමුද් මහතා සිය ප්‍රශංසාව පළකර ඇති බව ද සඳහන් වෙයි.", "URL": "https://sinhala.adaderana.lk/news.php?nid=42401", "Category": null, "Parent URL": null}