{"Source": "Adaderana", "Timestamp": "April 10, 2018 02:12 pm", "Headline": " දේශපාලන අර්බුදයෙන් විවිධ ජාවාරම්කරුවන් වාසි ලබා ගන්නවා", "News Content": "රටේ පවතින දේශපාලන අර්බුදයෙන් විවිධ ජාවාරම්කරුවන් වාසි ලබා ගැනීමේ අවදානමක් පවතින බව ඒකාබද්ධ විපක්ෂය පවසයි. කොළඹ අද (10) පැවැති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන මහතා මේ බව කියා සිටියේය. එමෙන්ම රටද දිනෙන් දින පහළට ඇද වැටෙන බව ද මන්ත්‍රීවරයා එහිදී කියා සිටියේය. එමෙන්ම මේ අවස්ථාවට එක් වූ මහාචාර්ය ජී.එල්. පීරිස් මහතා කියා සිටියේ ශ්‍රීලංකා නිදහස් පක්ෂයේ පිරිස් හෙට දිනයේ කැබ්නට් වර්ජනයකට සූදානම් වන බවයි. අනධ්‍යයන සේවක වර්ජනය මෙන් කැබිනට් වර්ජනයකට සූදානම් වීම හාස්‍යට කරුණක් බවද ඒ මහතා කියා සිටියේය. එමෙන්ම දිනෙන් දින රටේ ජනතාවගේ ජීවන බර ඉහළ යමින් ජනතා ප්‍රශ්නවලට නිසි විසඳුමක් නොලැබෙව බවද ඒ මහතා පැවසීය. පොලිස් කොමිසම විසින් ලබා දෙනු ලබන නිර්දේශ හා යෝජනා පිළිබඳව පොලිස්පති සැලකිල්ලක් නොදක්වන බව හා ඒවාට නිසි ක්‍රියාමාර්ග නොගැනීම පැහැරහැරීම සම්බන්ධයෙන් ද පොලිස් කොමිසම විසින් එය ව්‍යර්ත කිරීමට කටයුතු කරන බවද ඔහු පවසයි. එමෙන්ම පළාත් සභා මැතිවරණයද කල් දැමීමට මේ රජය සූදානම්වන බවත්, ඒකාබද්ධ විපක්ෂය සිටින තාක්කල් එය සිදු කිරීමට නොහැකි බවද ඒ මහතා කියා සිටියේය. මේ අතර මහ බැංකු බැඳුම්කර වංචාව හරහා වංචා දූෂණ සිදු කරන ආකාරය පිළිබඳව රටේ නායකයින් ජනතාවට ආදර්ශයක් ලබා දී ඇති බව පාර්ලිමේන්තු මන්ත්‍රී චමල් රාජපක්ෂ මහතා පවසයි. කහවත්ත ප්‍රදේශයේ පැවති උත්සවයකට එක්වෙමින් පාර්ලිමේන්තු මන්ත්‍රී චමල් රාජපක්ෂ මහතා මේ බව සඳහන් කළේය.", "URL": "https://sinhala.adaderana.lk/news.php?nid=87239", "Category": null, "Parent URL": null}