{"Source": "Adaderana", "Timestamp": "August 7, 2017 04:30 pm", "Headline": "නිකිණි පොහොය වැඩසටහන ජනපති මුලිකත්වයෙන්", "News Content": "සදහම් යාත්‍රා ධර්ම දේශනා මාලාවේ නිකිණි පෝය දින වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් බණ්ඩාරගම, අලුත්ගම උභයවාපිකාරාම විහාරස්ථානය කේන්ද්‍ර කර ගනිමින් අද(07) පෙරවරුවේ පවත්වා තිබේ. විහාරස්ථානය වෙත ගිය ජනාධිපතිවරයා ආගමික වතාවත්වල නිරත වීමෙන් අනතුරුව විහාරාධිපති පූජ්‍ය මාවිත්තර සුමනරතන ස්වාමින් වහන්සේ බැහැ දැක ආශිර්වාද ලබා ගත් බව ජනාධිපති මාධ්‍ය අංශය සඳහන් කළේය. මෙවර ධර්ම දේශනාව පවත්වා ඇත්තේ රත්මලාන ධර්ම පර්යේෂණායතනයේ අධ්‍යක්ෂ පූජ්‍ය හෑගොඩ විපස්සී හිමි විසිනි. එහිදී විහාරස්ථානයේ ස්ථාපිත කර තිබූ සූර්යබල පද්ධතිය ජනාධිපති මෛත්‍රීපාල සිරිසේන මහතා විසින් විවෘත කර තිබේ.", "URL": "https://sinhala.adaderana.lk/news.php?nid=76056", "Category": null, "Parent URL": null}