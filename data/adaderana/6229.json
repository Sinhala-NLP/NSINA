{"Source": "Adaderana", "Timestamp": "January 25, 2010 08:27 am", "Headline": "ඡන්ද පෙට්ටි ප්‍රවාහනය ඇරඹේ", "News Content": "හෙට පැවැත්වෙන ජනාධිපතිවරණයට අදාල ඡන්ද පෙට්ටි ප්‍රවාහනය කිරීම‍ මේ වන විට ආරම්භ කර ඇතැයි මැතිවරණ මහලේකම් කාර්යාලය පවසයි. කොළඹ සිට පිට පළාත්වල රාජකාරී සදහා ජ්‍යෙෂ්ඨ ඡන්ද ස්ථානාධිපතිවරුන් ඇතුලු නිලධාරීන් 2500ක් පමණ‍ යොමු කර ඇති බව ද වාර්තා වේ. මෙවර මැතිවරණ රාජකාරිය සදහා යොදවා ඇති රාජ්‍ය නිලධාරීන් සංඛ්‍යාව දෙලක්ෂ පනස්දාහක් ඉක්මවන අතර උතුරු නැගෙනහිර ඇතුලු සමස්ත දිවයිනම ආවරණය වන පරිදි ඡන්ද මධ්‍යස්ථාන 11,098 කදි මැතිවරණය පැවැත්වේ.", "URL": "https://sinhala.adaderana.lk/news.php?nid=6229", "Category": null, "Parent URL": null}