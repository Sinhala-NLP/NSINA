{"Source": "Adaderana", "Timestamp": "August 16, 2018 06:01 pm", "Headline": "ක්‍රිකට් තරග බලන්න ලක්ෂ 40ක ප්‍ර‍වේශපත්‍ර ඡන්ද දායකයිට නොමිලේ දිලා ", "News Content": "මෙරට බිහිවූ අසාර්ථකම ආණ්ඩුව යහපාලන ආණ්ඩුව බව ගෙවුණු වසර තුන තුළදී සනාථ වී ඇතැයි ඒකාබද්ධ විපක්ෂය පවසයි. එහි නියෝජිතයින් අද (16) කොළඹ පැවති මාධ්‍ය හමුවකට එක්වෙමින් මේ බව සඳහන් කළා. එහිද අදහස් දැක්වු පාලර්ලිමේන්තු මන්ත්‍රි පියල් නිශාන්ත මහතා පැවසුවේ කැබිනට් ප්‍රකාශක සෞඛ්‍ය අමාත්‍ය රාජිත සේනාරත්න මහතා මේ දින වල රාජ්‍ය සේවකයන් සම්බන්ධයෙන් කිඹුල් කදුළු හෙළමින් සිටින බවය. මිට පෙර අවස්ථාවකදි මුදල් අමාත්‍යවරයෙකුට අන්තර් ජාතික සම්මානයක් පිරිනැමිමෙන් පසු ශ්‍රී ලංකාවේ ආර්ථිකය කඩා වැටුනු ආකාරයටම රෝහල්වල අඩුපාඩු රැසක් පවතින විටදි රාජිත අමාත්‍යවරයාට සුවපති සම්මානය ලබා දිමෙන් සෞඛ්‍ය තිබෙන ස්ථානයෙන් තවත් පහළට කඩාවැටෙන බව මන්ත්‍රීවරයා පැවසීය. එහිද අදහස් දැක්වු ශේහාන් සේමසිංහ මන්ත්‍රීවරයා පැවසුවේ පසුගියදා දකුණු අප්‍රිකාව සහ ශ්‍රි ලංකා කාණ්ඩායම් අතර පැවති ක්‍රිකට් තරඟ නැරඹිම සඳහා ක්‍රිඩා අමාත්‍යවරයා විසින් ඡන්ද දායකින්ට සහ අමාත්‍යවරයාගේ හදුනන පුද්ගලයින්හට ප්‍රවේශපත්‍ර 800ක් නොමිලේ ලබා දි ඇති බවය. මෙලෙස නොමිලේ ප්‍රවේශ පත්‍ර ලබා දි ඇත්තේ එළඹේන ඡන්දයන් ඉලක්කර ගනිමින් බවත් ඒ සඳහා පාඩු වු මුදල රුපියල් ලක්ෂ 40ක් පමණ වන බවත් මන්ත්‍රිවරයා පැවසීය. වැඩිදුරටත් අදහස් දැක්වු සේමසිංහ මන්ත්‍රිවරයා පැවසුවේ එය රාජ්‍ය දෙපළ අවභාවිතාවක් බවයි.", "URL": "https://sinhala.adaderana.lk/news.php?nid=94515", "Category": null, "Parent URL": null}