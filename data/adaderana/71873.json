{"Source": "Adaderana", "Timestamp": "April 8, 2017 01:57 pm", "Headline": "සොරොව්වේ සිරවී එළොව යයි ", "News Content": "කොක්කඩිචෝලේ, ශාන්තිමලේ, ඉරුමන්ඩාකුලම් වැවේ සොරොව්වේ සිරවී පුද්ගලයෙකු මියගොස් තිබේ. සොරොව්වේ සිරවී තිබූ ගලක් ඉවත් කිරීමට ගිය පුද්ගලයෙකු මෙලෙස සොරොව්වේ සිරවී ඇති බව පොලීසිය පැවසුවේය. සිරවී සිටි පුද්ගලයාගේ මෘත ශරීරය නාවික හමුදා නිලධාරීන් විසින් ගොඩගෙන තිබේ. මියගොස් ඇත්තේ කොක්කඩිචෝලේ පට්ටිපොල ප්‍රදේශයේ පදිංචිව සිටි 42 හැවිරිදි පුද්ගලයෙකි. කොක්කඩිචෝලේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71873", "Category": null, "Parent URL": null}