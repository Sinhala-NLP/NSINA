{"Source": "Adaderana", "Timestamp": "July 28, 2013 09:40 pm", "Headline": "ඩිල්ෂාන්ගෙන් ශතකයක්", "News Content": "දකුණු අප්‍රිකාව සමග පැවැත්වෙන සිව්වැනි එක්දින තරගයේදී ලකුණු 239ක ඉලක්කයක් හඹා යන ශ්‍රී ලංකා කණ්ඩායමේ ආරම්භක පිතිකරු තිලකරත්න ඩිල්ෂාන් සිය 17 වැනි එක්දින ශතකය මීට ටික වේලාවකට පෙර ලබා ගැනීමට සමත් විය. මහනුවර පල්ලේකැලේ ක්‍රීඩාංගණයේදී පැවැත්වෙන මෙම තරගයේදී ශ්‍රී ලංකා කණ්ඩායම මීට ටික වේලාවකට පෙර එක් කඩුල්ලක් දැවී ලකුණු 214ක් ලබාගෙන සිටියේය. ඩිල්ෂාන් පල්ලේකැලේ ක්‍රීඩාංගණයේදී ලබාගත් 5වැනි ශතකයද එය වෙයි.", "URL": "https://sinhala.adaderana.lk/news.php?nid=36174", "Category": null, "Parent URL": null}