{"Source": "Adaderana", "Timestamp": "December 22, 2011 12:06 pm", "Headline": "මැනිං මාර්කට්ටුව පෑලියගොඩට", "News Content": "කොටුව,මැනිං වෙළඳපොළ සහ තොගවෙළඳපොළ පෑලියගොඩට ගෙනයාමේ යෝජනාවට කැබිනට් මණ්ඩල අනුමැතිය ලැබී තිබේ. අද ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවේදී ජනමාධ්‍ය අමාත්‍ය කෙහෙලිය රඹුක්වැල්ල මහතා මේ බව සඳහන් කළේය. එසේම දැනට මැනිං වෙළඳපොළ පවත්නා ප්‍රදේශය පුරා කොළඹ බස් නැවතුම්පොළ පුළුල් කිරීමට ක්‍රියා කරන බවද අමාත්‍යවරයා කියා සිටියේය. කොළඹ මහ නගර සභාවේ පාලන බලය එක්සත් ජාතික පක්ෂයට හිමිවුවද නගරය සංවර්ධන කටයුතු වලදී ගැටුමක් ඇතිකර නොගෙන සුහදව කටයුතු කරන බව රඹුක්වැල්ල මහතා පෙන්වා දුන්නේය.", "URL": "https://sinhala.adaderana.lk/news.php?nid=20870", "Category": null, "Parent URL": null}