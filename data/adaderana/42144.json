{"Source": "Adaderana", "Timestamp": "March 28, 2014 03:32 pm", "Headline": "සහකාර මැතිවරණ කොමසාරිස්වරයෙකුට ප්‍රහාරයක් ", "News Content": "දකුණු පළාත් සභා එක්සත් ජනතා නිදහස් සන්ධාන අපේක්ෂකයෙකුගේ ආධාරකරුවන් පිරිසක් සහකාර මැතිවරණ කොමසාරිස්වරයෙකුට පහරදීමට උත්සාහ කර ඇති බව වාර්තා වෙයි. අද(28) පෙරවරුවේ මාතර, වෙරළපාර ප්‍රදේශයේ දී සහකාර මැතිවරණ කොමසාරිස්වරයෙකු වන අරුණ ප්‍රනාන්දු මහතා ඇතුළු නිලධාරීන් පිරිසකට මෙලෙස පහරදීමට උත්සාහ දරා ඇති බව මැතිවරණ නිරීක්ෂණයේ නිරත පැෆ්රල් සංවිධානය පවසයි. අදාළ මැතිවරණ නිලධාරීන් විසින් එක්සත් ජනතා නිදහස් සන්ධාන අපේක්ෂකයෙකුගේ මැතිවරණ ප්‍රචාරක පුවරු ඉවත් කරමින් සිටියදී ඔහුගේ ආධාරකරුවන් පිරිසක් පහරදීමට උත්සාහ දරා ඇති බව පැෆ්රල් සංවිධානය සඳහන් කරයි. නිදහස් හා සාධාරණ මැතිවරණයක් පැවැත්වීම සඳහා මෙවැනි සිදුවීම් දැඩි බාධාවක් බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පෙන්වා දෙයි.", "URL": "https://sinhala.adaderana.lk/news.php?nid=42144", "Category": null, "Parent URL": null}