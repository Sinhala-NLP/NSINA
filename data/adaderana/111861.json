{"Source": "Adaderana", "Timestamp": "June 13, 2019 08:27 am", "Headline": "වීසා නොමැතිව සිටි ඉන්දියානුවෙක් අත්අඩංගුවට", "News Content": "වීසා බලපත්‍ර නොමැතිව මෙරට රැදී සිටි ඉන්දීයා ජාතිකයෙකු සීදුව, මුලකලන්ගමුව ප්‍රදේශයේදී අත්අඩංගුවට ගෙන තිබේ. සීදුව පොලිස් ස්ථානයට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු 28 හැවිරිදි ඉන්දීය ජාතිකයෙකු බව සදහන්ය. ඔහු අද(13) මීගමුව මහේස්ත්‍රාත් අධිකරණයට ඉදිරිපත් කිරිමට නියමිත අතර සීදුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111861", "Category": null, "Parent URL": null}