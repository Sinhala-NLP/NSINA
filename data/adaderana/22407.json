{"Source": "Adaderana", "Timestamp": "February 26, 2012 04:24 pm", "Headline": "කසළ තේ තොගයක් සමග අයෙක් දැලේ ", "News Content": "දවුලගල , වෙලන්බොඩ මාර්ගයේ නීතී විරෝධී ලෙස ප්‍රවාහනය කරමින් තිබූ කසළ තේ තොගයක් සමඟ පුද්ගලයෙකු අත්අඩංගුවට ගෙන තිබේ. අඹන්කොටේ පොලිස් විශේෂ කාර්යය බලකා සෙබළුන් විසින් අදාළ ‍කසළ තේ තොගය සමඟ සැකකරු අත්අඩංගුවට ගෙන ඇති බව සදහන්වේ. කසළ තේ ප්‍රවාහනය කිරීම සඳහා යොදා ගත් ලොරි රථයක් ද සිය භාරයට ගැනීමට හැකි වූ බව පොලිසිය සඳහන් කරයි. අදාළ සැකකරු මඩුපිටිය , බිටිගහකොටුව ප්‍රදේශයේ පදිංචිකරුවෙකි. සැකකරු අත්අඩංගුවට ගන්නා අවස්ථාවේ දී කසළ තේ ‍කිලෝග්‍රෑම් 4160ක් තිබූ බව දවුලගල පොලිසිය සඳහන් කරයි. සිද්ධිය සම්බන්ධයෙන් වැඩිදුර විමර්ශන දවුල‍ගල පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=22407", "Category": null, "Parent URL": null}