{"Source": "Adaderana", "Timestamp": "April 26, 2018 05:15 pm", "Headline": "කුලී පදනම මත බේරුවල නිවසක සිටි මුස්ලිම් ජාතික පුද්ගලයෙකු පිළිස්සුම් තුවාල සහිතව මරුට", "News Content": "අද(26) දහවල් 1.15ට පමණ දෙමහල් නිවසක ඉහළ මහලේ පුද්ගලයෙකු පිළිස්සුම් තුවාල සහිතව මිය ගොස් ඇති බවට පොලීසීයට තොරතුරක් ලැබී තිබේ. බේරුවල පොලිස් වසමේ අංක 65, මස්සල, බේරුවල ලිපිනයේ මෙම නිවස පිහිටා තිබේ. මෙලෙස මිය ගොස් ඇත්තේ වයස අවුරුදු 46 ක් වු මොහොමඩ් තහිර් මොහොමඩ් ඉනාමුල්ලා නැමති පුද්ගලයෙකි. මිය ගිය පුද්ගලයා වසර 5ක පමණ කාලයක සිට ඉහත නිවසේ ඉහළ මහලයේ කුලී පදනම මත තනිව ජීවත් වු අයෙක් බවට කරුණු හෙළි වී ඇති බව පොලීසිය සඳහන් කරයි. මහේස්ත්‍රාත් පරීක්ෂණය සිදු කර පශ්චාත් මරණ පරීක්ෂණය සිදු කිරීම සඳහා මෘත ශරීරය නාගොඩ රෝහල වෙත රැගෙන ගොස් තිබේ. බේරුවල පොලීසිය සිදුවීම සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=88084", "Category": null, "Parent URL": null}