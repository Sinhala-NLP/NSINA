{"Source": "Adaderana", "Timestamp": "January 12, 2016 10:59 am", "Headline": "පිටි කෑම වල මිල වැඩි කරන්න කිසිදු තීරණයක් ගෙන නැතිලු", "News Content": "බේකරි නිෂ්පාදනවල මිල ඉහළ නැන්වීමට කිසිදු තීරණයක් ගෙන නොමැති බව සමස්ත ලංකා බේකරි හිමියන්ගේ සංගමය පවසයි.එහි සභාපති එන්.කේ.ජයවර්ධන මහතා සඳහන් කළේ ඇතැම් බේකරි හිමියන් පාන් ඇතුළු බේකරි නිෂ්පාදනවල මිල යම් යම් අගයන්ගෙන් ඉහළ නන්වා ඇතැයි වාර්තා වන බවයි.කෙසේවුව ද 2016 අයවැයෙන් යෝජිත විවිධ බදු හේතුවෙන් බේකරි නිෂ්පාදන අමුද්‍රව්‍යවල මිල ඉහළ ගොස් ඇති බව ජයවර්ධන මහතා ප්‍රකාශ කළේය.මේ අතර තිරිගු පිටි කිලෝග්‍රෑම් එකක මිල ඉහළ නන්වා ඇති බවට පසුගිය කාලයේ තොරතුරු වාර්තා වු අතර පාරිභෝගික සේවා අධිකාරිය සඳහන් කළේ කිසිදු ආකාරයකින් මිල ඉහළ නැංවීමට නීතිමය අවසරයක් නොමැති බවයි.ඇසුරුම් නොකළ තිරිඟු පිටි කිලෝග්‍රෑම් එකක සිල්ලර මිල විය යුත්තේ රුපියල් 87ක් වන බව පාරිභෝගික සේවා අධිකාරිය සඳහන් කළේය.", "URL": "https://sinhala.adaderana.lk/news.php?nid=56303", "Category": null, "Parent URL": null}