{"Source": "Adaderana", "Timestamp": "July 7, 2011 05:02 pm", "Headline": "වත්මන රටේ කෘෂි විප්ලවයක් ක්‍රියාත්මක වනවා", "News Content": "වර්තමානය රට තුළ කෘෂි විප්ලවයක් ක්‍රියාත්මක වන කාලයක් බව ජනාධිපති මහින්ද රාජපක්ෂ මහතා පවසයි. රටේ කෘෂිකර්මාන්තය වෙනුවෙන් රජය දැවැන්ත ව්‍යාපෘති රැසක් ක්‍රියාවට නංවා ඇති බව ඔහු සඳහන් කරයි. පශු සම්පත් ක්ෂේත්‍රයේ අභිවෘද්ධිය වෙනුවෙන් ද රජයේ අවධානය යොමුව ඇති බව හෙතෙම පෙන්වාදෙයි. ලෙඩදුක් නැති නි‍රෝගී ජාතියක් බිහිකිරීම රජ‍යේ අභිප්‍රාය බවයි ජනාධිපතිවරයා කියා සිටියි. රටේ ප්‍රජාතන්ත්‍රවාදය, නිදහස තහවුරු කර ඇති වාතාවරණයක් තුළ ආර්ථිකය ද ශක්තිමත් කිරීමේ කාර්යය භාරය දියත් කර ඇති බව ද ජනාධිපති මහින්ද රාජපක්ෂ මහතා පවසයි.", "URL": "https://sinhala.adaderana.lk/news.php?nid=17252", "Category": null, "Parent URL": null}