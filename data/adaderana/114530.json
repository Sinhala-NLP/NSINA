{"Source": "Adaderana", "Timestamp": "July 19, 2019 08:29 pm", "Headline": "තරුණ තරුණියන් දේශපාලනයෙන් ඈත් වීම අසුභ ලකුණක්", "News Content": "ආණ්ඩුවක් වශයෙන් තරුණ තරුණියන්ගේ ප්‍රශ්නවලට පිළිතුරු ලබාදීමට ක්‍රියා කරන බව අග්‍රාමාත්‍ය රනිල් වික්‍රමසිංහ මහතා පවසයි. කුරුණැගල පොල්පිතිගම ප්‍රදේශයේ පැවති උත්සවයකට එක් වෙමින් අග්‍රාමාත්‍ය වරයා ඒ බව සඳහන් කළේය. වැඩිදුරටත් අදහස් දැක්වූ වික්‍රමසිංහ මහතා මේ බව පැවසීය. “තරුණ සේවා සභාව යටතේ ක්‍රියාත්මක ගමට කෝටියක්. වැඩසටහන මගින් ග්‍රාමීය ප්‍රාදේශ දියුණු කිරීම සඳහා අද විශාල වැඩකොටසක් සිදු කෙරෙනවා. මෙම වැඩසටහන යටතේ දිස්ත්‍රික් මට්ටමින් පළමු තැනට පත්වන සමාජවලට මෙතෙක් හිමි වූයේ කෝටියක් පමණයි. දෙවන තැන ගන්නා සමාජවලට ලක්ෂ පනහක් පමණයි. නමුත් මින් ඉදිරියට දෙවන ස්ථානයට පත්වන සමාජ පහක් සඳහා ලක්ෂ 50 බැගිනුත්, තුන් වන ස්ථානයට පත්වන වන සමාජ සඳහා ලක්ෂ 30 බැගිනුත් ලබාදීමට අප පියවර ගන්නවා. සෑම ගමකටම ශරීර සුවතා කට්ටල (ජිම් කට්ටල) ලබාදීමට අප පියවර ගන්නවා. එහි ආරම්භයක් වශයෙන් මේ වසර අවසන් වීමට පෙර සෑම මැතිවරණ කොට්ඨාශයකටම ජිම් කට්ටල 03 බැගින් ලබාදෙනවා. අද තරුණ තරුණියන් දේශපාලනයෙන් ඈත් වී සිටිනවා. ඔවුන් කාටවත් ඡන්දය නොදෙන තත්වයට පත්ව සිටිනවා. මෙය දේශපාලන ක්‍රමයට හොද තත්වයක් නොවෙයි. මෙය දේශපාලන ක්‍රමයට අසුභ ලකුණක් බව කිව යුතුයි. එසේ නම් මේ තත්වය වෙනස් කරන්නේ කෙසේ ද කියා අප බැලිය යුතුයි. “", "URL": "https://sinhala.adaderana.lk/news.php?nid=114530", "Category": null, "Parent URL": null}