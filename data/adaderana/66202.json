{"Source": "Adaderana", "Timestamp": "November 20, 2016 09:06 am", "Headline": " අරණායක  අවතැන් පිරිස් දැඩි දුෂ්කරතාවයක", "News Content": "අරණායක-සාමසර කන්දේ නායයෑම හේතුවෙන් අවතැන්ව කූඩාරම්වල ජීවත් වන පිරිසක් වර්ෂාව හේතුවෙන් දැඩි දුෂ්කරතාවට පත්ව සිටින බව වාර්තා වෙයි.පසුගිය මැයි මස 17 වැනිදා සාමසර කන්ද නායයෑමෙන් අවතැන් වූ පිරිස් ස්ථාන කිහිපයක ඉදිකළ තාවකාලික කූඩාරම්වල තවදුරටත් රැඳී සිටියි.අරණායක, විල්පොල, මොරාගම්මන, උස්සාපිටිය, ගල්බොක්ක සහ පොල්අඹේගොඩ යන ස්ථාන කිහිපයක එම කූඩාරම් ඉදිකර තිබේ.කූඩාරම්වල වෙසෙන ජනතාව පවසන්නේ වැසි කාලයේ දී කූඩාරම්වලට ජලය කාන්දු වීමෙන් දැඩි දුෂ්කරතාවට පත්ව සිටින බවයි. නායයෑමෙන් මාස 6ක් පමණ ගත වුව ද නිවාස ලබා දී ඇත්තේ විපතට පත්වූවන් කිහිපදෙනෙකුට පමණක් වන අතර කූඩාරම්වල වෙසෙන දරුවන්ට අධ්‍යාපන ලැබීමේ දුෂ්කරතාවලට ද මුහුණදීමට සිදුව තිබේ.", "URL": "https://sinhala.adaderana.lk/news.php?nid=66202", "Category": null, "Parent URL": null}