{"Source": "Adaderana", "Timestamp": "January 15, 2018 09:09 am", "Headline": "  බයිසිකල් දෙකක් මුහුණට මුහුණ හැපිලා ජීවිත දෙකක් මහ මඟ නවතී", "News Content": "කුලියාපිටිය, නින්දවෙල ප්‍රදේශයේදී සිදු වූ යතුරුපැදි අනතුරකින් පුද්ගලයින් දෙදෙනෙකු මියගොස් තිබේ. යතුරුපැදි දෙකක් මුහුණට මුහුණ ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී බරපතළ තුවාල ලැබූ යතුරුපැදිකරුවන් දෙදෙනා සහ පසුපැදිකරු ලෙස ගමන් ගත් පුද්ගලයෙකු කුලියාපිටිය රෝහලට ඇතුළත් කිරීමෙන් පසු එක් පැදිකරුවෙකු මියගොස් තිබේ. බරපතළ තත්ත්වයේ පසු වූ පසුපැදිකරු කොළඹ ජාතික රෝහලට මාරුකර යවා ඇති අතර එහිදී ඔහු ද මියගොස් ඇති බව පොලීසිය සඳහන් කළේය. මියගොස් ඇත්තේ නිදන්වෙල, ඉහලගොමුගොමුව ප්‍රදේශයේ පදිංචිව සිටි 49 හැවිරිදි සහ 53 හැවිරිදි පුද්ගලයින් දෙදෙනෙකි. කුලියාපිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82984", "Category": null, "Parent URL": null}