{"Source": "Adaderana", "Timestamp": "February 12, 2018 11:31 am", "Headline": "පුංචි ඡන්දයෙන් පස්සෙ වැසිකිලියේ බලය අල්ලන්න හලාවත ගුටි කෙලියක්", "News Content": "හලාවත නගර සභාවට අයත් හලාවත ප්‍රධාන බස් නැවතුම් පොළේ පිහිටි වැසිකිලියට ප්‍රහාරයක් එල්ල වී තිබේ. ඊයේ(11 ) පස්වරුවේ ප්‍රහාරය එල්ල වන අවස්ථාවේ නගර සභා සේවකයන් දෙදෙනෙකු මෙහි සේවය කරමින් සිට ඇති අතර ඔවුන් දෙදෙනාට හා ඔවුන් සතු යතුරු පැදියකටද, පහරදී ඔවුන් සතුව තිබු මුදල්ද, මංකොල්ලකා තිබේ. වැසිකිලියේ යතුර තමනට බාරදී සේවයෙන් ඉවත්ව යන ලෙස ඉල්ලමින් මේ ප්‍රහාරය සිදුකර ඇත. නගර සභාවේ බලය ලබාගත් පක්ෂයක ආධාරකරුවන් තමන් ජයග්‍රහණය කර ඇති බැවින් නගර සභා දේපළ තමනට අයත් බව පවසමින් මේ ප්‍රහාරය සිදු කළ බව පහර කෑමට ලක්වූ නගර සභා සේවකයෙකු පැවසා තිබේ. මේ සිදුවීම සම්බන්ධයෙන් දෙදෙනෙකු අත්අඩංගුවට ගෙන රජ්‍ය දේපළවලට අලභාහනි කිරීම් හා මංකොල්ල කෑම යටතේ අධිකරණයට ඉදිරිපත් කිරීමට නියමිතය", "URL": "https://sinhala.adaderana.lk/news.php?nid=84239", "Category": null, "Parent URL": null}