{"Source": "Adaderana", "Timestamp": "March 31, 2012 09:26 am", "Headline": "බිත්තියක් කඩා වැ‍ටී එක් අයෙක් මරුට", "News Content": "වැලිගෙපොල, පොල්ලමුර ප්‍රදේශයේ දී නිවසක බිත්තියක් කඩා වැ‍ටීමෙන් පුද්ගලයෙකු ජීවිතක්ෂයට පත්ව තිබේ. නිවසක් අලුත්වැඩියා කිරීමට යාමේ දී එහි පැරණි බිත්තියක් කඩා වැටී ඇති අතර අදාළ පුද්ගලයා ඊට යටවීමෙන් අනතුර සිදුව ඇති බව පොලිසිය පැවසීය. අනතුරින් තුවාල ලැබූ ඔහු බලංගොඩ මූලික රෝහලට ඇතුළත් කිරීමෙන් පසුව මියගොස් ඇත. සිද්ධියෙන් මියගොස් ඇත්තේ වැලිගෙපොල, පනාන ප්‍රදේශයේ පදිංචිව සිටි 29 හැවිරිදි අයෙකි.", "URL": "https://sinhala.adaderana.lk/news.php?nid=23190", "Category": null, "Parent URL": null}