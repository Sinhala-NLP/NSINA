{"Source": "Adaderana", "Timestamp": "October 16, 2011 05:10 pm", "Headline": "මුනෙයි ගම්මානය මුහුදට බිලිවෙන ලකුණු", "News Content": "කල්මුණේ දෙමළ ප්‍රාදේශීය ලේකම් කොට්ඨාශයේ මුනෙයි ගම්මානය දැඩි වෙරළ ඛාදනයකට ලක් වෙමින් පවතින බව අද දෙරණ වාර්තාකරු කියා සිටියි. මේ වන විට මිටර 500ක පමණ ප්‍රමාණයක් මුහුදට යට වී ඇති අතර පොල් ගස් 50ක් පමණ විනාශ වී ගොස් ඇති බව ප්‍රදේශවාසීන් පවසයි. මෙයට පිළියමක් ලෙස වෙරළ සංරක්ෂණ දෙපාර්තමේන්තුව වැලි කොට්ට ගැසීම ආරම්භ කර ඇතත් එයින් මෙම වෙරළ ඛාදනය වළක්වා ගැනීමට නොහැකි වී තිබේ. දිනකට අඩි 20ක පමණ ප්‍රමාණයක් ඛාදනයට ලක්වන අතර ගම්මානයේ නිවාස හා මුහුද අතර දුර ප්‍රමාණය මීටර 25ක් දක්වා අඩු වී ඇති බව ද වාර්තා වෙයි. තවදුරටත් මෙම තත්ත්වය පැවතුනහොත් මෙම ගම්මානය මුහුදට යට වීමට ඉඩ ඇති බැවින් මෙයට කඩිනම් පිළියම් යොදන ලෙස ප්‍රදේශවාසීහු රජයෙන් ඉල්ලා සිටිති.", "URL": "https://sinhala.adaderana.lk/news.php?nid=19399", "Category": null, "Parent URL": null}