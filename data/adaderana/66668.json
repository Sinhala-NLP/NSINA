{"Source": "Adaderana", "Timestamp": "December 3, 2016 08:51 am", "Headline": "  වොක්ස්වැගන් කර්මාන්ත ශාලාවට ජනවාරියේදී මුල්ගල් තැබෙයි", "News Content": "වොක්ස්වැගන් සමාගමේ ශාඛාවක් ඉදිකිරීම සඳහා එළඹෙන ජනවාරි 3 වැනි දා කුලියාපිටියේ දී මුල්ගල තබන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. වොක්ස්වැගන් කර්මාන්ත ශාලාව ඉදිකිරීම ශ්‍රී ලංකා දේශපාලන වේදිකාවේ ප්‍රමුඛ මාතෘකාවක් බවට පත්ව තිබේ.කර්මාන්ත ශාලාව ඉදිකිරීමත් සමග සෘජු හා වක්‍ර රැකියා රාශියක් නිර්මාණය වන බවත්, මෝටර් රථ නිෂ්පාදන තාක්ෂණය පිළිබඳ දැනුම ලබාගැනීමේ අවස්ථාව මෙරට තරුණ ප්‍රජාවට හිමිවනු ඇති බවත් අධ්‍යාපන අමාත්‍යාංශය නිවේදනයක් නිකුත් කරමින් පෙන්වා දී තිබේ.මේ අතර ඉදිරි වසර 04ක පමණ කාලය තුළ අධ්‍යාපනය වෙනුවෙන් උපරිම අයුරින් පහසුකම් සැළසීමට බලාපොරොත්තු වන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.රටේ සංවර්ධන කටයුතු ද ඉතා සීග්‍රව සිදුකිරීමට සැළසුම් කර ඇති බව ඔහු පෙන්වා දෙයි.කුරුණෑගල ප්‍රදේශයේ පැවති ජන හමුවකදී අකිල විරාජ් කාරියවසම් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=66668", "Category": null, "Parent URL": null}