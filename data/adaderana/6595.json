{"Source": "Adaderana", "Timestamp": "February 10, 2010 11:18 am", "Headline": "ෆොන්සේකා වෙනුවෙන් ශ්‍රේෂ්ඨාධිකරණයට පෙත්සමක්", "News Content": "ජෙනරාල් සරත් ෆොන්සේකා මහතා රඳවා තබා ගැනීමට එරෙහිව මූලික අයිතිවාසිකම් පෙත්සමක් අද ශ්‍රේෂ්ඨාධිකරණයට ඉදිරිපත් කිරීමට පියවර ගන්නා බව නීතිඥ විජේදාස රාජපක්ෂ මහතා පවසයි. ඒ සඳහා මූලික කටයුතු මේ වන විටත් සූදානම් බව හෙතෙම අද දෙරණ කළ විමසීමකට පිළිතුරු දෙමින් කියා සිටියේය.. ජෙනරාල් සරත් ෆොන්සේකා මහතාට පැය 24 ක කාලයක් අත්‍යවශ්‍ය ඖෂධ පවා නොමැතිව සිර කරගෙන සිටි බවත්,තමා ඊයේ අවශ්‍ය කරන ඔෂධ රැගෙන යන තෙක් ඒ පිළිබඳව සැලකිල්ලක් නොදක්වා ඇති බවත් හෙතෙම සඳහන් කළේය.", "URL": "https://sinhala.adaderana.lk/news.php?nid=6595", "Category": null, "Parent URL": null}