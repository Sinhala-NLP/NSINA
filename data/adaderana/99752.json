{"Source": "Adaderana", "Timestamp": "November 25, 2018 11:33 am", "Headline": "20යි  20 කාන්තා ලෝක කුසලාන ක්‍රිකට් තරගාවලියේ ජය  ඕස්ට්‍රේලියාවට ", "News Content": "බටහිර ඉන්දීය කොදෙව් දිවයින් හිදී පැවති 20යි 20 කාන්තා ලෝක කුසලාන ක්‍රිකට් තරගාවලියේ ශූරතාව ඕස්ට්‍රේලියානු කාන්තා ක්‍රිකට් පිල හිමි කර ගන්නා ලදී. ඒ, එංගලන්ත කාන්තා පිල කඩුලූ 8 කින් පරාජයට පත් කරමින්. ඇන්ටිගුවා හි පැවති මෙම තරගයේ පළමුවෙන් පන්දුවට පහර දුන් එංගලන්ත පිල ලකුණු 105 කට දැවි ගියේය. පිලිතුරු ඉනිම ක්‍රිඩා කළ ඕස්ට්‍රේලියානු පිල පන්දු වාර 15 යි එක් පන්දුවකදී කඩුලූ 2 ක් දැවී ලකුණු 106 ක් ලබමින් තරගයේ ජය හිමිකර ගැනිමට සමත් විය. මෙලෙස ඕස්ට්‍රේලියානු කාන්තා ක්‍රිකට් පිල 20යි 20 ශූරතාව ජයග්‍රහණය කළේ හතරවන වතාවටයි. මෙම තරගාවලියට සහභාගිවූ ශ්‍රී ලංකා කාන්තා ක්‍රිකට් පිල ඒ කාණ්ඩයේ මූලික වටයේ තරග 4 කින් ජයග්‍රහණය කළේ එක් තරගයක් පමණයි. මූලික වටයේදී අපරාජිත වූ බටහිර ඉන්දීය කොදෙව් සහ ඉන්දීය කණ්ඩායම් අවසන් පූර්ව වටයේදී ඕස්ට්‍රේලියානු සහ එංගලන්ත කණ්ඩායම් අතින් පරාජය විය.", "URL": "https://sinhala.adaderana.lk/news.php?nid=99752", "Category": null, "Parent URL": null}