{"Source": "Adaderana", "Timestamp": "December 23, 2018 07:21 am", "Headline": "ගංජා මිශ්‍ර ඈෂ් සමඟ අයෙක් අත්අඩංගුවට", "News Content": "බොරැල්ල පොලිස් වසමේ කාදර්නාන වත්ත ප්‍රදේශයේදී බොරැල්ල පොලිස් ස්ථානයේ නිලධාරීන් විසින් ලද තොරතුරක් මත වැටලීමක් සිදුකර ගංජා මිශ්‍ර ඈෂ් ග්‍රෑම් 508ක් සමඟ සැකකරුවෙකු අත්අඩංගුවට ගෙන ඇත. ඊයේ(22) සවස 1.10ට පමණ අත්අඩංගුවට ගත් මෙම සැකකරු වයස අවුරුදු 35ක් වූ සර්පන්ටයින් පාර, බොරැල්ල ප්‍රදේශයේ පදිංචිකරුවෙකි. සැකකරු අද(23) දින මාලිගාකන්ද ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතය. බොරැල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101172", "Category": null, "Parent URL": null}