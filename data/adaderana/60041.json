{"Source": "Adaderana", "Timestamp": "May 11, 2016 11:13 am", "Headline": " හොරෙන් රට පැනලා මාට්ටු", "News Content": "ව්‍යාජ ගුවන් ගමන් බලපත්‍ර යොදාගෙන විදෙස් ගත වීමේ ජාවාරමකට සම්බන්ධ ශ්‍රී ලාංකිකයින් දස දෙනෙකු ඇතුළු පුද්ගලයින් 19 දෙනෙකු මලයාසියාවේ දී අත්අඩංගුවට ගෙන තිබේ.මලයාසියානු ආගමන විගමන බලධාරීන් සිදුකළ මෙහෙයුමකදී මොවුන් අත්අඩංගුවට ගෙන ඇති බව සඳහන්ය. ‍අදාළ පිරිස අතර මලයාසියානු ආගමන විගමන දෙපාර්තමේන්තු නිලධාරීන් දෙදෙනෙකු ඇතුළු මලයාසියානු ජාතිකයින් හය දෙනෙකු සහ ඉන්දීය ජාතිකයින් තිදෙනෙකු ද වන බව එරට මාධ්‍ය වාර්තා කළේය.අත්අඩංගුවට ගත් ශ්‍රී ලාංකිකයින් දස දෙනා අතරින් පස් දෙනෙකුගෙන් මුදල් ලබාගෙන ඔවුන් ව්‍යාජ ගුවන් ගමන් බලපත්‍ර මගින් ස්විට්සර්ලන්තයේ ජිනීවා නුවරට යැවීමට ජාවාරම්කරුවන් සැළසුම් කර තිබු බව වාර්තා වෙයි.අනෙක් ශ්‍රී ලාංකිකයින් පස්දෙනා සෙසු සැකකරුවන් සමග එක්ව මෙම ජාවාරම මෙහෙයවා ඇති බව මලයාසියානු මාධ්‍ය වාර්තා කළේය.", "URL": "https://sinhala.adaderana.lk/news.php?nid=60041", "Category": null, "Parent URL": null}