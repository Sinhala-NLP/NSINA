{"Source": "Adaderana", "Timestamp": "January 27, 2016 10:32 am", "Headline": "ගැටුමෙන් එකෙක් මරුට - තුනක් රෝහලට", "News Content": "ඉංගිරිය, හඳපාන්ගොඩ ප්‍රදේශයේ දී ඇතිවූ ගැටුමකින් තරුණයෙකු මියගොස් කාන්තාවක් ඇතුළු පුද්ගලයින් තිදෙනෙක් තුවාල ලබා තිබේ. උල් ආයුධයකින් සහ මුගුරකින් පහරදී අදාළ තරුණයා ඝාතනය කර ඇති බව පොලීසිය පවසයි.එහිදී තුවාල ලැබූ කාන්තාව සහ අනෙක් පුද්ගලයින් දෙදෙනා ප්‍රතිකාර සඳහා පාදුක්ක රෝහලට ඇතුළත් කර ඇති අතර ඉන් එක් අයෙකු වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා ඇත.ඝාතනයට ලක්ව ඇත්තේ පාදුක්ක, උඩුමුල්ල ප්‍රදේශයේ පදිංචිව සිටි 28 හැවිරිදි තරුණයෙකි.සිද්ධියට අදාළ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා ඉංගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56683", "Category": null, "Parent URL": null}