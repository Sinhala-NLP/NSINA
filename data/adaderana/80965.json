{"Source": "Adaderana", "Timestamp": "December 3, 2017 01:34 pm", "Headline": "සදහම් යාත්‍රා ධර්ම දේශනා මාලාව ජනපති සහභාගීත්වයෙන්", "News Content": "සදහම් යාත්‍රා ධර්ම දේශනා මාලාවේ උදුවප් පොහෝ දින වැඩසටහන ජනාධිපති මෛත්‍රීපාල සිරිසේන මහතාගේ සහභාගීත්වයෙන් පවත්වා තිබේ. අද පෙරවරුවේ බම්බලපිටිය සිරි වජිරාරාම විහාරස්ථානය කේන්ද්‍ර කරගනිමින් පොහෝ දින වැඩසටහන පැවති බව ජනාධිපති මාධ්‍ය අංශය සඳහන් කළේය. විහාරස්ථානය වෙත ගිය ජනාධිපතිවරයා ආගමික වතාවත්වල නිරතවීමෙන් අනතුරුව විහාරාධිපති අමරපුර ධර්මරක්ෂිත මහා නිකායේ, මහා නායක ශාස්ත්‍රපති රාජකීය පණ්ඩිත පූජ්‍ය ත්‍රීකුණාමලයේ ආනන්ද ස්වාමීන් වහන්සේ බැහැ දැක ආශිර්වාද ලබාගෙන තිබේ. විහාරස්ථානයේ අභිනවයෙන් ස්ථාපිත කරන ලද සූර්ය බලපද්ධතිය විවෘත කිරීම ජනාධීපති මෛත්‍රීපාල සිරිසේන මහතා විසින් සිදුකළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=80965", "Category": null, "Parent URL": null}