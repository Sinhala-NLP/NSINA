{"Source": "Adaderana", "Timestamp": "March 26, 2012 08:49 am", "Headline": "සැමියාගෙන් පහර කෑ බිරිඳ මියයයි", "News Content": "මාදම්පේ, ඉරට්ටකුලම ප්‍රදේශයේ දි පහරකෑමට ලක් වූ කාන්තාවක් මියගොස් තිබේ. ඊයේ රාත්‍රී මියගිය කාන්තාවගේ ස්වාමිපුරුෂයා විසින් පහර දී මෙම ඝාතනය සිදු කර ඇති බව මාදම්පේ පොලිසිය පැවසීය. අදාළ සැකකරු ද වස පානය කර සිය දිවි නසා ගැනීමට උත්සහ කර ඇත. ඔහු මාදම්පේ පර්යන්ත රෝහලට ඇතුළත් කිරීමෙන් පසු මේ වන විට හලාවත මහ රෝහලට මාරු කර යවා ඇති බව පොලිසිය සදහන් කරයි. ඝාතනයට ලක්ව ඇත්තේ මීට වසර 2 ට පමණ පෙර විවාහ දිවියට එළඹුණු 25 හැවිරිදි කාන්තාවකි.", "URL": "https://sinhala.adaderana.lk/news.php?nid=23059", "Category": null, "Parent URL": null}