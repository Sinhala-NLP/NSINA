{"Source": "Adaderana", "Timestamp": "May 16, 2016 05:06 pm", "Headline": "ආර්ථික සංවර්ධනයේ අඩිතාලම ජනපති පහදයි", "News Content": "තිරසාර සාමයක් සහ ශක්තිමත් ප්‍රජාතන්ත්‍රවාදයක් ගොඩනගා ගත හැක්කේ ආර්ථික සංවර්ධනය ශක්තිමත් කිරීම තුළින් බව ජනාධිපති මෛත්‍රිපාල සිරිසේන මහතා පවසයි.ජර්මානු ආර්ථික කටයුතු හා බලශක්ති පාර්ලිමේන්තු රාජ්‍ය ලේකම් ඌවෙ බෙක්මෙයර් මහතා ජනාධිපති නිළ නිවසේදී අද හමුවූ අවස්ථාවේදී ජනාධිපතිවරයා මේ බව ප්‍රකාශ කර ඇත.බෙක්මෙයර් මහතා ප්‍රමුඛ ජර්මානු නියෝජිත පිරිසක් මේ දිනවල ශ්‍රී ලංකාවේ සංචාරයක නිරත වන අතර ජර්මානු චාන්සලවරියගේ උපදෙස් මත ඔවුන් මෙරට ව්‍යාපාරික අවස්ථාවන් පිළිබඳ සොයා බැලීමට නියමිතය.දෙරට අතර ව්‍යාපාරික සබඳතා තවදුරටත් ශක්තිමත් කිරිමට ජර්මන් රජය කැපවන බව ජර්මානු ආර්ථික කටයුතු හා බලශක්ති පාර්ලිමේන්තු රාජ්‍ය ලේකම් ඌවෙ බෙක්මෙයර් මහතා එම සාකච්ඡාවේදී ප්‍රකාශ කර ඇත.", "URL": "https://sinhala.adaderana.lk/news.php?nid=60204", "Category": null, "Parent URL": null}