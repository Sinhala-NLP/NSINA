{"Source": "Adaderana", "Timestamp": "July 16, 2012 11:16 am", "Headline": "ශ්‍රී ලාංකිකයින්ට ඔස්ට්‍රේලියාව එපා වෙයි", "News Content": "ශ්‍රී ලාංකිකයින් මුහුදු මගින් ඔස්ට්‍රේලියාවට පලායාමට උත්සහ කිරිමේදි ආරක්ෂක අංශ අත්අඩංගුවට පත්වීම නිසා ඔවුන් නැවත වරක් මෙවැනි නීති විරෝධි ක්‍රම මගින් එරටට පලායාමට නොපෙළඹෙන බව ඔස්ට්‍රේලියාවේ ශ්‍රී ලංකා මහකොමසාරිස් අද්මිරාල් තිසර සමරසිංහ මහතා පවසයි. ඔස්ට්‍රේලියානු ගුවන් විදුලි නාලිකාවකට අදහස් දක්වමින් තිසර සමරසිංහ මහතා මේ බව සඳහන් කර ඇත. ශ්‍රී ලාංකික සරණාගතයින් මෙලෙස බෝට්ටු මගින් පලායාමට උත්සහ කිරිමේදි දිගින් දිගටම ආරක්ෂක අංශ අත්අඩංගුවට පත්වන නිසා ඔවුන් ඔස්ට්‍රේලියාවට පලායාම සඳහා වෙනත් ක්‍රමවේද ගැන අවධානය යොමු කරනු ඇතැයි සමරසිංහ මහතා පෙන්වා දෙයි. මෙලෙස සරණාගතයින් අධෛර්යයට පත්වීම නිසා ඔස්ට්‍රේලියාවට පලා‍යාමේ ඔවුන්ගේ උත්සහය නිරායාසයෙන්ම අඩාලවන බව ඔහු පවසයි. පසුගිය දින කිහිපයේදිම මෙලෙස ඔස්ට්‍රේලියාවට පලායාමට උත්සහ කළ ශ්‍රී ලාංකිකයින් රැසක් අවස්ථා 03 කදි ආරක්ෂක අංශ අත්අඩංගුවට පත්විය.", "URL": "https://sinhala.adaderana.lk/news.php?nid=25813", "Category": null, "Parent URL": null}