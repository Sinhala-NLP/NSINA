{"Source": "Adaderana", "Timestamp": "October 24, 2018 04:24 pm", "Headline": "සෞඛ්‍ය ක්ෂේත්‍රයේ ගැටළු ගැන GMOAවෙන් සංදේශයක්", "News Content": "වර්තමානයේ සෞඛ්‍ය ක්ෂේත්‍රයේ පවතින අර්බුදවලට විරෝධය පළකරමින් ජනාධිපතිවරයා වෙත සංදේශයක් බාරදීම සඳහා අත්සන් ලබාගැනීම හෙට ආරම්භ කරන බව රජයේ වෛද්‍ය නිලධාරින්ගේ සංගමය පවසයි. ඒ අනුව දිවයිනේ සියලු රෝහල්වල වෛද්‍යවරුන් මෙම සංදේශය සඳහා අත්සන් තැබීමට නියමිත බව එම සංගමයේ විධායක කමිටු සාමාජික වෛද්‍ය ප්‍රසාද් කොළඹගේ මහතා සඳහන් කළේය. අදාළ අත්සන් ලබාගැනීමෙන් අනතුරුව එම සංදේශය ඉදිරි දින කිහිපය තුළ දී ජනාධිපති මෛත්‍රීපාල සිරිසේන මහතා වෙත බාරදීමට නියමිතයි. එහිදි සෞඛ්‍ය ක්ෂේත්‍රයේ පවතින අර්බුද පිළිබඳ ජනාධිපතිවරයා දැනුවත් කිරීමට නියමිත බව ද වෛද්‍ය ප්‍රසාද් කොළඹගේ මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=98155", "Category": null, "Parent URL": null}