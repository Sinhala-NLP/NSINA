{"Source": "Adaderana", "Timestamp": "June 25, 2015 09:59 am", "Headline": "ශ්‍රී ලංකා - පකිස්ථාන 50 වැනි ටෙස්ට් තරඟය ඇරඹෙයි", "News Content": "ශ්‍රී ලංකාව සමග පැවැත්වෙන දෙවන ටෙස්ට් තරඟයේ කාසියේ වාසිය දිනූ පකිස්ථානු කණ්ඩායම පළමුව පන්දුවට පහරදීමට තීරණය කර තිබේ.මෙම තරඟය පී සරවනමුත්තු ක්‍රීඩාංගණයේදී පැවැත්වෙන අතර ටෙස්ට් ඉතිහාසයේ දෙරට අතර පැවැත්වෙන 50 වැනි ටෙස්ට් තරඟය මෙයයි.එසේම පකිස්ථානු කණ්ඩායමේ යුනිස් ඛාන් සහභාගි වන සියවැනි ටෙස්ට් තරඟය ද‍ මෙය වීම විශේෂත්වයකි.දෙරට අතර පැවැත්වෙන තරඟ 3කින් සමන්විත තරඟාවලියේ පළමු ටෙස්ට් තරඟය පකිස්ථානය ජය ගන්නා ලදී.", "URL": "https://sinhala.adaderana.lk/news.php?nid=52236", "Category": null, "Parent URL": null}