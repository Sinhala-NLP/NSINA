{"Source": "Adaderana", "Timestamp": "November 5, 2012 05:08 pm", "Headline": "සිව් පුද්ගල ඝාතනයේ සැකකරුවන් රඳවාගෙන ප්‍රශ්න කිරීමට පොලීසියට අවසර", "News Content": "ගාල්ල, බද්දේගම ප‍්‍රදේශයේ දී පුද්ගලයන් සිව් දෙනෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන්ගෙන් රැඳවුම් නියෝග මත තබාගෙන ප‍්‍රශ්න කිරීමට පොලීසියට අවසර ලැබී තිබේ. අදාළ සැකකරුවන් අද (05) බද්දේගම මහේස්ත‍්‍රාත් අධිකරණයට ඉදිරිපත් කිරීමෙන් පසු පැය 24 ක් රඳවා තබා ගැනීමට පෝද්දල පොලීසියට අවසර ලබාදී ඇත.. බලගොඩ, වල්පිටවත්ත ප‍්‍රදේශයේ දී ඊයේ (04) එම මළ සිරුරු සොයා ගත් අතර එම සිද්ධිය සම්බන්ධයෙන් අක්මීමන පොලීසිය විසින් පුද්ගලයන් සිව් දෙනෙකු අත්අඩංගුවට ගන්නා ලදී. ඝාතනයට ලක්ව ඇත්තේ ගාල්ල - බඳුන්ගොඩවත්ත, වංචාවල- මොරගොඩවත්ත සහ අම්බලන්වත්ත - මොරිස් පාර යන ප‍්‍රදේශවල පදිංචිකරුවන් සිව්දෙනෙකි.", "URL": "https://sinhala.adaderana.lk/news.php?nid=28927", "Category": null, "Parent URL": null}