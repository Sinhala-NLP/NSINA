{"Source": "Adaderana", "Timestamp": "April 10, 2019 11:20 am", "Headline": "මුදල් නිසා දරුවෙකු වැනසූ පාපතරයෙක්", "News Content": "තණමල්විල පොලිස් බල ප්‍රදේශයේ කිතුල්කෝටේ ප්‍රදේශයේ පදිංචි වයස අවුරුදු හතරයි මාස දහයක් වන පිරිමි දරුවෙකුට බරපතළ ලෙස ලිංගික අපයෝජනයක් සිදුකළ පුද්ගලයකු තණමල්විල පොලිසිය විසින් ඊයේ (9) පස්වරුවේ අත්අඩංගුවට ගෙන ඇති බව අදරණ වාර්තාකරු සඳහන් කළේය. අපයෝජනයට ලක් වූ දරුවාගේ සීයා මෙම සැකකරු සමඟ කූලි වැඩ කර ඇති අතර එලෙස වැඩකඟ වැටුප රැගෙන යාම සඳහා සැකකරු දරුවා ජීවත් වන නිවස වෙත පැමින තිබේ. දරුවා එදින සීයාගේ නිවසේ සිට ඇති අතර සැකකරු පැමිනි අවස්ථාවෙදී නිවසේ කිසිවෙකු සිට නොමැති බව අනාවරණය වු බව වාර්තා වේ. සැකකරු නිවසේ තිබු වාහනයක රෝදයක් ගලවාගෙන ඇති අතර මුදල් දෙන තුරු රෝදය නොදෙන බවට පවසා තිබේ. නිවසේ කිසිවෙකුත් නොමැති බව දැනගත් සැකකරු දරුවා නිවසේ කාමරයක් තුලට රැගෙන ගොස් එහි ඇඳක් මත තබාගෙන මෙම ලිංගික අපයෝජනය සිදුකර ඇති බවට පොලිස් පරීක්ෂණ වලින් අනාවරණය වී ඇති බව අද දෙරණ වාර්තාකරු පවසයි. අත්අඩංගුවට ගත් සැකකරු එල්.හතලිස් හත තෙලුල්ල ජනපදය ඇතිලිවැව ලිපනයේ පදිංචි විසිඅට හැවිරිදි විවාහක පුද්ගලයකු බව අනාවරණය වි තිබේ. සැකකරුට ද කුඩා දරුවෙකු සිටින බව පොලිස් පරීක්ෂණ වලින් අනාවරණය වී ඇති අතර අත්අඩංගුවට ගත් සැකකරු වැල්ලවාය මහේස්ත්‍රාත් අධිකරණයට අද(10)ඉදිරිපත් කිරීමට නියමිත අතර තණමල්විල පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=107761", "Category": null, "Parent URL": null}