{"Source": "Adaderana", "Timestamp": "February 12, 2014 02:23 pm", "Headline": "ලක්ෂ 40 ට වැඩි කල් ඉකුත්වූ ළමා ආහාර තොගයක් විනාශ කරන්න නියෝගයක්", "News Content": "කඩුවෙල ප්‍රදේශයේ ගබඩාවක තිබී පාරිභෝගික ආරක්ෂක අධිකාරිය විසින් අත්අඩංගුවට ගන්නා ලද කල් ඉකුත්වූ ළමා ආහාර තොගයක් විනාශ කරන ලෙස කඩුවෙල මහේස්ත්‍රාත් අධිකරණය විසින් අද (12) නියෝග කර තිබේ. ක්ෂණික ළමා ආහාර පැකට් 62,115 ක් අත්අඩංගුවට ගෙන තිබුණු අතර එහි වටිනාකම ලක්ෂ 40 ට වැඩි බව සමූපකාර හා අභ්‍යන්තර වෙළඳකටයුතු අමාත්‍යංශය පවසයි. බංග්ලාදේශයෙන් ආනයනය කරන ලද පොටැටෝ චිප්ස්, ස්නැක්ස්, පොටැටෝ ක්‍රැකර්ස් තොගයක් මෙලෙස විනාශ කිරීමට නියෝග කෙරී ඇති බව අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=41074", "Category": null, "Parent URL": null}