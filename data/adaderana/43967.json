{"Source": "Adaderana", "Timestamp": "June 14, 2014 04:52 pm", "Headline": " කිතුල්වල නොසන්සුන් ", "News Content": "මීරිගම - දිවුලපිටිය මාර්ගය හරස් කරමින් කිතුල්වල ප්‍රදේශයේදී ප්‍රදේශවාසීන් පිරිසක් මේ වන විට උද්ඝෝෂණයක නිරත වෙමින් තිබේ‍. පසුගිය දින මීරිගම, පස්යාල ප්‍රදේශයේදී යතුරු පැදියකින් ගමන් කරමින් සිටි පුද්ගලයෙකු පොලිස් වෙඩි පහරින් ජීව්තක්ෂයට පත්විය. එම ජීවිතක්ෂයටපත් පුද්ගලයාගේ අවසාන කටයුතු මේ වන විට කිතුල්වල පොදු සුසාන භූමියේදී සිදු කිරීමට නියමිත අතර අදාළ මරණය සම්බන්ධයෙන් විරෝධය පළ කරමින් ප්‍රදේශවාසීන් මෙලෙස උද්ඝෝෂණයේ නිරතවන බව අද දෙරණ වාර්තාකරු සඳහන් කරයි. මීරිගම - දිවුලපිටිය මාර්ගයේ කිතුල්වල ප්‍රදේශයේ මාර්ගය හරස් කරමින් ප්‍රදේශවාසීන් උද්ඝෝෂණයේ නිරතවීම හේතුවෙන් ගමනා ගමනයට බාධා එල්ල වී තිබේ. දහසකට ආසන්න පිරිසක් උද්ඝෝෂණයේ නියැලෙන බවද අද දෙරණ වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=43967", "Category": null, "Parent URL": null}