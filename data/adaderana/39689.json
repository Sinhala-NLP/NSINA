{"Source": "Adaderana", "Timestamp": "December 18, 2013 06:24 pm", "Headline": "මණ්ඩලය කඩාකප්පල් කිරීමට ආණ්ඩුව කුමන්ත්‍රණ කරනවා ", "News Content": "එ.ජා.ප. නායකත්ව මණ්ඩලය කඩාකප්පල් කිරීම සඳහා ආණ්ඩුව කුමන්ත්‍රණ කරමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී කබීර් හෂීම් මහතා පවසයි. එසේම එ‍.ජා.ප පාර්ලිමේන්තු මන්ත්‍රී සජිත් ප්‍රේමදාස මහතා සහ සිය පක්ෂය අතර ගැටූම් ඇති කිරීමේ බලවේගයක් මේ වන විට ක්‍රියාත්මක වන බවද අද(18) කොළඹ පැවති මාධ්‍ය හමුවකට එක්වෙමින් ඔහු ප්‍රකාශ කළේය. තවද සජිත් ප්‍රෙමදාස මහතාට නායකත්ව මණ්ඩලය විසින් දිගින් දිගටම නායකත්ව මණ්ඩලයට පැමිණේන ලෙස ආරාධනා කරන බවත්, ප්‍රේමදාස මහතාගේ ජංගම දුරකථනයට පවා කෙටි පණිවිඩ යවා ඇති බවත් හෙතෙම එම අවස්ථාවේදී සඳහන් කර සිටියේය. එක්සත් ජාතික පක්ෂයේ දේශපාලන න්‍යාය පත්‍රය මේ වන විට ක්‍රියාත්මක කරනු ලබන්නේ එක්සත් නායකත්ව මන්ඩලය බව එහිදී වැඩිදුරටත් අදහස් දැක්වු කබීර් හෂීම් මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=39689", "Category": null, "Parent URL": null}