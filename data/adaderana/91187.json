{"Source": "Adaderana", "Timestamp": "June 20, 2018 12:34 pm", "Headline": "මානව හිමිකම් කවුන්සලයෙන් අමෙරිකාව ඉවත්වීම ශ්‍රී ලංකාවට සුබදායකයි", "News Content": "අමෙරිකාව එක්සත් ජාතීන්ගේ මානව හිමිකම් කවුන්සිලයෙන් ඉවත්වීමට ගත් තීරණය ශ්‍රී ලංකාවට සුබදායී බව කොළඹ විශ්ව විද්‍යාලයේ ජ්‍යෙෂ්ඨ කථිකාචාර්ය ආචාර්ය ප්‍රතිභා මහානාමහේවා මහතා පවසයි. ජගත් සංවිධානය මානව හිමිකම් ආරක්ෂා කිරීම සඳහා දුර්වල සංවිධානයක් ලෙසට චෝදනා කරමින් අමෙරිකාව මානව හිමිකම් කවුන්සිලයෙන් ඉවත් වන බවට එක්සත් ජාතීන්ගේ සංවිධානයේ අමෙරිකානු නියෝජිතවරිය වන නිකී හේල්ස් ඊයේ (19) නිවේදනය කළාය. කලක සිට ඊශ්‍රායලය විරෝධී ප්‍රතිපත්තියක් අනුගමනය කිරීම සම්බන්ධයෙන් නිකී හේල්ස් ජගත් සංවිධානයේ මානව හිමිකම් කවුන්සිලයට චෝදනා කර ඇති අතර එය පිළිකුල්සහගත දේශපාලන පක්ෂපාතීත්වයක් බවටයි ඇය පවසා තිබුණේ. එක්සත් ජාතීන්ගේ මානව හිමිකම් කොමසාරිස්, සෙයිද් රාද් අල් හුසේන් අමෙරිකාවේ අදාළ තීරණය සම්බන්ධයෙන් කණගාටුව පළ කර තිබූ අතර ඊශ්‍රායලය අදාළ තීරණයට ප්‍රශංසාව පල කර තිබිණි.", "URL": "https://sinhala.adaderana.lk/news.php?nid=91187", "Category": null, "Parent URL": null}