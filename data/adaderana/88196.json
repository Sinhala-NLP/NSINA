{"Source": "Adaderana", "Timestamp": "April 28, 2018 01:38 pm", "Headline": "  ප්‍රමිතීන්ට අනුව පමණක් බෞද්ධ කොඩි අලෙවි කරන්න ", "News Content": "ශ්‍රී ලංකා ප්‍රමිති ආයතනයේ ප්‍රමිතීන්ට අනුව පමණක් බෞද්ධ කොඩි අලෙවි කරණ ලෙස එම ආයතනය ව්‍යාපාරිකයින්ගෙන් ඉල්ලීමක් කරයි. දැනට වෙළඳ පොලේ අලෙවියට තබා ඇති බෞද්ධ කොඩි ප්‍රමිතියෙන් තොර ඒවා බව ශ්‍රී ලංකා ප්‍රමිති ආයතනය සඳහන් කළේය. බෞද්ධ කොඩියක තිබිය යුතු නියමිත ප්‍රමිති තත්ත්වය සම්බන්ධයෙන් අද දෙරණ සමඟ කුරුණු පැහැදිලි කළ ශ්‍රී ලංකා ප්‍රමිති ආයතනයේ වැඩබල අධ්‍යක්ෂ ජනරාල් නයනා එම් සතරසිංහ මහත්මිය මේ බව ප්‍රකාශ කළේය. මේ අතර වෙසක් සමය තුළ දන්සල් සංවිධානය කරන පාර්ශව වලින් සෞඛ්‍ය අංශ ඉල්ලීමක් කරයි. අද දෙරණ සමඟ අදහස් දක්වමින් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කළේ දන්සල් ලියාපදිංචි කිරීම අත්‍යවශ්‍ය කාරණයක් බවයි", "URL": "https://sinhala.adaderana.lk/news.php?nid=88196", "Category": null, "Parent URL": null}