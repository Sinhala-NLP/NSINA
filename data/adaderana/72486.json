{"Source": "Adaderana", "Timestamp": "April 26, 2017 10:21 am", "Headline": "කැපූ කෙටූ පුද්ගලයින් සිව් දෙනෙක් දැලේ", "News Content": "කැලණිය, දිප්පිටිගොඩ ප්‍රදේශයේ දී තියුණු ආයුධ වලින් පහරදී පුද්ගලයෙකුට තුවාල සිදු කිරීමේ සිද්ධියක් සම්බන්ධයෙන් සැකකරුවන් සිව් දෙනෙකු අත්අඩංගුවට ගෙන තිබේ.පෑලියගොඩ පොලිස් ස්ථානයට ලද පැමිණිල්ලක් මත සිදුකළ විමර්ශනයකදී දිප්පිටිගොඩ, ප්‍රජාශාලාව අසලදී සැකකරුවන් අත්අඩංගුවට ගෙන ඇති බව සඳහන්ය.අත්අඩංගුවට ගෙන ඇත්තේ 22, 24 හා 55 යන වයස් වල පසුවන පුද්ගලයින් සිව් දෙනෙකු වන අතර ඔවුන් කැලණිය ප්‍රදේශයේ පදිංචිකරුවන් බව පොලීසිය පවසයි.සැකකරුවන් අද දින කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පෑලියගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72486", "Category": null, "Parent URL": null}