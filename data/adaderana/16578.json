{"Source": "Adaderana", "Timestamp": "June 6, 2011 11:53 am", "Headline": "ලංවිම සභාපති අසුන මහාචාර්ය විමලධර්මට හිමිවෙයි ", "News Content": "ලංකා විදුලිබල මණ්ඩලයේ නව සභාපතිවරයා ලෙස මහාචාර්ය විමලධර්ම අබේවික්‍රම මහතා පත්කර තිබේ. විදුලිබල හා බලශක්ති අමාත්‍ය පාඨලි චම්පික රණවක මහතා විසින් අද අදාළ පත්කිරීම සිදුකළ බවයි විදුලිබල හා බලශක්ති අමාත්‍යාංශය සඳහන් කරනු ලැබීය. මීට අමතරව ලංකා විදුලිබල මණ්ඩලයේ නව සාමාන්‍යාධිකාරීවරයා වශයෙන් නිහාල් වික්‍රමසූරිය මහතා පත්කර තිබේ. විදුලිබල අමාත්‍යාංශයේ දී ඊයේ(05) පස්වරුවේ වෘත්තීය සමිති නියෝජිතයන් සහ නිලධාරීන් පිරිසක් සමඟ පැවති සාකච්ඡා වට කිහිපයකින් අනතුරුව අදාළ පත්වීම් ලබාදීමට විෂය භාර අමාත්‍යවරයා තීරණය කළේය. පසුගිය කාලය තුළ ලංකා විදුලිබල මණ්ඩලයේ උද්ගත වූ පරිපාලනමය ගැටලු කිහිපයක් සම්බන්ධයෙන් දැඩි අර්බුදකාරී ස්වරූපයක් හටගනු ලැබීය. විදුලිබල මණ්ඩලයේ බලධාරීන් වහා සිය තනතුරුවලින් ඉවත්කිරීමට කටයුතු කළ යුතු බව වෘත්තීය සමිති නියෝජිතයින් චෝදනා කළේය.", "URL": "https://sinhala.adaderana.lk/news.php?nid=16578", "Category": null, "Parent URL": null}