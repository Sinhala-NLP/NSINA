{"Source": "Adaderana", "Timestamp": "October 29, 2012 08:31 am", "Headline": "බෙංගාල බොක්කේ පීඩන අවපාතය තවදුරටත් ", "News Content": "බෙංගාල බොක්ක ආශ්‍රිතව හටගෙන ඇති පීඩන අවපාතය ගැඹුරු පීඩන අවපාතයක් බවට වර්ධනය වීම නිසා උතුරු හා නැගෙනහිර පළාත්වල ධීවර ජනතාව ඒ පිළිබඳව දැඩි අවධානයක් යොමු කළ යුතු බව කාලගුණ විද්‍යා දෙපාර්තමේන්තුව පවසයි. විශේෂයෙන් මඩකළපුව හා යාපනය ආශ්‍රිතව මුහුදු ප්‍රදේශ රළු විය හැකි බැවින් ධීවරයින් සිය ධීවර කටයුතුවලදී ප්‍රවේශම් විය යුතු බව ද එම දෙපාර්තමේන්තුව අවධාරණය කරයි. ඊයේ දිනයේ (28) වනවිට යාපනයට කිලෝමීටර් 600 ක් පමණ ඈතින් පිහිටි එම පීඩන අවපාතය මේවන විට මුලතිව් වෙරළට කිලෝමීටර් 250 ක් පමණ ආසන්නයට ළඟා වී ඇතැයි කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=28701", "Category": null, "Parent URL": null}