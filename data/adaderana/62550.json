{"Source": "Adaderana", "Timestamp": "July 29, 2016 03:11 pm", "Headline": "  අපිට ඕන ආණ්ඩුවක්ලු", "News Content": "පාද යාත්‍රා යන්නේ රටටවත් ජනතාවටවත් ආදරයට නොව දූෂණ වංචාවලින් බේරී සිටීමට බව එජාප පා.ම කාවින්ද ජයවර්ධන මහතා පවසයි.අද සිරිකොතදී පැවැති මාධ්‍ය හමුවකදී ඔහු කියා සිටියේ මහින්ද රාජපක්ෂ රජය සමයේ සුපිරි වාහනවලින්, හෙලිකොප්ටර්වලින් කොළඹ සිට මහනුවර ගිය අය අද මහනුවර සිට කොළඹට පයින් එන බවයි.සාමාන්‍ය ජනතාව විඳින දුක දැන හැඳිනගැනීමට එය හොඳ අවස්ථාවක් නමුත් මොවුන් පා ගමනේදී \"අපිට ඕන ආණ්ඩුවක්\" යැයි පැවසීමෙන් පෙනී යන්නේ ජනතාවට ඇති ආදරයක් නොව හොර මැරකම්වලින් ගැලවී සිටිය හැකි පාලනයක් යළි ගොඩනගා ගැනීම යැයි ඔහු පෙන්වාදුන්නේය.උතුරින් වේවා දකුණින් වේවා කොහේ සිට පා ගමන් පැමිණියද මෙම ආණ්ඩුව පෙරළිය නොහැකි බවද මන්ත්‍රීවරයා එහිදී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=62550", "Category": null, "Parent URL": null}