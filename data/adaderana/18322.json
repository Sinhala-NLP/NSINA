{"Source": "Adaderana", "Timestamp": "August 26, 2011 03:36 pm", "Headline": "අසාධාරණව සේවය අහිමි කළ විනිසුරුවරුන් පිරිසක් ජනපති හමුවෙයි", "News Content": "1999 සහ 2009 යන කාලවකවානුව තුළ අසාධාරණ ලෙස සේවය අහිමි කළ හිටපු අධිකරණ විනිසුරුවරුන් පිරිසක් ජනාධිපති මහින්ද රාජපක්ෂ මහතා හමුවී තිබේ. හිටපු අධිකරණ විනිසුරුවරු 14 දෙනෙකු අරලියගහ මන්දිරයේ දී ජනාධිපතිවරයා හමුවී ඇති බව සඳහන්ය. අදාළ කාලය තුළ විනිසුරුවරු හතළිස් දෙදෙනෙකුගේ සේවය අසාධාරණ ලෙස අහිමි කර ඇති බව ඔවුන් එහිදි ප්‍රකාශ කර ඇත. ඒ පිළිබඳව සොයා බලා සාධාරණයක් ඉ‍ටුකරන ලෙස විනිසුරුවරු ජනාධිපතිවරයාගෙන් ඉල්ලා තිබේ. මෙම හමුවට විදේශ කටයුතු අමාත්‍ය මහාචාර්ය ජී.එල්.පීරිස්, ජනාධිපති ලේකම් ලලිත් වීරතුංග ඇතුළු පිරිසක් සහභාගී වූ බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=18322", "Category": null, "Parent URL": null}