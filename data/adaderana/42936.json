{"Source": "Adaderana", "Timestamp": "May 2, 2014 03:19 pm", "Headline": "මොරටුවේ උදෑසනම මිනීමැරුමක්!", "News Content": "මොරටුව, කොරලවැල්ල ප්‍රදේශයේ දී පුද්ගලයෙකු ඝාතනය කර තිබේ. අද පෙරවරුවේ මෙම ඝාතනය සිදුව ඇති බව පොලිසිය සඳහන් ක‍ළේය. ඉඩම් ආරවුලක් දුරදිගයාම හේතුවෙන් මෙම ඝාතනය සිදුව ඇති බව සඳහන්ය. මියගොස් ඇත්තේ 43 හැවිරිදි මොරටුව, කොරලවැල්ල ප්‍රදේශයේ පදිංචිව සිටි පුද්ගලයෙකි. ඔහු මීට පෙර ටී 56 ගිනි අවියක් සහ ජීව අත්බෝම්බයක් ළඟ තබා ගැනීම හේතුවෙන් රක්ෂිත බන්ධනාගාර ගත කර ඇප මත සිටි පුද්ගලයෙකු බව ද පොලිසිය පැවසීය. කෙසේ වෙතත් ඝාතනය සම්බන්ධයෙන් කිසිදු සැකකරුවෙකු අත්අඩංගුවට ගෙන නොමැති අතර මේ සම්බන්ධයෙන් මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42936", "Category": null, "Parent URL": null}