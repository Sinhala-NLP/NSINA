{"Source": "Adaderana", "Timestamp": "September 6, 2019 02:18 pm", "Headline": "තිරිඟු පිටි මිල වැඩි කල සමාගම්වලට කරදර වෙන ලකුණු", "News Content": "තිරිඟු පිටි මිල ඉහළ දැමීමට සමාගම් තීරණය කර තිබේ. තිරිඟු පිටි කිලෝග්‍රෑම් එකක් රුපියල් 5 යි ශත 50 කින් අද(06) සිට ඉහල දමන ලෙස ප්‍රීමා සමාගමේ පාලනාධිකාරිය දිවයිනේ සියලූම අලෙවි නියෝජිතයින්ට දැනුම් දී ඇති බව වාර්තා වෙයි. කෙසේ වෙතත් තිරිඟු පිටි සමාගම් විසින් අවසරයකින් තොරව තිරිඟු පිටි මිල ඉහළ දමා ඇති බව අද දෙරණ කළ විමසීමකදී පාරිභෝගික කටයුතු පිළිබඳ අධිකාරිය සඳහන් කළේය. ඒ අනුව ප්‍රීමා සහ සෙරන්ඩිබ් සමාගම්වලට එරෙහිව ඉදිරියේදී නීතිමය ක්‍රියාමාර්ග ගන්නා බව පාරිභෝගික කටයුතු පිළිබඳ අධිකාරියේ අධ්‍යක්ෂ ජනරාල් එම්.එස්.එම්. ෆවුසර් මහතා පැවසුවේය.", "URL": "https://sinhala.adaderana.lk/news.php?nid=118445", "Category": null, "Parent URL": null}