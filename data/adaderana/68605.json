{"Source": "Adaderana", "Timestamp": "January 26, 2017 01:05 pm", "Headline": "ඌවේ ගුරු පුරප්පාඩු පිරවෙයි ", "News Content": "ඌව පළාතේ ගුරු සේවයේ පවතින පුරප්පාඩු සඳහා උපාධිධාරීන් 650ක් බඳවා ගැනීමට පළාත් ආණ්ඩුකාරවරයාගෙන් අනුමැතිය ලැබී ති‍බේ.ඌව පළාත් ප්‍රධාන අමාත්‍ය චාමර සම්පත් දසනායක මහතාගේ විශේෂ ඉල්ලීම පරිදි මෙම අනුමැතිය ලබා දී ඇති බව වාර්තා වෙයි.පුරප්පාඩු පවතින පාසල්වල සේවය සඳහා උපාධිධාරීන් හා උසස් ජාතික ගණකාධිකාරී ඩිප්ලෝමාධාරීන්ගෙන් ගුරුවරු 650ක් පමණ බඳවා ගැනීමට නියමිතව ඇත.ඌව පළාත් ආණ්ඩුකාර අධිනීතිඥ ඇම්.පී.ජයසිංහ මහතා ඒ සම්බන්ධයෙන් උපදෙස් ලබා දී ඇති අතර ඉදිරිකාලයේදී මෙම බඳවා ගැනීම් සිදුකිරීමට ඌව පළාත් රාජ්‍ය සේවා කොමිසන් සභාව පියවර ගනිමින් සිටියි.", "URL": "https://sinhala.adaderana.lk/news.php?nid=68605", "Category": null, "Parent URL": null}