{"Source": "Adaderana", "Timestamp": "June 29, 2018 06:52 am", "Headline": "තොරතුරු පනතින් ලබාදී ඇති අයිතීන් උල්ලංඝණය වන පනත් කිහිපයක් ඉදිරිපත් කිරීමේ සූදානමක් පවතිනවා", "News Content": "තොරතුරු පනතින් ලබාදී ඇති අයිතීන් උල්ලංඝණය වන පරිදි පනත් කිහිපයක් ඉදිරිපත් කිරිමේ සූදානමක් පවතින බව තොරතුරු කොමිසම් සභාවේ සාමාජික එස්.ජි පුංචිහේවා මහතා පවසයි. නීතිඥ මලවිගේ කේ. ගීතානි ජිවන්ති මහත්මිය විසින් ප්‍රකාශිත තොරතුරු දැනගැනිමේ අයිතිවාසිකම නමැති ග්‍රන්ථය එළිදැක්විම වෙනුවෙන් ශ්‍රී ලංකා විවෘත විශ්වවිද්‍යාලයේ ඊයේ (28) පැවැති උත්සවයකදී පුංචිහේවා මහතා මේ පිළිබඳ අදහස් පල කළේය. එහිදී එස්.ජී පුංචිහේවා මහතා වැඩිදුරටත් ප්‍රකාශ කළේ අත්අඩංගුවේ සිටියදී අපරාධකරුවන්ට වෙඩි තැබීම සම්බන්ධයෙන් ද තොරතුරු අනාවරණය කළ යුතු බවයි.", "URL": "https://sinhala.adaderana.lk/news.php?nid=91664", "Category": null, "Parent URL": null}