{"Source": "Adaderana", "Timestamp": "October 16, 2018 09:57 am", "Headline": "පණු පෙත්තෙන් අවසන් ගමන් ගිය පාසල් සිසුවා", "News Content": "ගලේවෙල නගරයේ පදිංචි කුඩා දරුවෙකු බෙහෙත් පෙත්තක් උගුරේ සිරවීමෙන් මියගොස් ඇති බව අද දෙරණ වාර්තාකරු පවසයි. ඊයේ (15) රාත්‍රීයේ මෙම දැරුවාගේ උගුරේ බෙහෙත් පෙත්ත සිරවී ඇති අතර දරුවා ගලේවෙල ප්‍රාදේශීය රෝහලට ඇතුළත් කිරීමේදී මියගොස් ඇති බව වාර්තා වෙයි. මෙලෙස මියගොස් ඇත්තේ ගලේවෙල නගරයේ-ජයතිලක මාවතේ පදිංචි මිතුම් සනුජ ගංගොඩවත්ත නැමති සය හැවිරිදි කුඩා දරුවෙකි. ගලේවෙල ප්‍රාථමික විදුහලේ ඉගෙනුම ලබන මෙම සිසුවාට සෞඛ්‍ය අංශ විසින් ඊයේ පණු පෙති ලබා දී තිබේ. එසේ ලබාදුන් පණු පෙත්ත දෙකට කඩා එක් කැබැල්ලක් පානය කිරීමට සිය මව විසින් ලබාදී ඇති අතර එම පණුපෙත්ත උගුරේ සිරවී ඇති බව මූලික පරීක්ෂන්වලදී අනාවරණය වී තිබේ. සිද්ධිය සම්බන්ධයෙන් ගලේවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97758", "Category": null, "Parent URL": null}