{"Source": "Adaderana", "Timestamp": "January 19, 2014 10:32 am", "Headline": "ඉන්දියානුවන් 4ක් පලෙයි පොලිස් දැලේ", "News Content": "නීති විරෝධී ලෙස මෙරට රැඳි සිටිමින් වෙළෙඳාම් කටයුතුවල නිරත වු ඉන්දීය ජාතිකයින් සිව්දෙනෙකු පලෙයි ප්‍රදේශයේ දී අත්අඩංගුවට ගෙන තිබේ. පලෙයි පොලිසීයට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අදාළ ඉන්දීය ජාතිකයින් සංචාරක වීසා මත මෙරටට පැමිණ වෙළෙඳාම් කටයුතු වල නිරත වී ඇති බව පොලීසිය පවසයි. අත්අඩංගුවටගත් සැකකරුවන් කිලිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40456", "Category": null, "Parent URL": null}