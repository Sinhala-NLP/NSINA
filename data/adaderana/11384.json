{"Source": "Adaderana", "Timestamp": "October 9, 2010 03:40 pm", "Headline": "ෆොන්සේකාගේ නිදහස ඉල්ලා මහනුවර උද්ඝෝෂණයක්", "News Content": "සිරගතව සිටින සරත් ෆොන්සේකා මහතා නිදහස් කරන ලෙස ඉල්ලමින් උද්ඝෝෂණයක් මහනුවර කටුගස්තොට නගරයේ දී අද(09) පැවැත්වුණි. ඒ එක්සත් ජාතික පක්ෂ මහනුවර දිස්ත්‍රික් පාර්ලිමේන්තු මන්ත්‍රී එච්.එම්.එන් හලීම් මහතාගේ ප්‍රධානත්වයෙනි. මේ සඳහා 500කට අධික පිරිසක් සහභාගී වී සිටි බව අද දෙරණ වාර්තාකරු සඳහන් කළේය. යුද්‍ධයේ දී ඉමහත් මෙහෙයක් ඉටු කළ සරත් ෆොන්සේකා මහතා සිර ගත කිරීම අසාධාරණයක් බව හලීම් මන්ත්‍රීවරයා මෙහි දී පවසා සිටියේය. සරත් ෆොන්සේකා මහතා නිදහස් කරන තෙක් එක්සත් ජාතික පක්ෂය ආරම්භ කර ඇති උද්ඝෝෂණ ව්‍යාපාරය නොනවත්වන බව ද මන්ත්‍රීවරයා මෙහි දී වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=11384", "Category": null, "Parent URL": null}