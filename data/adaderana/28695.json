{"Source": "Adaderana", "Timestamp": "October 28, 2012 04:15 pm", "Headline": "කොළොම්බියා දූපත ආශ්‍රිතව භූ කම්පනයක්", "News Content": "කැනඩාවේ බ්‍රිටිෂ් කොළොම්බියා දූපත ආශ්‍රිතව භූ කම්පනයක් සිදුවී තිබේ. රිච්ටර් මාපකයේ ඒකක 7.7 විශාලත්වයකින් යුත් භූ කම්පනයක් මෙලෙස හටගෙන ඇති බව විදෙස් වාර්තා පවසයි. අද (27) අලුයම ඇති වු මෙම භූ කම්පනයත් සමග සුනාමි අනතුරු ඇඟවීමක් ද සිදුකර තිබේ. බ්‍රිටිෂ් කොළොම්බියා දූපතට සැතපුම් 125 ක් දුරින් වු මුහුදේ දී මෙම භූ කම්පනය සිදුව ඇති බැවින් මෙම සුනාමි අනතුරු ඇඟවීම සිදුකර ඇති බව විදෙස් මාධ්‍ය වාර්තා කරයි. කෙසේ වෙතත් භූ කම්පනයත් සමග ඇති වු හානිය පිළිබඳ මෙතෙක් වාර්තා වී නොමැත.", "URL": "https://sinhala.adaderana.lk/news.php?nid=28695", "Category": null, "Parent URL": null}