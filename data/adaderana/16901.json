{"Source": "Adaderana", "Timestamp": "June 21, 2011 10:44 am", "Headline": "පොසොන් සතියේ වැටලීම්වලින් 71 දෙනෙකු අත්අඩංගුවට", "News Content": "පසුගිය පොසොන් සතිය තුළ පොළොන්නරුව සහ අනුරාධපුර දිස්ත්‍රික්ක වල සිදු කළ වැටලීම් වලින් පුද්ගලයින් 71 දෙනෙකු අත්අඩංගුවට ගෙන ඇති බව සුරාබදු දෙපාර්තමේන්තුව පවසයි. එම අත්අඩංගුවට ගත් පුද්ගලයින් අතර නීතී විරෝධී මත්පැන් නිෂ්පාදනය කළ, මත්පැන් ‍අලෙවි කරන ස්ථාන පවත්වාගෙන ගිය සහ වෙනත් විවිධ වැරදි සම්බන්ධයෙන් අත්අඩංගුවට ගත් පුද්ගලයින් මේ අතර වේ. පොසොන් උත්සවය නිමිත්තෙන් අනුරාධපුර සහ පොළොන්නරු දිස්ත්‍රික්ක වල සතියක කාලයක් විශේෂ වැටලීම් ක්‍රියාවලියක් සිදු කළ බව අනුරාධපුර සුරාබදු අධිකාරි ගාමිණි අධිකාරි මහතා ප්‍රකාශ කළේය. අත්අඩංගුවට ගත් පුද්ගලයින්ට එරෙහිව නීතීමය පියවර ගෙන ඇති බව ද අධිකාරි මහතා සඳහන් කළේය.", "URL": "https://sinhala.adaderana.lk/news.php?nid=16901", "Category": null, "Parent URL": null}