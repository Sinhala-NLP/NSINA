{"Source": "Adaderana", "Timestamp": "January 31, 2018 12:27 pm", "Headline": "  නාය යෑමේ අවදානමක් නිසා පවුල් 20ක් ඉවත් කරලා ", "News Content": "රාගල ප්‍රදේශයේ නාය යෑමේ අවදානමක් හේතුවෙන් පවුල් 20 ක් පදිංචි ස්ථානවලින් ඉවත් කර තිබේ. රාගල ලීඩේල්වත්ත ප්‍රදේශයේ පවුල් 20 කට අයත් පුද්ගලයින් 107 ක පිරිසක් මෙලෙස පදිංචි ස්ථානවලින් ඉවත් කර ඇති බව පොලීසිය සඳහන් කළේය. මීට අමතරව පැවති අයහපත් කාලගුණ තත්ත්වය හේතුවෙන් රාගල රුක්සයිඩ්, සෙනරත්පුර, හාල්ගන්ඔය ප්‍රදේශවල පවුල් 41 ක පුද්ගලයින් 200 කට අධික පිරිසක් අවතැන්ව සිටින බව සඳහන්ය. ඔවුන් රුක්සයිඩ් සුරැකුම් මධ්‍යස්ථානයේ සහ හාල්ගන්ඔය දෙමල මහා විද්‍යාලයේ තාවකාලිකව නවාතැන් ගනිමින් සිටින බව පොලීසිය සඳහන් කළේය.", "URL": "https://sinhala.adaderana.lk/news.php?nid=83824", "Category": null, "Parent URL": null}