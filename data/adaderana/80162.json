{"Source": "Adaderana", "Timestamp": "November 19, 2017 09:47 am", "Headline": "වවුනියාවේ තවත් තරුණයෙකු කපා දමයි", "News Content": "වවුනියාව,මන්නාරම වීදිය නව කට්පහපුරම් ප‍්‍රදේශයේදී කිසියම් කණ්ඩායමක් විසින් තරුණයෙකු පහරදි තුවාල සිදුකොට ඇති බව වවුනියාව,පූවරසන්කුලම පොලිසිය පවසයි. ත‍්‍රිරෝද රථයකින් ගමන්ගත් තරුණයෙකුට කිසියම් කණ්ඩායමක් විසින් එලෙස පහරදී ඇති බව වවුනියාව පොලිසිය පැවසීය. කිසියම් කණ්ඩායමක් තරුණයෙකු කපා දමා තුවාල සිදුකොට ඇති බව නව කට්පහපුරම් ප‍්‍රදේශවාසීන් ප්‍රකාශ කළේය. සිද්ධියෙන් තුවාල ලැබු වවුනියාව,නව කට්පහපුරම් ප‍්‍රදේශයේ පදිංචි 30 හැවිරිදි නිරෝෂන් නමැති තරුණයෙකු වවුනියාව රෝහලට ඇතුළත් කොට ඇති බවද පොලිසිය පැවසීය. පෞද්ගලික ආරවුලක් ගැටුමට හේතුවි ඇති බවද පොලිසිය තොරතුරු අනාවරණය කොටගෙන ඇත. සිද්ධිය සම්බන්ධයෙන් පූවරසන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80162", "Category": null, "Parent URL": null}