{"Source": "Adaderana", "Timestamp": "August 1, 2019 11:22 am", "Headline": "ඉතාලියේදී දියණියට වෙඩි තැබු ලාංකික පියා සියදිවි හානි කර ගන්න උත්සහ කළ හැටි", "News Content": "ඉතාලියේ පැදුවා ප්‍රදේශයේදී ශ්‍රී ලාංකික පුද්ගලයෙකු තම දියණියට වෙඩි තබා සියදිවි හානි කර ගැනිමට උත්සහ දරා තිබේ. 46 හැවිරිදි අදාල ශ්‍රී ලාංකිකයා 26 හැවිරිදි ඔහුගේ දියණියට වෙඩි තබා ඇති අතර පසුව ඔහු ද ගෙලවැලලාගෙන සියදිවි හානි කර ගැනිමට උත්සහ දරා ඇති බව විදෙස් මාධ්‍ය වාර්තා කළේය. කෙසේවෙතත් එරට පොලිසිය විසින් ඔවුන් දෙදෙනා රෝහල් ගත කිරිමට පියවර ගෙන තිබේ. ඒ අනුව පියා සහ දියණිය බරපතල තත්ත්වයෙන් එරට රෝහලක ප්‍රතිකාර ලබමින් සිටින අතර සිද්ධිය සම්බන්ධයෙන් පොලිසිය විමර්ශන ආරම්භ කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=115493", "Category": null, "Parent URL": null}