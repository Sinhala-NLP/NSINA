{"Source": "Adaderana", "Timestamp": "December 30, 2015 07:36 am", "Headline": "පුංචි ආණ්ඩු වල‍ට එරෙහිව පැමිණිලි 98 යි", "News Content": "පළාත් පාලන ආයතන වල සිදුව ඇති වංචා දූෂණ වලට අදාළව එම වංචා දූෂණ සෙවීමේ ඒකකයට පැමිණිලි 98ක් ලැබී තිබේ.පසුගිය ඔක්තෝබර් මාසයේ සිට නොවැම්බර් මාසය අවසානය දක්වා එම පැමිණිලි ලැබී ඇති බව පළාත් සභා හා පළාත් පාලන අමාත්‍යංශය පවසයි.වැඩිමි පැමිණිලි සංඛ්‍යාවක් ලැබී ඇත්තේ බස්නාහිර පළාතේ පළාත් පාලන ආයතන වලට අදාළව වන අතර එම සංඛ්‍යාව 11කි.අවම පැමිණිලි සංඛ්‍යාවක් ලැබී ඇත්තේ සබරගමු පළාත් පාලන ආයතන වලින් බව සඳහන්ය.උතුරු පළාතෙන් 05ක් හා උතුරු මැද, ඌව, දකුණු පළාත් වලින් 04 බැගින් ද පැමිණිලි ලැබී තිබේ.මීට අමතරව නැගෙනහිර පළාතෙන් පැමිණිලි 06ක් සහ මධ්‍යම පළාතෙන් 08ක් වන පරිදි පැමිණිලි ලැබී ඇති බව සඳහන්ය.ඒ අනුව මෙම පැමිණිලි මේ වන විට පළාත් පාලන කොමසාරිස්වරුන් වෙත යොමු කර ඇති අතර එම වාර්තා අමාත්‍යවරයා වෙත යොමු කිරීමෙන් අනතුව අල්ලස් කොමිසසම වෙත හෝ පොලීසියට ඉදිරි විමර්ශන භාර දෙනවාද යන්න තීරණය කරන බව පළාත් සභා හා පළාත් පාලන අමාත්‍යංශය පවසයි.", "URL": "https://sinhala.adaderana.lk/news.php?nid=56023", "Category": null, "Parent URL": null}