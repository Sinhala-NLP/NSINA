{"Source": "Adaderana", "Timestamp": "August 19, 2019 03:40 pm", "Headline": "අදත් තැන් කිහිපයක රිය අනතුරු", "News Content": "ප්‍රදේශ කිහිපයක සිදුවූ රිය අනතුරු තුනකින් පුද්ගලයෙකු ජීවිතක්ෂයට පත්ව තවත් පුද්ගලයින් සිව්දෙනෙකු තුවාල ලබා ඇත. අනුරාධපුර ගල්කුලම ප්‍රෙද්ශයේ පිහිටි ඉන්ධන පිරවුම් හලේ සිට A - 9 ප්‍රධාන මාර්ගය වෙත යතුරුපැදියක් ඇතුළු කිරීමට යාමේදී කැකිරාව සිට අනුරාධපුරයට ධාවනවූ කැබ් රථයක ගැටීමෙන් ඊයේ පස්වරුවේ අනතුරක් සිදුවුණි. අනතුරින් යතුරුපැදියේ පසුපස අසුනේ ගමන්ගත් පුද්ගලයා කැබ්රථ රෝදයට යටවී මියගොස් ඇති අතර යතුරුපැදිය පැදවූ තැනැත්තා බරපතළ තුවාල ලබා අනුරාධපුර ශික්ෂණ රෝහලෙහි ප්‍රතිකාර ලබයි. බණ්ඩාරගම - කැස්බෑව මාර්ගෙය් මැදගම ප්‍රදේශයේදී මාර්ගෙය් ධාවනය වෙමින් තිබූ ත්‍රිරෝද රථයක් ෙඅළෙවිය සඳහා මාර්ගය අසළ නවතා තිබූ තවත් ත්‍රිරෝද රථයක ගැටී ඊයේ පස්වරුවේ අනතුරක් සිදුවුණි. අනතුරින් ත්‍රිරෝද රථයේ ගමන් ගත් එකම පවුලේ මව පියා සහ පුතා තුවාල ලබා රෝහල් ගත කර ඇත. ගාලුපාර කලුතර වෙට්ටුමකඩ ප්‍රෙද්ශයේදී ධාවනය වෙමින් තිබූ කුඩා ප්‍රමාණයේ ලොරි රථයක් ඊට ඉදිරියෙන් ධාවනයවූ මෝටර් රථයක් පසුකර යාමට උත්සාහ කිරීමේදී එය මෝටර් රථයේ ගැටීමෙන් අද උදෑසන අනතුරක් සිදුවුණි. ගැටීමෙන් පසු මෝටර් රථය අසළ වෙළෙඳසැළකට කඩා වැදීමෙන් මෝටර් රථයට සහ වෙළෙඳසැළට අලාභ හානි සිදුව ඇත.", "URL": "https://sinhala.adaderana.lk/news.php?nid=116926", "Category": null, "Parent URL": null}