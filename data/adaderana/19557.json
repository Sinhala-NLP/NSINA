{"Source": "Adaderana", "Timestamp": "October 24, 2011 11:37 am", "Headline": "වරාය ගබඩාවකින් වානේ පටි සොරකම් කළ තිදෙනෙකුට මාංචු", "News Content": "නවගමුව, තුන් අඳහේන ප්‍රදේශයේ වරාය ගබඩා සංකීර්ණයකින් පාලම් තැනීම සඳහා භාවිත කරන වානේ පටි තොගයක් සොරකම් කළ සැකකරුවන් තිදෙනෙකු අත්අඩංගුවට ගෙන තිබේ. පසුගිය 20 වැනිදා රාත්‍රි‍යේ දී සැකකරුවන් විසින් සොරා ගෙන ඇති වානේ පටි තොගයේ වටිනාකම රුපියල් ලක්ෂ 15 ක් පමණ වන බව පොලිසිය‍ පැවසීය. අත්අඩංගුවට ගත් සැකකරුවන් සමඟ සොරාගත් වානේ පටි තොගය ද පොලිස් භාරයට ‍ගෙන ඇත. සැකකරුවන් අද(24) කඩුවෙල මහේස්ත්‍රාත් අධිකරණයට ඉදිරිපත් කරන බව නවගමුව පොලිසිය සඳහන් කරයි.", "URL": "https://sinhala.adaderana.lk/news.php?nid=19557", "Category": null, "Parent URL": null}