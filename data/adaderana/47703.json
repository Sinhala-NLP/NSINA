{"Source": "Adaderana", "Timestamp": "November 30, 2014 02:47 pm", "Headline": "උණවටුනේ අනතුරකින් අයෙක් එතනමයි ", "News Content": "ගාල්ල - මාතර ප්‍රධාන මාර්ගයේ උණවටුන ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. තංගල්ල සිට කොළඹ බලා ධාවනය වෙමින් තිබු පුද්ගලික බස් රථයක් යතුරුපැදියක ගැටීමෙන් අද උදෑසන මෙම අනතුර සිදුව ඇති බවයි පොලීසිය පැවසුවේය. අනතුරෙන් බරපතළ තුවාල ලැබු යතුරුපැදිකරු කරාපිටිය රෝහලට ඇතුළත් කිරීමේ දී මියගොස් තිබේ. මියගොස් ඇත්තේ වහලන්දූව, මිලිද්දුව ප්‍රදේශයේ පදිංචිව සිටි 67 හැවිරිදි අයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=47703", "Category": null, "Parent URL": null}