{"Source": "Adaderana", "Timestamp": "December 24, 2015 08:25 am", "Headline": "පියා පැදවූ ත්‍රීවිලරයට සිඟිත්තිය බිලි", "News Content": "ගල්නෑව ප්‍රදේශයේදී සිදුවූ රිය අනතුරකින් කුඩා දැරියක මියගොස් තිබේ.ත්‍රීරෝද රථයක් හැරවීමට උත්සාහ කිරීමේ දී එය පෙරලීයාමෙන් අනතුර සිදුව ඇති බව පොලීසිය පැවසුවේය.ත්‍රීරෝද රථය පෙරලීමේදී එහි සිටි වයස අවුරුදු 02යි මාස 08ක් පමණ වන කුඩා දැරිය පිටතට විසිවී ඇති අතර ඇය එම ත්‍රීරෝද රථයටම යටවී ඇති බව සඳහන්ය.අනතුරෙන් බරපතළ තුවාල ලැබූ දැරිය තඹුත්තේගම රෝහලට ඇතුළත් කිරීමේදී මියගොස් ඇත.අනතුර සිදුවන අවස්ථාවේ එම දැරියගේ මව සහ වයස අවුරුදු 07 වන සහෝදරයාද ත්‍රිරෝද රථය තුල සිට ඇති අතර ත්‍රීරෝද රථය පදවා ඇත්තේ පියා බව සඳහන්ය.මොවුන් ගල්නෑව, පන්සල පාර ප්‍රදේශයේ පදිංචිකරුවන් වන අතර අනතුර සම්බන්ධයෙන් මියගිය දැරියගේ පියා අත්අඩංගුවට ගෙන ඇත.", "URL": "https://sinhala.adaderana.lk/news.php?nid=55918", "Category": null, "Parent URL": null}