{"Source": "Adaderana", "Timestamp": "December 5, 2011 03:03 pm", "Headline": "කරූ එන බව මට දැනුම්දී නෑ", "News Content": "එක්සත් ජාතික පක්ෂ නායකත්වය සඳහා කරු ජයසූරිය මහතා තරග කරන බවට තමාට කිසිදු දැනුම් දීමක් කර නොමැති බව එම පක්ෂයේ නායක රනිල් වික්‍රමසිංහ මහතා පවසයි. එළඹෙන කෘත්‍යාධිකාරි මණ්ඩල රැස්වීමේ දී ද පක්ෂ නායකත්වය සම්බන්ධයෙන් කිසිවක් සාකච්ඡා කිරීමට නොහැකි බව ඔහු සඳහන් කරයි. එම කෘත්‍යාධිකාරි මණ්ඩල රැස්වීමේ දී මො‍හාන් ලාල් ග්‍රේරු මහතා සම්බන්ධයෙන් ගන්නා ක්‍රියාමාර්ග පිළිබඳවත් සාකච්ඡා කිරීමට බලාපොරොත්තු වන බව රනිල් වික්‍රමසිංහ මහතා අද පෙරවරුවේ පැවති මාධ්‍ය හමුවක දී කියා සිටියේය. එමෙන්ම පක්ෂ ව්‍යවස්ථාවේ වෙනසක් ද සිදු කිරීමට බලාපො‍රොත්තු නොවන බව ඔහු එහි දී අවධාරණය කර සිටියේය.", "URL": "https://sinhala.adaderana.lk/news.php?nid=20478", "Category": null, "Parent URL": null}