{"Source": "Adaderana", "Timestamp": "November 6, 2017 07:51 am", "Headline": "දේවස්ථානයකට වෙඩි වරුසාවක් - 26 ක් අවසන් ගමන් යයි", "News Content": "ටෙක්සාස් ප්‍රාන්තයේ දේවස්ථානයකට එල්ල වූ වෙඩි ප්‍රහාරයකින් පුද්ගලයින් 26 දෙනෙකු ජීවිතක්ෂයට පත්ව තිබේ. ටෙක්සාස් ප්‍රාන්තයේ කුඩා නගරයක් වන විල්සන්ස් ප්‍රදේශයේ බැක්ටිස් දේවස්ථානයක මෙම ප්‍රහාරය සිදුව ඇති බව වාර්තා වේ. ඉරිදා දහවල් 11.30ට පමණ දේවස්ථානයට ඇතුළු තුවක්කුකරු අදාළ වෙඩි ප්‍රහාර එල්ල කර තිබේ. කෙසේවෙතත් පසුව පොලීසිය සිදු කළ වෙඩි තැබීමකින් ප්‍රහාරය එල්ල කළ පුද්ගලයා මියගිය බව විදෙස් මාධ්‍ය වාර්තා කළේය. විදෙස් මාධ්‍යට අදහස් දක්වමින් ආණ්ඩුකාර ග්‍රේග් ඇබට් ප්‍රහාරයෙන් මියගිය සංඛ්‍යාව තහවුරු කර ඇති අතර ටෙක්සාස් ඉතිහාසයේ සිදු වූ දරුණුතම ඛේදවාචකය මෙය බව ද ඔහු ප්‍රකාශ කර තිබේ.", "URL": "https://sinhala.adaderana.lk/news.php?nid=79552", "Category": null, "Parent URL": null}