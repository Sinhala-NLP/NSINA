{"Source": "Adaderana", "Timestamp": "June 20, 2010 12:38 pm", "Headline": "බස් ගාස්තුවේ වෙනසක් නෑ -බස් හිමි සංගමය", "News Content": "ජූලි මස 01 වන දා සිට ක්‍රියාත්මක විය යුතු බස් ගාස්තු සංශෝධනය තාවකාලිකව අත්හිටුවීමට තීරණය කළ බව ලංකා පෞද්ගලික බස් හිමියන්ගේ සංගමය පවසයි. අද පෙරවරුවේ පැවති සාකච්ඡා වලින් අනතුරුව මෙම තීරණය ගත් බව එම සංගමයේ සභාපති ගැමුණු විජේරත්න මහතා ප්‍රකාශ කළේය. නමුත් අද රැස්වූ පෞද්ගලික බස්රථ හිමියන්ගේ දිස්ත්‍රික් සමුළුවේ දී ජාතික ගමනා ගමන කොමිසන් සභා‍වෙන් බස් ගාස්තු සං‍ශෝධනය පිළිබඳ නිර්දේශ ඉදිරිපත් වුවත් නැතත් අවසන් තීරණයකට එළඹෙන බව එම සංගමයේ සභාපති ගැමුණු විජේරත්න මහතා මීට පෙර සඳහන් කළේය. විශේෂයෙන්ම බස්රථ කර්මාන්තය පවත්වාගෙන යාම සඳහා විශාල පිරිවැයක් දැරීමට බස්රථ හිමියන්ට සිදුව ඇති බවත් ඒ හේතුවෙන් බස්ගාස්තු සංශෝධනය ලබන මස පළමුවැනිදා සිට අනිවාර්යෙන් සිදුවිය යුතු බවත් ඔහු එහිදී පෙන්වා දුන්නේය.", "URL": "https://sinhala.adaderana.lk/news.php?nid=9117", "Category": null, "Parent URL": null}