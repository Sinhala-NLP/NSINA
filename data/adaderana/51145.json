{"Source": "Adaderana", "Timestamp": "May 6, 2015 08:38 pm", "Headline": "ඩිප්ලෝමාධාරී 2913 දෙනෙකුට පත්වීම්", "News Content": "ඩිප්ලෝමාධාරී 2913 දෙනෙකුට පත්වීම් ලිපි ප්‍රදානය කර තිබේ.2012 - 2014 අධ්‍යයන වර්ෂවල, ජාතික අධ්‍යාපන පීඨයන් හි දෙවසරක පුහුණුව සහ වසරක සීමා වාසික පුහුණුව අවසන් කළ ඩිප්ලෝමාධාරීන් වෙත මෙම පත්වීම් ලිපි ප්‍රධානය කර ඇති බව අධ්‍යාපන අමාත්‍යාංශය සඳහන් කළේය.අධ්‍යාපන අමාත්‍ය අකිල විරාජ් කාරියවසම් මහතා සහ අධ්‍යාපන රාජ්‍ය අමාත්‍ය වී.රාධක්‍රිෂ්ණන් මහතා වෙතින් අද පෙරවරුවේ අධ්‍යාපන අමාත්‍යාංශයේදී එම පත්වීම් ප්‍රදානය සිදුකර ඇත.මෙම ඩිප්ලෝමාධාරීන් පුරප්පාඩු පවතින ජාතික පාසල් 748ක සහ පළාත් සභා පාසල් 2165ක සේවයේ යෙදවීමට නියමිත බව අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=51145", "Category": null, "Parent URL": null}