{"Source": "Adaderana", "Timestamp": "February 21, 2019 11:58 am", "Headline": "එක්දින තරගාවලියේ ජය නවසීලන්තයට", "News Content": "සංචාරක බංග්ලාදේශ කණ්ඩායම සහ නවසීලන්ත කණ්ඩායම අතර පැවැති එක්දින තරගාවලිය තරග 3ට 0ක් ලෙස ජය ගැනීම නවසීලන්ත කණ්ඩායම සමත් විය. ඒ දෙරට අතර පැවැති තුන්වන සහ අවසන් තරගය ලකුණු 88කින් ජය ගනිමින්. අවසන් තරගයේ කාසිය වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදීම සඳහා නවසීලන්ත කණ්ඩයාමට ආරාධනා කළේය. ඒ අනුව පිටියට පිවිසි නවසීලන්ත කණ්ඩායම නියමිත පන්දුවාර 50 අවසානයේදී කඩුලු 6ක් දැවී රැස් කල ලකුණු සංඛ්‍යාව 330ක්. නවසීලන්ත කණ්ඩායම වෙනුවෙන් රෝස් ටේලර් ලකුණු 69ක් සහ හෙන්රි නිකොල්ස් ලකුනු 64ක් රැස් කිරීමට සමත් විය. ටොම් ලේතම් ලකුණු 59යි. ලකුණු 331ක ඉලක්කය හඹායාමට පිටියට පිවිසි බංග්ලාදේශ කණ්ඩායමට පන්දුවාර 47යි පන්දු 2කදී සියලු දෙනා දැවී රැස් කර ගැනීමට හැකි වුණේ ලකුණු 242ක් පමණයි. බංග්ලාදේශය වෙනුවෙන් විශිෂ්ට ඉනිමක් ක්‍රීඩා කළ සාබීර් රහමන් ලකුණු 102ක් රැස් කිරීමට සමත් විය. විශිෂ්ට පන්දු යැවීමක නිරත වු ටිම් සවුති ලකුණු 65කට කඩුලු 6ක් දවා ගත්තේය. ඒ අනුව තරග 3කින් සමන්විත එක්දින තරගාවලිය තරග 3ට 0ක් ලෙස ජය ගැනීමට නවසීලන්ත කණ්ඩායම සමත් විය.", "URL": "https://sinhala.adaderana.lk/news.php?nid=104745", "Category": null, "Parent URL": null}