{"Source": "Adaderana", "Timestamp": "February 20, 2017 09:11 am", "Headline": " කුලියට අරන් වාහනය ගල්කරලා මාට්ටු", "News Content": "කුලී පදනම මත වාහන ලබාදෙන ආයතනයකින් වාහනයක් රැගෙන පලාගොස් සිටි සැකකරුවෙකු පිටකෝට්ටේ රජමාවත ප්‍රදේශයේදී අත්අඩංගුවට ගෙන තිබේ. සැකකටයුතු ලෙස මෝටර් රථයක් එම ප්‍රදේශයේ සැරිසරන බවට පොලිසියට ලද තොරතුරක් මත සිදු කළ පරික්ෂාවකදී අදාළ සැකකරු මෝටර් රථය සමග අත්අඩංගුවට ගත් බව පොලිසිය පවසයි.අදාළ මෝටර් රථය කොල්ලුපිටිය ප්‍රදේශයේ කුලී පදනමත මත ලබා ගෙන ඇති වාහනයක් බවට සැකකරුගෙන් සිදු කළ ප්‍රශ්න කිරිම්වලදී අනාවරණය වී තිබේ.මේ සම්බන්ධයෙන් අදාළ ආයතන හිමිකරු විසින් 2016 ජුනි මස 01 වන දින කොල්ලුපිටිය පොලිසියට පැමිණිල්ලක් කර ඇති බව ද සඳහන්ය.සැකකරු මිරිහාන, පිටකෝටිටේ ප්‍රදේශයේ පදිංචි 43 හැවිරිදි පුද්ගලයෙකි.ඔහු අද කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොල්ලුපිටිය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69861", "Category": null, "Parent URL": null}