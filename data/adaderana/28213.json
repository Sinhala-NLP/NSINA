{"Source": "Adaderana", "Timestamp": "October 12, 2012 08:17 am", "Headline": "නිවසේ අමනාපය ලෝකාන්තයෙන් අහවරයි", "News Content": "හෝටන්තැන්න ප්‍රදේශයේ ලෝකාන්තය නැරඹීමට ගිය කාන්තාවක එම ස්ථානයෙන් පහලට පැන අතුරුදන්ව ඇත.‍ ඊයේ (11) පස්වරු 1.30 ට පමණ මෙලෙස ලෝකාන්තයෙන් පැන ඇත්තේ 70 වියේ පසුවූ පී.නානායක්කාර නැමැති කුලියාපිටිය ප්‍රදේශයේ පදිංචිකාරියකි. අදාළ කාන්තාව බලංගොඩ ප්‍රදේශයේ කරිවිත්ත හෝ නාන්පේරිය ගම්මාන දෙසට වැටෙන්නට ඇතැයි පොලීසිය සැක පළ කරයි. එම කාන්තාව නිවැසියන් සමග අමනාප වී ලෝකාන්තය නැරඹීමට තනිව පැමිණ මෙම අනතුර සිදු කර ගෙන ඇති බව මෙතෙක් සිදු කළ විමර්ශනවල දී අනාවරණය වී ඇත. නානුඔය සහ බලංගොඩ පොලිස් ස්ථාන මගින් වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=28213", "Category": null, "Parent URL": null}