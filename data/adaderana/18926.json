{"Source": "Adaderana", "Timestamp": "September 24, 2011 07:52 am", "Headline": "ලංකා පුවත්පතේ ප්‍රධානියා ඇතුළු තිදෙනා 7 තෙක් රිමාන්ඩ්", "News Content": "ලංකා පුවත්පතේ කළමනාකාර අධ්‍යක්ෂ වෙනුර හේරත් ඇතුළු පුද්ගලයින් ‍තිදෙනා ලබන මස 7 වැනිදා දක්වා රක්ෂිත බන්ධනාගාර ගත කර තිබේ. පුද්ගලයෙකුට පහරදීම සම්බන්ධයෙන් ලංකා පුවත්පතේ කළමනාකාර අධ්‍යක්ෂවරයා සහ එහි තවත් සේවකයෙකු වන ජානක මහේන්ද්‍ර නැමැත්තා මිරිහාන පොලිසිය විසින් ඊයේ අත්අඩංගුවට ගැනුණි. මේ අතර අදාළ පුවත්පත් ආයතනයට අයත් ලක්ෂ 9 ක මුදලක් සොරකම් කළ බවට ලංකා පුවත්පතේ කළමනාකාර අධ්‍යක්ෂවරයා විසින් කළ පැමිණිල්ලකට අනුව පහරකෑමට ලක්වූ බව කියන පුද්ගලයා ද පොලිසිය විසින් අත්අඩංගුවට ගන්නා ලදී. ඔවුන් සියලුදෙනා නුගේගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රක්ෂිත බන්ධනාගාර ගත කිරීමට අධිකරණය විසින් නියෝග කර තිබේ.", "URL": "https://sinhala.adaderana.lk/news.php?nid=18926", "Category": null, "Parent URL": null}