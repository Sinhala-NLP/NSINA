{"Source": "Adaderana", "Timestamp": "December 17, 2017 10:34 am", "Headline": "රුසියාව ශ්‍රී ලංකාවේ තේ වලට දැමූ තහනමට වතු අධිකාරිවරුන්ගේ විරෝධය", "News Content": "උඩරට තේ අපනයනයේදි ලොව පිලිගත් තත්ත්ව සහතිකයන්ට අනුකුලව තේ නිෂ්පාදනය කර අපනයනය කරන නිසා එම තේ අපනයන බහළුම් වල කිසිදු ආකාරයකින් කෘමින් සිටිය නොහැකි බව උඩරට තේ වතු සමාගම් වල වතු අධිකාරිවරුන් අවධාරණය කර සිටිති. රුසියාව මගින් ශ්‍රි ලංකාවේ තේ ආනයනය කිරිම තාවකාලිකව තහනම් කිරිම සම්බන්ධයෙන් අදහස් දක්වමින් ඔවුන් මේ බව පැවසීය. ශ්‍රී ලංකාවේ තේ රුසියාවට අපනයනය කිරිමේදි එහි බහළුමක ට්‍රොගෝඩාර්මා ග‍්‍රානේරියමි නැමැති කුරුමිණියෙකි සිටියේ යැයි කියන සිද්ධියක් සමිබන්ධයෙන් රුසියාව මගින් ශ්‍රී ලංකාවේ තේ ඇතුළු කෘෂි වැවිලි නිෂ්පාදන තහනම්ක් පනවා තිබේ. උඩරට තේ වතු සමාගම් අධිකාරිවරුන් පවසන්නේ මිට ප‍්‍රථම අවස්ථා කිහිපයකදි එම තේ බහළුම් වල තිබි කැරපොත්තන් සේවකයන්ගේ කරාබු වැනි ද්‍රව්‍යයන් තිබි ඒ පිළිබදව එරට තේ ගැනුම්කරුවන් විසින් ශ්‍රී ලංකාවේ තේ අපනයන සමාගම් වෙත දැනුම් දිමෙන් පසු ඒ පිළිබදව දැඩි ලෙස විමසිලිමත්මව සොයා බලා තව දුරටත් එවැනි දේවල් සිදු නොවිමට වග බලාගත් බවයි. එවැනි කි‍්‍රයමාර්ගයක් අනුගමනය නොකර එක්වරම මෙවැනි තිරණයක් ගැනිම අසාධාරණ බව වතු අධිකාරිවරුන් කියා සිටින්නේ. රුසියාවේ වැසියන් ශ්‍රී ලංකාවේ තේ ජාත්‍යන්තර පිලිගත් තත්ත්ව සහතික වලට අනුව නිෂ්පාදනය කරන නිසා අනෙකුත් තේ අපනයන රටවල සාපේක්‍ෂ්ව වැඩි මිළකට මිළදි ගෙන තේ බිමට පුරුදු වි සිටින බව වතු අධිකාරිවරුන් පෙන්වා දෙයි. ශ්‍රී ලංකාවේ නිෂ්පාදිත ගුණාත්මක තේ වලට සමාන අදේශකයක් රුසියාවට නොමැති නිසා රුසියාවට මෙම තහනම අඛණ්ඩව පවත්වාගෙන යෑමට නොහැකි බව පෙන්වා දෙන උඩරට තේ වතු සමාගම් වතු අධිකාරිවරුන් වැඩි දුරටත් කියා සිටින්නේ තේ බාහලුම් නැව් මගින් අපනයන කිරිමේදි එම නැව් මාස ගණනාවක් රටවල් කිහිපයක් හරහා රුසියාවට යන අතරතුර මෙම තේ බහලුම් තුලට එම කුරුමිණියා ඇතුල් විමට ඇති අවකාශ වැඩි බවයි. තවද එම කුරුමිනියා ශ්‍රී ලංකාවට පමණක් ආවේනික වු කුරුමිනියෙකු බවට තහවුරු කිරිමට රුසියාව අපහොසත් වි ඇති බවද එම වතු අධිකාරිවරයා පැවසීය.", "URL": "https://sinhala.adaderana.lk/news.php?nid=81620", "Category": null, "Parent URL": null}