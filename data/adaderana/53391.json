{"Source": "Adaderana", "Timestamp": "August 22, 2015 01:48 pm", "Headline": "ජාතික ලැයිස්තු ගැසට් පත්‍රය නිකුත් කරයි ", "News Content": "ජාතික ලැයිස්තු මන්ත්‍රීධුරයට අදාළව ගැසට් පත්‍රය නිකුත් කර තිබේ.රජයේ වැඩබලන මුද්‍රණාලයාධිපති ගාමිණි ෆොන්සේකා මහතා සඳහන් කළේ පක්ෂ තුනකට අදාළ ජාතික ලැයිස්තු මන්ත්‍රිධුර මෙලෙස ගැසට් කර ඇති බවයි.එක්සත් ජාතික පක්ෂය, එක්සත් ජනතා නිදහස් සන්ධානය සහ ජනතා විමුක්ති පෙරමුණේ ජාතික ලැයිස්තුව මෙලෙස ගැසට් කර ඇති බව ද ඔහු සඳහන් කර සිටියේය.කෙසේ වෙතත් දෙමළ ජාතික සන්ධානයේ ජාතික ලැයිස්තුව මේ දක්වාත් මුද්‍රණාලය වෙත ලැබී නොමැති බව ඔහු සඳහන් කළේය.එම ලැස්තුව ලැබුණු වහාම එය ද ගැසට් කිරිමට කටයුතු කරන බව වැඩබලන මුද්‍රණාලයාධිපති ගාමිණි ෆොන්සේකා මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=53391", "Category": null, "Parent URL": null}