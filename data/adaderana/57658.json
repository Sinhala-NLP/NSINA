{"Source": "Adaderana", "Timestamp": "February 27, 2016 03:37 pm", "Headline": "අනුරපුර රැදවින්ගේ වර්ජනය අවසන්", "News Content": "වර්ජනයේ නිරතව සිටි අනුරාධපුර බන්ධනාගාරයේ රැදවින් දෙදෙනා සිය වර්ජනය අවසන් කර තිබේ.තමන්ට නඩු පවරන ලෙස හෝ පුනරුත්තාපන කඳවුරකට යොමු කරවන ලෙස ඉල්ලමින් මොවුන් මීට දින 06කට පමණ පෙර වර්ජනයක් ආරම්භ කළේය.කෙසේ වෙතත් මොවුන් ආහාර නොගෙන සිය වර්ජනය ක්‍රියාත්මක කළ බව බන්ධනාගාර දෙපාර්තමේන්තුව සඳහන් කළේය.මේ වන විට ඔවුන්ගේ නඩු කටයුතු සිදු කිරීමට බන්ධනාගාර නිලධාරීන් පියවර ගැනීම හේතුවෙන් වර්ජනය අවසන් කිරීමට ඔවුන් පියවර ගෙන ඇති බව බන්ධනාගාර කොමසාරිස් ජනරාල් එච්.එන්.සී ධනසිංහ මහතා සඳහන් කළේය.මේ අතර කොළඹ මැගසින් බන්ධනාගාරයේ රැදවියන් 13 දෙනෙකු ආරම්භ කර ඇති වර්ජනය මේ වන විටත් ක්‍රියාත්මක බව බන්ධනාගාර කොමසාරිස් ජනරාල්වරයා සදහන් කළා.", "URL": "https://sinhala.adaderana.lk/news.php?nid=57658", "Category": null, "Parent URL": null}