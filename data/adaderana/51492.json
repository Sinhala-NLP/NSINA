{"Source": "Adaderana", "Timestamp": "May 21, 2015 06:12 pm", "Headline": "එවැනි සිදුවීම් යළි ඇති නොවීමට සියලු පාර්ශව වගබලා ගන්න", "News Content": "උතුරේ පසුගියදා ඇතිවුවා වැනි සිදුවීම යළි නොවීමට සෑම පාර්ශවයක්ම කටයුතු කළ යුතු බව හිටපු ජනාධිපති මහින්ද රාජප්කෂ මහතා පවසයි. ඔහු පවසන්නේ මෙවැනි සිදුවීම් යළි සිදුවුවහොත් එය අනාගතයට අයහපත් පුර්වාදර්ශයක් වනු ඇති බවයි.මහියංගණය ප්‍රදේශයේ විහාරස්ථානයේ ආගමික් උත්සවයකට සහභාගී වෙමින් මහින්ද රාජපක්ෂ මහතා මේ බව කියා සිටියේය.යාපනය, පුංකුඩිතිව් හි 18 හැවිරිදි පාසල් සිසුවියක සමූහ දූෂණයකට ලක් කළ බව කියන පුද්ගලයින් 9 දෙනාට දැඩි දඬුවම් ලබාදෙන ලෙස ඉල්ලා යාපනයේ වැසියන් පිරිසක් ඊයේ යාපනය උසාවියට මෙන්ම පොදු‍ දේපළවලට හානි කළේය.එකී සිද්ධිය සිහිපත් කරමින් හිටපු ජනාධිපතිවරයා මේ බව පැවසීය.", "URL": "https://sinhala.adaderana.lk/news.php?nid=51492", "Category": null, "Parent URL": null}