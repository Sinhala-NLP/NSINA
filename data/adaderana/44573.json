{"Source": "Adaderana", "Timestamp": "July 10, 2014 01:59 pm", "Headline": "මොණරා මරා 20,000ක් දඩකයි", "News Content": "ගෙවත්තට පැමිණි මොණරෙකු වෙඩිතබා මරා දැමු පුද්ගලයෙකුට රුපියල් 20,000ක දඩයක් ගෙවන්නැයි අනුරාධපුර ප්‍රධාන මහේස්ත්‍රාත් හා අතිරේක දිසා විනිසුරු යුරේෂා ද සිල්වා මෙනවිය විසින් නියම කර තිබේ. සැකකරු අද (10) අනුරාධපුර ප්‍රධාන මහේස්ත්‍රාත් අධිකරණය වෙත ඉදිරිපත් කළ අවස්ථාවේ මෙම දඩය නියම කළ බව අද දෙරණ අධිකරණ වාර්තාකරු සඳහන් කළේය. මෙලෙස දඩ නියම වී ඇත්තේ කහටගස්දිගිලිය, මහපොතාන, දියමයිලගස්වැව ප්‍රදේශයේ පදිංචි පුද්ගලයෙකුටය.", "URL": "https://sinhala.adaderana.lk/news.php?nid=44573", "Category": null, "Parent URL": null}