{"Source": "Adaderana", "Timestamp": "November 23, 2011 09:10 am", "Headline": " යතුරුපැදිය ටිපර් රථයේ ගැටී යතුරුපැදිකරු මරුට", "News Content": "වැලිවේරිය ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. එකිනෙකට විරුද්ධ දිශාවන්ට ගමන් කළ ටිපර් රථයක් සහ යතුරු පැදියක් ගැටීමෙන් අනතුර සිදුව ඇති බව පොලිසිය පවසයි. අනතුරින් තුවාල ලැබූ යතුරු පැදිකරු කොළඹ ජාතික රෝහලට ඇතුළත් කිරීමෙන් අනතුරුව මිය ගොස් තිබේ. මිය ගොස් ඇත්තේ මන්ඩාවල ප්‍රදේශයේ පදිංචි 59 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=20192", "Category": null, "Parent URL": null}