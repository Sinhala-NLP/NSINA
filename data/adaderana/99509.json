{"Source": "Adaderana", "Timestamp": "November 20, 2018 09:57 pm", "Headline": "ප්‍රතිපාදන කප්පාදු කරන්න යොජනා කළේ රනිල්ව එලවන්න", "News Content": "අග්‍රාමාත්‍ය කාර්යාලයේ ප්‍රතිපාදන කප්පාදු කිරීමේ යෝජනාවක් එක්සත් ජාතික පක්ෂය විසින් ගෙන එනු ලබන්නේ රනිල් වික්‍රමසිංහ මහතාව එම පක්ෂයේ නායකත්වයෙන් ඉවත් කිරීමේ කුමන්ත්‍රණයකට අනුව බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ඩී.වී. චානක මහතා පවසයි. අග්‍රාමාත්‍ය කාර්යාලයේදී අද (20) පැවති මාධ්‍ය හමුවකදී ඔහු මේ බව සඳහන් කළේය. එක්සත් ජනතා නිදහස් සන්ධානයේ පාර්ලිමේන්තු මන්ත්‍රී රොෂාන් රණසිංහ මහතාද අදහස් දැක්වීය. ඔහු පැවසුවේ ජනතාවගේ අභිලාශයක් ඉටුකර ගැනීමට නම් ඉතා ඉක්මනින් මැතිවරණයක් පැවැත්විය යුතු බවයි මේ අතර ශ්‍රී ලංකා පොදුජන පෙරමුණේ ඉදිරි දේශපාලන කටයුතු පිළිබඳ සාකච්ඡාවක් නෙළුම් මාවතේ පිහිටි එම පක්ෂ කාර්යාලයේදී අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පැවැත් විය.", "URL": "https://sinhala.adaderana.lk/news.php?nid=99509", "Category": null, "Parent URL": null}