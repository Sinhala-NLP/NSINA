{"Source": "Adaderana", "Timestamp": "May 9, 2017 08:58 am", "Headline": "දකුණු කොරියානු ජනාධිපතිවරණය ඇරඹෙයි", "News Content": "දකුණු කොරියාව සඳහා නව ජනාධිපතිවරයෙකු තෝරා පත් කරගැනීමේ ඡන්ද විමසීම ආරම්භ කර තිබේ.මෙවර දකුණු කොරියානු ජනාධිපතිවරණය සඳහා අපේක්ෂකයින් පස් දෙනෙකු ඉදිරිපත්ව සිටින බව විදෙස් මාධ්‍ය වාර්තා කළේය.ඒ අනුව වාමාංශික අපේක්ෂකයෙකු වන මූන් ජේ ඉන් සහ මධ්‍යස්තවාදියෙකු ලෙස සැලකෙන ආන් චෝල් සූ අතර දැඩි තරඟයක් පවතින බව සඳහන් වෙයි.ඡන්ද විමසීමේ කටයුතු එරට වේලාවෙන් රාත්‍රී 8ට අවසන් වීමට නියමිත අතර ප්‍රතිඵල ඉන් අනතුරුව ප්‍රකාශයට පත් කිරීමට නියමිතයි. දූෂණ චෝදනා මත හිටපු ජනාධිපති පාක් ගුන් යේ පසුගිය මාර්තු මාසයේ දී එම ධුරයෙන් ඉවත් කිරීමෙන් අනතුරුව දකුණු කොරියාව සඳහා නව ජනාධිපතිවරණයක් කැඳවනු ලැබීය.", "URL": "https://sinhala.adaderana.lk/news.php?nid=72980", "Category": null, "Parent URL": null}