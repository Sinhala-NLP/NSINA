{"Source": "Adaderana", "Timestamp": "September 14, 2016 05:51 pm", "Headline": " නිවාඩු අවලංගුයි - කම්කරු නිලධාරීන් සේවයට වාර්තා කළ යුතුයි", "News Content": "වර්ජනයේ නිරතව සිටින කම්කරු දෙපාර්තමේන්තුවේ සේවකයින් සියළුදෙනා හෙට සේවයට වාර්තා කළ යුතු බව එම දෙපාර්තමේන්තුව පවසයි.කම්කරු‍ කොමසාරිස් ජනරාල් චාන්දනි අමරතුංග මහත්මිය පැවසුවේ වහාම ක්‍රියාත්මක වන පරිදි කම්කරු දෙපාර්තමේන්තුව යටතේ සේවය කරන කම්කරු නිලධාරීන්ගේ නිවාඩු අවලංගු කර ඇති බවයි.දින කිහිපයකට සිට ඔවුන් ක්‍රියාත්මක කරන අඛණ්ඩ වර්ජනය හේතුවෙන් ජනතාවගේ අයිතිවාසිකම් උල්ලංඝණය වන නිසා මෙම තීරණය ගත් බව මාධ්‍ය නිවේදනයක් නිකුත් කරමින් ඇය පෙන්වාදෙයි.ඉල්ලීම් කිහිපයක් මුල් කරගනිමින් රාජ්‍ය සේවා කම්කරු නිලධාරීන්ගේ සංගමය දින කිහිපයක සිට වර්ජනයක නිරතවේ.මේ අතර සිය වර්ජනය සම්බන්ධයෙන් දිස්ත්‍රික්ක 11ක අත්පත්‍රිකා බෙදාහැරීමේ වැඩසටහනක්ද ඔවුන් විසින් අද සංවිධානය කර තිබිණ.", "URL": "https://sinhala.adaderana.lk/news.php?nid=64089", "Category": null, "Parent URL": null}