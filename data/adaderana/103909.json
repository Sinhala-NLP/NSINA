{"Source": "Adaderana", "Timestamp": "February 8, 2019 01:30 pm", "Headline": "2015 ගෙව්වේ පොළිය විතරයි-අද ණය වාරිකයකුත් ගෙවන්න පුළුවන් ", "News Content": "2025 වසර වන විට ණය බරින් තොර ශ්‍රී ලංකාවක් නිර්මාණය කිරීම රජයේ අරමුණ වී ඇතැයි සමාජ සවිබලගැන්වීම් හා ප්‍රාථමික කර්මාන්ත අමාත්‍ය දයා ගමගේ මහතා පවසයි. ඊයේ(07) හලාවත ප්‍රරෙද්ශයේ පැවති වැඩසටහනකට එක්වෙමින් ඔහු මේ අදහස් පළ කළේය. පසුගිය කාලයේ දින 52 ක කාලයක් මුළු රටම අකර්මන්‍ය වු බවත්, ඒ තුළින් රට තුළ ගෙන යමින් තිබු වැඩපිළිවෙලෙන් ප්‍රතිඵල ලැබීමට තිබු මොහොත අවාසනාවකට මෙන් ගිලි හී ගිය බව ද අමාත්‍යවරයා මෙහිදී සඳහන් කළේය. මේ අතර, ඉස්සො කර්මාන්තය තුළින් ඉතා පහසුවෙන් ආදායම ඩොලර්වලින් ඉපැයිය හැකි බව ද අමාත්‍යවරයා මෙහිදී සඳහන් කළේය. මෙම ඉලක්කයට යෑමට රජය විසින් අද වන විට සැලසුම් සකසා ඇති බවත් පැවසීය. 2015 වන විට ලංකාව ලබා ගත් ණයවලින් ගෙවීමට හැකි වුයේ පොලිය පමණක් වුවත් අද වන විට ණය වාරිකයක් සමඟ සමඟ පොලිය ද ගෙවීමට හැකියාව හිමි වී ඇති බව ද අමාත්‍යවරයා සඳහන් කළේය. අද වන විට සංවර්ධනය සඳහා ණය ගැනීමට සිදුව ඇති බවත්, ණය චක්‍රෙයන් මිදීමට නම් නිෂ්පාදන ක්‍රියාවලිය නැංවිය යුතු බව ද පැවසීය. 2025 වන විට ණය ගෙවා දමා අවසන් කිරීමට බලාපොරොත්තු වන බවත් කකුල් මාට්ටු දැමීම ගැන රාජපක්ෂ ආණ්ඩුවට දොස් නගා ඵලක් නොමැති බව ද සඳහන් කළේය.", "URL": "https://sinhala.adaderana.lk/news.php?nid=103909", "Category": null, "Parent URL": null}