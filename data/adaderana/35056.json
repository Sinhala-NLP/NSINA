{"Source": "Adaderana", "Timestamp": "June 19, 2013 08:28 am", "Headline": "පළිබෝධනාශක සමඟ ආහාර ප්‍රවාහනය කළ පුද්ගලයෙක් හසුවෙයි", "News Content": "පළිබෝධනාශක සමඟ ආහාර ද්‍රව්‍ය තොගයක් ප්‍රවාහනය කරන ලද පුද්ගලයෙකු පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරකට අනුව සැකකරු ලොරි රථයකින් ‍මෙම ආහාර ද්‍රව්‍ය තොගය ප්‍රවාහනය කරමින් සිටිය දී නොච්චියාගම නගරයේදී අත්අඩංගුවට ගෙන ඇත. ලොරි රථය තුළ තිබී අල, ළුණු, පරිප්පු, සුදු ළුණු , බී ළුණු, කොත්තමල්ලි , වට්ටක්කා සහ පළිබෝධනාශක තොගයක් පොලීසිය භාරයට ගෙන තිබේ.", "URL": "https://sinhala.adaderana.lk/news.php?nid=35056", "Category": null, "Parent URL": null}