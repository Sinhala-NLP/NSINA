{"Source": "Adaderana", "Timestamp": "May 21, 2015 03:41 pm", "Headline": "යාපනය උසාවිය ඉදිරිපිට යකා නැටූ 130ක් රිමාන්ඩ්", "News Content": "යාපනය උසාවියට හානි කරමින් කලහකාරී ලෙස හැසිරුණු පුද්ගලයින් 130 දෙනෙකු රක්ෂිත බන්ධනාගාර ගත කර තිබේ.සැකකරුවන් අද යාපනය උසාවියට ඉදිරිපත් කළ අවස්ථාවේ මෙම නියෝගය ලබාදී ඇත.ඒ අනූව ඔවුන්ගෙන් 47 දෙනෙකු ලබන මස 1 වැනිදා දක්වාත්, තවත් 43 දෙනෙකු 3 වැනිදා දක්වාත්, ඉතිරි 40 දෙනා 4 වැනිදා දක්වාත්, වශයෙන් කාණ්ඩ 3ක් යටතේ රිමාන්ඩ් කිරීමට නියෝග කර ඇති බව පොලිස් මාධ්‍ය ඒකකය පැවසීය.යාපනය, පුංකුඩුතිව් හි 18 වියැති පාසල් සිසුවියක සමූහ දූෂණයකට ලක් කළ බව කියන පුද්ගලයින් 9 දෙනාට දැඩි දඬුවම් පමුණුවන්නැයි ඉල්ලා යාපනයේ වැසියන් පිරිසක් ඊයේ යාපනය මහේස්ත්‍රාත් අධිකරණය ඉදිරිපිට කලහකාරී ලෙස හැසිරී රජයේ දේපළ වලට හානි කිරීමේ චෝදනා මත අත්අඩංගුවට ගැනිණ.", "URL": "https://sinhala.adaderana.lk/news.php?nid=51487", "Category": null, "Parent URL": null}