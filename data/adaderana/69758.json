{"Source": "Adaderana", "Timestamp": "February 17, 2017 05:10 pm", "Headline": "අනතුරින් කතක් මිය යයි- 4ට තුවාලයි", "News Content": "රත්නපුර - ඇඹිලිපිටිය මාර්ගයේ බිසෝ කොටුව හන්දිය අසළදී සිදුවූ රිය අනතුරකින් කාන්තාවක් මියගොස් තවත් පුද්ගලයින් සිව් දෙනෙකු තුවාල ලබා තිබේ.ත්‍රීරෝද රථයක් මාර්ගයෙන් ඉවතට පැන පෙරලීයාමෙන් අනතුර සිදුව ඇති බව පොලීසිය සඳහන් කළේය.අනතුරෙන් ත්‍රීරෝද රථයේ රියදුරු ඇතුළු පුද්ගලයින් පස් දෙනෙකු තුවාල ලබා ඇඹිලිපිටිය රෝහලට ඇතුළත් කර ඇති අතර එහිදී කාන්තාවක් මියගොස් තිබේ.මියගොස් ඇත්තේ 51 හැවිරිදි කාන්තාවකි.රියදුරුට නින්දයාම හේතුවෙන් අනතුර සිදුව ඇති බවට උඩවලව පොලීසිය සිදුකළ මූලික විමර්ශන වලදී අනාවරණය වී තිබේ.", "URL": "https://sinhala.adaderana.lk/news.php?nid=69758", "Category": null, "Parent URL": null}