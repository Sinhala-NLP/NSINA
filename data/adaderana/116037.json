{"Source": "Adaderana", "Timestamp": "August 8, 2019 08:14 am", "Headline": "සුළඟක් නිසා වවුනියාවේ නිවාස 08කට හානි", "News Content": "වවුනියාව ප්‍රදේශයට ඇති වු සුළං තත්වයක් හේතුවෙන් දිස්ත්‍රික්කයේ නිවාස 08 ක් හානියට පත්ව ඇති බව වවුනියාව දිස්ත්‍රික් ආපදා කළමනාකරණ මධ්‍යස්ථානය පවසයි. ආපදා කළමනාකරණ මධ්‍යස්ථානය පැවසුවේ වවුනියාව දකුණ,වවුනියාව උතුර හා සෙට්ටිකුලම ප්‍රදේශීය ලේකම් කොට්ඨාශයන්ට අයත් ස්ථිර නිවාස 08 ක එලෙස හානි සිදුව ඇති බවයි. දිස්ත්‍රික්කයේ තාවකාලික නිවාස රැසක වහළයන්ගේ තහඩු ගැලවි ගොස් ඇති බවට වාර්තා වි ඇති බවද ආපදා කළමනාකරණ මධ්‍යස්ථානය ප්‍රකාශ කළේය. වවුනියාව වේරගම ප්‍රදේශයේ නිවසක වහළයට යොදා තිබු සෙවිළි ෂිට් 42 ක් ගැළවි ගොස් ඇති බව අදාළ නිවස හිමි කාන්තාව පැවසුවේය. ගෙහිමි කාන්තාව පැවසූවේ ඊයේ(07) සවස 2.00 ට පමණ ඇති වු දැඩි සුළඟ හේතුවෙන් තමන්ගේ නිවාසයේ සෙවිළි ෂීට් 42 ක් කැඩී ඇති අතර, සුළඟ සමඟ ඇති වු වර්ෂාවෙන් නිවස තෙමී ගොස් ඇති බවයි. ෂිට් නිවස තුළට කඩා වැටීම හේතුවෙන් නිවසේ භාණ්ඩ රැසකට හානි වි ඇති බවද අදාළ ගෙහිමි කාන්තාව සදහන් කළේය. වවුනියාව ප්‍රදේශයේ මාර්ග වෙතද ගස් කඩා වැටී ඇති අතර, වවුනියාව උතුර ප්‍රාදේශීය ලේකම් කොට්ඨාශ‍යේ නිවසක තහඩු වහළ සම්පූර්ණයෙන් ගැලවි ගොස් ඇති බවද ප්‍රදේශවාසීන් පැවසූහ.", "URL": "https://sinhala.adaderana.lk/news.php?nid=116037", "Category": null, "Parent URL": null}