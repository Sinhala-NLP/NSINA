{"Source": "Adaderana", "Timestamp": "July 2, 2013 11:21 am", "Headline": "මේක හොඳ වැඩක්", "News Content": "රංගිරි දඹුලු විහාරය වැඳපුදා ගැනීමට පැමිණෙන බැතිමතුන්ගේ ආරක්ෂාව වෙනුවෙන් පොලිස් මුරපළක් පිහිටුවීම ඉතා වැදගත් කාරණයක් බව සියම් නිකායේ රංගිරි දඹුලු පාර්ශවයේ මහානායක අති පුජ්‍ය ඉනාමළුවේ ශ්‍රී සුමංගල හිමියන් පවසයි. රංගිරි දඹුලු විහාර පරිශ්‍රයේ නව පොලිස් මුරපොලක් අද විවෘත විය. ඒ මධ්‍යම පළාත් නියෝජ්‍ය පොලිස්පති එච්.එම්.බී.අඹන්වල මහතාගේ ප්‍රධානත්වයෙනි. චිත්‍ර සිතුවම් කර ඇති දකුණු ආසියාවේ විශාලතම මෙම රංගිරි දඹුලු විහාරය ආරක්ෂා කරගැනීම අප සියලු දෙනාගේ වගකීම බව ද උන්වහන්සේ පැවසීය.", "URL": "https://sinhala.adaderana.lk/news.php?nid=35420", "Category": null, "Parent URL": null}