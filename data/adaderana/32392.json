{"Source": "Adaderana", "Timestamp": "March 13, 2013 08:19 pm", "Headline": "මුහුදු සීමා තරණය කළ 19 ක් දැලේ", "News Content": "අනවසරයෙන් මෙරට මුහුදු සීමාවේ මසුන් ඇල්ලීමේ නිරත වූ ඉන්දීය ධීවරයින් 19 දෙනෙකු නාවික හමුදාව විසින් අත්අඩංගුවට ගෙන තිබේ. අද (13) පස්වරුවේ තලෙයිමන්නාරමට උතුරු මුහුදේ දී මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. මේ සමග ටෝලර් යාත්‍රා 4 ක් ද අත්අඩංගුවට ගත් බව හෙතෙම පැවසීය. මේ වනවිට අදාළ ඉන්දීය ධීවරයින් පිරිස තලෙයිමන්නාරම දක්වා රැගෙන එමින් පවතින බව නාවික හමුදා මාධ්‍ය ප්‍රකාශකවරයා සඳහන් කළේය. වැඩිදුර පරීක්ෂණ සඳහා ඔවුන් තලෙයිමන්නාරම පොලීසියට භාරදීමට නියමිත බව හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=32392", "Category": null, "Parent URL": null}