{"Source": "Adaderana", "Timestamp": "March 6, 2017 08:34 am", "Headline": "හෙරොයින් සමඟ 1ක් අල්ලයි", "News Content": "බොරලැස්ගමුව, වේරහැර, ගංගාරාම හන්දිය ප්‍රදේශයේදි හෙරොයින් සමඟ පුද්ගලයෙකු අත්අඩංගුවට ගෙන තිබේ.පොලිස් විශේෂ කාර්යය බලකා බුද්ධි කොට්ඨාසයට ලද තොරතුරක් මත සිදු කළ වැටලිමකදී අදාළ සැකකරු ත්‍රිරෝද රථයකින් හෙරොයින් ප්‍රවාහනය කරමින් සිටියදී අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී හෙරොයින් ග්‍රෑම් 08 මිලිග්‍රෑම් 400ක් පොලීසිය විසින් සොයා ගෙන තිබේ.සැකකරු බොරලැස්ගමුව ප්‍රදේශයේ පදිංචිකරුවෙක් බව පොලීසිය සඳහන් කළේය. ඔහු අද(6) නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර බොරලැස්ගමුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70478", "Category": null, "Parent URL": null}