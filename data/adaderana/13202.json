{"Source": "Adaderana", "Timestamp": "January 1, 2011 02:12 pm", "Headline": "මහනුවර නිධන් හෑරූ 6 දෙනෙකුට මාංචු", "News Content": "මහනුවර, රංගල ප්‍රදේශයේ නිධන් හෑරීමේ යෙදී සිටි පුද්ගලයින් 6 දෙනෙකු රංගල පොලිසිය විසින් අත්අඩංගුවට ගෙන තිබේ. රංගල, දිගනකැලේවත්ත ප්‍රදේශයේ පුරා විද්‍යා වටිනකමින් යුතු ස්ථානයක සැකකරුවන් පිරිස කැණීම් සිදුකරමින් සිට ඇති බව පොලිසිය පවසයි. එම සැකකරුවන් අද(01) තෙල්දෙණිය මහේස්ත්‍රාත් අධිකරණය වෙත ඉදිරිපත් කිරීමට නියමිතය. රංගල පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=13202", "Category": null, "Parent URL": null}