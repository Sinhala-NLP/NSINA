{"Source": "Adaderana", "Timestamp": "March 1, 2019 08:44 am", "Headline": "තැන්නෙකුඹුර-දෙයියන්වල උමං මාර්ගය වැඩ ලබන වසරේ ආරම්භ කරනවා", "News Content": "මහනුවර පවතින රථවාහන තදබදය අවම කිරීම උදෙසා තැන්නෙකුඹුර සිට දෙයියන්වල දක්වා උමං මාර්ගයක් ඉදිකිරීමේ ව්‍යාපෘතිය නතර කිරීමට සිදුවුනේ ආණ්ඩුවේ සිටින ඇතමුන් සිදුකළ අසත්‍ය ප්‍රකාශ හේතුවෙන් බව අමාත්‍ය ලක්ෂ්මන් කිරිඇල්ල මහතා පවසයි. ඊයේ(28) පැවති උත්සවයකට එක්වෙමින් ඔහු මේබව ප්‍රකාශ කළේය. එහිදී වැඩිදුරටත් අදහස් දැක්වූ අමාත්‍යවරයා මේ බව පැවසීය. ‌‌ඒ වගේම මහනුවර මධ්‍යම බස් නැවතුම්පොළෙහි ඉදිකිම් කටයුතුද තව වසරක් ඇතුළත අවසන් කිරීමට නියමිතයි. මහනුවර ජනතාව නිතරම අහනවා මහනුවර උමං මාර්ගයට ‌මොකද වුණේ කියන එක. නගරයේ තිබෙන තදබදය අවම කිරීමට ‌දෙයියන්වල සිට තැන්නේකුඹුරේ දක්වා උමං මාර්ගයක් නිර්මාණය කරන්න කැබිනට් අනුමැතියත් ලැබුණා. ‌ මේ සඳහා උදව් කිරීමට ‌කොරියානු රජය කැමති වුණා. ‌කොරියානු තානාපතිතුමා මගෙන් කිහිපවතාවක්ම විමසීම් කළා මේ ව්‍යෘපෘතිය සිදු ‌නොවන්නේ ඇයි කියලා. ඒ වගේම ජනාධිපතිතුමා ‌කොරියාවට ගිය අවස්ථාවකදී පළමුවෙන් විමසු කාරණය තමයි ‌මේ උමං මාර්ගයේ වැඩ ‌‌නොවන්නේ ඇයි කියන කාරණය. මුදල් තිබෙනවා. සැලසුම් හදලා තිබෙනවා.‌ මෙයට ප‍්‍රධානම ‌හේතුව තමයි අපේම ආණ්ඩුවේ පිරිසක් නායකයන්ට කියලා තිබෙනවා ‌‌මෙම උමං මාර්ගය ඉදි කළාම දළදා මාළිගාව කඩා වැටෙයි කියලා. ඒ වගේම මහනුවර වැවෙන් ජලය එයි කියලා බිය ගන්වලා තිබෙනවා. මාළිගාව කිට්ටුවෙන්වත් ‌මේ මාර්ගය යන්නේ නෑ. ‌මේවා සිදු කරන්නේ ඊර්ෂියාවට. ‌කොරියාවේ විදේශ ඇමතිතුමා ලංකාවට පැමිණි පසු මමත් ගියා එතුමා මුණගැසෙන්න. ඔවුන් ‌හෙට වුනත් මුදල් ලබා දීමට කැමතියි. ‌ ලෝකයේ සෑම නගරයකම ‌පොළොව යට නගරයක් තිබෙනවා. ඒ නගර කවදාවත් කඩා වැටෙන්නේ නැහැ.අපි උත්සාහ කරනවා ලබන වසරේ මුල් කාර්තුවේ ‌මේ ව්‍යාපෘතිය ආරම්භ කිරීමට. මුදලූත් තිබෙනවා. තානාපතිතුමාගෙ සහයත් තිබෙනවා. ඒ වගේම ‌‌කොරියානු ඉංජිනේරුවන් හා කැබිනට් අනුමැතියත් ‌මේ සදහා තිබෙනවා.‌ මේ තමයි ඇත්ත කතාව.", "URL": "https://sinhala.adaderana.lk/news.php?nid=105243", "Category": null, "Parent URL": null}