{"Source": "Adaderana", "Timestamp": "August 26, 2012 03:08 pm", "Headline": "මිගවයින් 30 ‍ක් සොරකම් කරලා", "News Content": "මීගවයින් තිස් දෙනෙකු සොරකම් කිරීමේ සිද්ධියක් සම්බන්ධයෙන් සැකපිට පුද්ගලයෙකු වැල්ලවාය පොලිසිය විසින් අත්අඩංගුවට ගෙන තිබේ. වැල්ලවාය දෙමළිය ප්‍රදේශයේ දී මෙම සොරකම සිදුවී ඇති බව පොලිසිය සදහන් කළේය. අත්අඩංගුවට ගත් සැකකරුගෙන් හෙළි වු තොරතුරු මත සොරකම් කළ මීගවයින් 23 දෙනෙකු සොයාගෙන තිබේ. මෙම සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගැනීමට පරීක්ෂණ ආරම්භ කර ඇති බව වැල්ලවාය පොලිසිය සඳහන් කළේය.", "URL": "https://sinhala.adaderana.lk/news.php?nid=26901", "Category": null, "Parent URL": null}