{"Source": "Adaderana", "Timestamp": "March 4, 2012 12:23 pm", "Headline": " වල් අලි ප්‍රහාරයකින් පුද්ගලයෙක් මරුට", "News Content": "හම්බන්තොට පොලිස් බල ප්‍රදේශයේ සාමෝදාගම ප‍්‍රදේශයේදී වල් අලි ප‍්‍රහාරයකට ලක්වීමෙන් පුද්ගලයකු ජීවිතක්ෂයට පත්ව තිබේ. අද පෙ.ව 6.00 ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. මෙසේ ජීවිතක්ෂයට පත්ව ඇත්තේ වයස අවුරුදු 53 ක් වූ මොහමඞ් රිස්මි නැමැති අයෙකි. මොහු අලි ප්‍රහාරයට ගොදුරුවීමෙන් පසු හම්බන්තෙට රෝහලට ඇතුළත් කිරීමේදි මියගොස් සිට ඇති බවත්,හම්බන්තොට පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=22567", "Category": null, "Parent URL": null}