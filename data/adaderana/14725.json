{"Source": "Adaderana", "Timestamp": "March 9, 2011 11:38 am", "Headline": "නොච්චියාගම මුද්‍රණාලයකට පෙට්‍රල් බෝම්බ ප්‍රහාරයක්", "News Content": "නොච්චියාගම බස් නැවතුම්පළ අසල ඩිජිටල් මුද්‍රණාලයකට එල්ල කරනු ලැබූ පෙට්‍රල් බෝම්බයකින් එකී මුද්‍රණාලය මුළුමනින්ම පාහේ විනාශ වී ඇතැයි අද දෙරණ වාර්තාකරු පවසයි. අද අලුයම කිසිවෙකු විසින් එල්ල කෙරුණු පෙට්‍රල් බෝම්බ ප්‍රහාරයෙන් පිළිස්සුම් තුවාල ලැබූ 28 හැවිරිදි මුද්‍රණාල හිමිකරු ප්‍රථමයෙන් නොච්චියාගම රෝහලට ඇතුළත් කොට පසුව වැඩිදුර ප්‍රතිකාර සඳහා අනුරාධපුර මහ රෝහලට මාරු කර යවා ඇත. සිද්ධිය සම්බන්ධයෙන් කිසිවෙකුත් අත්අඩංගුවට ගෙන නොමැති අතර නොච්චියාගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14725", "Category": null, "Parent URL": null}