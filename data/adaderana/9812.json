{"Source": "Adaderana", "Timestamp": "July 24, 2010 03:35 pm", "Headline": "මටත් බලාපොරොත්තු තියෙනවා", "News Content": "තමන් තනතුරු බලාගෙන ක්‍රියා නොකරන නමුත් ඕනම පුද්ගලයෙකුට පවත්නා යම් යම් බලාපොරොත්තු තමන්ටත් තියෙන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ඉදිරි කැබිනට් සංශෝධනයේදී අගමැති ධුරය ලබා ගැනීමේ අපේක්ෂාවක් ඇත්දැයි අද දෙරණ කළ විමසීමකට පිළිතුරු දෙමින් හෙතෙම මේ බව කියා සිටියේය. එළඹෙන නොවැම්බර් මාසයේදී ජනාධිපතිවරයා සිය දෙවෙනි ධූර කාලයේ දිවුරුම් දෙන බවත්,ඒත් සමගම නව කැබිනට් මණ්ඩලයක් පත්වන්නට නියමිත බවත් දැනට තමන් දන්නේ එපමණක් පමණක් බවත් අමාත්‍යවරයා සඳහන් කළේය. නව ආණ්ඩුක්‍රම ව්‍යවස්ථාවක් ගොඩ නැඟීම සඳහා එක්සත් ජාතික පක්ෂය සමග සාකච්ඡා කරමින් සිටින්නේ වඩා ප්‍රජාතන්ත්‍රවාදී ලෙස රටට ගැලපෙන ව්‍යවස්ථාවක් නිර්මාණය කර ගැනීමට බව ද අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9812", "Category": null, "Parent URL": null}