{"Source": "Adaderana", "Timestamp": "April 2, 2016 10:27 am", "Headline": " ජී.එල් රහස් පොලීසියේ", "News Content": "ප්‍රකාශයක් ලබාදීම සඳහා හිටපු පාර්ලිමේන්තු මන්ත්‍රී මහාචාර්ය ජී.එල්.පීරිස් මහතා අද(02) අපරාධ පරීක්ෂණ දෙපාර්තමේන්තුව වෙත පැමිණ තිබේ. පසුගියදා චාවකච්චේරි ප්‍රදේශයෙන් සොයාගන්නා ලද පුපුරණ ද්‍රව්‍ය සම්බන්ධයෙන් මහාචාර්ය ජී.එල්.පීරිස් මහතා මාධ්‍ය හමුවේ සිදුකරන ලද ප්‍රකාශයක් පිළිබඳ ප්‍රශ්න කිරීම සඳහා ඔහුට අද අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දැනුම් දී තිබුණි.ඒ අනුව මහාචාර්ය ජී.එල්.පීරිස් මහතා අද පෙරවරු 10.00ට පමණ අපරාධ පරීක්ෂණ දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය. එම අවස්ථාව සඳහා ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන, ජාතික නිදහස් පෙරමුණේ නායක විමල් වීරවංශ ඇතුළු මන්ත්‍රීවරුන් පිරිසක් එක්ව සිටියේය.", "URL": "https://sinhala.adaderana.lk/news.php?nid=58840", "Category": null, "Parent URL": null}