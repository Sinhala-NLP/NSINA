{"Source": "Adaderana", "Timestamp": "December 22, 2016 02:59 pm", "Headline": "වෙන තැන්වල නිලධාරීන් ඇමතිවරුන්ගේ කකුලෙන් ඇද්දට අපේ  එහෙම නැහැ", "News Content": "නත්තලේ සැබෑ උතුම් පණිවුඩය යථාර්තයක් බවට පත්කිරීම සඳහා යම් උපකාරයක් අපේක්ෂාවෙන් පැමිණෙන ජනතාවගේ ගැටළුවලට අවම කාලයක් තුළ උපරිම සේවයක් සැලසීමට සියළු නිලධාරීන් එළඹෙන 2017 වසර තුළ ක්‍රියා කළ යුතු බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.දිලිප් වෙදආරච්චි මහතා මේ බව සඳහන් කළේ ධීවර හා ජලජ සම්පත් සංවර්ධන අමාත්‍යංශයේදී අද (22) පැවති නත්තල් සැමරුම් උත්සවයේදීය.ධීවර අමාත්‍යංශයේ හා ධීවර දෙපාර්තමේන්තුවේ කිතුනු එකමුතුව මෙම නත්තල් උත්සවය සංවිධානය කළේය.දේව මෙහෙන් අනතුරුව අමාත්‍යංශයේ සනීපාරක්ෂක අංශයේ පිරිසට වියලි ආහාර පාර්සල් බෙදාදීම හා අමාත්‍යංශයේ සහ දෙපාර්තමේන්තුවේ ආරක්‍ෂක අංශයේ නිලධාරීන්ට ත්‍යාග පාර්සල් බෙදාදීමද සිදුකෙරිණ.මෙහිදී තවදුරටත් අදහස් දැක්වූ රාජ්‍ය අමාත්‍ය දිලිප් වෙදආරච්චි මහතා.“ ඇත්තෙන්ම මම ඉතාම සතුටු වෙනවා සියළු දෙනාට සහෝදරත්වයේ දෑත් දිගු කර නත්තලේ සෑබැම අරුත අර්ථවත් කිරීම සදහා මෙවැනි අවස්ථාවක් උදාකිරීමට මුලිකත්වය ගෙන කටයුතු කළ අමාත්‍යංශයේ හා ධීවර දෙපාර්තමේන්තුවේ කිතුනු එකමුතුවට . ජේසු සමිදාණන් මෙලොව එලිය දුටු ඒ අසිරිමත් දින සියළු මනුෂ්‍යාට සහෝදරත්වයේ දෑත් දිගු කර හැකි උපරිමයෙන් අපේම සහෝදර ජනතාවට ශක්තියක් වීමට කටයුතු කිරීම සැබෑ මනුස්සකම විදහා දැක්වීමක් . ඒ නත්තලේ සැබෑ අරුත වන සියළු දෙනා සමග ආදරය , කරුණාව , සහෝදරත්වය වගේම සාමයෙන් කටයුතු කිරීමයි. අපි මෙහිදී අමතක නොකළ යුතුයි අපේ සහෝදර ධීවර ජනතාවගෙන් සැලකියයුතු පිරිසක් කිතුනු බැතිමතුන් බව . ඒ නිසා අමාත්‍යාංශයක් ලෙස අපිට විශාල වගකීමක් තියෙනවා. ජේසු සමිදාණන්ගේ උපත සිදුවූ මේ අසිරිමත් නත්තල අර්ථවත් කිරීමට . ඇති හැකි අය තම වියදම් යම් ප්‍රමාණයකට හෝ සිමා කරලා මේ නත්තල් සමයේ නැති බැරි ජනතාවට උපකාර කිරීම වඩාත් අර්ථවත් කටයුත්තයි.කිතුනු දහමට අනුව පාපයෙන් මනුෂ්‍යා මුදාගැනීමට ජේසු සමිදාණන් මෙලොව එළිය දුටු බව කියවෙනවා . මනුෂ්‍යයා සහ දෙවියන් අතර පැවති දුරස් බව නැති කර මනුෂ්‍යා පාපයෙන් මුදාගෙන දෙවියන්ට සමීප කරලීමට ජේසු සමිදාණන් මෙලොව එලිය දුටු බව කියවෙනවා.ඉතින් මේ අවස්ථාවේ මම සිහිපත් කල යුතුයි අපේ අමාත්‍යංශය පිළිබද අපි සතුටු විය යුතුයි . මොකද වෙන තැන්වල වගේ අමාත්‍යංශයේ නිලධාරීන් ජනතාව අපහසුතාවට පත්වෙන කටයුතු කරන්නේ නැහැ . අපිව ජනතාව පත්කරලා එවුවේ ජනතාවට සේවය කරන්න . ඒ ජනතා සේවය ජනතාව අපෙක්ෂා කරණ පරිදිම ඉටුකිරීමට හැකි අමාත්‍යාංශයක් වගේම ජනතාව වෙනුවෙන්ම කැපවූ නිලධාරීන් පිරිසක් සිටීම පිළිබදව මම බෙහෙවින් සතුටු වෙනවා . මොකද වෙනතැන් වල නිලධාරීන් ඇමතිවරුන්ගේ කකුලෙන් ඇද්දට . අපේ නිළධාරී එහෙම නැහැ. ඒ නිසා මම විශ්වාස කරනවා ඒ ජනතා සේවය වඩාත් අර්ථවත් ලෙස උදාවන වසරේදී ක්‍රියාත්මක කිරීමට අපේ නිලධාරීන් කටයුතු කරයි කියලා . දෙවියන්ගෙන් ඈත් වූ මනුෂ්‍යා නැවත දෙවියන් වහන්සේට සමීප කිරීමට ජේසු සමිදාණන් මෙලොව එලිය දුටු මේ අසිරිමත් නත්තලේ සැබෑම අරුත වඩාත් අර්ථවත් කර අපිත් ජනතා සේවකයන් ලෙස ජනතාවට තව තවත් සමීප වීමට මේ උතුම් අවස්ථාවේ අධිටන් කර ගනිමු. මුළු ලොවටම දයාව කරුණාව කියාදුන් සමස්ථ රටටත් සියළු ජනතාවටත් ලෝකවාසී ජනතාවටත් සාමය , දයාව , කරුණාව , ජාතින් අතර සහෝදරත්වය පැතිරෙන සුභම සුභ අසිරිමත් නත්තලක් වේවා.”", "URL": "https://sinhala.adaderana.lk/news.php?nid=67254", "Category": null, "Parent URL": null}