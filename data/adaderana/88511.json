{"Source": "Adaderana", "Timestamp": "May 4, 2018 02:55 pm", "Headline": "පාඩම් ඉගෙනගෙන ගන්න එන අයෝජකයින් ගැන රෝහිතගෙන් හෙළිදරවුවක්", "News Content": "අනාගතයේදී ශ්‍රී ලංකාවට ආයෝජකයින් පැමිණෙන්නේ ආයෝජනය කිරීමට නොව හොරකම් කිරීමට ඉගෙනගැනීමට බව ඒකාබද්ධ විපක්ෂයේ පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද(05) පැවැති මාධ්‍ය හමුවකට සහභාගී වෙමින් මන්ත්‍රීවරයා මේ බව සඳහන් කළේය. විද්‍යාත්මක කැබිනට් මණ්ඩලයක් හදලා අදට මාස හතරක් බවත් විද්‍යාත්මක ලෙස ඇමතිකම් ලබාදී ඇත්තේ සරත් ෆොන්සේකා මහතාට පමණක් බව මන්ත්‍රීවරයා සඳහන් කරයි. වර්ථමානය වන විට රටේ රුපියල බාල්දු වෙලා ජනතාවට යන එන මන් නැති බවද මන්ත්‍රීවරයා සඳහන් කළේය. තවද ශ්‍රී ලංකා නිදහස් පක්ෂයේ ඇමතිවරුන් හා එක්සත් ජාතික පක්ෂයේ ඇමතිවරුන් අතර කිසිම සමගියක් නැති බව අමාත්‍යවරයා පෙන්වා දෙයි. පැවැති ආණ්ඩුවට දුෂණ චෝදනා එල්ල කළ ද මහා පරිමාන දූෂණ සිදු කරන්නේ වත්මන් ආණ්ඩුවේම පිරිස් බවට සනාථ වී ඇති බව රෝහිත අබේගුණවර්ධන මන්ත්‍රීවරයා සඳහන් කළේය. රජයේ ජ්‍යෙෂ්ඨ නිළධාරින් දෙදෙනෙකු අල්ලස් ගැනිමේදී අත්අඩංගුවට ගැනීම මඟින් එය තවදුරටත් සනාථ වී ඇති බවත් අත්අඩංගුවට ගත් නිලධාරීන් අතරන් හිටපු ජනාධිපතිනි චන්ද්‍රකා බණ්ඩාරනායක කුමාරතුංග මහත්මියගේ ලේකම්වරයෙකුද සිටින බව ඔහු පවසයි.", "URL": "https://sinhala.adaderana.lk/news.php?nid=88511", "Category": null, "Parent URL": null}