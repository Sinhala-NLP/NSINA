{"Source": "Adaderana", "Timestamp": "May 25, 2019 11:19 pm", "Headline": "පුත්තලමේ ගෘහ භාණ්ඩ නිෂ්පාදනාගාරයක හදිසි ගින්නක්", "News Content": "පුත්තලම මනල්ගුන්ඩුව අභයාරාම මාවතේ පිහිටි ගෘහ භාණ්ඩ නිෂ්පාදනාගාරයක අද ( 25) දින අලුයම හදිසියේ ඇතිවු ගිනි ගැනීමකින් ලක්ෂ 15 කට ආසන්න හානියක් සිදුව ඇත. මෙසේ ගිනි ගැනීමකට ලක්ව ඇත්තේ මනල්ගුන්ඩුව අභයාරාම මාවතේ පිහිටි අභයපුර පිහිටි ගෘහ භාණ්ඩ නිශ්පාදනාගාරයකි. මෙම ගෘහ භාණ්ඩ නිෂ්පාදනාගාරය ගිනි ගන්නා බව අසල්වාසීන් එහි හිමිකරුවන්ට දන්වා ඇති අතර ඒ අනුව අසල්වාසීන් සමඟ එක්වී ගින්න නිවා දැමීමට දැඩි පරිශ්‍රමයක් දරා ඇත. නමුත් ඒ වන විටත් ගෘහ භාණ්ඩ නිශ්පාදනාගාරයේ සාදා අවසන් කල රුපියල් ලක්ෂ 12 කට ආසන්න ගෘහ භාණ්ඩ තොගයක් සම්පුර්ණයෙන් ගිනි ගෙන විනාශ වී තිබු බවත් ඒ සමඟම යන්ත්‍ර සුත්‍ර හා කීපයක් ගිනි ගෙන විනාශ වි තිබු බව පුත්තලම පොලීසිය පවසයි. ගින්න පැතිරි යාමේන් ගබඩාවට යාබද පිහිටි දැව තැම්පත්කර තිබු ස්ථානයේ දැව තොගයක්ද ගිනි ගෙන තිබු ආකාරය දැක ගත හැකි විය. පුත්තලම මුලස්ථාන ප්‍රධාන පොලිස් පරික්ෂක අනුර ගුනවර්ධන මහතාගේ උපදෙස් මත පොලිස් අපරාධ ස්ථාන පරීක්ෂා කිරීමේ නිළධාරින් පැමින පරික්ෂණ ආරම්භ කර ඇත. එහිදි එම නිළධාරීන් පවසා සිටින්නේ මෙය හදිසි ගිනි ගැනිමක්ද කිසිවකු විසින් ගිනි තැබිමක්ද යන්න පිළිබදව පරික්ෂණ ආරම්භ කර ඇති බවයි .", "URL": "https://sinhala.adaderana.lk/news.php?nid=110677", "Category": null, "Parent URL": null}