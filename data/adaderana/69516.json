{"Source": "Adaderana", "Timestamp": "February 12, 2017 04:10 pm", "Headline": " අනතුරින් තරුණයා අවසන් ගමන් යයි", "News Content": "මොරටුව - එගොඩඋයන ප්‍රදේශයේ සිදුවු රිය අනතුරකින් තරුණයෙකු මියගොස් තිබේ. යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන විදුලි කණුවක ගැටීමෙන් අනතුර සිදුව ඇති බව සඳහන්ය. අනතුරෙන් තුවාල ලැබු පැදිකරු සහ පසුපැදිකරු ප්‍රතිකාර සඳහා පානදුර රෝහලට ඇතුළත් කර තිබේ. බරපතළ තත්ත්වයේ පසුවු පැදිකරු වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා ඇති අතර එහිදී ඔහු මියගොස් ඇති බව පොලීසිය පැවසුවේය. මියගොස් ඇත්තේ කළුතර දකුණ බෝම්බුවල ප්‍රදේශයේ පදිංචිව සිටි 18 හැවිරිදි තරුණයෙකි. අනතුර සම්බන්ධයෙන් මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69516", "Category": null, "Parent URL": null}