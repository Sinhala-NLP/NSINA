{"Source": "Adaderana", "Timestamp": "February 19, 2012 10:54 pm", "Headline": " පාරට බැස්සම එන්.ජී.ඕ වලට බැණවැදී වැඩක් නෑ", "News Content": "තම ඉල්ලීම් දිනාගැනීම සඳහා ජනතාව පාරට බසින විට රාජ්‍ය නොවන සංවිධානවලට බැණවැදීමෙන් ඵලක්නොවන බව ජනතා විමුක්ති පෙරමුණ පවසයි. ආණ්ඩුවේ මර්දනකාරී ක්‍රියා පිළිවෙතට එරෙහිව පාරට බසින ජනතාව අත ගල් මුල් නොතිබුණු බවත්,නිරායුද අහිංසක ජනතාවට එරෙහිව කොළඹදී ප්‍රහාර එල්ල කළ පොලීසිය අතනම් එවැනි ගල් මුල් පැවති බවත් ජ.වි.පෙ ප්‍රචාරක ලේකම්,පාර්ලිමේන්තු මන්ත්‍රී විජිත හේරත් මහතා චෝදනා කරයි. ජාත්‍යන්තර මූල්‍ය අරමුදල හා රාජපක්ෂ හවුල් ආණ්ඩුව විසින් අත්තනෝමතික ලෙස ඉන්ධන මිල වැඩිකිරීමෙන් මෙරට දුගී දුප්පත් ජනයාට මරු පහරක් එල්ලවී ඇතැයි ඔහු පෙන්වා දෙයි. ඉන්ධන මිල ඉහළදැමීමට එරෙහිව අද කිරිබත්ගොඩ නගරයේ පැවති විරෝධතා ව්‍යාපාරයකට සහභාගී වෙමින් විජිත් හේරත් මහතා මේ බව කියා සිටියේය. රටේ සෑම ජන කොටසකටම දරාගත නොහැකි තරම් ජීවන වියදම් බරක් පටවා ඇති මෙම ආණ්ඩුවේ අත්තනෝමතික ක්‍රියා පිළිවෙත ආපසු හරවන්න ජනතා විමුක්ති පෙරමුණ විසින් නායකත්වය ලබාදෙන බව හෙතෙම අවධාරණය කළේය.", "URL": "https://sinhala.adaderana.lk/news.php?nid=22238", "Category": null, "Parent URL": null}