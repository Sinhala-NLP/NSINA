{"Source": "Adaderana", "Timestamp": "August 13, 2013 07:15 am", "Headline": "කොරියානු භාෂා ප්‍රවීණතා විභාගය 19-20", "News Content": "මෙවර කොරියානු භාෂා ප්‍රවීණතා විභාගය ඔක්තෝබර් මස 19 සහ 20 යන දෙදින කොළඹ දී පැවැත්වීමට නියමිතව තිබේ. විදේශ සේවා නියුක්ති කාර්යාංශය කියා සිටියේ අදාළ විභාගය සඳහා ප්‍රවේශ පත් නිකුත් කිරීම ඊයේ දිනයේ ආරම්භ කළ බවයි. කොළඹ මධ්‍යස්ථාන 4කදි සහ දිවයින පුරා මධ්‍යස්ථාන 18කදී කොරියානු භාෂා ප්‍රවීණතා විභාගය සඳහා ප්‍රවේශ පත්‍ර නිකුත් කිරීම ලබන 15 වන දින දක්වා සිදුකිරීමට නියමිතය. ඊයේ දිනයේ දී අයදුම්පත් 4000කට අධික ප්‍රමාණයක් නිකුත් කර ඇති බව විදේශ සේවා නියුක්ති කාර්යාංශය සඳහන් කරයි. දකුණු කොරියාවෙන් ශ්‍රී ලංකාවට ලැබී ඇති නිෂ්පාදන, ධීවර සහ ඉදිකිරීම් ක්ෂේත්‍රයේ රැකියා අවස්ථා සඳහා මෙම විභාගයේ ප්‍රතිඵල වලට අනුව තෝරා ගැනීම සිදුකරනු ඇත.", "URL": "https://sinhala.adaderana.lk/news.php?nid=36587", "Category": null, "Parent URL": null}