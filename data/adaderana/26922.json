{"Source": "Adaderana", "Timestamp": "August 27, 2012 11:20 am", "Headline": "මයික්‍රොමැක්ස් හා මෙට්‍රොපොලිටන් අතර එකමුතුවක්", "News Content": "ඉන්දියාවේ ජංගම දුරකථන නිෂ්පාදනයේ ප‍්‍රමුඛතම සමාගමක්වන මයික්‍රොමැක්ස් ඉන්ෆොමැටික්ස් ලිමිටඩ් Micromax Informatics Ltd ශී‍්‍ර ලංකාවේ සිය ජාතික බෙදාහැරීමේ නියෝජිත ආයතනය ලෙස මෙට්‍රොපොලිටන් ටෙලිකොම් Metropolitan Telecom සමග අත්වැල් බැඳගනියි. මෙම සහයෝගිතාවය ඔස්සේ ශී‍්‍ර ලංකාව තුළ සිය නිෂ්පාදන හා කි‍්‍රයාකාරකම් වඩාත් පුළුල් කිරීම මයික්‍රොමැක්ස්හි අරමුණයි. මයික්‍රොමැක්ස් නිෂ්පාදන අතර මාදිලි 50කට අධික පරාසයකට අයත් ජංගම දුරකතන පවතින අතර ඒවා සාමාන්‍ය සරල තත්ත්වයේ සිට 3G තාක්ෂණය දක්වා විහිදුණු ජංගම දුරකථන ඇන්ඩ්‍රොයිඞ් දක්වා විහිදී පවතියි. ඉතා විශිෂ්ට ප‍්‍රමිතියෙන් හා උසස් තත්ත්වයේ නිමාවෙන් යුතු මෙම ජංගම දුරකතන ශී‍්‍ර ලංකාවේ පාරිභෝගිකයින්ගේ සන්නිවේදන අවශ්‍යතා සපුරාලීම වෙනුවෙන් වැඩි දියුණුකර නව පරපුරට ඔබින ලෙස වෙළඳපොළට හදුන්වා දී තිබේ. මෙම සහයෝගිතාවය පිළිබඳ අදහස් දක්වමින් මයික්‍රොමැක්ස් මෙරට කළමණාකරු සංජීව් ආරියරත්නම් මහතා ප‍්‍රකාශ කළේ ‘‘මෙට්‍රොපොලිටන් වැනි ආයතනයක් සමග එකට එක්ව කටයුතු කිරීමට ලැබීම පිළිබඳ අපි මහත් සතුටට පත්වනවා. අපගේ අලෙවි නියෝජිතයින් වන ඔවුන් සමග ඉතා සමීප සම්බන්ධතාවයක් පවත්වා ගනිමින් ශී‍්‍ර ලාංකේය පාරිභෝගිකයින්ට සන්නිවේදන ක්ෂේත‍්‍රයේ මුළුමනින්ම වෙනස් අත්දැකීමක් එක් කිරීමට අවශ්‍ය පරිසරය නිර්මාණය කරනවා’’ යන්නයි. ‘‘මේ අගනා බැඳීම ඔස්සේ ශක්තිමත් වෙළඳ නාමයක් හා අලෙවි කි‍්‍රයාවලියක් සමග විශිෂ්ට බෙදාහැරීම් ජාලයක් හිමිවීමත් සමග පාරිභෝගිකයින් අතර රැව්දෙන ශක්තිමත් වෙළඳනාමයක් ඇති කිරීමට අපි අපේක්ෂා කරනවා. අපි Android smart phones හා සංගීතයට ඔබින දුරකතන ඇතුළු තවත් දේශිය පාරිභෝගිකයින් ඉලක්කකරගත් නව නිර්මාණ රැසක් හදුන්වාදීමට අපේක්ෂාවෙන් පසුවනවා. මෙට්‍රොපොලිටන් ටෙලිකොම් සතුව පවතින අත්දැකීම් හා විශිෂ්ට සේවාව මයික්‍රොමැක්ස් වෙළඳනාමය රට පුරා ව්‍යාප්ත කිරීමට විශාල ශක්තියක් ’’ බවද සංජීව් ආරියරත්නම් මහතා වැඩිදුරටත් ප‍්‍රකාශ කළේය. මේ අතර මෙට්‍රොපොලිටන් ටෙලිකොම්හි ප‍්‍රධාන විධායක නිලධාරී රොෂාන් තිසේරා මහතා මෙම සහයෝගිතාවය පිළිබඳව අදහස් දක්වමින් ප‍්‍රකාශ කළේ ‘‘ මයික්‍රොමැක්ස් වැනි ඉතා ජනපි‍්‍රය ජංගම දුරකතන පෙළක් අලෙවි කිරීමට අවස්ථාව ලැබීම පිළිබඳ අපි උද්දාමයට පත්වනවා. ශී‍්‍ර ලංකාව තුළ එම වෙළඳනාමය තවදුරටත් ශක්තිමත් කිරීමට කටයුතු කරන අතර ශී‍්‍ර ලාංකේය ජනතාවගේ විදුලි සංදේශ උපාංග හා සේවා පහසුවෙන් ලබාදීමට අපි පියවර ගන්නවා’’ යන්නයි. රටපුරා සිය අලෙවි නාමය පතුරුවමින් ජනතාවගේ විශ්වාසය දිනා ගැනීම මයික්‍රොමැක්ස් අරමුණයි. පුළුල් පරාසයකට විහිදුනු සමස්ත වෙළඳපොළ ඉලක්කකරගත් සියලූම පහසුකම්වලින් සමන්විත ජංගම දුරකථන හඳුන්වාදෙමින් ඔවුන් සිය අලෙවිනාමයේ තේමාව වන ‘‘ Nothing Like Anything’’ යන්න සැබෑවක් බවට පත්කරමින් සිටියි. මයික්‍රොමැක්ස් පිළිබඳව ඉන්දියාවේ පවතින විශාලතම ජංගම දුරකතන නිෂ්පාදන සමාගම වන මයික්‍රොමැක්ස් ලොව 12වැනි විශාලතම ජංගම දුරකතන නිෂ්පාදන සමාගමයි. මිලට සාපෙක්ෂව සුවිශේෂ නව්‍යකරණ ජංගම දුරකතන හඳුන්වාදෙන සමාගමක් ලෙස මයික්‍රොමැක්ස් ලොව ඉහළින්ම පිළිගන්නා අතර එහි අලෙවිය සමස්ත ඉන්දියාව පුරා මෙන්ම හොංකොං, බංග්ලාදේශය, නේපාලය, ශී‍්‍ර ලංකාව, මාලදිවයින, එක්සත් අරාබි එමීර් රාජ්‍යය, සෞදි අරාබිය, කුවේට්, කටාර්, ඕමානය, ඇෆ්ගනිස්ථානය හා බ‍්‍රසීලයේ විහිදී පවතියි. මයික්‍රොමැක්ස් සමාගමේ කාර්යාල ඉන්දියාව පුරා සහ හොංකොං, බංග්ලාදේශය, නේපාලය, ශී‍්‍ර ලංකාව හා එක්සත් අරාබි එමීර් රාජ්‍යයේ කි‍්‍රයාත්මක වෙමින් පවතියි.", "URL": "https://sinhala.adaderana.lk/news.php?nid=26922", "Category": null, "Parent URL": null}