{"Source": "Adaderana", "Timestamp": "July 24, 2012 04:06 pm", "Headline": "ගංජා සමඟ අයෙකු මාට්ටු", "News Content": "ගංජා අලෙවි කිරීමේ නිරතව සිටි පුද්ගලයෙකු ගලේවෙල ප්‍රදේශයේ දී අත්අඩංගුවට ගෙන තිබේ. මෙම සැකකරු අත්අඩංගුවට ගෙන ඇත්තේ දඹුල්ල පොලිස් විශේෂ කාර්යය බලකා කණ්ඩාමක් විසින් සිදුකළ වැටලීමක දීය. අත්අඩංගුවට ගන්නා අවස්ථාවේ දී සැකකරු ලඟ තිබී ගංජා තොගයක් ද පොලිස් විශේෂ කාර්යය බලකාය භාරයට ගෙන තිබේ. සැකකරු වැඩිදුර විමර්ෂණ සඳහා ගලේවෙල පොලීසියට භාරදුන් බව පොලිස් විශේෂ කාර්යය බලකාය පැවසීය.", "URL": "https://sinhala.adaderana.lk/news.php?nid=26027", "Category": null, "Parent URL": null}