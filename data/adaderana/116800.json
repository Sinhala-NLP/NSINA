{"Source": "Adaderana", "Timestamp": "August 18, 2019 06:34 am", "Headline": "ත්‍රීරෝද රථයක් ප්‍රපාතයකට පෙරළී පිය පුතු මිය යයි-තවත් ළමුන් දෙදෙනෙකුට බරපතලයි", "News Content": "ඇල්ල -ගඹරගල ප්‍රදේශයේදී බල්ලකොටුව දෙස සිට පිටපොල දෙසට ධාවනය වු ත්‍රීරෝද රථයක් මීටර් 350ක පමණ ප්‍රපාතයකට පෙරලී අනතුරක් සිදු වී ඇත. අනතුරින් ත්‍රරෝද රථයේ රියදුරු හා ඔහුගේ පුතා දෙමෝදර රෝහලට ඇතුලත් කිරීමේදී මිය ගොස් තිබේ. මෙලෙස මිය ගොස් ඇත්තේ 35 හැවිරිදි සහ 8 හැවිරිදි මැදපාත, හෙලපුපුල ඇල්ල ප්‍රදේශයේ පදිංචි පිය පුතු දෙදෙනායි. එම ත්‍රීරෝද රථයේ ගමන් කළ තවත් ළමුන් දෙදෙනෙක්ද බරපතල තුවාල ලබා බදුල්ල රෝහලේ ප්‍රතිකාර ලබමින් සිටි. ඔවුන් අවුරුදු 12ක් සහ අවුරුදු 8ක් වයසැති පිරිමි ළමුන් දෙදෙනෙක්. මෙම අනතුර සිදු වි ඇත්තේ ඊයේ (17) රාත්‍රී 8.00ට පමණ බව පොලීසිය පවසයි.", "URL": "https://sinhala.adaderana.lk/news.php?nid=116800", "Category": null, "Parent URL": null}