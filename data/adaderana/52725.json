{"Source": "Adaderana", "Timestamp": "July 19, 2015 08:18 pm", "Headline": "කිලිනොච්චි දැරියගේ සිරුර වෙල්යායකින් හමුවෙයි", "News Content": "පසුගිය මස 21 වැනිදා අතුරුදන් වූ කිලිනොච්චියේ, එළුක්කාඩු ගම්මානයේ තුන් හැවිරිදි දැරියගේ මළ සිරුර අද සවස වෙල්යායක තිබී සොයාගෙන තිබේ.කිලිනොච්චි, උරුත්තිරිපුරම් හි වෙල්යායකින් දැරියගේ සිරුර සොයාගෙන ඇති අතර එය බොහෝ සේ නරක් වී තිබූ බව පොලීසිය පවසයි.පසුගිය මස 21 වැනි දා අතුරුදන් වූ එම දැරිය සොයා පොලීසිය සහ විශේෂ කාර්ය බළකායේ සෙබළුන් ද විශේෂ සෝදිසි මෙහෙයුම් ආරම්භ කරන ලදී.ගම්වාසීන් ද එම කටයුතුවලට සහය වූ අතර මෙලෙස අතුරුදන්ව සිටියේ උදයකුමාර් යර්සිකා නමැති තෙහැවිරිදි දැරියකි.", "URL": "https://sinhala.adaderana.lk/news.php?nid=52725", "Category": null, "Parent URL": null}