{"Source": "Adaderana", "Timestamp": "August 10, 2010 08:27 am", "Headline": "ජී. එල් හා චීන විදේශ කටයුතු ඇමති හමුවක් ", "News Content": "චීනයේ නිල සංචාරයක නිරත වී සිටින විදේශ කටයුතු අමාත්‍ය මහචාර්ය ජී. එල් පීරීස් මහතා එරට විදේශ කටයුතු අමාත්‍යවරයා මුණ ගැසීමට නියමිතව තිබේ. අනිද්දා දිනයේ මෙම හමුව සිදු වන බව විදේශ කටයුතු අමාත්‍යාංශයේ ප්‍රකාශකයෙකු සඳහන් කළේය. මෙහි දී දෙරටට බලපාන කරුණු කාරණා කිහිපයක් සම්බන්ධයෙන් දීර්ඝ වශයෙන් සාකච්ඡා කිරීමට නියමිත බව වාර්තා වේ. ජී. එල්. පීරීස් අමාත්‍යවරයා මේ දින වල චීනයේ නිල සංචාරයක නිරත වන අතර ඔහු එලඹෙන 15 වනදා දක්වා චීනයේ රැඳී සි‍ටීමට නියමිතය. එහි දී අමාත්‍යවරයා චීනයේ ප්‍රාදේශීය නායකයින් කිහිප දෙනෙකු සමග ද සාකච්ඡා කිරීමට නියමිත බව වාර්තා වේ. විශේෂයෙන්ම චීනය සහ ශ්‍රී ලංකාව අතර ද්වීපාර්ශවික සහයෝගීතාව වර්ධනය කර ගැනීම, වෙළඳ සහ ආර්ථික සබඳතා වැඩිදියුණු කර ගැනීම ජී. එල් පීරීස් මහතාගේ මෙම සංචාරයේ අරමුණය.", "URL": "https://sinhala.adaderana.lk/news.php?nid=10129", "Category": null, "Parent URL": null}