{"Source": "Adaderana", "Timestamp": "May 11, 2014 08:26 am", "Headline": "ධීවරයින්ට පාර කියන සාකච්ඡා හෙට", "News Content": "ඉන්දු ලංකා ධීවර සාකච්ජා හෙට(12) කොළඹ දී ආරම්භවීමට නියමිතව තිබේ. ඒ සඳහා සියලු කටයුතු සූදානම් කර ඇති අතර දැනටමත් ඉන්දීය නියෝජිතයින් පිරිසක් සාකච්ඡා සඳහා සහභාගී වීමට පැමිණ සිටින බව නියෝජ්‍ය ධීවර අමාත්‍ය සරත් කුමාර ගුණරත්න මහතා සඳහන් කළේය. සාකච්ජා සඳහා ඉන්දීය ධීවර සංවිධාන නියෝජිතයින් සහ නිලධාරීන් පිරිසක් සහාගිවීමට නියමිතය. එමෙන්ම ශ්‍රී ලංකා රජය නියෝජනය කරමින් ධීවර සංවිධාන නියෝජිතයන් 20 දෙනෙකු සහ නිලධාරීන් 10 දෙනෙකු සහභාගි වනු ඇති බව වාර්තා වෙයි. අදාළ සාකච්ඡා මෙරට දී පැවැත්වීමට පසුගිය අවස්ථා දෙකකදී ගත් උත්සාහයන් සාර්ථක වුයේ නැහැ. කෙසේ වුව ද ඉන්දීය මධ්‍යම රජයේ මැදිහත්වීමෙන් අදාළ සාකච්ඡා පවත්වන බව ධීවර නියෝජ්‍ය අමාත්‍ය සරත් කුමාර ගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=43126", "Category": null, "Parent URL": null}