{"Source": "Adaderana", "Timestamp": "November 7, 2018 10:12 am", "Headline": "කඳුකරයේ වාහන ධාවනයට බාධා ", "News Content": "මධ්‍යම කඳුකරයේ බටහිර බෑවුම් ප්‍රදේශවල මේ දිනවල පස්වරුවේ පවතින සුළු වර්ෂාපතනයත් සමග ඝණ මීදුම් තත්ත්වයක් ඇති වීම හේතුවෙන් රථ වාහන ගමනාගමනයට දැඩි බාධා පැමිණ තිබේ. හැටන් කොළඹ ප්‍රධාන මාර්ගයේ කිතුල්ගල සිට නුවරඑලිය දක්වා ඊයේ (06) දින පස්වරු 3 සිට අද (07) දින අලුයම තෙක් මෙම ඝණ මීදුම් තත්ත්වය පැවතීම හේතුවෙන් එම මාර්ගයේ ගමනා ගමන කටයුතු වලට දැඩි ලෙස බාධා පැමිණ ඇත. ප්‍රධාන මාර්ගවල ඝන මීදුම් තත්ත්වයක් පවතින අවස්තාවල එම මාර්ගවල රථ වාහන ධාවනය කිරීමේදි වාහනවල ඉදිරිපස ලාම්පුව දල්වාගෙන සෙමින් සැලකිලිමත් ලෙස රිය ධාවනය කරවන ලෙස පොලිසිය රියදුරන්ගෙන් ඉල්ලා සිටියි. එසේම මෙම ඝණ මීදුම් තත්ත්වය පවතින අවස්තාවල ප්‍රතිවිරුද්ධ දෙසින් ඉදිරියට ධාවනය වන වාහන නොපෙනෙන තත්ත්වයට මෙම ඝන මීදුම් තත්ත්වය ඇතැම් ස්ථානවල පැවැතිනි.", "URL": "https://sinhala.adaderana.lk/news.php?nid=98810", "Category": null, "Parent URL": null}