{"Source": "Adaderana", "Timestamp": "November 9, 2015 10:54 am", "Headline": "20 - 20 තරඟය දිනක් කලින්", "News Content": "ලබන 12 වැනිදා කොළඹ ආර්. ප්‍රේමදාස ක්‍රීඩාංගණයේදී පැවැත්වීමට නියමිතව තිබූ ශ්‍රී ලංකා‍ - කොදෙව් දෙවැනි පන්දුවාර 20 -20 තරඟය ඊට පෙරදින එනම් 11 වැනිදා පැවැත්වීමට කටයුතු යොදා තිබේ.අපවත් වී වදාළ ‍කෝට්ටේ ශ්‍රී නාගවිහාරාධිපති පූජ්‍ය මාදුළුවාවේ සෝභිත හිමියන්ගේ ආදාහන කටයුතු එම දින සිදුවීමත්, එදින ශෝක දිනයක් ලෙස ප්‍රකාශයට පත් කිරීමත්, ඊට හේතුවය.ක්‍රීඩා අමාත්‍ය දයාසිරි ජයසේකර මහතා, ක්‍රිකට් අතුරුපාලක කමිටු සභාපති සිදත් වෙත්තමුණි ඇතුළු පාලක මණ්ඩලය සහ බටහිර ඉන්දීය ක්‍රිකට් පාලක මණ්ඩලය අතර පැවති සාකච්ඡාවකින් පසුව එම ගෙන ඇත. ක්‍රිකට් තරඟය 11 දින පැවැත්වීමට පෙර කණ්ඩායම් දෙක නියෝජනය කරන සියලු ක්‍රීඩකයන් විනාඩියක නිශ්ශබ්දතාවයක් අරකෂා කර ශ්‍රී ලංකා ක්‍රිකට් කණ්ඩායම කහ වර්ණයෙන් යුතු පටියක් පැළඳගෙන ක්‍රීඩා කිරීමට කැමැත්ත පළකර ඇත.පළමු තරඟය මහනුවර පල්ලේකැලේ ක්‍රීඩාංගණයේදී අද රාත්‍රී 7ට ආරම්භ වෙයි.කොදෙව් ශ්‍රී ලංකා ටෙස්ට් තරගාවලිය මෙන්ම එක්දින තරඟාවලියද ශ්‍රී ලංකාව ජය ගැනීමට සමත්ව සිටියි.", "URL": "https://sinhala.adaderana.lk/news.php?nid=54973", "Category": null, "Parent URL": null}