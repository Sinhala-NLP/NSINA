{"Source": "Adaderana", "Timestamp": "February 25, 2012 11:34 am", "Headline": "බලපත්‍ර නැතිව වැලි ගොඩ දැමූ සිව්දෙනෙකු අත්අඩංගුවට", "News Content": "අම්බලන්තොට, වලේවත්ත ප්‍රදේශයේ දී බලපත්‍ර නොමැතිව වැලි ගොඩදමමින් සිටි පුද්ගලයින් සිව්දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. වළවේ ගඟ ආශ්‍රිතව පවත්වාගෙන ගිය මෙම වැලිගොඩ දැමීමේ මධ්‍යස්ථානය වැටලීමෙන් අනතුරුව බැකෝ යන්ත්‍ර දෙකක් ද සිය භාරයට ‍ගත් බව පොලිස් විශේෂ කාර්යය බලකාය සඳහන් කරයි. අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා අම්බලන්තොට පොලිසියට භාර දී ඇත.", "URL": "https://sinhala.adaderana.lk/news.php?nid=22380", "Category": null, "Parent URL": null}