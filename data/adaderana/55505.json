{"Source": "Adaderana", "Timestamp": "December 4, 2015 09:17 am", "Headline": "අන්තිම දවසේ අර්ජුනත් නිලවරණයට නම්දෙයි", "News Content": "ශ්‍රී ලංකා ක්‍රිකට් ආයතනයේ උප සභාපතිධුරය සඳහා අමාත්‍ය අර්ජුන රණතුංග මහතා නාම යෝජනා භාරදී තිබේ.මීට සුළු වේලාවකට පෙර තමා අදාළ නාමයෝජනා භාරදුන් බව අර්ජුන රණතුංග මහතා ප්‍රකාශ කළේය.සභාපති ධුරය සඳහා තරග කිරීමට ක්‍රිකට් ආයතනයේ විධායක සභාවේ වසර දෙකක කාලයක් කටයුතු කර තිබිය යුතුවීම හේතුවෙන් එම තනතුරට ඉදිරිපත් නොවූ බව ඔහු පැවසුවේය.මේ වන විට ශ්‍රී ලංකා ක්‍රිකට් ආයතනයේ සභාපති ධුරය සඳහා නියෝජ්‍ය කථානායක තිලංග සුමතිපාල, සුමිත් පෙරේරා සහ අර්ජුන රණතුංග මහතාගේ සහෝදරයෙකු වන නිශාන්ත රණතුංග යන මහත්වරුන් නාමයෝජනා භාරදී ඇත.ශ්‍රී ලංකා ක්‍රිකට් ආයතනයේ නිළවරණය ලබන වසරේ ජනවාරි මස 03 වනදා පැවැත්වීමට නියමිත අතර නාමයෝජනා ගැනීම අදින් අවසන්ය.", "URL": "https://sinhala.adaderana.lk/news.php?nid=55505", "Category": null, "Parent URL": null}