{"Source": "Adaderana", "Timestamp": "April 18, 2011 04:30 pm", "Headline": "දිවයිනේ ප්‍ර‍ධාන වැව් 60 න් 18 ක් වාන් දමයි", "News Content": "දිවයිනේ ප්‍ර‍ධාන වැව් 60 න් 18ක් මේ වන විට වාන් දමමින් තිබෙන බව වාරිමාර්ග දෙපාර්තමේන්තු පවසයි. පොළොන්නරුව දිස්ත්‍රික්කයේ කවුඩුල්ල, මින්නේරිය, පරාක්‍රම සමුද්‍රය හා කන්තලේ යන ප්‍රධාන ජලාශ වාන් දමන මට්ටමට ළඟා වී ඇති බව එම දෙපාර්තමේන්තුවේ වාරි හා ජල කළමනාකරණ අංශය සඳහන් කරනු ලැබීය. මේ අතර හම්බන්තොට දිස්ත්‍රික්කයේ මව්ආර, බඳගිරිය, දෙබරවැව හා වීරවිල යන ජලාශ වාන් දමමින් පවතින ජලාශ අතරට එක්වන බව වාරිමාර්ග දෙපාර්තමේන්තුව පැවසීය. මධ්‍යම කඳුකරයට ඇඳ හැලෙන අධික වර්ෂාව හේතුවෙන් කාසල්රී ජලාශයට ජලය සපයන කෙසෙල්ගමුව ඔයෙහි ජල මට්ටම ඉහළ යමින් පවතින බව වාර්තා වේ.", "URL": "https://sinhala.adaderana.lk/news.php?nid=15545", "Category": null, "Parent URL": null}