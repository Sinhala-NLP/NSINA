{"Source": "Adaderana", "Timestamp": "February 26, 2019 02:14 pm", "Headline": "බොරැල්ල රථවාහන OIC අනතුරට ලක්කර පලා යෑමේ සිද්ධියේ 6ක් ඇප මත නිදහස්", "News Content": "බොරැල්ල රථවාහන අංශයේ ස්ථානාධිපතිවරයා අනතුරට ලක්කර පලායාමේ සිද්ධියට අත්අඩංගුවට ගෙන ඇප හිමිවූ මහින්දානන්ද අළුත්ගමගේ මන්ත්‍රීවරයාගේ පුත්‍රයා ඇතුළු සෙසු තරුණයින් 05 දෙනා මුදා හැර තිබේ. ඇප කොන්දේසි සපුරාලීම හේතුවෙන් ඔවුන් ඇප මත මුදා හැර ඇති බව සඳහන්ය. සිද්ධියට අදාළ සැකකරුවන් ඊයේ(25) අළුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 05 බැගින් වූ ශරීර ඇප දෙකක් මත මුදා හැරීමට අධිකරණය නියෝග කළේය. කෙසේවෙතත් ඉන් එක් අයෙකු ඇප කොන්දේසි සපුරාලීම හේතුවෙන් ඊයේ දිනයේ මුදා හැරුණු අතර සෙසු තරුණයින් ඇප කොන්දේසි සපුරන තෙක් අද දිනය දක්වා රක්ෂිත බන්ධනාගාර ගත කර තිබුණි. ඒ අනුව අද දිනයේ ඇප කොන්දේසි සපුරාලීම හේතුවෙනි", "URL": "https://sinhala.adaderana.lk/news.php?nid=105068", "Category": null, "Parent URL": null}