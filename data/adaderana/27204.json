{"Source": "Adaderana", "Timestamp": "September 7, 2012 11:14 am", "Headline": " SLIIT RoboFest 2012 තරගාවලිය මෙවරත්", "News Content": "SLIIT ආයතනයේ ඉලෙක්ට්‍රොනික් හා පරිගණක ඉංජිනේරු අංශය නැවත වරක් මේ වසරේ රොබෝ තරගාවලිය සංවිධානය කරයි. පසුගිය වසරේ මෙම තරගාවලියේ සාර්ථකත්වය හා ආකාර්ශනීය ත්‍යාග පිරිනැමීම නිසා මෙවර තරගාවලියට පාසල් සිසුන් හා උපාධි අපේක්‍ෂක තරුණ තරුණියන් විශාල පිරිසක් ඉදිරිපත් වි තිබේ. \"RoboFest 2012\" , රොබෝ තරගාවලිය සැප්තැම්බර් මස 13 හා 14 යන දෙදින මාලඹේ SLIIT ආයතන පරිශ‍්‍රයේදි පැවැත්වීමට සැලසුම් කර ඇත. \"RoboFest 2012\" තරගාවලිය වාර්ෂිකව සංවිධානය කරන්නේ දිවයිනේ සිටින රොබෝ නිර්මාණ තාක්‍ෂණය පිළිබඳව දැනුම ඇති තරුණ තරුණියන්ට සිය හැකියාව ප‍්‍රදර්ශනය කිරීමට අවස්ථාව ලබාදීම සඳහායි. තරගාවලියේදි ලබාදෙන තරග කොන්දේසිවලට අනුව බාධක ජයගෙන ඉලක්කය වෙත රොබෝ රථය ධාවනය කිරීමෙන් ජයග‍්‍රහණ හිමි කරගත හැකියි. තරගාවලිය පාසල් හා විශ්ව විද්‍යාල යන අංශ දෙක යටතේ පැවැත්වෙන අතර එම අංශ දෙකේම තනි පුද්ගල හා කණ්ඩායම් යන අනු අංශද ඇත. සියලූම තරග අංශ යටතේ ඒ ඒ අංශවලින් තොරා ගන්නා අවසන් 10 දෙනා අතරින් ජයග‍්‍රාහකයන් තොරා ගනු ලබයි. ඒ අනුව රන්, රිදි හා ලෝකඩ පදක්කම් හා මුදල් ත්‍යාග පිරිනමයි. විශ්ව විද්‍යාල අංශයේ ප‍්‍රථම, දෙවන හා තෙවන ස්ථාන සඳහා මුදල් ත්‍යාග වන්නේ රුපියල් 65,000, රුපියල් 40,000 හා රුපියල් 200,00 යි. රුපියල් 50,000, රුපියල් 25,000 හා රුපියල් 10,000 පාසල් අංශයේ මුදල් ත්‍යාග වේ. මෙම තරගාවලිය සම්බන්ධයෙන් අදහස් දක්වන SLIIT ආයතනයේ ප‍්‍රධාන විධායක නිළධාරි මහාචාර්ය ලලිත් ගමගේ මහතා, රොබෝ තාක්‍ෂණය පිළිබඳව නව දැනුම පාසල් සිසුන්ට හා උසස් අධ්‍යාපනය ලබන සිසුන්ට ලබාදීම හා ඒ සම්බන්ධයෙන් ඔවුන් උනන්දු කරවීම සඳහා මෙය වාර්ෂිකව සංවිධානය කරන බව ප‍්‍රකාශ කළේය. තරගාවලියේ ප‍්‍රධාන අනුග‍්‍රහකයන් වන්නේ ඩයලෝග් හා මාස් හෝල්ඩින් වන අතර සෙසු අනුග‍්‍රහකයින් ලෙස Dimo, Terraqua Kokawitta (Pvt) Ltd, KBSL, Vallibel Power Erathna PLC, Krab Protectors, D. B. Gangoda Associates International (Pvt) Ltd., Semini Motors (Pvt) Ltd, Sampath Bank, Energynet, DMS, Orel Solutions (Pvt) Ltd, Sri Lanka Telecom, Metropolitan iy Siddhalepa සමුහ ව්‍යාපාරය යන සමාගම්ය. \"RoboFest 2012\" තරගාවලිය සැප්තැම්බර් මස 13 හා 14 යන දෙදින පැවැත්වෙන අතර SLIIT ආයතනයේ ඉංජිනේරු විද්‍යා අංශය මගින් සැප්තැම්බර් මස 13වනදා open day නමින් දෙමාපියන්ට හා සිසුන්ට SLIIT මාලඹේ පරිශ‍්‍රයේ ඇති පහසුකම් හා සේවා අත්විදීමට අවස්ථාවක් සංවිධානය කර තිබේ. එහිදි සිසුන්ට මෙන්ම දෙමාපියන්ට සිය දරුවන්ට සරිලන උසස් අධ්‍යාපන පාඨමාලා පිළිබඳ විස්තර ලබා ගත හැකියි.", "URL": "https://sinhala.adaderana.lk/news.php?nid=27204", "Category": null, "Parent URL": null}