{"Source": "Adaderana", "Timestamp": "May 12, 2013 09:27 am", "Headline": "රේල් පීල්ලට බෙල්ල තියයි", "News Content": "බේරුවල දෙවන පටුමග දුම්රිය හරස් මාර්ගයේ දුම්රිය පීල්ලකට ගෙල තබා පුද්ගලයෙකු සියදිවි හානිකරගෙන තිබේ. මියගොස් ඇත්තේ 50 හැවිරිදි තුංමිටිපාන, පෝද්දල ප්‍රදේශයේ පදිංචිව සිටි අයෙකු වන අතර ඔහු බේරුවල ප්‍රදේශයේ තාවකාලිකව පදිංචි වී සිට ඇති බව වාර්තා වේ. මළ සිරුර නාගොඩ රෝහලේ මෘත ශරීරාගාරයේ තැන්පත් කර ඇති බව බේරුවල පොලීසිය සඳහන් කළේය. මේ අතර කොල්ලුපිටිය, කාල්විල් ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ. ත්‍රිරෝද රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් තුවාල ලැබු යතුරුපැදියේ ගමන්ගත් පුද්ගලයා කොළඹ ජාතික රෝහලට ඇතුළත් කිරීමෙන් අනතුරුව මියගොස් ඇත. සිද්ධිය සම්බන්ධයෙන් ත්‍රිරෝද රථ රියදුරු අත්අඩංගුවට ගෙන ඇති අතර ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34014", "Category": null, "Parent URL": null}