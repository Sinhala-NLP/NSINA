{"Source": "Adaderana", "Timestamp": "December 29, 2017 10:51 am", "Headline": "ප්‍රදේශ දෙකකදී කුඩු සමඟ 3 ක් පොලිස් දැලේ", "News Content": "වැලිමඩ සහ මාලිගාවත්ත යන ප්‍රදේශවලදී හෙරොයින් මත්ද්‍රව්‍ය සමඟ පුද්ගලයින් දෙදෙනෙකු අත්අඩංගුවට ගෙන තිබේ. වැලිමඩ පොලිස් ස්ථානයේ නිළධාරින්ට ලද තොරතුරක් මත සිදු කළ විමර්ශනයකදී වැලිමඩ රෝහල අසලදි හෙරොයින් ග්‍රෑම් 10ක් සමඟ සැකකරුවෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. සැකකරු වැලිමඩ ප්‍රදේශයේම පදිංචි 37 හැවිරිදි පුද්ගලයෙකි. මේ අතර මාලිගාවත්ත, 21 වත්ත ප්‍රදේශයේදී ද හෙරොයින් සමග පුද්ගලයෙකු අත්අඩංගුවට ගෙන තිබේ. එහිදී සැකකරු සතුව තිබී හෙරොයින් ග්‍රෑම් 04යි මිලිග්‍රෑම් 80ක් සොයා ගත් බව පොලිසිය ප්‍රකාශ කළේය. සැකකරු මාලිගාවත්ත ප්‍රදේශයේම පදිංචි 40 හැවිරිදි පුද්ගලයෙකු වන අතර ඔහු අද මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=82218", "Category": null, "Parent URL": null}