{"Source": "Adaderana", "Timestamp": "September 8, 2013 09:12 am", "Headline": "ගිනි අවි සාදා අලෙවි කළ අයෙකු අත්අඩංගුවට", "News Content": "රත්ගම, කම්මලවත්ත, ගනේගොඩ ප්‍රදේශයේ කම්හලක ගිනි අවි සාදා අලෙවි කළ පුද්ගලයෙකු අත්අඩංගුවට ගෙන තිබේ. රත්ගම පොලීසියට ලද තොරතුරක් මත සැකකරු අත්අඩංගුවට ගෙන ඇති බව සඳහන් වේ. එහිදි බෝර දොළහ ගිනි අවියක කොටස් කිහිපයක් පොලීසිය සිය භාරයට ගෙන ඇත. අත්අඩංගුවට ගත් සැකකරුගෙන් අනාවරණය කරගත් තොරතුරු මත ගිනි අවි මිලට ගත් රණපනාදෙනිය ප්‍රදේශයේ පුද්ගලයෙකු ද අත්අඩංගුවට ගෙන තිබේ. ඔහු සතුව තිබී බෝර දොළහ ගිනි අවියක්, අඟල් 25ක් පමණ දිග කඩුවක් සහ උල් පිහියක් පොලීසිය සිය භාරයට ගෙන ඇති ඇත. අත්අඩංගුවට ගත් සැකකරුවන් අද දින ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37235", "Category": null, "Parent URL": null}