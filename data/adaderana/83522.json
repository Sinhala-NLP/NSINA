{"Source": "Adaderana", "Timestamp": "January 25, 2018 04:54 pm", "Headline": " ජනපතිට එරෙහි ක්‍රමන්ත්‍රණ ගැන අමරවීර කියයි", "News Content": "පළාත් පාලන මැතිවරණයෙන් පසුව එක්සත් ජාතික පක්ෂය සමඟ එක්වීමට අවශ්‍යතාවයක් නොමැති බව ශ්‍රී ලංකා නිදහස් පක්ෂය පවසයි. ශ්‍රී ලංකා නිදහස් පක්ෂ මූලස්ථානයේ අද(25) පැවති මාධ්‍ය හමුවකට එක්වෙමින් එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර මහතා මේ බව ප්‍රකාශ කළේය. මේ වන විට ජනාධිපති මෛත්‍රීපාල සිරිසේන මහතාගේ ජනප්‍රියත්වය අඩු කිරීම සඳහා විවිධ සාකච්ඡා හා ක්‍රමන්ත්‍රණ සිදු වෙමින් පවතින බව ද අමාත්‍යවරයා මෙහිදී කියා සිටියේය. පාර්ලිමේන්තු මන්ත්‍රී ඩලස් අලහප්පෙරුම මහතා පසුගිය දවසක UNP නායකයින් හා ශ්‍රී ලංකා නිදහස් පක්ෂයේ නායකයකින් එකිනෙකා වේදිකාවේ දී බැණ ගන්නේ බොරුවට බව පැවසු බව ද සඳහන් කළ අමාත්‍යවරයා මේ දිනවල ජනතා විමුක්ති පෙරමුණ විසින් අලුත් රංගනයක නිරත වන බව ද පැවසීය. ඉදිරියේ දී ශ්‍රි ලංකා නිදහස් පක්ෂය කිසි විටෙකත් එක්සත් ජාතික පක්ෂය සමඟ එක් නොවුවත් ජනතා විමුක්ති පෙරමුණ නම් නිසැකයෙන්ම එක්සත් ජාතික පක්ෂය සමඟ එක්වෙනු ඇති බව ද කියා සිටියේය.", "URL": "https://sinhala.adaderana.lk/news.php?nid=83522", "Category": null, "Parent URL": null}