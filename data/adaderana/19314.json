{"Source": "Adaderana", "Timestamp": "October 12, 2011 03:41 pm", "Headline": "ගාලුපාරේ තදබදය අඩුකිරීමට විශේෂ රථවාහන සැලැස්මක්", "News Content": "ගාලු පාරේ රථවාහන තදබදය අවම කිරීමේ අරමුණින් විශේෂ රථවාහන පාලන සැලැස්මක් ක්‍රියාත්මක කර තිබේ. ඒ අනුව සතියේ දිනවල පෙරවරු 06 .45 සිට පෙරවරු 07 .45 දක්වා ගාලුපාර මැලිබන් හන්දියේ සිට විලියම් හන්දිය දක්වා කොළඹට ඇතුළුවීම මං තීරු තුනකින්ද, එම කාලය තුල දෙහිවල ගුවන් පාලමෙන් කොළඹට ඇතුළුවීම පමණක් සිදු කරනු ලබන බවද පොලිස් මාධ්‍ය ප්‍රකාශක ජ්‍යොෂ්ඨ පොලිස් අධිකාරී මැක්සි ප්‍රොක්ටර් මහතා සඳහන් කරයි. කොඹින් පිටවීමට එක් මං තීරුවක් මගින් සිදුකරන බවත්, දෙහිවල ගුවන් පාලමේ කොළඹ අන්තයේ සිට විලියම් හන්දිය දක්වා මධ්‍ය දූපත් කපොලු වසා තබනු ලබන බවත් මාධ්‍ය ප්‍රකාශකවරයා කියා සිටියි. සතියේ දිනවල පෙරවරු 7.45 න් අනතුරුව සාමාන්‍ය පරිදි රථවාහන ගමනා ගමන කටයුතු සිදුකෙරෙන බව ඔහු වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=19314", "Category": null, "Parent URL": null}