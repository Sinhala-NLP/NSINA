{"Source": "Adaderana", "Timestamp": "September 4, 2018 03:02 pm", "Headline": "උතුරේ තරුණ අසහනයට හේතුව කුරේ කියයි", "News Content": "උතුරේ තරුණ ප‍්‍රශ්නයට මූලිකම හේතුව විරැකියාව බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි. උතුරු පළාතේ යාපනය දිස්ත‍්‍රික්කයේ සර්ව ආගමික සංවිධාන සහ ස්වේච්ඡා සංවිධාන හා සමාජ සේවා සංවිධාන යාපනය ආණ්ඩුකාර කාර්යාලයට කැඳවා ඔවුන්ගේ අදහස් විමසීමෙන් අනතුරුව ආණ්ඩුකාරවරයා මෙම අදහස් කියා සිටියේය. මෙහිදී වැඩිදුරටත් අදහස් දැක්වු ආණ්ඩුකාර කුරේ මහතා මෙසේ ද පැවසීය. “අතීතයේ සිට උතුරු පළාතේ තිබූ කර්මාන්ත වැඩි ප‍්‍රමාණයක් අද වන විට වැසී ගොසින්. කන්කසන්තුරෙයි සිමෙන්ති කම්හල, පරන්තන් රසායනික කම්හල, කිරි ආශ‍්‍රිත නිෂ්පාදන සඳහා වූ කම්හල්, වැඩි ප‍්‍රමාණයක් අද වැසි ගොසින් තිබෙන නිසා උතුරු පළාතේ තරුණ තරුණියන් සඳහා රැකියා උත්පාදන වැඩ පිළිවෙලක් නැහැ. ලංකාව වටේටම මුහුද තිබුණත් ඉන්දියාවෙන් ලූණු ගෙන්වන තත්ත්වයක් අද උදා වෙලා. මේ නිසා ලූණු ආශ‍්‍රිත නිෂ්පාදන කරන කම්හල් ලෙහෙසියෙන්ම ආරම්භ කරන්න පුළුවන් කම තිබුණත් කුමන හේතුවක් නිසා හෝ අද ඒවා කඩා වැටිලා. මේ නිසා උතුරේ තරුණ ප‍්‍රශ්නයට මූලිකම හේතුව විරැකියාව.”", "URL": "https://sinhala.adaderana.lk/news.php?nid=95525", "Category": null, "Parent URL": null}