{"Source": "Adaderana", "Timestamp": "July 26, 2015 11:38 pm", "Headline": "ශ්‍රී ලංකාව අවසානයේ ගෞරවය රැකගනියි", "News Content": "ශ්‍රී ලංකාව සහ පකිස්ථානය අතර පැවති පස්වැනි හා අවසන් එක්දින තරඟයෙන් සංචාරක පකිස්ථාන කණ්ඩායම පරදා ලකුණු 165ක දැවැන්ත ජයක් ලබාගැනීමට ශ්‍රී ලංකා කණ්ඩායම සමත්විය. කෙසේ නමුත් තරග පහකින් සමන්විත මෙම තරගාවලිය තරග 3-2 ක් ලෙස පාකිස්තානු කණ්ඩායම පෙරමුණ ගැනීම හේතුවෙන් තරගාවලියේ ජය පකිස්ථානයට හිමිවිය.ශ්‍රී ලංකා කණ්ඩායමෙන් එල්ල වූ ලකුණු 369 දැවැන්ත ඉලක්කයට පිළිතුරු ලෙස පාකිස්තාන කණ්ඩායමට සියල්ලන් දැවී රැස්කිරීමට හැකිවූයේ ලකුණු 203 ක් පමණි. ශ්‍රී ලංකා පන්දු යවන්නන් අතරින් හොඳම පන්දු යැවීම සනිටුවන් කළ සචිත්‍ර සේනානායක කඩුලු 03ක් දවා ගැනීමට සමත්විය.", "URL": "https://sinhala.adaderana.lk/news.php?nid=52865", "Category": null, "Parent URL": null}