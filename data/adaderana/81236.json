{"Source": "Adaderana", "Timestamp": "December 9, 2017 06:19 am", "Headline": "අයවැය තෙවනවර ඡන්ද විමසීම අද", "News Content": "විසර්ජන පනත් කෙටුම්පත 2018 විවාදයේ විසි හතරවැනි වෙන් කළ දිනය (09) අදයි. ඒ අනුව මුදල් හා ජනමාධ්‍ය අමාත්‍යාංශයේ වැයශීර්ෂය අද විවාදයට ගැනීමට නියමිතය. මුදල් හා ජනමාධ්‍ය අමාත්‍ය මංගල සමරවීර මහතා විසින් නොවැම්බර් 09 දින අයවැය කතාව පාර්ලිමේන්තුවට ඉදිරිපත් කළේ ය. නොවැම්බර් 10 දින සිට 17 වැනි දක්වා දෙවැනි වර කියවීමේ විවාදය පැවැත්විණි. 17 වැනි දින සිට දෙසැම්බර් 09 දින දක්වා අයවැය කාරක සභා අවස්ථාව යටතේ අමාත්‍යාංශවලට අදාළව වැයශීර්ෂ විවාදය පැවැවූ අතර විසර්ජන පනත් කෙටුම්පතේ තෙවැනිවර කියවීමේ ඡන්දය විමසීම අද ප.ව. 5.00ට සිදු කිරීමට නියමිතය.", "URL": "https://sinhala.adaderana.lk/news.php?nid=81236", "Category": null, "Parent URL": null}