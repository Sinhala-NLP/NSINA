{"Source": "Adaderana", "Timestamp": "July 29, 2013 04:00 pm", "Headline": "පුහුණු විෂය විස්තරයට 5000ක් අය කරයි", "News Content": "හෙද, පරිපූරක හා අතුරු වෛද්‍ය නිලධාරීන් තම පුහුණුව සාර්ථකව අවසන් කළ පසු ලබාදෙන “ට්‍රාන්ස්ක්‍රිප්ට්\" හෙවත් සහතික කළ පුහුණු විෂය විස්තරය ලබාදීමේදී රුපියල් 5000ක මුදලක් අය කිරීමට සෞඛ්‍ය අමාත්‍යාංශය තීරණය කර තිබේ. අදාළ විෂය විස්තරය මීට පෙර නොමිලේ ලබාදුන් බව රජයේ හෙද නිලධාරීන්ගේ සංගමය පෙන්වාදෙයි. පසුගිය මැයි මාසයේ සිට ඒ සඳහා මුදල් අය කරන ලෙස සෞඛ්‍ය ලේකම්වරයා නියෝග කර තිබෙන බව රජයේ හෙද නිලධාරීන්ගේ සංගමය පවසයි. හෙද, පරිපූරක හා අතුරු වෛද්‍ය නිලධාරීන්ට පුහුණුව හෝ රැකියාවක් සඳහා විදෙස් ගත වීමේදී අදාළ විස්තරය අවශ්‍ය වේ.", "URL": "https://sinhala.adaderana.lk/news.php?nid=36198", "Category": null, "Parent URL": null}