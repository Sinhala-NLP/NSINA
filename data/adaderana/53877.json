{"Source": "Adaderana", "Timestamp": "September 16, 2015 09:13 am", "Headline": "පොලිසියේ ගැටලු සෙවීමට කමිටුවක්", "News Content": "පොලිස් දෙපාර්තමේන්තුවේ ගැටලු සොයාබැලීමට විශේෂ කමිටුවක් පත් කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා සහ පොලිස් දෙපාර්තමේන්තුව් උසස් නිලධාරීන් අතර හමුවක් ඊයේ පස්වරුවේ කොළඹ ජ්‍යෙෂ්ඨ රාජ්‍ය නිවේදිත පොලිස් නිලධාරීන්ගේ නිල නිවසේදී පවත්වා තිබේ.පොලිස් නිලධාරීන්ගේ උසස්වීම්, නේවාසික මෙන්ම වැටුප් පිළිබඳ ගැටලු සම්බන්ධයෙන් මෙහිදී ජනාධිපතිවරයාගේ අවධානය යොමුකර ඇති බව ජනාධිපති මාධ්‍ය අංශය නිකුත් කළ නිවේදනයේ දැක්වෙයි.මෙම සියලු කරුණු වලට කඩිනමින් විසදුම් ලබාදිය යුතු සාධාරණ ගැටලු ලෙස තමා සලකන අතර මාසයක් වැනි කෙටි කාලයක් තුළ මෙම ගැටලු වලට විසඳුම් ලබාදීමට පියවර ගන්නා බව ජනාධිපතිවරයා ප්‍රකාශ කර ඇත.දේශපාලන බලපෑමකින් තොරව රාජකාරී කටයුතු ඉටු කිරීමේ උපරිම තෘප්තිය අත්විඳීමට පසුගිය පර්ලිමේන්තු මැතිවරණයේදී පොලිස් දෙපාර්තමේනුතුවට අවස්ථාව උදාකරදීම සම්බන්ධයෙන් සිය ගෞරවය සහ ස්තූතිය ජනාධිපතිවරයා වෙත පුදකරන බව පොලිස්පති එන්. කේ. ඉලංගකෝන් මහතා මෙහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=53877", "Category": null, "Parent URL": null}