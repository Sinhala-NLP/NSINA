{"Source": "Adaderana", "Timestamp": "February 2, 2017 06:51 am", "Headline": "දකුණු අප්‍රිකාවට ලකුණු 121ක ජයක් ", "News Content": "සංචාරක ශ්‍රී ලංකා කණ්ඩායම සමඟ පැවති දෙවන එක්දින තරඟයෙන් ලකුණු 121ක ජයක් හිමිකරගැනීමට දකුණු අප්‍රිකානු කණ්ඩායම සමත් විය.තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව දකුණු අප්‍රිකානු කණ්ඩායමට ලබා දුන්නේය.ඒ අනුව ඔවුන් නියමිත පන්දුවාර 50 අවසානයේ කඩුලු 06ක් දැවී ලකුණු 307ක් ලබාගත්තේය.දකුණු අප්‍රිකානු ඉනිම වෙනුවෙන් ඩේවිඩ් මිලර් නොදැවී ලකුණු 117ක් ලබාගත් අතර ෆ්ලැෆ් ඩූ ප්ලෙසිස් ලකුණු 105ක් ලබාගැනීමට සමත් විය.පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායමට පන්දුවාර 37යි පන්දු 05ක් තුළ සියලු ක්‍රීඩකයින් දැවී ලබාගත හැකි වූයේ ලකුණු 186ක් පමණි.ශ්‍රී ලංකා ඉනිම වෙනුවෙන් දිනේෂ් චන්දිමාල් ලකුණු 36ක් ලබාගත්තේය.ඒ අනුව තරඟ පහකින් සමන්විත එක්දින තරඟාවලිය දෙකට බින්දුවක් ලෙස දකුණු අප්‍රිකාණු කණ්ඩායම ඉදිරියෙන් සිටියි.", "URL": "https://sinhala.adaderana.lk/news.php?nid=68963", "Category": null, "Parent URL": null}