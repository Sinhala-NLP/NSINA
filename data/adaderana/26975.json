{"Source": "Adaderana", "Timestamp": "August 29, 2012 10:19 am", "Headline": "පොළොන්නරුවේ ගොවීන් 30,000 ක් වන්දි ඉල්ලයි", "News Content": "නියඟය නිසා වගා හානිවූ පොළොන්නරු දිස්ත‍්‍රික්කයේ ගොවීන් 30,000 ක් පමණ වන්දි ලබාගැනීම සඳහා අයැදුම්පත් ඉදිරිපත් කොට ඇති බව සෞඛ්‍ය අමාත්‍ය මෛත‍්‍රිපාල සිරිසේන මහතා පවසයි. අදාළ අයැදුම්පත් ගොවිජන සේවා සහකාර කොමසාරිස්වරයා වෙත ලැබී ඇති බව අමාත්‍යවරයා සඳහන් ක‍ළේය. පොළොන්නරුව, ජයන්තිපුර පොළ භූමියේ පැවති ජන හමුවක් අමතමින් අමාත්‍යවරයා මෙම අදහස් පළ ක‍රන ලදී. නියඟයෙන් ගොවි බිම් විනාශවීම නිසා අසරණ භාවයට පත්ව සිටින ජනතාවගේ සියළුම වගකීම මෙන්ම අනාගතය රජය විසින් භාරගන්නා බවද සෞඛ්‍ය අමාත්‍යවරයා මෙහිදී පවසා තිබේ. නියඟයෙන් විනාශ වූ ගොවි බිම් සහ ප‍්‍රදේශ සඳහා තීන්දු තීරණ රැසක් රජය විසින් ගෙන ඇති බවද අමාත්‍යවරයා මෙහිදී පැවසීය. ඒ අනුව ගොවීන්ට වන්දි ගෙවීම අනිවාර්යයෙන්ම සිදුකිරීම සඳහා රජය මේ වන විටත් අදාළ චක‍්‍රලේක නිකුත් කර ඇති බව සෞඛ්‍ය අමාත්‍යවරයා මෙහිදී වැඩිදුරටත් ප‍්‍රකාශකර තිබේ.", "URL": "https://sinhala.adaderana.lk/news.php?nid=26975", "Category": null, "Parent URL": null}