{"Source": "Adaderana", "Timestamp": "July 20, 2012 09:17 am", "Headline": "ලංගම බසයකට හානි කළ 6 ට නඩු", "News Content": "බීමත්ව හැසිරෙමින් ලංගම බස්රථයකට අලාභ හානි සිදුකළ බව කියන පුද්ගලයින් 6 දෙනෙකු අත්අඩංගුවට ගෙන තිබේ. අවිස්සාවේල්ල - කොළඹ පරණ පාරේ පහළ හංවැල්ල ප්‍රදේශයේ දී අදාළ පුද්ගලයින් බස්රථය නවතා අලාභ හානි සිදුකර ඇත. මට්ටක්කුලිය ඩිපෝවට අයත් එම බස්රථයට අලාභ හානි සිදුකළ සැකකරුවන් අත්අඩංගුවට ගෙන ඇත්තේ හංවැල්ල පොලිසියේ නිලධාරීන් කණ්ඩායමක් විසින්ය. සැකකරුවන් අද (20) අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25919", "Category": null, "Parent URL": null}