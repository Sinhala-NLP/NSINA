{"Source": "Adaderana", "Timestamp": "February 9, 2017 03:53 pm", "Headline": " ප්‍රවාහන සේවයේදී ලිංගික අතවරයන් නිවාරණයට පියවර", "News Content": "පොදු ප්‍රවාහන සේවාව තුළදී කාන්තාවට සිදුවන අපයෝජන සහ ලිංගික අතවරයන් නිවාරණය කිරීම සඳහා නීතිමය පියවර ගන්නා බව පොලීසිය පවසයි.පොලීසිය සඳහන් කළේ ලබන මස 08 දිනට යෙදී ඇති ලෝක කාන්තා දිනය තේමා කර ගනිමින් මෙය ක්‍රියාත්මක කරන බවයි.ශ්‍රී ලංකා පොලීසිය සහ කාන්තා හා ළමා කටයුතු අමාත්‍යංශය එක්ව මේ පිළිබඳව ජනතාව දැනුවත් කිරීමට පියවර ගෙන ඇති බව සඳහන්ය.පවුල සහ කාන්තා සමාජය සුරක්ෂිත කිරීම මෙහි අරමුණ වන අතර ඕනෑම මොහොතක කාන්තාවන්ට සිදුවන අපයෝජන පිළිබඳව පොලීසිය දැනුවත් කරන ලෙස ද පොලිස් මූලස්ථානය ජනතාවගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=69384", "Category": null, "Parent URL": null}