{"Source": "Adaderana", "Timestamp": "March 28, 2011 09:36 am", "Headline": "අද එජාපයේ නව ජාතික සංවිධායක ධුරය නම් කරයි ", "News Content": "එක්සත් ජාතික පක්ෂයේ විශේෂ කෘත්‍යාධීකාරී මණ්ඩල රැස්වීමක් අද(28) පැවැත්වෙයි. අද පස්වරු 4.30ට සිරිකොත පක්ෂ මුලස්ථානයේ දී කෘත්‍යාධීකාරී මණ්ඩල රැස්වීම පැවැත්වෙන බව එම පක්ෂයේ පාර්ලිමේන්තු මන්ත්‍රී ජෝෂප් මයිකල් පෙරේරා මහතා සඳහන් කළේය. මෙහිදි පක්ෂයේ නව ජාතික සංවිධායක ධුරය සඳහා පුද්ගලයෙකු නම් කිරීම පිළිබඳ මූලිකත්වය ලැබෙනු ඇත. එස්.බි.දිසානායක මහතා එම ධූරයෙන් ඉවත්ව ආණ්ඩු පක්ෂයට එක්වීමෙන් පසු මෙතෙක් අදාළ ධූරය සඳහා එක්සත් ජාතික පක්ෂය කිසිවෙකුත් නම් කර තිබුණේ නැත. කෙසේ වුව ද ජාතික සංවිධායක ධූරය සඳහා දැනටමත් කිහිපදෙනෙකු ඉල්ලුම් කර ඇති බව වාර්තා වේ.", "URL": "https://sinhala.adaderana.lk/news.php?nid=15118", "Category": null, "Parent URL": null}