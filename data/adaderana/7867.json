{"Source": "Adaderana", "Timestamp": "April 18, 2010 05:05 pm", "Headline": "නාවලපිටියේ ආරක්ෂාවට 2000 ක් ", "News Content": "නාවලපිටිය සහ ත්‍රිකුණාමලයේ කුඹුරුපිටිය ප්‍රදේශවල මැතිවරණය සාමකාමීව පැවැත්වීමට සියලු පියවර‍ ගෙන ඇති බව මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි.. අද මධ්‍යම රාත්‍රියෙන් පසු මැතිවරණය පැවැත්වීමට නියමිත ප්‍රදේශවල සියලු මැතිවරණ ප්‍රචාරක පුවරු හා කටවුට් ඉවත් කිරීමට පියවර ගන්නා බව ඔහු කියා සිටියි. නාවලපිටිය සඳහා ආරක්ෂක අංශ සාමාජිකයින් 2000ක පිරිසක් ආරක්ෂාව සඳහා යොදවා ඇති බව හෙතෙම පෙන්වා දෙයි. නාවලපිටිය ප්‍රදේශයට පොලිස් නිලධාරීන්ට අමතරව පොලිස් විශේෂ කාර්ය බලකා සාමාජිකයින් හා යුධ හමුදා සාමාජිකයින් පිරිසක් ද අනුයුක්ත කොට ඇති බව ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7867", "Category": null, "Parent URL": null}