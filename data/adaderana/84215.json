{"Source": "Adaderana", "Timestamp": "February 11, 2018 07:18 am", "Headline": " ජයග්‍රහණය සාමකාමීව භුක්ති විඳින්න - හිටපු ජනපතිගෙන් විශේෂ ප්‍රකාශයක් ", "News Content": "මැතිවරණයේ දී සහය දුන් සැමට සිය ස්තූතිය පල කරන බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා පෙන්වා දෙන්නේ පරාජිත පාර්ශවයන්ට බලපෑම් නොවන පළාත් පාලන මැතිවරණයට අදාළ ජයග්‍රහණ සාමකාමීව භුක්ති විඳින ලෙසයි. විශේෂ ප්‍රකාශයක් සිදු කරමින් හිටපු ජනාධිපතිවරයා මෙම ඉල්ලීම සිදු කළේය. ශ්‍රී ලංකා පොදුජන පෙරමුණ යටතේ තරග කර ජයග්‍රහණය කළ සියලුදෙනාට සුබ පැතුම් පළ කරන බව ද එහිදී හිටපු ජනාධිපතිවරයා කියා සිටියේය. එමෙන්ම සහය දැක්වු පක්ෂවලට මෙන්ම කැපවී සේවය කළ සියලුදෙනාට ස්තුතිය පළ කරන බව ඔහු පවසයි. පරාජයට පත්වුවන්ට හිරිහැර කිරීමෙන් තොරව ආදර්ශමත්ව සාමකාමීව ජයග්‍රහණය භුක්ති විඳින ලෙස ඔහු වැඩිදුරටත් ඉල්ලා සිටියේය.", "URL": "https://sinhala.adaderana.lk/news.php?nid=84215", "Category": null, "Parent URL": null}