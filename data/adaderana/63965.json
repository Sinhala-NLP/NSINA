{"Source": "Adaderana", "Timestamp": "September 10, 2016 11:07 am", "Headline": "එල්.ටී.ටී.ඊ සාමාජිකයා මෙරටට පිටුවහල් කරයි", "News Content": "ඉන්දියාවේ පූනේ ගුවන් තොටුපොළේදී අත්අඩංගුවට ගැනුණු හිටපු එල්.ටී.ටී.ඊ සාමාජිකයා මෙරටට පිටුවහල් කර තිබේ.ඊයේ(09) රාත්‍රී ඔහු මුම්බායි පොලිස් කණ්ඩායමක් මගින් සහාර් ජාත්‍යන්තර ගුවන් තොටුපොළේදී ආගමන විගමන නිලධාරීන්ට භාරදී ඇති බව ඉන්දීය මාධ්‍ය වාර්තා කළේය.මෙම සැකකරු පසුගිය සැප්තැම්බර් මස 01 වනදා පූනේ ගුවන් තොටුපොළේදී අත්අඩංගුවට ගෙන තිබුණි.ඒ ව්‍යාජ විදේශ ගමන් බලපත්‍රයක් යොදා ගනිමින් ජර්මනියට යාමට උත්සහ කිරීමේදීය.පූනේ පොලීසිය මගින් අත්අඩංගුවට ගත් මෙම සැකකරු හිටපු එල්.ටී.ටී.ඊ සාමාජිකයෙකු බවට හදුනාගෙන ඇති අතර සුදන් සුප්පයියා හෙවත් මාරිමුත්තු යන අන්වර්ථ නාමයෙන් හඳුන්වනු ලබයි.2005 දක්වා එල්.ටී.ටී.ඊ සංවිධානයේ ක්‍රියාකාරී සාමාජිකයෙකු ලෙස කටයුතු කර ඇති මෙම සැකකරු ඉන්දියාවේ සිදු වූ අපරාධ රැසකට සම්බන්ධ බවට ද තොරතුරු අනාවරණය වී තිබුණි.ඒ අනුව මොහු ශ්‍රී ලංකාවට පිටුවහල් කිරීමට තීරණය කෙරුණු අතර ඔහුට තාවකාලික ගමන් බලපත්‍රයක් නිකුත් කරන ලෙස ඉන්දියාවේ ශ්‍රී ලංකා තානාපති කාර්යාලයෙන් ඉන්දිය පොලිසිය ඉල්ලීමක් ද කළේය.කෙසේ වෙතත් මෙම සැකකරු අද අළුයම 03.10ට කොළඹ බලා පැමිණි ගුවන් යානයෙන් මෙරටට පැමිණි බව වාර්තා වෙයි.", "URL": "https://sinhala.adaderana.lk/news.php?nid=63965", "Category": null, "Parent URL": null}