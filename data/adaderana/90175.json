{"Source": "Adaderana", "Timestamp": "June 1, 2018 12:38 pm", "Headline": "වානේ සහ ඇලුමිනියම් සඳහා බදු ඉහළ නැංවිම ලෝක නායකයින් හෙලා දකියි", "News Content": "ආනයනික වානේ සහ ඇලුමිනියම් සඳහා බදු ඉහළ නැංවිමට ඇමෙරිකාවේ ට්‍රම්ප් පරිපාලනය ගත් තීරණය ලෝක නායකයින්ගේ හෙලා දැකීමට ලක්ව තිබේ. වානේ සඳහා සියයට 25 ක් ද ඇලුමිනියම් සඳහා සියයට 10ක් ද වශයෙන් අතිරේක බද්දක් අද(01) සිට ක්‍රියාත්මක වන පරිදි පැනවීමට අමෙරිකාව තීරණය කර තිබුණි. ඒ අනුව එරටට වැඩි වශයෙන් වානේ සහ ඇලුමිනියම් අපනයනය කරන යුරෝපා සංගමය, කැනඩාව සහ මෙක්සිකෝව තම අප්‍රසාදය පළ කර ඇති බව වාර්තා වෙයි. අමෙරිකාවේ තීරණයට ප්‍රතිචාර වශයෙන් තම රටවල් ද ආනයනික භාණ්ඩ සදහා බදු පනවන බව ඊට සම්බන්ධ රටවල නායකයින් ප්‍රකාශ කර තිබේ. කැනඩාව සඳහන් කර ඇත්තේ අද සිට අමෙරිකාවෙන් ආනයනික භාණ්ඩ සඳහා සියයට 25ක බද්දක් අය කරන බවයි. යුරෝපා සංගමය ද පිටු 10කින් සමන්විත භාණ්ඩ ලැයිස්තුවක් බදු පැනවීම සඳහා සකස් කර ඇති බවයි වාර්තා වෙයි.", "URL": "https://sinhala.adaderana.lk/news.php?nid=90175", "Category": null, "Parent URL": null}