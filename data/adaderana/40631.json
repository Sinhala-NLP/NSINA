{"Source": "Adaderana", "Timestamp": "January 25, 2014 12:23 pm", "Headline": "යතුරු පැදි - ත්‍රීරෝද රථ ගැටුමෙන් හමුදා සෙබළා මරුදකී", "News Content": "ගොකරැල්ල - මඩගල්ල මාර්ගයේ කදුලව ප්‍රදේශයේ සිදුවු රිය අනතුරකින් පුද්ගලයෙකු මියගොස් තවත් සිව්දෙනෙකු තුවාල ලබා රෝහල් ගත කර තිබේ. යතුරු පැදියක් හා ත්‍රී රෝද රථයක් මුහුණට මුහුණලා ගැටීමෙන් මෙම අනතුර සිදුව ඇති බව පොලිසිය පවසයි. මියගොස් ඇත්තේ 30 හැවිරිදි කුඹුක්වැව, ගොන්ගාලවත්ත ප්‍රදේශයේ පදිංචිව සිටි යුද හමුදා සෙබළෙකි. අනතුරින් බරපතළ තුවාල ලබා ත්‍රී රෝද රථයේ රියදුරු ඇතුළු සිව්දෙනෙකු ප්‍රතිකාර සඳහා කුරුණෑගල රෝහලට ඇතුළත් කර ඇත.", "URL": "https://sinhala.adaderana.lk/news.php?nid=40631", "Category": null, "Parent URL": null}