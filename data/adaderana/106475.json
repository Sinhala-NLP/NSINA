{"Source": "Adaderana", "Timestamp": "March 21, 2019 01:03 pm", "Headline": "කලා ඔය දී තවත් මාරක බස් රථ අනතුරක්", "News Content": "කොළඹ - පුත්තලම ප්‍රධාන මාර්ගයේ කලා ඔය ප්‍රදේශයේදී පුද්ගලික බස් රථ දෙකක් එකිනෙකට ගැටීමෙන් සිදුවූ අනතුරකින් පුද්ගලයින් 6ක් තුවාල ලබා රෝහල් ගත කර ඇති බව අද දෙරණ වාර්තාකරු පවසයි. අද(21) උදෑසන 11.45ට පමණ මෙම අනතුර සිදුව ඇති බව වාර්තා වෙයි. අනතුරින් තුවාල ලැබූ තුවාලකරුවන් අනුරාධපුර මහ රෝහලේ ප්‍රතිකාර ලබන අතර ඉන් එක් පුද්ගලයෙකුගේ තත්ත්වය බරපතළ බව අප වාර්තාකරු පැවසීය. අදාළ අනතුර සිදුව ඇත්තේ අපරික්ෂාරී ලෙස ලොරි රථයක් මාර්ගය හරහා දැමීම හෙතුවෙන් කොළඹ සිට මන්නාරම් දක්වා ධාවනය වු බස් රථයක් සහ අනුරාධපුර සිට කලා ඔයාට ධාවනය වු බස් රථයක් එකිනෙකට ගැටීමෙනි. සිද්ධිය සම්බන්ධයෙන් රාජංගනය පොලීසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106475", "Category": null, "Parent URL": null}