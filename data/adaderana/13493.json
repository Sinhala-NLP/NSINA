{"Source": "Adaderana", "Timestamp": "January 14, 2011 10:50 am", "Headline": "එක්සත් ජාතීන්ගේ විද්වත් කමිටුවේ කාලය දීර්ඝ කරයි", "News Content": "ශ්‍රී ලංකාවේ සිවිල් යුද ගැටුම් පැවති කාල සීමාව තුළ සිදුවූ බව කියන මානව හිමිකම් කඩවීම් සම්බන්ධව උපදෙස් ලබාගැනීම සඳහා එක්සත් ජාතීන්ගේ සංවිධානයේ මහ ලේකම් බැංකි මූන් මහතා විසින් පත්කරන ලද ත්‍රිපුද්ගල විද්වත් කමිටුවේ කාල සීමාව දීර්ඝ කර තිබේ. ඒ අනුව කමිටුවේ කාලය පෙබරවාරි මස අග දක්වා දීර්ඝ කිරීමට තීරණය කර ඇති බව එක්සත් ජාතීන්ගේ මහ ලේකම්වරයාගේ මාධ්‍ය ලේකම් මාර්ටින් නෙසිර්කි මාධ්‍ය හමුවකදී අදහස් දක්වමින් සඳහන් කර ඇත. බැංකි මූන් මහතා විසින් අදාළ කමිටුව මාස 04 ක සේවා කාලයක් සඳහා පිහිටුවනු ලැබූ අතර ඒ අනුව ජනවාරි මස 15 වන එහි කාලය අවසන් වීමට නියමිතව තිබිණි.", "URL": "https://sinhala.adaderana.lk/news.php?nid=13493", "Category": null, "Parent URL": null}