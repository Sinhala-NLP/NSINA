{"Source": "Adaderana", "Timestamp": "October 30, 2011 11:14 am", "Headline": "පෞද්ගලික අංශයේ සේවකයන්ගේ අවම වැටුප අයවැයෙන් වැඩිවිය යුතුයි", "News Content": "පෞද්ගලික අංශයේ සේවකයින්ගේ අවම වැටුප ඉහළ නැංවීමට මෙවර අය වැයේ දී අවධානය යොමුකළ යුතු බව නිදහස් වෙළෙඳ කලාප හා පොදු සේවක සංගමය පවසයි. පෞද්ගලික අංශයේ අවම වැටුපට සමාන මුදලකින් පෞද්ගලික හා රාජ්‍ය අංශවල වැටුප් අතර පරතරයක් පවතින බව එම සංගමයේ සමලේකම් ඇන්ටන් මාකස් මහතා සඳහන් ක‍රයි. අය වැය යෝජනා මගින් පෞද්ගලික අංශවලට වැටුප් වැඩි කිරීමේ බලය හාම්පුතුන්ට ලබාදීම තුළ වැටුප් ඉහළ නැංවීමක් සිදු නොවන බව ඇන්ටන් මාකස් මහතා පෙන්වා දෙයි. එබැවින් අදාළ වැටුප් වැඩිකිරීම සඳහා විධිමත් ක්‍රියාමාර්ගයක් ගත යුතු බව ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=19672", "Category": null, "Parent URL": null}