{"Source": "Adaderana", "Timestamp": "September 6, 2019 03:52 pm", "Headline": "වාරු නැති ඇඟිලි අතරින් හැඩ වෙන සිතුවම්", "News Content": "මාතර, යටියන ,අක්කර දොළහ ප්‍රදේශයේ පදිංචි කේ.පි.සෝමාවති මහත්මිය හැත්තෑ තුන් (73) හැවිදිරි වියේ වියේ පසු වෙයි. තිදරු මවක් වන ඇය 1983 වර්ෂයේ සිට රුමැටොයිඩ් ආතරයිටීස් රෝගයෙන් පෙලෙන අතර 2008 වර්ෂයේ දි ඒම රෝගය උත්සන්න විම හේතුවෙන් ඒම රෝගයේ ලක්ෂණයක් වන අත්පා විකෘති විම සිදුව තිබේ. ඒ සමඟම කිසිවක් කර කියා ගැනිමට නොහැකිව ඔත්පලව ඇදට වැටුනු සෝමාවතී මහත්මියගේ රැකියාව වු රබර් කැපීමද නතර කිරිමට සිදු විය. බෝහෝ පිරිස් රෝගයක් සැදුනු විට ගතින් මෙන්ම සිතින්ද ඔත්පල වුවත් සෝමාවති මහත්මියගේ සහජ දක්ෂතාවයක් ඇයට සිතින් ඔත්පල වන්නට ඉඩක් ලබා නොදුන්නාය. කුඩා කල සිට චිත්‍ර කලාවට වැඩි නැඹුරුතාවයක් දැක්වු සෝමාවති මහත්මිය ඔත්පලව ඇදේ සිට වාරු නැති ඇඟිලි කරු අතර පෑන හා පැන්සල රදවමින් ඉතා අලංකාර චිත්‍ර ඇඳ තම රෝගි තත්ත්වය අමතක කරමින් මානසික සුවයක් අත් විදිමින් සිටි. වයස අවුරුදු 73ක් වුවද ඇඳේ සිටිමින් ඉතා අලංකාර චිත්‍ර පමණක් නොව කෙටි කතා රාශියක්ද ලියා ඇතත් මේ වන තෙක් එක පොතක් හෝ මුද්‍රණය කිරිමටවත් චිත්‍ර ප්‍රදර්ශනයක් පැවැත්විමටවත් නොහැකි වි ඇත්තේ ඇයට පවතින දැඩි මුල්‍ය අර්බුදය හමුවේය. මේ වන විට ඇය භාවිතා කරනු ලබන රෝද පුටුවද දැඩි අබලන් තත්ත්වයක පවති. අප සමඟ අදහස් දැක්වු පවසා සිටියේ මෙවන් අදහසකි. “අතපය වාරු නැහැ කියල මගේ සිතේ ශක්තිය බොහොම ඉහළයි. ඒ නිසා හොද මානසික සුවයක් නිරිමාණකරණයෙන් මට ලැඛෙනවා. වයස්ගත වුනා කියල සිත අධෛර්යමත් කරගතයුතු නැහැ. සිත ශක්තිමත් කරගෙන හොද ක්‍රියාවක යෙදීමෙන් ගතේ අමාරුව මැකීයනවා. අසරණයි කියල ඇදටම ගුලිවෙලා සිටියොත් ඒක දරුවන් ඇතුළු හැමදෙනාටම කරදරයක් වෙනවා. ඛෙහෙත් වලින් ලැඛෙන සුවය අභිබවා යන සුවයක් චිත්‍ර ඇදීමෙන් සහ පොත් ලිවීමෙන් මට ලැඛෙනවා යැයි සෝමාවති මහත්මිය අප සමඟ පැසුවාය. ඇයට උපකාරයක් කළ හැකි නම් එය මහඟු පිංකමක් වනු නොඅනුමානයි. ඇයට පිළිසරණක් වීමට කැමති නම් ඔබ කේ.පි.සෝමාවති මහත්මියට ඇමතිය හැකියි. දුරකථන අංක - කේ.පි.සෝමාවති මහත්මිය - 0781249259", "URL": "https://sinhala.adaderana.lk/news.php?nid=118453", "Category": null, "Parent URL": null}