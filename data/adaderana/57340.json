{"Source": "Adaderana", "Timestamp": "February 18, 2016 02:26 pm", "Headline": " මව්වරුන්ට කඳුළු බොන්න වෙලා", "News Content": "ඉට්කා යනාදී විවිධ නාමකරණයන් ඔස්සේ ගෙන එනු ලබන ගිවිසුම් යනාදිය මොනවාදැයි හවුල් ආණුඩුවේ සිටින ශ්‍රී ලංකා නිදහස් පක්ෂ ඇමතිවරුන් දන්නවාදැයි ශ්‍රී ලංකා නිදහස් පක්ෂ කාන්තා සංවිධානයේ මහලේකම් අශෝකා ලංකාතිලක මහත්මිය ප්‍රශ්න කර සිටියි.එතුමිය මෙම අදහස් පළ කළේ අද(18) කොළඹදී පැවති මාධ්‍ය හමුවකට එක් වෙමිනි.යහපාලන ආණ්ඩුව නිසාවෙන් අද මව්වරුන් කඳුළු බොන තත්ත්වයකට පත්ව ඇති බවත් ක්‍රමයෙන් මෙම ආණ්ඩුව විසින් මාධ්‍ය මර්දනයකට සැරසෙන බවත් ඇය වැඩිදුරටත් පෙන්වා දී තිබේ.ඉලෙක්ට්‍රික් කාර් සඳහා බද්ධ 5% දක්වා අඩු කරන බවට ජනාධිපති මෛත්‍රීපාල සිරිසේන මහතා ප්‍රකාශකර තිබුණද මෙම ආණුඩුව විසින් එම බද්ධ 50% කින් ඉහළ දැමූ බව රංගන ශිල්පිනී ඕෂධී හේවාමද්දුම මහත්මිය පෙන්වා දී තිබේ.පසුගිය ආණ්ඩුව විසින් කලාකරුවන්ට ණය ලබා දීමේ වැඩපිළිවෙළක් පවත්වාගෙන ගියද මේ ආණුඩුව විසින් එය අහිමිකර ඇති බවද ඇය ප්‍රකාශකර ඇත.එමෙන්ම එම ණය මුදල් ලබා ගත් පුද්ගලයින් විසින්ම එම ආණ්ඩුව පෙරළා දැමීමට කටයුතු කළ බවත්, භික්ෂූන් වහන්සේලා සිරගත කරමින් මාධ්‍ය මර්දනයකට වත්මන් ආණ්ඩුව සැරසෙන බව ඇය සඳහන් කර තිබේ.", "URL": "https://sinhala.adaderana.lk/news.php?nid=57340", "Category": null, "Parent URL": null}