{"Source": "Adaderana", "Timestamp": "November 17, 2016 11:35 am", "Headline": "ලංකා සීනි සමාගම මාස 9ට රු.මි 1018ක ලාභයක් උපයයි", "News Content": "රජය යටතේ පවතින ලංකා සීනි සමාගම මෙම වසරේ මුල් මාස 09 තුළ රුපියල් මිලියන 1018ක ලාභයක් උපයා ඇති බව එම සමාගමේ සභාපති නවීන් අධිකාරම මහතා පවසයි.පසුගිය වසරේ මෙම කාලය තුළ ලංකා සීනි සමාගම රුපියල් මිලියන 1030ක අලාභයක් ලැබූ බවද ඔහු සඳහන් කරයි.ලංකා සීනි සමාගමේ සභාපති නවීන් අධිකාරම මහතා පැවසුවේ මෙම වසරේ රුපියල් මිලියන දහස ඉක්මවූ ලාභයක් ලැබීමට හැකි වූයේ දූෂණය සහ නාස්තිය පිටුදැකීම මෙන්ම නිවැරදි කළමනාකරණය හේතුවෙන් බවයි.ඉදිරි වසරේදී ලංකා සීනි සමාගම විසින් තවත් සීනි කර්මාන්ත ශෘලා කිහිපයක් ආරම්භ කිරීමට සැළසුම් සකස් කර ඇති බවද ඔහු කියයි.", "URL": "https://sinhala.adaderana.lk/news.php?nid=66107", "Category": null, "Parent URL": null}