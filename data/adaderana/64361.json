{"Source": "Adaderana", "Timestamp": "September 23, 2016 03:30 pm", "Headline": " බද්දේගම පිවිසුම අවහිර කරමින් විරෝධතාවයක්", "News Content": "ගෝණපිනුවල ප්‍රදේශයේ ප්‍රදේශවාසීන් පිරිසක් විරෝධතාවක් ආරම්භ කර තිබේ.දක්ෂිණ අධිවේගී මාර්ගයේ බද්දේගම පිවිසුමේ ප්‍රවේශ මාර්ගයක් ගෝණපිනුවල ප්‍රදේශයෙන් අවහිර කරමින් ඔවුන් විරෝධතාවයේ නිරත වන බව අද දෙරණ වාර්තාකරු සඳහන් කළේය.පසුගිය 17 වනදා ගෝණපිනුවල ප්‍රදේශයේදී සිදු වූ රිය අනතුරකින් තරුණයෙකු මියගොස් ඇති අතර එහිදී බරපතළ තුවාල ලබා රෝහල් ගතව ප්‍රතිකාර ලබමින් සිටි තවත් තරුණයෙකු අද(23) උදෑසන මියගොස් තිබේ.අදාළ රිය අනතුරට සම්බන්ධයෙන් මෝටර් රථයේ රියදුරු අත්අඩංගුවට ගෙන පොලිස් ඇප මත මුදා හැරීමට එරෙහිව ප්‍රදේශවාසීන් මෙම විරෝධතාවයේ නිරත වන බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=64361", "Category": null, "Parent URL": null}