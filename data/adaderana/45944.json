{"Source": "Adaderana", "Timestamp": "September 9, 2014 02:49 pm", "Headline": "සේවකයින්ට ලෙඩදුන් ඇඟළුම් කම්හල වහයි", "News Content": "ආහාර විෂ වීමේ සිද්ධියකට අදාළ කටුනායක වෙළඳ කලාපයේ ඇඟළුම් කර්මාන්ත ශාලාව දින නියමයක් නොමැතිව වසා දමා තිබේ. පසුගිය සිකුරාදා දිනයේ ආහාර විෂවීමක් හේතුවෙන් එම ඇඟළුම් කර්මාන්ත ශාලාවේ සේවකයන් 100ට අධික පිරිසක් රෝහල් ගත කරන ලදී. ඒ අතරින් එක් සේවිකාවක් පසුගිය 07 වන දින මියගිය අතර අද දිනයේ ද එම කම්හලේ සේවිකාවන් 10 දෙනෙකු ආහාර විෂ වීමක් හේතුවෙන් මීගමුව රෝහලට ඇතුළත් කර ඇත. මෙම සිද්ධියට විරෝධය පළ කරමින් සේවක සේවිකාවන් පිරිසක් අද දිනයේ ආරම්භ කළ වීරෝධතාවක් හේතුවෙන් කම්හල දින නියමයක් නොමැතිව වසා දැමීමට එහි පරිපාලනය පියවර ගෙන ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=45944", "Category": null, "Parent URL": null}