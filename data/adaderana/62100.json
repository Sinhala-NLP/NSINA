{"Source": "Adaderana", "Timestamp": "July 16, 2016 09:20 am", "Headline": "ජනපති නියෝජනය කරමින් සුසිල්ගෙන් දේශනයක්", "News Content": "පස්වන ලෝක වනාන්තර සතිය සැමරුම් සමුළුව සඳහා විද්‍යා තාක්ෂණ හා පර්යේෂණ අමාත්‍ය සුසිල් ප්‍රේමජයන්ත මහතා සහභාගීවීමට නියමිතව තිබේ.එක්සත් ජාතීන්ගේ ආහාර හා කෘෂිකර්ම සංවිධානය විසින් පවත්වනු ලබන මෙම සමුළුව ජුලි මස 18 වන දින 22 වන දින දක්වා රෝමයේදී පැවැත්වීමට නියමිතය.ජනාධිපති මෛත්‍රීපාල සිරිසේන මහතා නියෝජනය කරමින් සුසිල් ප්‍රේමජයන්ත මහතා මෙම සමුළුව සඳහා සහභාගී වන බව විද්‍යා තාක්ෂණ හා පර්යේෂණ අමාත්‍යංශය සඳහන් කළේය.එහිදී සුසිල් ප්‍රේමජයන්ත් අමාත්‍යවරයා විසින් විශේෂ දේශනයක් පැවැත්වීමට ද නියමිතව තිබේ.ලබන 18 වන දින එම දේශනය පැවැත්වෙන බව විද්‍යා තාක්ෂණ හා පර්යේෂණ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=62100", "Category": null, "Parent URL": null}