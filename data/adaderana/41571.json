{"Source": "Adaderana", "Timestamp": "March 6, 2014 07:40 am", "Headline": "ඉන්දීය ධීවරයින් නිදහස් කර ගැනීමට පියවර ගත යුතුයි ", "News Content": "ශ්‍රි ලංකා අත්අඩංගුවේ සිටින ඉන්දීය ධීවරයින් නිදහස් කරගැනිමට පියවර ගන්නා ලෙස තමිල්නාඩු ප්‍රධාන අමාත්‍ය ජයලලිතා ජයරාම් මහත්මිය ඉන්දීය අග්‍රාමාත්‍යවරයාගෙන් ඉල්ලීමක් කර තිබේ. ඉන්දීය මාධ්‍ය වාර්තා කරන්නේ තමිල්නාඩු ප්‍රධාන අමාත්‍යවරිය ඊයේ(05) දිනයේ ලිපියක් යොමු කරමින් අදාළ ඉල්ලීම සිදු කර ඇති බවයි. ඉන්දු ලංකා ධීවර නියෝජිතයින්ගේ මීළඟ සාකච්ඡාවට පෙර ශ්‍රි ලංකා අත්අඩංගුවේ සිටින සියලු ඉන්දීය ධීවරයින් නිදහස් කර යුතු බව ඇය පෙන්වා දෙයි. පසුගිය සදුදා දිනයේ දි ද නාවික හමුදාව විසින් ඉන්දීය ධිවරයින් 32 දෙදෙනෙකු අත්අඩංගුවට ගෙන ඇති බව ඇය පවසයි. අදාළ ධිවරයින් අත්අඩංගුවට ගෙන ඇත්තේ ඉන්දීය මුහුදු සීමාවේදි බව ඇය චෝදනා කරයි. අත්අඩංගුවේ සිටින ඉන්දීය ධීවරයින් නිදහස් කරගැනීමට කඩිනම් මැදිහත්විමක් ඉන්දීය රජය සිදුකළ යුතු බව තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාට යොමු කළ ලිපියේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=41571", "Category": null, "Parent URL": null}