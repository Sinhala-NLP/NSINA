{"Source": "Adaderana", "Timestamp": "March 1, 2016 01:29 pm", "Headline": "නව ව්‍යවස්ථාවට දිස්ත්‍රික්  මට්ටමේ අදහස් විමසීම අවසන්", "News Content": "නව ආණ්ඩුක්‍රම ව්‍යවස්ථා ප්‍රතිසංස්කරණයට අදාළව යෝජනා සහ අදහස් 3000කට ආසන්න ප්‍රමාණයක් ලැබී ඇති බව ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කමිටුව පවසයි.එහි සභාපති ලාල් විජේනායක මහතා සඳහන් කළේ ඉදිරිපත් වූ යෝජනා අතරින් වාචිකව යෝජනා සහ අදහස් 2500කට ආසන්න ප්‍රමාණයක් සටහන් කරගෙන ඇති බවයි.නව ව්‍යවස්ථා ප්‍රතිසංස්කරණයට අදාළව දිස්ත්‍රික් මට්ටමේ මහජන අදහස් ලබාගැනීම ඊයේ දිනයෙන් අවසන් වුණි.කෙසේවෙතත් වැඩි ඉල්ලුමක් පැවතීම හේතුවෙන් කොළඹ දිස්ත්‍රික්කයේ මහජන අදහස් ලබාගැනීම ලබන 03, 04, සහ 05 යන දිනවල විසුම්පායේ දී සිදුකරන බව ලාල්විජේනායක මහතා පවසයි.", "URL": "https://sinhala.adaderana.lk/news.php?nid=57765", "Category": null, "Parent URL": null}