{"Source": "Adaderana", "Timestamp": "September 30, 2014 10:06 pm", "Headline": "ලංකා විදුලි සේවක සංගමයේ වාර්ෂික සමුළුව ඔක්. 03 දා", "News Content": "සේවක අයිතීන් දිනාගැනීම, වැඩකරන ජනතා බලයක් ගොඩනැගීම යන තේමා පාඨය මුල්කරගනිමින් ලංකා විදුලි සේවක සංගමයේ 12 වන වාර්ෂික සමුළුව ඔක්තෝම්බර් මස 03 දින කොළඹ මහජන පුස්තකාල ශ‍්‍රවණාගාරයේදී පැවැත්වීමට කටයුතු යොදා තිබේ. ජාතික වෘත්තීය සමිති මධ්‍යස්ථානයේ සභාපති ලාල්කාන්ත මහතාගේ ප‍්‍රධානත්වයෙන් මෙම සමුළුව පැවැත්වීමට නියමිත බව ලංකා විදුලි සේවක සංගමයේ ප්‍රධාන ලේකම් ජී.ඒ රංජන් ජයලාල් මහතා පවසයි. දිවයින පුරා සියළු විදුලි බලාගාර, වැඩබිම්, කාර්යාල නියෝජනය කරමින් අති විශාල සාමාජික සංඛ්‍යාවක් මෙම සමුළුවට සහභාගීවීමට නියමිත බව ලංකා විදුලි සේවක සංගමය විසින් නිකුත් කළ නිවේදනයක දැක්වෙයි. එමෙන්ම මෙම සමුළුවේදී විදුලි බල ක්ෂේත්‍රයට අදාළව විශේෂ යෝජනා ගණනාවක් සම්මත කර ගැනීමට තීරණය කර ඇති බවද එකී නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=46423", "Category": null, "Parent URL": null}