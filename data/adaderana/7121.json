{"Source": "Adaderana", "Timestamp": "March 7, 2010 11:47 am", "Headline": "දියේ ගිලී තිදෙනෙක් මරු දකිති", "News Content": "දඹුල්ල , ඉබ්බන්කටුව වැවේ දිය නෑමට ගිය පුද්ගලයන් ‍තිදෙනෙකු දියේ ගිලී මිය ගොස් තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කරන පරිදි ඊයේ පස්වරුවේ මෙම අනතුර සිදු වී ඇත. සිද්ධියෙන් මිය ගිය පුද්ගලයන් පස්යාල , දොම්පේ සහ පැපිලියවල ප්‍රදේශ වල පදිංචිකරුවන් බවට අනාවරණය වී ඇත. මිය ගොස් ඇත්තේ කොළඹ , මරදානේ පිහිටි පෞද්ගලික සමාගමක සේවක පිරිසකි. මෘත ශරීර පශ්චාත් මරණ පරීක්ෂණ සඳහා දඹුල්ල රෝහලේ තැන්පත් කර ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=7121", "Category": null, "Parent URL": null}