{"Source": "Adaderana", "Timestamp": "February 6, 2011 01:00 pm", "Headline": " ශ්‍රී ලංකාව කඩුලු 9 ට ලකුණු 277 යි", "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර පැවති තුන්වන එක්දින තරගයේ නියමිත පන්දුවාර 50 අවසානයේ කඩුලු 9 ටලකුණු 277 ක් රැස් කිරීමට ශ්‍රී ලංකා කණ්ඩායම සමත්විය. අද(06) දින එස්.එස්.සී ක්‍රීඩාංගණයේ පැවති මෙම තරගයෙන් කුමාර් සංගක්කාර් ලකුණු 75 ක් රැස් කරගන්නට සමත්වීම විශේෂත්වයකි. අද පැවති තරගයේ කාසිය වාසිය හිමිකරගනු ලැබුවේ බටහිර ඉන්දීය කොදෙව් කණ්ඩායමයි. ඒ අනුව ඔවුන් ප්‍රථමයෙන් පන්දුවට පහරදීම සඳහා ශ්‍රී ලංකා කණ්ඩායමට ආරාධනා කරන ලද අතර එහිදී සුලෙයිමාන් බෙන් පන්දුවාර 10 දී ලකුණු 38 ට කඩුලු 4 ක් දවාගැනීමට සමත්විය.", "URL": "https://sinhala.adaderana.lk/news.php?nid=14023", "Category": null, "Parent URL": null}