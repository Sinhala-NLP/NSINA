{"Source": "Adaderana", "Timestamp": "April 15, 2013 09:45 pm", "Headline": " වසර 15 ට පසු බ්‍රිටිෂ් එයාර්වේස් ලංකාවට", "News Content": "බ්‍රිටිෂ් එයාර්වේස් ගුවන් සමාගමට අයත් ගුවන් යානයක් වසර 15 ට පසු අද (15) ලංකාවට පැමිණ තිබේ. ඒ අනුව එම ගුවන් සමාගම ශ්‍රී ලංකාව සමග යළි ගුවන් සේවා ආරම්භ කර ඇත. සතියකට තෙවතාවක් බ්‍රිටිෂ් ගුවන් සමාගමට අයත් ගුවන් යානා මෙරටට පැමිණීමට නියමිතය. ඒ අනුව බ්‍රිතාන්‍යයේ ජැම්වික් ගුවන් තොටුපළේ සිට කොළඹට එම ගුවන් සේවාව ක්‍රියාත්මක වනු ඇත. බ්‍රිටිෂ් එයාර් වේස්හි ප්‍රධානීන් සහ මාධ්‍යෙව්දීන් 17 දෙනෙකු අද (15) පැමිණි ගුවන් යානාවෙන් මෙරටට පැමිණ තිබේ. ආර්ථික සංවර්ධන අමාත්‍ය බැසිල් රාජපක්ෂ මහතා විසින් ඔවුන් පිළිගැනීමට ගුවන් තොටුපළට ගොස් ඇත.", "URL": "https://sinhala.adaderana.lk/news.php?nid=33284", "Category": null, "Parent URL": null}