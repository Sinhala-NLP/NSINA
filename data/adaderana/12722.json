{"Source": "Adaderana", "Timestamp": "December 9, 2010 11:36 am", "Headline": "තංගල්ල නගර සභාවේ අයවැය කෙටුම්පත පරාදයි", "News Content": "තංගල්ල නගර සභාවේ 2011 වර්ෂය සඳහා ඉදිරිපත් කළ අයවැය කෙටුම්පත ඡන්ද විමසීමේ දී පරාජයට පත්වී තිබේ. කෙටුම්පත සඳහා පක්ෂව ඡන්ද තුනක් ප්‍රකාශ වී ඇති අතර විපක්ෂව ප්‍රකාශ වී ඇති ඡන්ද ගණන පහකි. එක්සත් ජනතා නිදහස් සන්ධානය බලය හිමිකරගෙන සිටින තංගල්ල නගර සභාවේ උප සභාපතිවරයා සහ තවත් මන්ත්‍රීවරයෙක් අයවැය කෙටුම්පතට විපක්ෂව ඡන්දය ප්‍රකාශ කර තිබුණි. මෙය ‍අයවැය පරාජයට පත්වීමක් නොවන බව අද දෙරණ කළ විමසීමකදී තංගල්ල නගර සභාවේ සභාපති අනිල් සෙල්ලාහැන්නදි මහතා පැවසුවේය. අදාළ අයවැය පිළිබඳ කෙටුම්පත සම්බන්ධයෙන් සිදුකළ සාමාන්‍ය ඡන්ද විමසීමේ දී මෙවැනි තත්ත්වයක් වාර්තා වු බව සෙල්ලාහැන්නදි මහතා සඳහන් කරනු ලැබීය.", "URL": "https://sinhala.adaderana.lk/news.php?nid=12722", "Category": null, "Parent URL": null}