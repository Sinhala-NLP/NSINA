{"Source": "Adaderana", "Timestamp": "April 18, 2012 07:28 am", "Headline": " පලස්තීන ජනපති දිවයිනෙන් පිටත්වෙයි", "News Content": "ශ්‍රී ලංකාවේ දෙදින නිල සංචාරයක නිරත වූ පලස්තීන ජනාධිපති මහමුද් අබ්බාස් මහතා දිව‍යිනෙන් පිටත්ව ගොස් තිබේ. පලස්තීන ජනාධිපතිවරයා ඊයේ පස්වරුවේ දිවයිනෙන් පිටත්ව ගිය බව විදේශ කටයුතු අමාත්‍යාංශය සඳහන් කරයි. පසුගිය 15 වැනිදා හෙතෙම ජනාධිපති මහින්ද රාජපක්ෂ මහතාගේ ඇරයුමක් මත දිවයිනට පැමිණියේය. ශ්‍රී ලංකාවේ රැඳී සිටි කාලය තුළ දී ජනාධිපති මහින්ද රාජපක්ෂ මහතා ඇතුළු රාජ්‍ය තාන්ත්‍රිකයින් පිරිසක් සමඟ සාකච්ඡා වට කිහිපයකට ද පලස්තීන ජනාධිපතිවරයා සහභාගි විය. දෙරට අතර ද්විපාර්ශවික ගිවිසුම් කිහිපයකට එහි දී අත්සන් තබා තිබේ.", "URL": "https://sinhala.adaderana.lk/news.php?nid=23593", "Category": null, "Parent URL": null}