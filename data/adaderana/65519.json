{"Source": "Adaderana", "Timestamp": "October 29, 2016 01:29 pm", "Headline": "  කාසියේ වාසිය ලංකාවටයි", "News Content": "සංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන පළමු ටෙස්ට් තරගයේ කාසියේ වාසිය හිමි කර ගත් ශ්‍රී ලංකා කණ්ඩායම පළමුවට පහරදීමට තීරණය කර තිබේ.තරගය සිම්බාබ්වේ හරාරේ ක්‍රීඩාංගණයේදී ආරම්භවීමට නියමිතය.ශ්‍රී ලංකා කණ්ඩායමේ නායකත්වය රංගන හේරත් දරණ අතර සිම්බාබ්වේ කණ්ඩායමේ නායකත්වය ග්‍රේම් ක්‍රීමර්ට හිමිව තිබේ.2004 වසරෙන් පසු ශ්‍රී ලංකා කණ්ඩායමක් සිම්බාබ්වේ ටෙස්ට් සංචාරයක නිරත වන පළමු අවස්ථාව මෙයයි.රංගන හේරත් ශ්‍රී ලංකා කණ්ඩායමේ නායකත්වය දරණ පළමු අවස්ථාවද මෙය වීම විශේෂත්වයකි.සිම්බාබ්වේ කණ්ඩායම අද දිනයේ සහභාගීවන්නේ ඔවුන්ගේ සියවැනි ටෙස්ට් තරගය සදහායි.", "URL": "https://sinhala.adaderana.lk/news.php?nid=65519", "Category": null, "Parent URL": null}