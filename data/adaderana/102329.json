{"Source": "Adaderana", "Timestamp": "January 14, 2019 03:34 pm", "Headline": "තෛපොංගල් උණුසුම මැද පදික වෙළඳුන් හා PHI ලා අතර උණුසුම් තත්ත්වයක්", "News Content": "හින්දු ජනතාවගේ විශේෂ උත්සවයක් වන තෛපොංගල් දිනය සැමරිමට වතුකරයේ ජනතාව සුදානම් වෙති. 2019 වසරේ තෛපොංගල් දිනය හෙටට (15) යෙදි ඇති අතර තෛපොංගල් දිනය නිමිත්තෙන් නිවසට අවශ්‍යව නැවුම් මුට්ටි, අත්‍යවශ්‍යය ආහාර ද්‍රව්‍යය , පලතුරු, අලුත් ඇඳුම් පැළදුම් මිල දි ගැනිමට වතුකරයේ ජනතාව ප්‍රධාන නගරවලට පැමිණ සිටියේය. තෛපොංගල් දිනය නිමිත්තෙන් හැටන් නගරයට පැමිණෙන පාරිභොගිකයන්ට අවහිර වන සේ පදික වේදිකාවේ අනවසර වෙළදාම් කල වෙළදුන් රැසක් ඉවත් කිරිමට හැටන් දික්ඔය නගර සභාවේ මහජන සෞඛ්‍ය පරික්ෂකවරුන් ක්‍රියා කිරිමත් සමඟම පදික වෙළඳුන් සහ මහජන සෞඛ්‍ය පරික්ෂකවරුන් අතර උණුසුම් තත්ත්වයක්ද ඇති විය. තෛපොංගල් දිනය නිමිත්තෙන් හැටන් ඇතුළු ප්‍රධාන නගරවලට පැමිණෙන ජනතාව වෙනුවෙන් හැටන් පොලිසිය මඟින් විශේෂ පොලිස් ආරක්ෂාවක්ද යොදවා තිබුණි. තෛපොංගල් දිනය නිමිත්තෙන් හැටන් ලංගම ඩිපෝව මඟින් විශේෂ බස් රථ සේවයක්ද ධාවනයට එක් කර තිබු අතර එයට සමගාමිව පෞද්ගලික බස් රථ ද ධාවනයට එක් කර තිබුණි.", "URL": "https://sinhala.adaderana.lk/news.php?nid=102329", "Category": null, "Parent URL": null}