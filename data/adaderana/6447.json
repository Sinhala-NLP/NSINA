{"Source": "Adaderana", "Timestamp": "February 3, 2010 03:01 pm", "Headline": "බහරේන් හි මිය ගිය තිදෙනාගේ දේහයන් මව්බිමට", "News Content": "බහරේන්හිදී මියගිය ශ්‍රී ලාංකිකයින් තිදෙනාගේ දේහයන් මෙරටට ගෙන්වා ගැනීමට අවශ්‍ය පියවර ගෙන ඇති බව විදේශ සේවා නියුක්ති කාර්යාංශය පවසයි. විදේශ සේවා නියුක්ති කාර්යාංශයේ සභාපති කිංස්ලි රණවක මහතා පවසන පරිදි කුවේට්හි පිහිටි ශ්‍රී ලංකා තානාපති කාර්යාලයේ මැදිහත්වීම මත අද පස්වරුවේ එම මෘත දේහයන් මෙරටට ගෙන එනු ඇත. ඊට අදාල සියලු වියදම් විදේශ සේවා නියුක්ති කාර්යාංශය විසින් දරන බව ද කිංස්ලි රණවක මහතා සඳහන් කළේය. පසුගියදා බහරේන්හි නිවාස සංකීර්ණයක ඇති වූ ගින්නකදී පිටවූ විෂ වායු ආග්‍රහණය වීමෙන් පිළියන්දල ප්‍රදේශයේ පදිංචි කාන්තාවන් තිදෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=6447", "Category": null, "Parent URL": null}