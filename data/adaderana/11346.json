{"Source": "Adaderana", "Timestamp": "October 7, 2010 04:20 pm", "Headline": "ලිපිය වලංගු නැති බව රනිල් කියයි", "News Content": "පාර්ලිමේන්තු මහලේකම්වරයා විසින් සරත් ෆොන්සේකා මහතාගේ පාර්ලිමේන්තු මන්ත්‍රී ධුරය අහෝසි වන බවට මැතිවරණ කොමසාරිස්වරයා වෙත යැවූ ලිපියේ කිසිදු වලංගුභාවයක් නොමැති බව විපක්ෂ නායක රනිල් වික්‍රමසිංහ මහතා පවසයි. යුද අධිකරණයක් විසින් ලබාදුන් නියෝගයක් හේතුවෙන් පුද්ගලයෙකුගේ පාර්ලිමේන්තු මන්ත්‍රී ධුරය අහෝසි නොවන බව ඔහු පෙන්වාදෙයි. එය ව්‍යවස්ථා විරෝධී ක්‍රියාවක් බව ද රනිල් වික්‍රමසිංහ මහතා අද(07) පාර්ලිමේන්තුවේ දී අවධාරණය කළේය. සරත් ෆොන්සේකා මහතාගේ පාර්ලිමේන්තු මන්ත්‍රී ධුරය අහෝසි වී ඇති බවට දැනුම් දෙමින් මැතිවරණ කොමසාරිස්වරයා වෙත යැවූ ලිපිය ව්‍යවස්ථානුකූලව ගත් ක්‍රියාමාර්ගයක් බව ඊට පිළිතුරු වශයෙන් නියෝජ්‍ය කතානායක ප්‍රියංකර ජයරත්න මහතා පැවසුවේය.", "URL": "https://sinhala.adaderana.lk/news.php?nid=11346", "Category": null, "Parent URL": null}