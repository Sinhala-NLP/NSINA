{"Source": "Adaderana", "Timestamp": "August 3, 2017 12:43 pm", "Headline": "සයිටම් වෙනුවෙන් නිහඬ විරෝධතාවයක්", "News Content": "මාලබේ සයිටම් පෞද්ගලික වෛද්‍ය විද්‍යාලයට එරෙහි නිහඬ විරෝධතාවක් කොටුව මහේස්ත්‍රාත් අධිකරණය භූමිය ඉදිරිපිට මේ වනවිට පැවැත් වෙයි. වෛද්‍ය පීඨ ශිෂ්‍ය ක්‍රියාකාරී කමිටුව විසින් අදාළ විරෝධතාව සංවිධානය කර ඇති බව අද දෙරණ වාර්තාකරු සඳහන් කළේය. මේ අතර මාලබේ සයිටම් පෞද්ගලික වෛද්‍ය විද්‍යාලය අහෝසි කිරීම සහ ශිෂ්‍ය මර්දනයට එරෙහිව අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධානය කර ඇති විරෝධතා පාගමනේ සිව් වන දිනය අදයි. අද දිනයේ නිට්ටඹුව ප්‍රදේශයෙන් ආරම්භ වූ පාගමන කඩවත ප්‍රදේශයෙන් අවසන් වීමට නියමිතව තිබේ. විරෝධතා පාගමන පසුගිය 31 වනදා පේරාදෙණිය, ගලහ මංසන්දියෙන් ආරම්භ වූ අතර හෙට(04) දිනයේ කොළඹ දක්වා ගමන් කර පාගමන අවසන් කිරීමට නියමිතයි.", "URL": "https://sinhala.adaderana.lk/news.php?nid=75927", "Category": null, "Parent URL": null}