{"Source": "Adaderana", "Timestamp": "January 10, 2013 11:44 am", "Headline": "හියුගෝ චාවේස්ගේ දිව්රුම් දීම ප්‍රමාදයි", "News Content": "වෙනිසියුලානු ජනාධිපති හියුගෝ චාවේස් සිය ධූරයේ දිවුරුම් දීමේ කටයුතු ප්‍රමාද කිරීමට ‍තීරණය කර තිබේ. වෙනුසියුලාවේ ශ්‍රේෂ්ඨාධිකරණය විසින් අදාළ දිවුරුම් දී‍ම ප්‍රමාද කිරීම සඳහා අවසර ලබා දී ඇති බව විදෙස් මාධ්‍ය වාර්තා කරයි. වෙනිසියුලානු ජනාධිපතිවරයගේ මීළඟ ධූර කාලය සඳහා දිවුරුම් දීම අද (10) දිනයට නියමිතව තිබිණි. කෙසේ වෙතත් වෙනිසියුලානු ජනාධිපති හියුගේ චාවේස් ප්‍රතිකාර සඳහා කියුබාවට ගොස් ඇති බැවින් දිවුරුම් දීමේ කටයුතු ප්‍රමාද කරන ලෙස ඉල්ලීමක් ඉදිරිපත් විණි. ඊට එරට රාජ්‍ය මන්ත්‍රණ සභාවේ ද අනුමැතිය ලබාදී ඇති බව වාර්තා වේ. එහෙත් විපක්ෂය ඊට එරෙහිවූ අතර එය ද ශ්‍රේෂ්ඨාධිකරණය විසින් ප්‍රතික්ෂේප කර වෙනිසියුලානු ජනාධිපති හියුගෝ චාවේස්ට ඉදිරි දිනක දී සිය ධුරයේ දිවුරුම් දෙන ලෙස නියෝග කර තිබේ.", "URL": "https://sinhala.adaderana.lk/news.php?nid=30642", "Category": null, "Parent URL": null}