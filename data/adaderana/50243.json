{"Source": "Adaderana", "Timestamp": "March 26, 2015 02:56 pm", "Headline": "මත්කුඩු ළඟ තබාගත්තාට පෝරකයට යයි", "News Content": "හෙරොයින් ළඟ තබාගැනීමේ චෝදනාවට වරදකරු වූ පුද්ගලයෙකුට කොළඹ මහාධිකරණය මරණ දඬුවම නියම කර තිබේ.හෙරොයින් ග්‍රෑම් 303.5ක් ළඟ තබාගැනීම සම්බන්ධයෙන් විත්තිකරුට එරෙහිව නීතිපතිවරයා විසින් කොළඹ මහාධිකරණය හමුවේ නඩු පවරා තිබුණි.සිද්ධියට අදාළ නඩුව අද කැඳවූ අවස්ථාවේ විත්තිතකරුට එරෙහි චෝදනා සාධාරණ සැකයකින් තොරව ඔප්පු වීම හේතුවෙන් ඔහුට මරණ දඬුවම නියම කිරීමට මහාධිකරණ විනිසුරු ප්‍රීති පද්මන් සූරසේන මහතා තීරණය කළ බව අද දෙරණ අධිකරණ වාර්තාකරු සඳහන් කළේය.මෙලෙස මරණ දඬුවම නියම වී ඇත්තේ ගල්කිස්ස ප්‍රදේශයේ පදිංචි පුද්ගලයෙකුට බව සඳහන්ය.", "URL": "https://sinhala.adaderana.lk/news.php?nid=50243", "Category": null, "Parent URL": null}