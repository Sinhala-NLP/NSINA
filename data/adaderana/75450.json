{"Source": "Adaderana", "Timestamp": "July 20, 2017 12:49 pm", "Headline": "කොකේන් සිද්ධියට 7 ක් අත්අඩංගුවට", "News Content": "රත්මලාන ප්‍රදේශයේ සතොස ගබඩාවක තිබී කොකේන් තොගයකත් සොයාගැනීමේ සිද්ධිය සම්බන්ධයෙන් පුද්ගලයින් 7 කු අත්අඩංගුවට ගෙන තිබේ. සීනි කන්ටේනරයක් තුළ සඟවා තිබියදී කොකේන් කිලෝ ග්‍රෑම් 218යි ග්‍රෑම් 600ක තොගයක් ඊයේ(21) පස්වරුවේ සොයාගෙන තිබුණි. ගල්කිස්ස පොලීසියට ලැබුණු තොරතුරකට අනුව සිදුකළ වැටලීමකදී කන්ටේනරයක් තුළ සඟවා තිබී මෙම කොකේන් තොගය සොයාගෙන තිබූ බව සඳහන් විය. එම කොකේන් තොගයේ වටිනාකම රුපියල් බිලියන 3.2කට අධික බව ගල්කිස්ස පොලීසිය පවසයි. සැකකරුවන් මත්ද්‍රව්‍ය නාශක කාර්යංශය වෙත බාරදෙන බව එම පොලීසිය සඳහන් කරයි.", "URL": "https://sinhala.adaderana.lk/news.php?nid=75450", "Category": null, "Parent URL": null}