{"Source": "Adaderana", "Timestamp": "July 19, 2015 10:44 pm", "Headline": "ශ්‍රී ලංකාවට දරුණු පරාජයක්", "News Content": "ශ්‍රී ලංකාවට එරෙහිව අද පැවැති තරඟයෙන් ලකුණු 135ක විශිෂ්ට ජයක් ලබා ගැනීමට පකිස්ථානු කණ්ඩායම මීට ටික වේලාවකට පෙර සමත් විය.පළමුව පන්දුවට පහරදුන් පකිස්ථානය ලකුණු 316ක් ලබාගත් අතර ශ්‍රී ලංකා පිළට සියලුදෙනා දැවී ලබාගත හැකිවුයේ පන්දුවාර 41.1කදී ලකුණු 181ක් පමණි.ශ්‍රී ලංකා ඉනිම වෙනුවෙන් ලහිරු තිරිමාන්න ලකුණු 56ක් රැස්කළ අතර සෙසු පිතිකරුවන් අඩු ලකුණු සංඛ්‍යාවකට දවා ගැනීමට පකිස්ථානු පන්දු යවන්නන් සමත් විය.ශ්‍රී ලංකා ඉනිම ක්‍රියාත්මක වෙමින් තිබියදී ආර් ප්‍රේමදාස ක්‍රීඩාංගණයේ ප්‍රේක්ෂකාගාරයේ සිට තරඟය නරඹමින් සිටි පිරිසක් කලහකාරි ලෙස හැසිරීම නිසා තරඟය අතරමග නතර කිරීමට ද සිදුවිය.කෙසේ වුවද ආරක්ෂක අංශවල මැදිහත්වීමෙන් පසුව එම නොසන්සුන්කාරී තත්ත්වය පාලනය කර යළි තරඟය ආරම්භ කරන ලදී.මෙම ජයග්‍රහණයත් සමග තරඟ 5කින් සමන්විත තරඟාවලිය පකිස්ථානය 2ට 1ක් ලෙස ඉදිරියෙන් සිටියි.", "URL": "https://sinhala.adaderana.lk/news.php?nid=52727", "Category": null, "Parent URL": null}