{"Source": "Adaderana", "Timestamp": "September 3, 2017 02:41 pm", "Headline": " බණ්ඩාරවෙල-දික්අරාව ගිළා බැහැලා", "News Content": "ඊයේ(02) දිනයේ බණ්ඩාරවෙලට මි.මි. 6 ක පොද වැස්සක් වැටීමත් සමඟම දික්අරාව, කිණිගම, වලස්බැද්ද, අප්පුහාමි මාවත නිවාස ටයිල් පුපුරායම් වාර්තා වී ඇති බව ශ්‍රී ලංකා මානව හිමිකම් කේන්ද්‍ර‍ය පවසයි. නිවේදනයක් නිකුත් කරමින් ඔවුන් පෙන්වා දෙන්නේ ප්‍රදේශයේ ක්‍රියාත්මක සමිති 3 ට පමණක් වාර්තා වී ඇති පරිදි අලුත් හානි සිදුවීම් 48 ක් බවයි. ආරක්ෂිත යැයි සහතික කර තිබූ නිවසක් තුළ තද හිරැ රැස් වැටීමත් සමඟ පුළුල් වී ඇති බිම ටයිල් හා සිමෙන්ති පිපිරීම් වාර්තා වන අතර බලා සිටිය දී නිවාස අභ්‍යන්තරයේ පිපිරීම් අලුතෙන් ඇති වූ බව ප්‍රදේශවාසීන් පවසයි.බදුල්ල දිසාපතිවරයා ජනමාධ්‍ය වෙත පැවසූ ‘රතු සිතියමට‘ අයත් කලාපයේ නිවාස 150 ක් පමණ ඉවත් කිරීමේ නියෝග නිකුත් කර ඇති නමුත් නිවාස කුලී නොගෙවීම නිසා එයින් බහුතරයක් තවමත් මේ ගිලා බසින, පුපුරා හැළෙන නිවාසවල ජීවත් වෙති.මෙයට සති 4 කට පෙර රජයේ තක්සේරුකරු විසින් රු. 25,000 ක උපරිමයකට යටත්ව මාස 6 ක නිවාස කුළී ගෙවා මේ පිරිස් ඉවත් කිරීමට නිර්දේශ ලබාදී ඇත. නමුත්, බදුල්ල දිසාපති නිමල් අබේසිරි මහතා ගෙවීම් සිදු කිරීම ප්‍ර‍තිකේෂ කළ බැවින් ඒ සඳහා ජනාධිපතිවරයා කැබිනට් තීරණයක් ගැනීමට කටයුතු කළේය. තවම එකම පුද්ගලයෙකුට හෝ රු. 15,000 ට වැඩි මුලක් ගෙවා නොමැත. මේ මිනිසුන්ට අනතුරක් සිදුවන්නේ නම්, එය ‘සැලසුම් සහගත මිනී මැරුමක්, දේපල හානියක් මිස‘ තවදුරටත් ස්වභාවිකා ආපදාවක් වන්නේ නැත. ශ්‍රී ලංකා මානව හිමිකම් කේන්ද්‍ර‍ය", "URL": "https://sinhala.adaderana.lk/news.php?nid=77071", "Category": null, "Parent URL": null}