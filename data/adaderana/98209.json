{"Source": "Adaderana", "Timestamp": "October 25, 2018 02:43 pm", "Headline": "දේශීය ආදායම් බදු දෙපාර්තමේන්තුව උණුසුම්", "News Content": "දේශීය ආදායම් බදු දෙපාර්තමේන්තුව සඳහා පත් කළ නව කොමසාරිස් ජනරාල්වරයාට එරෙහිව එහි සේවකයින් පිරිසක් විරෝධතාවක නිරත වී තිබේ. අද(25) දහවල් දේශීය ආදායම් දෙපාර්තමේන්තුව ඉදිරිපිට මෙම විරෝධතාව පැවැත්වුණු බව අද දෙරණ වාර්තාකරු සඳහන් කළේය. කොමසාරිස් ජනරාල් ධුරයට මහ බැංකුවේ හිටපු නිලධාරියෙකු පත් කිරීමට එරෙහිව මෙම විරෝධතාව සංවිධානය කළ බව දේශීය ආදායම් පොදු සේවක සංගමයේ ප්‍රධාන ලේකම් අජිත් පුෂ්පකුමාර මහතා කියා සිටියේය. දේශීය ආදායම් දෙපාර්තමේන්තුවේ ව්‍යවස්ථාවට අනුව කොමසාරිස් ජනරාල් ධුරය සදහා සුදුස්සෙකු පත් කළ යුතු වුව ද ඊට පටහැනිව මෙම පත් කිරීම සිදුකර ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=98209", "Category": null, "Parent URL": null}