{"Source": "Adaderana", "Timestamp": "August 25, 2012 11:16 am", "Headline": "බර්ටිගේ මැතිවරණ ප්‍රචාරයට යොදා ගත් ගබඩා 3ට මුද්‍රා", "News Content": "උතුරුමැද හිටපු ප‍්‍රධාන අමාත්‍ය බර්ටි පේ‍්‍රමලාල් දිසානායක මහතාගේ මැතිවරණ ප‍්‍රචාරක කටයුතු සදහා යොදා ගත් පළාත් සභාවට අයත් ගබඩා 3කට මුද්‍රා තබා තිබේ. ඊයේ (24) පස්වරුවේ අදාළ ගබඩා 3 ට මුද්‍රා තැබූ බව අනුරාධපුර දිස්ත‍්‍රික් ලේකම් කාර්යාලය සදහන් කළේය. මැතිවරණ නීති උල්ලංඝණය වන ආකාරයෙන් ජනතාවට බෙදා හැරීම සදහා අදාළ ගබඩාවල කෘෂි උපකරණ තිබූ බව සඳහන් වෙයි. ඒ අනුව ජනතාවට බෙදා දීම සඳහා ගබඩා කර තිබූ වතුර මෝටර් හා පානීය ජල ෆිල්ටර් සොයාගෙන තිබේ. එම භාණ්ඩවල බර්ටි පේ‍්‍රමලාල් දිසානායක මහතාගේ ප‍්‍රචාරක දැන්වීම් අලවා තිබූ බව අනුරාධපුර දිස්ත‍්‍රික් මැතිවරණ කොමසාරිස්වරයා සඳහන් කළේය. ලැබුණු පැමිණිලිවලට අනුව අදාළ වැටලීම සිදුකළ බව මැතිවරණ දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=26871", "Category": null, "Parent URL": null}