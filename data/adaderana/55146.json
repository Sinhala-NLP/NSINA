{"Source": "Adaderana", "Timestamp": "November 17, 2015 12:22 pm", "Headline": "මෛත්‍රිට බ‍යවෙලා හරියන්නේ නෑ", "News Content": "මහින්ද රාජපක්ෂ මහතා පසුගිය මහමැතිවරණයේදී තනියෙන් ඉල්ලුවානම් දිනන්න තිබූ බව පූජ්‍ය බෙංගමුවේ නාලක හිමියන් පවසයි.මෛත්‍රීගේ නායකත්වය යටතේ ඉල්ලූ නිසා අන්තිමට සිදුවූයේ අගමැතිකමත් විපක්ෂනායකකමත් නැතිවීම යැයිද ජාතික සංවිධාන එකමුතුව විසින් අද (17) පැවැත්වූ මාධ්‍ය හමුවකට එක්වෙමින් උන්වහන්සේ මේ බව පැවසීය.මේ නිසා මෛත්‍රීට බ‍යවී සිටිමෙන් ඵලක් නැති බවත්, රට තුළ දැන් සිදුවෙමින් පවතින දේවලට එරෙහි විය යුතු බවත්, උන්වහන්සේ කියා සිටියේය.එම මාධ්‍ය හමුවට එක්වූ පූජ්‍ය මැදගොඩ අබයතිස්ස හිමියන් පැවසුවේ රට තුළ බහුනායකත්වයක් ක්‍රියාත්මක වීමත්, රටට සැබෑ ආදරයක් ඇති නායකයෙකු නැතිවීමත්, නිසා රටේ තත්ත්වය ඛේදනීය බවයි.ප්‍රංශයට අයි.එස්.අයි.එස් ත්‍රස්තයින් ප්‍රහාර එල්ල කරද්දී ශ්‍රී ලංකාවේ එල්.ටී.ටී.ඊ සැකකරුවන් නිදහස් කිරීම ගැන සැකයක් ඇති බවත්, එසේ කරන්නේ රට යළි අනතුරකට පත්කරන්නදැයි උන්වහන්සේ ප්‍රශ්න කළේය.මාධ්‍ය හමුව ඇමතු ආචාර්ය ගුණදාස අමරසේකර මහතා පැවසුවේ එකී සැකකරුවන් නිදහස් කරන්නැයි කියමින් පසුගිය දිනවල පැවැති හර්තාල් වලින් පැහැදිලි වන්නේ මේ රටේ ඇතැම් කොටස් නීතියට ගරු නොකරන බවයි.ලංකාණ්ඩුව අපි ඉල්ලන දේවල් නොදුන්නොත් හර්තාල් කරනවා යැයි ඔවුන් කියා ඇති බවත්, එසේ කී දෑ ඔවුන් දැන් කර පෙන්වන බවත්, ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=55146", "Category": null, "Parent URL": null}