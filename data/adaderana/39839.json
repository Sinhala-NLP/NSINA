{"Source": "Adaderana", "Timestamp": "December 25, 2013 07:27 am", "Headline": "මෝටර් රථයක හැපී මවත් දියණියත් අවසන් ගමන් යයි", "News Content": "මාතර, යටියන ප්‍රදේශයේ සිදුවු රිය අනතුරකින් දෙදෙනෙකු ජීවිතක්ෂයට පත්ව තිබේ. ඊයේ පස්වරුවේ අනතුර සිදුව ඇති බව පොලිසිය පවසයි. මාර්ගය අසල ගමන් කරමින් සිටි මවක සහ දියණියක් මෝටර් රථයක ගැටීමෙන් අනතුර සිදුව ඇති බව සඳහන්වේ. මාතර, හක්මන මාර්ගයේ යටියන ප්‍රදේශයේ මෙම අනතුර සිදුව තිබේ. තුවාල ලැබුවන් මාතර රෝහලට ඇතුළත් කිරිමෙන් පසුව මියගොස් ඇති බව පොලිසිය පවසයි. මියගොස් ඇත්තේ මාතර තිහගොඩ ප්‍රදේශයේ පදිංචිව සිටි 44 හැවිරිදි කාන්තාවක සහ 12 හැවිරිදි ඇයගේ දියණියයි.", "URL": "https://sinhala.adaderana.lk/news.php?nid=39839", "Category": null, "Parent URL": null}