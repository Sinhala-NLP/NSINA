{"Source": "Adaderana", "Timestamp": "February 23, 2018 12:09 pm", "Headline": "කච්චතිව්  වාර්ෂික මංගල්‍යට සියල්ල සූදානම් ", "News Content": "කච්චතිව් දූපතේ පිහිටි ශාන්ත අන්තෝනි මුනිදුන්ගේ දේවස්ථානයේ වාර්ෂික මංගල්‍ය සඳහා අවශ්‍ය සියළු කටයුතු සූදානම් කර ඇති බව වාර්තා වේ. ඉන්දීය බැතිමතුන් 4000 ත් 5000 ත් අතර ප්‍රමාණයක් මෙවර කච්චතිව් වාර්ෂික මංගල්ලයට සහභාගි වනු ඇතැයි අපේක්ෂා කෙරෙයි. ශ්‍රී ලාංකික බැතිමතුන්ද 3000 ක් පමණ සහභාගි වන බව අපේක්ෂා කරන අතර මෙම සියළුම බැතිමතුන්ට අවශ්‍ය ආහාර පාන,පානීය ජලය ඇතුළු සියළුම පහසුකම් සලසා දෙනු ලබන්නේ ශ්‍රී ලංකා නාවික හමුදාව විසිනි.", "URL": "https://sinhala.adaderana.lk/news.php?nid=84722", "Category": null, "Parent URL": null}