{"Source": "Adaderana", "Timestamp": "May 7, 2010 07:49 am", "Headline": "සුදුසුකම් ලැබුවත් වැඩ කරන්න තැනක් නෑ", "News Content": "අධ්‍යාපන පරිපාලන සේවයේ පළමු පන්තියට සුදුසුකම් ලැබූ පුද්ගලයන් 196 දෙනෙකුට මේ දක්වා සේවා ස්ථාන පිරිනැමීම සිදු කර නොමැති බව ලංකා ගුරු සංගමය චෝදනා කරයි. අධ්‍යාපන පරිපාලන තනතුරු සඳහා වැඩ බලන නිලධාරීන් යොදවා ගෙන කටයුතු කිරීම අධ්‍යාපන පද්ධතියට බලපා ඇති පරිහානිය පෙන්නුම් කරන බව නිවේදනයක් නිකුත් කරමින් එම සංගමය පෙන්වා දෙයි. මෙම නිලධාරීන්ට විධිමත්, සුදුසු සේවා ස්ථාන ලබා දී අධ්‍යාපන පද්ධතිය නිවැරදි කරන ලෙස ලංකා ගුරු සංගමය බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=8233", "Category": null, "Parent URL": null}