{"Source": "Adaderana", "Timestamp": "February 27, 2012 03:06 pm", "Headline": "තමිලිනී 12 වැනිදා දක්වා තවදුරටත් රීමාන්ඩ්", "News Content": "එල්.ටී.ටී.ඊ. සංවිධානයේ කාන්තා දේශපාලන අංශයේ නායිකාව ලෙස කටයුතු කළ සුබ්‍රමනියම් සිවකාමි හෙවත් තමිලිනී නැමැත්තිය ලබන 12 වැනිදා දක්වා තවදුරටත් රීමාන්ඩ් කර තිබේ. කොළඹ ප්‍රධාන මහේස්ත්‍රාත් රෂ්මි සිංගප්පුලි මහතා අද(27) එම නියෝගය ලබාදුන්නේය. ඇය එල්.ටි.ටි.ඊ. සංවිධානයේ කාන්තා අංශයේ නායිකාවක් ලෙස වසර 10 ක කාලයක් කටයුතු කර ඇති බව සැකකාරිය අධිකරණයට ඉදිරිපත් කරමින් අපරාධ පරීක්ෂණ දෙපාර්තමේන්තුව සඳහන් කර ඇත. ඒ සම්බන්ධයෙන් තවදුරටත් පරීක්ෂණ සිදුකරන බව අපරාධ පරීක්ෂණ දෙපාර්තමේන්තුව අධිකරණයට දැනුම් දෙනු ලැබීය. කරුණු සලකා බැලූ කොළඹ ප්‍රධාන මහේස්ත්‍රාත් රෂ්මි සිංගප්පුලි මහතා අදාළ පරීක්ෂණ සම්බන්ධයෙන් නීතිපති උපදෙස් කඩිනමින් ලබාගන්නා ලෙස ද නියෝග කළේය.", "URL": "https://sinhala.adaderana.lk/news.php?nid=22433", "Category": null, "Parent URL": null}