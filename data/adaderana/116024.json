{"Source": "Adaderana", "Timestamp": "August 8, 2019 06:28 am", "Headline": "දුම්වැටි 500 ක් සමඟ අයෙක් අත්අඩංගුවට", "News Content": "නාවික හමුදාව සහ පොලිස් විශේෂ කාර්ය බලකාය එක්ව හම්බන්තොට සිරිබෝපුර ප්‍රදේශයේ සිදු කළ වැටලීමකදී නීති විරෝධී දුම්වැටි 500 ක් සමඟ සැකකරුවෙකු අත්අඩංගුවට ගෙන ඇත. දකුණු නාවික විධානය සහ පන්වැව, පොලිස් විශේෂ කාර්ය බලකා‍ය එක්ව සිදුකල වැටලීමකදි අලෙවි කිරීම සඳහා සුදානම් කර තිබූ නීති විරෝධී දුම්වැටි 500 ක් සමඟ සැකකරුවකු මෙලෙස අත්අඩංගුවට ගෙන ඇති අතර, මෙම දුම්වැටි තොගය පැකට් 25 ක අසුරා තිබියදී සොයා ගෙන ඇත. මෙම සැකකරු වයස අවුරුදු 20 ක් වන හම්බන්තොට, සිප්පිකුළම ප්‍රදේශයේ පදිංචිකරුවෙකු බව හඳුනාගෙන ඇති අතර, සැකකරු සහ දුම්වැටි තොගය ඉදිරි විමර්ශන කටයුතු සඳහා හම්බන්තොට, පොලිස් ස්ථානය වෙත භාර දෙන ලදී.", "URL": "https://sinhala.adaderana.lk/news.php?nid=116024", "Category": null, "Parent URL": null}