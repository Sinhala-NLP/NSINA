{"Source": "Adaderana", "Timestamp": "August 27, 2017 12:30 pm", "Headline": "දුම්රිය එන්ජින් සහයකවරුන්ගේ පුරප්පාඩු 300ක්", "News Content": "දුම්රිය එන්ජින් සහයකවරුන්ගේ පුරප්පාඩු 300ක් මේ වන තෙක් සම්පුර්ණ කිරීමට දුම්රිය බලධාරීන් කටයුතු කර නොමැති බව දුම්රිය වෘත්තීය ඒකාබද්ධ පෙරමුණ පවසයි. එහි ලේකම් සම්පත් රාජිත මහතා සඳහන් කළේ අදාළ තනතුරුවල පුරප්පාඩු සම්පූර්ණ කිරීම සඳහා ගැසට් නිවේදනය නිකුත් කර වසරකට අධික කාලයක් ගතව ඇති බවයි. මෙම පුරප්පාඩු සම්පූර්ණ කිරීමට බලධාරීන් පියවර නොගතහොත් ඉදිරියේ දී වෘත්තීය ක්‍රියාමාර්ග ගැනීමට සිදුවන බව සම්පත් රාජිත මහතා සඳහන් කළේය.", "URL": "https://sinhala.adaderana.lk/news.php?nid=76755", "Category": null, "Parent URL": null}