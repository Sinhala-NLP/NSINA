{"Source": "Adaderana", "Timestamp": "August 29, 2010 10:31 am", "Headline": "ගංගොඩගම මිනිස් ඝාතනයක්", "News Content": "දඹගල්ල, ගංගොඩගම ප්‍රදේශයේ දී තියුණු ආයුධයකින් ඇන කාන්තාවක් ඝාතනය කර තිබේ. ඊයේ රාත්‍රී 9 ට පමණ මෙම ඝාතනය සිදු කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. ඇය ඊයේ රාත්‍රී නිවස අසල පිහිටි වෙළඳසැලකට ගොස් නැවත එමින් සිටිය දී මෙම ඝාතනය සිදු කර ඇති බව පොලිසිය පවසයි. මෙසේ මිය ගොස් ඇත්තේ ගංගොඩගම ප්‍රදේශයේ පදිංචි 25 හැවිරිදි කාන්තාවකි. සැකකරුවන් මෙතෙක් අනාවරණය වී නොමැති අතර සිද්ධිය සම්බන්ධයෙන් දඹගල්ල පොලිසිය වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=10502", "Category": null, "Parent URL": null}