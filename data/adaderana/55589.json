{"Source": "Adaderana", "Timestamp": "December 8, 2015 11:30 am", "Headline": "ටිකට් නැතිව ගියොත් 5000යි - ජනවාරී 01 වැනිදා සිට ක්‍රියාත්මකයි", "News Content": "ප්‍රවේශපත්‍ර නොමැතිව දුම්රියේ ගමන් කරන මගීන් වෙනුවෙන් දඩ ලෙස අය කරනු ලැබු මුදල ඉහළ නැංවීමට ප්‍රවාහන අමාත්‍යාංශය තීරණය කර තිබේ.ඒ අනුව රුපියල් 2500ක මුදලක් දැනට දඩ වශයෙන් අය කරනු ලබන අතර එම මුදල රුපියල් 5000 දක්වා වැඩි කිරීමට තීරණය කළ බව එම අමාත්‍යාංශය සඳහන් කළේය.මීට අමතරව ගමන්ගාස්තුව මෙන් දෙගුණයක් ද දඩ වශයෙන් ගෙවිය යුතු වෙයි.නව ගාස්තුව ජනවාරී 01 වැනිදා සිට එය ක්‍රියාත්මක කිරීමට නියමිතය.මේ අතර දුම්රිය මාර්ගයේ අනවසරයෙන් ගමන් කිරීම සහ පාපුවරුවේ ගමන් කිරීම හේතුවෙන් මෙම වසරේ මේ දක්වා කාලය තුළ පුද්ගලයින් 369 දෙනෙකු අනතුරට ලක්ව ඇති බව දුම්රිය දෙපාර්තමේන්තුව පවසයි.මින් සැලකිය යුතු ප්‍රමාණයක් ජීවිතක්ෂයට පත්ව ඇති අතර මෙය බරපතල තත්ත්වයක් බව දුම්රිය සාමාන්‍යාධිකාරී බී.ඒ.පී ආරියරත්න මහතා සඳහන් කළේය.", "URL": "https://sinhala.adaderana.lk/news.php?nid=55589", "Category": null, "Parent URL": null}