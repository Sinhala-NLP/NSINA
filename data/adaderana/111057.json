{"Source": "Adaderana", "Timestamp": "May 31, 2019 12:00 pm", "Headline": "නව රජයේ ඇමති ධුර අහිමි වු ජ්‍යෙෂ්ඨයින්", "News Content": "ඉන්දීය රජයේ ප්‍රබල අමාත්‍ය ධුරයන් දැරූ භාරතීය ජනතා පක්ෂයේ ජ්‍යෙෂ්ඨයින් කිහිපදෙනෙකුට නව රජයේ අමාත්‍ය ධුර අහිමි වී ඇති බව වාර්තා වෙයි. මීට පෙර විදේශ කටයුතු අමාත්‍ය ධුරය දැරූ සුෂ්මා ස්වරාජ් මෙන්ම මුදල් අමාත්‍ය ධුරය දැරූ අරුන් ජෙයිට්ලි ඇතුළු හිටපු අමාත්‍යවරුන් කිහිප දෙනෙකුටම මෝදි රජයේ අමාත්‍ය ධුර අහිමි වී ඇති බව වාර්තා වෙයි. සුෂ්මා ස්වරාජ් සහ අරුන් ජෙයිට්ලි සෞඛ්‍ය හේතූන් මත අමාත්‍ය ධුර භාර ගැනීම ප්‍රතික්ෂේප කර ඇති බවද වාර්තා වෙයි. මේ අතර නව රජයේ අමාත්‍ය ධුරයන් සඳහා නවක මන්ත්‍රීවරුන් කිහිප දෙනෙකුම ඇතුළත් වන අතර අමාත්‍ය මණ්ඩලය ඇමතිවරුන් 57 දෙනෙකුගෙන් සමන්විත වන බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=111057", "Category": null, "Parent URL": null}