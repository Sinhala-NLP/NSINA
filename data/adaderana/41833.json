{"Source": "Adaderana", "Timestamp": "March 15, 2014 10:17 pm", "Headline": "රන් බිස්කට් ගුදයෙන් එළියට - ඉන්දියා ගමන වරදී", "News Content": "රුපියල් 940,000ක් වටිනා ග්‍රෑම් 188ක් බර රන් බිස්කට් කැබලි 2ක් ගුද මාර්ගයේ සඟවාගෙන ඉන්දියාවට යාමට සුදානම් වූ සමන්තුරේ ප්‍රදේශයේ පදිංචි 47 හැවිරිදි පුද්ගලයෙකු කටුනායක රේගුව විසින් අත්අඩංගුවට ගෙන තිබේ. අද පස්වරු 1.35ට යූ.එල් 153 නැමැති ගුවන් යානයෙන් චෙන්නායි බලා යාමට සුදානම්ව සිටියදී අදාළ පුද්ගලයාගේ හැසිරීම ගැන රේගු නිලධාරීන්ට ඇති වූ සැකය මත පරික්ෂා කිරීමේදී මේ බව අනාවරණය වී ඇත. ඒ අනූව සැකකරුට රුපියල් 50,000ක දඩයක් නියම කර එම රන් බිස්කට් කැබලි 2ක රාජසන්තක කළ බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය.", "URL": "https://sinhala.adaderana.lk/news.php?nid=41833", "Category": null, "Parent URL": null}