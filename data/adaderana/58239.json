{"Source": "Adaderana", "Timestamp": "March 15, 2016 09:21 am", "Headline": "ගිනි අවි පෙන්වා මුදල් කොල්ලකෑ 1ක් දැලේ", "News Content": "ගිනි අවි පෙන්වා මුදල් කොල්ලකෑම් සහ දේපළ සොරාගැනීම් සම්බන්ධයෙන් පුද්ගලයෙකු කොට්ටාව, රුක්මල්ගම ප්‍රදේශයේ දී අත්අඩංගුවට ගෙන තිබේ.කොට්ටාව පොලීසියට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.අත්අඩංගුවට ගන්නා අවස්ථාවේ දී සැකකරු සතුව තිබී ගංජා කිලෝග්‍රෑම් එකයි ග්‍රෑම් 200ක්, රිවෝල්වරයක් සහ පතරොම් තුනක් ද පොලීසිය භාරයට ගෙන තිබේ.සැකකරු අද(15) හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කොට්ටාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58239", "Category": null, "Parent URL": null}