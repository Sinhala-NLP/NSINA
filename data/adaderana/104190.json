{"Source": "Adaderana", "Timestamp": "February 12, 2019 10:03 pm", "Headline": "බන්දුලගෙන් අකිලට අභියෝගයක්", "News Content": "අධ්‍යාපන අමාත්‍ය අකිල විරාජ් කාරියවසම් මහතා විසින් පෞද්ගලික අධ්‍යාපනය නීත්‍යනුකූලව ඇරඹීමේ පළමු පියවර තබා ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(12) පැවැති මාධ්‍ය හමුවකට එක්වූ මන්ත්‍රිවරයා සඳහන් කළේ මේ සම්බන්ධයෙන් ප්‍රසිද්ධ විවාදයකට එන ලෙස අධ්‍යාපන අමාත්‍යවරයාට අභියෝගය කරන බවයි. රටේ රාජ්‍ය නායකයා වන ජනාධිපතිවරයාත් නොමඟ යවමින් අධ්‍යාපන අමාත්‍ය අකිල විරාජ් කාරියවසම් මහතා කැබිනට් පත්‍රිකාවක් අනුමත කරගෙන ඇති බව පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේය. මෙම කැබිනට් පත්‍රිකාව මඟින් සෑම ප්‍රාදේශිය ලේකම් කොට්ඨශයකම එක් පෞද්ගලික පාසලක් පිහිටුවීමට මෙයින් ඉඩ ලැබෙන බව පාර්ලිමේන්තු මන්ත්‍රී බන්දුල ගුණවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=104190", "Category": null, "Parent URL": null}