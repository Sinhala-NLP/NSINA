{"Source": "Adaderana", "Timestamp": "March 22, 2017 08:42 am", "Headline": "සැකකටයුතු මළ සිරුරක් හමුවෙයි", "News Content": "සාම්පූර්, සින්නක්කුලම් ප්‍රදේශයේ දී සැකකටයුතු ලෙස මියගිය කාන්තාවකගේ මළ සිරුරක් සොයාගෙන ඇති බව පොලීසිය පවසයි. පොලීසියට ලද තොරතුරක් මත සිදුකළ විමර්ශනයක් අනුව නිවසක් තුළ සැකකටයුතු ලෙස මියගොස් සිටියදී එම කාන්තා මළ සිරුර සොයාගෙන ඇති බව සඳහන්වේ. මියගොස් ඇත්තේ සින්නක්කුලම්, පල්ලිකුඩිඉරිප්පු ප්‍රදේශයේ පදිංචිව සිටි 37 හැවිරිදි කාන්තාවක් බව පොලීසිය සඳහන් කළේය. මියගිය කාන්තාව පසුගිය 20 වනදා තවත් අසල්වැසි කාන්තාවක් සමඟ කිණ්නියා ප්‍රදේශයට ගොස් වෛද්‍ය වරයෙකු හමුවී ගබ්සාවක් කරගෙන ඇති බවද පොලීසිය සිදකළ විමර්ශන වලදී අනාවරණය වී තිබේ. කෙසේවෙතත් පශ්චාත් මරණ පරීක්ෂණය අද(22) සිදුකිරීමට නියමිත අතර සාම්පූර් පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71200", "Category": null, "Parent URL": null}