{"Source": "Adaderana", "Timestamp": "February 17, 2018 04:13 pm", "Headline": "   ජනාධිපතිවරයා ඉදිරි සතිය තුළ නව ජවයකින් කටයුතු කරයි", "News Content": "ජනාධිපතිවරයා රටට හිතකර තීන්දු වලට එළඹෙන බව අමාත්‍ය මහින්ද අමරවීර මහතා පවසයි. ඔහු පෙන්වා දෙන්නේ කුමන අභියෝග පැවතිය ද ජනාධිපතිවරයා ඉදිරි සතිය තුළ නව ජවයකින් කටයුතු ක්‍රියාත්මක කරන බවයි. පාර්ලිමේන්තු මන්ත්‍රී විමල් වීරවංශ මහතා ප්‍රකාශ කළේ එක්සත් ජාතික පක්ෂ ආණ්ඩුව සහ අගමැතිවරයා ඉවත් කර, ගොඩනගන ආණ්ඩුවට තාවකාලිකව සහය දැක්වීමට ඒකාබද්ධ විපක්ෂ කණ්ඩායම තීරණය කළ බවයි. පාර්ලිමේන්තු මන්ත්‍රී වාසුදේව නානායක්කාර මහතා ප්‍රකාශ කළේ පවතින ආණ්ඩුව වෙනස් කිරීම තම කණ්ඩායමේ අපේක්ෂාව බවයි. කෙසේවුවද නියෝජ්‍ය අමාත්‍ය රංජන් රාමනායක මහතා ජනාධිපතිවරයා සමඟ පැවති සාකච්ඡාවකින් පසුව ප්‍රකාශ කළේ යහපාලන ආණ්ඩුව ඉදිරියට පවත්වාගෙන යාම එක්සත් ජාතික පක්ෂයේ අපේක්ෂාව බවයි. මේ අතර හිටපු ආරක්ෂක ලේකම් ගෝඨාභය රාජපක්ෂ මහතා මාධ්‍යවේදීන් කළ විමසීමකදී ප්‍රකාශ කළේ කඩිනමින් මහ මැතිවරණයක් ඉල්ලා සිටින බවයි.", "URL": "https://sinhala.adaderana.lk/news.php?nid=84459", "Category": null, "Parent URL": null}