{"Source": "Adaderana", "Timestamp": "December 28, 2010 10:48 am", "Headline": "අම්පාරේ නිධන් හෑරූ තිදෙනෙකුට මාංචු ", "News Content": "අම්පාර, නවම්ගොඩ ප්‍රදේශයේ නිධන් හාරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. අම්පාර පොලිසියට ලැබුණු තොරතුරකට අනුව සිදු කළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී වෑන් රථයක්, ත්‍රි රෝද රථයක් සහ නිදන් හැරීමට යොදා ගන්නා ලද උපකරණ පොලිසිය භාරයට ගෙන ඇත. අත්අඩංගුවට ගත් සැකකරුවන් අද(29) අම්පාර මහේස්ත්‍රාත් අධීකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13115", "Category": null, "Parent URL": null}