{"Source": "Adaderana", "Timestamp": "January 18, 2018 12:56 pm", "Headline": "එංගලන්තයට ලකුණු 07 ක ජයක් ", "News Content": "වයස අවුරුදු 19න් පහල අයි.සී .සී ලෝක කුසලාන ක්‍රිකට් තරඟාවලියේ බංගලාදේශ කණ්ඩායම සමඟ පැවති තරඟයෙන් කඩුලු 07ක ජයක් හිමිකරගැනීමට එංගලන්ත කණ්ඩායම සමත් විය. තරඟයේ කාසියේ වාසිය දිනූ බංගලාදේශ 19න් පහල කණ්ඩායම ප්‍රථමයෙන් පන්දුවට පහරදීමට තීරණය කළේය. බංගලාදේශය පන්දු වාර 49යි පන්දු 02කදී සියලු දෙනා දැවී ලකුණු 175ක් රැස් කළේය. අෆීෆ් හුසේන් ලකුණු 63 ක් ලබා ගැනීමට සමත් විය. පන්දු යැවීමේදී එංගලන්ත කණ්ඩායම වෙනුවෙන් එව්වාන් වුඩ්ස් සහ ඊතන් බැම්බර් කඩුලු 03 බැගින් දවාගත්තේය. පිලිතුරු ඉනිම සඳහා පන්දුවට පහරදුන් එංගලන්ත කණ්ඩායම පන්දු වාර 29යි පන්දු 03කදී කඩුලු 03ක් දැවී ලකුණු 177ක් රැස් කරමින් තරඟයේ ජය වාර්තා කළේය. හැරී බෘක් ලකුණු 102යි.", "URL": "https://sinhala.adaderana.lk/news.php?nid=83170", "Category": null, "Parent URL": null}