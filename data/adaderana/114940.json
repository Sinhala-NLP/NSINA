{"Source": "Adaderana", "Timestamp": "July 25, 2019 08:16 am", "Headline": "යාපනය සරසවි සිසුන් දෙපිරිසක් අතර ගැටුමකින් 11ක් රෝහලට", "News Content": "යාපනය, විශ්වවිද්‍යාලයේ කිලිනොච්චිය, අරවියල්නගර් ප්‍රදේශයේ පිහිටි ඉංජිනේරු සිසු කණ්ඩායම් දෙකක් අතර ඇති වු ගැටුමකින් සිසුන් 11 දෙනෙකු තුවාල ලබා කිලිනොච්චිය රෝහලට ඇතුළත් කොට ඇති බව විශ්ව විද්‍යාල සිසුන් පවසයි. ඊයේ(24) සවස මෙස සිදුවීම සිදුව ඇති බව අද දෙරණ වාර්තාකරු සඳහන් කළේය. විශ්වවිද්‍යාල සිසුන් පැවසූවේ විශ්වවිද්‍යාලයේ ජ්‍යේෂ්ඨ සිසුන් හා පළමු වසර සිසුන් අතර වු ගැටුමකින් තුවාල ලැබු විශ්ව විද්‍යාල සිසුන් පිරිසක් එලෙස රෝහල්ගත කොට ඇති බවයි. බහින් බස් වීමක් දුරදිග යාමෙන් ඇති වු ගැටුමකින් විශ්වවිද්‍යාලයේ අධ්‍යාපනය ලද සිංහල සිසුන් පිරිසක් එලෙස තුවාල ලබා ඇති බවද විශ්වවිද්‍යාල සිසුන් පැවසූහ. සිද්ධිය සම්බන්ධයෙන් කිලිනොච්චිය ආරක්ෂක අංශයන්ගෙන් සිදුකළ විමසීමකදී ආරක්ෂක අංශ පැවසුවේ සිසුන් දෙපිරිසක් අතර ගැටුමකින් විශ්වවිද්‍යාල සිසුන් 9 දෙනෙකු රෝහල් ගත කොට ඇති අතර, සිදුවීම සම්බන්ධයෙන් පොලීසිය වෙත පැමිණිල්ලක් නොලැබී ඇති බවයි. සිද්ධිය සම්බන්ධයෙන් විශ්වවිද්‍යාල පාලක සභාවේ නිලධාරීන්ගෙන් සිදුකළ විමසීමකදී පැවසුවේ සිද්ධියක් වාර්තා වි ඇති අතර, සිදුවීම සම්බන්ධයෙන් ඉදිරියේදී විනය ක්‍රියාමාර්ග ගැනීමට කටයුතු කරන බවයි.", "URL": "https://sinhala.adaderana.lk/news.php?nid=114940", "Category": null, "Parent URL": null}