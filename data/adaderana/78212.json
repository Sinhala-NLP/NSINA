{"Source": "Adaderana", "Timestamp": "October 1, 2017 01:14 pm", "Headline": " සංක්‍රමණිකයින් නිසා ඩෙංගු ව්‍යාප්ත වීමේ අවදානමක්", "News Content": "සංක්‍රමණිකයින් හේතුවෙන් ද ඩෙංගු රෝගය ව්‍යාප්ත වීමේ අවදානමක් මතුව ඇති බව සෞඛ්‍ය අමාත්‍ය රාජිත සේනාරත්න මහතා පවසයි. අමාත්‍යවරයා පෙන්වා දෙන්නේ අමෙරිකා එක්සත් ජනපදය, සිංගප්පූරුව, මැලේසියාව වැනි රටවල ද ඩෙංගු මදුරුවන් ව්‍යාප්ත වී ඇති බවයි. සංක්‍රමණකයින් හේතුවෙන් ඩෙංගු රෝගය ව්‍යාප්ත වීම වැළැක්වීම සඳහා ලෝක සෞඛ්‍ය සංවිධානයට අනුබද්ධ ආගමන විගමන පිළිබඳ ජාත්‍යන්තර සංවිධානයක් සක්‍රීය දායකත්වයක් ලබාදේ. මේ අතර මැලේරියා රෝගීන් කිසිවෙකු මෙතෙක් ශ්‍රී ලංකාවෙන් වාර්තා වී නොමැති බව සෞඛ්‍ය අමාත්‍ය රාජිත සේනාරත්න මහතා පවසයි. ඔහු පෙන්වා දෙන්නේ මැලේරියා රෝගය ව්‍යාප්ත කරන මදුරුවෙකු මෙරටින් සොයාගත්ත ද එම මදුරුවා මර්දනය කිරීමට මේ වන විට පියවර ගෙන ඇති බවයි.", "URL": "https://sinhala.adaderana.lk/news.php?nid=78212", "Category": null, "Parent URL": null}