{"Source": "Adaderana", "Timestamp": "May 15, 2016 01:23 pm", "Headline": "හදිසි ආපදාවක් නම් අමතන්න", "News Content": "අයහපත් කාලගුණික තත්ත්වය හේතුවෙන් හදිසි ආපදා තත්ත්වයන් උද්ගතවීනම් වහාම තොරතුරු දැනුම්දෙන ලෙස රාජ්‍ය ආරක්ෂක අමාත්‍යංශය ජනතාවගෙන් ඉල්ලීමක් කරයි.‍ආරක්ෂක අමාත්‍යංශයේ මාධ්‍ය කේන්ද්‍රයේ වැඩබලන අධ්‍යක්ෂ,බ්‍රිගේඩයර් කේ.ජේ ජයවීර මහතාගේ අත්සනින් යුතුව නිකුත් කළ නිවේදනයක මේ බව දැක්වෙයි.තොරතුරු දැනුම්දිය යුතු දුරකථන අංක සහිත එකී නිවේදනය මෙසේය.දැනට රටේ පවතින අයහපත් කාලගුණික තත්ත්වය හේතුවෙන් සිදුවිය හැකි හදිසි ආපදා තත්ත්වයන් පාලනය කර ගැනීම පිණිස අවශ්‍ය ඉදිරි කටයුතු සිදුකිරීම සඳහා අදාළ තොරතුරු පහත දැක්ටවන දුරකථන අංකයන්වෙත දැනුම් දෙන ලෙස ආරක්ෂක අමාත්‍යංශය විසින් මහජනතාව වෙත කාරුණිකව දැනුම් දෙනු ලැබේ.යුද්ධ හමුදා ක්‍රියාන්විත මැදිරිය 011 2 434 251 / 011 3 818 578නාවික හමුදා ක්‍රියාන්විත මැදිරිය 011 2 445 368 / 011 2 212 230 / 011 2 212 231ගුවන් හමුදා ක්‍රියාන්විත මැදිරිය 011 2 343 970 / 011 2 343 971පහත ස්ථානයන් සම්බන්ධ කර ගැනීමට අපහසුවන අවස්ථාවන් වලදී අදාළ තොරතුරු ලඟම ඇති ටපොලිස් ස්ථානය, ප්‍රාදේශීය ලේකම් කාර්යාලය ට හෝ ආපදා කළමනාකරණ මධ්‍යස්ථානය වෙත දැනුම් දෙන ලෙස තවදුරටත් ඉල්ලා සිටිනු ලැබේ.", "URL": "https://sinhala.adaderana.lk/news.php?nid=60164", "Category": null, "Parent URL": null}