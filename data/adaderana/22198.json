{"Source": "Adaderana", "Timestamp": "February 17, 2012 08:31 pm", "Headline": "විරෝධතාව අතර ජයලත් තුවාල ලබයි", "News Content": "අද(17) පස්වරුවේ එක්සත් ජාතික පක්ෂය විසින් පවත්වන ලද විරෝධතා ව්‍යාපාරයට පොලිසිය විසින් කඳුළු ගෑස් ප්‍රහාර එල්ල කරන අවස්ථාවේ අනතුරකට ලක්වීමෙන් එම පක්ෂ පාර්ලිමේන්තු මන්ත්‍රී ජයලත් ජයවර්ධන මහතා රෝහල්ගත කර තිබේ. ‍ කොළඹ පැවති මෙම විරෝධතාවයට පොලිසිය විසින් එල්ල කරන ලද කඳුළු ගෑස් රඳවනයක් හිසෙහි වැදීමෙන් ජයලත් ජයවර්ධන මහතා තුවාල ලබා ඇති බව සඳහන්ය. ‍ තුවාල ලැබූ ඒ මහතා කොළඹ ජාතික රෝහලට ඇතුළු කළ බව එම රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා සඳහන් කළේය. ‍ ඉන්ධන මිල වැඩිකිරීමට විරෝධය පළ කරමින් එක්සත් ජාතික පක්ෂය මෙම විරෝධතා ව්‍යාපාරය සංවිධානය කර තිබිණි.", "URL": "https://sinhala.adaderana.lk/news.php?nid=22198", "Category": null, "Parent URL": null}