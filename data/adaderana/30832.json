{"Source": "Adaderana", "Timestamp": "January 17, 2013 02:30 pm", "Headline": "ශ්‍රී ලංකාව-ඉන්දුනීසියා සබඳතා තර කිරීමට වෑයමක්", "News Content": "ශ්‍රී ලංකාව සහ ඉන්දුනීසියාව අතර පවතින සබඳතා වඩාත් ශක්තිමත් කිරීමට උපරිම සහයෝගය ලබාදෙන බව මෙරට ඉන්දුනීසියානු නව තානාපති හරිමවන් සුයිනො මහතා පවසයි. දෙරට අතර අපනයන ආයෝජන සහ සංචාරක කටයුතු වඩාත් ශක්තිමත් අයුරින් පවත්තවාගෙන යාම සඳහා අවශ්‍ය කටයුතු සම්පාදනය කරන බව ඉන්දුනීසියානු තානාපතිවරයා සඳහන් කරයි. අමාත්‍ය බැසිල් රාජපක්ෂ මහතා හමුවූ අවස්ථාවේ දී ඉන්දුනීසියානු නව තානාපතිවරයා මේ බව සඳහන් කර තිබේ. එහිදී දෙරට අතර පවතින ආර්ථික සබඳතා ශක්තිමත් කිරීම සඳහා ගතයුතු ඉදිරි වැඩපිළිවෙළ පිළිබඳව තානාපතිවරයා බැසිල් රාජපක්ෂ අමාත්‍යවරයා සමග දීර්ඝ ලෙස සාකච්ඡා කළ බව ආර්ථික සංවර්ධන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=30832", "Category": null, "Parent URL": null}