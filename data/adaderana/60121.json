{"Source": "Adaderana", "Timestamp": "May 13, 2016 04:19 pm", "Headline": "  ජනපති ඉන්දියාවට ගොඩබසියි", "News Content": "ජනාධිපති මෛත්‍රිපාල සිරිසේන මහතා ඉන්දියාවට පැමිණ තිබේ.අද පස්වරුවේ නවදිල්ලි නුවර, ඉන්ධිරා ගාන්ධි ගුවන් තොටුපළින් ජනාධිපතිවරයා ඉන්දියාව ගොඩබට බව ජනාධිපති මාධ්‍ය අංශය සඳහන් කළේය.එහිදී ඉන්දීය ආරක්ෂක රාජ්‍ය අමාත්‍ය රාඕ ඉන්ද්‍රජිත් සිං මහතා ඇතුළු නියෝජිත පිරිසක් ජනාධිපතිවරයා විශේෂ ගෞරව සහිතව පිළිගෙන ඇත.ලංඩනයේ සිට සිංගප්පූරුව හරහා ඉන්දියාවට පැමිණි ඒ මහතා ඉන්දීය වේලාවෙන් අද පස්වරු 6.30ට පමණ එරට අගමැති නරේන්ද්‍ර මෝඩි මහතා හමුවීමට නියමිත බවද වාර්තා වේ.නරේන්ද්‍ර මෝඩි මහතා විසින් ජනාධිපති මෛත්‍රීපාල සිරිසේන මහතාට විශේෂ රාත්‍රී භෝජන සංග්‍රහයක් ලබාදීමට නියමිත අතර දෙපාර්ශවය අතර රාජතාන්ත්‍රික සාකච්ඡාවක් ද පැවැත්වීමට නියමිතය.මේ අතර විපක්ෂ නායක ආර්.සම්බන්ධන් මහතා ද ඉන්දියාවේ උජ්ජාන් ප්‍රදේශයේ පැවැත්වෙන උත්සවයට සහභාගී වීම සඳහා දැනටමත් පිටත්ව ගොස් ඇත.", "URL": "https://sinhala.adaderana.lk/news.php?nid=60121", "Category": null, "Parent URL": null}