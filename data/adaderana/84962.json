{"Source": "Adaderana", "Timestamp": "February 28, 2018 11:21 am", "Headline": "පැපුවා නිව්ගිනියාවේ භූ කම්පනයකින් 20 ක් මරුට", "News Content": "පැපුවා නිව්ගිනියාවට බලපෑ භූ කම්නයෙන් මියගිය සංඛ්‍යාව 20 ක් දක්වා ඉහළ ගොස් ඇති බව එරට බලධාරීන් පවසයි. පසුගිය 25 වනදා ඒකක 7.5 ක ප්‍රබලත්වයෙන් යුත් භූ කම්පනයක් එරට සිදුවූ අතර ඉන් නිවාස රැසකට හානි සිදුවූ අතර නාය යෑම් කිහිපයක්ද සිදුව තිබිණි. භූ කම්පනයෙන් අනතුරුව පසු කම්පන කිහිපයක්ද එම ප්‍රදේශය ආශ්‍රිතව වාර්තා වූ බව අමෙරිකානු භූ විද්‍යා සමීක්ෂණ ආයතනය පෙන්වා දෙයි. සුන්බුන් අතර සිරවූවන් සොයා සහන සේවකයින් විසින් තවදුරටත් සෝදිසි මෙහෙයුම් සිදු කරන බව පැපුවා නිව්ගිනියානු බලධාරීන් පවසයි. පැපුවා නිව්ගිනියාවේ භූ කම්පන සුලබ සිදුවීමක් වන අතර 1998 වසරේ සිදුවූ භූ කම්පනයක් හේතුවෙන් පුද්ගලයින් 2200 ක පමණ පිරිසක් ජීවිතක්ෂයට පත් විය.", "URL": "https://sinhala.adaderana.lk/news.php?nid=84962", "Category": null, "Parent URL": null}