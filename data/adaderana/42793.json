{"Source": "Adaderana", "Timestamp": "April 26, 2014 09:13 am", "Headline": "2013 උ.පෙළ නැවත සමීක්ෂණ ප්‍රතිඵල නිකුත් කරයි", "News Content": "2013 වසරේ පැවති අධ්‍යයන පොදු සහතික පත්‍ර උසස් පෙළ විභාගයේ නැවත සමීක්ෂණ ප්‍රතිඵල නිකුත් කර තිබේ. ශ්‍රී ලංකා විභාග දෙපාර්තමේන්තුව පවසන්නේ අදාළ විභාග ප්‍රතිඵල www.doenets.lk වෙබ් අඩවිය ඔස්සේ ලබාගත හැකි බවයි. නැවත සමීක්ෂණ සඳහා අයඳුම් කරන ලද පාසල් අපේක්ෂකයින්ගේ ප්‍රතිඵල අදාළ පාසල් වෙත ද තැපැල් කර හැරීමට කටයුතු කරන බව එම දෙපාර්තමේන්තුව පවසයි. පෞද්ගලික අයඳුම්කරුවන්ට ද ඔවුන්ගේ ප්‍රතිඵල පෞද්ගලික ලිපිනයට තැපැල් කර හරින බව සඳහන්ය. නැවත සමීක්ෂණය සඳහා නව විෂය නිර්දේශය යටතේ අයඳුම්කරුවන් 49,769 දෙනෙක් ද පැරණි විෂය නිර්දේශය යටතේ අයඳුම්කරුවන් 1,162ක් ද අයඳුම් කර තිබු බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=42793", "Category": null, "Parent URL": null}