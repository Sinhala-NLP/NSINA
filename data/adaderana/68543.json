{"Source": "Adaderana", "Timestamp": "January 25, 2017 11:35 am", "Headline": "විශ්වවිද්‍යාල සිසුවාට පහරදුන් 8ක් රිමාන්ඩ්", "News Content": "පේරාදෙණිය විශ්වවිද්‍යාලයේ සිසුවෙකුට පහරදීමේ චෝදනා මත අත්අඩංගුවට ගත් එම විශ්වවිද්‍යාලයේ සිසුන් අටදෙනා රක්ෂිත බන්ධනාගාර ගත කර තිබේ.පසුගිය 18 වැනිදා අදාළ පහරදීම සිදුකර තිබු අතර සිද්ධියට අදාළව පේරාදෙණිය පොලීසියට පැමිණිල්ලක් ලැබී ති‍‍‍බේ.ඒ අනුව සිදුකළ විමර්ශනයේ දී පහරදීමට සම්බන්ධ බවට සැකපිට පේරාදෙණිය විශ්වවිද්‍යාලයේ සිසුන් 8 දෙනෙකු පොලීසිය විසින් ඊයේ අත්අඩංගුවට ගෙන ඇත.මහනුවර මහේස්ත්‍රාත් අධිකරණයට ඉදිරිපත් කළ ඔවුන් හෙට දිනය දක්වා රක්ෂිත බන්ධනාගාර ගත කිරීමට අධිකරණය නියෝග කළ බව පේරාදෙණිය පොලීසිය සඳහන් කරයි. ‍", "URL": "https://sinhala.adaderana.lk/news.php?nid=68543", "Category": null, "Parent URL": null}