{"Source": "Adaderana", "Timestamp": "October 19, 2016 06:27 pm", "Headline": "අද විදුලිය කප්පාදුවක් නෑ", "News Content": "කලින් නිවේදනය කළ පරිදි අද දිනයේ විදුලිය කප්පාදු කිරීමක් සිදුනොකරන බව විදුලිබල හා පුනර්ජනනීය බලශක්ති අමාත්‍යංශය පවසයි.නොරොච්චෝලේ තාප විදුලිබලාගාරයේ එක් ජනක යන්ත්‍රයක් සක්‍රීයවී ඇති බැවින් මෙදින විදුලිය කප්පාදු කිරීමේ අවශ්‍යතාවක් නොමැති බව අමාත්‍යංශය කියා සිටියි.මේ අතර නොරොච්චෝලේ බලාගාරයේ තුන්වන ඒකකයේ අලුත්වැඩියා කටයුතු සඳහා බලාගාරයේ මුල් නිෂ්පාදකයන්ගේ තාක්ෂණික සහය ලබාගැනීමට බලාපොරොත්තුවන බව ලංකා විදුලිබල මණ්ඩලය පවසයි.දෙවන ඒකයේ විදුලි ජනන කටයුතු අද(19) පස්වරුවේ සිට ආරම්භ කෙරුණු අතර පළවන ඒකකයේ කටයුතු ද හැකි ඉක්මණින් ආරම්භ කිරීමට බලාපොරොත්තු වන බව එම මණ්ඩලය සඳහන් කරයි.කෙසේවෙතත් තුන්වන ඒකකයේ ජනන කටයුතු සඳහා කිසියම් කාලයක් ගතවනු ඇති බව විදුලිබල මණ්ඩලයේ සැළසුම් අධ්‍යක්ෂ සුලක්ෂණ ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=65192", "Category": null, "Parent URL": null}