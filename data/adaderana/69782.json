{"Source": "Adaderana", "Timestamp": "February 18, 2017 12:41 pm", "Headline": "  පිටකොටුවේ ගින්නක් ", "News Content": "පිටකොටුව - කුමාරවීදිය ප්‍රදේශයේ වෙළෙඳසැළක ගින්නක් හටගෙන තිබේ.මහල් තුනකින් සමන්විත සම් භාණ්ඩල වෙළෙඳසැළක ගින්න හටගෙන ඇති බව පොලීසිය පැවසුවේය.ගින්න මැඩපැවැත්වීම සඳහා කොළඹ ගිනි නිවීමේ ඒකකය මේ වන විට ගිනි නිවීමේ රථ 09ක් පිටත් කර යවා ඇති බව එම ඒකකය පැවසුවේය.ගින්නට හේතුව මෙතෙක් අනාවරණය වී නොමැති බව ද පොලීසිය සඳහන් කරයි.පිටකොටුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69782", "Category": null, "Parent URL": null}