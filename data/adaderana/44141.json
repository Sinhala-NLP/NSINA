{"Source": "Adaderana", "Timestamp": "June 22, 2014 08:20 am", "Headline": "ජා ඇල සහ මීගමුව අතර දුම්රිය ධාවනය සීමා කරයි ", "News Content": "හලාවත මාර්ගයේ ජා ඇල සහ මීගමුව අතර දුම්රිය ධාවන කටයුතු අද(22) දිනයේ සීමා කර ඇති බව දුම්රිය පාලක මැදිරිය පවසයි. ඒ අනුව කොළඹ කොටුවෙන් ආරම්භ වන දුම්රිය ජා ඇල දක්වා පමණක් ධාවනය කෙරෙන අතර හලාවත සිට පැමිණෙන දුම්රිය මීගමුව දක්වා පමණක් ධාවනය කෙරෙනු ඇත. ඊයේ(21) රාත්‍රී සිට මෙම වෙනස සිදුකර ඇති අතර අද පස්වරු 6.00 පසු සුපුරුදු පරිදි හලාවත සහ කොටුව අතර දුම්රිය ධාවනය සිදුකරන බව දුම්රිය පාලක මැදිරිය සඳහන් කළේය. ඒ අනුව පස්වරු 06.05 කොළඹ කොටුවේ සිට හලාවත දක්වා දුම්රිය ධාවනය කිරීමට නියමිතය.", "URL": "https://sinhala.adaderana.lk/news.php?nid=44141", "Category": null, "Parent URL": null}