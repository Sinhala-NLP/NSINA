{"Source": "Adaderana", "Timestamp": "November 30, 2010 02:47 pm", "Headline": "මුහුදු සීමා කැඩී යැයි මෙරට ධීවරයින් 10 දෙනෙකු ඉන්දීය අත්අඩංගුවට", "News Content": "මුහුදු සීමා උල්ලංඝණය කිරීම හේතුවෙන් තවත් මෙරට ධීවරයින් දස දෙනෙකු ඉන්දීය වෙරළාරක්ෂක නිලධාරීන්ගේ අත්අඩංගුවට පත්ව තිබේ. හලාවත ප්‍රදේශයෙන් මුහුදු ගිය ධීවර යාත්‍රා 2කට අයත් ධීවරයින් මෙසේ අත්අඩංගුවට පත්ව ඇති බව ධීවර දෙපාර්තමේන්තුවේ අධ්‍යක්ෂ ජනරාල් එස්. ඩබ්ලිව්. පතිරණ මහතා සඳහන් කළේය. \"කැළුම් පුතා\" සහ \"ප්‍රසන්න පුතා\" නමින් හඳුන්වන මෙම බහුදින ධීවර යාත්‍රා දෙකෙහි ධීවරයින් පස් දෙනා බැගින් සිටි බව ද සඳහන්ය. අත්අඩංගුවට පත්ව ඇති එම ධීවරයින් මේ වන විට චෙන්නයි දක්වා රැගෙන යමින් පවතින බවට තොරතුරු ලැබී ඇති බව එස්. ඩබ්ලිව්. පතිරණ මහතා සඳහන් කළේය.", "URL": "https://sinhala.adaderana.lk/news.php?nid=12508", "Category": null, "Parent URL": null}