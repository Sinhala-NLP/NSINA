{"Source": "Adaderana", "Timestamp": "September 15, 2014 04:22 pm", "Headline": "ගැටලුව විසඳන්න පාසල වැහුවා", "News Content": "නුගේගොඩ ශාන්න ජෝන් පාසල හෙට (16) හා අනිද්දා (17) වසා දැමීමට තීරණය කළ බව බස්නාහිර පළාත් මහඇමති ප්‍රසන්න රණතුංග මහතා පවසයි. පසුගිය සිකුරාදා මෙන්ම අදත් මව්පියෝ පිරිසක් එම විදුහල්පතිවරයා වෙනත් පාසලකට මාරු නොකරන ලෙස ඉල්ලා මෙලෙස විරෝධතා දැක්වූහ. පාසල්වල පවත්නා පුරප්පාඩු මත එම පාසලේ විදුහල්පතිවරයා මාරු කිරීමට පළාත් අධ්‍යාපන අමාත්‍යංශය විසින් කටයුතු කර ඇති බව මහඇමතිවරයා පවසයි. ඒ අනූව මෙම ගැටලුව විසඳාගැනීම සඳහා පාසල තාවකාලිකව වැසූ බව ද හෙතෙම කියයි. විදුහල්පතිවරයාට එරෙහිව පාර්ශව කිහිපයකින් චෝදනා එල්ල වී ඇතැයි ද වාර්තා වේ.", "URL": "https://sinhala.adaderana.lk/news.php?nid=46080", "Category": null, "Parent URL": null}