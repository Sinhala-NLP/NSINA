{"Source": "Adaderana", "Timestamp": "September 12, 2013 08:55 am", "Headline": "රිය අනතුරකින් අයෙක් මරුට ", "News Content": "කැලණිය - බියගම මාර්ගයේ බියගම ප්‍රදේශයේදී සිදුවූ රිය අනතුරකින් කාන්තාවක මියගොස් තිබේ. මාර්ගයේ ගමන් කරමින් සිටි කාන්තාවක් මෝටර් රථයක ගැටීමෙන් මෙම අනතුර සිදුව ඇති බව බියගම පොලීසිය සඳහන් කරයි. අනතුරෙන් තුවාල ලැබු කාන්තාව ප්‍රතිකාර සඳහා කොළඹ ජාතික රෝහල වෙත රැගෙන යමින් සිටියදී මියගොස් ඇත. අනතුරෙන් මියගොස් ඇත්තේ කැලණිය , ජයන්තිමාවත ප්‍රදේශයේ පදිංචි 38 හැවිරිදි කාන්තාවකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අද(12) මහර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37346", "Category": null, "Parent URL": null}