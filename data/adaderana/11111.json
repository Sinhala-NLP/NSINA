{"Source": "Adaderana", "Timestamp": "September 26, 2010 08:03 pm", "Headline": "කටුනායක දුම්රිය අනතුරක් -3ක් මරුට", "News Content": "කොළඹ -හලාවත දුම්රිය මාර්ගයේ කටුනායක නිදහස් වෙළඳ කලාප උප දුම්රිය ස්ථානය අසල දුම්රිය හරස් මාර්ගයෙහි සිදුවූ දුම්රිය අනතුරකින් පුද්ගලයින් තිදෙනෙකු මියගොස් ඇත. එමෙන්ම මෙම අනතුරින් තවත් පුද්ගලයෙකු තුවාල ලබා රෝහල් ගත කර ඇත. මෙම පුද්ගලයින් තිදෙනා දුම්රිය හරස් මාර්ගය අසලින් පාර මාරුවීමට උත්සාහ දැරීමේදී මෙම අනතුර සිදුව ඇති බව දුම්රිය වාණිජ අධිකාරි විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=11111", "Category": null, "Parent URL": null}