{"Source": "Adaderana", "Timestamp": "May 28, 2012 02:52 pm", "Headline": "බුළුගහතැන්න විදුලි යෝජනා ක්‍රමය ජනතා අයිතියට ", "News Content": "දැදිගම, මහකන්ද බුළුගහතැන්න විදුලි යෝජනා ක්‍රමය ජනතා අයිතියට පත්කර තිබේ. රුපියල් ලක්ෂ 80 ක වියදමින් ක්‍රියාත්මක එම විදුලි ව්‍යාපෘතිය යටතේ නිවාස 30 ට පමණ විදුලි බලය සපයයි. කෑගල්ල දිස්ත්‍රික්යේ සියයට 80 ක පමණ නිවාස වලට විදුලි බලය ලබා දී ඇති බව සබරගමුව පළාත් ප්‍රධාන අමාත්‍ය මහීපාල හේරත් මහතා විදුලි යෝජනාව ජනතා අයිතියට පත් කිරීමේ අවස්ථාවට එක්වෙමින් සඳහන් කර ඇත. ඉදිරි කාලය තුළ සෙසු පිරිසට ද විදුලි බලය ලබා දෙන බවද ප්‍රධාන අමාත්‍යවරයා සඳහන් කළේය. මේ අතර රත්නපුර දිස්ත්‍රික්කයේ ග්‍රාමීය මාර්ග කිලෝමීටර 235 ක් ඉදිරි මාස කිහිපය ඇතුළත කාපට් අතුරා සංවර්ධනය කරන බව එම දිස්ත්‍රික් ප්‍රගති ‍සමාලෝචන රැස්වීමට එක් වෙමින් පළාත් ප්‍රධාන අමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=24577", "Category": null, "Parent URL": null}