{"Source": "Adaderana", "Timestamp": "July 29, 2017 10:48 am", "Headline": " මත් පැන් සමඟ විදෙස් ජාතිකයා කොටු ", "News Content": "බලපත්‍ර නොමැතිව රජයේ මත්පැන් ළඟ තබාගෙන සිටි විදෙස් ජාතිකයෙකු පොතුවිල් ප්‍රදේශයේදී අත්අඩංගුවට ගෙන තිබේ. මෝටර් රථයකින් මත්පැන් ප්‍රවාහනය කරමින් සිටියදී ඊජිප්තු ජාතිකයෙකු මෙලෙස පොලිස් විශේෂ කාර්ය බලකාය විසින් අත්අඩංගුවට ගෙන ඇති අතර ඔහු පොතුවිල් පොලීසිය වෙත ඉදිරිපත් කර ඇති බව සඳහන්ය. සැකකරු සතුව තිබී මත්පැන් බෝතල් 18ක් හා තවත් ටින් කළ මත්පැන් බෝතල් 48ක් සොයාගෙන තිබේ. සැකකරු ලබන 31 වන දින පොතුවිල් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75735", "Category": null, "Parent URL": null}