{"Source": "Adaderana", "Timestamp": "January 10, 2011 10:03 am", "Headline": "පුද්ගලික බස් අද රාත්‍රීයේ සිට වර්ජනයේ-වර්ජනයට බය නෑ, ඇමති කියයි", "News Content": "අද(10) මධ්‍යම රාත්‍රියේ සිට බස්නාහිර පළාත තුළ එක්දින සංකේත වර්ජනයක නිරත වන බව බස්හිමියන් පවසයි. ලංකා පෞද්ගලික බස් හිමියන්ගේ සංගමය හා සමස්ත ලංකා පෞද්ගලික බස්හිමියන්ගේ සමිති සම්මේලනය ඒකාබද්ධව මෙම වර්ජනය කැඳවා තිබේ. ඒ සම්බන්ධයෙන් අදහස් දක්වන ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා කියා සිටියේ රටම ආවරණය වන පරිදි බස් වර්ජනයකට යන්නට පෙරදී සූදානම්ව සිටියද මේ වන විට බස්නාහිර පළාත තුළ පමණක් එක්දින සංකේත වර්ජනයකට යාමට අදහස් කරන බවයි. තමන් දෙස වරදි දෘෂ්ඨි කෝණයකින් නොබලන ලෙසත්,මෙම වර්ජනයට වගකිව යුත්තේ දේශපාලනඥයින් බවත් ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා වැඩිදුරටත් කියා සිටියේය. එහෙත් ඕනෑම වර්ජනයකට මුහුණ දෙන්නට තමා සූදානම් බව ප්‍රවාහන අමාත්‍ය කුමාර වෙල්ගම මහතා ප්‍රකාශ කළේය.", "URL": "https://sinhala.adaderana.lk/news.php?nid=13389", "Category": null, "Parent URL": null}