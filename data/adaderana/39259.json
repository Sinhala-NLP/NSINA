{"Source": "Adaderana", "Timestamp": "December 2, 2013 08:36 am", "Headline": "විදුලිසැර වැදී අයෙක් මරු දකියි ", "News Content": "අම්බලන්ගොඩ කළුඋඩුමුල්ල ප්‍රදේශයේ දී විදුලිසැර වැදීමෙන් පුද්ගලයෙකු ජීවිතක්ෂයට පත්ව තිබේ. මොහු ගැල්වනයිස් බටයක සවි කරන ලද පින්සලක් ආධාරයෙන් නිවසක තීන්ත ආලේපනය කරමින් සිටියදී නිවස ආසන්නයෙන් ඇද තිබු විදුලි රැහැනක ගැල්වනයිස් බටය ගැටීමෙන් විදුලිසැර වැදී මිය ගොස් ඇති බව පොලිසිය සඳහන් කළේය. මෙලෙස මිය ගොස් ඇත්තේ 30 හැවිරිදි පුද්ගලයෙකු බව සඳහන් වෙයි. මිය ගිය පුද්ගලයාගේ මෘත ශරීරය බලපිටිය රෝහලේ මෘත ශරිරාගාරයේ තබා ඇති අතර අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=39259", "Category": null, "Parent URL": null}