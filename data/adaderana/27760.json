{"Source": "Adaderana", "Timestamp": "September 26, 2012 01:07 pm", "Headline": "උතුර කියලා වෙනසක් නෑ", "News Content": "රටේ අනෙකුත් ප‍්‍රදේශවල ජීවත් වන ජනතාවට ලබාදෙන සෑම දෙයක්ම උතුරේ නැවත පදිංචි කළ ජනතාවට ලබාදීමට කටයුතු කරන බව ජනාධිපති මහින්ද රාජපක්ෂ මහතා පවසයි. ජනතාවගේ ප‍්‍රශ්න මත යැපෙමින් ඒවා විකුණාගෙන කන අයට නොරැවටී තමන්ගේ ද තමන්ගේ දරුවන්ගේ ද අනාගත අභිවෘද්ධිය උදෙසා කටයුතු කරන ලෙස ජනාධිපතිවරයා ජනතාවගෙන් ඉල්ලීමක් කර තිබේ. අවතැන් වු ජනතාව නැවත පදිංචි කිරීමේ අවසන් අදියරට එක්වෙමින් ජනාධිපති මහින්ද රාජපක්ෂ මෙම අදහස් පළ කළේය. ජනතාවට උදව් කරනවා මිස ඔවුන් තවදුරටත් අගාධයට ඇද දැමීමට කටයුතු නොකරන ලෙස ජනාධිපතිවරයා ඉල්ලා සිටියි. බියෙන් සැකෙන් තොරව ජීවනෝපාය මාර්ග කටයුතු කරගෙන යාමට අද රටේ සියලූ ජනතාවට අවස්ථාව උදාවී ඇති බව සඳහන් කළ ජනාධිපතිවරයා දැන් සිදුකළ යුත්තේ සියලූ දෙනා එක්වී රට සංවර්ධනය කරා ගෙන යාම බවද මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=27760", "Category": null, "Parent URL": null}