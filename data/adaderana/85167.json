{"Source": "Adaderana", "Timestamp": "March 4, 2018 04:36 pm", "Headline": "පාසල් වත්තේ දිවියෙකුගේ මළ සිරුරක් ", "News Content": "පහර දිමකින් මරාදැමු බවට සැක කරන දිවිපැටයකුගේ මළ සිරුරක් නුවරඑළිය වන ජීවි කාර්යාලයේ නිලධාරීන්ට බාර දිමට තලවාකැලේ පොලීසිය විසින් පියවරගෙන ඇත. තලවාකැලේ දෙමළ මහා විද්‍යාල භූමීයේ ක්‍රීඩා පිටිය අසල තිබියදී දිවි පැටවකුගේ මළ සිරුරක් අද (04) පෙරවරු 11.00 ට පමණ තලවාකැලේ පොලීසිය බාර දි තිබේ. දෙමව්පියන් විසින් පාසල් භූමිය සුද්ධ පවිත්‍ර කිරීමේ ශ්‍රමදානයක් පවත්වමින් සිටියදී මෙම දිවි මළ සිරුර හමුවී ඇත. එම දිවි පැටවාගේ මල සිරුරේ එම අවස්ථාව වන විටත් රුධිරය වහනය වෙමින් තිබෙන අලුත් තුවාල දක්නට ලැබුන අතර කිරියම් පිරිසකගේ පහර දී මරාදමන්නට ඇතැයි පුද්ගලයින් පවසයි. දිවි මළ සිරුර නුවරඑළිය වනජීවී කාර්යාලයේ නිලධාරීන් වෙත භාර දීමට කටයුතු කර බව තලවාකැලේ පොලීසිය පැවසීය.", "URL": "https://sinhala.adaderana.lk/news.php?nid=85167", "Category": null, "Parent URL": null}