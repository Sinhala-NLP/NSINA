{"Source": "Adaderana", "Timestamp": "April 5, 2019 04:14 pm", "Headline": "කාන්තා අයිතිවාසිකම් පිළිබඳ ක්‍රියාකාරීන් 2ක් ඇතුළු 7ක් අත්අඩංගුවට", "News Content": "කාන්තා අයිතිවාසිකම් පිළිබඳ ක්‍රියාකාරීව කටයුතු කළ බවට අමෙරිකානු ජාතිකයින් දෙදෙනෙකු ඇතුළු පුද්ගලයින් හත් දෙනෙකු සෞදි ආරාබියේදී අත්අඩංගුවට පත්ව ඇත. ද්විත්ව පුරවැසිභාවය හිමි අත්අඩංගුවට ගත් අමෙරිකානු ජාතිකයින් දෙදෙනාගෙන් එක් අයෙකු ලේඛකයෙකු වන අතර අනෙක් පුද්ගලයා සමාජ මාධ්‍ය ක්‍රියාකරුවෙකු බව සඳහන්ය. පසුගිය පෙබරවාරි මාසයේ සිට ඔවුන්ට විදෙස් ගමන් තහනමක්ද, පනවා තිබූ බව මානව හිමිකම් සංවිධාන පෙන්වා දෙනු ලබයි. මීට පෙර කාන්තා අයිතිවාසිකම් වෙනුවෙන් පෙනී සිටි ක්‍රියාකාරිනියන් තිදෙනෙකු අත්අඩංගුවට ගෙන තිබු අතර ඔවුන් පසුගිය සතියේ තාවකාලිකව මුදා හැර තිබුණි.", "URL": "https://sinhala.adaderana.lk/news.php?nid=107463", "Category": null, "Parent URL": null}