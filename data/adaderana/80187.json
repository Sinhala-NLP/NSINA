{"Source": "Adaderana", "Timestamp": "November 19, 2017 03:27 pm", "Headline": " මෙරට මුහුදු සීමාවේ මාළු ඇල්ලූ ඉන්දීය ධීවරයින් 8ක් දැලේ ", "News Content": "නීති විරෝධීව මෙරට මුහුදු ප්‍රදේශවල ධීවර කටයුතුවල නිරත වූ ඉන්දීය ධීවරයින් 08 දෙනෙකු නාවික හමුදාව විසින් අත්අඩංගුවට ගෙන තිබේ. කච්චතිව් දුපතට ඊසාන දෙසින් සහ ඩෙල්ෆ්ට් දුපතට බටහිර දෙසින් වූ මුහුදු ප්‍රදේශවල ධීවර කටයුතුවල නිරතව සිටියදී ඔවුන් අත්අඩංගුවට ගත් බව නාවික හමුදාව සඳහන් කළේය. එහිදී එම ධීවරයින් සතු ට්‍රෝලර් යාත්‍රා 02 ක් නාවික හමුදාව බාරයට ගෙන තිබේ. අත්අඩංගුවට ගත් අදාළ යාත්‍රා නීතිමය කටයුතු සඳහා යාපනය, සහකාර ධීවර අධ්‍යක්ෂවරයා වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=80187", "Category": null, "Parent URL": null}