{"Source": "Adaderana", "Timestamp": "August 6, 2014 02:32 pm", "Headline": "එක් පාර්ශවයක් ගැන පමණක් නොහිතා සංවේදී වෙන්න", "News Content": "ශ්‍රී ලංකාවේ සිදු කෙරෙන මානුෂිය ක්‍රියාකාරකම් වලදී ඉතා සංවේදිව කටයුතු කරන ලෙස විදේශ අමාත්‍යංශය රාජ්‍ය තාන්ත්‍රික නිලධාරින්ගෙන් ඉල්ලීමක් කරයි. නිරත්තරයෙන් එක් පාර්ශවයක් ගැන පමණක් සිතා බලා කටයුතු නොකරන ලෙස එම අමාත්‍යංශය රාජ්‍ය තාන්ත්‍රික නිලධාරින්ගෙන් ඉල්ලීමක් කර ඇත. පසුගිය දා යුද්ධයෙන් අතුරුදන්වූවන්ගේ ඥාතීන්ගේ සාකච්ඡාවකදී ඇති වු සිද්ධිය සම්බන්ධයෙන් නිවේදනයක් නිකුත් කරමින් විදේශ අමාත්‍යංශය මෙම අදහස් පළ කර තිබේ. අමෙරිකානු තානාපති කාර්යාලයේ නිලධාරින්ගේ සහභාගිත්වයෙන් යුද්ධය හේතුවෙන් අතුරුදන්වූ පුද්ගලයින්ගේ පවුල් වල සාමාජිකයින් සමග මෙම රැස්වීම පැවැත්වීමට කටයුතු යොදා තිබුණි. එම රැස්වීම පැවැත්වෙන අතරවාරයේ එම ස්ථානයට පැමිණි පිරිසක් කලහාකාරි ලෙස හැසිරිණ. කෙසේ වෙතත් මේ සම්බන්ධයෙන් අමෙරිකානු තානාපති කාර්යාලය නිවේදනයක් නිකුත් කරමින් සඳහන් කළේ නීතියේ ආදිපත්‍ය තහවුරු කරන ලෙසයි. මේ අතර මෙම සිද්ධිය පිළිබදව මෙරට සිටින රාජ්‍ය තාන්ත්‍රික නිලධාරීන් දැනුවත් කිරීමට පියවර ගන්නා බව විදේහ කටයුතු අමාත්‍යංශය සඳහන් කරයි. විදේශ අමාත්‍ය මහාචාර්ය ජී. එල් පිරිස් මහතා අද දිනයේ පාර්ලිමේන්තුවේ දී ඒ පිළිබඳව විශේෂ ප්‍රකාශයක් සිදු කිරීමට නියමිත බවද එම අමාත්‍යංශය පවසයි.", "URL": "https://sinhala.adaderana.lk/news.php?nid=45168", "Category": null, "Parent URL": null}