{"Source": "Adaderana", "Timestamp": "April 21, 2011 04:56 pm", "Headline": "ආරක්ෂක ලේකම් මහ නාහිමිවරුන් බැහැදකියි", "News Content": "ආරක්ෂක ලේකම් ගෝඨාභය රාජපක්ෂ මහතා අස්ගිරි සහ මල්වතු පාර්ශවයේ මහ නාහිමිවරුන් බැහැදැක තිබේ. අද(21) පෙරවරුවේ ආරක්ෂක ලේකම්වරයා මහනායක හිමිවරුන් බැහැදැක ආශිර්වාද ලබාගත් බව සඳහන්ය. ආරක්ෂක අමාත්‍යාංශය විසින් සංවිධානය කරනු ලබන ජයපිරිත් පිංකම සඳහා මහනායක හිමිවරුන් වෙත ආරාධනා කිරීම ද ගෝඨාභය රාජපක්ෂ මහතා විසින් සිදුකර ඇත. එක්සත් ජාතීන්ගේ මහලේකම්වරයා විසින් පත්කළ කමිටු වාර්තාව සම්බන්ධයෙන් ද මෙහිදී මහනායක හිමිවරුන් දැනුවත් කිරීමට ආරක්ෂක ලේකම්වරයා කටයුතු කළ බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ලක්ෂ්මන් හුළුගල්ල මහතා ප්‍රකාශ කළේය.", "URL": "https://sinhala.adaderana.lk/news.php?nid=15618", "Category": null, "Parent URL": null}