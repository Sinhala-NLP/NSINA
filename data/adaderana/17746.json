{"Source": "Adaderana", "Timestamp": "July 30, 2011 08:51 pm", "Headline": "ඕස්ට්‍රේලියාව සමග තරගාවලියේ උප නායකත්වය මැතිව්ස්ට", "News Content": "සංචාරක ඕස්ට්‍රේලියානු කණ්ඩායම සමග පැවැත්වෙන ක්‍රිකට් තරගාවලියේ ශ්‍රී ලංකා කණ්ඩායමේ උප නායකයා ලෙස ඇන්ජලෝ මැතිව්ස් නම් කළ බව ශ්‍රී ලංකා ක්‍රිකට් තේරීම් කමිටුව පවසයි. ‍ එළඹෙන අගෝස්තු මාසයේ පැවැත්වෙන මෙම තරගාවලිය සඳහා ශ්‍රී ලංකා කණ්ඩායමේ නායකයා ලෙස සුපුරුදු පරිදි ටී. එම්. දිල්ශාන් කටයුතු කරනු ඇත. ‍ මේ අතර ඕස්ට්‍රේලියානු කණ්ඩායම සමග පැවැත්වෙන තරග 02 න් සමන්විත 20/20 තරගාවලිය සඳහා 16 දෙනෙකුගෙන් සමන්විත ශ්‍රී ලංකා සංචිතය ද අද(30) නම්කර තිබේ. ‍ ආබාධයකට ලක්වීම නිසා එම සංචිතය සඳහා සුපිරි වේග පන්දු යවන ක්‍රීඩක ලසිත් මාලිංග ඇතුළත් නොවන බව ද සඳහන්ය. ‍ මෙම සංචිතයට නවක ක්‍රීඩකයින් වන දිල්රුවන් පෙරේරා සහ ශමින්ද එරංග ද ඇතුළත් වේ.", "URL": "https://sinhala.adaderana.lk/news.php?nid=17746", "Category": null, "Parent URL": null}