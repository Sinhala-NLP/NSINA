{"Source": "Adaderana", "Timestamp": "January 4, 2018 07:47 pm", "Headline": "ශ්‍රී ලංකාව රනින් සැරසූ 9 ශ්‍රේණියේ දැරිය ", "News Content": "2017 වර්ෂයේ ආසියානු තරුණ බර ඉසිලීමේ ජාත්‍යන්තර තරගාවලියෙන් මුලතිව් මධ්‍ය මහා විද්‍යාලයේ නව වන ශ්‍රේණියේ ඉගෙණුම ලබන දේවරාසා දර්ශිකා ශිෂ්‍යාව ප්‍රථම ස්ථානය දිනා ගනිමින් රන් පදක්කම හිමි කරගෙන තිබේ. මෙම තරගාවලිය දෙසැම්බර් මස 26 වෙනිදා සිට 31 දක්වා මැලේසියාවේදී පවත්වනු ලැබීය. ඇය කිලෝ ග්‍රෑම් 48 බර පන්තිය නියෝජනය කරමින් මෙම තරගාවලියට සහභාගි වී ප්‍රථම ස්ථානය හිමි කරගෙන තිබේ. දර්ශිකා ශිෂ්‍යාව මුලතිව් වවුනිකුලම් සෙල්වපුරම් ගම්මානයේ පදිංචි යුද්ධය හේතුවෙන් අවතැන් වී යළි පදිංචි වූ පවුලක ශිෂ්‍යාවකි. ඇය දිවයිනට පැමිණ මුලතිව් පළාතට පැමිණෙන දිනයේදී ඇයව පිළිගැනීම සදහා උත්සවයක් මුලතිව් කලාප අධ්‍යාපන කාර්යාලය හා ප්‍රදේශයේ ජනතාව විසින් සංවිධානය කොට තිබේ.", "URL": "https://sinhala.adaderana.lk/news.php?nid=82514", "Category": null, "Parent URL": null}