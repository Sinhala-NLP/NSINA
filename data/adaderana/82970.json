{"Source": "Adaderana", "Timestamp": "January 15, 2018 05:23 am", "Headline": "අනවසරයෙන් මැණික් ගරපු 4 ක් පොලිස් දැලේ", "News Content": "බගවන්තලාව කිලානි වතුයායේ තේ වත්තේ පරිසර හානියක් සිදුකරමින් අනවසරෙන් මැණික් ගැරූ සිව්දෙනෙකු ඊයේ (14) සැකපිට අත්අඩංගුවට ගත් බව බගවන්තලාව පොලිස් ස්ථානාධිපති ප‍්‍රධාන පොලිස් පරික්‍ෂක කේ.සි ධර්මප්‍රිය මහතා පැවසීය. මෙම සැකකරුවන් සිව්දෙනා එම වතුයායේම පදිංචිකරුවන් බවත් ඔවුන් තේ ගස් ගලවා පරිසර හානියක් සිදුකරමින් අනවසරෙන් මැණික් ගරමින් සිටින බවට ලද තොරතුරක් මත සිදුකරන ලද වැටලිමකදී මෙම සැකකරුවන් සිව්දෙනා සැකපිට අත්අඩංගුවට ගෙන ඇත. සැකපිට අත්අඩංගුවට සිව්දෙනා පොලිස් ඇප මත මුදාහැර ඔවුන්ට එරෙහිව හැටන් මහෙස්ත‍්‍රාත් අධිකරණයේ නඩු පවරන බව පොලිස් ස්ථානාධිපතිවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=82970", "Category": null, "Parent URL": null}