{"Source": "Adaderana", "Timestamp": "July 18, 2019 10:47 pm", "Headline": "බෙලිඅත්ත ප්‍රාදේශීය සභාවේ සභාපතිගෙන් පහර කෑ ‍හිටපු එජාප මන්ත්‍රීවරයෙකු රෝහලේ", "News Content": "බෙලිඅත්ත ප්‍රාදේශීය සභාවේ සභාපතිවරයාගේ පහර කෑමට ලක්වූයේයැයි කියන බෙලිඅත්ත ප්‍රාදේශීය සභාවේ හිටපු එජාප මන්ත්‍රීවරයකු තංගල්ල මූලික රෝහලට ඇතුළත් කර ඇත. මෙලෙස පහරකෑමට ලක්ව රෝහල්ගතව ප්‍රතිකාර ලබන්නේ සරත් ලොකුකුරුගේ (63) නම් බෙලිඅත්ත ප්‍රාදේශීය සභාවේ හිටපු එක්සත් ජාතික පක්ෂ මන්ත්‍රීවරයකි. බෙලිඅත්ත ප්‍රාදේශීය සභා කාර්යාලය තුළදී අද (18) දහවල් මෙම පහරදීම සිදුවූයේයැයි පහරකෑමට ලක්වූ පුද්ගලයා ප්‍රකාශ කර ඇත. සිද්ධිය සම්බන්ධයෙන් බෙලිඅත්ත පොලිස් ස්ථානය වැඩිදුර පරීක්ෂණ සිදුකරති.", "URL": "https://sinhala.adaderana.lk/news.php?nid=114458", "Category": null, "Parent URL": null}