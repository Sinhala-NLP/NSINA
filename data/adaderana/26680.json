{"Source": "Adaderana", "Timestamp": "August 18, 2012 12:40 pm", "Headline": "ශ්‍රී විජයාරාම විහාරයේ චෛත්‍යයේ කොත ජනපති නිරාවරණය කරයි", "News Content": "අනුරාධපුර, යාය 17, පහළ මොරගහවැව ශ්‍රී විජයාරාම විහාරස්ථානයේ අභිනව චෛත්‍යරාජයාණන් වහන්සේගේ කොත නිරාවරණය කිරීමේ උත්සවය අද (18) පෙරවරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදුකෙරිණි. අභිනව චෛත්‍යරාජයාණන් වහන්සේ වෙත ප්‍රථම මල් පූජාව ද මෙහිදී ජනාධිපතිවරයා විසින් සිදු කළ බව ජනාධිපති මාධ්‍ය අංශය සඳහන් කළේය. මෙම අවස්ථාව සඳහා අස්ගිරි පාර්ශවයේ මහානායක අතිපූජ්‍ය උඩුගම ශ්‍රී බුද්ධරක්ඛිත නාහිමිපාණන් ප්‍රමුඛ මහා සංඝරත්නය වැඩම කර සිටි බව ජනාධිපති මාධ්‍ය අංශය පැවසුවේය. මෙම අවස්ථාවේ දී ජනාධිපතිවරයා විහාරස්ථානය වෙත පැමිණ සිටි ජනතාව සමග සුහද කතාබහක ද නිරත විය.", "URL": "https://sinhala.adaderana.lk/news.php?nid=26680", "Category": null, "Parent URL": null}