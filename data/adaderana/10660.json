{"Source": "Adaderana", "Timestamp": "September 6, 2010 08:00 am", "Headline": "බස් ගාස්තු වෙනස ගැන තීරණය අදයි", "News Content": "බස් ගාස්තු සංශෝධනය සම්බන්ධයෙන් අද දිනයේදී තීරණයක් ගැනීමට සූදානම් බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. බස් ගාස්තු පිළිබඳ ජාතික ප්‍රතිපත්තියට අනුව පසුගිය ජූලි මාසයේදී බස් ගාස්තු සංශෝධනයක් සිදුවිය යුතු වුව ද ප්‍රවාහන අමාත්‍යවරයා සමඟ පැවති එකඟතාවක් මත එය ක්‍රියාත්මක නොකළ බව ගැමුණු විජේරත්න මහතා පෙන්වා දෙයි. එහෙත් අමාත්‍යවරයා අදාළ එකඟතා බිඳ දැමීමට කටයුතු කිරීම හේතුවෙන් ගාස්තු සංශෝධනයක් කෙරෙහි අවධානය යොමුව ඇති බව ඔහු සඳහන් කරයි.", "URL": "https://sinhala.adaderana.lk/news.php?nid=10660", "Category": null, "Parent URL": null}