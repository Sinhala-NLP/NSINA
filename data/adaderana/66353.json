{"Source": "Adaderana", "Timestamp": "November 24, 2016 07:08 am", "Headline": "කෘතිම ලෙස හාල් මිල ඉහළ දැම්මොත් නීතිය හරස්වෙයි", "News Content": "වෙළෙදපලේ මේ වන විට පවතින සහල් මිල පාලනය කිරීම සඳහා කඩිනම් ක්‍රියාමාර්ග ගන්නා බව කර්මාන්ත හා වාණිජ කටයුතු අමාත්‍යංශය පවසයි. එම අමාත්‍යංශයේ ලේකම් ටි.එම්.කේ.බි.තෙන්නකෝන් මහතා පෙන්වා දෙන්නේ මේ වන විට වෙළෙදපල තුළ සහල් මිල ශීඝ්‍ර ලෙස ඉහළ ගොස් ඇති බවයි. මෙම තත්ත්වය පාලනය කිරීම සඳහා රජය ලෙස කඩිනමින් මැදිහත්වීමට තීරණය කර තිබේ.වී අලෙවි මණ්ඩලය සතු වී තොග වෙළෙඳපලට මුදාහැරීමට ද සැලසුම් කර ඇති බව කර්මාන්ත හා වාණිජ කටයුතු අමාත්‍යංශයේ ලේකම් ටි.එම්.කේ.බි.තෙන්නකෝන් මහතා සඳහන් කළේය.කෘතිම ලෙස සහල් මිල ඉහළ දැමීමට උත්සාහ දරන ව්‍යාපාරිකයින්ට එරෙහිව නීතිමය ක්‍රියාමාර්ග ගන්නා බව ද ටි.එම්.කේ.බි.තෙන්නකෝන් මහතා කියා සිටියේය.", "URL": "https://sinhala.adaderana.lk/news.php?nid=66353", "Category": null, "Parent URL": null}