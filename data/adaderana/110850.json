{"Source": "Adaderana", "Timestamp": "May 28, 2019 04:37 pm", "Headline": "චීනෙට ගලපු ගංවතුර", "News Content": "චීනයේ පළාත් කිහිපයකට බලපා ඇති අධික වර්ෂාවත් සමඟ ගංවතුරක් හටගෙන තිබේ. ඉන් බොහෝ පිරිසක් අවතැන්ව සිටින බව විදෙස් වාර්තා සඳහන් කළේය. චීනයේ හුනාන් සහ ජියැන්ෂී පළාත්වල පහත්බිම් රැසක් ජලයෙන් යටවී තිබේ. හදිසියේ ඇතිවූ ගංවතුර හේතුවෙන් බොහෝ පිරිසක් නිවෙස් තුළ සිරවී සිටින බව එරට වාර්තා සඳහන් කළේය. එම පිරිස් මුදාගැනීමේ මෙහෙයුමක්ද බලධාරීන් මේ වන විට ආරම්භ කර තිබේ. ඇතැම් ප්‍රදේශවල ජල මට්ටම අධික ලෙස ඉහළ ගොස් ඇති බැවින් මුදාගැනීමේ මෙහෙයුම්වලටත් බාධා මතුව තිබුණි. මාර්ග රැසක් ජලයෙන් යටවී තිබීම නිසා මෙම ප්‍රදේශවල ප්‍රවාහන කටයුතු ඇණහිට ඇති බව සඳහන් වෙයි.", "URL": "https://sinhala.adaderana.lk/news.php?nid=110850", "Category": null, "Parent URL": null}