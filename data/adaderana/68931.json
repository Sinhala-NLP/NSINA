{"Source": "Adaderana", "Timestamp": "February 1, 2017 12:07 pm", "Headline": " ධීවර උපදේශක සභාව යළි පිහිටුවයි", "News Content": "ධීවර අමාත්‍ය මහින්ද අමරවීර මහතාගේ උපදෙස් මත ජාතික ධීවර උපදේශක සභාව යළි පිහිටුවු බව ධීවර හා ජලජ සම්පත් සංවර්ධන අමාත්‍යාංශය සඳහන් කරයි.1996 අංක 02 දරණ ධීවර හා ජලජ සම්පත් සංවර්ධන පනතේ තුන්වන වගන්තිය අනුව ජාතික ධීවර උපදේශක සභාව පිහිටුවිය යුතු වුවත් එය වසර තුනක් තිස්සේ ක්‍රියාත්මක නොවූ බව වාර්තා වෙයි.ඒ අනුව සාමාජිකයින් 48 දෙනෙකුගෙන් යුත් ජාතික ධීවර උපදේශක සභාවට ධීවර අමාත්‍යාංශය, ධීවර දෙපාර්තමේන්තුව , පළාත් ධීවර අමාත්‍යවරු, පරිසර අමාත්‍යාංශය, වෙරළ සංරක්ෂණ දෙපාර්තමේන්තුව, ජලජ ජීවි වගා සංවර්ධන අධිකාරිය, ඇතුළු ආයතන රැසක නියෝජිතයන් ඇතුළත් වෙයි.ධීවර අංශය හා සම්බන්ධ ගැටළු විසඳීමත් ධීවර අංශයේ තිරසාර සංවර්ධනයට ඒ හරහා දායකත්වය ලබාගැනීමත් මෙම ජාතික ධීවර උපදේශක සභාව පිහිටුවීමේ ප්‍රධාන අරමුණ බව ධීවර අමාත්‍ය මහින්ද අමරවීර මහතා සඳහන් කළේය.", "URL": "https://sinhala.adaderana.lk/news.php?nid=68931", "Category": null, "Parent URL": null}