{"Source": "Adaderana", "Timestamp": "August 22, 2018 02:26 pm", "Headline": "වන සංරක්ෂණ ආඥා පනත සංශෝධනය කිරීමට කැබිනට් අනුමැතිය", "News Content": "වන සංරක්ෂණ ආඥා පනත සංශෝධනය කිරීම සඳහා අමාත්‍ය මණ්ඩල අනුමැතිය හිමිව තිබේ. මහවැලි සංවර්ධන හා පරිසර සංවර්ධන අමාත්‍යවරයා ලෙස ජනාධිපති මෛත්‍රිපාල සිරිසේන මහතා විසින් ඊයේ (21) රැස්වූ අමාත්‍ය මණ්ඩලයට අදාළ යෝජනාව ඉදිරිපත් කර ඇති අතර එහිදී ඊට අනුමැතිය හිමිව ඇති බව සඳහන්ය. ජෛව විවිධත්වය, පස, ජලය, සංස්කෘතික, ආගමික, ඓතිහාසික සහ සෞන්දර්යාත්මක වටිනාමක කෙරෙහි විශේෂ සැලකිල්ලක් දක්වමින් මෙම වන සංරක්ෂණ ආඥා පනත සංශෝධනය කිරීමට පියවර ගෙන තිබේ. ඒ අනුව රක්ෂිත වනාන්තර තුළ තිබෙන ඛනිජ සම්පත් ආරක්ෂා කර ගැනීම, වනාන්තර සංරක්ෂණය පිළිබඳ වන සංරක්ෂණ නිලධාරීන් සතු බලතළ තවදුරටත් ශක්තිමත් කිරීම, වනාන්තරවල ඵලදායීතාව වර්ධනය කිරීම සහ ග්‍රාමීය ජනතාවගේ සුභ සාධනය සඳහා වනාන්තරවලින් ලැබෙන දායකත්වය ශක්තිමත් කිරීම යනාදිය පවතින ආඥා පත සංශෝධනය කිරීමේ අවශ්‍යතාවන් ලෙස හඳුනාගෙන ඇති බව වාර්තා වේ.", "URL": "https://sinhala.adaderana.lk/news.php?nid=94836", "Category": null, "Parent URL": null}