{"Source": "Adaderana", "Timestamp": "November 24, 2010 05:35 pm", "Headline": "පිං කැටයට විදලා-30 දක්වා රිමාන්ඩ්", "News Content": "පිං කැට කොල්ලකෑමේ සිද්ධීන්ට සම්බන්ධ බවට චෝදනා මත අත්අඩංගුවට ගත් සැකකරුවෙක් ලබන 30 වන දින දක්වා රක්ෂිත බන්ධනාගාර ගත කර තිබේ. අත්අඩංගුවට ගනුලැබූ සැකකරු අද දඹුල්ල දිසා අධිකරණයට ඉදිරිපත් කිරීමෙන් පසු දිසා විනිසුරු මහේෂිකා දනන්සූරිය විසින් මෙම නියෝගය කර තිබේ. ගලේවෙල නගරයේ සැක කටයුතු ලෙස හැසිරෙමින් සිටියදී ඊයේ පස්වරුවේ අත් අඩංගුවට ගත් අදාළ සැකකරු බකමූණ ප්‍රදේශයේ පදිංචිකරුවෙකු බව පොලිසිය පවසයි. අත් අඩංගුවට ගන්නා අවස්ථාවේදී ගලේවෙල ප්‍රදේශයේ විහාරස්ථානයක පිං කැටයකින් සොරාගත් මාරු කාසි තොගයක් ද සැකකරු සන්තකයේ තිබී පොලිස් භාරයට ගෙන තිබේ. දිවයිනේ ප්‍රදේශ රැසක විහාරස්ථානවල පිං කැට කොල්ලකෑමේ නිරත වු බවට සැකකරු පාපොච්චාරණය කර ඇති බව ද වාර්තා වේ.", "URL": "https://sinhala.adaderana.lk/news.php?nid=12379", "Category": null, "Parent URL": null}