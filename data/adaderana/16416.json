{"Source": "Adaderana", "Timestamp": "May 30, 2011 03:20 pm", "Headline": "කටුනායක ගැටුමෙන් නි. පොලිස්පතිවරයෙක් ඇතුළු පොලීසියේ 9 ක් රෝහලට", "News Content": "වෙළඳ කලාපයේ විරෝධතාකරුවන් හා පොලීසිය අතර සිදුවූ ගැටුමෙන් නියෝජ්‍ය පොලිස්පතිවරයෙකු,සහකාර පොලිස් අධිකාරීවරයෙකු,පොලිස් ස්ථානාධිපතිවරයෙකු ඇතුළු පොලිස් නිලධාරීන් 9 දෙනෙකු තුවාල ලබා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. යෝජිත පුද්ගලික අංශයේ විශ්‍රාම වැටුපට එරෙහිව අද(30)කටුනායක වෙළඳකලාපයේ සේවක සේවකාවන් විසින් පැවත්වූ විරෝධතා ව්‍යාපාරයට පොලීසිය විසින් කඳුළු ගෑස් ප්‍රහාරයක් එල්ල කිරීමත්සමග දෙපිරිස අතර ගැටුමක් හටගත් බව අද දෙරණ වාර්තාකරු පවසයි. මෙම ගැටුමෙන් විරෝධතාකරුවන් 15 දෙනෙකු පමණද තුවාල ලබා ඇතැයි අද දෙරණ වාර්තාකරු සඳහන් කරයි. තුවාල ලැබූවන් මීගමුව රෝහලට ඇතුළත් කර ඇතැයි සඳහන් වේ.", "URL": "https://sinhala.adaderana.lk/news.php?nid=16416", "Category": null, "Parent URL": null}