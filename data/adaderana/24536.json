{"Source": "Adaderana", "Timestamp": "May 26, 2012 01:09 pm", "Headline": "ජ-පුර සරසවියේ විද්‍යාගාරයක ගින්නක්", "News Content": "ශ්‍රී ජයවර්ධනපුර විශ්ව විද්‍යාලයේ විද්‍යාගාරයක ගින්නක් හටගෙන තිබේ. අද(26) පෙරවරුවේ මෙම ගින්න හටගෙන තිබූ බව ගිනි නිවීම් සේවා ඒකකය සඳහන් කරයි. තරමක් දුරට පැතිරෙමින් තිබූ ගින්න නිවීම සඳහා ගිනි නිවන රථ ‍තුනක් යෙදවීමට සිදුව තිබුණ ද විද්‍යාගාරයේ තිබූ ගිනි නිවී‍ම් උපකරණ යොදාගනිමින් ගින්න බොහෝ දුරට මැඩපවත්වා තිබූ බව ගිනි නිවීම් සේවා ඒකකය පැවසීය. විද්‍යාගාරයේ තිබූ රසායන ද්‍රව්‍යවලට ජලය මුසුවීම ගින්නට හේතුවන්නට ඇති බවට සැක පළ වී ඇත.", "URL": "https://sinhala.adaderana.lk/news.php?nid=24536", "Category": null, "Parent URL": null}