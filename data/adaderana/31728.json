{"Source": "Adaderana", "Timestamp": "February 18, 2013 10:54 am", "Headline": "5 හැවිරිදි දරුවාට තරුණයාගෙන් අතවර", "News Content": "5 හැවිරිදි පිරිමි දරුවෙකු අපයෝජනයකට ලක් කළ බව කියන 18 හැවිරිදි තරුණයෙකු ආණමඩුව පොලීසිය අත්අඩංගුවට ගෙන තිබේ. අතවරයට ලක්ව ඇත්තේ කොට්ටුකච්චිය, කජුවත්ත, ආනකුත්තුව ප්‍රදේශයේ පදිංචි දරුවෙකු බව අප වාර්තාකරු කියයි. සැකකරු පදිංචිව සිට ඇත්තේ අතවරයට පත් දරුවා පදිංචි නිවසට යාබද නිවසකය. ඉකුත් 13 වැනිදා සැකකරු තම නිවසේ තනිවම සිටින විට දරුවාව නිවස තුළට කැදවා මෙම අතවරය සිදු කර ඇති බව පොලීසිය කියයි. පසුව දරුවාගේ මව මේ සම්බන්ධයෙන් දැන ගෙන සිද්ධිය ආණමඩුව පොලීසියට පැමිණිලි කර ඇත. ඒ අනුව සැකකරුව අත්අඩංගුවට ගෙන ඇතැයි අප වාර්තාකරු කියයි. දරුවා වෛද්‍ය පරීක්ෂණයක් සදහා පුත්තලම දිසා රෝහලට යොමු කර ඇත.", "URL": "https://sinhala.adaderana.lk/news.php?nid=31728", "Category": null, "Parent URL": null}