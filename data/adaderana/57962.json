{"Source": "Adaderana", "Timestamp": "March 7, 2016 11:34 am", "Headline": "කටාර්වලින් කුඩු ගෙනා පකිස්ථානු ජාතිකයා මාට්ටු", "News Content": "කටාර්හි සිට මෙරටට හෙරොයින් රැගෙන ආ විදෙස් ජාතිකයෙකු කටුනායක බණ්ඩාරනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.අදාළ පුද්ගලයා මත්ද්‍රව්‍ය ගිල ඇති බවට ලද තොරතුරක් මත ගුවන් තොටුපළ පොලිස් මත්ද්‍රව්‍ය ඒකකය විසින් අදාළ පුද්ගලයා අත්අඩංගුවට ගත් බව පොලිසිය පවසයි.අත්අඩංගුවට ගත් සැකකරු මීගමුව රෝහලට ඇතුළත් කර ඇති අතර එහිදී ඔහු විසින් ගිලින ලද හෙරොයින් ගුලි 52 ක් විරේකකර ලබා ගෙන තිබේ.එහිදී හෙරොයින් ග්රෑම් 400ක ප්‍රමාණයක් තිබූ බව පොලිසිය සඳහන් කරයි.මෙලෙස අත්අඩංගුවට ගෙන ඇත්තේ 28 හැවිරිදි පාකිස්ථාන ජාතිකයෙකු බව සඳහන්ය.කෙසේ වෙතත් සැකකරු සම්බන්ධයෙන් මිගමුව අධිකරණයට කරුණු වාර්තා කිරිමෙන් අනතුරුව ලබන 08 වනදා දක්වා සැකකරු සම්බන්ධයෙන් රැඳවුම් නියෝග ලබා ගැනීමට කටයුතු කළ බව පොලිසිය කියා සිටියි.කටුනායක ගුවන් තොටුපළ පොලිස් මත්ද්‍රව්‍ය ඒකකය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57962", "Category": null, "Parent URL": null}