{"Source": "Adaderana", "Timestamp": "April 28, 2018 01:07 pm", "Headline": "එජාපයේ නායකත්වය හා අනෙක් තනතුරු ඡන්දයකින් පත්විය යුතුයි", "News Content": "එක්සත් ජාතික පක්ෂයේ අනෙකුත් තනතුරු මෙන්ම නායකත්ව‍ය ද තේරීපත්විය යුත්තේ ඡන්දයකින් බව රාජ්‍ය අමාත්‍ය ඉරාන් වික්‍රමරත්න මහතා පවසයි. කටුනායක ජාත්‍යන්තර ගුවන් තොටුපොළේදී මාධ්‍ය වෙත අදහස් දක්වමින් ඔහු මේ බව සඳහන් කළේය. පසුගිය මැතිවරණ ප්‍රතිඵලයෙන් එක්සත් ජාතික පක්ෂයට ප්‍රතිසංවිධානය වියයුතු බවට පණිවිඩයක් ලැබුණ බවත් නායක, නියෝජ්‍ය නායක, උප නායක වැනි තනතුරු ඡන්දයකින් පත්විය යුතු බවට විශවාස කරන බවද එරාන් වික්‍රමරත්න මහතා ප්‍රකාශ කළේය. පක්ෂය තුළ සිදුවූ ප්‍රතිසංවිධාන ජනතාව පිළිගන්නවාද යන්න සම්බන්ධයෙන් ගැටලුවක් පවතින බවද එතුමන් වැඩිදුරටත් පැවසීය.", "URL": "https://sinhala.adaderana.lk/news.php?nid=88193", "Category": null, "Parent URL": null}