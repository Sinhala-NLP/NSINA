{"Source": "Adaderana", "Timestamp": "December 5, 2017 10:38 am", "Headline": " වීසා නැතුව හිටිය ඉන්දීය කත කයිට්ස්වලදී අත්අඩංගුවට", "News Content": "ආගමන විගමන නීති උල්ලංඝණය කරමින් මෙරට රැඳී සිටි ඉන්දීය ජාතික කාන්තාවක කයිට්ස්, සුරුවිල් පාර ප්‍රදේශයේදී අත්අඩංගුවට ගෙන තිබේ. සංචාරක වීසා මත මෙරට රැඳී සිටිමින් වෙළෙඳාම් කටයුතුවල නිරත වෙමින් සිටියදී ඇය අත්අඩංගුවට ගත් බව කයිට්ස් පොලීසිය පැවසුවේය. අත්අඩංගුවට ගෙන ඇත්තේ 47 හැවිරිදි කාන්තාවකි. ඇය අද (05) කයිට්ස් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81049", "Category": null, "Parent URL": null}