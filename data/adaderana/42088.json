{"Source": "Adaderana", "Timestamp": "March 26, 2014 06:05 pm", "Headline": "  ජාත්‍යන්තර පරීක්ෂණයක අවශ්‍යතාවක් හා හැකියාවක් තියෙනවා", "News Content": "ශ්‍රී ලංකාවේ සිදුවීයයි කියනු ලබන මානව හිමිකම් උල්ලංඝණය කිරීම් වලට අදාළව ජාත්‍යන්තර පරීක්ෂණයක් සිදුකිරීමේ අවශ්‍යතාවක් මෙන්ම හැකියාවක් පවතින බව එක්සත් ජාතීන්ගේ මානව හිමිකම් පිළිබඳ කොමසාරිස් නවිනීදන් පිල්ලෙයි පවසයි. 25 වන එක්සත් ජාතීන්ගේ මානව හිමිකම් සමුළුව ආමන්ත්‍රණය කරමින් අද(26) ජිනීවාහිදී ඇය මේ බව කියා සිටියාය. ශ්‍රී ලංකාවේ මානව හිමිකම් ක්‍රියාකාරීන්ට සිදුවන හිරිහැර මෙන්ම විශේෂයෙන් මානව හිමිකම් සැසිය පැවැත්වෙන අතරතුරදී පවා සිදුවූ අකටයුතුකම් පිළිබඳ තමන් දැඩි සේ කැළඹීමට පත්වූ බව මානව හිමිකම් කොමසාරිස්වරිය සඳහන් කළාය. කෙසේ වෙතත් නවිපිල්ලෙයිගේ ප්‍රකාශයට ප්‍රතිචාර දක්වමින් එක්සත් ජාතීන්ගේ සංවිධානයේ නිත්‍ය නියෝජිත රවිනාථ ආරියසිංහ මහතා ශ්‍රී ලංකා රජය වෙනුවෙන් කියා සිටියේ ඇතැම් රටවල දේශපාලන පක්ෂග්‍රාහිත්වය හා දේශපාලන න්‍යායපත්‍රයන් මෙම යෝජනාව තුළ ප්‍රකාශමාන වන බවයි.", "URL": "https://sinhala.adaderana.lk/news.php?nid=42088", "Category": null, "Parent URL": null}