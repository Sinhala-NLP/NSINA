{"Source": "Adaderana", "Timestamp": "October 11, 2016 10:17 am", "Headline": " ගිනි අවියක් සමග 1ක් අත්අඩංගුවට", "News Content": "මෙරට නිෂ්පාදිත ගිනි අවියක් ළඟ තබාගෙන සිටි පුද්ගලයෙකු වීරකැටිය ප්‍රදේශයේ දී අත්අඩංගුවට ගෙන තිබේ.තංගල්ල කොට්ටාශ අපරාධ විමර්ශන අංශයේ නිලධාරීන්ට ලද තොරතුරකට අනුව පුද්ගලයෙකු පරීක්ෂා කිරීමේ දී අදාළ ගිනි අවිය සොයාගෙන ඇති බව පොලීසිය සඳහන් කළේය.එහිදී සැකකරු සතුව තිබී ගිනි අවියක් සහ ටී -56 උණ්ඩ 03ක් පොලීසිය භාරයට ගෙන තිබේ.සැකකරු 30 හැවිරිදි වලස්මුල්ල ප්‍රදේශයේ පදිංචිකරුවෙකු වන අතර ඔහු අද(11) වලස්මුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.වීරකැටිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64930", "Category": null, "Parent URL": null}