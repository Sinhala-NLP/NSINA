{"Source": "Adaderana", "Timestamp": "June 5, 2018 09:50 pm", "Headline": "හදබිම සුරකින ජාතික සටන පාගමනක් අද විහාරමහාදේවී උද්‍යාන පරිශ්‍රයේදී", "News Content": "අදට යෙදී ඇති ලෝක පරිසර දිනයට සමගාමීව සුරකිමු ශ්‍රී ලංකා ජාතික ව්‍යාපාරය සංවිධානය කළ \"හදබිම සුරකින ජාතික සටන \" පරිසර සමුළුව කොළඹ විහාරමහාදේවී උද්‍යාන පරිශ්‍රෙය්දී අද(05) පස්වරුවේ පැවැත්වුණි. හදබිම සුරකින ජාතික සටන පරිසර සමුළුව ආරම්භ කිරීමට පෙර සුරකිමු ශ්‍රී ලංකා ජාතික ව්‍යාපාරයේ සාමාජිකයින් අද පස්වරු 2ට පමණ කොළඹ විහාරමහාදේවී උද්‍යානය අසළින් පාගමනක් ආරම්භ කළ බව අද දෙරණ වාර්තාකරු පැවසීය. අනතුරුව ඔවුන් කොළඹ නගරයේ වීදි ඔස්සේ පාගමනක නිරත වී විහාරමහාදේවී එළිමහන් රංග පීඨයට පැමිණීමෙන් අනතුරුව සිය පරිසර සමුළුව ආරම්භ කළේය. මේ සඳහා විවිධ ක්ෂේත්‍ර නියෝජනය කරන පුද්ගලයින් රැසක් සහභාගී වී සිටියේය.", "URL": "https://sinhala.adaderana.lk/news.php?nid=90408", "Category": null, "Parent URL": null}