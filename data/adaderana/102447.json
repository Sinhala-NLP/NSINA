{"Source": "Adaderana", "Timestamp": "January 16, 2019 03:35 pm", "Headline": "වාසනාවට බේරුණ ජීවිත", "News Content": "කොට්ටුකච්චිය කටුව ප්‍රදේශයේ සිට පුත්තලමට රැකියාව සඳහා යතුරු පදියෙන් ගමන් කරමින් සිටි දෙදෙනෙකුට අද (16) අළුයම 5.30ට පමණ මාර්ගයේ රැදි සිටි වල් අලියකු එක්වර දිව විත් මොවුන් ගමන් කල යතුරු පැදියට පහර දී ඇත. එහිදී එක් අයෙකුට පහර එල්ල කර ඇති අතර, ඔහු ජීවිතය බේරා ගෙන ඇත්තේ අනුනවයෙනි. අලියා පහර දීමට පැමිණෙන විට යතුරු පැදියේ පිටුපස සිටි පුද්ගලයා කැලේට දිව ගොස්ඇත් අතර, එම අවස්ථාවේදී අලියා යතුරු පැදිය පොඩි කර දමා තිබේ. පසුව බේරුණ පුද්ගලයාට ද අලියා පහර දී ඇති අතර, අලියාගේ නිය පහරක් වැදී ඔහුගේ පාදය සීරී ගොස් තිබේ. පසුව කැලයට දිව ගොස් ඔහු ජීවිතය බේරා ගෙන ඇති අතර, තවත් අලියෙකු පැමිණි පසු අලින් දෙදෙනාම එම ස්ථානයෙන් පිටව ගොස් තිබේ. අදාල සිද්ධිය වාර්ථා විමත් සමඟ පුත්තලම අලි පාලන ඒකකයේ අඩවි ආරක්ෂක නවරත්න බංඩාර මහතා ඇතුළු වන ජීවි නිලධාරින් පැමිණ තිබු අතර අදාල සිදුවිම සිදුවු ප්‍රදේශයේ රැදි සිටින වල් අලි පලවා හැරිමට කටයුතු කරන බව ද කියා සිටියේය.", "URL": "https://sinhala.adaderana.lk/news.php?nid=102447", "Category": null, "Parent URL": null}