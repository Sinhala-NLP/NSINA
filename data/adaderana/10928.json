{"Source": "Adaderana", "Timestamp": "September 17, 2010 04:31 pm", "Headline": "මරණ සංඛ්‍යාව 27 යි -හමුදා මාධ්‍ය ප්‍රකාශක ", "News Content": "මඩකලපුව කරදියනාරු පොලිස් ස්ථානය ආසන්නයේ සිදුවු පිපිරීමෙන් 27 දෙනෙකු මියගොස් ඇතැයි තහවුරු වන බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල පවසයි. එමෙන්ම මෙම සිද්ධියෙන් තුවාල ලැබු පිරිස 49 ට ආසන්න බව ද උභය මැදවල මහතා සඳහන් කරයි. මියගිය පිරිස අතරින් දෙදෙනෙකු චීන සමාගමට අයත් සේවකයින් බව සඳහන්ය. එමෙන්ම මෙම පිපිරීම හදිසි අනතුරක් බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා අවධාරණය කරයි.", "URL": "https://sinhala.adaderana.lk/news.php?nid=10928", "Category": null, "Parent URL": null}