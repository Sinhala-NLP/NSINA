{"Source": "Adaderana", "Timestamp": "September 5, 2017 09:35 am", "Headline": " අනතුරින් 17ට තුවාලයි-1ට බරපතළයි", "News Content": "‍හෝමාගම, පිටිපන - කැන්දලන්ද - ප්‍රදේශයේ සිදුවූ රිය අනතුරකින් හමුදා සාමාජිකයින් 17 දෙනෙකු තුවාල ලබා තිබේ.පනාගොඩ යුද හමුදා කඳවුරේ සිට හමුදා සාමාජිකයින් ප්‍රවාහනය කරමින් තිබූ ට්‍රක් රථයක් ඇඟළුම් කර්මාන්තශාලාවක සේවකයින් ප්‍රවාහනය කරමින් සිටි බස් රථයක පිටුපස ගැටීමෙන් අද (05) උදෑසන මෙම අනතුර සිදුව ඇති බව සඳහන්ය.අදාළ අවස්ථාවේ ට්‍රක් රථයේ හමුදා සාමාජිකයින් 19 දෙනෙකු ගමන් කර ඇති අතර ඒ අතරින් 17 දෙනෙකු තුවාල ලබා ප්‍රතිකාර සඳහා හෝමාගම රෝහලට ඇතුළත් කර තිබේ.ඉන් එක් අයෙකුගේ තත්ත්වය බරපතළ බව හෝමාගම පොලීසිය සඳහන් කළේය.අනතුර සම්බන්ධයෙන් හෝමාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77136", "Category": null, "Parent URL": null}