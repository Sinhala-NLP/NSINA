{"Source": "Adaderana", "Timestamp": "April 17, 2016 03:38 pm", "Headline": "මුරුගන් නිදහස් කර දෙන්න-මව සම්බන්ධන්ගෙන් ඉල්ලයි", "News Content": "ඉන්දීය හිටපු අග්‍රමාත්‍ය රජීව් ගාන්ධි ඝාතනය සම්බන්ධයෙන් එරට අත්අඩංගුවේ පසුවන මුරුගන් නැමැත්තා නිදහස් කරදෙන ලෙස ඔහුගේ මව විපක්ෂ නායකවරයාගෙන් ඉල්ලීමක් කර තිබේ.උතුරු පළාත් ජනතාවගේ ගැටළු සොයාබැලීම සඳහා විපක්ෂ නායක ආර්.සම්බන්ධන් මහතාගේ ප්‍රධානත්වයෙන් කිලිනොච්චි දෙමළ ජාතික සන්ධාන කාර්යාලයේ පැවති වැඩසටහනකදී ඇය මෙම ඉල්ලීම සිදුකර ඇති බව සඳහන්ය.මුරුගන්ගේ මව මේ වන විට කිලිනොච්චිය, පලෙයි ප්‍රදේශයේ ජීවත් වන අතර මුරුගන් නිදහස් කරදෙන ලෙස ඉල්ලමින් ඇය විසින් අත්සන් ලබාගැනීමේ වැඩසටහනක් ද සංවිධානය කර තිබේ.මීට අමතරව මෙහිදී උතුරේ නැවත පදිංචි ජනතාවගේ ගැටලු, ගම්මානවල පවතින අඩුපාඩු සම්බන්ධයෙන් ද උතුරු පළාත් ජනතාව විපක්ෂ නායක ආර්.සම්බන්ධන් මහතා වෙත කරුණු ඉදිරිපත් කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=59246", "Category": null, "Parent URL": null}