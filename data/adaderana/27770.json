{"Source": "Adaderana", "Timestamp": "September 26, 2012 04:47 pm", "Headline": "හිංසාකාරීව එළ ගවයින් ප්‍රවාහනය කළ 5 ක් දැලේ", "News Content": "හිංසාකාරී අයුරින් එළ ගවයින් 22 දෙනෙකු ප‍්‍රවාහනය කරමින් සිටි පුද්ගලයින් 5 දෙනෙකු කහවත්ත ඇල්ලේවත්ත ප‍්‍රදේශයේ දී අත්අඩංගුවට ගෙන තිබේ. විශේෂ කාර්ය බලකා උඩවලව කඳවුරේ බුද්ධි අංශයට ලැබුණු තොරතුරකට අනුව සිදුකළ සෝදිසියක දී මොවුන් අත්අඩංගුවට ගෙන ඇති බව සඳහන්ය. සැකකරුවන් විසින් ප‍්‍රවාහනය කරමින් සිටි එළ ගවයින්ගේ වටිනාකම රුපියල් ලක්ෂ 7 ක් පමණ වන බව විශේෂ කාර්ය බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන සඳහා කහවත්ත පොලිස් ස්ථානයට භාරදී ඇත.", "URL": "https://sinhala.adaderana.lk/news.php?nid=27770", "Category": null, "Parent URL": null}