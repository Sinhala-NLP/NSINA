{"Source": "Adaderana", "Timestamp": "October 27, 2015 09:05 am", "Headline": "උපවාස කළ රැඳවියන්ට ඇප ‍දෙන්න යයි", "News Content": "එල්.ටී.ටී.ඊ. ත්‍රස්තවාදීන්ට සහය පළ කිරීමේ චෝදනාව මත අත්අඩංගුවට ගෙන බන්ධනාගාර ගතව සිටින රැඳවියන් නීත්‍යානුකූලව ඇප මත නිදහස් කිරීමේ වැඩපිළිවෙළක් ක්‍රියාත්මක කිරීමට රජය තීරණය කර තිබේ.මෙම රැඳවියන්ගේ ගැටලුව සම්බන්ධයෙන් විශේෂ සාකච්ඡාවක් ඊයේ පස්වරුවේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පවත්වනු ලැබුවේය. මෙම සාකච්ඡාව සඳහා නීතිය, සාමය හා බන්ධනාගාර ප්‍රතිසංස්කරණ අමාත්‍ය තිලක් මාරපන, ජාතික සංවාද පිළිබඳ අමාත්‍ය මනෝ ගනේෂන්, පුනරුත්ථාපන හා නැවත පදිංචි කිරීමේ අමාත්‍ය ඩි.එම්.ස්වාමිනාදන් ඇතුළු පිරිසක් සහභාගි වී ඇත. තමන් නිදහස් කරන ලෙස ඉල්ලා එල්.ටී.ටී.ඊ. රැඳවියන් පිරිසක් පසුගියදා බන්ධනාගාර තුළ උපවාසයක නිරත වු අතර කඩිනමින් ඔවුන්ගේ ගැටලුවට විසඳුම් ලබාදීමට රජය පොරොන්දු වීම හේතුවෙන් උපවාසය තාවකාලිකව නතර කරනු ලැබුවේය.", "URL": "https://sinhala.adaderana.lk/news.php?nid=54694", "Category": null, "Parent URL": null}