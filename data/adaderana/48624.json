{"Source": "Adaderana", "Timestamp": "January 12, 2015 12:03 pm", "Headline": "කතුන් දෙන්නා රන් ආභරණ සොරකමේ", "News Content": "බදුල්ල නගරයේ ස්වර්ණාභරණ වෙලඳසැළකින් රන් ආභරණ සොරා ගත් බවට සැකපිට කාන්තාවන් දෙදෙනෙකු අත්අඩංගුවට ගෙන තිබේ. ඔවුන් ස්වර්ණාභරණ මිලදී ගන්නා මුවාවෙන් අදාළ සොරකම සිදුකර ඇත. සැකකාර කාන්තාවන් දෙදෙනා විසින් රුපියල් දෙලක්ෂ 30,000 ක් පමණ වටිනා රන් කරාබු ජෝඩු 24 ක් සොරා ගෙන ඇති බව පොලිසිය පැවසුවේය. 32 හැවිරිදි කාන්තාවක් සහ17 හැවිරිදි තරුණියක් මෙලෙස අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=48624", "Category": null, "Parent URL": null}