{"Source": "Adaderana", "Timestamp": "June 8, 2016 10:37 am", "Headline": "  නීති විරෝධීව මසුන් ඇල්ලූ 9ක් කොටු", "News Content": "‍නීති විරෝධී ධීවර කටයුතු වල නිරතව සිටි මෙරට ධීවරයින් 09 දෙනෙකු නාවික හමුදාව විසින් අත්අඩංගුවට ගෙන තිබේ.තහනම් ධීවර ආම්පන්න යොදාගනිමින් අදාළ ධීවරයින් මසුන් ඇල්ලීමෙහි නිරතව සිට ඇති බව සඳහන්ය.අත්අඩංගුවට ගත් ධීවරයන් සමඟ ඔවුන් සතුව තිබූ කිමිදුම් පා වරල් යුගලයක්, මුහුණු ආවරණ දෙකක්, සුරුක්කු දැලක් නාවික හමුදාව භාරයට ගෙන තිබේ.අත්අඩංගුවට ගත් ධීවරයන් 09 දෙනා වැඩිදුර විමර්ශන සඳහා සාම්පූර් පොලිස් ස්ථානය වෙත භාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=60893", "Category": null, "Parent URL": null}