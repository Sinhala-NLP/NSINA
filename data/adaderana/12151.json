{"Source": "Adaderana", "Timestamp": "November 14, 2010 08:34 pm", "Headline": "හදුන්නෙත්තිට ගහන්නට ඇත්තේ ප්‍රදේශයේ ද්‍රවිඩ ජනයාමයි", "News Content": "ජ.වි.පෙ පාර්ලිමේන්තු මන්ත්‍රී සුනිල් හදුන්නෙත්ති මහතා ඇතුළු පිරිසට පහර දීම සිදුකර ඇත්තේ ප්‍රදේශයේ ද්‍රවිඩ ජනතාව විසින් බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා පවසයි. මෙම සිදුවීමට ආණ්ඩුවේ කිසිදු සබඳතාවයක් නැතැයි හෙතෙම අද දෙරණ කළ විමසුමකට පිළිතුරු දෙමින් කියා සිටියේය. දැනට අත්අඩංගුවේ සිටින ද්‍රවිඩ ජාතික තරුණයින් මුදා හරින ලෙස ඉල්ලීම් කරන්නට කොළඹින් පිරිසක් යෑමෙන් තමන් අනුන්ගේ පටු දේශපාලන වුවමනාවකට කොටුකර ගැනීමට දරන වෑයමක් සේ ප්‍රදේශයේ ද්‍රවිඩ ජනතාව දකින්නට ඇති බවත්,ඒ නිසාම කෝපයට පත් පිරිසක් මෙසේ පහර දෙන්නට ඇතැයි තමන් විශ්වාස කරන බවත් හුළුගල්ල මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12151", "Category": null, "Parent URL": null}