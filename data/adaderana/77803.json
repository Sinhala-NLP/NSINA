{"Source": "Adaderana", "Timestamp": "September 20, 2017 01:08 pm", "Headline": "අගමැතිගේ  ප්‍රධානත්වයෙන් පසුවිපරමක්", "News Content": "රත්නපුර දිස්ත්‍රික්කයට පසුගියදා බලපෑ ආපදා තත්ත්වය පිළිබඳ පසුවිපරම් සාකච්ඡාවක් අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්වීමට සැළසුම් කර තිබේ. අදාළ සාකච්ඡාව හෙට(21) දිනයේ දී රත්නපුර දිස්ත්‍රීක් ලේකම් කාර්යාලයේ දී පැවැත්වෙන බව වාර්තවේ. පසුගිය කාල සීමාව තුළ රත්නපුර දිස්ත්‍රීක්කයට බලපෑ හදිසි ආපදා තත්ත්වයන් හේතුවෙන් ජන ජීවිතයට දැඩි බලපෑම් එල්ල විය. ඔවුන්ගේ ජන ජීවිතය යළි නගා සිටුවීම සඳහා රජය මුදල් ඇතුළු අනෙකුත් සහන ලබා දීමට පියවර ගත්තේය. කෙසේවෙතත් එම මුදල් නිසි පරිදි විපතට පත් ජනතාව අතර බෙදී ගොස් නොමැති බවට පසුගියදා මාධ්‍ය වාර්තා කර තිබිණි. මෙම තත්ත්වය තුළ ඒ පිළිබඳව සොයා බැලීමට අග්‍රාමාත්‍ය රනිල් වික්‍රමසිංහ මහතා තීරණය කර තිබේ. ඒ අනුව අග්‍රාමාත්‍යවරයා ඇතුළු නිලධාරීන් කණ්ඩායමක් හෙට දිනයේ මෙම සාකච්ඡාව සඳහා එක්වීමට නියමිතය.", "URL": "https://sinhala.adaderana.lk/news.php?nid=77803", "Category": null, "Parent URL": null}