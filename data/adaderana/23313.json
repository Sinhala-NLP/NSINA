{"Source": "Adaderana", "Timestamp": "April 5, 2012 05:05 pm", "Headline": "වෛද්‍යවරුන්ගෙන් සැලකිය යුතු පිරිසක් රට අතහැර යනවා", "News Content": "පත්වීම් ලබන වෛද්‍යවරුන්ගෙන් සැලකිය යුතු පිරිසක් රට අතහැර යන බව මෛත්‍රීපාල සිරිසේන අමාත්‍යවරයා පවසයි. එසේ රට අත හැර ගිය වෛද්‍යවරුන් යළි ලංකාවට පැමිණීමේ අදහසකින් නොසිටින බව ඔහු සඳහන් කරයි. මෙය කණගාටුවට කරුණක් බව හෙතෙම කියා සිටියි. වෛද්‍ය වෘත්තීය රැකියාවක් ලෙස නොව මිනිසුන් වෙනුවෙන් සිදුකෙරෙන වෘත්තියක් ලෙස කටයුතු කිරීමට වෛද්‍යවරුන් අධිෂ්ඨාන කර ගත යුතු බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. වෛද්‍යවරුන් 238 දෙනෙකුට පශ්චාත් සීමා වාසික පත්වීම් ලිපි ප්‍රදානය කිරීමේ උත්සවයකට සහභාගී වෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=23313", "Category": null, "Parent URL": null}