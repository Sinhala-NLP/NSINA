{"Source": "Adaderana", "Timestamp": "April 11, 2017 08:37 am", "Headline": "සොරකමේ ගිය 2ක් අල්ලයි ", "News Content": "කටාන ප්‍රදේශයේ නිවසකට ඇතුළු වී දේපළ සොරාගැනීමකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ. මීගමුව කොට්ඨාස අපරාධ විමර්ශන අංශය විසින් ඔවුන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. සැකකරුවන්ගෙන් සිදුකළ ප්‍රශ්න කිරීම්වලදී ඔවුන් විසින් සොරාගනු ලැබු රන් ආභරණ සහ විද්‍යුත් උපකරණ කිහිපයක් පොලීසිය විසින් සොයාගෙන තිබේ. සැකකරුවන් පිටිගල සහ මීගමුව යන ප්‍රදේශවල පදිංචිකරුවන් වන අතර ඔවුන් අද(11) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. කටාන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71957", "Category": null, "Parent URL": null}