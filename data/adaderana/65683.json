{"Source": "Adaderana", "Timestamp": "November 3, 2016 05:47 pm", "Headline": "   ව්‍යාජ රුපියල් දහසේ නොට්ටුවක් සමග 1ක් කොටු ", "News Content": "ව්‍යාජ රුපියල් දහසේ නොට්ටුවක් සමඟ පුද්ගලයෙකු මල්වතුහිරිපිටිය, විලිඹුල ප්‍රදේශයේදී අත්අඩංගුවට ගෙන තිබේ.ප්‍රදේශයේ ඉන්ධන පිරවුම්හලකට අදාළ මුදල් නොට්ටුව ලබාදී ඉන්ධන ලබාගැනීමට උත්සාහ කිරීමේදී එහි සේවකයින් විසින් සැකකරු අල්ලා පොලීසියට බාරදී ඇති බව සඳහන්ය.මෙලෙස අත්අඩංගුවට ගෙන ඇත්තේ වල්ගම්මුල්ල ප්‍රදේශයේ පදිංචි 54 හැවිරිදි පුද්ගලයෙකි.සැකකරු ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත අතර මල්වතුහිරිපිටිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65683", "Category": null, "Parent URL": null}