{"Source": "Adaderana", "Timestamp": "August 13, 2015 07:03 am", "Headline": "වතුර ප්‍රශ්නය දුරදිග ගිහින් දෙදෙනෙක් මරුට", "News Content": "මැදිරිගිරිය, ගොඩපොත්ත ප්‍රදේශයේදී පුද්ගලයින් දෙදෙනෙකු ඝාතනය කර තිබේ.ඊයේ රාත්‍රීයේ මෙම ඝතනය සිදුව ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ප්‍රදේශයේ වෙල්යායක් තුළ දී මෙම ඝාතනය සිදුව ඇති අතර ගොවිතැන් කටයුතු සඳහා ජලය ලබාගැනීමට යාමේදී ඇතිවූ ආරවුලක් මත මෙම ඝාතනය සිදුව ඇති බව පොලීසිය සිදුකළ විමර්ශන වලින් අනාවරණය වී තිබේ.මියගොස් ඇත්තේ මැදිරිගිරිය ප්‍රදේශයේ පදිංචි 46 හැවිරිදි හා 30 හැවිරිදි පුද්ගලයින් දෙදෙනෙකි.මෙම ඝාතනය සමබන්ධයෙන් එම ප්‍රදේශයේම පදිංචි 62හැවිරිදි පුද්ගලයෙක් අත්අඩංගුවට ගෙන ඇති අතර ඝාතනයට යොදාගත් ආයුධයද පොලීසිය විසින් සොයාගෙන තිබේ.මෙම ඝාතනය සම්බන්ධයෙන් මහේස්ත්‍රාත් පරීක්ෂණය අද දිනයේ සිදුකිරීමට නියමිත අතර මැදිරිගිරිය පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=53213", "Category": null, "Parent URL": null}