{"Source": "Adaderana", "Timestamp": "March 31, 2019 08:31 pm", "Headline": "මත් ද්‍රව්‍ය ජාවාරම්කරුවන්වන කතෝලිකයින් සිටි නම් ඔවුන් කතෝලික සභාවෙන් ඉවත් කළ යුතුයි", "News Content": "මත් ද්‍රව්‍ය ජාවාරම්කරුවන් කතෝලිකයන් අතර සිටියි නම් ඔවුන් කතෝලික සභාවෙන් ඉවත් කිරීමට පියවර ගත යුතු බව අගරදගුරු අති උතුම් මැල්කම් කාදිනල් රංජිත් හිමිපාණන් අවධාරණය කරයි. ජා ඇල ප්‍රදේශයේදී දේව මෙහෙයකට එක් වෙමින් අගරදගුරු හිමිපාණන් වැඩිදුරටත් කියා සිටියේ මත් උවදුර රටින් මුලිනුපුටා දැමීමට ජාති ආගම් භේදයෙන් තොරව සියලු දෙනා අත්වැල් බැඳගත යුතු බවයි. ‍ ජාඇල තුඩැල්ල ශාන්ත මරියා දෙව්මැදුරේ මීසම භාර ගරු ලින්ටන් ජෝසප් පියතුමන්ගේ මෙහෙයවීමෙන් අගරදගුරු අතිඋතුම් මැල්කම් කාදිනල්රංජිත් හිමිපාණන්ගේ ප්‍රධානත්වයෙන් අද (31) දේවමෙහෙයක් පැවැත් විය. එහිදී මත් උවදුර මැඩලීම පිළිබඳ අගරදගුරු හිමිපාණන් අදහස් පළ කළේය. දේව මෙහෙයෙන් අනතුරුව අගරදගුරු හිමිපාණන් ප්‍රමුඛ බැතිමතුන් කොළඹ - හලාවත ප්‍රධාන මාර්ගය අසල සිට මත් ද්‍රව්‍යවලට එරෙහිව නිහඬ විරෝධතාවකද නිරත විය.", "URL": "https://sinhala.adaderana.lk/news.php?nid=107102", "Category": null, "Parent URL": null}