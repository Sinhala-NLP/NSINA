{"Source": "Adaderana", "Timestamp": "August 2, 2015 12:16 pm", "Headline": "ගම්පොළ ලොරි රථ අනතුරින් දුමිරිය ගමනට බාධා - 20ක් රෝහලේ ", "News Content": "ගම්පොළ සහ ගෙලිඔය අතර ප්‍රදේශයේ දී ලොරි රථයක් මාර්ගයෙන් ඉවතට පැන පෙරළී ගොස් දුම්රිය මාර්ගයට වැටී අනතුරක් සිදුවී තිබේ.අද පෙරවරු 10.00ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අනතුරෙන් ලොරි රථයේ ගමන් කළ පුද්ගලයින් විසි දෙදෙනෙකු තුවාල ලබා ගම්පොළ රෝහලට ඇතුළත් කර ඇත.ඉන් බරපතළ තත්ත්වයේ පසු වු කුඩා දැරියක් ඇතුළු දෙදෙනෙකු වැඩිදුර ප්‍රතිකාර සඳහා පේරාදෙණිය රෝහලට ඇතුළත් කර ඇති බව පොලීසිය සඳහන් කළේය. වන්දනා චාරිකාවක නිරත වී පැමිණෙමින් සිටි පිරිසක් මෙලෙස අනතුරට ලක්ව ඇති අතර ලොරි රථයේ රියදුරට නින්ද යාම මෙම අනතුරට හේතුවී ඇති බව පොලීසිය සිදුකළ පරික්ෂණ වලින් අනාවරණය වී තිබේ. දුම්රිය පාලක මැදිරිය සඳහන් කළේ මෙම අනතුර හේතුවෙන් උඩරට දුම්රිය මාර්ගයේ දුම්රිය ධාවන කටයුතු පැය එකහමාරක පමණ කාලයක් ප්‍රමාද වු බවයි.", "URL": "https://sinhala.adaderana.lk/news.php?nid=52999", "Category": null, "Parent URL": null}