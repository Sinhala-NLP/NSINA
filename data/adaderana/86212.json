{"Source": "Adaderana", "Timestamp": "March 23, 2018 02:32 pm", "Headline": " ‍අගවිනිසුරු සහ උපරිමාධිකරණ විනිසුරුවන්ගේ වැටුප් ප්‍රතිශෝධන යෝජනාවට පාර්ලිමේන්තු අනුමැතිය", "News Content": "‍අගවිනිසුරු සහ උපරිමාධිකරණ විනිසුරුවන්ගේ වැටුප් ප්‍රතිශෝධනය කිරීමේ යෝජනාවට පාර්ලිමේන්තුවේ අනුමැතිය හිමිව තිබේ. ජාතික ප්‍රතිපත්ති හා ආර්ථික කටයුතු අමාත්‍යංශය එම යෝජනාව ඉදිරිපත් කර තිබුණි. ඒ අනුව මේ වසරේ ජනවාරි 01 වනදා සිට බලපැවැත්වෙන පරිදි අගවිනිසුරුවරයාගේ, ශ්‍රේෂ්ඨාධිකරණ විනිසුරුවරුන්ගේ, අභියාචනාධිකරණ සභාපතිවරයාගේ සහ අභියාචනාධිකරණ විනිසුරුවරුන්ගේ වැටුප් ප්‍රතිශෝධනය කිරීමට නියමිතය. ඊට අමතරව මෙතෙක් වැටුපෙන් සියයට 25ක් වශයෙන් පැවැති විශ්‍රාම වැටුප් දීමනාව සියයට 50 දක්වා වැඩි කිරීමටත් මසකට රුපියල් එක් ලක්ෂ 50,000ක විශ්‍රාම වැටුපකට ගණන් ගැණෙන වෘත්තීය දීමනාවක් ගෙවීමටත් අනුමැතිය හිමිව තිබේ.", "URL": "https://sinhala.adaderana.lk/news.php?nid=86212", "Category": null, "Parent URL": null}