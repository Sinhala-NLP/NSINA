{"Source": "Adaderana", "Timestamp": "January 20, 2019 12:29 pm", "Headline": "බඳින තුවක්කුවක් පත්තු වී තිදරු පියෙක් මරුට", "News Content": "සියඹලාණ්ඩුව පොලිස් බල ප්‍රදේශයේ පහත ආරව ප්‍රදේශයේ දී වන සතුන් ඉලක්ක කර බැද තිබූ බඳින තුවක්කුවක් ක්‍රියාත්මක වී පුද්ගලයකු ජීවිතක්ෂයට පත් වී තිබේ. මෙසේ ජීවිතක්ෂයට පත් වී ඇත්තේ දොඹගවෙල සියඹලාණ්ඩුව ලිපිනයේ පදිංචි මිදිලන පත්තිනිගේ කුමාරදාස නැමැති හැත්තෑ දෙකක තිදරු පියෙකු බව සියඹලාණ්ඩුව පොලීසිය පවසයි. මෙම පුද්ගලයා වෙඩි වැදීමත් සමඟ එම ස්ථානයේදීම ජීවිතක්ෂයට පත් වී තිබේ. මෙම පුද්ගලයාගේ මල සිරුර තබා ගැනීමට ඔවුන්ට නිවසක් පවා නොමැති අතර ඔවුන් ඉතා දුෂ්කර ජීවිතයක් ගත කර තිබේ. මෙම සිද්ධිය සම්බන්ධයෙන් සියඹලාණ්ඩුව පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=102699", "Category": null, "Parent URL": null}