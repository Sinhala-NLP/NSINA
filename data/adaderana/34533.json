{"Source": "Adaderana", "Timestamp": "June 1, 2013 09:44 am", "Headline": "මාරාන්තික උපවාසයේ සිටි 2ක් රෝහ‍ලේ", "News Content": "සබරගමුව විශ්ව විද්‍යාලයේ උපවාසයේ නිරතව සිටි සිසුන් සිව්දෙනාගෙන් දෙදෙනෙකු අද උදෑසන පඹහින්න රෝහලට ඇතුළත් කර තිබේ. අනතුරුව එම සිසුන් දෙදෙනා බලංගොඩ රෝහල වෙත මාරුකර යවා ඇති බව සඳහන්ය. තමන් මුහුණදෙන ගැටලු කිහිපයකට විසදුම් ලබාදෙන ලෙස ඉල්ලමින් පසුගිය 28 වැනිදා සිසුන් සිව්දෙනෙකු උපවාසයක් ආරම්භ කරන ලදී. පසුගිය 30 වන දා සිට එම සිසුන් ජලය පානයෙන් ද ඉවත් වූ බව විශ්ව විද්‍යාල ශිෂ්‍ය නියෝජිතයින් කියා සිටියේය. සබරගමුව සරසවියේ ශිෂ්‍ය ක්‍රියාකාරින් කිහිප දෙනෙකුට පාලනාධිකාරීය විසින් පනවා ඇති විභාග තහනමක් ඉවත් කරන ලෙසට ඉල්ලා මෙම උපවාසය ආරම්භ කර තිබුණි.", "URL": "https://sinhala.adaderana.lk/news.php?nid=34533", "Category": null, "Parent URL": null}