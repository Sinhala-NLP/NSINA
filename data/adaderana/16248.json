{"Source": "Adaderana", "Timestamp": "May 22, 2011 08:51 am", "Headline": "වෑන් රිය ලොරියේ හැපී තිදෙනෙක් මරුට-11 ක් රෝහලට", "News Content": "කොළඹ - නුවර ප්‍රධාන මාර්ගයේ අඹේපුස්ස , දේවාල හන්දිය ප්‍රදේශයේ දී සිදු වූ රිය අනතුරකින් පුද්ගලයින් තිදෙනෙකු ජීවිතක්ෂයට පත්ව තිබේ. අද අලුයම 3.45ට පමණ ලොරි රථයක් වෑන් රථයක ගැටීමෙන් මෙම අනතුර සිදු වී ඇති බව වරකාපොල පොලිසිය ප්‍රකාශ කරයි. අනතුරින් තුවාල ලැබූ තවත් පුද්ගලයින් 11 දෙනෙකු ප්‍රතිකාර සඳහා වරකාපොල රෝහලට ඇතුළත් කර තිබේ. අනතුරින් මිය ගිය පුද්ගලයින් අතර කාන්තාවන් දෙදෙනෙකු ද වන බව වරකාපොල රෝහලේ ප්‍රකාශකයෙක් සඳහන් කළේය. අනතුර සම්බන්ධයෙන් වරකාපොල පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=16248", "Category": null, "Parent URL": null}