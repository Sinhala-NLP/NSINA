{"Source": "Adaderana", "Timestamp": "May 16, 2015 02:35 pm", "Headline": "උයන්වත්තේ නිවසක ‍වෙඩි තැබීමක් - 2ට බරපතළයි", "News Content": "මාතර ,උයන්වත්ත දේවානන්ද මාර්ගයේ නිවසකදී වෙඩි තැබිමක් සිදුව තිබේ.යතුරුපැදියකින් පැමිණි පුද්ගලයෙකු අද උදෑසන මෙම වෙඩි තැබිම සිදුකර පළාගොස් ඇති බව පොලිසිය සඳහන් කළේය. වෙඩි තැබිමේන් තුවාල ලබා ඇත්තේ 16 හැවිරිදි පිරිමි ළමයෙක් සහ 65 හැවිරිදි ඔහුගේ මිත්තණිය වෙයි.ඔවුන් මේ වන විව මාතර රෝහලේ දැඩි සත්කාර ඒකකයේ ප්‍රතිකාර ලබන බව වාර්තාවෙයි. සිද්ධියට සම්බන්ධ සැකකරු අත්අඩංගුවට ගැනිම සඳහා මාතර පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=51374", "Category": null, "Parent URL": null}