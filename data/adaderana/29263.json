{"Source": "Adaderana", "Timestamp": "November 17, 2012 11:30 am", "Headline": "  7ට තුවාල සිදුකර රියදුරු පලාගිහින්", "News Content": "පොළොන්නරුව මනම්පිටිය ප‍්‍රදේශයේ සිදුවූ රිය අනතුරකින් පුද්ගලයින් 07 දෙනෙකු තුවාල ලබා තිබේ. ට‍්‍රැක්ටරයක ගමන් කරමින් සිටි පිරිසක් මෙලෙස අනතුරට ලක්ව ඇති බව පොළොන්නරුව පොලිසිය සඳහන් කළේය. ට‍්‍රැක්ටරයේ ටේලරය ගැලවී පෙරළීමෙන් එහි ගමන් ගත් 07 දෙනෙකු මෙලස තුවාල ලබා මනම්පිටිය රෝහලට ඇතුළත් කර තිබේ. ඉන් තිදෙනෙකු වැඩිදුර ප‍්‍රතිකාර සඳහා පොළොන්නරුව රෝහලට මාරු කර යවා ඇති බව වාර්තා වේ. ට‍්‍රැක්ටරයේ රියදුරු අනතුරින් පසු පලාගොස් ඇති අතර පොළොන්නරුව පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29263", "Category": null, "Parent URL": null}