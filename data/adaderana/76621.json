{"Source": "Adaderana", "Timestamp": "August 24, 2017 09:32 am", "Headline": "නූල් පන්දු සොරා ගත් 5ක් මාරවිල දී කොටුවෙයි", "News Content": "ඇඟලුම් ආයතනයක ගබඩාවකින් දේපළ සොරකම් කළ පුද්ගලයින් පස් දෙනෙකු මාරවිල, ප්‍රදේශයේදී අත්අඩංගුවට ගෙන තිබේ. මාරවිල පොලීසයට ලැබුණු තොරතුරකට අනුව සිදුකල වැටලීමකදී සැකකරුවන් අත්අඩංගුවට ගෙන ඇති බව සදහන්. ඔවුන් සතුව තිබී ලක්ෂ 18කට වැඩි වටිනාකමකින් යුත් නූල්පන්දු හා ෂිපර් තොගයක් සොයාගත් බව පොලීසිය පවසයි. සොරකම සිදුකර ඇත්තේ අදාළ ඇඟලුම්හලේම සේවකයින් සිව් දෙනෙකු වන අතර සොරකම සඳහා යොදාගත් ලොරි රථයේ රියදුරු ද අත්අඩංගුවට ගෙන තිබේ. සැකකරුවන්, උඩුගම්පළ, නාත්තන්ඩිය, වැලිපැන්නගහමුල, පන්නල, දුම්මලසූරිය යන ප්‍රදේශවල පදිංචිකරුවන් වන අතර ඔවුන් අද(24) දින මාරවිල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=76621", "Category": null, "Parent URL": null}