{"Source": "Adaderana", "Timestamp": "March 22, 2014 03:21 pm", "Headline": "මේ වසරේ ගතවූ කාලයේදී ඩෙංගු රෝගීන් 6000ක්?", "News Content": "මෙම වසරේ ගතවු කාලසීමාව තුළ ඩෙංගු රෝගීන් 6000 ක් පමණ වාර්තා වී ඇති බව සෞඛ්‍ය අමාත්‍යංශය පවසයි. ඩෙංගු රෝගය පාලනය කිරීම සඳහා ජාතික මදුරු මර්දන සතියක් ක්‍රියාත්මක කිරීමට ද සෞඛ්‍ය අමාත්‍යංශය තීරණය කර තිබේ. ඒ අනුව අප්‍රේල්මස 02 වන දින සිට 08 වන දින දක්වා මෙම ජාතික මදුරු මර්දන සතිය ක්‍රියාත්මක කරන බව සෞඛ්‍ය අමාත්‍යංශය සඳහන් කළේය. අප්‍රේල් මාසයේ දී ඩෙංගු රෝගය ඉහළ යා හැකි බවට සැක පළ කෙරෙන අතර ඒ අනුව මෙම ඩෙංගු මර්දන සතිය ක්‍රියාත්මක කිරීමට තීරණය කළ බව ද එම අමාත්‍යංශය පැවසුවේය. ඒ අනුව රට පුරා ඩෙංගු මර්ධන වැඩසටහන් ක්‍රියාත්මක කිරීමට නියමිත අතර රාජ්‍ය ආයතන ඒකාබද්ධ කරගනිමින් මෙම වැඩසටහන ක්‍රියාවට නැංවීමට නියමිතය. මෙම කාලය තුළ ඩෙංගු මර්ධන වැඩසටහන් සඳහා හැකි සෑම අයුරින්ම දායකත්වය ලබා දෙන ලෙස සෞඛ්‍ය අමාත්‍යංශය සියලු ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41988", "Category": null, "Parent URL": null}