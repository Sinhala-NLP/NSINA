{"Source": "Adaderana", "Timestamp": "May 18, 2011 05:11 pm", "Headline": "මෑත කාලීනව භික්ෂූව අප්‍රසාදයට ලක්වෙලා", "News Content": "සිල්වත් භික්ෂුන් වහන්සේට ඇති බාධා මඟහැරීමට වහාම ධර්ම කථිකාවක් ඇති කළ යුතු බව කෝට්ටේ ශ්‍රී නාග විහාරාධිපති පූජ්‍ය මාදුළුවාවේ සෝභිත හිමියන් පවසයි. බෞද්ධ දර්ශනය තවදුරටත් ඉදිරියට ගෙන යාම සඳහා භික්ෂු අධ්‍යාපනය ඇතුළු කරුණු රැසක් සම්බන්ධයෙන් වෙනසක් ඇතිකළ යුතු බව උන්වහන්සේ පෙන්වා දෙයි. ගිහි සමාජය තුළ මෑත කාලීනව භික්ෂුන් වහන්සේ අප්‍රසාදයට පත්ව ඇති බව සෝභිත හිමියන් සඳහන් කරයි. භික්ෂූන් වහන්සේ තම කාර්ය භාරය ඉටුනොකිරීම, නොගැලපෙන කටයුතු ඉටුකිරීම ඇතුළු වැරදි මීට බලපා ඇති බව උන්වහන්සේ වැඩිදුරටත් කියා සිටියි.", "URL": "https://sinhala.adaderana.lk/news.php?nid=16175", "Category": null, "Parent URL": null}