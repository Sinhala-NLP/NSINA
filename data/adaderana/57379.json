{"Source": "Adaderana", "Timestamp": "February 19, 2016 01:49 pm", "Headline": "රන්දෙණිය ප්‍රදේශයෙන් මළ සිරුරක් හමුවෙයි", "News Content": "කෑගල්ල, රඹුක්කන ප්‍රධාන මාර්ගයේ රන්දෙණිය ප්‍රදේශයේදී ඝාතනයට ලක්වූ පුද්ගලයෙකුගේ මළ සිරුරක් සොයාගෙන තිබේ.රාත්‍රී ජංගම සංචාරයේ යෙදී සිටි කෑගල්ල පොලිස් නිලධාරීන් කණ්ඩායමකට අද(19) අළුයම එම මළ සිරුර හමුවී ඇති බව පොලීසිය පවසයි.එම ඝාතනය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. මියගොස් ඇති පුද්ගලයා කවුරුන් ද යන්න මේ වන තෙක් අනාවරණය වී නොමැති බව පොලීසිය පවසයි.", "URL": "https://sinhala.adaderana.lk/news.php?nid=57379", "Category": null, "Parent URL": null}