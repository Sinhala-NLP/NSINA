{"Source": "Adaderana", "Timestamp": "April 18, 2019 01:52 pm", "Headline": "හක් බෙල්ලන් 376 ක් සමඟ පුද්ගලයෙක් අත්අඩංගුවට", "News Content": "නාවික හමුදා පුද්ගලයින් පිරිසක් සහ මන්නාරම, දුෂණ මර්ධන කොට්ඨාශයේ නිලධාරීන් පිරිසක් එක්ව ඊයේ (17) නීති විරෝධී ලෙස හක් බෙල්ලන් ඇල්ලූ පුද්ගලයෙකු අත්අඩංගුවට ගෙන ඇත. ඒ අනුව වයඹ නාවික විධානයට අනුයුක්ත නාවිකයින් පිරිසක් සහ මන්නාරම, දුෂණ මර්ධන කොට්ඨාශයට අනුයුක්ත නිලධාරින් එක්ව සිලාවතුර ප්‍රදේශයේ සිදු කල වැටලිමකදී විෂ්කම්භය මිලිමිටර් 50 ට අඩු හක්බෙල්ලන් 376 ක් සමඟ පුද්ගලයෙකු අත්අඩංගුවට ගෙන ඇත. අත්අඩංගුවට ගත් පුද්ගලයා වයස අවුරුදු 72 ක් වන සිලාවතුර ප්‍රදේශයේ පදිංචිකරුවෙකු බව හඳුනාගෙන තිබේ. අත්අඩංගුවට ගන්නා ලද පුද්ගලයා සහ හක් බෙල්ලන් තොගය ඉදිරි පරීක්ෂණ කටයුතු සඳහා සිලාවතුර, පොලිසිය වෙත භාර දීමට කටයුතු කෙරිණි.", "URL": "https://sinhala.adaderana.lk/news.php?nid=108163", "Category": null, "Parent URL": null}