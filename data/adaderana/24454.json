{"Source": "Adaderana", "Timestamp": "May 23, 2012 09:27 am", "Headline": "දිල්ලි ඩෙයා ඩෙවිල්ස් කණ්ඩායම පරදා කොල්කටා නයිට් රයිඩර්ස් ජය ගනියි", "News Content": "ඉන්දීය ප්‍රිමියර් ලීග් තරගාවලියේ ඊයේ (22) පැවති තරගයෙන් දිල්ලි ඩෙයා ඩෙවිල්ස් කණ්ඩායම පරදා ලකුණු 18 ක ජයක් හිමි කර ගැනීමට කොල්කටා නයිට් රයිඩර්ස් කණ්ඩායම සමත්ව තිබේ. තරගයේ කාසියේ වාසිය දිනා ගත් කොල්කටා නයිට් රයිඩර්ස් කණ්ඩායම ප්‍රථමයෙන් පන්දුවට පහර දීමට තීරණය කරන ලදි. ඒ අනුව එම කණ්ඩායමට සිය පන්දුවාර 20 අවසානයේ දී කඩුලු 4 ක් දැවී ලකුණු 162 ක් ලබා ගැනීමට හැකි විය. බ්‍රෙන්ඩන් මැක්ලම් ලකුණු 31 ක් ද යූසුෆ් පතාන් ලකුණු 40ක් ද ,‍ ගෞතම් ගාම්භීර් ලකුණ 32 ක් ද රැස් කිරීමට සමත් විය. පිළිතුරු ඉනිම ක්‍රීඩා කළ දිල්ලි ඩෙයා ඩෙවිල්ස් කණ්ඩායමට පන්දුවාර 20 අවසානයේ දී කඩුලු 8 ක් දැවී ලබා ගත හැකි වූයේ ලකුණු 144 ක් පමණි. මහේල ජයවර්ධන ලකුණු 40 ක් ද, නාමන් ඕජා ලකුණූ 28 ක් ද ලබා ගෙන තිබේ.", "URL": "https://sinhala.adaderana.lk/news.php?nid=24454", "Category": null, "Parent URL": null}