{"Source": "Adaderana", "Timestamp": "April 30, 2016 02:51 pm", "Headline": "සොබා චලන සිතුවම්-කෙටි චිත්‍රපට තරගාවලියක්", "News Content": "ජගත් පරිසර දිනය නිමිත්තෙන් ''සොබා චලන සිතුවම්'' නමින් දීප ව්‍යාප්ත කෙටි චිත්‍රපට තරගාවලියක් සංවිධානය කිරීමට මහවැලි සංවර්ධන හා පරිසර අමාත්‍යාංශය තීරණය කර තිබේ.එම කෙටි චිත්‍රපටය පරිසරය පිළිබඳ ඕනෑම තේමාවක් ඔස්සේ නිර්මාණය කළ හැකි බව රජයේ ප්‍රවෘත්ති දෙපාර්තමේන්තුව සඳහන් කළේය.චිත්‍රපටය විනාඩි පහක කාලයකට සීමා විය යුතු අතර ඕනෑම භාෂාවකින් නිර්මාණය ඉදිරිපත් කළ හැකි වෙයි.එම නිර්මාණය සඳහා ඉංග්‍රීසි උපශීර්ෂය යෙදීම වඩාත් සුදුසු බව ප්‍රවෘත්ති දෙපාර්තමේන්තුව පැවසුවේය. එක් තරඟකරුවෙකුට නිර්මාණ එකකට වැඩි සංඛ්‍යාවක් වුවද ඉදිරිපත් කළ හැකි අතර එක් නිර්මාණයකින් ඩී.වී.ඩී. පිටපත් දෙකක් බැගින් ලබාදිය යුතු වෙයි.", "URL": "https://sinhala.adaderana.lk/news.php?nid=59667", "Category": null, "Parent URL": null}