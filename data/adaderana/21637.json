{"Source": "Adaderana", "Timestamp": "January 25, 2012 04:04 pm", "Headline": "අධිවේගයෙන් යන්න පුද්ගලික බස් රථ දෙකකට අවසරයි", "News Content": "දක්ෂිණ අධිවේගී මාර්ගයේ මගී ප්‍රවාහන කටයුතු වෙනුවෙන් පෞද්ගලික බස්රථ දෙකක් සදහා අවසර ලබාදී තිබේ. ජාතික ගමනාගමන කොමිසන් සභාව කියා සිටියේ ඒ අනුව ලබන ‍27 වැනිදා සිට එම සුඛෝපභෝගී බස්රථ දෙක ධාවනයට යොදවනු ඇති බවයි. ලංකා ‍ගමනාගමන මණ්ඩලයට අයත් බස්රථ හා ඒකාබද්ධ කාලසටහනකට අනුව මෙම පෞද්ගලික බස්රථ ‍ධාවනයට යෙදවීමට නියමිතව තිබේ. මගී අවශ්‍යතා සැලකිල්ලට ගනිමින් ඉදිරියේ දී දක්ෂිණ අධිවේගී මාර්ගයේ ප්‍රවාහන කටයුතු සඳහා බස්රථ ‍වැඩි වශයෙන් යෙදවීමට කටයුතු කරන බව ජාතික ගමනා ගමන කොමිසන් සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=21637", "Category": null, "Parent URL": null}