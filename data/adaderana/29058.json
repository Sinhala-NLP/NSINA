{"Source": "Adaderana", "Timestamp": "November 9, 2012 06:52 pm", "Headline": "වැලිකඩ ගැටුමෙන් 13 ක් රෝහලේ- ඩී.අයි.ජී. රණවනත් ඒ අතර", "News Content": "වැලිකඩ බන්ධනාගාරයේ ගැටුමෙන් තුවාල ලැබූ අය අතර පොලිස් විශේෂ කාර්ය බලකායේ අණදෙන නිලධාරී නියෝජ්‍ය පොලිස්පති ආර්.ඩබ්ලිව්.එම්.සී. රණවන මහතාද වන බව කොළඹ ජාතික රෝහලේ අධ්‍යක්ෂ වෛද්‍ය අනිල් ජාසිංහ මහතා පවසයි. ඒ අනුව රණවන මහතා මේවන විට ශෛල්‍යකර්මයකට භාජන කර ඇතැයිද ඔහු සඳහන් කරයි. එම ගැටුමේදී තුවාල ලැබු එස්.ටි.එෆ්. සෙබළුන් 8 දෙනෙකු, බන්ධනාගාර නිලධාරියෙකු, රැඳවියෙකු සහ සාමාන්‍ය වැසියෙකු ද ඇතුළුව 13 දෙනෙකු කොළඹ ජාතික රෝහලට ඇතුළත් කර ඇතැයිද අනිල් ජාසිංහ මහතා පවසයි. කෙසේ වෙතත් මේවන විට බන්ධනාගාරය ඇතුළතින් දිගින් දිගටම වෙඩි හඬ ඇසෙන බව අද දෙරණ වාර්තාකරු පවසයි. අද පස්වරුවේ වැලිකඩ බන්ධනාගාරයේ ඇතිවූ නොසන්සුන්කාරී තත්ත්වය මේවනතුරුත් පහව ගොස් නැති අතර තත්ත්වය පාලනය කිරීම සඳහා පොලිස් විශේෂ කාර්ය බලකායට අමතරව යුද හමුදාව කැඳවා තිබේ.", "URL": "https://sinhala.adaderana.lk/news.php?nid=29058", "Category": null, "Parent URL": null}