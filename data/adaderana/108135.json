{"Source": "Adaderana", "Timestamp": "April 18, 2019 07:12 am", "Headline": "මීතොටමුල්ල කුණු කන්ද සම්බන්ධයෙන් ලිඛිත ඉල්ලීමක්", "News Content": "මීතොටමුල්ල කසල කන්දේ ගැටළුව සම්බන්ධයෙන් කඩිනම් ක්‍රියාමාර්ග ගන්නා ලෙස කොළඹ මහනගර සභාවේ මන්ත්‍රිවරුන් පිරිසක් බස්නාහිර පළාත් ආණ්ඩුකාර අසාද් සාලි මහතාගෙන් ලිඛිතව ඉල්ලීමක් කර ඇත. නාගරික මන්ත්‍රි ශර්මිලා ගෝනවල මහත්මිය ඇතුළු පිරිසක් ඊයේ (17) දිනයේ දි ආණ්ඩුකාරවරයා හමුවි මෙම ඉල්ලිම සිදු කර ඇති බව වාර්තා වේ. කොළඹ නගරයේ කසල ගැටළුව සම්බන්ධයෙන් මෙතෙක් නිශ්චිත විසදුමක් හදුන්වා දිමට බළධාරින් පියවර ගෙන නොමැති අතර මේ හේතුවෙන් කොලඹ නගරය තුළ කසල ගැටළුවක් ඇති විය හැකි බවද ශර්මිලා ගෝනවල මහත්මිය සදහන් කළේය. මේ අතර මීතොටමුල්ල කසල කන්ද නායෑමේ සිද්ධිය සම්බන්ධයෙන් චෝදනා එල්ලවී තිබෙන නාගරික කොමසාරිස් වී.කේ අනුර මහතා සම්බන්ධයෙන් අද (18) දිනයේ අවසන් තිරණයක් ගන්නා බව බස්නාහිර පළාත් ආණ්ඩුකාර අසාද් සාලි මහතා පවසයි. රාජ්‍ය සේවා කොමිශන් සභාව රැස් වී එම තිරණය ගනු ඇති බව අසාද් සාලි මහතා සදහන් කළේය.", "URL": "https://sinhala.adaderana.lk/news.php?nid=108135", "Category": null, "Parent URL": null}