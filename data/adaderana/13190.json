{"Source": "Adaderana", "Timestamp": "January 1, 2011 08:42 am", "Headline": "අළු බඳුන අවසන් තරගය 3 වැනිදා", "News Content": "අළු බඳුන කුසලාන ක්‍රිකට් තරගාවලි‍යේ පස්වන සහ අවසන් තරගය ලබන 3 වැනිදා පැවැත්වීමට නියමිතව තිබේ. තරගාවලියේ ජයග්‍රහණය තීරණය කෙරෙන්නේ මෙම තරගයෙන් අනතුරුවය. මේ වන විට තරගාවලිය 2 ට 1 ක් ලෙස එංගලන්ත කණ්ඩායම ජයගෙන ඇත. මේ අතර අවසන් තරගයේ ඕස්ට්‍රේලියානු කණ්ඩායම මෙහෙයවීම මයිකල් ක්ලාක්ට පැවරී තිබේ. හිටපු නායක රිකී පොන්ටින් ආබාධයකට ලක්වීම හේතුවෙන් ක්ලාක්ට නායකත්වය හිමිව ඇති බව සඳහන්ය. 29 හැවිරිදි ක්ලාක් ඕස්ට්‍රේලියාවේ 43 වැනි ටෙස්ට් නායකයා ලෙස වාර්තා පොත් අතරට එක්වෙයි.", "URL": "https://sinhala.adaderana.lk/news.php?nid=13190", "Category": null, "Parent URL": null}