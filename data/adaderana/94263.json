{"Source": "Adaderana", "Timestamp": "August 11, 2018 07:30 pm", "Headline": "රටවල් 10ක් සඳහා නව තානාපතිවරු සහ මහකොමසාරිස්වරු පත් කරයි", "News Content": "ශ්‍රී ලංකාව නියෝජනය කරමින් රටවල් 10ක් සඳහා නව තානාපතිවරු සහ මහකොමසාරිස්වරු පත් කර තිබේ. ජනාධිපති ලේකම් කාර්යාලයේදී මෙම නව පත්කිරීම් සිදුකෙ‍රුණි. මෙහිදී රුසියාවේ ශ්‍රී ලංකා නව තානාපතිවරයා ලෙස ආචාර්ය දයාන් ජයතිලක මහතා පත්කර ඇති අතර ඉන්දියාවේ නව ශ්‍රී ලංකා මහකොමසාරිස්වරයා ලෙස ජනාධිපති හිටපු ලේකම් ඔස්ටින් ප්‍රනාන්දු මහතා පත්කර ඇත. ඊට අමතරව තානාපතිවරුන් සහ මහකොමසාරිස්වරුන් පත්කර ඇත්තේ නෝර්වේ, බ්‍රසීලය, කැනඩාව, පෝලන්තය, ස්වීඩනය, වියට්නාමය, දකුණු අප්‍රිකාව සහ පාකිස්ථානය යන රටවලටයි.", "URL": "https://sinhala.adaderana.lk/news.php?nid=94263", "Category": null, "Parent URL": null}