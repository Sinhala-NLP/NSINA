{"Source": "Adaderana", "Timestamp": "March 5, 2018 11:09 am", "Headline": "යාපනයේ නිවසකට පෙට්රල් බෝම්බ ප්‍රහාරයක්", "News Content": "යාපනයේ, කොකුවිල්, පිරම්පඩි ප්‍රදේශයේ නිවසකට පෙට්රල් බෝම්බ ප්‍රහාරයක් එල්ල කළ පුද්ගලයින් දෙදෙනෙකුව ඊයේ (04) රාත්‍රී අත්අඩංගුවට ගත් බව යාපනය පොලීසිය පැවසීය. මෙම පෙට්‍රල් බෝම්බ ප්‍රහාරය එල්ල කොට ඇත්තේ පෞද්ගලික කෝන්තරයක් මත් බවට දැනට පොලීසියට තොරතුරු ලැබී තිබේ. බෝම්බ ප්‍රහාරය එල්ල කොට ඇත්තේ ඊයේ සවස් කාලයේ වන අතර බෝම්බය නිවස ඉදිරිපිටට වැටී පුපුරා ගොස් ඇත. බෝම්බ ප්‍රහාරය එල්ල වූ නිවසට හා ඒ අවට ප්‍රදේශයට පොලීසිය විසින් ආරක්ෂාව යොදවා ඇති අතර සැකකරුවන් දෙදෙනා හා මෙම බෝම්බ ප්‍රහාරය එල්ල වූ නිවසේ උදවිය අතර ඇති සම්බන්ධතාවය පිළිබඳ පොලීසිය පරීක්ෂණයක් ආරම්භ කර ඇත. අත් අඩංගුවට ගත් සැකකරුවන් දෙදෙනාගෙන් යාපනය පොලීසිය ප්‍රශ්න කරගෙන යන අතර සිද්ධිය පිළිබඳ වැඩිදුර පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=85189", "Category": null, "Parent URL": null}