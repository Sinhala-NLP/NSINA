{"Source": "Adaderana", "Timestamp": "January 16, 2014 03:44 pm", "Headline": "මානව හිමිකම් ලොක්කෙකුට විරුද්ධව මානව හිමිකම් පැමිණිල්ලක්", "News Content": "ශ්‍රි ලංකා මානව හිමිකම් කොමිසන් සභාවේ කොමසාරිස් ආචාර්ය ප්‍රතිභා මහානාමහේවා මහතාට එරෙහිව එම කොමිසමට පැමිණිල්ලක් ඉදිරිපත්ව තිබේ. ලංකා ගුරු සංගමය විසින් මෙම පැමිණිල්ල ඉදිරිපත් කර ඇති බව සඳහන් වෙයි. නුගේගොඩ අනුලා විද්‍යාලයේ ශිෂ්‍ය නායකයින් බඳවා ගැනීමේ සිද්ධියකට අදාළව එම විද්‍යාලයේ හිටපු විදුහල්පතිවරියෙකුට තර්ජනය කිරිමේ සිද්ධියක් සම්බන්ධයෙන් ආචාර්ය ප්‍රතිභා මහානාමහේවා මහතාට එරෙහිව මෙම පැමිණිල්ල ඉදිරිපත් කර ඇති බව වාර්තාවෙයි‍.", "URL": "https://sinhala.adaderana.lk/news.php?nid=40396", "Category": null, "Parent URL": null}