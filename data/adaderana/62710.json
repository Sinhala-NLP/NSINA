{"Source": "Adaderana", "Timestamp": "August 3, 2016 09:49 am", "Headline": "කුණු දැමූ 35ට පොලිස් ඇප", "News Content": "කැලණි ගඟට අපද්‍රව්‍ය බැහැරකරමින් සිටි කාන්තාවන් ඇතුළු පුද්ගලයින් 28 දෙනෙකු අත්අඩංගුවට ගෙන තිබේ.පෑලියගොඩ සහ වත්තල යන ප්‍රදේශවලදී පොලිස් නාවික කොට්ඨාසයේ නිළධාරීන් විසින් මෙම පිරිස අත්අඩංගුවට ගෙන ඇති බව පොලිස් මූලස්ථානය පැවසුවේය.මේ අතර හැමිල්ටන් ඇළ සහ හේකිත්ත යන ප්‍රදේශයන්හි පොලිස් නාවික යාත්‍රා උපයෝගීකරගනිමින් සිදුකළ වැටලීම්වලදීද ජලයට අපද්‍රව්‍ය බැහැර කරමින් සිටි පුද්ගලයින් 07 දෙනෙකු අත්අඩංගුවට ගෙන තිබේ.ඒ අතර කාන්තාවන් පස් දෙනෙකු වන බව පොලිස් නාවික කොට්ඨාසය සඳහන් කළේය.අත්අඩංගුවට ගත් සකකරුවන් සහ සැකකාර කාන්තාවන් අධිකරණ ක්‍රියාමාර්ග සඳහා අදාළ ප්‍රාදේශීය පොලිස් ස්ථාන වෙත යොමු කර ඇති අතර ඔවුන් පොලිස් ඇප මත මුදාහැරීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=62710", "Category": null, "Parent URL": null}