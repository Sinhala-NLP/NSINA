{"Source": "Adaderana", "Timestamp": "May 14, 2015 02:06 pm", "Headline": "සරණගේ නඩුවේ චෝදනා පත්‍ර සංශෝධනයට අවසර", "News Content": "හිටපු නියෝජ්‍ය අමාත්‍ය සරණ ගුණවර්ධන මහතාට එරෙහිව පවරා ඇති නඩුවේ චෝදනා පත්‍ර සංශෝධනය කිරීම සඳහා කොළඹ ප්‍රධාන මහේස්ත්‍රාත්වරයා අල්ලස් කොමිසමට අවසර ලබා දී තිබේ.අල්ලස් කොමිසම විසින් සිදුකරන ලද ඉල්ලීමක් සැලකිල්ලට ගත් ප්‍රධාන මහේස්ත්‍රාත් ගිහාන් පිලපිටිය මහතා ඒ සඳහා අවසර ලබාදුන් බව අද දෙරණ අධිකරණ වාර්තාකරු සඳහන් කළේය.මේ අතර ගිනි අවි උපයෝගී කර ගනිමින් අපරාධ ක්‍රියාවල නිරත වීමේ චෝදනා මත අත්අඩංගුවට ගත් හිටපු නියෝජ්‍ය අමාත්‍ය පණ්ඩු බණ්ඩාරනායක මහතාගේ ආරක්ෂක නිලධාරියා තවදුරටත් රක්ෂිත බන්ධනාගාර ගත කර තිබේ.කෙසේවෙතත් අදාළ චෝදනා සම්බන්ධයෙන් අත්අඩංගුවට ගත් හිටපු නියෝජ්‍ය අමාත්‍යවරයාගේ ලේකම්වරයකු ඇප මත මුදා හැරීමට අධිකරණ නියෝග කළ බව සඳහන්ය.", "URL": "https://sinhala.adaderana.lk/news.php?nid=51331", "Category": null, "Parent URL": null}