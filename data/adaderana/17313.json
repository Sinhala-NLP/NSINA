{"Source": "Adaderana", "Timestamp": "July 10, 2011 03:08 pm", "Headline": "කෙතරම් බාධා පැමිණියත් සංවර්ධනය අඛණ්ඩයි", "News Content": "කෙතරම් බාධා පැමිණිය ද රටේ සංවර්ධන කටයුතු නොනවත්වා සිදුකරන බව ජනාධිපති මහින්ද රාජපක්ෂ මහතා පවසයි. දේශපාලන වශයෙන් විවිධ බාධාවන් සිදුකළ ද ‍රටේ ජනතාව රජය සමඟ සිටින තෙක් සංවර්ධන වැඩපිළිවෙළ අඛණ්ඩව සිදුකරන බව ජනාධිපතිවරයා පෙන්වා දෙයි. ජනාධිපති මහින්ද රාජපක්ෂ මහතා මෙම අදහස් පළ කර සිටියේ පැලවත්ත , නෙළුව , මොරවක මාර්ගයේ සහ හොරවල , පැලවත්ත , පිටිගල මාර්ගවල සංවර්ධන කටයුතු ආරම්භ කිරිමේ අවස්ථාවට අද පෙරවරුවේ එක්වෙමිනි. මෙම මාර්ග සංවර්ධනය කිරීම සඳහා රුපියල් මිලියන 6500ක් වැය කරනු ඇති බව සඳහන් වේ.", "URL": "https://sinhala.adaderana.lk/news.php?nid=17313", "Category": null, "Parent URL": null}