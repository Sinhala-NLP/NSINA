{"Source": "Adaderana", "Timestamp": "January 3, 2018 11:55 am", "Headline": " යක්ෂයාගේ වංගුවේදී බස් එක පෙරළිලා-36ක් මරු තුරුළට යයි", "News Content": "බස් රථයක් ප්‍රපාතයකට පෙරළී යාමෙන් පුද්ගලයින් 36 දෙනෙකු ජීවිතක්ෂයට පත්ව තිබේ. පේරු රාජ්‍යයේ දී අදාළ බස් රථය, ඉදිරියෙන් පැමිණි තවත් රථයක ගැටීමෙන් අසළ වූ ප්‍රපාතයකට පෙරළීගොස් ඇති බව විදෙස් මාධ්‍ය පැවසුවේය. මුහුදු බඩ ප්‍රදේශයක් වන පසාමායෝ ප්‍රදේශයේදී අදාළ අනතුර සිදුව ඇති අතර අනතුර සිදුවූ ස්ථානය යක්ෂයාගේ වංගුව ලෙස ද හඳුන්වන බව සඳහන්ය. අනතුර සිදුවන අවස්ථාවේදී බස් රථයෙහි පුද්ගලයින් 50 දෙනෙකු ගමන් කර තිබේ. 2016 වර්ෂයේදී පමණක් පේරු රාජ්‍යයේ මෙවැනි රිය අනතුරු 3800කට අධික ප්‍රමාණයක් සිදුවී ඉන් පුද්ගලයින් 493 දෙනෙකු මියගොස් ඇති බව විදෙස් මාධ්‍ය පැවසුවේය.", "URL": "https://sinhala.adaderana.lk/news.php?nid=82433", "Category": null, "Parent URL": null}