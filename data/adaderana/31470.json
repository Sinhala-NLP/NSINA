{"Source": "Adaderana", "Timestamp": "February 9, 2013 08:52 am", "Headline": "ලොරියක් කන්ටේනරයක ගැටී ලොරි සහයකයා මරුට", "News Content": "වෙන්නප්පුව, දුම්මලදෙණිය ප්‍රදේශයේදී අද අලුයම 2.50ට පමණ සිදුවු රිය අනතුරකින් පුද්ගලයෙකු මියගොස් තිබේ. නවතා තිබු කන්ටේනර්යක පිටුපස ලොරියක් ගැටීමෙන් ලොරියේ ගමන් කළ අයෙකු මෙලෙස මියගොස් ඇතැයි අප වාර්තාකරු පවසයි. අනතුරින් මියගොස් ඇත්තේ නුගේගොඩ ගංගොඩවිල, පරණ කැස්බෑව පාර පදිංචිව සිටි ගාමිණී පුෂ්පකුමාර මායාදුන්න (52) නැමැති අයෙකි. ලොරියේ රියදුරු ලෙස සේවය කළ ඇඹිලිපිටිය, මහාපැලැස්ස, ජුලම්පිටිය ප්‍රදේශයේ පදිංචි රුෂාන් ජයවර්ධන නැමැත්තෙකු අනතුරින් තුවාල ලබා ඇතැයි අප වාර්තාකරු කියයි. අනතුරට පත් ලොරිය මීගමුව - හලාවත මාර්ගයේ ධාවනය වෙමින් තිබී ඇත. එය මාර්ගය අයිනේ නවතා තිබු කන්ටේනරයක පිටුපස කොටසේ ගැටී ඇති බව පොලීසිය කියයි. අනතුරින් තුවාල ලැබු අය එම අවස්ථාවේදීම මාරවිල මුලික රෝහලට ඇතුළත් කළත් ලොරියේ රිය සහායකයා මියගොස් ඇත. මේ සම්බන්ධයෙන් වෙන්නප්පුව පොලීසියේ රථවාහන අංශය වැඩිදුර පරීක්ෂණ සිදුකරන බව අප වාර්තාකරු පවසයි.", "URL": "https://sinhala.adaderana.lk/news.php?nid=31470", "Category": null, "Parent URL": null}