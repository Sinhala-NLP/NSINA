{"Source": "Adaderana", "Timestamp": "February 16, 2019 08:06 am", "Headline": "SLFPයට සහ UNPයට විධායක ජනාධිපති ක්‍රමය අහෝසි කිරිමේ හැකියාව තියෙනවා", "News Content": "විධායක ජනාධිපති ක්‍රමය අහෝසි කිරීමට එක්සත් ජාතික පක්ෂයට සහ ශ්‍රී ලංකා නිදහස් පක්ෂයට හැකියාව තිබුණ ද ඔවුන් ඒ සදහා කටයුතු නොකරන බව ජනතා විමුක්ති පෙරමුණ පවසයි. එහි කාරක සභික කේ.ඩි.ලාල්කාන්ත මහතා පෙන්වා දෙන්නේ ඇතැම් පක්ෂ විසින් මේ වන විටත් මීළඟ විධායක ජනාධිපතිවරයා පත් කෙරෙන දිනයන් ද ප්‍රකාශයට පත් කර ඇති බවයි. ගම්පහ දුම්රියපල ඉදිරිපිට පැවති අත්පත්‍රිකා බෙදාහැරීමේ වැඩසටහනකට එක්වෙමින් ලාල්කාන්ත මහතා මෙම අදහස් පල කළේය. එම අවස්ථාවට එක්වෙමින් අදහස් දැක්වු පාර්ලිමේන්තු මන්ත්‍රී බිමල් රත්නායක මහතා සදහන් කළේ වර්තමානයේ රට තුළ සිදුවන විවිධ ජාවාරම්වලට මෙරට ප්‍රබල දේශපාලන පක්ෂවල සහය පවතින බවයි.", "URL": "https://sinhala.adaderana.lk/news.php?nid=104432", "Category": null, "Parent URL": null}