{"Source": "Adaderana", "Timestamp": "August 5, 2018 02:06 pm", "Headline": "දකුණු අප්‍රිකාවෙන් ශ්‍රී ලංකාවට ලකුණු 364ක ඉලක්කයක්", "News Content": "ශ්‍රී ලංකා කණ්ඩායම සමඟ පැවැති තෙවන එක්දින තරගයේ ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම සිය ඉනිම සඳහා නියමිත පන්දුවාර 50 තුළ කඩුලු 7 ක් පමණක් දැවී ලකුණු363 ක් ලබා ගැනීමට සමත්ව තිබේ. පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ පැවැත්වෙන තරගයේ කාසියේ වාසිය දිනූ ශ්‍රී ලංකා කණ්ඩායමේ නායක ඇන්ජලෝ මැතිව්ස්ගේ ආරාධනයෙන් දකුණු අප්‍රිකානු කණ්ඩායම ප්‍රථමයෙන් පන්දුවට පහරදීමට පිටියට පිවිසීයේය. ඒ අනුව දකුණු අප්‍රිකනු ඉනිම වෙනුවෙන් රීසා හෙන්ඩ්‍රික්ස් පන්දු 89ක් තුළ ලකුණු 102ක් සහ ජේ.පි.ඩුමිනි ලකුණු 92ක් ලබාගැනීමට සමත් විය. හෂීම් අම්ලා ලකුණු 59ක් සහ ඩේවිඩ් මිලර් ලකුණු 51ක් ලබාගත්තේය. පන්දු යැවීමේදී තිසර පෙරේරා කඩුලු 4ක් ද ලහිරු කුමාර කඩුලු දෙකක් ද බිද හෙලුවේය.", "URL": "https://sinhala.adaderana.lk/news.php?nid=93867", "Category": null, "Parent URL": null}