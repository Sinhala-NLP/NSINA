{"Source": "Adaderana", "Timestamp": "July 3, 2016 11:34 am", "Headline": " බංග්ලාදේශය‍ට ශෝක කාලයක්", "News Content": "බංග්ලාදේශයේ දෙදින ජාතික ශෝක කාලයක් ප්‍රකාශයට පත් කර තිබේ.එරට ඩකා නුවර ආපන ශාලාවකදී අයි.එස්.ත්‍රස්තවාදීන් විසින් පුද්ගලයින් කිහිපදෙනෙකු ඝාතනයට ලක්වුණි. ප්‍රාණ ඇපකරුවන් ලෙස රඳවාගත් පුද්ගලයින් පිරිසක් ඝාතනයට ලක් වූ අතර ඉතාලි ජාතිකයින් 9 දෙනෙකු, ජපන් ජාතිකයින් 7 දෙනෙකු, අමෙරිකානු ජාතිකයෙකු සහ ඉන්දියානු ජාතිකයෙකු ඝාතනයට ලක් වූවන් අතර වෙයි.ඊට අමතරව පොලිස් නිලධාරීන් දෙදෙනෙකු ද ඝාතනයට ලක්වී ඇති අතර තවත් 30 දෙනෙකු පමණ තුවාල ලබා ඇති බව විදෙස් වාර්තා සඳහන් කළේය. සිද්ධියෙන් අනතුරුව ප්‍රාණ ඇපකරුවන් ලෙස රඳවාගෙන සිටි පුද්ගලයින් 13 දෙනෙකු මුදාගැනීමට බංග්ලාදේශ ක්මාන්ඩෝ භටයින් සමත් වුණි. ඔවුන් අතර ශ්‍රී ලාංකිකයින් දෙදෙනෙකු ද සිටින බව වාර්තා වෙයි.මේ අතර මියගිය විදේශීකයින්ගේ නාමලේඛනය මේ වන විට ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=61700", "Category": null, "Parent URL": null}