{"Source": "Adaderana", "Timestamp": "January 1, 2016 02:19 pm", "Headline": "ජනපති කාර්ය සාධක බලකාය 4 කැඳවනවා", "News Content": "සෞඛ්‍ය සේවාවේ අභිවෘද්ධිය උදෙසා ජනාධිපති කාර්ය සාධක බලකාය කැඳවන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.අමාත්‍යවරයා සඳහන් කළේ ලබන 04 වනදා එම කාර්ය සාධක බලකාය කැඳවීමට නියමිත බවයි.2016 නව වසරේ සෞඛ්‍ය අමාත්‍යංශයේ රාජකාරි කටයුතු ආරම්භ කරමින් එහි නිලධාරින් සහ සේවකයින් හමුවූ අවස්ථාවේ අමාත්‍ය රාජිත සේනාරත්න මහතා මේ බව සඳහන් කර තිබේ. චීන රජය මගින් ලබා දෙන ඩොලර් මිලියන 50ක මුදලින් වැඩි ප්‍රතිශතයක් ආයුර්වේද වෛද්‍ය සේවාවේ ප්‍රවර්ධනය සඳහා වෙන් කරන බව අමාත්‍යවරයා පවසයි.මිට අමතරව බටහිර වෛද්‍ය සේවාව, ප්‍රජා සෞඛ්‍ය සේවා කටයුතු වෛද්‍ය උපකරණ සහ සියලූම රෝහල්වල අඩුපාඩු සම්පුර්ණ කිරීම සඳහා එම මුදල යොදවන බවද අමාත්‍යවරයා එහිදී වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=56087", "Category": null, "Parent URL": null}