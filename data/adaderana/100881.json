{"Source": "Adaderana", "Timestamp": "December 17, 2018 01:54 pm", "Headline": "මහින්ද ගිහින් රනිල් ආපු හැටි", "News Content": "රනිල් වික්‍රමසිංහ මහතා ඊයේ(16) අග්‍රාමාත්‍ය ධුරයේ දිවුරුම්දීමෙන් පසු රටේ විවිධ ප්‍රදේශවල ප්‍රීතිඝෝෂා පැවැත් විය. අවිස්සාවේල්ල, දිවුලපිටිය, මාතර, කළුතර, අනුරාධපුර හා ඇඹිලිපිටිය යන ප්‍රදේශවල ජනතාව රතිඥ්ඤා පත්තු කරමින් සතුට සමරන ආකාරය අප කැමරාවේ මෙසේ සනිටුහන් විය. මේ අතර රනිල් වික්‍රමසිංහ මහතා අග්‍රාමාත්‍ය ධුරයේ දිවුරුම් දීමෙන් පසු රත්නපුර මහජන පුස්තකාලයේ එල්ලා තිබූ මහින්ද රාජපක්ෂ මහතාගේ ඡායාරූපය ගලවා ඉවත් කර ඒ වෙනුවට නව අග්‍රාමාත්‍යවරයාගේ ඡායාරූපය එහි එල්ලන ආකාරය ඊයේ දක්නට ලැබුණි. කෙසේ වෙතත් මෙම සිදුවීම වාර්තාවීමෙන් පසු රත්නපුර මහ නගර සභාවේ නගරාධිපති ටිරෝන් අත්තනායක මහතා මහින්ද රාජපක්ෂ මහතාගේ ඡායාරූපය නැවත එම ස්ථානයේම එල්ලා තැබීමට කටයුතු කරනු ලැබීය.", "URL": "https://sinhala.adaderana.lk/news.php?nid=100881", "Category": null, "Parent URL": null}