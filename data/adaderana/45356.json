{"Source": "Adaderana", "Timestamp": "August 14, 2014 03:29 pm", "Headline": "තෙල්වත්තට ආගන්තුක ධීවර යාත්‍රාවක් ඇවිත්", "News Content": "හික්කඩුව, තෙල්වත්ත ප්‍රදේශයේ මුහුදේ පාවෙමින් තිබු ධීවර යාත්‍රාවක් ප්‍රදේශවාසින්ට හමුවී තිබේ. තෙල්වත්ත ප්‍රදේශයේ ත්‍රීරෝද රථ රියදුරන් පිරිසක් විසින් මෙම යාත්‍රාව පළමුවෙන් දැක ඇති බව අද දෙරණ වාර්තාකරු සඳහන් කළේය. එම යාත්‍රාව අඩි 25 ක පමණ දිගින් යුක්ත වන අතර එය ගල්පරවල වැදීමෙන් කැඩී ගොස් ඇති බව සඳහන්ය. කෙසේවෙතත් මෙම ධීවර යාත්‍රාව විදෙස් රටක නිෂ්පාදිත යාත්‍රාවක් බවට ප්‍රදේශවාසින් ප්‍රකාශ කරයි. අදාළ ධීවර යාත්‍රාව සම්බන්ධයෙන් මීටියාගොඩ පොලිසිය දැනුවත් කිරීමට ඔවුන් පියවර ගෙන ඇති බව සඳහන්ය. ඡායා රූ - දීපාල් ද සිල්වා", "URL": "https://sinhala.adaderana.lk/news.php?nid=45356", "Category": null, "Parent URL": null}