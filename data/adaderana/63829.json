{"Source": "Adaderana", "Timestamp": "September 5, 2016 04:41 pm", "Headline": "  උතුරු කොරියාව තවත්  මිසයිල 3ක් අත්හදා බලයි", "News Content": "උතුරු කොරියාව තවත් බැලැස්ටික් මිසයිල 03ක් අත්හදා බලා තිබේ.දකුණු කොරියානු බලධාරීන් මේ පිළිබඳ අනාවරණය කර ඇති අතර අදාළ මිසයිල වර්ගය හෝ එය ගමන් කළ දුර පිළිබඳ වැඩිදුර තොරතුරු නොමැති බව වාර්තා වෙයි.අමෙරිකාව සහ දකුණූ කොරියාව ආරම්භ කළ වාර්ෂික යුද අභ්‍යාසයට විරෝධය පළ කරමින් උතුරු කොරියාව මීට සති දෙකකට ඉහතදී ද බැලැස්ටික් මිසයිලයක් අත්හදා බලා තිබුණි.අමෙරිකානු ජනාධිපතිවරයා ඇතුළු ලෝක නායකයින්ගේ සහභාගීත්වයෙන් ඊයේ(04) චීනයේදී ජී 20 සමුළුව ආරම්භ වීමෙන් පසු උතුරු කොරියාව මෙම ක්‍රියාමාර්ගය ගැනීම විශේෂත්වයක් වෙයි.", "URL": "https://sinhala.adaderana.lk/news.php?nid=63829", "Category": null, "Parent URL": null}