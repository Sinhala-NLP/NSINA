{"Source": "Adaderana", "Timestamp": "August 21, 2019 05:06 pm", "Headline": "කළුතර ප්‍රදේශ රැසකට සති 3ක් ජල සැපයුමට බාධා", "News Content": "කළුතර ප්‍රදේශ රැසකට ඉදිරි සති 3 තුළ ජල සැපයුම අත්හිටුවීමට සහ අඩු පීඩන තත්ත්වයන් යටතේ ජල සැපයීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කළුතර දකුණ, කළුතර උතුර, වාද්දුව, වස්කඩුව, කටුකුරුන්ද, නාගොඩ, පයාගල, පිලමිනාවත්ත, බෝම්බුවල, බේරුවල, මග්ගොන, කළුවාමෝදර, මොරගල්ල, අළුත්ගම, දර්ගා නගරය සහ බෙන්තොට යන ප්රවදේශවල ජල සැපයුමට බාධා එල්ල විය හැකි බව සඳහන් වෙයි. කෙත්හේන ජල පවිත්‍රාගාරයේ සිදු කෙරෙන අළුත්වැඩියා කටයුතු අළුත්ගම, මතුගම සහ අගලවත්ත නව ජල ව්‍යාපෘතිය මඟින් සිදුකිරීම හේතුවෙන් මෙම පියවර ගන්නා බව ජාතික ජල සම්පාදන හා ජලාපවහන මණ්ඩලය පැවසුවේය.", "URL": "https://sinhala.adaderana.lk/news.php?nid=117132", "Category": null, "Parent URL": null}