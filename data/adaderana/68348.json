{"Source": "Adaderana", "Timestamp": "January 20, 2017 03:44 pm", "Headline": " ශ්‍රී ලංකාව හා දකුණු අප්‍රිකාව අතර පළමු T20 තරගය අදයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පළමු පන්දුවාර 20යි 20 තරඟය අද(20) සෙන්චූරියන් හිදී පැවැත්වෙයි.දකුණු අප්‍රිකානු කණ්ඩායම නවක ක්‍රීඩකයින් බහුතරයකගෙන් සමන්විත විම විශේෂත්වයක් වෙයි.එම කණ්ඩායමේ නායකත්වය ෆර්හාන් බිහාඩියන් දරන අතර නවක ක්‍රීඩකයින් 06 දෙනෙකු පළමුවරට පන්දුවාර 20යි 20 තරඟ සඳහා දකුණු අප්‍රිකාව නියෝජනය කිරීමට නියමිතය.ශ්‍රී ලංකා කණ්ඩායමේ ද වෙනස්කම් කිහිපයක් සිදු කර තිබේ.දකුණු අප්‍රිකාවේදී දෙරට අතර පන්දුවාර 20යි 20 තරඟයක් පැවැත්වෙන පළමු අවස්ථාව මෙයයි.මීට පෙර ශ්‍රී ලංකාව සහ දකුණු අප්‍රිකාව අතර පන්දුවාර 20යි 20 තරඟ 06ක් පවත්වා ඇති අතර ඉන් තරඟ 04ක් ජයගෙන ඇත්තේ දකුණු අප්‍රිකානු කණ්ඩායමයි.", "URL": "https://sinhala.adaderana.lk/news.php?nid=68348", "Category": null, "Parent URL": null}