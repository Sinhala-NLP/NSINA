{"Source": "Adaderana", "Timestamp": "June 15, 2015 06:08 pm", "Headline": "යාපනයේ ස්ත්‍රී දුෂකයින් ත්‍රස්ත විමර්ශන ඒකකයට! ", "News Content": "පසුගිය දින යාපනය ප්‍රදේශයේදී තරුණියක දුෂණය කර ඝාතනය කිරීම සම්බන්ධ සැකකාර පුද්ගලයින් නව දෙනා වැඩිදුර පරීක්ෂණ සඳහා ත්‍රස්ත විමර්ශන ඒකකය වෙත බාරදී තිබේ.ඒ අදාළ නඩුව අද කයිට්ස් මහේස්ත්‍රාත්වරයා ඉදිරියේ කැඳවු අවස්ථාවේදීය.ඒ අනුව අදාළ සැකකරුවන් නවදෙනා රඳවාගෙන ප්‍රශ්න කිරීම සඳහා දින 30ක කාලයට මෙලෙස ත්‍රස්ත විමර්ශන ඒකකය වෙත බාරදීමට අධිකරණය විසින් නියෝග කර ඇති බව වාර්තා වෙයි.එසේම අදාළ තරුණිය ඝාතනය සඳහා සඳහා යොදාගන්නා ලදැයි කියන නඩු භාණ්ඩ අධිකරණය වෙත අද දිනයේ බාරදී ඇති බවද සඳහන්ය.", "URL": "https://sinhala.adaderana.lk/news.php?nid=52016", "Category": null, "Parent URL": null}