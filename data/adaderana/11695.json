{"Source": "Adaderana", "Timestamp": "October 24, 2010 09:05 am", "Headline": "රියදුරුටයි කොන්දොස්තරටයි ගැහුවාට අද බස් වර්ජනයක්", "News Content": "ඇල්පිටිය ප්‍රදේශයේ පෞද්ගලික බස් වර්ජනයක් අද උදෑසන සිට ක්‍රියාත්මක කෙරේ. පෞද්ගලික බස් සේවකයින් දෙදෙනෙකුට සිදු කළ පහර දීමක් හේතුවෙන් මෙම වර්ජනය ක්‍රියාත්මක කරන බව ‍ඇල්පිටිය පෞද්ගලික බස් සේවකයින්ගේ සංගමයේ සභාපති සිසිර කුමාර මහතා කියා සිටියි. බස් රථ නැවතුම්පොළක් නොමැති ස්ථානයක සිටි පිරිසක් බස් රථය නවත්වන ලෙස කළ දැනුම් දීම නොතකා බස් රථය ධාවනය කිරීම හේතුවෙන් මෙම පහර දීම සිදු වී ඇති බව සඳහන් වේ. ධාවනය කෙරුණු බස් රථය පසුපස හඹා ආ විසි පස් දෙනෙකුගෙන් පමණ සමන්විත කණ්ඩායම බස් රථය අතරමග නවතා එහි රියදුරුට හා කොන්දොස්තරවරයාට පහර දී ඇති බව සිසිර කුමාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11695", "Category": null, "Parent URL": null}