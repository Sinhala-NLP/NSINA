{"Source": "Adaderana", "Timestamp": "June 19, 2011 05:00 pm", "Headline": "මළ සිරුරු දෙකක් පාලු ළිඳකින් මතුවෙයි", "News Content": "ත්‍රීකුණාමලය, නිලාවේලී ගෝපාලපුරම් ප්‍රදේශයේ පාලු ළිඳක තිබී මළ සිරුරු දෙකක් කුච්චිවේලී පොලිසිය විසින් සොයාගෙන තිබේ. එම මළ සිරුරු ගෝපාලපුරම් ප්‍රදේශයේ පදිංචි විසි පස් හැවිරිදි කාන්තාවකගේ සහ 14 හැවිරිදි පිරිමි ළමයෙකුගේ බවට හඳුනාගෙන ඇති බව පොලිසිය පවසයි. ඊයේ පස්වරුවේ නිවසින් බැහැර‍ව ගොස් ඇති ඔවුන් දෙදෙනා පිළිබඳ සොයා බැලීමේ දී අද(19) පෙරවරුවේ දී එම මළ සිරුරු සොයා ගැනීමට හැකිවී තිබේ. මළ සිරුරු පිළිබඳ පශ්චාත් මරණ පරීක්ෂණය සඳහා ත්‍රිකුණාමලය මහරෝහලේ අධිකරණ වෛද්‍යවරයා හමුවට ඉදිරිපත් කරන ලෙස ත්‍රිකුණාමලය අතිරේක මහේස්ත්‍රාත් හා කුච්චිවේලී සංචාරක මහේස්ත්‍රාත් එස්.සතිෂ්දරන් මහතා නියෝග කර ඇත.", "URL": "https://sinhala.adaderana.lk/news.php?nid=16867", "Category": null, "Parent URL": null}