{"Source": "Adaderana", "Timestamp": "March 3, 2011 08:35 am", "Headline": "මියගිය ගුවන් නියමුවාට ගුවන් ගමන අතරතුර හෘදයාබාධයක් වැළඳිලා", "News Content": "පසුගියදා යක්කල ප්‍රදේශ‍යට ඉහළ අහසේ සිදුවු කෆීර් අනතුරින් මියගිය බලපන්ති ලුතිනන් මොනාත් පෙරේරාට අදාළ අනතුර සිදුවන අවස්ථාවේ හෘදයාබාධයක් හටගෙන ඇති බවට පශ්චාත් මරණ පරීක්ෂණයේදී අනාවරණය වී තිබේ. එම හෘදයාබාධය වැළඳීම හේතුවෙන් යානය පාලනය කර ගැනීමට ඔහුට නොහැකි වී ඇති බව මීගමුව රෝහලේ විශේෂඥ අධිකරණ වෛද්‍ය එස්.ඩි.චන්න පෙරේරා මහතා සඳහන් කළේය. ඔහුට ජිවිත ආරක්ෂක ක්‍රමෝපායන් අනුගමනය කර ගැනීමට නොහැකි වීම හේතුවෙන් මෙම මරණය සිදුවී ඇති බව වෛද්‍ය එස්.ඩි.චන්න පෙරේරා මහතා කියා සිටියේය. කෙසේ වුවත් අදාළ අනතුර සම්බන්ධයෙන් පුළුල් පරීක්ෂණයක් පැවැත්වෙන අතර එහි වාර්තාව තවත් සති දෙකකින් පමණ ලබාදීමට හැකිවනු ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩෲ විජේසූරිය මහතා ඊයේ(02) ප්‍රකාශ කළේය.", "URL": "https://sinhala.adaderana.lk/news.php?nid=14576", "Category": null, "Parent URL": null}