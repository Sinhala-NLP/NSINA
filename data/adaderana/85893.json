{"Source": "Adaderana", "Timestamp": "March 18, 2018 04:29 pm", "Headline": "නිට්ටඹුව ප්‍රදේශයේ රිය අනතුරකින්  කාන්තාවක් මරුට", "News Content": "කොළඹ නුවර ප්‍රධාන මාර්ගයේ නිට්ටඹුව ප්‍රදේශයේ දී සිදුවූ රිය අනතුරකින් කාන්තාවක් මියගොස් තිබේ. මාර්ගය හරහා ගමන් කළ අදාළ කාන්තාව නුවර දෙසට ධාවනය වූ වෑන් රථයක ගැටීමෙන් අද (18) අලුයම මෙම අනතුර සිදුව ඇති බව පොලීසිය පැවසීය. අනතුරෙන් බරපතළ තුවාල ලැබූ ඇය වතුපිටිවල මුලික රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ බෙලිඅත්ත, නාතළුගමුව ප්‍රදේශයේ පදිංචිව සිටි 49 හැවිරිදි කාන්තාවකි. අනතුර සම්බන්ධයෙන් වෑන් රථ රියදුරු අත්අඩංගුවට ගෙන ඇති අතර නිට්ටඹුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85893", "Category": null, "Parent URL": null}