{"Source": "Adaderana", "Timestamp": "December 14, 2011 12:52 pm", "Headline": " බස් ගාස්තු ඉහළට-නැතිනම් රට පුරා වර්ජනයක් ", "News Content": "බස් ගාස්තු ඉහළ නැංවීමට අවසර ලබානොදීමට විරෝධය පළකරමින් දීප ව්‍යාප්ත පුද්ගලික බස් වර්ජනයකට යන බව පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. බස් රථ හිමියන්ගේ සංගමයේ අද පැවති තීරණාත්මක සාකච්ඡාවකදී මෙම තීරණය ගත් බව හෙතෙම සඳහන් කළේය. බස් ගාස්තු සංශෝධනයක් ලබා දෙන බවට මීට මසකට පෙර පොරොන්දු වූ බවත්, අදාළ පොරොන්දුව ඉටු නොකිරීමට එරෙහිව දැඩි ක්‍රියාමාර්ග ගන්නා බවත් ගැමුණූ විජේරත්න මහතා අද දෙරණට කියා සිටියේය. කෙසේ වෙතත් තම තීරණය පිළිබඳ වැඩිදුර විස්තර අද පස්වරුවේ මාධ්‍ය හමුවකදී කියා සිටින බව ඔහු සඳහන් කළේය.", "URL": "https://sinhala.adaderana.lk/news.php?nid=20679", "Category": null, "Parent URL": null}