{"Source": "Adaderana", "Timestamp": "January 5, 2016 09:08 am", "Headline": "දුම්කොළ වගාව සම්පූර්ණයෙන් නතර කරනවා", "News Content": "විල්පත්තු වන විනාශය පිළිබඳ ඇතැමුන් වත්මන් රජයට වැරදි ලෙස චෝදනා එල්ල කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ නැවත පදිංචි කිරීම සඳහා වෙනත් ප්‍රදේශවලින් ඉඩම් ලබාදීමට හැකියාව තිබියදී පසුගිය රජය කාලයේ විශාල වන සංහාරයක් සිදුකර ඇති බවයි.වන ක්ෂේත්‍ර සහකාරවරුන් 290 දෙනෙකුට පත්වීම් ලිපි ප්‍රදානය කිරීම සඳහා බත්තරමුල්ල අපේගම පරිශ්‍රයේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.2020 වන විට දුම්වැටි සඳහා දුම්කොළ වගාව මෙරටින් සම්පූර්ණයෙන් තහනම් කරන බව ද ජනාධිපති මෛත්‍රීපාල සිරිසේන මහතා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=56151", "Category": null, "Parent URL": null}