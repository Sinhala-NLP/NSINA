{"Source": "Adaderana", "Timestamp": "June 12, 2013 03:06 pm", "Headline": "අම්පාර නගරාධිපති අත්අඩංගුවට", "News Content": "අම්පාර නගරාධිපති ඉන්දික නලින් ජයවික්‍රම මහතා අත්අඩංගුවට ගෙන තිබේ. අම්පාර ප්‍රදේශයේ ව්‍යාපාරිකයෙකුට පහරදීමේ සිද්ධියක් සම්බන්ධයෙන් නගරාධිපතිවරයා අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සදහන් කරයි. ඊයේ(11) පස්වරුවේ මෙම පහරදීම සිදුව ඇති බව දැනගන්නට ලැබී ඇත. නගරාධිපතිවරයාගේ පහර කෑමට ලක්වූ බව කියන ව්‍යාපාරිකයා මේ වන විට අම්පාර රෝහලේ ප්‍රතිකාර ලබන අතර පෞද්ගලික ආරවුලක් මෙම පහරදීමට හේතුවී ඇති බව සඳහන්වෙයි.", "URL": "https://sinhala.adaderana.lk/news.php?nid=34864", "Category": null, "Parent URL": null}