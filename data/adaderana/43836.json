{"Source": "Adaderana", "Timestamp": "June 9, 2014 11:29 am", "Headline": "මොණරාගල වෙඩි තැබීමකින් පුද්ගලයෙක් මරුට", "News Content": "මොණරාගල, හුලන්දාව දකුණ මාර්ගයේ දෙවන කිලෝමීටර් කණුව අසල සිදුවූ වෙඩි තැබීමකින් පුද්ගලයෙකු මියගොස් තිබේ. අදාළ පුද්ගලයා යතුරු පැදියකින් යමින් සිටියදී පිටුපසින් පැමිණි වෙනත් යතුරුපැදියක සිටි පුද්ගලයින් දෙදෙනෙකු විසින් වෙඩිතැබීම සිදුකොට පලාගොස් ඇති බව පොලීසිය සඳහන් කළේය. වෙඩි ප්‍රහාරයෙන් බරපතළ තුවාල ලැබූ පුද්ගලයා මොණරාගල රෝහලට ඇතුළත් කිරීමෙන් අනතුරුව මියගොස් ඇත. මියගොස් ඇත්තේ 30 හැවිරිදි මොණරාගල, හුලන්දාව ප්‍රදේශයේ පදිංචිව සිටි පුද්ගලයෙකි. සිද්ධියට සම්බන්ධ සැකකරුවන් මෙතෙක් අනාවරණය වී නොමැති අතර මොණරාගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43836", "Category": null, "Parent URL": null}