{"Source": "Adaderana", "Timestamp": "April 26, 2011 02:26 pm", "Headline": "දෙවුන්දරින් මුහුදු ගිය ධීවරයින් 15 ක් ඉන්දීය අත්අඩංගුවේ \t", "News Content": "දෙවුන්දර ප්‍රදේශයෙන් මුහුදු ගිය ධීවර යාත්‍රා 03 ක් ඉන්දීය වෙරළාරක්ෂක නිලධාරීන් විසින් සිය භාරයට ගෙන තිබේ. අත්අඩංගුවට ලක්වන අවස්ථාවේ අදාළ ධීවර යාත්‍රා තුනේ මෙරට ධීවරයින් 15 දෙනෙකු සිට ඇති බව ධීවර දෙපාර්තමේන්තුව සඳහන් කරයි. මුහුදු සීමා උල්ලංඝණය කිරීම හේතුවෙන් මෙසේ අදාළ බෝට්ටු වෙරළාරක්ෂක නිලධාරීන් විසින් සිය භාරයට ගෙන තිබේ. අත්අඩංගුවට පත් ධීවරයින් මේ වන විට චෙන්නායි වෙත රැගෙන ගොස් ඇති බව ධීවර දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=15720", "Category": null, "Parent URL": null}