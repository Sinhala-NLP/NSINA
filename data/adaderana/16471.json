{"Source": "Adaderana", "Timestamp": "June 1, 2011 03:38 pm", "Headline": "\"ඒ-9\"වලින් මළ සිරුරක්", "News Content": "\"ඒ-9\" මාර්ගයේ මැදවච්චිය, සියඹලාගස්වැව හන්දිය ප්‍රදේශයේ දී පුද්ගල මළසිරුරක් සොයාගෙන තිබේ. අද අලුයම මැදවච්චිය පොලිස් ස්ථානයට ලැබුණු තොරතුරක් මත සිදුකළ සෝදිසියකදී අදාළ මළ සිරුර හමුවු බව පොලිසිය කියා සි‍ටියි. මෙලෙස මියගොස් ඇත්තේ මැදවච්චිය දුටුවැව ප්‍රදේශයේ පදිංචිකරුවෙකි. මෙය ඝාතනයක් බවට සැකකෙරෙන අතර ඝාතනයට හේතුව හෝ සැකකරුවන් කවුරුන්ද යන්න හෝ මෙතෙක් අනාවරණය වී නොමැති බව වැඩිදුරටත් කියා සිටියි.", "URL": "https://sinhala.adaderana.lk/news.php?nid=16471", "Category": null, "Parent URL": null}