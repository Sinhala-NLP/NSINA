{"Source": "Adaderana", "Timestamp": "May 7, 2019 02:44 pm", "Headline": "හෙට කළුතර තැන් කීපයකට පැය 12 හමාරක් වතුර නෑ", "News Content": "කළුතර ප්‍රදේශ රැසකට හෙට(08) පැය 12 හමාරක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව හෙට පෙරවරු 08.00 සිට පස්වරු 08.30 දක්වා ජල සැපයුම අත්හිටුවීමට සිදුවන බව එම මණ්ඩලය සඳහන් කළේය. කළුතර උතුර, කළුතර දකුණ, වාද්දුව, වස්කඩුව, පොතුපිටිය, කටුකුරුන්ද, නාගොඩ, පයාගල, පිලමිනාවත්ත, බෝම්බුවල සහ මග්ගොන යන ප්‍රදේශවලට ජල සැපයුම අත්හිටුවනු ඇත. එමෙන්ම බේරුවල, කළුවාමෝදර, මොරගල්ල, අළුත්ගම, දර්ගා නගරය සහ බෙන්තොට යන ප්‍රදේශවලට ද ජල සැපයුම අත්හිටුවීමට සිදුවන බව ජල සම්පාදන මණ්ඩලය පැවසීය.", "URL": "https://sinhala.adaderana.lk/news.php?nid=109449", "Category": null, "Parent URL": null}