{"Source": "Adaderana", "Timestamp": "June 12, 2014 07:01 am", "Headline": " හකීම් ආණ්ඩුවෙන් යයිද?-සමුළුව 15 දා", "News Content": "ශ්‍රී ලංකා මුස්ලිම් කොංග්‍රසයේ 25 වන නියෝජිත සමුළුව ලබන 15 දින පැවිත්වීමට නියමිතව තිබේ. කොළඹ 07, නව නගර ශාලාවේදී උදෑසන 10.00 ට සිය පක්ෂයේ 25 වන නියෝජිත සමුළුව ආරම්භවීමට නියමිත බව ශ්‍රී ලංකා මුස්ලිම් කොංග්‍රසයේ ප්‍රකාශකයෙක් අද දෙරණට සඳහන් කළේය. වාර්ෂිකව පවත්වනු ලබන මෙම නියෝජිත සමුළුවේ දී පක්ෂයේ නව උත්තරීතර මණ්ඩලය ප්‍රකාශයට පත් කිරිමට නියමිතය. නව උත්තරීතර මණ්ඩලය ප්‍රකාශයට පත් කිරීමෙන් අනතුරුව පක්ෂයේ නායක අමාත්‍ය රවුෆ් හකීම් මහතා විසින් ප්‍රධාන දේශනය සිදුකරන බව ශ්‍රී ලංකා මුස්ලිම් කොංග්‍රසය කියා සිටියි. මෙහිදී අමාත්‍ය රවුෆ් හකීම් මහතා විසින් පක්ෂයේ ඉදිරි වැඩ පිළිවෙල පිළිබදව කරුණු දැක්වීමටව නියමිතව තිබේ. මෙවර සමුළුවේ දී ආණ්ඩුව සමග ඉදිරියේදී කටයුතු කරන ආකාරය පිළිබඳව අමාත්‍ය රවුෆ් හකීම් මහතා විසින් විශේෂ ප්‍රකාශයක් සිදුකිරීමට ද නියමිත බව ද ශ්‍රී ලංකා මුසල්ම් කොංග්‍රසයේ ප්‍රකාශකයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=43907", "Category": null, "Parent URL": null}