{"Source": "Adaderana", "Timestamp": "July 29, 2017 04:22 pm", "Headline": "විදේශ ලේකම් පුටුව අලුත් වෙයි!", "News Content": "අමෙරිකාවේ ශ්‍රී ලංකා තානාපති ප්‍රසාද් කාරියවසම් මහතා නව විදේශ ලේකම්වරයා ලෙස පත්කර තිබේ.ජනාධිපතිවරයා විසින් අද(29) දිනයේ අදාළ පත් කිරීම සිදුකර ඇති බව වාර්තා වෙයි.මේ අතර හිටපු විදෙස් ලේකම් වන ඇසළ විරකෝන් මහතා සංචාරක ප්‍රවර්ධන අමාත්‍යංශයේ ලේකම්වරයා ලෙස පත් කර තිබේ.වසරකට ආසන්න කාලයක් ඉන්දියාවේ නවදිල්ලි නුවර ශ්‍රී ලංකා මහකොමසාරිස්වරයා ලෙස කටයුතු කළ ඇසළ වීරකෝන් මහතා මෙරට තානාපති සේවයේ නිරතව සිටින ජ්‍යේෂ්ඨතම නිලධාරියෙකු වේ.1988 වසරේදී විදේශ සේවයට එක්ව ඇති ඇසළ වීරකෝන් මහතා මීට පෙර කැනඩාවේ ශ්‍රී ලංකා මහ කොමසාරිස් ධූරය ඇතුළු විදේශ රටවල් රැසක සේවය කර තිබේ.", "URL": "https://sinhala.adaderana.lk/news.php?nid=75748", "Category": null, "Parent URL": null}