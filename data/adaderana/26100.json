{"Source": "Adaderana", "Timestamp": "July 27, 2012 09:05 am", "Headline": "පොලිස් ලොක්කන් කිහිප දෙනෙකුට ස්ථාන මාරු", "News Content": "ප්‍රධාන ‍පොලිස් පරීක්ෂකවරයෙකු සහ පොලිස් නිලධාරීන් සිව්දෙනෙකු වහාම ක්‍රියාත්මක වන පරිදි ස්ථාන මාරු කර තිබේ. රාගම, තිහගොඩ, ඌරගස්මංහන්දිය, මට්ටක්කුලිය සහ කල්පිටිය යන පොලිස් ස්ථාන සඳහා නව ස්ථානාධිපතිවරුන් පත් කර ඇති බව පොලිස් මූලස්ථානය පවසයි. ඒ අනුව පාදුක්ක පොලිස් ස්ථානාධිපතිවරයා ලෙස කටයුතු කළ ප්‍රධාන පොලිස් පරීක්ෂක බී. ඒ.ආර්. ‍පුෂ්පකුමාර මහතා රාගම පොලිස් ස්ථානාධිපතිවරයා වශයෙන් පත්කර තිබේ. පොලිස් හදිසි ඇමතුම් අංශයේ පොලිස් පරීක්ෂක ඩී. ජී. එස්. සංජීව මහතා තිහගොඩ පොලිස් ස්ථානාධිපතිවරයා ලෙස පත්කර ඇත. අපරාධ පරීක්ෂණ දෙපාර්තමේන්තුවේ සේවය කළ පොලිස් පරීක්ෂක එස්.පී.එන්. ද සිල්වා මහතා ඌරගස්මංහන්දිය පොලිස් ස්ථානාධිපතිවරයා ලෙස පත්කර තිබෙනවා. එම දෙපාර්තමේන්තුවේම සේවය කළ පොලිස් පරීක්ෂක පී. එම්. උඩුමලගල මහතා කල්පිටිය ‍ස්ථානාධිපතිවරයා ‍ලෙස පත්කර ඇති බව පොලිස් මූලස්ථානය පැවසුවේය. යාපනය කොට්ඨාශයේ පොලිස් පරීක්ෂක එස්. ඩබ්ලිව්. ලිය‍නගේ මහතා මට්ටක්කුලිය පොලිසි‍යේ ස්ථානාධිපතිවරයා ලෙස පත්කර ඇත.", "URL": "https://sinhala.adaderana.lk/news.php?nid=26100", "Category": null, "Parent URL": null}