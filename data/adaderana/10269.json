{"Source": "Adaderana", "Timestamp": "August 16, 2010 05:06 pm", "Headline": "කිසිම බලවේගයකට මගේ මහජන සේවය නවතන්න බෑ", "News Content": "කිසිදු බලවේගයකින් තමා කරන මහජන සේවය නතර කළ නොහැකි බව පාර්ලිමේන්තු මන්ත්‍රී මර්වින් සිල්වා අවධාරණය කර සිටියි. කිරිබත්ගොඩ ප්‍රදේශයේ අද පැවති උද්ඝෝෂණයකට එක්වෙමින් ඔහු මේ අදහස් පළ කළේය. රජයේ සේවකයින් සමග තමාගේ කිසිදු වෛරයක් නොමැති බව ද මන්ත්‍රීවරයා මෙහි දී සඳහන් කර සිටියේය. නමුත් වැඩ නොකරන යම් කිසි රාජ්‍ය සේවකයෙකු සිටිනවා නම් ඔහුගෙන් කෙසේ හෝ වැඩ ගන්නා බව ද මන්ත්‍රීවරයා මෙහි දී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=10269", "Category": null, "Parent URL": null}