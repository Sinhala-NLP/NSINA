{"Source": "Adaderana", "Timestamp": "November 20, 2010 08:32 am", "Headline": "උද්භිද උද්‍යාන වල පොලිතින් භාවිතය තහනම් ", "News Content": "මෙරට උද්භිද උද්‍යාන තුළ පොලිතින් භාවිතය සම්පූර්ණයෙන් තහනම් කිරීමට පරිසර අමාත්‍යාංශය පියවර ගෙන තිබේ. උද්භිද උද්‍යාන තුළට පොලිතින් රැගෙන ඒම හේතුවෙන් දැඩි පාරිසරික හානියක් සිදුව ඇති බව එම අමාත්‍යාංශය පවසයි. විශේෂයෙන් පේරාදෙනිය උද්‍යානය තුළ ඇතැම් දිනවල පොලිතින් ට්‍රැක්ටර් 3 ක් පමණ ප්‍රමාණයක් එක් රැස් වන බව සඳහන්ය. හග්ගල වැනි උද්‍යානවල ද මෙවැනිම තත්ත්වයක් පවතින බව වාර්තා වේ. පේරාදෙනිය උද්‍යානයේ මෙම පොලිතින් තහනම දැඩිව ක්‍රියාත්මක කරන බව පරිසර අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=12271", "Category": null, "Parent URL": null}