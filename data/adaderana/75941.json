{"Source": "Adaderana", "Timestamp": "August 3, 2017 09:06 pm", "Headline": " UNP මන්ත‍්‍රීන්ගේ හෘද සාක්ෂිය ගැන ඒකාබද්ධයෙන් ප‍්‍රකාශයක්", "News Content": "රවී කරුණානායක මහතාට එරෙහිව ගෙන විශ්වාසභංගයේ දී හෘද සාක්ෂියට එකගව ඡන්ද විමසිමක් තුළ එක්සත් ජාතික පක්ෂයේ සහය හිමිවන බව ඒකාබද්ධ විපක්ෂය පවසයි. අද(03) පැවති මාධ්‍ය හමුවකට එක් වෙමින් පාර්ලිමේන්තු මන්ත‍්‍රී උදය ගම්මන්පිල මහතා මෙම අදහස් පළ කළේය. රවී කරුණානායක මහතා බැඳුම්කර කොමිසම හමුවේ RK යන පුද්ගලයා පිළිබඳ නොදන්න බව ප‍්‍රකාශ කලත් තමන් ඒ ඔහු යැයි දන්නා බව ද මන්ත‍්‍රීවරයා කියා සිටියේය. පාර්ලිමේන්තුවේ සිටින මන්ත‍්‍රීවරු 225 දෙනාගෙන් මුල් නමට R අකුර තිබෙන වාසගම සඳහා K අකුර ඇති එකම පුද්ගලයා රවී කරුණානායක මහතා බව ද උදය ගම්මන්පිල මහතා වැඩිදුරටත් පැවසීය. තමා පෞද්ගලිකව හමුවී එක්සත් ජාතික පක්ෂයේ අමාත්‍යවරු කිහිප දෙනෙක්ම රවී කරුණානායක මහතාට එරෙහිව ගෙන එන විශ්වාසභංග යෝජනාවක් සඳහා සහය පළ කළ බව ද ඔහු මෙහිදී විශේෂයෙන් කියා සිටියේය. මෙම මාධ්‍ය හමුවට ජී.එල්.පීරීස් මහතා ද එක් විය.", "URL": "https://sinhala.adaderana.lk/news.php?nid=75941", "Category": null, "Parent URL": null}