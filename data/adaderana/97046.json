{"Source": "Adaderana", "Timestamp": "October 2, 2018 01:18 pm", "Headline": "ඉන්දුනීසියාවේ භූ කම්පනයෙන් මියගිය සංඛ්‍යා ඉහළට", "News Content": "ඉන්දුනීසියාවේ, සුලාවේසි දිවයින ආශ්‍රිතව සිදු වූ භූ චලන සහ සුනාමියෙන් මියගිය පුද්ගලයින් සංඛ්‍යාව 1234 දක්වා ඉහළ ගොස් ඇති බව විදෙස් මාධ්‍ය වාර්තා කරයි. මේ අතර ඉන්දුනීසියාවට පසුගියදා බලපෑ භූකම්පනය අතරතුර සිදුවූ නායයාමකින් බයිබල් කඳවුරකට සහභාගි වී සිටි සිසුන් රැසක් අතුරුදන් වූ පුවත කාගේත් අවධානයට ලක්වුණි. දිගින් දිගටම කළ මෙහෙයුම් අවසානයේ දී ඔවුන්ගෙන් පිරිසකගේ මළ සිරුරු සොයාගැනීමට සහන සේවකයන් සමත්ව තිබේ. පසුගියදා ඉන්දුනීසියාවේ සුලවේසි දූපතේ ඇති වූ භූකම්පනය අතරතුර සිදුවූ නායයාමකින් අතුරුදන් වූ සිසුන් පිරිසෙන් 34දෙනෙකුගේ මළ සිරුරු සොයාගැනීමට සහන සේවකයන් සමත්ව තිබේ. භූකම්පනය සිදුවන අවස්ථාවේදී අදාළ සිසුන් පිරිස රැදී සිටි ජොනූගේ ක්‍රිස්තියානි පුහුණු මධ්‍යස්ථානයේ බයිබල් කඳවුරක් පැවැත්වෙමින් තිබූ බවට ඉන්දුනීසියානු වාර්තා පවසයි. ඊට සිසුන් 86දෙනෙක් එක්ව සිට ඇති අතර නායයාමෙන් දේවස්ථානය මුලුමනින්ම විනාශ වී ගොස් ඇති බව වාර්තා වෙයි. අනතුරින් තවත් සිසුන් 52දෙදෙනෙක් ආගිය අතක් නොමැති බැවින් ඔවුන් සෙවීමේ මෙහෙයුම් සිගී බිරෝමරු ප්‍රදේශයේදී තවදුරටත් ක්‍රියාත්මකයි.", "URL": "https://sinhala.adaderana.lk/news.php?nid=97046", "Category": null, "Parent URL": null}