{"Source": "Adaderana", "Timestamp": "November 29, 2015 12:29 pm", "Headline": "පොදුරද තරුණ  සම්මේලනයෙන් ජනපතිට සම්මානයක්!", "News Content": "ජනාධිපති මෛත්‍රීපාල සිරිසේන මහතාට පොදුරාජ්‍ය මණ්ඩලයීය තරුණ සම්මේලනයේ ඇගයීම් සම්මානයක් පිරිනමා තිබේ.පොදුරාජ්‍ය මණ්ඩලයීය තරුණ ප්‍රජාව වෙනුවෙන් ජනාධිපතිවරයා ලබාදුන් සුවිශේෂී සහයෝගය සහ දායකත්වය උදෙසා මෙම සම්මානය පිරිනමා ඇති බව ජනාධිපති මාධ්‍ය අංශය සඳහන් කළේය.පොදුරාජ්‍ය මණ්ඩලයීය තරුණ සම්මේලනයේ සභාපති අහමඩ් අඩමු මහතා විසින් මෝල්ටා රාජ්‍යයේ දී මෙම සම්මානය පිරිනමා තිබේ.මේ අතර ජනාධිපති මෛත්‍රීපාල සිරිසේන මහතා අද දිනයේ ප්‍රංශය බලා පිටත්ව යාමට නියමිතය.එක්සත් ජාතීන්ගේ දේශගුණික විපර්යාස සමුළුවට සහභාගී වීම සඳහා ජනාධිපතිවරයා ප්‍රංශය බලා පිටත් යන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=55391", "Category": null, "Parent URL": null}