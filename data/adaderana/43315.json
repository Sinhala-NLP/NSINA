{"Source": "Adaderana", "Timestamp": "May 20, 2014 07:53 am", "Headline": "තහනම් නියෝග ලබා ගැනීමට නම් සතියකට පෙර ‍දැනුවත් කළ යුතුයි", "News Content": "මින් ඉදිරියට උද්ඝෝෂණ ව්‍යාපාර සඳහා තහනම් නියෝග ලබාගැනීමේ දී ඒ පිළිබඳව සතියකට පමණ පෙර අධිකරණය දැනුවත් කළ යුතු බව කොළඹ මහේස්ත්‍රාත් අධිකරණය විසින් පොලීසියට දැනුම් දී තිබේ. අධිකරණ නියෝග වලට පටහැනිව උද්ඝෝෂණවල නිරත වී පොලිස් අත්අඩංගුවට පත් වු සම සෞඛ්‍ය සිසුන් කොළඹ මහේස්ත්‍රාත් අධිකරණයට ඉදිරිපත් කළ අවස්ථාවේ කොළඹ ප්‍රධාන මහේස්ත්‍රාත්වරයා මේ බව පවසා ඇති බව අද දෙරණ අධිකරණ වාර්තාකරු සඳහන් කළේය. විශේෂයෙන් උද්ඝෝෂණ පෙළපාලියක් සඳහා තහනම් නියෝගයක් ලබාදීමේ දී අදාළ පාර්ශවයෙන් ද කරුණු විමසීමට කටයුතු කරන බව කොළඹ ප්‍රධාන මහේස්ත්‍රාත්වරයා දැනුම් දී තිබේ.", "URL": "https://sinhala.adaderana.lk/news.php?nid=43315", "Category": null, "Parent URL": null}