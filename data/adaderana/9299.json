{"Source": "Adaderana", "Timestamp": "June 30, 2010 10:46 am", "Headline": "ඉඩම් නඩු විසඳන්න අලුත් අධිකරණයක්", "News Content": "ඉඩම් නඩු විසඳීම සඳහා දිස්ත්‍රික් අධිකරණයක බලතල සහිත අධිකරණ පිහිටුවීමට පියවර ගන්නා බව ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතා පවසයි. ඉඩම් ආරවුල් සම්බන්ධයෙන් නෛතික ක්‍රියාමාර්ගයන්ට එළඹෙන පුද්ගලයින්ට සිදුවන ප්‍රමාදයන් සලකා මෙම පියවර ගන්නා බව අමාත්‍යවරයා කියා සිටියි. මෙම නව අධිකරණ පද්ධතිය පිහිටුවීමෙන් අනතුරුව ඉඩම් නඩු කඩිනමින් විසඳීමේ හැකියාව ලැබෙනු ඇති බවට හෙතෙම විශ්වාසය පළ කරයි. මාතලේ ප්‍රදේශයේ පැවති සම්මන්ත්‍රණයක දී ජනක බණ්ඩාර තෙන්නකෝන් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=9299", "Category": null, "Parent URL": null}