{"Source": "Adaderana", "Timestamp": "February 7, 2019 10:57 am", "Headline": "හලාවත-මීගමුව පුද්ගලික බස් වර්ජනයක්", "News Content": "හලාවත-මීගමුව පෞද්ගලික බස් රථ සේවකයන් අද(07) පෙරවරුවේ සිට වැඩවර්ජනයක් ආරම්භ කර ඇති බව අද දෙරණ වාර්තාකරු පවසයි. හලාවත-මීගමුව පෞද්ගලික බස්රථ කොන්දොස්තරවරයෙකුට මීගමුව පොලීසිය තුළදී පොලිස් නිලධාරීන් පිරිසක් විසින් පහරදී හේතුවෙන් මෙලෙස වර්ජනයේ නිරතවන බව හලාවත මීගමුව බස්රථ සේවකයන් පවසයි. මෙලෙස පහර කෑමට ලක්ව ඇත්තේ චමින්ද අනුරද සිල්වා නැමැති 41 හැවිරිදි පුද්ගලික බස් කොන්දොස්තරවරයෙකි. මෙලෙස පහර කෑමට ලක්වූ චමින්ද අනුරද සිල්වා මේ වනවිට මාරවිල මුලික රෝහලේ ප්‍රතිකාර ලබයි. අදාළ සිද්ධිය පිළිබඳ වහාම නීතිය ක්‍රියාත්මක කරන ලෙස හලාවත මගී ප්‍රවාහන සමාගම වගකිව යුත්තන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=103843", "Category": null, "Parent URL": null}