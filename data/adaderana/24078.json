{"Source": "Adaderana", "Timestamp": "May 7, 2012 03:45 pm", "Headline": "බලපත්‍ර නැතිව රෙදි විකිණූ ඉන්දීය ජාතිකයින් දෙදෙනෙකු කොටුවෙයි", "News Content": "සංචාරක වීසා මගින් මෙරටට පැමිණ බලපත්‍ර නොමැතිව රෙදි සහ මනි භාණ්ඩ අලෙවි කළ බවට චෝදනා මත ඉන්දීය ජාතිකයින් දෙදෙනෙකු අත්අඩංගුවට ගෙන තිබේ. කාන්තන්කුඩි, කිරාන්කුලම් ප්‍රදේශයේ දී පොලිස් විශේෂ කාර්යය බලකායේ කලවංචිකුඩි කඳවුරේ නිලධාරීන් කණ්ඩායමක් විසින් ඔවුන් අත්අඩංගුවට ගෙන ඇත. සැකකරුවන් අලෙවි කරමින් සිටි භාණ්ඩ තොගයක් ද පොලිස් විශේෂ කාර්යය බලකාය භාරයට ගෙන තිබේ. ඒවායේ වටිනාකම රුපියල් 85, 000 ක් පමණ වන බව වාර්තා වේ.", "URL": "https://sinhala.adaderana.lk/news.php?nid=24078", "Category": null, "Parent URL": null}