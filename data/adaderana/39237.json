{"Source": "Adaderana", "Timestamp": "December 1, 2013 10:55 am", "Headline": "ද.අප්‍රිකාව දිනයි - එත් තරගාවලියේ ජය පකිස්ථානුවන්ටයි", "News Content": "දකුණු අප්‍රිකානු කණ්ඩායම සහ පකිස්ථානු කණ්ඩායම අතර පැවති තෙවන එක්දින ක්‍රිකට් තරගය කඩුලු 4කින් ජය ගැනීමට දකුණු අප්‍රිකානු කණ්ඩායම ඊයේ සමත් විය. තරගයේ කාසියේ වාසිය දිනූ දකුණු අප්‍රිකානු කණ්ඩායම පළමුව පන්දුවට පහරදීමේ අවස්ථාව පාකිස්ථනු කණ්ඩායමට ලබාදුන්නේය. ඒ අනුව ඔවුන් පන්දුවාර 46.5ක් තුළ සියලු ක්‍රීඩකයින් දැවී ලකුණු 179ක් ලබාගත්තේය. පිළිතුරු ඉනිම සඳහා පිටියට පිවිසි දකුණු අප්‍රිකානු කණ්ඩායම පන්දුවාර 38.4ක් තුළ කඩුලු 6ක් පමණක් දැවී ජයග්‍රහණය වාර්තා කළේය. කෙසේ වෙතත් තරග තුනකින් සමන්විත එක්දින ක්‍රිකට් තරගාවලිය දෙකට එකක් ලෙස පකිස්ථාන් කණ්ඩායම ජයහිමි කරගත්තේය.", "URL": "https://sinhala.adaderana.lk/news.php?nid=39237", "Category": null, "Parent URL": null}