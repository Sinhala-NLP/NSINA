{"Source": "Adaderana", "Timestamp": "November 1, 2017 12:48 pm", "Headline": "ලංගමේ බස් හිඟයක්", "News Content": "ලංකා ගමනා ගමන මණ්ඩලයට බස් රථ 250ක පමණ හිඟයක් පවතින බව එම මණ්ඩලය පවසයි. අවශ්‍ය බස් රථ ප්‍රමාණය ලබා ගැනීම සම්බන්ධයෙන් ලංකා ගමනා ගමන මණ්ඩලයේ අංශ ප්‍රධානීන් සමඟ සාකච්ඡා මේ වන විට පැවැත්වෙන බව එම මණ්ඩලයේ මෙහෙයුම් අධ්‍යක්ෂ එච්.එම් චන්ද්‍රසිරි මහතා සඳහන් කළේය. මේ සම්බන්ධයෙන් ප්‍රවාහන අමාත්‍ය නිමල් සිරිපාල ද සිල්වා මහතා ද දැනුවත් කර ඇති බව එච්.එම් චන්ද්‍රසිරි මහතා පැවසීය. ග්‍රාමීය ප්‍රදේශවල ප්‍රවාහන කටයුතු පුළුල් කිරිම සහ අනතුරුවලට ලක්ව හානි සිදුවිම හේතුවෙන් නව බස් රථ මිලදී ගැනිම සම්බන්ධයෙන් අවධානය යොමුව ඇති බව එච්.එම් චන්ද්‍රසිරි මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=79399", "Category": null, "Parent URL": null}