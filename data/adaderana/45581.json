{"Source": "Adaderana", "Timestamp": "August 25, 2014 12:09 pm", "Headline": "අධිකරණය ඉදිරිපිටදීම තියුණු ආයුධයකින් පහරදීලා - 1ක් මරුට 2ක් රෝහලේ ", "News Content": "කොළඹ රථ වාහන මහේස්ත්‍රාත් අධිකරණය ඉදිරිපිට දි තියුණු ආයුධයකින් සිදුකළ පහරදිමකින් පුද්ගලයෙකු ජීවිතක්ෂයට පත්වී තවත් දෙදෙනෙකු තුවාල ලබා තිබේ. නඩු විභාගයක් සඳහා පැමිණි දෙපාර්ශවයක් අතර හටගත් ආරවුලක් හේතුවෙන් මෙම පහරදීම සිදුවී ඇති බව පොලීසිය පවසයි. සිද්ධියෙන් තුවාල ලැබු පිරිමි පුද්ගලයෙකු සහ තරුණියක ජාතික රෝහලට ඇතුළත් කර තිබේ. පහරදීම සිදුකළ සැකකරු අත්අඩංගුවට ගෙන ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=45581", "Category": null, "Parent URL": null}