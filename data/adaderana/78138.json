{"Source": "Adaderana", "Timestamp": "September 29, 2017 09:13 am", "Headline": "චීනයේ ඇති උතුරු කොරියානු සමාගම් වැසේ", "News Content": "තම රට තුළ ක්‍රියාත්මක උතුරු කොරියානු සමාගම් වසා දැමීමට චීනය පියවර ගෙන තිබේ. එක්සත් ජාතීන්ගේ සංවිධානය උතුරු කොරියාවට එරෙහිව පනවා ඇති සම්බාධකවලට අනුව ක්‍රියාත්මක වෙමින් චීනය මෙම තීරණය ගෙන ඇති බව වාර්තාවේ. ඒ අනුව චීන වාණිජ අමාත්‍යවරයා ප්‍රකාශ කර ඇත්තේ එම සමාගම් වසා දැමීමට දින 120ක කාලයක් ලබා දී ඇති බවයි. උතුරු කොරියාව වෙළඳ ගනුදෙනු පවත්වාගෙන යන ප්‍රධානම රට වශයෙන් චීනය සැලකෙන අතර පසුගිය 11 වනදා එක්සත් ජාතීන් පැනවු සම්බාධක සඳහා චීනයේ ද කැමැත්ත පලව තිබුණි. මේ වන විට උතුරු කොරියාවේ අපනයන සහ ආනයන බිද වැටීමෙන් විදෙස් මුදල් හිඟයක් මතුව තිබේ. දිගින් දිගටම සිදු කළ න්‍යෂ්ටික අත්හදා බැලීම්වලට ප්‍රතිචාර වශයෙන් උතුරු කොරියාවට එරෙහිව සම්බාධක දැඩි කර තිබේ.", "URL": "https://sinhala.adaderana.lk/news.php?nid=78138", "Category": null, "Parent URL": null}