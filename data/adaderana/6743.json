{"Source": "Adaderana", "Timestamp": "February 17, 2010 09:01 am", "Headline": "යුරෝපා සංගමය එක්ක ගැටුමක් නෑ", "News Content": "‍යුරෝපීය සංගමය සමග තවදුරටත් සමීපව කටයුතු කිරිමට ශ්‍රී ලංකා රජය බලාපොරොත්තු වේ. විදේශ කටයුතු අමාත්‍යාංශය පවසන පරිදි ඉදිරි කාලය තුළ යුරෝපීය කොමිසමේ අදාල බලධාරීන් සමඟ ශ්‍රී ලංකාවට නැවත ජි.එස්.පි. ප්ලස් බදු සහන ලබා ගැනීම් පිළිබඳ සාකච්ඡා කරනු ඇත.. ජි.එස්.පී. ප්ලස් බදු සහනය මාස 6 කට අත්හිටුවීම මගින් ශ්‍රී ලංකාව හා යුරෝපීය සංගමය අතර සබඳතා පලුදු නොවන බව එම අමාත්‍යාංශය පවසයි. කෙසේ වෙතත් බදු සහනය අහෝසි කිරීමට හේතු සාධක ලෙස යුරෝපීය සංගමය දක්වන අයුරින් මානව හිමිකම් කඩවීමක් ශ්‍රී ලංකාව තුළ සිදුනොවු බව විදේශ අමාත්‍යාංශය පෙන්වා දෙයි. එල්.ටී.ටී.ඊ.ය යුධමය වශයෙන් පරාජය කිරීම සඳහා ගත් යුධමය ක්‍රියාමාර්ගය තුළද රටේ නීතියට අවනතව ප්‍රජාතන්ත්‍රවාදී ලෙස සියලු ජන කොටස්වල අයිතිය සුරක්ෂිත වන අකාරයෙන් කටයුතු කළ බව එම අමාත්‍යාංශය නිකුත් කළ නිවේදනයක දැක්වේ.", "URL": "https://sinhala.adaderana.lk/news.php?nid=6743", "Category": null, "Parent URL": null}