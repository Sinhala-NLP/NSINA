{"Source": "Adaderana", "Timestamp": "September 17, 2018 04:14 pm", "Headline": "වර්තමානයේ නීතිය ක්‍රියාත්මක වන්නේ එක් කණ්ඩායමකට පමණයි", "News Content": "එක් කණ්ඩායමක් පමණක් ඉලක්ක කරමින් රජය නීතිය ක්‍රියාත්මක කරමින් සිටින බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මේ බව සඳහන් කළේ රාජාංගණයේ ඊයේ (16) පැවැති උත්සවයක් අමතමින්. රාජාංගණය ශ්‍රී දුටුගැමුණු රජමහා විහාරස්ථානයේ චෛත්‍ය රාජයාණන්වහන්සේගේ කොත නිරාවණය කිරීම හිටපු ජනාධිපති මහින්ද රාජපක්ෂ මහතා අතින් ඊයේ සිදුකෙරුණා. ඒහිදි අදහස් දක්වු හිටපු ජනාධිපති මහින්ද රාජපක්ෂ මහතා ප්‍රකාශ කළේ උතුරු පළාතේ නීතිය වල් වැදි ඇති බවයි. කිසිම අවස්ථාවකදි පොලිසියට අවශ්‍ය පරිදි නීතිය ක්‍රියාත්මක කරන්න නොහැකි බවත් එ මහතා පැවසීය. පොලීසියේ ඉහළ නිධාරින් ස්වාමින් වහන්සේලාට සහ උපාධිධාරින් අපහසවන පරිදි හැසිරේමින් විහිලු සපයන බවද මහින්ද රාජපක්ෂ මහතා පැවසීය. වැඩිදුරටත් අදහස් දැක්වු හිටපු ජනාධිපති මහින්ද රාජපක්ෂ පහතා පැවසුවේ විශේෂ උසාවි ස්ථාපිත කරමින් නව නීති රිති හදමින් තම පවුලේ සමාජිකයන්ට සහ තම හිතවතුන්ට පහර දීමට වත්මන් ආණ්ඩුව කටයුතු කරන බවයි.", "URL": "https://sinhala.adaderana.lk/news.php?nid=96226", "Category": null, "Parent URL": null}