{"Source": "Adaderana", "Timestamp": "August 6, 2012 11:04 pm", "Headline": "අනියම් පෙමේ ශෝකාන්තය", "News Content": "තියුණු ආයුධයකින් පහරදීමෙන් මිය ගිය පුද්ගලයෙකුගේ මළ සිරුරක් කෝපායි ප්‍රදේශයේ නිවසක් තුළ තිබිය දී සොයා ගෙන තිබේ. මෙලෙස මිය ගොස් ඇත්තේ 45 හැවිරිදි සිවරාසා නැමැති අයෙකි. කෝපායි, කොක්කනෙයි ප්‍රදේශයේ තිබූ නිවෙසක තිබී මෙම මළ සිරුර සොයාගෙන ඇත්තේ කෝපායි පොලිසියට ලැබුණු දුරකතන ඇමතුමක් තුළින් බව පොලිසිය සදහන් කළේය. අනියම් සබදතාවක් නිසාවෙන් මෙම ඝාතනය සිදුව ඇති බවට කරුණු අනාවරණය වී ඇතැයි පොලිසිය පවසයි. සැකකරුවන් මෙතෙක් අනාවරණය වී නොමැති අතර කෝපායි පොලිසිය වැඩිදුර විමර්ෂණ පවත්වයි.", "URL": "https://sinhala.adaderana.lk/news.php?nid=26373", "Category": null, "Parent URL": null}