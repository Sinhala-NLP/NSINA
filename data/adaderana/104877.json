{"Source": "Adaderana", "Timestamp": "February 23, 2019 11:35 am", "Headline": "අධිවේගී මාර්ගවලින් නගර සංවර්ධනය වෙනවා-ඒත් සමාජ බෙදීමක් සිදුවෙනවා", "News Content": "“දිනූ දේශය රැකගනිමු-ව්‍යවස්ථා මරු උගුලෙන් ඔබ්බට“ යන මැයෙන් ඩුබාහි පැවති සම්මන්ත්‍රණයකට එක්වෙමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා පෞද්ගලීකරණය සම්බන්ධයෙන් අදහස් පළ කළේය. හම්බන්තොට වරාය පෞද්ගලීකරණය කරනු ලැබු බවත්, එයට තම පක්ෂය විරුද්ධ බව ද කියා සිටි රාජපක්ෂ මහතා, වරාය පෞද්ගලීකරණය රට පිළිබඳව නොව කරන ලද ආකාරය පිළිබඳ ගැටළු පවතින බව සඳහන් කළේය. එනිසා ප්‍රශ්නය ඇත්තේ ප්‍රතිපත්ති මත බව සඳහන් කළ මන්ත්‍රීවරයා,වත්මන් ආණ්ඩුව බලයට පැමිණීම තුළින් සමෘද්ධි ලබා ගන්නා පිරිස වැඩි වෙලා යනු දුප්පත්කම රට තුළ වර්ධනය වී ඇති බව ද පැවසීය. එවැනි දෙයක්වත් තේරුම් ගැනීමේ හැකියාවක් ආණ්ඩුවට නොමැති බව ද නාමල් රාජපක්ෂ මහතා කියා සිටියේය. 2009 වසරේ දී දැවැන්ත වෙනසක් සිදු කළ නමුත් එය රටේ තරුණ ප්‍රජාවට දරා ගැනීමට නොහැකි වෙන්න ඇතැයි ද පැවසු මන්ත්‍රීවරයා, ඉතා වේගයෙන් වෙනස් වු නිසා එවැනි තත්ත්වයක් උදාවෙන්නට ඇතැයි ද පැවසීය. අධිවේගී මාර්ගවලින් නගර සංවර්ධනය වන විට සමාජයේ බෙදීමක් සිදු වන බවත්, එය වටහා ගත යුතු බවත්, කළ යුතුව ඇත්තේ බෙදුණු නගරය සංවර්ධනය කිරීම බවත්ය.", "URL": "https://sinhala.adaderana.lk/news.php?nid=104877", "Category": null, "Parent URL": null}