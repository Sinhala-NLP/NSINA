{"Source": "Adaderana", "Timestamp": "May 14, 2019 11:39 am", "Headline": "අලි ගැටළුවට විසඳුම් ඉල්ලා පුලියන්කුලම උණුසුම්", "News Content": "කහටලස්දිගිලිය, වරාපොතාන පුලියන්කුලම ගම්මානයේ පිරිසක් අලි ගැටළුවට විසඳුම් ලබාදෙන ලෙස ඉල්ලමින් විරෝධතාවක නිරත වුණි. ඊයේ(13) මෙම විරෝධතාවය පැවති බව අද දෙරණ වාරර්තාකරු පවසයි. වන අලි පහරදීමකින් කහටගස්දිගිලිය, වරාපොතාන පුලියන්කුලම ගම්මානයේ 17 හැවිරිදි තරුණයෙකු පසුගියදා ජීවිතක්ෂයට පත්ව තිබුණි. ගම්වාසීන් ඔහුගේ දේහය රැගෙන වරාපොතාන කහටගස්දිගිලිය ප්‍රධාන මාර්ගයට පැමිණ මාර්ගය අවහිර කරමින් වන අලි ගැටලුවට විසඳුම් ලබාදෙන ලෙස ඉල්ලා මෙලෙස විරෝධතාවක නිරත වුණි. ගම්වාසීන් පෙන්වා දෙන්නේ ප්‍රද්ශයේ වන අලි පහරදීම් වලින් මේ වන විට ජීවිත හානි 4ක් සිදුව ඇතත් මේ වන තෙක් බලධාරීන්ගෙන් ඊට නිසි අවධානයක් යොමුව නොමැති බවයි.", "URL": "https://sinhala.adaderana.lk/news.php?nid=109896", "Category": null, "Parent URL": null}