{"Source": "Adaderana", "Timestamp": "August 14, 2017 08:29 am", "Headline": "දියේ ගිලී පුද්ගලයෙක් අතුරුදන්", "News Content": "දෙනියාය, පල්ලෙගම,කොළවෙනිගම ප්‍රදේශයේ පිහිටි සත්මාල ඇල්ලේ ගිලි පුද්ගලයෙකු අතුරුදන්ව තිබේ. සත්මාල් ඇල්ලේ දියනෑමට ගිය පුද්ගලයින් 05 දෙනෙකුගෙන් එක් අයෙකු මෙලෙස දියේ ගිලි අතුරුදන්ව ඇති බව පොලීසිය පවසයි. අතුරුදන්ව ඇත්තේ 26 හැවිරිදි තෙලිජ්ජවිල ප්‍රදේශයේ පදිංචි පුද්ගලයෙක් බව අනාවරණය වී ඇත. ප්‍රදේශවාසීන් සහ නාවික හමුදාව එක්ව අතුරුදන්වූ පුද්ගලයා සෙවිමේ මෙහෙයුම් ආරම්භ කර ඇති අතර දෙනියාය පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76277", "Category": null, "Parent URL": null}