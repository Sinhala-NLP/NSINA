{"Source": "Adaderana", "Timestamp": "March 31, 2013 01:24 pm", "Headline": "ටී.එන්.ඒ. මන්ත්‍රී සාකච්ඡාවට ගල් ගැසූවන් හොයයි", "News Content": "දෙමළ ජාතික සන්ධානයේ සාකච්ඡාවක් අතර තුර එල්ල වු ප්‍රහාරය සම්බන්ධයෙන් කිලිනොච්චි පොලිස් අධිකාරීවරයාගේ මූලිකත්වයෙන් විමර්ශන ආරම්භ කර ඇති බව පොලීසිය පවසයි. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති බව පොලිස් මාධ්‍ය ප්‍රකාශක පොලිස් අධිකාරි බුද්ධික සිරිවර්ධන මහතා ප්‍රකාශ කළේය. ඊයේ පෙරවරුවේ අදාළ රැස්වීම පැවැත්වෙන අවස්ථාවේ පෙළපාලියකින් පැමිණි පිරිසක් විසින් ගල්මුල් ප්‍රහාර එල්ල කිරීම හේතුවෙන් පුද්ගලයින් පිරිසකට තුවාල සිදුවූ බව වාර්තා විය. දෙමළ ජාතික සන්ධානයේ පාර්ලිමේන්තු මන්ත්‍රීවරුන් වන එස්.ශ්‍රීධරන්, මාවෙයි සේනාධිරාජා, එස්.සරවනබවන් සහ එම්.ඒ.සුමන්තිරන් ඇතුළු එම පක්ෂයේ ක්‍රියාකාරීන් පිරිසක් එකී සාකච්ඡාවට සහභාගි වී සිටියහ.", "URL": "https://sinhala.adaderana.lk/news.php?nid=32878", "Category": null, "Parent URL": null}