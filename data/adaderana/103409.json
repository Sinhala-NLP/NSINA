{"Source": "Adaderana", "Timestamp": "January 31, 2019 07:51 am", "Headline": " ළමා අපචාරයක් කරන්න ගිය අයෙක් අල්ලා පොලීසියට බාරදෙයි", "News Content": "යාපනය, නාවන්තුරෙයි ප්‍රදේශයේදී වයස අවුරුදු 12 ක දැරියක් කඩයට ‍ගොස් පැමිණෙමින් සිටියදී අදාළ දැරිය රැගෙන ගොස් අපචාර සිදුකිරීමට තැත්කළ පුද්ගලයෙකු අල්ලා පොලීසිය වෙත බාර දී මෙන් අනතුරුව අදාළ තැනැත්තා රෝහලේ ප්‍රතිකාර ලබමින් සිටියදී රෝහලෙන් පැනගොස් ඇති බව යාපනය නාවන්තුරෙයි ප්‍රදේශවාසීන් පවසයි. ප්‍රදේශවාසීන් පැවසූවේ සැකකරු පසුගිය 23 වැනිදා එම ප්‍රදේශයේ 12 හැවිරිදි දැරියක් කඩයට ‍ගොස් පැමිණෙමින් සිටියදී අදාළ දැරියට අපචාර සිදුකිරීමට උත්සහ කොට ඇති බවයි. සිද්ධිය සම්බන්ධයෙන් වන සැකකරු ඊයේ(30) යාපනය නාවන්තුරෙයි පොදුවෙළදපොළ භූමියේ සිටිනු දැක ප්‍රදේශවාසීන් අදාළ පුද්ගලයා අල්ලා පහරදි පොලීසිය වෙත බාරදි තිබිණ. සැකකරු පවසා ඇත්තේ තමන් කාත්තන්කුඩිය ප්‍රදේශයේ සිට වෙළදාමට පැමිණි පුද්ගලයෙකු වන බවයි. සැකකරු අල්ලා පහරදි ප්‍රදේශවාසීන් පොලීසිය වෙත බාරදි තිබියදී සැකකරු ප්‍රතිකාර සඳහා යාපනය රෝහල වෙත ඇතුළත් කොට ඇති අතර,එහිදි සැකකරු රෝහලෙන් පැනගොස් ඇති බව ප්‍රදේශවාසීන් සඳහන් කළේය. ප්‍රදේශවාසීන් පැවසුවේ පොලීසිය වෙත අල්ලාදුන් සැකකරු පැනයාම සම්බන්ධයෙන් තමන් වෙත සැකයක් පවතින බවයි. සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103409", "Category": null, "Parent URL": null}