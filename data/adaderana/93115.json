{"Source": "Adaderana", "Timestamp": "July 24, 2018 12:06 pm", "Headline": "දෝණි බබා පෙරළෙයි", "News Content": "අම්බලන්ගොඩ ධීවර වරායට ආසන්නයේ අද(24) අළුයම දෝණි බබා නැමති බහුදින ධීවර යාත්‍රාව පෙරළී අනතුරට පත්ව ඇති බව අද දෙරණ වාර්තාකරු පවසයි. මුහුදේ රළු ස්භාවය හේතුවෙන් මෙම බහුදින යාත්‍රාව ගල්වල වැදී පෙරළී ඇති බව වාර්තා වෙයි. මෙම බහුදින යාත්‍රාව අනතුරට ලක්වන අවස්ථාවේදී ධීවරයින් 07 දෙන එහි ගමන් කර ඇති අතර අදාළ අනතුරින් එක් පුද්ලයෙකු තුවාල ලබා අති බව අප වාර්තාකරු සඳහන් කළේය. තුවාල ලබා ඇති ධීවරයා බලපිටිය රෝහල වෙත ඇතුළත් කළ බව වාර්තා වෙයි. අනතුර හේතුවෙන් ධීවර ආම්පන් හා ධීවර යාත්‍රාවට අලභ හානි වී ඇති අතර ලක්ෂ 25කට අධික මාළු තොගයක්ස විනාශවී ඇති බව මෙම යාත්‍රාවේ ගමන් ගත් ධීවරයින් පැවසීය.", "URL": "https://sinhala.adaderana.lk/news.php?nid=93115", "Category": null, "Parent URL": null}