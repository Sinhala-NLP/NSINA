{"Source": "Adaderana", "Timestamp": "March 29, 2018 11:15 am", "Headline": "බන්ධනාගාරයක ගැටුමක්- තවත් පිරිසක් මරුට", "News Content": "වෙනිසියුලාවේ බන්ධනාගාරයක හටගත් කැරැල්ලකින් රැඳවූවන් පිරිසක් මියගොස් තිබේ. ඊට විරෝධය පල කරමින් රැඳවූවන්ගේ ඥාතීන් උද්ඝෝෂණයක නිරත වී ඇත. කැරබොබෝ නගරයේ පොලිස් ස්ථානය ඉදිරිපිට විරෝධතාවේ නිරත පිරිස් සහ පොලිසිය අතර ගැටුමක් හටගෙන තිබේ. ප්‍රකෝපකාරී ලෙස හැසිරුණු විරෝධතාකරුවන් විසුරුවා හැරීම සඳහා පොලිසිය විසින් කඳුළු ගෑස් ප්‍රහාරයක්ද එල්ල කර ඇත. කෙසේ නමුත් බන්ධනාගාර කැරැල්ලෙන් මියගිය සහ තුවාල ලැබූවන් පිළිබඳ තොරතුරු ඔවුන්ගේ ඥාතීන් වෙත මෙතෙක් අනාවරණ කර නැහැ. කැරැල්ලෙන් රැඳවූවන් 70කට ආසන්න පිරිසක් මියගොස් ඇති බව නිල නොවන වාර්තාවල සඳහන් වෙයි. බන්ධනාගාරවල ගැටුම් වෙනිසියාලාවේ බහුලව දක්නට ලැබෙන අතර පසුගිය වසරේ සිදුවූ බන්ධනාගාර ගැටුමකින් පුද්ගලයින් 37 දෙනෙකු ජීවිතක්ෂයට පත් විය.", "URL": "https://sinhala.adaderana.lk/news.php?nid=86558", "Category": null, "Parent URL": null}