{"Source": "Adaderana", "Timestamp": "June 9, 2015 09:01 am", "Headline": "ප්‍රභාකරන්ගේ පිළිරුව ඉවත් කළාට තමිල්නාඩුවේ විරෝධතා!", "News Content": "තමිල්නාඩු නාගපට්නම්හි පිහිටුවා තිබු හිටපු එල්.ටි.ටි.ඊ. නායක වේළුපිල්ලෙයි ප්‍රභාකරන්ගේ පිළිරුව ඉවත් කිරීමට විරෝධය පළ කරමින් එම්.ඩි.එම්.කේ.පක්ෂය අද දිනයේ විරෝධතාවක නිරත වීමට තීරණය කර තිබේ. “ද හින්දු“ පුවත්පත වාර්තා කරන්නේ නාගපට්නම්හි පිහිටි තමිල්නාඩු රජයේ කාර්යාලය ඉදිරිපිට මෙම විරෝධතාවය පැවැත්වීමට සැලසුම් කර ඇති බවයි.එම්.ඩි.එම්.කේ. පක්ෂයේ ප්‍රධාන ලේකම් වයිකෝ විසින් මෙම විරෝධතාවය සැලසුම් කර ඇති අතර ප්‍රදේශයේ කළු කොඩි ඔසවා විරෝධතාවයට සහයෝගය දක්වන ලෙස ඔහු ඉල්ලීමක් කර තිබේ.නාගපට්නම් පොයිගයිනල්ලූර් ප්‍රදේශයේ දේවස්ථානයක ඉදිකර තිබු ප්‍රභාකරන්ගේ පිළිරුව පසුගිය සෙනසුරාදා රාත්‍රි ආරක්ෂක අංශ විසින් ඉවත් කර තිබුණි.තමිල්නාඩු රජයේ උපදෙස් මත අදාළ පිළිරුව ඉවත් කර ඇති බව සඳහන්.", "URL": "https://sinhala.adaderana.lk/news.php?nid=51866", "Category": null, "Parent URL": null}