{"Source": "Adaderana", "Timestamp": "September 1, 2014 08:33 am", "Headline": "පකිස්ථානයේ ගැටුම් -  3ක් මරුට ", "News Content": "පාකිස්ථානයේ ඉස්ලාමාබාද් අගනුවර ඇති වු දරුණු ගැටුම් හේතුවෙන් පුද්ගලයින් තිදෙනෙකු මියගොස් තවත් සියයකට ආසන්න පිරිසක් තුවාල ලබා තිබේ. පාකිස්ථාන අග්‍රාමාත්‍ය නවාස් ෂරීෆ් මහතා එම ධුරයෙන් ඉල්ලා අස්විය යුතු බවට බල කරමින් මෙලෙස විරෝධතා ව්‍යාපාර පැවැත්වෙන බව විදෙස් මාධ්‍ය වාර්තා කළේය. උද්ඝෝෂකයින් පොලිසිය සමග ගැටුම් ඇති කරගෙන ඇති අතර ඔවුන් පොලිසියට ගල්මුල් ප්‍රහාර එල්ල කර ඇති බව ද වාර්තාවෙයි. උද්ඝෝෂකයින් පාකිස්ථාන අගමැති නිල නිවසට සහ පාර්ලිමේන්තුවට කඩා වැදිම සඳහා ගත් උත්සහයත් සමග මෙම ගැටුම් වර්ධනය වි ඇති බව විදෙස් මාධ්‍ය පෙන්වා දෙයි.", "URL": "https://sinhala.adaderana.lk/news.php?nid=45738", "Category": null, "Parent URL": null}