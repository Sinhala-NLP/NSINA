{"Source": "Adaderana", "Timestamp": "May 5, 2019 06:00 pm", "Headline": "ආරක්ෂාව තහවුරු වන තෙක් පාසල් විවෘත නොකරන්න-අස්ගිරි මහ නා හිමි ඉල්ලයි", "News Content": "රට තුළ ආරක්ෂාව තහවුරු කරන තෙක් පාසල් ආරම්භ කිරීම කල් දමන ලෙස අස්ගිරි පාර්ශවයේ මහා නායක වරකාගොඩ ශ්‍රී ඥානරතන හිමියන් රජයෙන් ඉල්ලීමක් සිදුකර ඇත. ඒ අනුව දිවයිනේ සියලු පාසල් එකම දිනයක ආරම්භ කිරීමට පියවර ගන්නා ලෙස අස්ගිරි පාර්ශවයේ මහනායක අතිපුජ්‍ය වරකාගොඩ ශ්‍රී ඥානරතන නාහිමි පවසා සිටියි. උන්වහන්සේ පෙන්වා දෙන්නේ රටේ පවතින වාතාවරණයත් සමඟ පාසල් ආරම්භ කිරීම සම්බන්ධයෙන් විවිධ චෝදනා එල්ල වෙමින් පවතින බවයි. පාසල් යළි ආරම්භ කිරීමට තත්ත්වයක් නොමැති බවත් මේ අවස්ථාවේදී සිසුන්ගේ දෙමව්පියන් බියෙන් ඉන්නේ එබැවින් වගකිවයුත්තන්ට කියා සිටින්නේ තව සති කිහිපයකින් පාසල් ආරම්භ කරන ලෙස බවත් උන්වහන්සේ ප්‍රකාශ කර සිටියේය. මාධ්‍ය වෙත විශේෂ ප්‍රකාශයක් සිදුකරමින් අතිපුජ්‍ය වරකාගොඩ ශ්‍රී ඥානරතන හිමි මේ බව සඳහන් කළේය.", "URL": "https://sinhala.adaderana.lk/news.php?nid=109304", "Category": null, "Parent URL": null}