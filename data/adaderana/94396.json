{"Source": "Adaderana", "Timestamp": "August 14, 2018 04:08 pm", "Headline": "විදෙස් රැකියා දෙන බව පවසා මුදල් වංචා කළ අයෙක් අත්අඩංගුවට", "News Content": "ජර්මනියේ රැකියා ලබාදෙන බවට පවසා මුදල් වංචා කළ සැකකරුවෙකු විදේශ සේවා නියුක්ති කාර්යංශයේ විශේෂ විමර්ශන ඒකකය මඟින් අත්අඩංගුවට ගෙන තිබේ. එම කාර්යංශයට ලද පැමිණිල්ලකට අනුව සිදුකල වැටලීමකදී අම්පාර, උහන ප්‍රදේශයේදී ඔහු අත්අඩංගුවට ගෙන ඇති බව සඳහන්ය. තමන් අග්‍රාමාත්‍ය ලේකම් කාර්යාලයේ කටයුතු කරන බවත් ආණ්ඩුවේ ප්‍රභල ඇමතිවරයෙකුගේ සමීපතමයෙකු බවත් පවසමින් ඔහු විවිධ පුද්ගලයින්ගෙන් මුදල් වංචා කර ඇති බව වාර්තා වේ. සැකකරු විසින් රුපියල් ලක්ෂ 11 කට අධික මුදලක් වංචා කර ඇති බවට තොරතුරු අනාවරණය වී ඇති බව විදේශ සේවා නියුක්ති කාර්යංශය සඳහන් කළේය. සැකකරු අම්පාර,වලගම්බාපුර ප්‍රදේශයේ පදිංචි පුද්ගලයෙකු වන අතර ශ්‍රී ලංකා විදේශ සේවා නියුක්ති කාර්යංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94396", "Category": null, "Parent URL": null}