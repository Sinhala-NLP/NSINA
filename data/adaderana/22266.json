{"Source": "Adaderana", "Timestamp": "February 21, 2012 09:12 am", "Headline": "ඛනිජ නිධි ගවේෂණයට නව ව්‍යාපෘතියක්", "News Content": "පොළව අභ්‍යන්තරයේ ඇති ඛනිජ නිධි ගවේෂණය කිරීම සඳහා නව ව්‍යාපෘතියක් ආරම්භ කිරීමට භූ විද්‍යා හා පතල් කැණීම් කාර්යාංශය තීරණය කර තිබේ. ගුවන් යානයක් උපයෝගී කරගනිමින් අදාළ ගවේෂණය සිදුකිරීමට සැලසුම් කර ඇති බව එම කාර්යාංශයේ සභාපති ආචාර්ය එන්.ටි.විජයානන්ද මහතා සඳහන් කළේය. එහි මූලීක කටයුතු මේ වන විටත් අවසන් කර ඇති අතර මේ වසරේ අදාළ ගවේෂණ කටයුතු ආරම්භ කිරීමට බලාපොරොත්තු වන බව එන්.ටි.විජයානන්ද මහතා ප්‍රකාශ කළේය.", "URL": "https://sinhala.adaderana.lk/news.php?nid=22266", "Category": null, "Parent URL": null}