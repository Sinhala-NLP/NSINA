{"Source": "Adaderana", "Timestamp": "May 19, 2010 04:19 pm", "Headline": "ජයග්‍රහණයට කැපවූ සියලුදෙනාට ෆොන්සේකාගේ ප්‍රණාමය ", "News Content": "වසර 30ක් තිස්සේ පැවැති ත්‍රස්තවාදය පරාජය කර යුධ ජයග්‍රහණයට දායක වු සියලු දෙනා වෙත ප්‍රණාමය පුද කරන බව ප්‍රජාතන්ත්‍රවාදී ජාතික සන්ධානයේ නායක ජෙනරාල් සරත් ‍ෆොන්සේකා මහතා පවසයි. යුද්ධය අවසන් වී වසරක් ගතවන අද දිනයේ එම යුද්ධයට බිලිවූ අභීත රණවිරුවන් සහ අහිංසක ජනතාව සිහිපත් කරන බව නිවේදනයක් නිකුත් කරමින් ඔහු සඳහන් කරයි. ඔවුන්ගේ අහිමිවීම වේදනාවක් වුවද දෙමාපියන් එවැනි දරුවන් පිළිබඳ ආඩම්බර වනු ඇතැයි තමා සිතන බව ද සරත් ‍ෆොන්සේකා මහතා ප්‍රකාශ කරයි. යුද, නාවික, ගුවන්, පොලිස් සහ සිවිල් ආරක්ෂක හමුදා, ජිවිතය පුජා කිරීමෙන්, කැපවීමෙන් හා පරිත්‍යාගයෙන් ලබාගත් ජයග්‍රහණය වෙනුවෙන් තම ආචාරය පුදකරන බව එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=8504", "Category": null, "Parent URL": null}