{"Source": "Adaderana", "Timestamp": "May 8, 2015 09:53 am", "Headline": "පොලීසියෙන් පොලීසියේ දෙන්නෙක්ට මාංචු", "News Content": "ගඟ ඉහල ප්‍රාදේශිය සභා හිටපු සභාපති එන්.එස්.කේ.අලුත්ගමගේ මහතාට පහරදුන් බවට සැකපිට පොලිස් නිලධාරින් දෙදෙනෙකු අත්අඩංගුවට ගෙන තිබේ. එක්සත් ජාතික පක්ෂයේ නියෝජිතයකු වන ඔහුට ගම්පොළ පොලිස්ථානය තුළ රඳවාගෙන පහරදුන් බවට ගම්පොල සහකාර පොලිස් අධිකාරීවරයා වෙත පැමිණිලි කර තිබුණි.පහරකෑමෙන් තුවාල ලැබු ඔහු ගම්පොළ රෝහලට ඇතුළත් කර තිබු බව වාර්තා විය.ඒ අනුව සිදුකළ විමර්ශන වලින් පසු පොලිස් පරික්ෂකවරයෙකු සහ උප පොලිස් පරික්ෂකවරයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=51179", "Category": null, "Parent URL": null}