{"Source": "Adaderana", "Timestamp": "March 26, 2018 07:05 am", "Headline": " මිලියන 21ක් වටිනා මැණික් එක්ක චීන ජාතිකයා රේගුවේ හිර වෙයි", "News Content": "රුපියල් කෝටි දෙකකට අධික වටිනාකමකින් යුත් මැණික් තොඟයක් සමඟ චීන ජාතිකයෙකු කටුනායක ජාත්‍යාන්තර ගුවන්තොටුපළේදී අත්අඩංගුවට ගෙන තිබේ. අදාළ චීන ජාතිකයා අද(26) අළුයම කැතේ පැසිෆික් ගුවන් සේවයට අයත් ගුවන් යානයකින් චීනයේ ෂැංහයි නුවර සිට මෙරටට පැමිණ ඇති බව සඳහන්ය. අදාළ විදේශිය ජාතිකයා සම්බන්ධයෙන් ලද තොරතුරක් මත මොහු අත්අඩංගුවට ගෙන පරික්ෂාවට ලක් කර තිබේ. එහිදී ඔහුගේ ගමන් බෑගයේ තිබී මැණික් ගල් 12ක් සොයාගෙන ඇති අතර එවාගේ බර කැරටි 68ක් පමණ වන බව සඳහන්ය. මෙම මැණික් තොඟයේ වටිනාකම රුපියල් දෙකෝටි 11ලක්ෂ 31,227ක් බවයි ශ්‍රී ලංකා රේගුව පැවසීය. ශ්‍රී ලංකා රේගුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86335", "Category": null, "Parent URL": null}