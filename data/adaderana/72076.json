{"Source": "Adaderana", "Timestamp": "April 15, 2017 07:58 am", "Headline": "යතුරුපැදිය ගැටී දෙදෙනෙකුට මරුකැඳවයි", "News Content": "මිනුවන්ගොඩ, බුලුගහමුල්ල ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ.යතුරුපැදියක් පැදිකරුට පාලනය කර ගැනීමට නොහැකිව මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදුව ඇති බව පොලිසිය පවසයි.අනතුරින් බරපතළ තුවාල ලැබූ යතුරුපැදිකරු සහ පසුපැදිකරු මිනුවන්ගොඩ රෝහලට ඇතුළත් කිරීමෙන් පසු ඔවුන් දෙදෙනා මියගොස් තිබේ.මියගොස් ඇත්තේ හොරම්පැල්ල ප්‍රදේශයේ පදිංචිව සිටි 30 හැවිරිදි සහ 34 හැවිරිදි පුද්ගලයින් දෙදෙනෙකි.පශ්චාත් මරණ පරීක්ෂණය අද සිදු කිරීමට නියමිත අතර මිනුවන්ගොඩ පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72076", "Category": null, "Parent URL": null}