{"Source": "Adaderana", "Timestamp": "February 1, 2018 08:53 am", "Headline": "යකඩ බට හොරකම් කරපු 3ක් අත්අඩංගුවට", "News Content": "මාතර සිට කතරගම දක්වා ඉදි වෙමින් පවතින ඉදිවෙමින් පවතින දුම්රිය මාර්ගයේ යකඩ බට සොරකම් කල පුද්ගලයින් තිදෙනෙකු මාතර ප්‍රදේශයේදී අත්අඩංගුවට ගෙන තිබේ. කැකනදුර හංදිය අසළ ඉදිවෙමින් පවතින ගුවන් පාලම සඳහා භාවිත කිරීමට තිබූ යකඩ බට 30ක් මෙලෙස සොරකම් කර ඇති බව පොලීසිය ප්‍රකාශ කළේය. අදාළ වැඩබිමේ පාලකවරයා විසින් මාතර පොලිස් ස්ථානයට සිදුකළ පැමිණිල්ලකට අනුව සිදුකළ විමර්ශනයකදී මොවුන් අත්අඩංගුවට ගෙන තිබේ. අත්අඩංගුවට ගත් සැකකරුවන් සොරාගන්නා ලද යකඩ බට ද සොයාගෙන ඇති බව පොලීසිය සඳහන් කළේය. මොවුන් කැකනදුර ප්‍රදේශයේ පදිංචිකරුවන් වන අතර අද (01) දින මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83855", "Category": null, "Parent URL": null}