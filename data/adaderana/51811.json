{"Source": "Adaderana", "Timestamp": "June 6, 2015 10:01 am", "Headline": "කසළ තේ තොගයක් සමඟ 2ක් දැලේ ", "News Content": "දිඹුලපතන ප්‍රදේශයේදී නීති විරෝධීව ප්‍රවාහනය කරමින් තිබූ කසළ තේ තොගයක් සොයාගෙන තිබේ. කසළ තේ තොගය ලොරි රථ දෙකකින් ප්‍රවාහනය කරමින් තිබියදී දිඹුලපතන, බෝගහවත්ත නගරයේදී පොලීසිය බාරයට ගෙන ඇති බව සඳහන්ය.එහි තිබී කසළ තේ කිලෝ ග්‍රෑම් 14000ක් සොයාගෙන තිබේ.මේ සම්බන්ධයෙන් සැකකරුවන් දෙ‍දෙනෙකු අත්අඩංගුවට ගෙන ඇති අතර ඔවුන් වැලිගල්ල සහ ගම්පොල ප්‍රදේශ වල පදිංචිකරුවන් බව සඳහන්ය.ඔවුන් අද හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51811", "Category": null, "Parent URL": null}