{"Source": "Adaderana", "Timestamp": "October 29, 2011 03:15 pm", "Headline": "ගතවූ මාස 10 තුළ ඩෙංගු මරණ 145 ක්", "News Content": "වසරේ ගතවූ මාස 10 ක කාලය තුළ ඩෙංගු රෝගය හේතුවෙන් මියගිය පුද්ගලයින් සංඛ්‍යාව 145 දක්වා ඉහළ ගොස් ‍තිබේ. එම කාලය තුළ පුද්ගලයින් 20,881 දෙනෙකුට ‍ඩෙංගු රෝගය වැළඳී ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසයි. ඩෙංගු රෝගයට ගොදුරු වූ පුද්ගලයින්ගෙන් 58%ක් බස්නාහිර පළාතෙන් වාර්තා වන අතර පසුගිය ජූලි මාසයේ දී වැඩිම රෝගීන් සංඛ්‍යාවක් වාර්තා වී ඇත. පවත්නා වැසි සහිත කාලගුණික තත්ත්වය හමු‍වේ යළිත් වරක් ඩෙංගු රෝගය හිස එසවීමේ අවදානමක් පවතින බැවින් ඒ සම්බන්ධයෙන් ජනතාව අවධානයෙන් සිටිය යුතු බව වසංගත රෝග විද්‍යා අංශය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=19656", "Category": null, "Parent URL": null}