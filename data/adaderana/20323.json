{"Source": "Adaderana", "Timestamp": "November 28, 2011 05:00 pm", "Headline": "උපාධිධාරීන් 42,000 ක් රැකියා විරහිතයි", "News Content": "උපාධිධාරීන් 42,000 ක් රැකියා විරහිතව සිටින බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. මෙරට තරුණ පරපුරේ ලක්ෂ 4 ට පමණ රැකියා නොමැති බව ඔහු පෙන්වා දෙයි. අයවැය තුළින් ජනතාව බලාපොරොත්තු වූ සහන ලබාදීමට රජය පියවර නොගත් බව ප්‍රකාශ කරමින් අම්බලන්තොට නගරයේ දී අද(28) උද්ඝෝෂණයක් පැවැත්වුණි. 2012 වසර සඳහා වු අයවැයෙන් කිසිදු සහනයක් ලැබී නොමැති බව එම උද්ඝෝෂණයට එක්වෙමින් අදහස් දැක්වූ අනුර කුමාර දිසානායක මන්ත්‍රිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20323", "Category": null, "Parent URL": null}