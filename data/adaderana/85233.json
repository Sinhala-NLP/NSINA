{"Source": "Adaderana", "Timestamp": "March 6, 2018 10:06 am", "Headline": "මාතලේ විජය ජාතික පාසලේ ගුරුදෙගුරුන්ගේ  ඉල්ලීම", "News Content": "මාතලේ විජය ජාතික පාසලේ ප්‍රාථමික අංශයේ ගොඩනැගිල්ල හා වැසිකිළි කැසිකිළි පද්ධතිය අබලන්වීමද, ආරක්ෂිත ගේට්ටුව කැඩී විනාශවිම හේතුවෙන් පාසල් සිසුන් හා ගුරුමංඩලය අපහසුතාවට පත්ව තිබේ. වසර 130ක් පැරණි මාතලේ නගර මධ්‍යයේ පිහිටි පාසල් සිසුන් 2500කට අධික සිසුන් පිරිසක් ඉගෙනුම ලබන ප්‍රධානපෙලේ මිශ්‍ර ජාතික පාසලක් වුවත් එහි ප්‍රථමික අංශයේ පවතින අඩුපාඩු හේතුවෙන් පාසල් සිසුන්ගේ ජීවිතපවා අවධානම් තත්වය පවතින බව දෙමාපියන් පවසයි. පැරණි ගොඩනැගිලි තුල පංති පවත්වාගෙන යාමෙන් වැසි දිනයන්ට පංති කාමර තෙමෙන බවත් එම වහලයන් කඩාවැටිමේ අවධානමක් පවතින අතර බැවුම් සහිත ස්ථානයන්හි ආරක්ෂක වැටක් ඉදිකිර නොතිබිමෙන් අනතුරු සිදුවිමේ අවධානමක් පවති. වසර ගනනාවකින් නිසි නඩත්තුවක් සිදුකර නොමැති වැසිකළි පද්ධතිය පාසල් සිසුන්ගේ හා ගුරුමංඩයේ සෞඛ්‍යයටද තර්ජනක් වී ඇත. ගේට්ටුව දිරාපත්ව විනාශවීම හේතුවෙන් පාසල් සිසුගේ ජීවිතයන්ටද තර්ජනයක් වී ඇති බව ඔවුන් පෙන්වා දෙනු ලබයි. අධ්‍යපන අමාත්‍යංශය විසින් වාර්ෂිකව විශාල මුදල් වැයකර නව ඉදිකිරීම් සිදු කරනු ලැබුවත් එම මුදල් අත්‍යවශ්‍ම ස්ථානවෙත ලබාදීමට කටයුතු නොකිරීමෙන් වසර ගනනාවක සිට විවිධ අපහසුතාවන් මත විද්‍යාලය පවත්වාගෙන යනු ලබන අතර මේ පිළිබඳ අධ්‍යපන බලධාරීන්ගේ අවධානය යොමුකර කඩිනමින් මෙහි නඩත්තු කටයුතු ඉටුකර පාසල් සිසුන්ගේ ජීවිත ආරක්ෂා කරදිමට කටයුතු කරනලෙස බලධාරින්ගෙන් ඉල්ලා සිටින බව ගුරුදෙගුරු සංගමය සඳහන් කරයි.", "URL": "https://sinhala.adaderana.lk/news.php?nid=85233", "Category": null, "Parent URL": null}