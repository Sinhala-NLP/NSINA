{"Source": "Adaderana", "Timestamp": "January 19, 2018 03:11 pm", "Headline": "පුංචි ඡන්දෙට අදාළව පැමිණිලි 241 ක් වාර්තා වෙලා", "News Content": "පළාත් පාලන ආයතන ඡන්ද විමසීමට අදාළව පැමිණිලි 241ක් වාර්තා වී ඇති බව පොලිස් මූලස්ථානය පවසයි. මැතිවරණ පැමිණිලි 168ක් සහ මැතිවරණ නීති උල්ලඝංණය කිරිම් සම්බන්ධයෙන් පැමිණිලි 73ක් ඒ අතර වන බව පොලිස් මූලස්ථානය සඳහන් කළේය. ගත වූ පැය 24 තුළ පමණක් පේරාදෙණිය, ඇඹිලිපිටිය, නිට්ටඹූව, සේරුනුවර, කළුතර උතුර, මීපේ සහ බේරුවල යන පොලිස් ස්ථාන වෙත පැමිණිලි 07ක් ලැබී ඇති බව සඳහන්ය. පසුගිය දෙසැම්බර් 09 වනදා සිට මේ දක්වා කාලය තුළ මැතිවරණ පැමිණිවලට අදාලව පුද්ගලයින් 197 දෙනෙකු අත්අඩංගුවට ගෙන ඇති අතර ඒ අතර මෙවර පළාත් පාලන ඡන්ද විමසීම සඳහා ඉදිරිපත්ව සිටින අපේක්ෂකයින් 21 දෙනෙකු ද වන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=83229", "Category": null, "Parent URL": null}