{"Source": "Adaderana", "Timestamp": "April 12, 2017 09:38 pm", "Headline": "බන්දුලගෙන් ශ්‍රේෂ්ඨාධිකරණයට විශේෂ පෙත්සමක්", "News Content": "පාර්ලිමේන්තු න්‍යාය පුස්තකයට ඇතුළත් කර ඇති විදේශී්‍ය විනිමය පාලන නව පනත් කෙටුම්පත ආණ්ඩුක‍්‍රම ව්‍යවස්ථාවට පටහැනි බවට නිගමනය කර තීන්දුවක් ලබා දෙන මෙන් ඉල්ලා පාර්ලිමේන්තු මන්ත‍්‍රී බන්දුල ගුණවර්ධන මහතා අද (12) ශ්‍රේෂ්ඨාධිකරණයට විශේෂ පෙත්සමක් ගොනු කළේ ය. අදාළ කෙටුම් පත සම්මත වීම තුළ මහ බැංකුව හා මූල්‍ය මණ්ඩලය සතු බලතල අහෝසී වී, මුදල් අමාත්‍යවරයාගේ අනුමැතියෙන් තොරව කිසිදු තීරණයක් ගැනීමට නොහැකි වීම අද වන විට බරපතල තත්ත්වයක් බවට පත් ව ඇති බව ද මන්ත‍්‍රීවරයා වැඩි දුරටත් පැවසීය. කෙසේ වෙතත් මේ හා සමානම තවත් පෙත්සමක් නීතිඥ නාගහනන්ද කොඩිතුවක්කු මහතා විසින් ද අද දිනයේ දී ඉදිරිපත් කර තිබුණේ ය.", "URL": "https://sinhala.adaderana.lk/news.php?nid=72027", "Category": null, "Parent URL": null}