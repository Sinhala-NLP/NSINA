{"Source": "Adaderana", "Timestamp": "June 17, 2012 09:28 pm", "Headline": " පී.එච්.අයිලාගේ වෘත්තීය ක්‍රියාමාර්ගය යළිත් එයි", "News Content": "මහජන සෞඛ්‍ය පරීක්ෂකවරුන් හෙට සිට යළි වෘත්තීය ක්‍රියාමාර්ගයක නිරතවීමට තීරණය කර තිබේ. ඒ අනුව සෞඛ්‍ය දෙපාර්තමේන්තුවට ලබාදිය යුතුවන වාර්තා ලබානොදීම,දෙපාර්තමේන්තුවේ රැස්වීම්වලට සහභාගී නොවීම,ආවරණ රාජකාරීවලින් ඉවත්වීම ආදිය සිදුකරන බව මහජන සෞඛ්‍ය පරීක්ෂකවරුන්ගේ සංගමයේ උප ලේකම් චමිල් සමන්ත මුතුකුඩ මහතා අද‍ දෙරණට කියා සිටියේය. ඉදිරි දින 10 තුළ තම ඉල්ලීම් ලබාදීමට පාලනාධිකාරිය එකඟතාවය පළකරනු නොලැබුවහොත් රජයේ පවුල් සෞඛ්‍ය නිලධාරිණියන්ද සමගින් දීපව්‍යාප්ත වෘත්තීය ක්‍රියාමාර්ගයක් ගැනීමට සිදුවන බව හෙතෙම සඳහන් කළේය. ඒ අනුව ඉල්ලීම් ලබානොදුනහොත් එළඹෙන 27 වන දින දිවයින පුරා මහජන සෞඛ්‍ය පරීක්ෂකවරුන්,පවුල් සෞඛ්‍ය සේවා නිලධාරිණියන් ලෙඩ නිවාඩු වාර්තාකරන කරන බව චමිල් සමන්ත මුතුකුඩ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=25110", "Category": null, "Parent URL": null}