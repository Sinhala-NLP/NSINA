{"Source": "Adaderana", "Timestamp": "April 23, 2016 03:34 pm", "Headline": "ප්‍රජා සෞඛ්‍ය සේවාව කඩිනමින් ස්ථාපිත කළ යුතුයි", "News Content": "ප්‍රජා සෞඛ්‍ය සේවාව කඩිනමින් මෙරට ස්ථාපිත කළ යුතු බව සමස්ත ලංකා හෙද සංගමය පවසයි.එම සංගමයේ සභාපති ගාමිණි කුමාරසිංහ මහතා පැවසුවේ වර්තමානයේ ඇතැම් රෝග පැතිරයාමේ අවදානම වර්ධන වී ඇති බවයි.ඒ අනුව ප්‍රජා සෞඛ්‍ය සේවාව හරහා එවැනි රෝග තත්ත්වයන් නිවාරණය කිරීමට පියවර ගත යුතු බව ඔහු පෙන්වාදෙයි.මේ හේතුවෙන් රෝග නිවාරණ අංශය ශක්තිමත් කිරීම සඳහා ජාතික සෞඛ්‍ය වැඩපිළිවෙළක් යටතේ ප්‍රජා සෞඛ්‍ය සේවාව කඩිනමින් ස්ථාපිත කිරීමට කටයුතු කරන ලෙස ගාමිණි කුමාරසිංහ මහතා බලධාරින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=59431", "Category": null, "Parent URL": null}