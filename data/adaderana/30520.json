{"Source": "Adaderana", "Timestamp": "January 5, 2013 04:30 pm", "Headline": "Nature’s Secrets විකුණුම් බලකායට අතිනවීන තාක‍ෂණය", "News Content": "ඡායා රූ - නේචර්ස් බියුටි ක්‍රියේෂන්ස් ආයතනයේ සභාපති/කළමනාකාර අධ්‍යක‍්ෂ සමන්ත කුමාරසිංහ මහතා, අධ්‍යක‍ෂ/සාමාන්‍යාධිකාරී ආදිත්‍ය කැකුලාවල මහතා, ඇතුළු විකුණුම් බලකායේ නියෝජිතයින්. ජාතික හරිත සම්මානයෙන් පිදුම්ලත් ශ්‍රී ලංකාවේ අංක එකේ රූපලාවන්‍ය වෙළෙඳනාමය වන Nature’s Secrets නිෂ්පාදනය කර අලෙවි කරන නේචර්ස් බියුටි ක්‍රියේෂන්ස් ආයතනයේ විකුණුම් බලකායේ කටයුතු කාර්යක‍්ෂම කරමින් අතීනවීන තොරතුරු තාක‍ෂණ පහසුකම් ඔවුන්ට සපයන ලදි. සියයකට අධික පිරිසකගෙන් සමන්විත සිය විකුණුම් බලකායට නවීනතම ටැබ් පරිගණක ලබාදෙමින්, Nature’s Secrets විකුණුම් කටයුතු කාර්යක‍්ෂම කිරීම මගින් පාරිභෝගිකයන්ට උපරීම සේවාවක් ලබාදීමට පියවර ගෙන ඇත. මෙම නවීනතම තොරතුරු තාක‍ෂණ පහසුකම් නිසා විකුණුම් නියෝජිතයන්ට සිය ඇණවුම් ලබාගත් සැනින්, ඛෙදාහැරීමේ මධ්‍යස්ථානයට හා ප්‍රධාන කාර්යාලයට ඔන්ලයින් (Online) මාර්ගයෙන් දැනුවත් කළ හැකියි. ඒ නිසා කඩිනමින් අදාළ ඇණවුම ලබාදීමේ හැකියාව පවතින අතර විකුණුම් තොරතුරු ද දෛනිකව යාවත්කාලීන කිරීමට ප්‍රධාන කාර්යාලයට හැකියාව ලැඛෙයි. ටැබ් පරිගණක භාවිතයෙන් ඇණවුම් ලබා ගැනීම, ලිපි ද්‍රව්‍ය භාවිතයෙන් තොරව (Paper less) සිදුවන නිසා එය පරිසර සුරැකීමටද ඉවහල් වේ. මෙම ඇණවුම් ලබාගැනීමේ ස්වයංක්‍රීය පරිගණක සන්නිවේදන පද්ධතිය, Ceylon Linux ආයතනය විසින් නිර්මාණය කරන ලදි. Ceylon Linux ආයතනය විවිධ ව්‍යාපාරික අවශ්‍යතා වෙනුවෙන් තොරතුරු තාක‍ෂණ සේවා සපයන දේශීය සමාගමකි. මෙම ටැබ් පරිගණක යන්ත්‍ර සහ විකුණුම් බලකායට යතුරු පැදි ලබාදීම පසුගියදා හොරණ මිල්ලෑව නේචර්ස් බියුටි ක්‍රියේෂන්ස් ආයතන පරිශ්‍රයේදි සිදුවිය. මෙම අවස්ථාවට නේචර්ස් බියුටි ක්‍රියේෂන්ස් ආයතනයේ සභාපති/කළමනාකාර අධ්‍යක‍ෂ සමන්ත කුමාරසිංහ මහතා ඇතුළු ජ්‍යේෂ්ඨ නිලධාරිහු රැසක් සහභාගි වුහ. මෙහිදී අදහස් දැක්වූ සමන්ත කුමාරසිංහ මහතා කියා සිටියේ වසර 2020 වන විට ශ්‍රී ලංකාවෙන් බිහිවන ජාත්‍යන්තර රූපලාවන්‍ය වෙළෙඳනාමයක් බවට Nature’s Secrets පත් කිරීමේ දැක්ම පෙරදැරිව සිය සමාගම කටයුතු සිදුකරන බවයි. ඉතා උසස් ප්‍රමිතියෙන් හා සෞඛ්‍යාරක‍ෂිතව නූතන තාක‍ෂණික පහසුකම් සහිත කර්මාන්ත ශාලාවක නිපදවන Nature’s Secrets රූපලාවන්‍ය නිෂ්පාදන, ජාත්‍යන්තර ප්‍රමිති සහතික වන ISO සහ GMP ද හිමි කරගෙන ඇති බවත්, අලෙවි කටයුතු තවදුරටත් කාර්යක‍්ෂම කිරීම සඳහා සිය විකුණුම් බලකායට නව තොරතුරු තාක‍ෂණයේ පහසුකම් ලබාදුන් බවත් කුමාරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=30520", "Category": null, "Parent URL": null}