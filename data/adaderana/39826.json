{"Source": "Adaderana", "Timestamp": "December 24, 2013 12:18 pm", "Headline": "මහාධිකරණ හා සිවිල් අභියාචනා මහාධිකරණ විනිසුරන් 19 ක් මාරු", "News Content": "මහාධිකරණ විනිසුරුවරුන් සහ සිවිල් අභියාචනා මහාධිකරණ විනිසුරුවරුන් 19 දෙනෙකුට 2014 ජනවාරි මස 01 වන දින සිට ස්ථාන මාරුවීම් ලබාදී තිබේ. ජනවාරි මස 01 වන දින සිට වහාම ක්‍රියාත්මක වන පරිදි අගවිනිසුරු මොහාන් පීරිස් මහතා විසින් ස්ථාන මාරුවීම් ලබාදී ඇති මහාධිකරණ හා සිවිල් අභියාචනාධිකරණ විනිසුරුවරුන් මෙසේය. කොළඹ (අංක -01) මහාධිකරණයේ විනිසුරුවරිය ලෙස කටයුතු කළ කුමුදුනී වික්‍රමසිංහ මහත්මිය, ගල්කිස්ස සිවිල් අභියාචනා මහාධිකරණයේ විනිසුරුවරිය ලෙසත්, ගල්කිස්ස සිවිල් අභියාචනා මහාධිකරණයේ විනිසුරුවරිය ලෙස කටයුතු කළ රෝහිණී වල්ගම මහත්මිය,කොළඹ (අංක -01) මහාධිකරණයේ විනිසුරුවරිය ලෙසත් මාරුවීම් ලබා ඇත. කොළඹ සිවිල් අභියාචනා මහාධිකරණයේ විනිසුරු ඩබ්.පී දෙහිදෙණිය මහතා , කොළඹ (අංක-01) වාණිජ මහාධිකරණයේ විනිසුරුවරයා ලෙසත්, මහනුවර සිවිල් අභියාචනා මහාධිකරණයේ විනිසුරුවරයා ලෙස කටයුතු කළ ලියෝන් සෙනෙවිරත්න මහතා, කොළඹ සිවිල් අභියාචනා මහාධිකරණයේ විනිසුරුවරයා ලෙසත්, මහනුවර සිවිල් අභියාචනා මහාධිකරණයේ විනිසුරු අරුණ රණසිංහ මහතා, කොළඹ (අංක -02) වානිජ මහාධිකරණයේ විනිසුරුවරයා ලෙසත් ස්ථාන මාරුවීම් ලබා තිබේ. මේ අතර මහනුවර (අංක-02),මහාධිකරණයේ විනිසුරුවරයා ලෙස කටයුතු කළ අමේන්ද්‍ර සෙනෙවිරත්න මහතා කොළඹ(අංක-03),වානිජ මහාධිකරණයේ විනිසුරුවරයා ලෙසත්, කොළඹ මහාධිකරණ විනිසුරුවරයා ලෙස කටයුතු කළ ප්‍රිති පද්මන් සුරසේන මහතා ,කළුතර මහාධිකරණ විනිසුරුවරයා ලෙසත්,කළුතර මහාධිකරණ විනිසුරුවරයා ලෙස කටයුතු කළ අමල් තිලකරත්න මහතා,හලාවත මහාධිකරණ විනිසුරුවරයා ලෙසත්,හලාවත මහාධිකරණ විනිසුරුවරිය ලෙස කටයුතු කළ පද්මිණී රණවක ගුණතිලක මහත්මිය,කොළඹ මහාධිකරණ විනිසුරුවරිය ලෙසත් , කොළඹ මහාධිකරණ විනිසුරුවරයා ලෙස කටයුතු කළ ශිරාන් ගුණරත්න මහතා රත්නපුර මහාධිකරණ විනිසුරුවරයා ලෙසත්, රත්නපුර මහාධිකරණ විනිසුරුවරයා ලෙස කටයුතු කළ මොහාන් සෙනෙවිරත්න මහතා,බලපිටිය මහාධිකරණ විනිසුරුවරයා ලෙසත්, බලපිටිය මහාධිකරණ විනිසුරුවරයා ලෙස කටයුතු කළ ඒ.ඒ.ආර් හෙයියන්තුඩුව මහතා ,කෑගල්ල සිවිල් අභියාචනා මහාධිකරණයේ විනිසුරුවරයා ලෙසත් ස්ථාන මාරුවීම් ලබා ඇත. ගම්පහ සිවිල් අභියාචනා මහාධිකරණයේ විනිසුරුවරිය ලෙස කටයුතු කළ ශිරෝමි පෙරේරා මහත්මිය,කෑගල්ල සිවිල් අභියාචනා මහාධිකරණයේ විනිසුරුවරිය ලෙසත්,උතුරුමැද පළාත්බද සිවිල් අභිවයාචනා මහාධිකරණයේ විනිසුරුවරයා ලෙස කටයුතු කළ නිශ්ශංක බන්දුල කරුණාරත්න මහතා,ගම්පහ සිවිල් අභියාචනා මහාධිකරණයේ විනිසුරුවරයා ලෙසත් ස්ථාන මාරුවීම් ලබා ඇත. එසේම කොළඹ (අංක-01) වාණිජ මහාධිකරණයේ විනිසුරුවරයා ලෙස කටයුතු කළ ගාමිණී අමරසේකර මහතා,කෑගල්ල මහාධිකරණයේ විනිසුරුවරයා ලෙසත්, කොළඹ (අංක-02) වානිජ මහාධිකරණයේ කටයුතු කළ මහින්ද සමයවර්ධන මහතා,මහනුවර සිවිල් අභියාචනා මහාධිකරණයේ විනිසුරුවරයා ලෙසත්,කොළඹ(අංක-03) මහාධිකරණයේ විනිසුරුවරයා ලෙස කටයුතු කළ චමත් මොරායස් මහතා,කොළඹ මහාධිකරණයේ විනිසුරුවරයා ලෙසත් මාරුවී තිබේ. එසේම කෑගල්ල මහාධිකරණ විනිසුරුවරිය ලෙස කටයුතු කළ මේනකා විජේසුන්දර මෙනවිය,මහනුවර සිවිල් අභියාචනා මහාධිකරණයේ විනිසුරුවරිය ලෙසත්,බදුල්ල සිවිල් අභියාචනා මහාධිකරණයේ විනිසුරුවරයා ලෙස කටයුතු කළ උදය කරලියද්ද මහතා,මහනුවර (අංක-02)මහාධිකරණයේ විනිසුරුවරයා ලෙසත් ස්ථානමාරුවීම් ලබා ඇති බව සඳහන්ය.", "URL": "https://sinhala.adaderana.lk/news.php?nid=39826", "Category": null, "Parent URL": null}