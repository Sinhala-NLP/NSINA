{"Source": "Adaderana", "Timestamp": "December 2, 2011 10:19 am", "Headline": "නව චක්‍රලේඛය ගුරුවරුන්ට බරපතල අසාධාරණයක්", "News Content": "අධ්‍යාපනය අමාත්‍යාංශය විසින් නිකුත් කර ඇති නව චක්‍රලේඛය මගින් ගුරුවරුන් 20,000 ට පමණ බරපතල අසාධාරණයක් සිදුකර ඇති බව ලංකා ගුරු සේවා සංගමය පවසයි. පසුගිය සතියේ නිකුත් කළ මෙම චක්‍රලේඛය හේතුවෙන් ගුරුවරුන් සඳහා උසස්වීම් ලබාදීමේ දි බරපතල ගැටළුවක් මතුවන බව එම සංගමයේ ප්‍රධාන ලේකම් මහින්ද ජයසිංහ මහතා ප්‍රකාශ කළේය. තම සේවාව තුළ ලැබිය යුතු උසස් වීම් හා ඊට අදාළ වැටුප් ලබා නොදීම නිසා ගුරුවරුන් මේ වන විට කණගාටුදායක තත්ත්වයකට පත්ව ඇති බව මහින්ද ජයසිංහ මහතා සඳහන් කරයි. මේ හේතුවෙන් අදාළ චක්‍රලේඛය සංශෝධනය කර ගුරුවරුන්ට‍ සිදුවන අසාධාරණය මඟහැරීමට අධ්‍යාපන බලධාරීන් කඩිනමින් පියවර ගත යුතු බව ලංකා ගුරු සේවා සංගමය පෙන්වාදෙයි.", "URL": "https://sinhala.adaderana.lk/news.php?nid=20411", "Category": null, "Parent URL": null}