{"Source": "Adaderana", "Timestamp": "February 11, 2014 11:19 pm", "Headline": "විදුලි රැහැන් පද්ධතියක් කඩා වැටී ජන ජීවිතය අවදානම් තත්ත්වයක", "News Content": "බගවන්තලාව, හැටන් ප‍්‍රධාන මාර්ගයේ දික්ඔය මුලික රෝහල ඉදිරිපිට අධිබලැති විදුලි රැහැන් පද්ධතියක් කඩා වැටි දින ගණනාවක් ගතවි ඇතැත් එය ඉවත් කිරිමට හෝ නැවත අලුත් වැඩියා කිරිමට කටයුතු නොකිරිමෙන් දික්ඔය මුලික රෝහලට පැමිණෙන රෝගින් මෙන්ම බස් රථවල හා වාහනවල ගමන් ගන්නා මගින්ගේ ජිවිතවලට දැඩි අවදානම් තත්වයක් මතුවි තිබේ. නොර්වුඩ්, වෙන්චර් වතුයායේ ඉදිකර තිබෙන පෞද්ගලික ජල විදුලි බලාගාරයක සිට හැටන්, දික්ඔය ප‍්‍රදේශයේ විදුලිබල මණ්ඩලයේ ට‍්‍රාන්ස්පොර්මය දක්වා මෙම විදුලි රැහැන් පද්ධතිය ඇදී ඇති බව අද දෙරණ වාර්තාකරු සඳහන් කරයි. ප‍්‍රධාන මාර්ගය අසළ තිබු විශාල ගසක් කපා ඉවත් කිරිමේදි එම ගස විදුලි රැහැනට ඇද වැටිමෙන් මෙම විදුලි රැහැන් පද්ධතිය මෙලෙස කඩා වැඩි ඇති බව දික්ඔය මුලික රෝහලේ ප‍්‍රකාශයෙකු පවසයි. එම විශාල විදුලි කුළුනක රැහැන් ඇද ඇති මාපකද ප‍්‍රධාන මාර්ගයට කඩා වැඩිමේ අවධානමකට ලක්වි තිබේ. ශ‍්‍රි පාද වන්දනා කරුවන්ද විශාල වශයෙන් ගමන් ගන්නා මෙම මාර්ගයේ වැටි ඇති විදුලි රැහැන් කඩිනමින් ඉවත්කරන ලෙස ප‍්‍රදේශයේ ජනතාව අදාළ වගකිව යුතු නිලධාරින්ගෙන් ඉල්ලා සිටියි. ‍", "URL": "https://sinhala.adaderana.lk/news.php?nid=41051", "Category": null, "Parent URL": null}