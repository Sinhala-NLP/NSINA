{"Source": "Adaderana", "Timestamp": "September 3, 2010 10:24 am", "Headline": "සල්මන්, අසීෆ් හා අමීර්ට තරග තහනමක්", "News Content": "තරග පාවා දීමේ චෝදනාවලට ලක්වූ පාකිස්ථාන ක්‍රිකට් ක්‍රීඩකයින් තිදෙනා තාවකාලික තරග තහනමකට ලක්කිරීමට ජාත්‍යන්තර ක්‍රිකට් කවුන්සිලය තීරණය කර තිබේ. එමෙන්ම එම ක්‍රීඩකයින් තිදෙනා එංගලන්තයේ ඉදිරි තරග සඳහා සහභාගී නොකිරීමටද පකිස්ථාන ක්‍රිකට් මණ්ඩලය තීරණය කර ඇත. ක්‍රීඩකයින්ගේ ඉල්ලීම් මත මෙම තීරණය ගෙන ඇති බව එංගලන්තයේ පාකිස්ථාන මහකොමසාරිස් වජීඩ් ෂම්සුල් හසන් පවසා ඇත. සල්මන් බට්, මොහොමඩ් අසීෆ් සහ මොහොමඩ් අමීර් මුදලට තරග පාවාදීමේ චෝදනාවලට ලක්ව ඇති අතර ඔවුන් එම චෝදනා ප්‍රතික්ෂේප කරයි. අදාළ චෝදනා තහවුරු වන තෙක් ක්‍රීඩකයන්ට එරෙහිව කිසිදු පියවරක් නොගන්නා බව පාකිස්ථාන ක්‍රිකට් පාලක මණ්ඩලය පවසයි.", "URL": "https://sinhala.adaderana.lk/news.php?nid=10609", "Category": null, "Parent URL": null}