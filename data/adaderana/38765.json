{"Source": "Adaderana", "Timestamp": "November 11, 2013 06:11 pm", "Headline": "සංඥා අවුල දිග්ගැසෙයි - වෙරළබඩ මාර්ගයේ දුම්රිය ප්‍රමාදයි", "News Content": "කොළඹ,කොටුව හා වාද්දුව අතර දුම්රිය සංඥා පද්ධතියේ දෝෂයක් හේතුවෙන් වෙරළබඩ දුම්රිය මාර්ගයේ දුම්රිය ධාවනයේ ප්‍රමාදයක් සිදුව ඇති බව දුම්රිය පාලක මැදිරිය සඳහන් කරයි. ඒ අනුව මේවන විට අදාළ දුම්රිය සංඥා දුම්රිය ස්ථානයෙන් ස්ථානයට අතින් ක්‍රියාකරවිය යුතු බැවින් ප්‍රමාදයක් සිදුවන බව කියැවෙයි. මේ අතර අද පෙ.ව 11.00 ට පමණ නඩත්තු දුම්රියක් කොල්ලුපිටියේදී පීලිපැනීමකට ලක්වූ අතර එය යළි පීලිගත කිරීමට සිදුව ඇත්තේද සවස 4.00 ට පමණ බව දුම්රිය පාලක මැදිරිය වැඩිදුරටත් වැඩිදුරටත් කියා සිටියි.", "URL": "https://sinhala.adaderana.lk/news.php?nid=38765", "Category": null, "Parent URL": null}