{"Source": "Adaderana", "Timestamp": "July 17, 2013 08:16 am", "Headline": "13 වෙනස් නොකරන බවට සහතිකයක් ගත යුතුයි", "News Content": "ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය සමුළුවට සහභාගි වීම සම්බන්ධයෙන් ඉන්දියාව නැවත සිතා බැලිය යුතු බව එරට දෙමළ ඊලාම් සහයෝගය දක්වන්නන්ගේ සංගමය හෙවත් ටෙසෝ සංවිධානය පවසයි. පොදු රාජ්‍ය මණ්ඩලයීය සමුළුවට සහභාගි නොවන ලෙස ඉන්දීය රජයට බල කරමින් ලබන අගෝස්තු 08 වැනිදා දැවැන්ත විරෝධතාවක් ද සංවිධානය කරන බව එම සංවිධානය පෙන්වා දෙයි. ශ්‍රී ලංකා රජයට එරෙහිව පවතින යුධ අපරාධ චෝදනා පිලිබඳ අවධානය යොමු කරමින් ඉන්දීය මධ්‍යම රජය එය වර්ජනය කළ යතු බව ඩී.එම්.කේ පක්ෂ නායක කරුණානිධිගේ ප්‍රධානත්වයෙන් යුත් ටෙසෝ සංවිධානය කියා සිටියි. එමෙන්ම 13 වැනි සංශෝධනය වෙනස් නොකරන බවට ශ්‍රී ලංකා රජයෙන් සහතිකයක් ලබා ගත යුතු බව ද හෙතෙම කියා සිටියි. ඉන්දීය ධීවරයින්ට ශ්‍රී ලංකා නාවික හමුදාවෙන් එල්ල වන තර්ජන සහ බාධා කිරීම් වැලැක්වීමට ඉන්දීය රජය මැදිහත්වීම ප්‍රමාණවත් නොවන බවට ද ටෙසෝ සංවිධානය චෝදනා කර ඇති බව ද සදහන් වෙයි.", "URL": "https://sinhala.adaderana.lk/news.php?nid=35844", "Category": null, "Parent URL": null}