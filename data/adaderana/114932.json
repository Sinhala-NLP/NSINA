{"Source": "Adaderana", "Timestamp": "July 25, 2019 06:15 am", "Headline": "බදුල්ලේ වෙළඳසැලක ගින්නක්", "News Content": "බදුල්ල කහටරුප්ප, වැලිබිස්ස ගම්මානයේ වෙළඳසැළක් ගිනිගෙන විනාශ වී තිබේ . ඊයේ (24) රාත්‍රී 9 පමණ හටගත් ගින්න නිවීමට ගම්වැසියන් දැඩි පරිශ්‍රමයක් යොදා ඇත. පසුව එය පාලනය කිරිමට අපහසුවීම නිසා බදුල්ල මහ නගර සභාවේ ගිනි නිවන ඒකකයේ සහාය ලබා දී ඇත. දෙමහල් ගොඩනැඟිල්ලේ ඉහල මහලේ වෙළඳසැල පවත්වාගෙන යන අතර පහත මහලේ වෙළඳසැල් හිමියා පදිංචිව සිට ඇත ගින්න හට ගැනීමත් සමඟ පවුලේ අය ගොඩනැඟිල්ලෙන් එලියට පැන තිබේ. වෙළඳසැල කුලුබඩු ඇතුල් විවිධ පාරිබෝගික භාණ්ඩද ගොඩනැඟිලි ද්‍රව්‍යද අලෙවි කළ ස්ථානයකි. ගින්නට හේතුව මෙතෙක් අනාවරණය වී නැති අතර බදුල්ල පොලිසිය මේ සම්බන්ධ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114932", "Category": null, "Parent URL": null}