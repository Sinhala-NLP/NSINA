{"Source": "Adaderana", "Timestamp": "August 8, 2018 12:28 pm", "Headline": "ෆොන්සේකාගේ ඇමති පඩිය ලක්ෂ තුනහමාරක්", "News Content": "මන්ත්‍රීවරුන්ගේ වැටුප ඉහළ දැමීම වෙනුවට මන්ත්‍රී දීමනා වැඩි කිරීමට පියවර ගත යුතු බව අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. අමාත්‍යවරයෙකුට තිබේන වැඩ රාජකාරි අනුව රට පුරා ගමන් කිරිමට ඇති බැවින් ඔවුන්ට ප්‍රවාහන පහසුකම් ලබා දිම මෙන්ම ඉන්ධන සඳහා ලබා දෙන දීමනාවේ යම් වැඩි විම් සිදු විය යුතු බවද අමාත්‍යවරයා එහිදි පැවසීය. තමන් රාජ්‍ය අමාත්‍යවරයෙකු බැවින් තමන්ගේ වැටුප රුපියල් ලක්ෂ 3 1/2ක් පමණ වුවත් එයින් ලක්ෂ 2ක් පමණ ඉන්ධන සඳහා වැය වන බවද අමාත්‍යවැයා පැවසීය. මේ අතර ඊයේ (07) මහනුවර පැවති උත්සවයකදි මාධ්‍යවේදින් නැගු ප්‍රශ්නයකට පළිතුරු ලබා දෙමින් අමාත්‍ය පාඨලී චම්පික රණවක මහතාද මන්ත්‍රී වැටුප් වැඩිකිරීම සම්බන්ධයෙන් අදහස් පල කරමින් පැවසුවේ අමාත්‍යවරයෙකු නොවි තමන් ඉංජිනේරු වෘත්තියේ සෙවය කළා නම් ඇමති වැටුප මෙන් දෙගුණයක වැටුපක් ලබා ගත හැකි බවයි.", "URL": "https://sinhala.adaderana.lk/news.php?nid=94050", "Category": null, "Parent URL": null}