{"Source": "Adaderana", "Timestamp": "July 18, 2019 08:13 am", "Headline": "ඔස්ට්‍රේලියාව-එංගලන්ත අතර තරගය ජය පැරදුමකින් තොරව අවසන්", "News Content": "ඔස්ට්‍රේලියානු ඒ කණ්ඩායම සහ එංගලන්ත ලයන්ස් කණ්ඩායම සමඟ පැවැති සිව් දින ක්‍රිකට් තරගය ජය පරාජයෙන් තොරව අවසන් වී තිබේ. තරගයේ පළමුවෙන් පන්දුවට පහරදුන් ඔස්ට්‍රේලියානු ඒ කණ්ඩායම පළමු ඉනිම සඳහා සියලු ක්‍රිඩකයින් දැවී ලකුණු 397ක් ලබා ගත්තේය. ඊට පිළිතුරු වශයෙන් එංගලන්ත ලයන්ස් කණ්ඩායමට පළමු ඉනිම සදහා සියලු ක්‍රිඩකයින් දැවී ලබා ගත හැකි වූයේ ලකුණු 267ක් පමණයි. ඔස්ට්‍රේලියානු ඒ කණ්ඩායම කඩුලු 08ක් දැවී ලකුණු 252ක් ලබා සිටියදී දෙවන ඉනිම අත්හිටුවා පන්දුවට පහරදීමේ අවස්ථාව එංගලන්ත ලයන්ස් කණ්ඩායමට ලබා දුන්නේය. ඒ අනුව තරගය නිමා වන වන විට එංගලන්ත ලයන්ස් කණ්ඩායම කඩුලු 05ක් දැවී ලකුණු 267ක් ලබා ගැනිමට සමත් වුණි.", "URL": "https://sinhala.adaderana.lk/news.php?nid=114395", "Category": null, "Parent URL": null}