{"Source": "Adaderana", "Timestamp": "August 15, 2019 11:20 am", "Headline": "ලෝකයේ බිහි වු තවත් විශිෂ්ටතමයෙක්", "News Content": "ලොව බිහිවු විශිෂ්ටතම බොක්සිං ක්‍රීඩකයාගේ කිරුළ හිමි කර ගැනීමට ඇමෙරිකාවේ ෆ්ලොයිඩ් මේවෙදර් සමත්ව තිබේ. ඒ ලොව ප්‍රකට බොක්සිං වෙබ් අඩවියක් විසින් සිදුකළ සමීක්ෂණයකින් අනතුරුවයි. ලොව ප්‍රකට බොක්සිං වෙබ් අඩවියක් විසින් සිදු කළ සමීක්ෂණයකින් පසු ලොව විශිෂ්ටතම බොක්සිං ක්‍රීඩකයන්ගේ නාම ලේඛනය පසුගියදා එලිදක්වා තිබේ. එම නාමලේඛනයේ පළමු තැන හිමි ව ඇත්තේ ලොව විශිෂ්ට බොක්සිං ක්‍රීඩකයෙකු වන 42 හැවිරිදි ඇමෙරිකාවේ ෆ්ලොයිඩ් මේවෙදර්ටයි. මේවෙදර් තරග 50කට සහභාගී වී විසි එක් වසරක බොක්සිං ජීවිතයේදී කිසිදු පරාජයක් වාර්තා කර නොතිබීම විශේෂත්වයක්. එමෙන්ම එවැනි දක්ෂතාවයක් දැක් වු ලොව පළමු ක්‍රීඩකයා ලෙස මේවෙදර් මේ වන විට වාර්තා අතරට එක් වී තිබේ. ෆ්ලොයිඩ් මේවෙදර් මේ වන විට ප්‍රසාද ලකුණු 2255ක් ලබා ගනිමින් පසුගියදා එලිදැක්වු එම ලේථනයේ පළමු ස්ථානයට පත් විය. මේ අතර ලොව විශිෂ්ටතම බොක්සිං ශූරයෙකු වන මොහොමඩ් අලීට එම ලැයිස්තුවේ හිමි ව ඇත්තේ සිව්වන ස්ථානයයි.", "URL": "https://sinhala.adaderana.lk/news.php?nid=116590", "Category": null, "Parent URL": null}