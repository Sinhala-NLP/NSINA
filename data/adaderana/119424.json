{"Source": "Adaderana", "Timestamp": "September 18, 2019 05:20 pm", "Headline": "ජලය නැතුව මියයන සතුන්", "News Content": "චිලී රාජ්‍යෙය් සමස්ත භූමි ප්‍රමාණයෙන් සියයට 70ක් නියඟයෙන් පීඩාවට පත්ව ඇතැයි වාර්තා වෙයි. විදෙස් වාර්තා පවසන්නේ, ඇතැම් පළාත්වලට වසර පුරා කිසිදු වර්ෂාවක් ලැබී නොමැති බවයි. චිලී රාජ්‍යය වෙළාගෙන පවතින දැඩි නියං තත්ත්වයෙන් එරට වැසියන් දැඩි පීඩාවට පත්ව සිටිනවා. මෑතකදී නිකුත් කෙරුණු නවතම වාර්තාවකින් හෙළදරව් වී ඇත්තේ චිලී රාජ්‍යයේ සියයට 70ක භූමි ප්‍රදේශයක් දැඩි නියඟයෙන් වියළී ගොස් ඇති බවයි.‍ සැන්තියාගෝ අගනුවර ආසන්න ප්‍රදේශ පවා වර්ෂාව හිගවීමෙන් පත්ව ඇත්තේ අතිශය පීඩාවකටයි. එරට පළාත් කිහිපයකට මේ වසර පුරාවට මෙතෙක් කිසිදු දිනෙක වැසී ලැබී නොමැති බවද සදහන්. සත්ත්ව පාලනයේ නිරත පිරිස් නියගයෙන් වැඩි වශයෙන් පීඩාවට පත්ව සිටියි. ප්‍රමාණවත් ජලය හිගවීමෙන් සතුන් දිගින් දිගටම මිය යන බවද ඔවුන් පෙන්වා දෙයි. මෙවන් ප්‍ර දේශ වෙතින් සතුන් ගෘහාශ්‍රිත සතුන් 3 000කට ආසන්න පිරිසක් ඉවත් කර සුදුසු ප්‍රෙද්ශයක් වෙත යැවීමේ වැඩපිලිවෙලක් ආරම්භ කර තිබේ. 2019 වසරේ දෙසැම්බර් දෙවැනිදා සිට 13වැනිදා දක්වා එක්සත් ජාතීන්ගේ කාලගුණ විපර්යාස සම්මේලනය චිලී හි සැන්තියාගෝ අගනුවරදී පැවැත්වීමට නියමිතයි. චිලී රාජ්‍යය මුහුණදී ඇති වත්මන් තත්ත්වය එහිදී වැඩි වශයෙන් කතාබහට ලක්වනු ඇති බවයි විදෙස් වාර්තා පවසයි.", "URL": "https://sinhala.adaderana.lk/news.php?nid=119424", "Category": null, "Parent URL": null}