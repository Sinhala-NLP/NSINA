{"Source": "Adaderana", "Timestamp": "July 26, 2016 07:15 am", "Headline": "අභිරහස් ලෙස මිය ගිය තරුණයෙකුගේ මළ සිරුරක්", "News Content": "අම්බලන්ගොඩ , බටපොල, කොබෙයිතුඩුව ප්‍රදේශයේ පොදු ළිඳක තිබී අභිරහස් ලෙස මියගිය තරුණයෙකුගේ මළ සිරුරක් සොයාගෙන තිබේ.ඊයේ රාත්‍රී ප්‍රදේශවාසීන් විසින් මෙම මළ සිරුර දැක ඇති අතර පසුව ඔවුන් මේ සම්බන්ධයෙන් මීටියාගොඩ පොලීසිය දැනුවත් කර ඇති බව සඳහන්ය.මෙම මළ සිරුර කොබෙයිතුඩුව ප්‍රදේශයේ පදිංචිව සිටි 17 හැවිරිදි තරුණයෙකුගේ බවට ඔහුගේ ඥාතීන් විසින් හඳුනාගෙන තිබේ.මළ සිරුර පශ්චාත් මරණ පරීක්ෂණ කටයුතු සඳහා තබා ඇති අතර මීටියගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62437", "Category": null, "Parent URL": null}