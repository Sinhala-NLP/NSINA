{"Source": "Adaderana", "Timestamp": "October 10, 2018 03:05 pm", "Headline": "වැලි අතර සැඟව ගිය පුංචි මල් කැකුළ", "News Content": "ඇල්පිටිය, වල්අඹගල ප්‍රදේශයේ පදිංචි මෙවර ශිෂ්‍යත්ව විභාගට සඳහා පෙනී සිටි පාසල් සිසුවෙකු ගංවතුරට හසුවී ජීවිතක්ෂයට පත් වූ අතර අද එම සිසුවාගේ අවසන් කටයුතු සිදු කිරීමට නියමිතයි. පසුගිය 07 වන දා යහළුවන් කිහිපදෙනෙකු සමඟ වෙල්යායේ දිය නෑමට සඳහා අදාළ සිසුවා ගොස් ඇති අතර එහි තිබූ වැලි හාරන වලක එරීමෙන් මෙම සිසුවා අතුරුදහන් විය. පසුව 08 වනදා පොලීසිය හා යුද හමුදාව එක්ව අතුරුදහන් වූ සිසුවා සේවීමේ මෙහෙයුම් ආරම්භ කළ අතර වැලි හාරන වලක එරී තිබී මෙම සිසුවාගේ මළ සිරුර සොයා ගෙන තිබේ. මිය ගිය සිසුවාගේ නිවස වෙත අද(10) පැමිණි අමාත්‍ය ගයන්ත කරුණාතිලක මහතා රජයේ පරිත්‍යාගයක් ලෙස රුපියල් ලක්ෂයක මුදලක් මෙම පවුල වෙත ලබා දුන් බව අප වාර්තාකරු සඳහන් කළේය. මේ අතර මිය ගිය සිසුවාගේ වැඩිමහල් සොහොයුරිය 2010 රිය අනතුරනකින් මිය ගිය බවද පවුලේ සාමාජිකයින් පවසයි.", "URL": "https://sinhala.adaderana.lk/news.php?nid=97483", "Category": null, "Parent URL": null}