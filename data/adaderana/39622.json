{"Source": "Adaderana", "Timestamp": "December 16, 2013 08:38 am", "Headline": "ඇමති බැසිල්ගේ සම්බන්ධීකරණ ලේකම් නමින් ලක්ෂ 15ක් ගරලා", "News Content": "ආර්ථික සංවර්ධන ඇමති බැසිල් රාජපක්ෂ මහතාගේ සම්බන්ධීකරණ ලේකම්වර‍යෙකු බව පවසමින් තායිලන්තයේ රැකියා ලබාදෙන බව පවසා රුපියල් ලක්ෂ 15 ක් පමණ වංචා කළ පුද්ගලයෙකු කොට්ටාව ප්‍රදේශයේදි අත්අඩංගුවට ගෙන තිබේ. පොලිස් විශේෂ විමර්ශන ඒකකයේ නිලධාරින් කණ්ඩායමක් විසින් අදාළ සැකකරු අත්අඩංගුවට ගෙන ඇත. සැකකරුට විරුද්ධව අධිකරණ කිහිපයකින්ම විවෘත වරෙන්තු 24 ක් නිකුත් කර ඇති බවටද සිදු කළ විමර්ශන වලදී තොරතුරු අනාවරණය වි ඇත. අත්අඩංගුවටගත් සැකකරු අධිකරණයට ඉදිරිපත් කිරීමෙන් අනතුරුව ලබන 24 වන දින දක්වා රක්ෂිත බන්ධනාගාරගත කර ඇත.‍", "URL": "https://sinhala.adaderana.lk/news.php?nid=39622", "Category": null, "Parent URL": null}