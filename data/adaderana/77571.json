{"Source": "Adaderana", "Timestamp": "September 15, 2017 08:15 am", "Headline": "වාහන කොටස් එකතු කළ අයෙක් අත්අඩංගුවට", "News Content": "රත්මලාන ප්‍රදේශයේදී ව්‍යාජ ලෙස වාහන එකලස් කළ පුද්ගලයෙකු අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාසයේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි. එහිදී සැකකරු සතුව තිබී වාහන කොටස් එකලස් කර සකස් කරන ලද බලපත්‍ර නොමැති වාහන දෙකක් සහ කූඨ ලේඛන කිහිපයක් පොලීසිය බාරයට ගෙන තිබේ. සැකකරු රත්මලාන ප්‍රදේශයේම පදිංචි 66 හැවිරිදි පුද්ගලයෙක් බව අනාවරණය වී ඇත. අත්අඩංගුවට ගත් සැකකරු අද(15) ගල්කිස්ස මහේස්ත්‍රාත් අධිකරණයට ඉදිරිපත් කිරිම නියමිතයි.", "URL": "https://sinhala.adaderana.lk/news.php?nid=77571", "Category": null, "Parent URL": null}