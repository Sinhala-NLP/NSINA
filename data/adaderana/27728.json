{"Source": "Adaderana", "Timestamp": "September 25, 2012 09:48 am", "Headline": " 18 වන නාවික හමුදාපති රියර් අද්මිරාල් ජයනාත් කොළඹගේ ", "News Content": "ශ්‍රී ලංකා නාවික හමුදාවේ 18 වන නාවික හමුදාපතිවරයා ලෙස රියර් අද්මිරාල් ජයනාත් කොළඹගේ මහතා පත්කර තිබේ. දැනට නාවික හමුදාපතිවරයා ලෙස කටයුතු කරන අද්මිරාල් සෝමතිලක දිසානායක මහතා විශ්‍රාමයාමෙන් පුරප්පාඩු වන තනතුර සඳහා කොළඹගේ මහතා පත් කර ඇති බව වාර්තා වේ. 1978 වසරේ කෙඩට් නිලධාරියෙකු වශයෙන් නාවික හමුදාවට එක් වු රියර් අද්මිරාල් කොළඹගේ මහතා මුහුදු කොටි බලකායට එරෙහිව නාවික සටන් මෙහෙයවා ජයග්‍රහණ රැසක් අත්කරගත් දක්ෂ නාවික හමුදා නිලධාරියෙකි. මේ අතර හෙට (26) දිනයේ ඔහු සිය ධුරයේ වැඩ භාරගැනීමට නියමිත බව වාර්තා වේ.", "URL": "https://sinhala.adaderana.lk/news.php?nid=27728", "Category": null, "Parent URL": null}