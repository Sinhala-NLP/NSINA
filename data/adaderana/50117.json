{"Source": "Adaderana", "Timestamp": "March 21, 2015 09:18 am", "Headline": "පුතුගේ අතින් පියා මැරුම්කයි ", "News Content": "නිවිතිගල, උඩදෙල්වල ප්‍රදේශයේ දී තියුණු ආයුධයකින් පහර දී පුතෙකු විසින් සිය පියා ඝාතනය කර තිබේ.ඊයේ(20) රාත්‍රී මෙම ඝාතනය සිදුව ඇති බවයි පොලීසිය සඳහන් කළේය.ඝාතනයට ලක් වු පුද්ගලයා සිය බිරිඳ සමග ඇති කරගත් අමානපයක් මත වසරක පමණ කාලයක් වෙනත් ප්‍රදේශයකට ගොස් රැකියාවක නිරතව තිබේ..පසුව ඔහු ඊයේ දිනයේ නිවසට පැමිණි අවස්ථාවේ සිය පුත්‍රයා සමග ඇති වු බහින්බස්වීමක් දුරදිග යාම හේතුවෙන් පුත්‍රයා විසින් තියුණු ආයුධයකින් පහරදී ඝාතනය සිදුකර ඇති බව පොලීසිය පැවසුවේය. ඝාතනයට ලක්ව ඇත්තේ 55 හැවිරිදි උඩදෙල්වල ප්‍රදේශයේ පදිංචිව සිටි අයෙකි.ඝාතනයට සම්බන්ධ සැකකරු මෙතෙක් අත්අඩංගුවට ගෙන නොමැති අතර ඔහු අත්අඩංගුවට ගැනීම සඳහා නිවිතිගල පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=50117", "Category": null, "Parent URL": null}