{"Source": "Adaderana", "Timestamp": "January 8, 2014 11:33 am", "Headline": "ලිංගික අල්ලස් ඉල්ලූ පොලිස් ලොක්කා යළි රිමාන්ඩ්", "News Content": "ස්ත්‍රීයකගෙන් ලිංගික අල්ලස් ලබාගැනීමට තැත් කිරීමේ සිදුවීමකට අදාළව අත්අඩංගුවට ගනු ලැබූ මහව පොලීසියේ අපරාධ අංශයේ ස්ථානාධිපතිවරයා ජනවාරි මස 13 වන දින දක්වා යළි රක්ෂිත බන්ධනාගාර ගත කර තිබේ. පසුගියදා අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගනු ලැබූ සැකකාර පොලිස් නිලධාරියා අද(08) කොළඹ,ප්‍රධාන මහේස්ත්‍රාත් අධිකරණයට ඉදිරිපත් කරනු ලදුව මෙලෙස යළි රඳවා තැබීමට නියෝග කළ බව අද දෙරණ වාර්තාකරු පවසයි. කුරුණෑගල ප්‍රදේශයේ අවන්හලකදී පසුගිය 26 දා පෙරවරු 10.30ට පමණ පොලිස් ස්ථානාධිපතිවරයා අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය නිවේදනය කර තිබිණි. මහව, බළල්ල ප්‍රදේශයේ 29 හැවිරිදි කාන්තාවකගෙන් ලිංගික අල්ලස් ලබා ගැනීමට තැත්කළ බවට ඔහුට එරෙහිව චෝදනා එල්ලවී ඇත.", "URL": "https://sinhala.adaderana.lk/news.php?nid=40188", "Category": null, "Parent URL": null}