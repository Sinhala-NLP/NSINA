{"Source": "Adaderana", "Timestamp": "January 27, 2018 08:37 am", "Headline": "දර කැඩීමට ගිය පුද්ගලයෙකුට බඹර ප්‍රහාරයක්", "News Content": "බඹර ප්‍රහාරයක් හේතුවෙන් ඩයගම, බටහිර වත්ත ප්‍රදේශයේදී පුද්ගලයෙකු මියගොස් තිබේ. දර කැඩීමට ගිය පුද්ගලයෙකු හට මෙම බඹර ප්‍රහාරය එල්ල වී ඇති අතර ඩයගම රෝහලට ඇතුළත් කිරීමෙන් අනතුරුව ඔහු මියගොස් ඇති බව පොලීසිය සඳහන් කළේය. මියගොස් ඇත්තේ ඩයගම, බටහිරවත්ත ප්‍රදේශයේම පදිංචිව සිටි 68 හැවිරිදි පුද්ගලයෙකි. මෘත ශරීරය ඩයගම රෝහලේ තැන්පත් කර ඇති අතර පශ්චාත් මරණ පරීක්ෂණය අද (27) සිදුකිරීමට නියමිතය.", "URL": "https://sinhala.adaderana.lk/news.php?nid=83594", "Category": null, "Parent URL": null}