{"Source": "Adaderana", "Timestamp": "May 18, 2014 09:07 pm", "Headline": "ජනපති චීන සංචාරයකට සුදානම්", "News Content": "ජනාධිපති මහින්ද රාජපක්ෂ මහතා හෙට (19) රාත්‍රී චීනය බලා පිටත්ව යාමට නියමිතව තිබේ. චීන රජයේ අරාධනාවක් අනූව එරට සැංහයි නුවර පැවැත්වෙන සමුළුවක් ඇමතීම එහි අරමුණ බව ජනපති ප්‍රකාශක මොහාන් සමරනායක මහතා පැවසීය. ආසියාතික රටවල ජනයාගේ සාමය, ආරක්ෂාව සහතික කිරීම ඇතුළු කරුණු ගණනාවක් එහිදී සාකච්ඡා කිරීමට නියමිත බව ඒ මහතා කීවේය. ජනාධිපතිවරයාගේ චීන සංචාරය දින 3ට සීමාවනු ඇතැයිද මොහාන් සමරනායක මහතා පැවසුවේය.", "URL": "https://sinhala.adaderana.lk/news.php?nid=43285", "Category": null, "Parent URL": null}