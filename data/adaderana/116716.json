{"Source": "Adaderana", "Timestamp": "August 16, 2019 04:47 pm", "Headline": "ටෙනිස් අර්ධ අවසන් වටයට සර්බියාව සුදුසුකම් ලබයි", "News Content": "සින්ටිනාටි විවෘත ටෙනිස් තරගාවලියේ අර්ධ අවසන් පූර්ව වටය සඳහා සුදුසුකම් ලබා ගැනීමට සර්බියාවේ නොවැක් ජොකොවිච් සමත් විය. ඒ ස්පාඤ්ඤයේ පැබ්ලෝ කැරෙනෝ බූස්ටා පරාජයට පත් කරමින් ඇමෙරකාවේ පැවැත්වෙන සින්ටිනාටි විවෘත ටෙනිස් තරගාවලියේ සුපිරි 16 දෙනාගේ වටයේ තරගයක් පැවත් වුණේ සර්බියාවේ නොවැක් ජොකොවිච් සහ ස්පාඤ්ඤයේ පැබ්ලෝ කැරෙනෝ බූස්ටා අතරයි. ඒ අනුව පැවැති තරගයේ පළමු වටය ලකුණු 6ට 3ක් ලෙස ජය ගැනීමට නොවැක් ජොකොවිච් සමත් විය. අනතුරුව පැවැති තරගයේ දෙවන වටයේදී ප්‍රබල සටනක් දැක ගැනිමට හැකි වු අතර එම වටය ලකුනු 6ට 4ක් ලෙස නොවැක් ජොකොවිච් ජය ගත්තේය. ඒ අනුව තරගය තරග වට 2ට 0ක් ලෙස ජය ගත් නොවැක් ජොකොවිච් මෙවර තරගාවලියේ අර්ධ අවසන් පූර්ව වටය සඳහා සුදුසුකම් ලබා ගැනීමට සමත් විය. නොවැක් ජොකොවිච් මේ වන විට ලෝක ටෙනිස් ශ්‍රේණිගත කිරීමේ සටහනේ අංක එක් ස්ථානයේ පසුවන අතර ඔහු හමුවේ පරාජයට පත් වු පැබ්ලෝ කැරෙනෝ බූස්ටා එම ශ්‍රේණිගත කිරීමේ සටහනේ පසුවන්නේ 47වන ස්ථානයේයි.", "URL": "https://sinhala.adaderana.lk/news.php?nid=116716", "Category": null, "Parent URL": null}