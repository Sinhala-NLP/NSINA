{"Source": "Adaderana", "Timestamp": "April 2, 2019 07:19 am", "Headline": "අයවැය ඡන්දය ගැන අවසන් තීන්දුවක් ගන්න ශ්‍රීලනිප මන්ත්‍රී කණ්ඩායම අද රැස්වෙයි", "News Content": "ශ්‍රී ලංකා නිදහස් පක්ෂයේ මන්ත්‍රී කණ්ඩායම අද(02) රැස්වීමට නියමිතව තිබේ. ශ්‍රී ලංකා නිදහස් පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති නිල නිවසේදී රාත්‍රී 7.00ට මෙම හමුව පැවැත්වීමට නියමිතයි. අයවැය තෙවන වර කියවීමේ ඡන්ද විමසීමේ දී කටයුතු කරන ආකාරය සම්බන්ධයෙන් මෙහිදී අවසන් එකඟතාවකට පැමිණීමට නියමිත බව පාර්ලිමේන්තු මන්ත්‍රී ශාන්ත බණ්ඩාර මහතා සඳහන් කළේය. මේ අතර අයවැය තෙවනවර කියවීමේ ඡන්ද විමසීමේ දී ක්‍රියාකරන ආකාරය සම්බන්ධයෙන් මෙතෙක් අවසන් එකඟතාවකට පැමිණ නොමැති බව දෙමළ ජාතික සන්ධානය පවසයි. එම පක්ෂයේ පාර්ලිමේන්තු මන්ත්‍රී ධර්මලිංගම් සිද්ධාර්තන් මහතා සඳහන් කළේ ඉදිරියේ දී ඒ සම්බන්ධයෙන් අවසන් තිරණයක් ගැනීමට නියමිත බවයි.", "URL": "https://sinhala.adaderana.lk/news.php?nid=107179", "Category": null, "Parent URL": null}