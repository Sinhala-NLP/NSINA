{"Source": "Adaderana", "Timestamp": "September 26, 2018 02:00 pm", "Headline": "එළඹෙන සතියේ පාර්ලිමේන්තුව කැඳවන ලෙස ඒකාබද්ධයෙන් ඉල්ලීමක්", "News Content": "වත්මන් ජනාධිපතිවරයා, හිටපු ජනාධිපතිවරයා හා හිටපු ආරක්ෂක ලේකම්වරයා ඝාතනය කුමන්ත්‍රණය සම්බන්ධයෙන් දී ඇති ප්‍රකාශ සහ කටඋත්තර ඉතා බරපතළ බව ඒකාබද්ධ විපක්ෂය පවසයි. අද (26) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා මේ බව ප්‍රකාශ කළේය. මෙය හුදෙක් රට හුදෙකලා කොට නොසිතන ලෙසත් බණ්ඩාරණායක අග්‍රාමාත්‍යවරයා ඝාතනය කර සිදුවූ සිදුවීමෙන් පසු කුමන්ත්‍රණ රාශියක් පැමිණි බවත් ඒවා පාලනය කර ගැනීමට අවස්ථාව ලැබුණු බවද මන්ත්‍රීවරයා ප්‍රකාශ කළේය. අද මෙම සිදුවීම සම්බන්ධෙයෙන් පැමිණිලි හා සාකච්ඡාව හෙළිදරව් වී ඇතතත් මේ වන තෙක් කිසිඳු බරපතළ ක්‍රියාමාර්ගයක් ගෙන නොමැති බවද ඒ මහතා පැවසීය. ආර්ථික ගැටළු හා රුපියල බාල්දු වීම නිසි ආකාරව කළමණාකරණය කර ගැනීමට වත්මන් ආණ්ඩුව අපොහොසත් වී ඇති බවද මන්ත්‍රීවරයා ප්‍රකාශ කළේය. පසුගිය මාස කිහිපය තුළ අනුගමනය කරන ලද ප්‍රතිපත්ති මෙම තත්ත්වයට බලපා ඇති බවද ඒ මහතා ප්‍රකාශ කළේය. රටේ උත්ගතවී ඇති තත්ත්වය සම්බන්ධයෙන් සාකච්ඡා කිරීම සඳහා එළඹෙන සතියේ පාර්ලිමේන්තුව කැඳවන ලෙස ඒකාබද්ධ විපක්ෂය කතානායකවරයාගෙන් ඉල්ලීමක් කර ඇති බවද ඒ මහතා පැවසීය.", "URL": "https://sinhala.adaderana.lk/news.php?nid=96747", "Category": null, "Parent URL": null}