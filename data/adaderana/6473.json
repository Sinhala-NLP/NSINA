{"Source": "Adaderana", "Timestamp": "February 5, 2010 07:59 am", "Headline": "අද පාර්ලිමේන්තුව රැස්වේ", "News Content": "ජනාධිපතිවරණයන් පසුව පළමුවරට අද පාර්ලිමේන්තුව රැස්වීමට නියමිතව තිබේ. 6 වන පාර්ලිමේන්තුවේ අවසන් සභාවාරය මෙය විය හැකි බව දේශපාලන ආරංචි මාර්ග පවසයි. අද පාර්ලිමේන්තුව රැස් වන්නේ හදිසි නීතිය මසකින් දීර්ඝ කර ගැනීමේ යෝජනාව සම්මත කර ගැනීම සඳහාය. පසුගිය ‍2004 අප්‍රේල් 02 වන දින පැවති මහමැතිවරණයෙන් තේරී පත් වූ මන්ත්‍රීවරුන්ගේ 6 වන පාර්ලිමේන්තුව එම වසරේ අප්‍රේල් 22 වන දින රැස්විය. මෙම පාර්ලිමේන්තුවේ සය අවුරුදු නිල කාලය ලබන අප්‍රේල් 02 වන දින අවසන් වීමට නියමිතය.", "URL": "https://sinhala.adaderana.lk/news.php?nid=6473", "Category": null, "Parent URL": null}