{"Source": "Adaderana", "Timestamp": "June 18, 2010 12:53 pm", "Headline": "අද පස්වරුවේත් විශේෂ රථ වාහන සැලැස්මක්", "News Content": "විජයග්‍රහණයේ රණවිරු සැමරුම් ආචාර පෙළපාලියට සමගාමීව අද පස්වරුවේ පාර්ලිමේන්තු රණවිරු ස්මාරකය අභියස පැවැත්වෙන සැමරුම් උත්සවය වෙනුවෙන් විශේෂ රථ වාහන සැලැස්මක් ක්‍රියාත්මක වන බව පොලිසිය පවසයි. එම රණවිරු උත්සවය අද පස්වරු 4ට පැවැත්වීමට නියමිතය. ඒ අනුව පස්වරු 1. 30 සිට පාර්ලිමේන්තු සංකීර්ණය අවට මාර්ග කිහිපයක් තාවකාලිකව වාහන ගමනාගමනය සඳහා වසා තැබෙන බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. රණවිරු විජයග්‍රහණ සැමරුම් උත්සවය වෙනුවෙන් ගාලුමුවදොර පිටිය අවට තාවකාලිකව වසා දමා තිබු මාර්ග රථ වාහන ධාවනය සඳහා යළි විවෘත කර ඇතැයි ද පොලිස් මාධ්‍ය ප්‍රකාශකවරයා ප්‍රකාශ කළේය.", "URL": "https://sinhala.adaderana.lk/news.php?nid=9078", "Category": null, "Parent URL": null}