{"Source": "Adaderana", "Timestamp": "April 24, 2013 09:35 am", "Headline": " රනිල් තායිලන්තයේ නි. අගමැති හමුවෙයි", "News Content": "විපක්ෂ නායක රනිල් වික්‍රමසිංහ මහතා තායිලන්තයේ නියෝජ්‍ය අග්‍රාමාත්‍ය හා විදේශ කටයුතු අමාත්‍යවරයා සහ එරට සෙනට් සභාවේ පළමු උපසභාපතිවරයා මුණගැසී සාකච්ජා කර තිබේ. එහිදී තායිලන්ත හා ශ්‍රී ලංකා මිත්‍රත්ව පාර්ලිමේන්තුවේ කටයුතු සම්බන්ධයෙන් සාකච්ජා පැවැත් වූ අතර ථෙරවාදී බුද්ධාගම සහිත පාර්ලිමේන්තු ක්‍රමයක් පවතින දෙරටේ සබදකම් තවත් ශක්තිමත්ව පවත්වාගෙන යාම පිළිබඳව ද සාකච්ජා කර ඇති බව සඳහන්ය. සියම් මහා නිකායේ 250 වැනි සංවත්සරය පැවැත්වූ අයුරින් 260 වැනි සංවත්සරය ද උත්කර්ෂවත් අයුරින් පැවැත්වීමට එහිදී අදහස් හුවමාරු කර ගත් බව විපක්ෂ නායක කාර්යාලය විසින් නිකුත් කළ නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=33530", "Category": null, "Parent URL": null}