{"Source": "Adaderana", "Timestamp": "October 21, 2013 11:26 am", "Headline": "ආරච්චිකට්ටුව සභාපති පොලීසියට භාරවෙයි", "News Content": "පෞද්ගලික බස් රථ සේවකයින් තිදෙනෙකුට පහර දීමේ සිද්ධියක් සම්බන්ධයෙන් චෝදනා ලැබ සිටි ආරච්චිකට්ටුව ප්‍රාදේශීය සභාවේ සභාපති ජගත් සමන්ත පෙරේරා මහතා අද (21) දහවල් මාරවිල පොලීසියට භාර වී තිබේ. හලාවත - කොළඹ අතර ධාවනය වන නගරාන්තර සුඛෝපභෝගී බස් රථයක සේවකයින් පිරිසකට ඊයේ මහවැව නගරයේදී පහර දුන් බවට ප්‍රාදේශීය සභාවේ සභාපතිවරයාට චෝදනා එල්ලවී තිබුණි. මෙම සිද්ධියට විරෝධය පළ කරමින් හලාවත - කොළඹ පෞද්ගලික බස් රථ සේවකයින් ඊයේ දහවල් සිට වර්ජනයක් ආරම්භ කරන ලදී. පොලීසියට භාර වු ප්‍රාදේශීය සභාවේ සභාපතිවරයා මාරවිල දිසා අධිකරණයට ඉදිරිපත් කරන බව මාරවිල මුලස්ථාන පොලිස් පරීක්ෂක චන්දන හේරත් මහතා පැවසූ බව අප වාර්තාකරු කීවේය.", "URL": "https://sinhala.adaderana.lk/news.php?nid=38271", "Category": null, "Parent URL": null}