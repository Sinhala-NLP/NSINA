{"Source": "Adaderana", "Timestamp": "March 8, 2016 08:55 am", "Headline": "Email මගිනුත් මුදල් ජාවාරමක්", "News Content": "මේ වසරේ පළමු මාස දෙක තුළ ශ්‍රී ලංකා පරිගණක හදිසි ප්‍රතිචාර සංසදයට පැමිණිලි 400ක් පමණ ලැබී තිබේ. එම පැමිණිලි අතරින් වැඩිම පැමිණිලි සංඛ්‍යාවක් ලැබී ඇත්තේ ෆේස්බුක් සමාජජාල වෙබ් අඩවිය සම්බන්ධයෙන් බව ශ්‍රී ලංකා හදිසි ප්‍රතිචාර සංසදයේ මාධ්‍ය ප්‍රකාශක ආරක්ෂක ඉංජිනේරූ රොෂාන් චන්ද්‍රගුප්ත මහතා සඳහන් කළේයඅදාළ පැමිණිලි වලින් සියයට 80ක් පමණ ව්‍යාජ ෆේස්බුක් ගිණුම් සම්බන්ධ පැමිණිලි බව සඳහන්ය.ඊට අමතරව අනවසරයෙන් ෆේස්බුක් ගිණුම්වලට ඇතුළුවීම සම්බන්ධ පැමිණිලි ද වන බව රොෂාන් චන්ද්‍රගුප්ත මහතා පැවසුවේය.විද්‍යුත් තැපැල් මාර්ගයෙන් සිදුකරන විවිධ මුදල් ජාවාරම් පිළිබඳව ද මේ වසරේ ගත වු මාස දෙක තුළ පැමිණිලි 4ක් පමණ ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පැවසීය.", "URL": "https://sinhala.adaderana.lk/news.php?nid=57982", "Category": null, "Parent URL": null}