{"Source": "Adaderana", "Timestamp": "March 27, 2012 10:45 am", "Headline": "ශ්‍රී ලංකා කණ්ඩායම පළමු ඉනිමේ ලකුණු 318 යි", "News Content": "ශ්‍රී ලංකාව සහ එංගලන්තය අතර පැවැත්වෙන පළමු ටෙස්ට් ක්‍රිකට් තරගයේ දෙවන දිනය වන අද ශ්‍රී ලංකා කණ්ඩායමේ පළමු ඉනිම මීට ස්වල්ප මොහොතකට පෙර නිමාවිය. ඒ අනුව ශ්‍රී ලංකා කණ්ඩායම සියලුදෙනාම දැවී ලකුණු 318 ක් ලබා සිටියි. ඊයේ දිනය නිමා වන විට සිය පළමු ඉනිම ක්‍රීඩා කරමින් සිටින ශ්‍රී ලංකා කණ්ඩායම කඩුලු අටක් දැවී ලකුණු 289ක් ලබා සිටියේය. මහේල ජයවර්ධන මේ වන විට ජාත්‍යන්තර ‍ටෙස්ට් ක්‍රිකට් දිවියේ ද්විත්ව ශතක 06ක් වාර්තා කර ඇති අතර මෙම තරගයේ ඔහු ලකුණු 180 ක් ලබා තිබිණි. පන්දු යැවීමේ දී එංගලන්ත කණ්ඩායමේ ජේම්ස් ඇන්ඩර්සන් ලකුණු 72 ට කඩුලු 5ක් හා සමිත් පටෙල් කඩුලු දෙකක් බිඳ හෙළීමට සමත්ව ඇත. මෙම තරගයේ දී මහේල ජයවර්ධන හැර ශ්‍රී ලංකා කණ්ඩායමේ පළමු පෙළ පිතිකරුවන් සියලු දෙනාම අඩු ලකුණු සංඛ්‍යාවකට දැවී යාම විශේෂත්වයකි.", "URL": "https://sinhala.adaderana.lk/news.php?nid=23100", "Category": null, "Parent URL": null}