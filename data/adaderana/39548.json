{"Source": "Adaderana", "Timestamp": "December 13, 2013 09:55 am", "Headline": "පගාව දෙන්න ගිහින් රේගු දැලේ", "News Content": "රත්‍රං කිලෝග්‍රෑම් 2ක් දෙන බව පවසා රුපියල් ලක්ෂ 100ක පමණ මුදල් වංචා කළ පුද්ගලයෙකු කටුනායක ගුවන් තොටුපොළ පොලිසිය විසින් අත්අඩංගුවට ගෙන තිබේ. සැකකරු කොළඹ 15, අලුත් මාවත ප්‍රදේශයේ පදිංචිකරුවෙකි. ඔහු පිළිබඳ වැඩිදුර විමර්ශන සඳහා කොළඹ අපරාධ කොට්ඨාසයට බාර දී ඇති අතර පැය 72ක රැඳවුම් නියෝග මත සැකකරුගෙන් ප්‍රශ්න කරන බව පොලීසිය සඳහන් කරයි. මේ අතර සොරකම් කළ ලැප්ටොප් යන්ත්‍ර 33 ක් ඇතුළු රුපියල් ලක්ෂ 35 ක් පමණ වටිනා භාණ්ඩ තොගයක් සොරකම් කර අලෙවි කිරිමේ නිරතව සිටි පුද්ගලයෙකු අකුරණ නගරයේ දි අත්අඩංගුවට ගෙන තිබේ. සැකකරු අපරාධ නඩු 8ක් සම්බන්ධයෙන් වරෙන්තුකරුවෙකු වන අතර සොරකම් වලට සම්බන්ධ තවත් සැකකරුවන් දෙදෙනෙකු ද අත්අඩංගුවට ගත් බව අලවතුගොඩ පොලීසිය සඳහන් කරයි.", "URL": "https://sinhala.adaderana.lk/news.php?nid=39548", "Category": null, "Parent URL": null}