{"Source": "Adaderana", "Timestamp": "February 2, 2017 01:31 pm", "Headline": " සයිටම් විරෝධීන්ට අධිකරණයෙන් නියෝගයක්", "News Content": "අන්තර් විශ්වවිද්‍යාල ශිෂ්‍ය බලමණ්ඩලය සහ වෛද්‍ය ශිෂ්‍ය සංගමය සංවිධාන කර ඇති සයිටම් විරෝධී උද්ඝෝෂණ මහජනයාට පීඩාවක් සහ මාර්ග අවහිර නොවන අයුරින් සිදුකරන ලෙස කොළඹ මහේස්ත‍්‍රාත් අධිකරණය නියෝගයක් නිකුත් කර තිබේ.අද (02) කොළඹ අතිරේක මහේස්ත්‍රාත් රංග දිසානායක මහතා විසින් අදාළ නියෝගයක් නිකුත් කළ බව අද දෙරණ වාර්තාකරු පවසයි.ඒ අනුව සොයිසා වටරවුම, විශ්වවිද්‍යාල ප්‍රතිපාදන කොමිසම, රජයේ රෝහල් පරිශ‍්‍රය, සෙරමික් හන්දිය, කොල්ලුපිටිය හන්දිය, ගාලු මුවදොර ප්‍රධාන මාර්ගය, අරලියගහ මන්දිරය, ලිප්ටන් වටරවුම සහ ජනාධිපති ලේකම් කාර්යාලය,කොටුව හා මරදාන යන ස්ථානවලදී මෙම නියෝගය පිළිපදින ලෙස කොළඹ අතිරේක මහේස්ත‍්‍රාත් රංග දිසානායක මෙහිදී නියෝග කළේය.", "URL": "https://sinhala.adaderana.lk/news.php?nid=68992", "Category": null, "Parent URL": null}