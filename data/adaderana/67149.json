{"Source": "Adaderana", "Timestamp": "December 18, 2016 04:24 pm", "Headline": "බත් පාර්සලයේ මිල හෙට සිට ඉහළට", "News Content": "බත් පාර්සලයක මිල හෙට(19) සිට රුපියල් 10කින් ඉහළ දමන බව සමස්ත ලංකා ආපනශාලා හිමියන්ගේ සංගමය පවසයි.වෙළෙඳපොළ තුළ සහල් මිල සීඝ්‍රයෙන් ඉහළ යමින් පැවතීම මෙම මිල වැඩි කිරීමට හේතුව බව එම සංගමයේ සභාපති අසේල සම්පත් මහතා සඳහන් කළේය.මේ වන විට වෙළෙඳපොළේ සහල් කිලෝග්‍රෑමයක මිල රුපියල් 75ත් 80ත් අතර වන බව ඔහු පෙන්වා දෙනු ලබයි.රට තුළ සහල් මාෆියාවක් පවතින බව පවසන අසේල සම්පත් මහතා සහල් මිල පාලනය කිරීමට රජය මැදිහත් විය යුතු බව ප්‍රකාශ කර සිටියේය.", "URL": "https://sinhala.adaderana.lk/news.php?nid=67149", "Category": null, "Parent URL": null}