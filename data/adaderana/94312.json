{"Source": "Adaderana", "Timestamp": "August 13, 2018 06:23 am", "Headline": "යතුරුපැදි දෙකක් ගැටී තරුණයෙක් මරුට -1කට තුවාලයි", "News Content": "යාපනය, කෝපායි, ඉරුපාලෙයි ප්‍රදේශයේ සිදුවු යතුරුපැදි අනතුරකින් පුද්ගලයෙකු ජිවිතක්ෂයට පත්ව තවත් පුද්ගලයෙකු තුවාල ලබා ඇති බව ‍යාපනය කෝපායි පොලීසිය පවසයි. ඊයේ(12) සවස මෙම අනතුර සිදුව ඇති බව පොලීසිය සඳහන් කළේය. කෝපායි පොලීසිය පැවසූවේ යතුරුපැදි දෙකක් මුහුණට මුහුණ ගැටීමෙන් අනතුර සිදුව ඇති අතර, අනතුරින් තුවාල ලැබූවන් රෝහල්ගත කිරීමෙන් අනතුරුව එක් පුද්ගලයෙකු ජිවිතක්ෂයට පත්ව ඇති බවයි. යාපනය කෝපායි උතුර ප්‍රදේශයේ පදිංචි 27 හැවිරිදි නඩරාසා ප්‍රසන්නා නමැති පුද්ගලයෙකු අනතුරින් ජිවිතක්ෂයට පත්ව ඇති බවද පොලීසිය පැවසීය.‍ පොලිසිය වැඩිදුරටත් පැවසූවේ අනතුරින් තුවාල ලැබු පුද්ගලයා යාපනය රෝහලට ඇතුළත් කොට ඇති බවයි. අධික වේගය ‍අනතුරට හේතුවි ඇති අතර, සිද්ධිය සම්බන්ධයෙන් කෝපායි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94312", "Category": null, "Parent URL": null}