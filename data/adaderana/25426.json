{"Source": "Adaderana", "Timestamp": "June 30, 2012 10:30 am", "Headline": "මාතලේ නිධන් හෑරූ 6 දෙනෙකු කොටුවෙයි", "News Content": "මාතලේ, රත්තොට ප්‍රදේශයේ නිධන් හාරමින් සිටි පුද්ගලයින් 6 දෙනෙකු පොලිසිය විසින් අත්අඩංගුවට ගෙන තිබේ. රත්තොට, කන්දෙනුවර ප්‍රදේශයේ නිධන් හාරමින් සිටියදී සැකකරුවන් අත්අඩංගුවට ගෙන ඇති බව වැඩබලන පොලිස් මාධ්‍ය ප්‍රකාශක පොලිස් අධිකාරී සජිව මැදවත්ත මහතා පැවසු‍වේය. සැකකරුවන් අතර බ්‍රිතාන්‍ය ජාතිකයෙකු ද සිටින බව පොලිස් අධිකාරී සජීව මැදවත්ත මහතා කියා සිටියේය. අත්අඩංගුවට ගත් සැකකරුවන් අතරින් දෙදෙනෙකු කාන්තාවන් බව ද සඳහන්ය. සැකකරුවන් අද(30) මාතලේ මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25426", "Category": null, "Parent URL": null}