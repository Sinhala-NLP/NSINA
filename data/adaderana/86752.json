{"Source": "Adaderana", "Timestamp": "April 2, 2018 12:28 pm", "Headline": " අනධ්‍යයන සේවකයින්ගේ ගැටළුව ගැන අදත් විශේෂ සාකච්ඡාවක්", "News Content": "‍විශ්වවිද්‍යාල අනධ්‍යයන සේවකයින්ගේ ගැටළුව සම්බන්ධයෙන් අද(02) දිනයේ විශේෂ සාකච්ඡාවක් පැවැත්වීමට නියමිතව තිබේ. උසස් අධ්‍යාපන හා මහා මාර්ග අමාත්‍ය කබීර් හෂිම් මහතා සමඟ අදාළ සාකච්ඡාව පැවැත්වෙන බව විශ්වවිද්‍යාල වෘත්තීය සමිති ඒකාබද්ධ කමිටුව සඳහන් කළේය. ඉල්ලීම් කිහිපයක් මුල් කර ගනිමින් විශ්වවිද්‍යාල අනධ්‍යයන සේවකියන් ආරම්භ කර ඇති වැඩවර්ජනය 34 වන දිනටත් අද දිනයේ ක්‍රියාත්මක කර තිබේ. අමාත්‍යවරයා සමඟ පැවැත්වෙන සාකච්ඡාවෙන් අනතුරුව ඉදිරි ක්‍රියාමාර්ග තීරණය කරන බව විශ්වවිද්‍යාල වෘත්තිය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ මහතා සඳහන් කළේය.", "URL": "https://sinhala.adaderana.lk/news.php?nid=86752", "Category": null, "Parent URL": null}