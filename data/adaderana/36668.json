{"Source": "Adaderana", "Timestamp": "August 16, 2013 10:47 am", "Headline": "ගිලන් රථ රියදුරු වර්ජනය අවසන්", "News Content": "අනුරාධපුර දිස්ත්‍රික්කයේ රජයේ සෞඛ්‍ය ආයතනවල ගිලන් රථ රියදුරන් ආරම්භ කර තිබූ වර්ජනය අවසන් කර තිබේ. ගිලන් රථ රියදුරෙකු ලෙස සේවය කිරීමට තමන්ට ලැබුණු අවස්ථාව අහිමි නොකරන ලෙස ඉල්ලමින් පුද්ගලයෙකු අනුරාධපුර පළාත් සෞඛ්‍ය සේවා අධ්‍යක්ෂ කාර්යාලයේ වහලය මත නැගී උපවාසයක් ආරම්භ කර තිබුණි. ඊට සහය පළ කරමින් එම දිස්ත්‍රීක්කයේ සියලු ගිලන් රථ රියදුරන්ද ඊයේ පස්වරුවේ සිට වර්ජනයක් ආරම්භ කරන ලදී. උතුරු මැද පළාත් සෞඛ්‍ය දෙපාර්තමේන්තුවේ රියදුරන් සඳහා පැවැත්වූ සම්මුඛ පරීක්ෂණයෙන් තමා ඉහළම ලකුණු ලබාගෙන තිබුණු නමුත් වෙනත් පුද්ගලයින්ට පත්වීම් ලබා දී ඇති බවට ඔහු චෝදනා කළේය. කෙසේ වුව ද අදාළ පුද්ගලයාට ද පත්වීම ලබාදීමට එකඟ වීමෙන් පසු ගිලන් රථ රියදුරන් වර්ජනය අවසන් කර තිබේ.", "URL": "https://sinhala.adaderana.lk/news.php?nid=36668", "Category": null, "Parent URL": null}