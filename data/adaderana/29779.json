{"Source": "Adaderana", "Timestamp": "December 7, 2012 03:01 pm", "Headline": "තේරීම් කාරක සභාවේ විපක්ෂ මන්ත්‍රීවරුන්ගෙන් කොන්දේසි", "News Content": "අගවිනිසුරුට එරෙහි දෝෂාභියෝගය විභාග කෙරෙන විශේෂ තේරීම් කාරක සභාවෙන් විපක්ෂයේ නියෝජිතයින් පිටව ගොස් තිබේ. අද (07) පස්වරු 1.30 ට පාර්ලිමේන්තු පරිශ්‍රයේ දී තේරීම් කාරක සභාව රැස් විණි. එහිදී කාරක සභාවේ සභාපතිවරයාට එහි කටයුතු ඉදිරියට ‍කරගෙන යාමට අදාළ කොන්දේසි කිහිපයක් ඉදිරිපත් කළ බව විපක්ෂ නියෝජිතයින් පවසයි. අදාළ කොන්දේසී ඉටුකරන්නේ නම් පමණක් තේරීම් කාරක සභාවේ කටයුතු සඳහා තවදුරටත් සහභාගී වන බව ඔවුන් පවසා තිබේ. තවද පාර්ලිමේන්තු තේරීම් කාරක සභාවේ වැඩකටයුතු නිසි ක්‍රමවේදයකට අනුව සිදු නොකෙරෙන බව විපක්ෂ මන්ත්‍රීවරු පෙන්වාදෙයි.", "URL": "https://sinhala.adaderana.lk/news.php?nid=29779", "Category": null, "Parent URL": null}