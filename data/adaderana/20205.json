{"Source": "Adaderana", "Timestamp": "November 23, 2011 02:33 pm", "Headline": "රක්ෂිතයේ සුදු හඳුන් තබාගත් පුද්ගලයෙක් මාට්ටු", "News Content": "ගලේවෙල, පත්කොළගොල්ල, රන්වැඩියාව රක්ෂිතය තුළ දී සුදු හඳුන් තොගයක් සමග සැකකරුවෙකු අත්අඩංගුවට ගෙන තිබේ. සැකකරු සතුව තිබී සුදු හඳුන් කිලෝග්‍රෑම් 57ක් සොයාගැනීමට හැකිවූ බව පොලිසිය සඳහන් කරයි. මොහු රන්වැඩියාව ප්‍රදේශයේ පදිංචිකරුවෙකු වන අතර ගලේවෙල පොලිසියේ නිලධාරීන් පිරිසක් විසින් මෙම සැකකරු අත්අඩංගුවට ගෙන තිබේ. සැකකරු අද දඹුල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20205", "Category": null, "Parent URL": null}