{"Source": "Adaderana", "Timestamp": "February 6, 2018 09:18 pm", "Headline": " අපේක්ෂා කරන යහපාලනය අප ක්‍රියාවෙන් ඉටු කළ යුතුයි", "News Content": "නව දේශපාලන සංස්කෘතියක් නිර්මාණය කිරීමට අවශ්‍ය බවත්, යහපාලනයේ ගත් උත්සාහයේ ප්‍රතිඵල තිබෙන බවත් පාර්ලිමේන්තු මන්ත්‍රී රවී කරුණානායක මහතා පවසයි. බැඳුම්කර සිද්ධිය සම්බන්ධයෙන් වූ ජනාධිපති කොමිෂන් වාර්තාව හා බරපතළ වංචා විමර්ශන වාර්තාව පිළිබඳව අද (6) පාර්ලිමේන්තුවේ පැවැති විවාදයට එක්වෙමින් මන්ත්‍රීවරයා මෙසේ පැවසීය. “ යහපාලන මූලධර්ම ක්‍රියාත්මක වීම ගැන සතුට පළ කරනවා. සමාජය තුළ ප්‍රචණ්ඩත්වය, නාස්තිය දූෂණය ,සමාජගත වුණා. රටේ ආර්ථික සමෘද්ධිය ඇති කරන්න නොහැකි වුණේ පටු දේශපාලනය නිසයි. අප නව දේශපාලන සංකෘතියක් සඳහා 2015 ජනවරි 8 අත්තිවාරම දැම්මා. අපේක්ෂා කරන යහපාලනය අප ක්‍රියාවෙන් ඉටු කළ යුතුයි. අවුරුදු 70 පුරා ජනාතාව බලාපොරොත්තු වන්නේ සාධාරණත්වය සහිත දේශපාලනයක්. සියලුම දූෂණ ගැන සෙවිය යුතුයි දඬුවම් කළ යුතුයි. හැම මට්ටමින් දුෂණය ගැන කතා කරලා, දේශපලනය කිරීම අර්බුදයයි. දුෂණය අඩු කරන එක යහපාලනයි. අපට නව දේශපාලන සංස්කෘතියක් නිර්මාණය කිරීමට අවශ්‍යයි. නායකයන් විනාශ කරන දේශපාලනය වෙනුවට නායකයන් තනන දේශපාලනයක් අවශ්‍යයි“යැයි ද මන්ත්‍රීවරයා පැවසී ය.", "URL": "https://sinhala.adaderana.lk/news.php?nid=84056", "Category": null, "Parent URL": null}