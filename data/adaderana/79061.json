{"Source": "Adaderana", "Timestamp": "October 24, 2017 08:01 am", "Headline": "ෂින්ෂෝ අබේට ජනපති-අගමැතිගෙන් සුබ පැතුම්!", "News Content": "යළිත්වරක් ජපානයේ අග්‍රමාත්‍යවරයා ලෙස තේරී පත්වීම සම්බන්ධයෙන් ෂින්ෂෝ අබේ මහතාට ජනාධිපති මෛත්‍රීපාල සිරිසේන මහතා සුභාශිංෂණ පළ කර තිබේ. ටිව්ටර් පණිවිඩයක් මඟින් ජනාධිපතිවරයා ජපාන අග්‍රමාත්‍යවරයා වෙත සුභාශිංෂණ පළ කර ඇති බව වාර්තා වෙයි. ඊට අමතරව අග්‍රමාත්‍ය රනිල් වික්‍රමසිංහ මහතා ද ජපාන අග්‍රමාත්‍ය ෂින්ෂෝ අබේ මහතාට ටිව්ටර් පණිවිඩයක් මඟින් සුබපැතුම් එක් කර තිබේ. ශ්‍රී ලංකාව සහ ජපානය අතර පවතින සබඳතා තවදුරටත් වර්ධනය කරගනිමින් පවත්වාගෙන යාමට අදහස් කරන බව සිය සුබපැතුම් පණිවිඩය එක් කරමින් අග්‍රමාත්‍ය රනිල් වික්‍රමසිංහ මහතා සඳහන් කර ඇත. පසුගිය ඉරිදා දිනයේ පැවති ජපාන පාර්ලිමේන්තු මැතිවරණයෙන් අග්‍රමාත්‍ය ෂින්ෂෝ අබේ මහතාගේ පක්ෂය තුනෙන් දෙක බහුතර බලය ලබාගනිමින් යළි බලය හිමිකර ගැනීමට සමත් වුණි.", "URL": "https://sinhala.adaderana.lk/news.php?nid=79061", "Category": null, "Parent URL": null}