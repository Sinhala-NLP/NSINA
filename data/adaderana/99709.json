{"Source": "Adaderana", "Timestamp": "November 24, 2018 01:02 pm", "Headline": "මාර්ගයෙන් ඉවතට ගිය ලොරිය අයෙක් රෝහලට යවයි  ", "News Content": "ලොරි රථයක් මාර්ගයෙන් ඉවතට පැන පස් කන්දක ගැටීමෙන් සිදුවූ අනතුරකින් රියදුරාට බරපතල තුවාල සිදුවී ඇති බව තලවාකැලේ පොලීසිය පැවසීය. නුවරඑළිය -හැටන් ප්‍රධාන මාර්ගයේ, තලවාකැලේ තේ වතුයාය ප්‍රදේශයේදී ඊයේ(23) දා රාත්‍රී සිදුවූ මෙම රිය අනතුරෙන් එක් පුද්ගලයෙකු මෙසේ බරපතල තුවාල ලබා ලිඳුල ප්‍රාදේශිය රෝහල වෙත ඇතුළත් කර තිබේ. හැටන් සිට තලවාකැලේ බලා ධාවනය කරමින් තිබූ ලොරි රථයක් මෙසේ පස් කණ්ඩියක ගැටී අනතුරට පත්ව ඇති අතර මෙහිදී ලොරියේ රියදුරාගේ කකුළකට බරපතල තුවාල සිදුව තිබේ. ප්‍රදේශයට පැවති අධික වර්ෂාවත් සමඟ ලොරි රථය ලිස්සා ගොස් මෙම අනතුර සිදුව ඇති බව වැඩිදුර පරීක්ෂණ පවත්වන තලවාකැලේ පොලීසිය පවසයි.", "URL": "https://sinhala.adaderana.lk/news.php?nid=99709", "Category": null, "Parent URL": null}