{"Source": "Adaderana", "Timestamp": "February 6, 2018 07:29 am", "Headline": " වැලිමඩ දී අලින්ට පොහොට්ටුවෙන් ප‍්‍රහාරයක්", "News Content": "වැලිමඩ ඩයරබා හන්දියේදි පැවැති එක්සත් ජාතික පක්ෂයේ ප‍්‍රචාරක රැළියක් හා සංගීත ප‍්‍රසංගයක් සඳහා සහභාගී වී රාත‍්‍රී 10.00 ට පමණ නිවෙස් බලා යමින් සිටි පිරිසකට එල්ලවු ගල් ප‍්‍රහාරකින් තුවාල ලැබු එජාප ආධාර කරුවන් 5 දෙනෙක් වැලිමඩ දිසා රෝහලට ඇතුළත් කර තිබේ. මෙම ස්ථානයේ රාජකාරි සඳහා යොදවා තිබු වැලිමඩ පොලිසියේ ජීප් රථයටද ගල් ප‍්‍රහාරයක් එල්ල වී ඇති අතර එහි ඉදිරි වීදුරුව හානි සිදුව ඇත. සිද්ධිය සම්බන්ධයෙන් පුද්ගලයන් 5 දෙනෙක් සැකපිට අත්අඩංගුවටගත් බව වැලිමඩ පොලිසිය පවසයි. ඔවුන් පොහොට්ටුවෙන් වැලිමඩ ප‍්‍රාදේශීය සභාව සඳහා ඉදරිපත්ව සිටින අපේක්ෂකයෙකුගේ ආධාරකරුවන් බව විමර්ශනවලදි අනාවරණය වු බවද පොලිසිය සඳහන් කරයි. වැලිමඩ පොලිසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=84015", "Category": null, "Parent URL": null}