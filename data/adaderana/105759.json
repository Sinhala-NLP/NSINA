{"Source": "Adaderana", "Timestamp": "March 9, 2019 11:02 am", "Headline": "අස්ගිරි විහාරයේ පැවති උත්සවයකට සහභාගි වු මහින්ද", "News Content": "විපක්ෂ නායක මහින්ද රාජපක්ෂ මහතා ඊයේ (08) මහනුවර අස්ගිරි විහාරය වෙත පැමිණි ඇත. ඒ විහාර පරිශ්‍රෙය් ඊයේ පැවති උත්සවයකට සහභාගී වීම සඳහායි. අස්ගිරි පාර්ශවයේ උඩහේවාහැට හා පහත හේවාහැට දෙපළාතේ ප්‍රධාන අධිකරණ සංඝනායක පදවිය පිළිබඳ ශ්‍රී සන්නස් පත්‍රය පූජ්‍ය ගොඩකවෙල සෝමරතන හිමියන්ට ප්‍රදානය කිරීම අස්ගිරි පාර්ශවයේ මංගල උපෝසථාගාරයේදී අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥාණරතන හිමියන්ගේ ප්‍රධානත්වයෙන් ඊයේ සිදු කෙරුණි. එම අවස්ථාවට විපක්ෂ නායක මහින්ද රාජපක්ෂ මහතා ඇතුළු පිරිසක්ද එක්ව සිටියේය.", "URL": "https://sinhala.adaderana.lk/news.php?nid=105759", "Category": null, "Parent URL": null}