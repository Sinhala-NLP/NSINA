{"Source": "Adaderana", "Timestamp": "August 17, 2011 04:16 pm", "Headline": " රනිල් එළවන විරෝධතාව ඇරඹෙයි..!", "News Content": "විපක්ෂ නායක රනිල් වික්‍රමසිංහ මහතා එක්සත් ජාතික පක්ෂ නායකත්ව‍යෙන් ඉවත්විය යුතු බවට බලකරමින් එ.ජා.පයේ විකල්ප පිළ විසින් සංවිධනය කරනු ලබන විරෝධතා ව්‍යාපාරය විහාරමහාදේවි උද්‍යානය ඉදිරිපිට ආරම්භ වී තිබේ. රනිල් වික්‍රමසිංහ මහතා පක්ෂ නායකත්වයෙන් ඉවත්වනතුරු මෙම සටන අඛණ්ඩව ඉදිරියට ගෙන යන බව මෙම විරෝධතාකරුවන් පවසන වග අද දෙරණ වාර්තාකරු සඳහන් කරයි. සජිත් ප්‍රේමදාස මහතා ඇතුළු කෘත්‍යාධිකාරී මණ්ඩලයේ සාමාජිකයින් මේවන විට සිරිකොත පක්ෂ මූලස්ථානයේ පැවැත්වෙන කෘත්‍යාධිකාරී මණ්ඩල රැස්වීමට සහභාගී වී සිටින අතර විකල්ප පිළේ සෙසු මන්ත්‍රීවරුන් විරෝධතාවයේ යෙදී සිටින බව සඳහන් වේ. කෘත්‍යාධිකාරී මණ්ඩලයේ තීන්දුව කුමක්දැයි දැනුම්දෙන තුරු විරෝධතාකරුවන් විරෝධතාවයේ නිරතවනු ඇති අතර කොළඹ ටවුන් හෝල් ප්‍රදේශයේ මේවන විට දැඩි වාහන තදබදයක් නිර්මාණය වී ඇති බව පැවසෙයි.", "URL": "https://sinhala.adaderana.lk/news.php?nid=18137", "Category": null, "Parent URL": null}