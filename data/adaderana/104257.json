{"Source": "Adaderana", "Timestamp": "February 13, 2019 06:59 pm", "Headline": "මධූෂ්ගේ අනියම් බිරිඳගේ පුංචිඅම්මාගේ නිවසින් වාහන දෙකක් සොයා ගනී", "News Content": "මාකඳුරේ මධූෂ්ගේ අනියම් බිරිඳගේ පුංචිඅම්මා යන තැනැත්තියගේ නිවසේ තිබී වාහන දෙකක් පොලිස් විශේෂ කාර්ය බලකා නිලධාරින් විසින් අද(13) සොයා ගෙන තිබේ. ඒ සපුගස්කන්ද, පොලිස් වසමේ පමුණුවල, ගෝනවිල ප්‍රදේශයේ දීය. එහිදි සොයා ගත් KDH වර්ගයේ වෑන් රථය අනියම් බිරිඳගේ මවගේ නමට ලියාපදිංචි කර ඇති බව ද පොලීසිය සඳහන් කරයි. එහිදී සොයා ගත් අනෙක් වාහනය වන්නේ ප්‍රාඩෝ වර්ගයේ ජිප් රථයකි. එය මාකඳුරේ මධූෂ්ගේ අනියම් බිරිඳගේ බාප්පාගේ නමට ලියාපදිංචි කර ඇති බව ද පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි.", "URL": "https://sinhala.adaderana.lk/news.php?nid=104257", "Category": null, "Parent URL": null}