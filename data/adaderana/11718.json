{"Source": "Adaderana", "Timestamp": "October 25, 2010 10:26 am", "Headline": "ධීවරයින්ගේ ආර්ථික හා සාමාජීය සංවර්ධනයට  වැඩපිළිවෙලක්", "News Content": "ජාතික මට්ටමින් ධීවර කාර්මිකයන් ඒකරාශි කිරීමේ වැඩපිළිවෙලක් ඇරඹීමට සීනෝර් පදනම පියවර ගෙන තිබේ. ධීවර කාර්මිකයින්ගේ ආර්ථික හා සාමාජීය සංවර්ධනය අරමුණු කර ගනිමින් මෙය ක්‍රියාත්මකය. මේ යටතේ දිස්ත්‍රික් මට්ටමින් ධීවර සංගම් පිහිටුවන අතර එම සංගම් ඒකාබද්ධ කර ජාතික ධීවර සම්මේලනය පිහිටුවන බව සීනෝර් ආයතනයේ කළමනාකාර අධ්‍යක්ෂ උජිත් අනුරාධ මහතා පවසයි. මේ වන විට බේරුවල ධීවර සංගමය පිහිටුවා තිබේ. මේ මාසය තුළ ත්‍රිකුණාමලය සහ මාතලේ දිස්ත්‍රික් සංගම් පිහිටුවීමට සැලසුම් කර ඇති බව උජිත් අනුරාධ මහතා ප්‍රකාශ කළේය.", "URL": "https://sinhala.adaderana.lk/news.php?nid=11718", "Category": null, "Parent URL": null}