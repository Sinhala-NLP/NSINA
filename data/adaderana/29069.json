{"Source": "Adaderana", "Timestamp": "November 10, 2012 11:29 am", "Headline": "\"ස්ලිම්\"  සම්මාන උළෙලේදී යුනියන් ඇෂුවරන්ස් සම්මානයට පාත්‍රවෙයි", "News Content": "ඡායා රූ- යුනියන් ඇෂුවරන්ස් හි ජීවිත අංශයේ ජ්‍යෙෂ්ඨ වෙළඳනාම කළමනාකරු අමින්ද උදිතතිලක, CRM සහකාර කළමනාකරු දිනූෂා චන්ද්‍රතිලක, සාමාන්‍ය රක්ෂණ අංශයේ අලෙවි කළමනාකරු ඩෙන්සිල් පෙරේරා, අලෙවි හා සන්නිවේදන කළමනාකරු රජීව් ඩේවිඩ්, අලෙවි අංශයේ සහකාර අලෙවි කළමනාකරු දර්ශන අමරසිංහ හා ජීවිත අංශයේ සහකාර වෙළඳනාම කළමනාකරු කසුන් සමීර යන මහත්ම මහත්මීන් ස්ලිම් හි උපසභාපති ගයිරුක ද සිල්වා මහතා අතින් සම්මානය ලබා ගැනීමේ අවස්ථාවට එක්වෙමින්. මෙරට රක්ෂණ ක්ෂේත‍්‍රයේ ඉහළම ජනාදරයට පත් සමාගමක් වන යුනියන් ඇෂුවරන්ස් පසුගියදා නිමාවට පත්වූ ස්ලිම් වෙළඳදනාම විශිෂ්ටත්ව සම්මාන උළෙලේදී ඉහළම ඇගයීමට පාත‍්‍රවිය. එහිදී සම්මානයට පාත‍්‍ර වූ එකම රක්ෂණ සමාගම යුනියන් ඇෂුවරන්ස් වීමද විශේෂත්වයකි. සම්මාන උළෙලේදී පිදෙන ප‍්‍රධානම සම්මානයක් වන වසරේ සේවා සන්නාමය (Service Brand Of The Year) රිදී සම්මානය යුනියන් ඇෂුවරන්ස් විසින් දිනාගන්නා ලදී. මෙම සම්මානය පිළිබඳව අදහස් දක්වමින් යුනියන් ඇෂුවරන්ස්හි ප‍්‍රධාන විධායක නිලධාරී ඩර්ක් පෙරෙයිරා මහතා කියා සිටියේ මෙම සම්මානය පිළිබඳව ඉතා උද්දාමයට පත්වන අතර පාරිභෝගිකයින් වෙනුවෙන් උපරිම සේවාවක් ලබාදීමට නිරතුරු කැපවී කි‍්‍රයාකරන බවය. පාරිභෝගික අවශ්‍යතා සඵලකරදීම සඳහා නවීන තාක්ෂණය හා අන්තර්ජාලය යොදා ගනිමින් කටයුතු කරන අතර භාෂා ති‍්‍රත්වයෙන්ම සිය පාරිභෝගිකයින්ගේ රක්ෂණ වන්දි ගෙවීම් හා අනෙකුත් සේවා අවශ්‍යතා වෙනුවෙන් කි‍්‍රයාකිරීමට කටයුතු කරන බව යුනියන් ඇෂුවරන්ස් අලෙවි හා ජීවිත සේවා සාමාන්‍යාධිකාරී රුක්මන් වීරරත්න මහතා සම්මානය පිළිබඳ අදහස් දක්වමින් ප‍්‍රකාශ කළේය. උපදේකවරුන් 4000කින් පමණ සමන්විත යුනියන් ඇෂුවරන්ස් සමස්ත දිවයිනම ආවරණය වන පරිදි ශාඛා 90ක සිට සිය මෙහෙයුම් කටයුතු කි‍්‍රයාත්මක කරනු ලබයි. ආයතනයට සම්බන්ධ මෙහෙයුම් මධ්‍යස්ථාන 2000කට වැඩි ජාලයක් සහිතවීම නිසා කාර්යක්ෂම සේවාවක් ලබාදීමට යුනියන් ඇෂුවරන්ස් සමත්වී සිටියි. ස්ථාවර වර්ධනයක් පෙන්නුම්කරන සමාගමක් ලෙස යුනියන් ඇෂුවරන්ස් මේ වසරේ මුල් භාගය තුළ පිරිවැටුප් හා ලාභ යන දෙඅංශයෙන්ම වර්ධනයක් පෙන්වුම්කර තිබේ. මේ වසරේ ජූනි මාසය අවසන් වන විට යුනියන් ඇෂුවරන්ස් සතු ස්ථාවර සම්භාරය රුපියල් බිලියන 15.3ක් බවට පත්ව තිබූ අතර එය රක්ෂණ ක්ෂේත‍්‍රයේ ජීවිත අරමුදල්වල වාර්තා වූ ඉහළම වටිනාකම් අතරට එක්ව තිබීමද විශේෂත්වයකි.", "URL": "https://sinhala.adaderana.lk/news.php?nid=29069", "Category": null, "Parent URL": null}