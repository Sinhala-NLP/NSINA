{"Source": "Adaderana", "Timestamp": "February 11, 2011 01:14 pm", "Headline": "දැයට කිරුළ කබඩි තරගාවලියේ පිරිමි ශූරතාව නැගෙනහිරට ", "News Content": "බුත්තල දැයට කිරුළ ප්‍රදර්ශනයට සමගාමීව පැවති සමස්ත ලංකා අන්තර්පළාත් කබඩි තරගාවලියේ පිරිමි ශූරතාව නැගෙනහිර පළාත් කණ්ඩායම හිමිකරගනු ලැබීය. බස්නාහිර පළාත් කණ්ඩායම විසින් එහි කාන්තා ශූරතාව දිනාගෙන තිබේ. තරගාවලියේ පිරිමි අනුශූරතාව නැගෙනහිර පළාතටත්, කාන්තා අනුශූරතාව උතුරු මැද පළාතටත් හිමිවිය. වාර්ෂිකව පැවැත්වෙන දැයට කිරුළ ප්‍රදර්ශනයට සමගාමීව විවිධ ක්‍රීඩා තරග ද පැවැත්වෙන අතර මෙවර කබඩි තරගාවලියක් එක් කර තිබුණේ ප්‍රථම වරටය. ශ්‍රී ලංකා ආධුනික කබඩි සම්මේලනයේ සභාපති මහීපාල හේරත් මහතාගේ මගපෙන්වීම යටතේ මෙවර අන්තර් පළාත් කබඩි තරගාවලිය සංවිධානය කර තිබුණි.", "URL": "https://sinhala.adaderana.lk/news.php?nid=14147", "Category": null, "Parent URL": null}