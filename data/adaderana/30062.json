{"Source": "Adaderana", "Timestamp": "December 18, 2012 12:57 pm", "Headline": "ඔස්ට්‍රේලියාවට ලකුණු 137 ක ජයක්", "News Content": "ශ්‍රී ලංකාව සහ ඔස්ට්‍රේලියාව අතර පැවති පළමු ටෙස්ට් තරඟය ලකුණු 137 න් ජයග්‍රහණය කිරීමට ඔස්ට්‍රේලියානු කණ්ඩායම සමත්විය. ඔස්ට්‍රේලියාවේ හෝබාර්ට් හිදී පැවති මෙම තරඟයේ පළමු ඉනිමේ පළමුවෙන් පන්දුවට පහරදුන් ඔස්ට්‍රේලියානු පිල කඩුලු 5 ක් දැවී ලකුණු 450 ක් රැස් කර සිටිය දී සිය ඉනිම අත්හිටුවීමට තීරණය කළේය. ඊට පිළිතුරු වශයෙන් පළමු ඉනිම සඳහා ශ්‍රී ලංකා පිල සියලුදෙනා දැවී රැස්කිරීමට සමත්වූයේ ලකුණු 336 ක් පමණි. සිය දෙවන ඉනිම ක්‍රිඩා කළ ඔස්ට්‍රේලියානු කණ්ඩායම සියලු දෙනා දැවී ලකුණු 278 ක් රැස් කරන ලදී. අනතුරුව තරඟයේ ජයග්‍රහණය සඳහා ලකුණු 393 ක ඉලක්කයක් ශ්‍රී ලංකා පිල හමුවේ තිබූ නමුත් ඔවුන් සියලු දෙනා දැවී රැස්කිරීමට සමත්වූයේ ලකුණු 255 ක් පමණි.", "URL": "https://sinhala.adaderana.lk/news.php?nid=30062", "Category": null, "Parent URL": null}