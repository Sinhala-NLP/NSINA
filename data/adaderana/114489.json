{"Source": "Adaderana", "Timestamp": "July 19, 2019 11:49 am", "Headline": "රත්නපුරේ ගං වතුර තත්ත්වය පහව යයි", "News Content": "මේ අතර දිවයිනේ නිරිත දිග ප්‍රදේශයට බලපා ඇති තද සුළං සහ වැසි සහිත කාලගුණ තත්ත්වය තවදුරටත් බලාපොරොත්තු වියහැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ මධ්‍යම, සබරගමුව පළාත්වලත් ගම්පහ,කොළඹ,කලුතර, ගාල්ල සහ මාතර දිස්ත්‍රික්ක වලත් මිලිමීටර් 150 ඉක්ව වු වැසි අපේක්ෂා කළ හැකි බවයි. මේ අතර දිස්ත්‍රික්ක 07කට නිකුත්කර ඇති නාය යාම් අවධානම් තත්ත්වය අද පස්වරුව දක්වා බලපැවැත්වෙන බව ආපදා කළමණාකරණ මධ්‍යස්ථානය පවසයි. මේ අතර රත්නපුර දිස්ත්‍රික්කයේ ඇති වූ ගංවතුර තත්ත්වය පහව යමින් පවතියි. කෙසේ වෙතත් දිස්ත්‍රික්ක 07කට නිකුත් කර ඇති නාය යාම් අවදානම් තත්ත්වය අද (19) පස්වරුව දක්වා බලපැවැත්වෙන බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසයි.", "URL": "https://sinhala.adaderana.lk/news.php?nid=114489", "Category": null, "Parent URL": null}