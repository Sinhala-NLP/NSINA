{"Source": "Adaderana", "Timestamp": "February 2, 2010 11:18 am", "Headline": "ඡන්ද ප්‍රතිඵලයේ පරිගණක අක්‍රමිකතා නෑ", "News Content": "ජනාධිපතිවරණ ප්‍රතිඵල පරිගණක ගත කිරීමේ දී අක්‍රමිකතා සිදු වූ බවට එල්ල වන චෝදනා කොළඹ විශ්ව විද්‍යාලයේ පරිගණක අංශය තරයේ ප්‍රතික්ෂේප කරයි. . එම අංශයේ අධ්‍යක්ෂ ආචාර්ය රුවන් වීරසිංහ මහතා බී.බී.සී සිංහල සේවය සමඟ පැවති සාකච්ඡාවක දී සඳහන් කර ඇත්තේ ප්‍රතිඵල පරිඝනක ගත කිරීම සිදු වූයේ පූර්ණ සනාථ කර ගැනීමකින් පසුව බවයි.. මෙවර ජනාධිපතිවරණ ප්‍රතිඵල නිකුත් කිරීමට අදාළ පරිගණක කටයුතු සඳහා මැතිවරණ මහලේකම් කාර්යාලයට සේවා සපයන ලද්දේ කොළඹ විශ්ව විද්‍යා‍ලයේ පරිගණක අංශය විසිනි.. දැනට මෙම ප්‍රතිඵල සම්බන්ධයෙන් විවිධ පාර්ශවයන්ගෙන් එල්ල වන චෝදනා පිළිබඳ අදහස් දක්වමින් රුවන් වීරසිංහ මහතා ප්‍රකාශ කර ඇත්තේ තම ආයතනය විශ්වසනීය පිළිබඳ කීර්තියක් උසුළන ආයතනයක් බවයි. . ගණන් කිරීමේ මධ්‍යස්ථාන මඟින් යොමුකළ ප්‍රතිඵල ලේඛන පරිගණක ගත කිරීමට පෙර නැවත වරක් එය තහවුරු කර ගැනීමට කටයුතු කළ බව ද වීරසිංහ මහතා වැඩිදුරටත් ප්‍රකාශ කර තිබේ..", "URL": "https://sinhala.adaderana.lk/news.php?nid=6422", "Category": null, "Parent URL": null}