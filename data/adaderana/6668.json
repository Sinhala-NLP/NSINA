{"Source": "Adaderana", "Timestamp": "February 13, 2010 04:27 pm", "Headline": "යාපනය රෝහලට ජපන් ආධාර", "News Content": "යාපනය ශික්ෂණ රෝහලේ ගුණාත්මක තත්වය ඉහළ නැංවීම සඳහා සහය වීමට ජපාන රජය තීරණය කර තිබේ. ඒ අනුව අමෙරිකානු ඩොලර් මිලියන විසි පහක මුදලක් ජපාන සහයෝගීතා ඒජන්සිය හරහා ලබා දීමට නියමිත බව වාර්තා වේ. යාපනය රෝහල සඳහා නව තෙමහල් ගොඩනැගිල්ලක් ඉදි කිරීම, නව ශල්‍යාගාර ඒකකයක් සහ දැඩි සත්කාර ඒකකයක් ඉදි කිරිම මේ යටතේ සිදු කිරීමට නියමිතය. ඊ‍ට අමතරව රෝහලේ කටයුතු කාර්යක්ෂම කිරීමේ අරමුණින් පරිපාලන කටයුතු වැඩි දියුණු කිරීම සඳහා ද ජපාන රජයේ ආධාර යොදා ගන්නා බව සෞඛ්‍ය අමාත්‍ය නිමල් සිරිපාල ද සිල්වා මහතා පවසයි.", "URL": "https://sinhala.adaderana.lk/news.php?nid=6668", "Category": null, "Parent URL": null}