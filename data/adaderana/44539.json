{"Source": "Adaderana", "Timestamp": "July 9, 2014 01:48 pm", "Headline": "මොරටුමුල්ලේ කිලෝ 11ක රන් කොල්ලයට සැක 2ක් මාට්ටු", "News Content": "මොරටුමුල්ල ප්‍රදේශයේ රන් භාණ්ඩ උකස් ආයතනයක් බිඳ එහි තිබූ කිලෝ ග්‍රෑම් 11ට ආසන්න රන් භාණ්ඩ තොගයක් සොරකම් කිරීමේ සිද්ධියට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිලධාරින් කණ්ඩායමක් විසින් සිදුකරනලද විමර්ශනයකින් අනතුරුව සැකකරුවන් අත්අඩංගුවට ගෙන ඇත. එහිදී සැකකරුවන් විසින් දික්වැල්ල සහ වැලිගම ප්‍රදේශවලට උකස් කර තිබූ රුපියල් කෝටි 05ක් විටිනාකමකින් යුත් කිලෝග්‍රෑම් 9 ක රන් භාණ්ඩ පොලීසිය විසින් සොයාගෙන තිබේ. මෙතෙක් සිදුකළ වැටලීම් වලදී සොයාගත් විශාලතම රන් භාණ්ඩ තොගය මෙය බව පොලීසිය පවසයි. සැකකරුවන් 27 හැවිරිදි සහ 43 හැවිරිදි මොරටුමුල්ල ප්‍රදේශයේ පදිංචි පුද්ගලයින් දෙදෙනෙක් වන අතර මිරිහාන විශේෂ අපරාධ මෙහෙයුම් ඒකකය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44539", "Category": null, "Parent URL": null}