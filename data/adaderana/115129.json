{"Source": "Adaderana", "Timestamp": "July 27, 2019 12:16 pm", "Headline": "කිලිනොච්චියේ අංගම්පොර ගම්මානය යුධ හමුදාපති අතින් විවෘත වෙයි", "News Content": "කිලිනොච්චිය, ආරක්ෂක සේනා නිලධාරීන් විසින් ස්ථාපිත කළ කිලිනොච්චිය අංගම්පොර ගම්මානය විවෘත කිරීම යුධ හමුදාපති ලුතිතන් ජෙනරාල් මහේෂ් සේනානායක මහතාගේ ප්‍රධානත්වයෙන් සිදු කෙරිණ. කිලිනොච්චිය ආරක්ෂක සේනා ආඥාපති මේජර් ජෙනරල් ජේ.වි.රවිප්‍රිය මහතාගේ මෙහෙයවීම යටතේ කිලිනොච්චිය ආරක්ෂක සේනා අං‍ම්පොර ගම්මානය ඉදිකොට තිබිණ. යුධ හමුදා නිලධාරීන් 56 දෙනෙකුගෙන් සමන්විත අංගම්පොර සංචිතය වෙනුවෙන් කිලිනොච්චිය අංගම්පොර ගම්මානය ඉදිකොට තිබිණ. අංගම්පොර සටන් ආචාර්ය දේවේන්ද ගුරුන්නාන්සේගේ මෙහෙයවීම යටතේ යුධ හමුදා අංගම්පොර නිලධාරීන් පුහුණු කරනු ලබති. අංගම්පොර ගම්මානය විවෘත කිරීමේ වැඩසටහන් අවස්ථාවට සමගාමීව යුධ හමුදා අංගම්පොර ශිල්පීන් කළ එළි දැක්වීමේ සටන් සංදර්ශනයක්ද ඉරණමඩු වැව් තාවුල්ලේදී පැවැත්විණ. වැඩසටහන් අවස්ථාවට කිලිනොච්චිය ආරක්ෂක සේනා මූලස්ථාන නිලධාරීන් ඇතුළු පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=115129", "Category": null, "Parent URL": null}