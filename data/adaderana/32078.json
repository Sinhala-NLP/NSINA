{"Source": "Adaderana", "Timestamp": "March 3, 2013 03:18 pm", "Headline": "බලපෑම්වලට සැලෙන්නේ නෑ", "News Content": "කුමන බාධා එල්ල වුව ද ඖෂධ ඇතුළු රජයේ රෝහල්වලට අවශ්‍ය ද්‍රව්‍ය මිලදී ගැනීම සඳහා නව ටෙන්ඩර් පටිපාටිය ලබන මාසයේ සිට ක්‍රියාත්මක කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අදාළ ටෙන්ඩර් පටිපාටිය මේ වන විට සකස් කර අවසන් බව අමාත්‍යවරයා පෙන්වාදෙයි. ඒ අනුව ඊට අදාළ නිලධාරීන් පුහුණු කිරීමේ කටයුතු මේ දිනවල සිදු කෙරෙන බව සඳහන්ය. ඖෂධ ඇතුළු රජයේ රෝහල්වලට අවශ්‍ය ද්‍රව්‍ය මිලදී ගැනීමේ දී සිදුවන අඩුපාඩු, ප්‍රමාද වීම් සහ විවිධ දූෂණ අක්‍රමිකතා වැළැක්වීමේ අරමුණින් මෙම නව ටෙන්ඩර් පටිපාටිය හඳුන්වා දෙන ලදී. මෙම වැඩපිළිවෙළ සඳහා මේ වන විටත් ඇතැම් පාර්ශවවලින් බලපෑම් එල්ල වන බව සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කළේය.", "URL": "https://sinhala.adaderana.lk/news.php?nid=32078", "Category": null, "Parent URL": null}