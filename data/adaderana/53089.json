{"Source": "Adaderana", "Timestamp": "August 7, 2015 09:23 am", "Headline": " මඩකළපුවේ අතුරුදන්වූවන් ගැන වාචික සාක්ෂි කැඳවයි", "News Content": "යුධ සමයේ මඩකළපුව දිස්ත්‍රික්කයේ අතුරුදන්වූවන් පිළිබඳ වාචික සාක්ෂි විමසීම ලබන 22 වනදා සිට 25 වනදා දක්වා පැවැත්වෙයි.කලවංචිකුඩි ප්‍රාදේශිය ලේකම් කාර්යාලයේදී සහ වාලච්චේන ප්‍රාදේශිය ලේකම් කාර්යාලයේදී එම සාක්ෂි විමසීම් සිදු කරන බව අතුරුදන්වූවන් පිළිබඳ ජනාධිපති විමර්ශන කොමිසම සදහන් කළේය.22 සහ 23 යන දිනදෙක තුළ කලවංච්කුඩි ප්‍රදේශිය ලේකම් කොට්ඨාසයට අයත් වාචික සාක්ෂි ලබා ගැනීම සිදු කෙරෙනු ඇත.24 සහ 25 යන දෙදින වාලච්චයන ප්‍රාදේශිය ලේකම් කොට්ඨාසයේ වාචික සාක්ෂි සටහන් කර ගැනීම සිදු කරන බව අතුරුදන්වූවන් පිළිබඳ ජනාධිපති විමර්ශන කොමිසම පැවසුවේය.මඩකළපුව දිස්ත්‍රික්කයෙන් අතරුදන්වූවන් පිළිබඳ පැමිණිලි 5119 ක් ලැබී ඇති අතර අතුරුදන්වූවන් පිළිබඳ ජනාධිපති විමර්ශන කොමිසමට ලැබී ඇති මුළු පැමිණිලි සංඛ්‍යාව 21,000කි.", "URL": "https://sinhala.adaderana.lk/news.php?nid=53089", "Category": null, "Parent URL": null}