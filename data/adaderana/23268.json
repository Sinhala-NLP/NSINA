{"Source": "Adaderana", "Timestamp": "April 3, 2012 05:05 pm", "Headline": "මගී පැමිණිලි සඳහා පිහිටවූ පැමිණිලි ඒකකය පුළුල් කෙරෙයි", "News Content": "පෞද්ගලික බස් රථවල දී මගී ජනතාවට සිදුවන අපහසුතා පැමිණිලි කිරීම සඳහා ජාතික ‍ගමනාගමන කොමිසම යටතේ පිහිටුවා තිබෙන මහජන පැමිණිලි ඒකකය පුළුල් කිරීමට තීරණය කර තිබේ. එම ඒකකය පොලිස් හදිසි ඇමතුම් ඒකකයේ ආකෘතිය යටතේ වර්ධනය කිරීමට අවධානය යොමු වී ඇති බව ජාතික ගමනාගමන කොමිසමේ සභාපති රොෂාන් ගුණවර්ධන මහතා පවසයි. පසුගිය වසරේ පමණක් මහජන පැමිණිලි 5398 ක් අදාළ ඒකකය වෙත ලැබී ඇත. මෙලෙස ලැබෙන පැමිණිලි ඒ ඒ පළාත් සභා වෙත යොමු කිරීමට පියවර ගන්නා බව ජාතික ගමනාගමන කොමිසම් සභාව සඳහන් කරයි.", "URL": "https://sinhala.adaderana.lk/news.php?nid=23268", "Category": null, "Parent URL": null}