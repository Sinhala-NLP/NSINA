{"Source": "Adaderana", "Timestamp": "December 26, 2010 03:14 pm", "Headline": "නච්චදූවේ වාන් දොරටු 6 ම විවෘතයි", "News Content": "අනුරාධපුර නාච්චදුව වැවේ හදිසි වාන් දොරටු හයම විවෘත කර තිබේ. පවතින අධික වර්ෂාවත් සමග වැවේ ජල මට්ටම ඉහළ යාම හේතුවෙන් මෙම පියවර ගෙන ඇති බව සඳහන් වේ. වැවේ වාන් දොරටු විවෘත කිරීමත් සමග එම ජලය මල්වතු ඔයට එකතු වීම හේතුවෙන් මල්වතු ඔය ආශ්‍රිත පහත් බිම් ජලයෙන් යටවී ඇති බව වාර්තා වේ. අනුරාධපුර නගරයේ සිට පූජා නගරයට ඇති මල්වතු ඔය පටුමගේ පාලම ද ජලයෙන් යටවීම හේතුවෙන් එම මාර්ගයේ ගමනාගමනයට ද බාධා එල්ල වී තිබේ.", "URL": "https://sinhala.adaderana.lk/news.php?nid=13097", "Category": null, "Parent URL": null}