{"Source": "Adaderana", "Timestamp": "September 10, 2010 10:22 am", "Headline": "නේචර්ස් සීක්‍රට්ස් 14001 :2004 අන්තර්ජාතික සහතිකයෙන් පිදුම් ලබයි", "News Content": "ශ්‍රී ලාංකික රූපලාවන්‍ය නිෂ්පාදන ආයතනයක් වූ නේචර්ස් සීක්‍රට්ස් වෙත මහා බ්‍රිතාන්‍යයේ SGS ආයතනය මගින් UKAS නිමය යටතේ ISO 14001 : 2004 අන්තර්ජාතික සහතිකය පිළිගන්වා ඇත. මෙය පරිසර කළමණාකරණය වෙනුවෙන් ලබාදෙන ලොව පිළිගත් අන්තර්ජාතික සහතිකයකි. ශ්‍රී ලාංකික රූපලාවන්‍ය නිෂ්පාදන සමාගමක් මෙම සහතිකයෙන් පිදුම් ලද ප්‍රථම සහ එකම අවස්ථාව මෙය වේ. තම උසස් නිෂ්පාදන මගින් ජනාදරයට පත් ලොව පුරා රටවල් 40 ටත් වඩා වැඩි ප්‍රමාණයක තම වෙළඳ සන්නාම අයිතිය තහවුරු කරගත් නේචර්ස් සීක්‍රට්ස් ආයතනය තම නිෂ්පාදන මිනිස් සිරුරට හිතකර ලෙස හා උසස්ම තත්ත්වයෙන් නිෂ්පාදනය කිරීම මෙන්ම ඔවුන්ගේ දෛනික මෙහෙ‍යුම් වලදී පරිසරයට සිදුවිය හැකි සියලු අනර්ථකාරී පාරිසරික බලපෑම් හඳුනාගෙන ඒවා අවම කිරීම සහ පරිසර හිතකාමීත්වය නිරන්තරයෙන් වර්ධනය කිරීම මූලික අරමුණු කොට ක්‍රියා කරයි. නේචර්ස් සීක්‍රට්ස් නිෂ්පාදන ක්‍රියාවලියට භාවිත කරන ජලය නැවත පිරිසිදු කිරීමෙන් අනතුරුව දහස් ගණනින් ජීවි මත්ස්‍යයන් වෙසෙන අලංකාර පොකුණකට මුදාහරින අතර තවදුරටත් එම ජලය අවට සමාජීය පරිසරයට බැහැර නොකොට නේචර්ස් බියුටි ක්‍රියේෂන්ස් හි ඇති අක්කර 6 ටත් වැඩි භූමි ප්‍රමාණයක වගා කොට ඇති සරුසාර ඔසු උයනේ ජල අවශ්‍යතා සඳහා භාවිත කරනු ලැබේ.", "URL": "https://sinhala.adaderana.lk/news.php?nid=10762", "Category": null, "Parent URL": null}