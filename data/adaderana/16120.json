{"Source": "Adaderana", "Timestamp": "May 15, 2011 05:00 pm", "Headline": "දහම් අධ්‍යාපනයට ක්‍රමානුකූල වැඩපිළිවෙළක් නෑ", "News Content": "දහම් පාසල් අධ්‍යාපනය පවත්වාගෙන යාම සඳහා බෞද්ධ කටයුතු අමාත්‍යාංශය යටතේ වෙනම දෙපාර්තමේන්තුවක් පිහිටු විය යුතු බව යහපාලනය සහ යටිතල පහසුකම් පිළිබඳ ජ්‍යෙෂ්ඨ අමාත්‍ය රත්නසිරි වික්‍රමනායක මහතා පවසයි. දහම් අධ්‍යාපනය සඳහා ක්‍රමානුකූල වැඩපිළිවෙළක් මෙතෙක් ක්‍රියාත්මක නොවන බව අමාත්‍යවරයා පෙන්වා දෙයි. ඒ සම්බන්ධයෙන් ගෙන ඇති කැබිනට් තීරණ ක්‍රියාත්මක නොවීම කනගාටුවට කරුණක් බව ද අමාත්‍ය රත්නසිරි වික්‍රමනායක මහතා පවසයි. හොරණ මොරගොල්ල කහටපිටිය විහාරස්ථානයේ පැවති උත්සවයකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=16120", "Category": null, "Parent URL": null}