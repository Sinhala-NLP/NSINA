{"Source": "Adaderana", "Timestamp": "April 5, 2016 04:08 pm", "Headline": "පාඨලිට එරෙහිවත් විශ්වාසභංගයක්", "News Content": "මහනගර හා බස්නාහිර සංවර්ධන ඇමති පාඨලි චම්පික රණවක මහතාට එරෙහිව කථානායකවරයා වෙත විශ්වාසභංගයක් බාරදුන් බව පා.ම මහින්දානන්ද අලුත්ගමගේ මහතා පවසයි.ඒකාබද්ධ විපක්ෂය නියෝජනය කරන මන්ත්‍රීවරුන් 42ක් ඊට අත්සන් තබා ඇති බව ද හෙතෙම කියයි.රාජගිරිය ප්‍රදේශයේ දී සිදුවු අනතුරක් පිළිබඳව අමාත්‍ය පාඨලි චම්පික රණවක මහතාට චෝදනා එල්ල වී තිබේ.අමාත්‍යවරයා ව්‍යවස්ථාදායක සභාවේ සාමාජිකයෙකු වන අතර පොලිස්පතිවරයා පත්කිරීම සිදුකරනු ලබන්නේ ව්‍යවස්ථාදායක සභාව මගිනි.මුදල් අමාත්‍ය රවී කරුණානායක මහතාට එරෙහිව ද ඒකාබද්ධ විපක්ෂය පසුගියදා කථානායකවරයා වෙත විශ්වාසභංගයක් බාරදෙන ලදී.", "URL": "https://sinhala.adaderana.lk/news.php?nid=58971", "Category": null, "Parent URL": null}