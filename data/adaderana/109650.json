{"Source": "Adaderana", "Timestamp": "May 10, 2019 08:37 am", "Headline": "හෙරොයින් ප්‍රවාහනය කළ අයෙක් මාට්ටු", "News Content": "හෙරොයින් ප්‍රවාහනය කරමින් සිටි තරුණයෙකු කඩුවෙල ප්‍රදේශයේදී අත්අඩංගුවට ගෙන ඇත. පොලිස් මත්ද්‍රව්‍ය කාර්යාංශයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. එහිදී සැකකරු සතුව තිබී හෙරොයින් ග්‍රෑම් 556ක් පොලීසිය බාරයට ගෙන ඇත. සැකකරු හෝකන්දර ප්‍රදේශයේ පදිංචි 25 හැවිරිදි තරුණයෙකි. අත්අඩංගුවට ගත් සැකකරු අද (10) කඩුවෙල මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=109650", "Category": null, "Parent URL": null}