{"Source": "Adaderana", "Timestamp": "March 13, 2017 06:11 pm", "Headline": "  ගල්කිස්ස අධිකරණයේ ගිනිඅවි සිද්ධිය-20ට ඇප ලැබෙයි-රෝසා හා මයියා යළි රිමාන්ඩ්", "News Content": "ගල්කිස්ස අධිකරණ සංකීර්ණයේ ශාලාවක් තුළට ගිනි අවි රැගෙන ඒමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටි සැකකරුවන් 20 දෙනෙකු ඇප මත මුදාහැර තිබේ. ප්‍රධාන සැකකරු වන විතානගේ රංග නොහොත් මයියා නැමැත්තා සහ රෝෂාන් ඉන්දික ද සිල්වා නොහොත් රෝසා නැමැත්තා ලබන 27 වනදා දක්වා රක්ෂිත බන්ධනාගාර ගත කරන ලෙස ගල්කිස මහේස්ත්‍රාත්වරයා නියෝග කර තිබේ. අදාළ නඩුව අද(13) කැඳවූ අවස්ථවේ මෙම නියෝග ලබා දුන් බව අද දෙරණ වාර්තාකරු පැවසුවේය. පසුගිය දා ගල්කිස්ස අධිකරණ ශාලවක් තුළ තිබී උණ්ඩ යොදා වෙඩි තැබීම සඳහා සූදානම් කර තිබූ රිවෝල්වරයක් සහ පිස්තෝලයක් සොයා ගැනුණි. එහිදී අධිකරණ පරිශ්‍රයේ රැදී සිටි පුද්ගලයින් 20 දෙනෙකු අත්අඩංගුවට ගත් අතර එම පිරිසට මුදල් ගෙවා අධිකරණ පරිශ්‍රයට ගෙන්වාගෙන ඇති බවට අනාවරණය වී තිබූ අතර ඔවුන් අධිකරණයට ඉදිරිපත් කිරීමෙන් අනතුරුව අද දිනය දක්වා රක්ෂිත බන්ධනාගාර ගත කළේය.", "URL": "https://sinhala.adaderana.lk/news.php?nid=70847", "Category": null, "Parent URL": null}