{"Source": "Adaderana", "Timestamp": "July 7, 2017 10:44 am", "Headline": " කොල්ලකරුවන් 3ක් අල්ලයි", "News Content": "මීරිගම ප්‍රදේශයේ පුද්ගලික බැංකුවකින් රුපියල් එක් කෝටි අසූ හත් දහසක පමණ මුදලක් කොල්ලකෑමේ සිද්ධියට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ.අතුරුගිරිය, පන්නිපිටිය සහ හෝමාගම යන ප්‍රදේශවලදී පෑලියගොඩ දිසා අපරාධ කොට්ඨාසය විසින් සැකකරුවන් අත්අඩංගුවට ගෙන ඇති අතර ඔවුන් සතුව තිබූ ගිනි අවියක් ඇතුළු භාණ්ඩ කිහිපයක් ද පොලිස් බාරයට ගෙන තිබේ.මේ අතර අමෙරිකානු ඩොලර් නෝට්ටු ව්‍යාජ ලෙස සැකසීමට යෙදා ගන්නා කළු පැහැති මුදල් නෝට්ටු 7500ක සංඛ්‍යාවක් සමඟ අත්අඩංගුවටගත් සැකකරුවන් 05 දෙනා රක්ෂිත බන්ධනාගාර ගත කර තිබේ.අදාළ මුදල් නෝට්ටු මෝටර් රථ දෙකකින් රසායානාගාරයක් වෙත රැගෙන යමින් සිටියදී පේරාදෙණිය පොලීසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=74970", "Category": null, "Parent URL": null}