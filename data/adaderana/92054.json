{"Source": "Adaderana", "Timestamp": "July 5, 2018 05:16 pm", "Headline": "ජනාධිපති ලේකම් ඔස්ටින් ප්‍රනාන්දු ධූරයෙන් ඉල්ලා අස්වෙයි", "News Content": "ජනාධිපති ලේකම් ඔස්ටින් ප්‍රනාන්දු මහතා සිය ධූරයෙන් ඉල්ලා අස්වී තිබේ. 2017 වසරේ ජූලි 1 වන දින සිට ජනාධිපති ලේකම්වරයා වශයෙන් ඔහු කටයුතු කළේය. ශී‍්‍ර ලංකාවේ ජ්‍යෙෂ්ඨ පරිපාලන නිලධාරියෙකු වන ඔස්ටින් ප‍්‍රනාන්දු මහතා රාජ්‍ය පරිපාලනය පිළිබඳ ශී‍්‍ර ජයවර්ධනපුර විශ්ව විද්‍යාලයේ ශාස්ත‍්‍රපති උපාධිධාරියෙකි. පොළොන්නරුව සහ නුවරඑලිය දිසාපතිවරයා ලෙස කටයුතු කළ ඒ මහතා සමූපකාර සංවර්ධන කොමසාරිස් තනතුර ද හෙබ වූ අතර පුනරුත්තාපන, රාජ්‍ය පරිපාලන, ස්වදේශ කටයුතු හා පළාත් සභා කටයුතු පිළිබඳ අමාත්‍යාංශවල ලේකම්වරයා ලෙස මෙන්ම එක්සත් ජාතික පෙරමුණු රජයේ ආරක්ෂක ලේකම්වරයා ලෙස ද කටයුතු කර තිබේ.", "URL": "https://sinhala.adaderana.lk/news.php?nid=92054", "Category": null, "Parent URL": null}