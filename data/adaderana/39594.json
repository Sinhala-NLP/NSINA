{"Source": "Adaderana", "Timestamp": "December 14, 2013 05:09 pm", "Headline": "මත්ද්‍රව්‍ය ජාවාරම ගැන සාර්ථක තොරතුරකට තෑගි දෙනවා", "News Content": "හෙරොයින් ඇතුළු මත් ද්‍රව්‍ය පිළිබඳව තොරතුරු ලබා දීම සඳහා විශේෂ දුරකථන අංක 02ක් හඳුන්වා දී තිබේ‍. ඒ අනුව මත්ද්‍රව්‍ය ජාවරම හෝ ජාවාරම්කරුවන් පිළිබඳව 0112 343 333 හෝ 0112 343 334 යන දුරකථන අංක වලට තොරතුරු දැනුම් දෙන ලෙස පොලිසිය ජනතාවගෙන් ඉල්ලීමක් කරයි. අද කොළඹ පැවැති මාධ්‍ය හමුවක දී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ සාර්ථක තොරතුරු ලබාදෙන පුද්ගලයින්ට වටිනා තෑගි ලබාදෙන බවයි.", "URL": "https://sinhala.adaderana.lk/news.php?nid=39594", "Category": null, "Parent URL": null}