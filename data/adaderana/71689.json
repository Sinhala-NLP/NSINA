{"Source": "Adaderana", "Timestamp": "April 4, 2017 07:48 am", "Headline": "අද කොළඹ පැය 18ක ජල කප්පාදුවක්", "News Content": "කොළඹ ආශ්‍රිත ප්‍රදේශ කිහිපයකට අද(4) දිනයේ පැය 18ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. අද (4)පෙරවරු 09.00 සිට පසුදින අළුයම 03.00 දක්වා කාලය තුළ ජල සැපයුම අත්හිටුවන බව එම මණ්ඩලය පැවසුවේය. ඒ අනුව බේස්ලයින් පාරේ කැළණිය පාලම අසල සිට දෙමටගොඩ හන්දිය දක්වා සහ ඊට සම්බන්ධ සියළු අතුරු මාර්ග, කොස්ගස් හන්දිය, ග්‍රෑන්ඩ්පාස්, මහවත්ත සහ තොටලග යන ප්‍රදේශවලට ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=71689", "Category": null, "Parent URL": null}