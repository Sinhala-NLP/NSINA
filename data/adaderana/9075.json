{"Source": "Adaderana", "Timestamp": "June 18, 2010 11:19 am", "Headline": "අම්පාරේ ගුරු, විදුහල්පති උද්ඝෝෂණයක්", "News Content": "විදුහල්පතිවරුන් සහ ගුරුවරුන් රැසකගේ සහභාගිත්වයෙන් අම්පාර නගර මධ්‍යයේ මේ වන විට උද්ඝෝෂණ ව්‍යාපාරයක් පැවැත්වේ. අත්‍තනෝමතිකව සිදුකරන ගුරු හා විදුහල්පති ස්ථාන මාරුවීම් වලට එරෙහිව මෙම විරෝධතාව පැවැත්වෙන බව අද දෙරණ වාර්තාකරු සඳහන් කළේය. අම්පාර කලාප අධ්‍යාපන කාර්යාලයට අයත් පාසල්වල විදුහල්පතිවරුන් සහ ගුරුවරුන්ගේ සහභාගිත්වයෙන් මෙය පැවැත්වේ. නැගෙනහිර පළාත් ආණ්ඩුකාරවරයා විසින් මෙසේ අත්තනෝමතික ලෙස අදාළ ස්ථාන මාරුවීම් ලබාදී ඇති බව උද්ඝෝෂකයින් අවධාරණය කර සිටියි. මේ සඳහා මැදිහත් වී කඩිනම් විසඳුමක් ලබාදෙන ලෙසට අධ්‍යාපන බලධාරීන්ගෙන් ඔවුන් ඉල්ලා සිටියි.", "URL": "https://sinhala.adaderana.lk/news.php?nid=9075", "Category": null, "Parent URL": null}