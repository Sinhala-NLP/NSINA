{"Source": "Adaderana", "Timestamp": "August 26, 2019 11:11 am", "Headline": "පාස්කු ප්‍රහාරයේ සැකකරුවන්ගේ පැමිණිලි විමර්ශනය ඇරඹෙයි", "News Content": "පාස්කු ඉරිදා ප්‍රහාරයෙන් පසු දිවයිනේ විවිධ ප්‍රදේශවල සිදුවු කළහකාරී සිද්ධීන්වලට අදාළව අත්අඩංගුවට ගත් සැකකරුවන් පිරිසකගෙන් ලද පැමිණිලි සම්බන්ධයෙන් ශ්‍රි ලංකා මානව හිමිකම් කොමිශන් සභාව විමර්ශන ආරම්භ කර තිබේ. ඒ අනුව මෙම දිනවල අදාළ විමර්ශන සිදුවන බව එම කොමිෂන් සභාව සඳහන් කළේය. මෙම අත්අඩංගුවට ගැනීම් සිදුකළ ක්‍රමවේදය සහ ඒවා නිතීවිරෝධි අත්අඩංගුවට ගැනීම් ද යන්න සම්බන්ධයෙන් එහිදී කොමිෂන් සභාවේ අවධානය යොමුවනු ඇත. මීට අමතරව එම සැකකරුවන් රඳවා සිටින අපරාධ පරීක්ෂණ දොපාර්තමේන්තුව, ත්‍රස්ත විමර්ශන ඒකකය සහ පොලිස් ස්ථාන නිරීක්ෂණය කිරිමට ද මානව හිමිකම් කොමිෂන් සභාවේ නිළධාරීන් සහභගී වීමට නියමිතයි.", "URL": "https://sinhala.adaderana.lk/news.php?nid=117497", "Category": null, "Parent URL": null}