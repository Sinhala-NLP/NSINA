{"Source": "Adaderana", "Timestamp": "July 11, 2010 07:57 am", "Headline": "අනුමැතියක් නැතිව බෙහෙත් විකුණන තැන් වටලයි", "News Content": "වෛද්‍යවර‍යකුගේ අනුමැතියකින් තොරව ඖෂධ ලබා දෙන ඖෂධ සැල් වැටලීම විධිමත් කරන බව සෞඛ්‍ය අමාත්‍යාංශය පවසයි. පසුගිය වසරේ ජූලි මාසයේ සිට මේ වසරේ ජූලි මාසය දක්වා කාලය තුළ පමණක් වෛද්‍යවරුන්ගේ අනුමැතිය නොමැතිව ඖෂධ ලබා දුන් ඖෂධ සැල් 80 කට එරෙහිව නඩු පවරා ඇති බව සෞඛ්‍ය අමාත්‍යාංශය සඳහන් කරයි. එවැනි වරදකට දැනට පවතින නීතීයට අනුව ලක්ෂයක දඩ මුදලක් හෝ මාස 6කට නොවැඩි සිර දඬුවමක් හිමි වන බව ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙණරගම මහතා අවධාරණය කරයි. මේ සම්බන්ධයෙන් විශේෂ දැනුවත් කිරීමේ වැඩසටහන් ද ක්‍රියාත්මක කරන බව ජාතික ඖෂධ අධිකාරියේ අධ්‍යක්ෂ හේමන්ත බෙණරගම මහතා ප්‍රකාශ කළේය.", "URL": "https://sinhala.adaderana.lk/news.php?nid=9523", "Category": null, "Parent URL": null}