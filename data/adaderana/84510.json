{"Source": "Adaderana", "Timestamp": "February 18, 2018 08:19 pm", "Headline": " ජනපති-අගමැති අතර සාකච්ඡා තීරණාත්මකයි-තීරණය කුමක් වේවිද?", "News Content": "ජනාධිපති මෛත්‍රීපාල සිරිසේන මහතා සහ අග්‍රමාත්‍ය රනිල් වික්‍රමසිංහ මහතා අතර තීරණාත්මක සාකච්ඡාවක් මේ වනවිට ජනාධිපති නිල නිවසේ දී පැවැත්වෙයි. ජනාධිපති කාර්යාල ආරංචි මාර්ග සඳහන් කළේ වත්මන් දේශපාලන තත්ත්වය සහ රජයේ ඉදිරි ක්‍රියාමාර්ග සම්බන්ධයෙන් මෙහිදී අවධානය යොමුකිරීමට නියමිත බවයි. මෙම සාකච්ඡාව සඳහා කථානායක කරු ජයසූරිය, එක්සත් ජාතික පක්ෂ මහලේකම් අමාත්‍ය කබීර් හෂීම් යන මහත්වරුන් ද සහභාගී වී සිටින බව සඳහන්ය.", "URL": "https://sinhala.adaderana.lk/news.php?nid=84510", "Category": null, "Parent URL": null}