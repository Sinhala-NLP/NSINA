{"Source": "Adaderana", "Timestamp": "April 27, 2015 12:58 pm", "Headline": "පුරාවස්තු සෙවූ 5ක් දැලේ", "News Content": "පුරාවස්තු සෙවීමේ අරමුණින් කැණිම් කටයුතු සිදුකළ පුද්ගලයින් 05 දෙනෙකු කඩවත, ගෝනහේන ප්‍රදේශයේදී අත්අඩංගුවට ගෙන තිබේ.ප්‍රදේශයේ වෙල්යායක පිහිටි ගල් තලාවක එම කැණීම් කටයුතු සිදුකරන බවට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලිසිය පැවසුවේය.අත්අඩංගුවට ගන්නා අවස්ථාවේදී සැකකරුවන් කැණිම් කටයුතු සඳහා යොදා ගත් උපකරණ කිහිපයක්ද පොලිසිය බාරයට ගෙන ඇත. සැකකරුවන් සියඹලාපේ ප්‍රදේශයේ පදිංචිකරුවන් බව වාර්තා වේ. ඔවුන් අද මහර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කඩුවල පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50930", "Category": null, "Parent URL": null}