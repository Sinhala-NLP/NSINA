{"Source": "Adaderana", "Timestamp": "July 20, 2012 12:27 pm", "Headline": "නීතිඥවරුන්ගේ විරෝධතාවයෙන් අධිකරණ කටයුතුවලට බාධා", "News Content": "අද(20) දිනයේ දිවයිනේ සියලු අධිකරණවල කටයුතු අඩපණ වී තිබේ. රජයේ අමාත්‍යවරයෙකු විසින් මන්නාරම, මහේස්ත්‍රාත්වරයාට තර්ජනය කිරී‍ම හා අධිකරණ සංකීර්ණයට ප්‍රහාර එල්ලකර අලාභ හානී සිදුකිරීම සම්බන්ධයෙන් විරෝධය පළකිරීම සඳහා සේවයෙන් ඉවත්වීමට නීතිඥවරුන් ක්‍රියා කිරීම ඊට හේතුවය. නීතිඥවරුන්ගේ සහභාගීත්වය‍ නොමැතිවීම හේතුවෙන් අද (20) දිනයේ විවෘත අධිකරණයේ කිසිදු නඩු කටයුත්තක් විභාග නොකළ බව ශ්‍රී ලංකා විනිසුරුවරුන්ගේ සංගමය ප්‍රකාශ කළේය. අත්‍යවශ්‍ය කටයුතු සම්බන්ධයෙන් පමණක් විනිසුරු නිලමැදිරිවල සිට විභාග සිදුකළ බව එම සංගමයේ ප්‍රකාශකයෙකු පැවසුවේය. මේ අතර මෙම විරෝධයට අදාළ සිද්ධියට සම්බන්ධ රජයේ අමාත්‍යවරයා සම්බන්ධයෙන් පරීක්ෂණ ආරම්භ කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=25924", "Category": null, "Parent URL": null}