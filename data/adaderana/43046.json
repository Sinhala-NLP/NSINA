{"Source": "Adaderana", "Timestamp": "May 7, 2014 02:01 pm", "Headline": "ඖෂධ සංස්ථාවට වාර්තාගත ආදායමක් - නිෂ්පාදන ධාරිතාවත් ඉහළයයි", "News Content": "රාජ්‍ය ඖෂධ නිෂ්පාදන නීතිගත සංස්ථාව පසුගිය වසර 04 තුළ වාර්තාගත ආදායමක් සහ ඉහළ නිෂ්පාදන ධාරිතාවක් වාර්තා කිරීමට සමත්ව තිබේ. පසුගිය වසරේ ඖෂධ නිෂ්පාදනය සහ අලෙවිය තුළින් සංස්ථාව රුපියල් දසලක්ෂ 303 ක ආදායමක් ලබා ඇති බව සෞඛ්‍ය අමාත්‍යංශය පවසන්නේය. ඒ අනූව නිෂ්පාදන ධාරිතාව 2010 වසරේ ඒකක මිලියන 1625ක් ලෙසත් 2011 වසරේ දී ඒකක මිලියන 1796ක් ලෙසත් 2012 වසරේ ඒකක මිලියන 1922ක් ලෙසත්, 2013 වසාරේ ඒකක මිලියන 2003ක් ලෙසත් ක්‍රමිකව ඉහළ ගොස් ඇති බව සෞඛ්‍ය අමාත්‍යංශය පෙන්වාදෙයි. රාජ්‍ය ඖෂධ නිෂ්පාදන නීතිගත සංස්ථාව විසින් මේ වනවිට ඖෂධ වර්ග 47ක් නිපදවන අතර මේවනවිට පර්යේෂණ මට්ටමේ පවතින නව ඖෂධ වර්ග 10ක් 2017 වසර වන විට නිෂ්පාදන ලැයිස්තුවට එක් කිරීමට නියමිතය.", "URL": "https://sinhala.adaderana.lk/news.php?nid=43046", "Category": null, "Parent URL": null}