{"Source": "Adaderana", "Timestamp": "January 8, 2019 07:58 am", "Headline": "මන්නාරමේ සමූහ මීනීවලෙන් එකපිට එක සිටින සේ ඇති අස්ථි කොටස් රැසක් සොයා ගනී", "News Content": "මන්නාරම සතොස පැරණි ගොඩනැඟිල්ල පැවති ස්ථානයෙන් හමුවූ සමූහ මීනීවල තුළින් එකපිට එක සිටින සේ තිබු අස්ථී කොටස් තොගයක් හමුවී තිබේ. මන්නාරම සමුහ මිනීවල සම්බන්ධයෙන් පරීක්ෂණ මෙහෙයවන විශේෂඥ අධිකරණ වෛද්ය නිලධාරී සමින්ද රාජපක්ෂ මහතා සඳහන් කළේ මේ වන විට දින 125ක් මෙම සමූහ මිනිවල සම්බන්ධයෙන් පරීක්ෂණ සිදුකර ඇති බවයි. ඒ අනුව මේ වන විට ලැබෙන අස්ථි කොටස් මත සමූහ මිනිවල පැවති සීමාව පුළුල් කිරීමට තීරණය කර ඇති බව සමින්ද රාජපක්ෂ මහාතා සදහන් කළේය. මන්නාරම සමුහ මිනිවල තුළින් මිනිස් සිරුරු 284කට අයත් අස්ථි කොටස් මතුකරගෙන ඇති අතර ඉන් මිනිසි සිරුරු 279කට අයත් අස්ථි කොටස් ක්‍රමානුකූලව ඉවත් කරගෙන තිබේ. ගොඩගත් අස්ථි කොටස් මන්නාරම අධිකරණයේ විශේෂිත කුටියක තැන්පත් කර ඇති අතර එම අස්ථි කොටස් සාම්පල අමෙරිකාවේ ෆ්ලෝරිඩාහි කාබන් පරීක්ෂණ රසායනාගාරයක් වෙත යොමුකිරීමට නියමිතයි. එම අස්ථි කොටස් සාම්පල මෙම මස 23 හෝ ඊට ආසන්න දිනකදී රැගෙන යාමට බාලාපොරොත්තු වන බව සමින්ද රාජපක්ෂ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101979", "Category": null, "Parent URL": null}