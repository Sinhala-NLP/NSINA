{"Source": "Adaderana", "Timestamp": "April 16, 2017 05:22 pm", "Headline": "රිය අනතුරින් 1ක් මරු දකියි -3ට තුවාල", "News Content": "අම්බලන්තොට ,මාමඩල ප්‍රදේශයේ දී අද (16) ත්‍රීවිල් රථයක් විදුලි කණුවක ගැටීමෙන් සිදු වූ රිය අනතුරකින් එක් අයෙකු මිය ගොස් තිදෙනෙකු තුවාල ලබා හම්බන්තොට මහ රෝහලට ඇතුළත් කර තිබේ.අනතුරට ලක් ව ඇත්තේ දෙනියාය ප්‍රදේශයේ සිට පැමිණි ත්‍රීවිල් රථයක් වන අතර අනතුරින් මිය ගොස් ඇත්තේ විහාරහේන දෙනියාය පදිංචි පතිරණගේ රත්නසිරි නැමති වයස අවුරුදු 56ක පුද්ගලයෙක් බව ‍අම්බලන්තොට පොලීසිය පවසයි.අනතුර සම්බන්ධයෙන් අම්බලන්තොට පොලීසිය පරීක්ෂණ පවත්වන අතර තුවාලකරුවන් හම්බන්තොට මහ රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=72120", "Category": null, "Parent URL": null}