{"Source": "Adaderana", "Timestamp": "April 25, 2016 08:20 am", "Headline": " ඝාතන සැකකරුවන් 3ක් මාට්ටු", "News Content": "වයස අවුරුදු 60ක කාන්තාවක ඝාතනය කර ඇයගේ දේපළ සොරාගැනීමේ සිද්ධියක් සම්බන්ධයෙන් අවශ්‍යව සිටි පුද්ගලයින් තිදෙනෙකු පොලීසිය විසින් අත්අඩංගුවට ගෙන තිබේ.මිරිහාන විශේෂ අපරාධ මෙහෙයුම් ඒකකයේ නිලධාරීන් විසින් අත්අඩංගුවට ගත් සැකකරුන් මිරිහාන පොලිස් ස්ථානය වෙත භාරදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.සැකකරුවන් කෝට්ටේ, පන්නිපිටිය සහ හෝමාගම යන ප්‍රදේශවල පදිංචිකරුවන් වෙයි.අත්අඩංගුවට ගත් සැකකරුවන් අද(25) හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59453", "Category": null, "Parent URL": null}