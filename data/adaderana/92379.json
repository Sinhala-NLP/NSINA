{"Source": "Adaderana", "Timestamp": "July 11, 2018 06:31 pm", "Headline": " වත්මන් රජය බලයට පත්වූ දා පටන් තිරසර සංවර්ධනයට  ප්‍රමුඛස්ථානය  දුන්නා", "News Content": "වත්මන් රජය බලයට පත්වූ මොහොතේ සිටම තිරසර සංවර්ධන ඉලක්ක සපුරාගැනීම සඳහා ප්‍රමුඛස්ථානය දී කටයුතු කල බව අග්‍රාමාත්‍ය රනිල් වික්‍රමසිංහ මහතා පවසයි. තිරසර සංවර්ධන ඉලක්ක සපුරා ගැනීම සඳහා වන දකුණු ආසියානු කලාපීය කථානායක සමුළුවේ සමාරම්භක උත්සවය අද (11)පෙරවරුවේ පාර්ලිමේන්තු සංකීර්ණයේදී පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙනි. එය අමතමින් අග්‍රාමාත්‍යවරයා මේ බව සඳහන් කළේය. වැඩිදුරටත් අදහස් දක්වමින් අග්‍රාමාත්‍යවරයා පැවසුවේ අධ්‍යාපනය ක්ෂේත්‍රය සංවර්ධනය කිරිම සඳහා හොදම පාසල ලඟම පාසල යන තේමාව යටතේ විවිධ සංවර්ධ කටයුතු කර ඇති අතර පාසල් ළමුන් සඳහා ජිවිතාරක්ෂණයක්ද අධ්‍යාපන අමාත්‍යාංශය හරහා ලබා දි ඇති බවය. එමෙන්ම ගම්පෙරළිව ව්‍යාපෘතිය යටතේද අඩු ආදයම් ලාභින් සඳහා සහන ලබා දිමටද කටයුතු කර ඇති බව අග්‍රාමාත්‍යවරයා එම සමුළුව අමතමින් පැවසීය.", "URL": "https://sinhala.adaderana.lk/news.php?nid=92379", "Category": null, "Parent URL": null}