{"Source": "Adaderana", "Timestamp": "May 4, 2015 03:09 pm", "Headline": " යුද හමුදා නිවාඩු නිකේතනයේ මත්පැන් විකුණුවාද?", "News Content": "වාද්දුව යුද හමුදා නිකේතනයේ මත්පැන් අළෙවි කළ බවට එල්ලවන චෝදනා සම්බන්ධයෙන් වහාම පරීක්ෂණයක් පවත්වන ලෙස යුද හමුදාපති ලුතිනන් ජෙනරාල් ක්‍රිසාන්ත ද සිල්වා මහතා විසින් නියෝග කර තිබේ.යුද හමුදාපතිවරයා විසින් යුද හමුදා පොලීසියට මේ පිළිබඳව උපදෙස් ලබාදී ඇති බව හමුදා නිල වෙබ් අඩවියේ සඳහන්ය.එවැනි නීති විරෝධී කටයුත්තක් සිදුව ඇත්නම් තරාතිරම නොබලා ඉහළම දඬුවම් ලබාදෙන ලෙස යුද හමුදාපතිවරයා විසින් දන්වා ඇත.", "URL": "https://sinhala.adaderana.lk/news.php?nid=51095", "Category": null, "Parent URL": null}