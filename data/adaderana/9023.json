{"Source": "Adaderana", "Timestamp": "June 15, 2010 04:26 pm", "Headline": "මේ නිවාගන්නේ ආණ්ඩුවේ බඩගින්නයි", "News Content": "ජනතාවගේ බඩගින්න නිවාදැමීම සඳහා කටයුතු නොකොට තමන්ගේ දේශපාලන බඩගින්න නිවා ගැනීම සඳහා ආණ්ඩුව සූදානම් බවත්,එකී සූදානමට තමන් විරුද්ධ වන බවත් විපක්ෂ නායක රනිල් වික්‍රමසිංහ මහතා පවසයි. ව්‍යවස්ථා සංශෝධනයක් සඳහා රජය මේ මොහොතේ සූදානම් වන්නේ තමන්ගේ පටු දේශපාලන වාසි මුදුන්පමුණුවා ගැනීම සඳහා පමණක් බව ද හෙතෙම කියා සිටියේ අද පැවති මාධ්‍ය හමුවකට සහභාගීවෙමිනි. ව්‍යවස්ථා සංශෝධනය පිළිබඳ මේ වනතුරුත් ජනතාවට හෙළිදරව් කර නැති බවත්,පාර්ලිමේන්තුවේ වුවත් මේ ගැන විධිමත් කතිකාවක් ඇති කර නැති බවටත් විපක්ෂ නායකවරයා මෙහිදී කියා සිටියේය. ව්‍යවස්ථා සංශෝධනයක් සිදුවිය යුත්තේ නීතිපතිවරයාගේ අනුදැනුම සහිතව වුවද නීතිපතිවරයා හෝ දැනුවත් කිරීමට මෙතෙක් පියවර ගෙන නැතැයිද වික්‍රමසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9023", "Category": null, "Parent URL": null}