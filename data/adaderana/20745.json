{"Source": "Adaderana", "Timestamp": "December 17, 2011 09:38 am", "Headline": "රජයේ රෝහලක නැවතී ප්‍රතිකාර ගත්තොත් විශේෂ වාර්තාවක්", "News Content": "රජයේ රෝහල්වලින් නේවාසික ප්‍රතිකාර ලැබූ රෝගීන් සඳහා විශේෂ වාර්තාවක් නිකුත් කිරීමට සෞඛ්‍ය අමාත්‍යාංශය සූදානම් වේ. එම වාර්තාව තුළින් රෝගියා නේවාසිකව ප්‍රතිකාර ලැබූ කාලය තුළ රෝහල මගින් ඔහු සඳහා වැය කළ මුදල සටහන් කිරීමට බලාපොරොත්තු වන බව සෞඛ්‍ය අමාත්‍යාංශ්‍ය පෙන්වාදෙයි. විශේෂයෙන් නේවාසිකව ප්‍රතිකාර ගන්නා රෝගීන් සඳහා විශාල මුදලක් රජය මගින් වැය කළ ද ඔවුන් ඒ පිළිබඳව දැනුවත් නොවීම බරපතල ගැටලුවක් බව සෞඛ්‍ය අමාත්‍යාංශ්‍ය පෙන්වාදෙයි. රෝගීන් තුළ ධනාත්මක ආකල්පයක් ඇතිකිරිම මෙම නව වැඩපිළිවෙළ ක්‍රියාත්මක කිරීමේ අරමුණ බව සෞඛ්‍ය අමාත්‍යාංශය පවසයි. මෙම වැඩපිළිවෙළ ලබන වසරේ සිට ක්‍රියාත්මක කිරීමට බලාපොරොත්තු වන බව සෞඛ්‍ය අමාත්‍යාංශය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=20745", "Category": null, "Parent URL": null}