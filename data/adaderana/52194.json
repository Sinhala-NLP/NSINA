{"Source": "Adaderana", "Timestamp": "June 23, 2015 03:23 pm", "Headline": "නීති විරෝධී මත්පැන් වැටලීම් දැඩි කෙරේ", "News Content": "ලෝක මත්ද්‍රව්‍ය විරෝධී ජාත්‍යන්තර දිනයට සමගාමීව නීති විරෝධි මත්පැන් හා මත්ද්‍රව්‍ය වැටලීමේ මෙහෙයුම් වැඩි කිරීමට පොලිසිය පියවර ගෙන තිබේ. ඒ අනුව පොලිස් මුලස්ථානයේ අපරාධ කොට්ඨාසයේ දිවා රාත්‍රි ක්‍රියාත්මක වන පරිදි නීතිවිරෝධි මත්පැන් හා මත්ද්‍රව්‍ය පිළිබද තොරතුරු ලබාගැනීමේ මෙහෙයුම් මැදිරියක් ස්ථාපිත කර ඇති බව පොලිස් මුලස්ථානය සදහන් කළේය.අදාළ මෙහෙයුම් මැදිරියට ජනතාවට තොරතුරු ලබාදීමේ හැකියාව තිබේ.ඒ අනූව දුරකථන අංක 011 30 24 825, 011 30 24 826, 070 31 17 117, 070 31 18 118 සහ 070 31 19 119 යන අංක ඔස්සේ එම තොරතුරු ලබාදිය හැකියි. එමෙන්ම dir.crimes@police.lk යන විද්‍යුත් ලිපිනය ඔස්සේ සහ 011 2 333 496 යන ෆැක්ස් අංකය ඔස්සේද තොරතුරු ලබා දිය හැකි බව පොලිස් මුලස්ථානය පැවසීය.", "URL": "https://sinhala.adaderana.lk/news.php?nid=52194", "Category": null, "Parent URL": null}