{"Source": "Adaderana", "Timestamp": "March 3, 2012 01:25 pm", "Headline": "ළදරුවන් තිදෙනෙකු මියයාමට හේතුව බැක්ටීරියා ආසාදනයක් ", "News Content": "ගාල්ල, මහමෝදර මාතෘ රෝහලේ විශේෂිත ළදරු ඒකකයේ ප්‍රතිකාර ලැබූ දරුවන් තිදෙනෙකු මියයාමේ සිද්ධියට හේතුව බැක්ටීරියා ආසාදනයක් ලෙස හඳුනාගෙන ඇතැයි රෝහලේ වැඩබලන අධ්‍යක්ෂ වෛද්‍ය ආර්.බෙල්ලන මහතා පවසයි. එම විෂබීජය පාලනය කිරීම සඳහා මේ වන විටත් පියවර ගෙන ඇති බව ඔහු සඳහන් කරයි. මේ අතර බැක්ටීරියාව ආසාදනය වී ඇති බවට සැකකෙරෙන තවත් දරුවන් කිහිපදෙනෙකුට ලබාදුන් ප්‍රතිකාර සාර්ථක වී ඇති බව රෝහලේ ‍වැඩබලන නියෝජ්‍ය අධ්‍යක්ෂ වෛද්‍ය නන්දන ලියනපතිරණ මහතා ප්‍රකාශ කළේය. රෝගී තත්ත්වයට පිළියමක් ලෙස එන්නත් කුප්පි භාවිතයේ දී වඩාත් සැලකිල්ලක් දැක්වීම‍ට ද තීරණය කළ බව වෛද්‍ය ලියනපතිරණ මහතා සඳහන් කළේය. නමුත් එන්නත් කුප්පිවල ඇති එන්නත්වලින් මෙම ආසාදනය සිදුවී ඇති ඇති බවට කිසිසේත්ම සඳහන් කළ නොහැකි බව ද ඔහු අවධාරණය කර සිටියේය.", "URL": "https://sinhala.adaderana.lk/news.php?nid=22550", "Category": null, "Parent URL": null}