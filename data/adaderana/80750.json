{"Source": "Adaderana", "Timestamp": "November 29, 2017 01:06 pm", "Headline": "ක්‍රීඩිකාවන් 130ක් අපයෝජනය කළ දොස්තර වරද පිළිගනී", "News Content": "ක්‍රීඩිකාවන් 130කට අධික පිරිසක් අපයෝජනයට ලක් කළ බවට චෝදනා එල්ල වී ඇති ජිම්නාස්ටික් ක්‍රීඩා වෛද්‍යවරයෙකු වරද පිළිගෙන තිබේ. හිටපු අමෙරිකානු ජිම්නාස්ටික් ක්‍රීඩා වෛද්‍යවරයෙකු මෙලෙස වරද පිළිගෙන ඇති බව වාර්තා වෙයි. ලැරී නසර් නැමැති අදාළ වෛද්‍යවරයා විසින් කාන්තාවන් 130කට අධික පිරිසක් අපයෝජනයට ලක් කළ බවට චෝදනා එල්ල වී තිබූ බව විදෙස් මාධ්‍ය වාර්තා කළේය. තමන්ට අදාළ වෛද්‍යවරයාගෙන් සිදුවූ ලිංගික හිරිහැර සම්බන්ධයෙන් ජිම්නාස්ටික් ඔලිම්පික් පදක්කම්ලාභී ගැබී ඩග්ලස් විසින් චෝදනා එල්ල කිරීමත් සමඟ ප්‍රථම වරට මේ සම්බන්ධයෙන් අවධානය යොමුවී තිබූණි. පසුව අධිකරණය හමුවේ දී එම වෛද්‍යවරයා වරද පිළිගෙන ඇති බව විදෙස් මාධ්‍ය වාර්තා කරයි. ඒ අනුව 54 හැවිරිදි ලැරී නසර් හට ඉදිරියේදී අවම වශයෙන් වසර 25ක සිර දඬුවමක් නියම වනු ඇති බව සඳහන්ය.", "URL": "https://sinhala.adaderana.lk/news.php?nid=80750", "Category": null, "Parent URL": null}