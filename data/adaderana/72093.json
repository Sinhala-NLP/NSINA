{"Source": "Adaderana", "Timestamp": "April 15, 2017 06:02 pm", "Headline": " පේරා සරසවිය 18දා ඇරෙයි", "News Content": "පේරාදෙණිය විශ්වවිද්‍යාලය ලබන 18 වනදා සිට අධ්‍යයන කටයුතු සඳහා විවෘත කිරීමට තීරණය කර තිබේ.එහි උපකුලපති මහාචාර්ය උපුල් දිසානායක මහතා ප්‍රකාශ කළේ නේවාසික ශිෂ්‍ය ශිෂ්‍යාවන් අප්‍රේල් මස 17 වන දින අදාළ නේවාසිකාගාර වෙත පැමිණිය යුතු බවයි.කෙසේ වුවද අවුරුදු නිවාඩුවෙන් පසුව නැවත විවෘත කිරීම සඳහා එක් එක් පීඨ විසින් මුලින් තීරණය කරන ලද දිනයන්හි වෙනසක් නොවන බව උපකුලපතිවරයා නිවේදනයක් නිකුත් කරමින් ප්‍රකාශ කළේය.උණ රෝගය පැතිරයාම හේතුවෙන් පේරාදෙණිය විශ්වවිද්‍යාලයේ සියලු පීඨ පසුගිය 04 වනදා සිට වසාදමා තිබුණි.", "URL": "https://sinhala.adaderana.lk/news.php?nid=72093", "Category": null, "Parent URL": null}