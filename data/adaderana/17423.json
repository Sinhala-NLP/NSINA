{"Source": "Adaderana", "Timestamp": "July 16, 2011 09:00 am", "Headline": "වෙළඳ ගිවිසුම මගින්‍ අහිතකර නොවන එකඟතාවන්ට එළඹිය යුතුයි", "News Content": "ශ්‍රී ලංකාව සමග ද්වීපාර්ශ්වික සබඳතා රඳා පවතින්නේ අන්‍යෝන්‍ය අවබෝධය හා පාරම්පරික ජන අවශ්‍යතාවන්ට අනුව බව පකිස්ථාන ජනාධිපති අසීෆ් අල් සර්දාරි පවසයි. මෙම සබඳතා, අවසානයේ දී දෙරටේ ආර්ථික අවශ්‍යතා මත තීරණ‍ය කෙරෙනු ඇති බව ඔහු පෙන්වාදෙයි. පකිස්ථානයේ සංචාරයක නිරත විදේශ අමාත්‍ය මහාචාර්ය ජී.එල්. පීරිස් මහතා ප්‍රමුඛ ශ්‍රී ලාංකික නියෝජිත පිරිස හමුවූ අවස්ථාවේ දී පකිස්ථාන ජනාධිපතිවරයා මේ බව ප්‍රකාශ කර තිබේ. ශ්‍රී ලංකා පකිස්ථාන වෙළඳ ගිවිසුම මගින්‍ දෙරටටම අහිතකර නොවන එකඟතාවන්ට එළඹිය යුතු බව එහිදී ඔහු වැඩිදුරටත් ප්‍රකාශ කළේය. පාකිස්ථාන ජනාධිපතිවරයා ශ්‍රී ලංකාවේ සිදුකළ සංචාරයේ දී පළකළ එකඟතාවන්ට අනුව ශ්‍රි ලංකාවේ සිමෙන්ති, සීනි, කිරි නිෂ්පාදන ආදී ක්ෂේත්‍ර‍වලට අවශ්‍ය සහය දැක්වීම කෙරෙහි ද මෙම හමුවේ දී අවධානය යොමු වූ බව සඳහන්ය.", "URL": "https://sinhala.adaderana.lk/news.php?nid=17423", "Category": null, "Parent URL": null}