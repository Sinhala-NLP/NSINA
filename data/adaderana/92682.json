{"Source": "Adaderana", "Timestamp": "July 17, 2018 09:13 am", "Headline": " ශ්‍රී ලංකාව අයාලේ යන රටක් ", "News Content": "දේශපාලනයෙන් ලෝව ගොඩනැගුණු රටවල් මෙන්ම විනාශ වු රටවල්ද තිබේන බව ජනතා විමුක්ති පෙරමුණේ දේශපාලන මණ්ඩල සභික කේ.ඩී.ලාල් කාන්ත මහතාපවසයි. ඒ අනුව බලන විට ශ්‍රී ලංකාව දේශපාලනය හේතුවෙන් විනාශ වු රටක් බව ඒ මහතා පැවසීය. අතීතයේ සිට වර්තමානය දක්වා මෙරට තුල සිටි සෑම දේශපාලාඥයෙක්ම එයට වගකිව යුතු බවද ඒ මහතා අවධාරණය කළේය. ඔහු මේ බව පැවසුවේ යටිනුවර ඊයේ(16) පැවති ජන හමුවක් අමතමින්ය. රට ගොඩ නැගිමට හැකි නිවැරදිම වෘත්තිය දේශපාලය බැවින් තමන් එම වෘත්තිය තොරගත් බව ද එහිදි ඒ මහතා ප්‍රකාශ කළේය. වර්තමානයේ ශ්‍රී ලංකාව කිසිදු අරමුණක් නොමැතිව අයාලේ යන රටක් බවට පත් වි ඇති අතර එය නිවැරදි මගට ගත හැක්කේ දේශපාලනයෙන්ම පමණක් බව එ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=92682", "Category": null, "Parent URL": null}