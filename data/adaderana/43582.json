{"Source": "Adaderana", "Timestamp": "May 29, 2014 05:47 pm", "Headline": " හොර පාරෙන් පැමිණි දුම්වැටි 7000 ක් දැලේ ", "News Content": "නීතිවිරෝධි ලෙස මෙරටට ගෙන්වන ලද දුම්වැටි තොගයක් සමග පුද්ගලයින් දෙදෙනෙකු මුල්ලේරියාව ප්‍රදේශයේ දී අත්අඩංගුවට ගෙන තිබේ. පොලිස් විශේෂකාර්යය බලකායේ බුද්ධි අංශ නිලධාරින්ට ලැබුණු තොරතුරකට අනුව සිදුකළ සොදිසියකදී සැකකරුවන් අත්අඩංගුවට ගෙනඇති බව සඳහන්ය. එහිදී තීරුබදු මුදල් ගෙවීමෙන් තොරව ගෙන්වන ලද දුම්වැටි 7000 ක් පොලිස් විශේෂ කාර්යය බලකාය භාරයට ගෙනඇති අතර එහි වටිනාකම රුපියල් එක් ලක්ෂ 96000 ක් පමණ වන බව වාර්තා වේ. අත්අඩංගුවට ගත් සැකකරුවන් වැඩිදුර විමර්ශන සදහා මුල්ලේරියාව පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=43582", "Category": null, "Parent URL": null}