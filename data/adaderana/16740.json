{"Source": "Adaderana", "Timestamp": "June 13, 2011 03:10 pm", "Headline": "ඩෙංගු මර්දනය ජාතික අවශ්‍යතාවයක් ලෙස සළකා සිදු කළ යුතුයි", "News Content": "ඩෙංගු මර්දන වැඩපිළිවෙළ ජාතික අවශ්‍යතාවයක් ලෙස සළකා සිදු කළ යුතු බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පවත්නා වර්ෂා සහිත කාළගුණය හේතුවෙන් ඩෙංගු රෝගය ශීඝ්‍රයෙන් පැතිර යමින් පවතින බව ඔහු සදහන් කළේය. කොළඹ දී අද(13) පැවති මාධ්‍ය හමුවකට සහභාගී වෙමින් අමාත්‍යවරයා මෙම අදහස් පළ කළේය. බස්නාහිර පළාතේ ‍පාසල් අතරින් 75%ක මදුරුවන් බෝ වන ස්ථාන පවතින බවට හඳුනාගෙන ඇති බව ඔහු එහි දී වැඩිදුරටත් පැවසුවේය. මදුරු මර්දන වැඩපිළිවෙළ ක්‍රියාත්මක කිරීමේ දී ජනතා‍‍වගෙන් ඊට සැළකිය යුතු සහයක් ලබා දීමේ අවශ්‍යතාව පිළිබඳව ද මෛත්‍රීපාල සිරිසේන අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=16740", "Category": null, "Parent URL": null}