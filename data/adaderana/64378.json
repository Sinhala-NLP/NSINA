{"Source": "Adaderana", "Timestamp": "September 24, 2016 11:44 am", "Headline": "  දෙතැනක මරණ 2ක්", "News Content": "හලාවත - පුත්තලම මාර්ගයේ, ලුණුඔය පාළම අසළදී සිදුවූ රිය අනතුරකින් තරුණයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව අසළ තිබූ ආරක්ෂක වැටක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරු පැදිකරු හලාවත රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ නල්ලදරන්කට්ටුව, වටවන ප්‍රදේශයේ පදිංචිව සිටි 23 හැවිරිදි තරුණයෙකි.මෘත ශරීරය හලාවත රෝහලේ තැන්පත් කර ඇති අතර පශ්චාත් මරණ පරීක්ෂණය අද(24) දින සිදුකිරීමට නියමිතය.මේ අතර ඇල්ල - වැල්ලවාය මාර්ගයේ සිදුවූ රිය අනතුරකින් කාන්තාවක මියගොස් තිබේ.පදික මාරුව හරහා ගමන් කරමින් සිටි කාන්තාවක වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ කාන්තාව වැල්ලවාය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ වැල්ලවාය, සියඹලාගුණය ප්‍රදේශයේ පදිංචිව සිටි 67 හැවිරිදි කාන්තාවකි.මෘත ශරීරය වැල්ලවාය රෝහලේ තැන්පත් කර ඇති අතර අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=64378", "Category": null, "Parent URL": null}