{"Source": "Adaderana", "Timestamp": "May 6, 2012 04:23 pm", "Headline": " ශ්‍රී ලාංකික ධීවරයින් 6 ක් ඉන්දීය නාවික පොලිස් දැලේ", "News Content": "බෙංගාල බොක්ක මුහුදු සීමාවේදී ඉන්දීය ආන්ද්‍ර පෙදෙස්හිදී කාකිනාඩු නාවික පොලීසිය විසින් ශ්‍රී ලාංකික ධීවරයින් 6 දෙනකු අත්අඩංගුවට ගෙන තිබේ. නාවික මුහුදු සීමා උල්ලංඝණය කරමින් ඉන්දීය මුහුදු සීමාවට ඇතුළු වූ බවට චෝදනා කරමින් ධීවර යාත්‍රාවද සමගින් මෙම පිරිස අත්අඩංගුවට ගෙන ඇති බව ඉන්දීය මාධ්‍ය උපුටා දක්වයි. ධීවරයින් සමග අල්ලන ලද මාළු කිලෝ ග්රෑම් 500 ක්ද පොලිස් භාරයට ගෙන ඇති අතර මෙම පිරිස අධිකරණයට ඉදිරිපත් කරන ලදුව රිමාන්ඩ් භාරයට පමුණුවා ඇති බව PTI පුවත් සේවය කියා සිටියි.", "URL": "https://sinhala.adaderana.lk/news.php?nid=24059", "Category": null, "Parent URL": null}