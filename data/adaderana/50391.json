{"Source": "Adaderana", "Timestamp": "April 2, 2015 02:46 pm", "Headline": "54 ලක්ෂයක රන් හා මුදල් රැගෙන බැංගලෝර් යන්න හැදූ 4ක් මාට්ටු", "News Content": "රුපියල් ලක්ෂ 54කට අධික වටිනාකමින් යුතු රත්‍රං සහ විදෙස් මුදල් තොගයක් රැගෙන නීති විරෝධිව විදෙස් ගත වීමට උත්සාහ කළ කාන්තාවන් දෙදෙනෙකු ඇතුළු පුද්ගලයින් සිව්දෙනෙකු අත්අඩංගුවට ගෙන තිබේ.අපරාධ පරික්ෂණ දෙපාර්තමේන්තු නිලධාරින් විසින් කටුනායක ජාත්‍යන්තර ගුවන් තොටුපළේදී සැකකරුවන් අත්අඩංගුවට ගෙන ඇත.සැකකරුවන් ඉන්දියාවේ බැංගලොර් නුවර බලා පිටත්ව යාමට සුදානමින් සිට ඇති බව සඳහන්ය.ඔවුන් සතුව තිබී රුපියල් තිස්නව ලක්ෂ 74 දහසක් පමණ වටිනා රත්‍රං ග්‍රෑම් 871ක්ද අමෙරිකානු ඩොලර් 18,100ක මුදලක්ද සොයා ගෙන ඇත.අත්අඩංගුවට ගත් කාන්තාවන් දෙදෙනා ඇතුළු සැකකරුවන් සිව්දෙනා මීගමුව ප්‍රදේශයේ පදිංචිකරුවන් වන අතර ඔවුන් වැඩිදුර විමර්ශන සඳහා රේගු අධිකාරියට භාරදී ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=50391", "Category": null, "Parent URL": null}