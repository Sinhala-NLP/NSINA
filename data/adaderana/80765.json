{"Source": "Adaderana", "Timestamp": "November 29, 2017 05:20 pm", "Headline": "රත්නපුරේ පොලොවෙන් කසිප්පු මතුවෙයි", "News Content": "රත්නපුර දිසා වැටලීම් ඒකකයේ නිලධාරීන්ට ලැබුණු තොරතුරක් අනුව රත්නපුර - මුල්ලකන්ද ප්‍රදේශයේ පවත්වාගෙන ගිය මහා පරිමාන භූගත කසිප්පු පෙරන ස්ථානයක් වැටලීමට පොලීසිය සමත්වී තිබේ. මෙම ස්ථානය පවත්වාගෙන ගොස් තිබෙන්නේ පොලොව යටට හාරා ප්ලාස්ට්ක් බැරල් සහ පී.වී.සී බට යොදා ගනිමින් මතු පිටට නොපෙනෙන ආකාරයට පස්වලින් වසා නීති විරෝධී මත්පැන් ජාවාරම පවත්වාගෙන ගොස් ඇත. අත්අඩංගුවට ගත් සැකකරුවන් සමඟ නීති විරෝධී මත්පැන් පෙරීම සඳහා යොදා ගත් ගෝඩා ලීටර 1440 ක්, පී.වී.සී බට සහ උපකරණ රැසක් පොලිස් භාරයට ගෙන තිබේ. අත්අඩංගුවට ගත් සැකකරු රත්නපුර ප්‍රදේශයේ පදිංචි 29 හැවිරිදි අයෙකි. සැකකරු රත්නපුර මහෙස්ත්‍රාත් අධිකරණය වෙත ඉදිරිපත් කිරීමෙන් අනතුරුව රුපියල් 80000 ක දඩ මුදලක් නියම කර තිබේ.", "URL": "https://sinhala.adaderana.lk/news.php?nid=80765", "Category": null, "Parent URL": null}