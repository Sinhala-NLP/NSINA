{"Source": "Adaderana", "Timestamp": "August 21, 2018 10:02 pm", "Headline": "පුතුගේ සැකය මවගේ ඝාතකයා සොයා ගනී", "News Content": "අක්කරපත්තුව පාලමුනේ ප්‍රදේශයේ නිවසක නානකාමරයේ වැටි මිය ගොස් සිට භුමිදානය කල කාන්තාවකගේ දේහය නැවත අද(21) ගොඩ ගෙන ඇත. ඒ ඇයගේ පුත්‍රයා විසින් තම මවගේ මරණය සැක සහිත බවට සිදු කළ පැමිණිල්ලකට අනුවයි. පසුගිය 17 වනදා මිය ගිය කාන්තාව හැර අනෙක් සියළුම දෙනා නිවසින් පිටව ගොස් සිටි අවස්ථාවේ නිවසට පැමිනි ඥාති පුත්‍රයෙක් නිවස ඇතුලට ගොස් අල්මාරියේ තිබු රන්බඩු සොරාගෙන ආපසු එලියට එන විට නිවසේ සිටි කාන්තව මෙම පුද්ගලයා දැක තිබෙන අතර පසුව ඔහු කරන ලද පහරදීමකදි කාන්තාව බිම වැටි තුවාල ලබා ඇත. පසුව ඇය නාන කාමරය තුලය දමා සැකකරු පලාගොස් ඇති බව වාර්ති වේ. සවස තමන් නැවත නිවසට පැමිණේන විට තම මව තුවාල සහිතව නාන කාමරයේ වැටි සිට දැක ඇයව අක්කරපත්තුව රෝහලට ඇතුලත් කල බවත් ඒ වෙනවිටත් ඇය මියගොස් ඇති බව රෝහලෙන් දැනුම් දුන් බවත් මිය කාන්තාවගේ පුත්‍රයා පවසා ඇත. පසුව මවගේ අවසන් කටයුතු සිදුකරත් ඇයගේ කරේ තිබුන මාලය නොතිබු බැවින් නිවසේ තිබු අනෙක් රත්තරං බඩු සෙවිමේදි ඒවා ද අල්මාරියේ නොතිබු නිසා මෙම මරණය සැක සහිත බව මිය කාන්තාවගේ පුතා අක්කරපත්තුව පොලිසියට පැමිනිලි කර ඇත. නමුත් අක්කරපත්තුව පොලීසියේ නිලධාරින් විසින් එම පැමිනිලි කිරිම භාර නොගැනිම නිසා ඒ පිලිබදව කල්මුනේ පොලිස් අධිකාරීවරයාට පැමිණිලි කල බව ඔහු පවසයි. ඉන් අනතුරුව මේ පිළිබඳව පරීක්ෂණ කටයුතු ආරම්භ කර තිබේ. ඒ අනුව අක්කරපත්තුව මහේස්ත්‍රාත් පීටර් පෝල් මහතා ඉදිරියේදි අද මියගිය කාන්තාව ගේ දේහය ගොඩ ගැනීම සිදුකරනු ලැබිය. ඝාතනයට සම්බන්ධ සැකකරුද ත්‍රිකුණාමලය ප්‍රදේශයේදි අත්අඩංගුවට ගෙන ඇත. මෙසේ මියගොස් ඇත්තේ පාලමුනේ ප්‍රදේශයේ පදිංචි මුහුම්මදු සරිපු සිත්ති උම්මා නැමැති 60 හැවිරිදි කාන්තාවකී. අම්පාර දිසාව භාර නියෝජ්‍ය පොලිස්පති නුවන් වෙදසිංහ මහතාගේ උපදෙස් පරිදි කල්මුනේ පොලිස් අධිකාරි ප්‍රියදර්ශණ හේරත් මහතාගේ මෙහයවිමෙන් අම්පාර අපරාධ පරීක්ෂණ ස්ථානාධිපති පොලිස් පරීක්ෂක ලයනල් සමරවිර, උප පොලිස් පරීක්ෂක ඩබ්.ඒ.ගාමිණී, පො.සැ.24609 කරැණාරත්න, පො.කො.66500 සිරිවර්ධන, පො.කො.81177 සුදේශ්, කා.පො.කො.7625 ශ්‍යාමලී, පො.කො.රි.80737 දිසානයක යන නිළධාරින් විසින් වැඩිදුරටත් විමර්ශණ කටයුතු සිදුකෙරේ.", "URL": "https://sinhala.adaderana.lk/news.php?nid=94795", "Category": null, "Parent URL": null}