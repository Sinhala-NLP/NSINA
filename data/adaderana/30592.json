{"Source": "Adaderana", "Timestamp": "January 8, 2013 02:43 pm", "Headline": "ගුරුවරුන් නොසන්සුන්ලු", "News Content": "අවිධිමත් ගුරු මාරුවීම් අත්හිටුවා ගුරු මාරු මණ්ඩල කැඳවන ලෙස අධ්‍යාපන වෘත්තිකයන්ගේ සංගමය අධ්‍යාපන අමාත්‍යාංශයෙන් ඉල්ලීමක් කරයි. මේ වන විට ආයතන සංග්‍රහය උල්ලංඝණය කරමින් අත්තනෝමතික ලෙස ගුරු ස්ථාන මාරුවීම් සිදුකරන බව එම සංගමය සඳහන් කළේය. මේ‍ හේතුවෙන් ගුරුවරුන් තුළ බලවත් නොසන්සුන්තාවයක් ඇති වී ඇති බව සඳහන් කරන එම සංගමය මේ සඳහා නිසි පිළියම් නොයෙදුවහොත් ඉදිරියේ දී මෙය තවදුරටත් වර්ධනය විය හැකි බව ද පෙන්වාදෙයි. පවතින තත්ත්වය තුළ ඉතා ඉක්මනින් අවිධිමත් ගුරු මාරුවීම් අත්හිටුවා නිසි පරිදි අදාළ පියවරයන් ගන්නා ලෙස අධ්‍යාපන වෘත්තිකයන්ගේ සංගමය අධ්‍යාපන බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=30592", "Category": null, "Parent URL": null}