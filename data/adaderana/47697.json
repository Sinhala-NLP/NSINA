{"Source": "Adaderana", "Timestamp": "November 30, 2014 10:48 am", "Headline": "රිය අනතුරකින් පුද්ගලයෙක් මරුදකියි  ", "News Content": "කුරුණෑගල - පුත්තලම මාර්ගයේ වාරියපොළ ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. නිකවැරටිය දෙස සිට වාරියපොළ දෙසට ගමන්ගත් වෑන් රථයක් ඊට ප්‍රතිවිරුද්ධ දිශාවෙන් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු නිකවැරටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 75 හැවිරිදි කොබෙයිගනේ ප්‍රදේශයේ පදිංචිව සිටි අයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති බවයි පොලීසිය පැවසුවේය.", "URL": "https://sinhala.adaderana.lk/news.php?nid=47697", "Category": null, "Parent URL": null}