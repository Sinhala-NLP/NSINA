{"Source": "Adaderana", "Timestamp": "October 25, 2011 04:16 pm", "Headline": "එජාප නායකත්වය වහා වෙනස් විය යුතුයි", "News Content": "එක්සත් ජාතික පක්ෂයේ නායකත්වය වහා වෙනස් විය යුතු කාලය එළඹ ඇතැයි එම පක්ෂයේ ජ්‍යෙෂ්ඨ සාමාජිකයෙකු වන රුක්මන් සේනානායක මහතා පවසයි. වත්මන් නායකත්වය පැවති කාලය තුළ එක්සත් ජාතික පක්ෂය මැතිවරණ රැසක් පරාජයට පත්වූ බව ඔහු පෙන්වා දෙයි. වෙනත් රටක නම් මැතිවරණ පැරදුණු පසු ඒ ඒ පක්ෂවල නායකයින් ඉල්ලා අස්වුවත් එක්සත් ජාතික පක්ෂය තුළ මේ වන තෙක් එවැනි තත්ත්වයක් දක්නට නොලැබීම කණගාටුදායක බව රුක්මන් සේනානායක මහතා ප්‍රකාශ කළේය. කොළඹ දී අද(25) පැවති මාධ්‍ය හමුවකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=19586", "Category": null, "Parent URL": null}