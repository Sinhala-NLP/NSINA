{"Source": "Adaderana", "Timestamp": "June 14, 2011 09:12 am", "Headline": "ඉන්දියාව කොදෙව්වන්ට පරදියි", "News Content": "බටහිර ඉන්දීය කොදෙව් කණ්ඩායම සහ ඉන්දියාව අතර පැවති සිව් දින එක්දින ක්‍රිකට් තරගය ලකුණු 103 න් ජය ගැනීමට කොදෙව් ක්‍රීඩකයින් ඊයේ(13) සමත් විය. තරගයේ කාසියේ වාසිය දිනූ ඉන්දීය කණ්ඩායම පන්දුවට පහර දීමේ අවස්ථාව බටහිර ඉන්දීය කොදෙව් ක්‍රීඩකයින්ට ලබා දුන්නේය. ඒ අනුව නියමිත පන්දුවාර 50 අවසානයේ දී ඔවුන් කඩුලු 8ක් දැවී ලකුණු 249ක් ලබා ගත්තේය. බටහිර ඉන්දීය කොදෙව් කණ්ඩායම වෙනුවෙන් කරන් පොලාඩ් ලකුණු 70ක් සහ ලෙන්ඩි සිමන්ස් ලකුණු 67ක් ලබා ගත්තේය. පිළිතුරු ඉනිම සඳහා පිටියට පිවිසි ඉන්දීය කණ්ඩායමට පන්දුවාර 39ක් තුළ සියලු දෙනා දැවී ලබා ගත හැකි වූයේ ලකුණු 146ක් පමණි. පන්දු යැවීමේ දී බටහිර ඉන්දීය කොදෙව් කණ්ඩායමේ ඇන්තනී මාර්ටින් කඩුලු 4 ක් සහ ඇන්ඩ්‍රි රොසෙල් කඩුලු 3ක් බිඳ හෙලීය. තරගාවලියේ පළමු එක්දින තරග තුනම ජයගත් ඉන්දීය කණ්ඩායම මෙම තරගය පරාජය වීම විශේෂත්වයකි. 2011 ලෝක කුසලානය ජයග්‍රහණය කිරීමෙන් අනතුරුව ඉන්දීය කණ්ඩායම ලැබූ පළමු එක්දින ජාත්‍යන්තර තරග පරාජය ද මෙය වේ.", "URL": "https://sinhala.adaderana.lk/news.php?nid=16749", "Category": null, "Parent URL": null}