{"Source": "Adaderana", "Timestamp": "November 16, 2012 09:32 am", "Headline": "ගාසා තීරයේ ගැටුම් ඉහළට", "News Content": "පලස්තීන සටන්කාමීන් ඊශ්‍රායලයේ වාණිජ අගනුවර වන ටෙල් අවිව් නගරයට මිසයිල ප්‍රහාරයක් එල්ල කර තිබේ. 1991 වසරින් පසු මෙවැනි මිසයිල ප්‍රහාරයක් එල්ල වූ ප්‍රථම අවස්ථාව මෙය බව සැලකෙයි. එක් මිසයිලයක් ජන ශූන්‍ය ප්‍රදේශයකට ද තවත් මිලයිලයක් මුහුද‍ට ද වැටී ඇති බව විදෙස් වාර්තා පවසයි. ඊශ්‍රායල් ප්‍රහාර‍යකින් පලස්තීනුවන් 18 දෙනෙකු මිය යාම‍හේතුවෙන් මෙම ප්‍රහාර එල්ල කර ඇති බව වාර්තා වේ. මේ අතර ඊශ්‍රායල් ආරක්ෂක අමාත්‍යවරයා විසින් තිස් දහසක පමණ හමුදා කාණ්ඩයක් මෙහෙයුම් සඳහා කැදවා තිබේ.", "URL": "https://sinhala.adaderana.lk/news.php?nid=29229", "Category": null, "Parent URL": null}