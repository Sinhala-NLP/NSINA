{"Source": "Adaderana", "Timestamp": "June 8, 2010 11:50 am", "Headline": "රට සංවර්ධනයට ආගමික දායකත්වය වැදගත් ", "News Content": "යුද්ධය නිමාවූ රට සංවර්ධනය කිරීම සඳහා ආගමික වශයෙන් ප්‍රබල දායකත්වයක් ලබාදිය යුතු බව අග්‍රාමාත්‍ය දි. මු. ජයරත්න මහතා පවසයි. සදාචාර සම්පන්න සමාජයක් ගොඩනැගීම හුදකලාව සිදුකළ නොහැකි බව අග්‍රාමාත්‍යවරයා පෙන්වාදෙයි. ආකල්ප වෙනස් කිරීම සම්බන්ධයෙන් වචනයට සීමා නොවී ප්‍රායෝගික විය යුතු බව ද අග්‍රාමාත්‍යවරයා අවධාරණය කරයි. සමස්ත ලංකා ජෙමියතුල්උලමා සංගමයේ නියෝජිත පිරිසක් සමග අග්‍රාමාත්‍ය කාර්යාලයේ පැවති සාකච්ඡාවකදී අග්‍රාමාත්‍ය දි. මු. ජයරත්න මහතා මේ අදහස් පළ කළේය. ආගමික භේද ඇති කරන විදේශ ආක්‍රමණවලට ඉඩ නොතැබීම මෙරට මුස්ලිම් ප්‍රජාවගේ වගකීමක් බව එහිදී අග්‍රාමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8885", "Category": null, "Parent URL": null}