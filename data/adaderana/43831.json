{"Source": "Adaderana", "Timestamp": "June 9, 2014 07:43 am", "Headline": "නිදහස් පක්ෂයේ මධ්‍යම කාරක සභාව අද රැස්වෙයි", "News Content": "ශ්‍රි ලංකා නිදහස් පක්ෂයේ මධ්‍යම කාරක සභාව අද(09) රැස්විමට නියමිතව තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් අද පස්වරුවේ අරලියගහ මන්දිරයේ දි මෙම රැස්විම පැවැත්වෙන බව ශ්‍රි ලංකා නිදහස් පක්ෂයේ ජ්‍යෙෂ්ඨ ප්‍රකාශකයෙකු සඳහන් කළේය. පක්ෂයේ ඉදිරි වැඩකටයුතු පිළිබඳව සහ ඉදිරි මැතිවරණ පිළිබඳව මෙහිදි සාකච්ඡා කිරිමට නියමිතව තිබේ. මේ අතර ජාතික නිදහස් පෙරමුණ විසින් ආණ්ඩුවට ඉදිරිපත් කර ඇති යෝජනාවලිය සම්බන්ධයෙන් ද ශ්‍රි ලංකා නිදහස් පක්ෂයේ අවධානය යොමුවනු ඇත. එම යෝජනාවලිය පිළිබඳව ශ්‍රි ලංකා නිදහස් පක්ෂයේ ස්ථාවරය අද දිනයේ ප්‍රකාශ කිරිමට නියමිත බව වාර්තා වෙයි.", "URL": "https://sinhala.adaderana.lk/news.php?nid=43831", "Category": null, "Parent URL": null}