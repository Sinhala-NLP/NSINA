{"Source": "Adaderana", "Timestamp": "April 11, 2018 01:32 pm", "Headline": "මන්දකට හසුවූ පුංචි යාළුවා", "News Content": "දඩයක්කරුවෙකු විසින් අටවා තිබු මන්දකට හසුවු වලස් පැටවෙකුගේ මළ සිරුරක් හොරොවුපතාන, වහල්කඩ ප්‍රදේශයේ කැලෑවක තිබියදී අනුරාධපුර වනජීවී නිලධාරීන් විසින් සොයා ගෙන ඇති බව අද දෙරණ වාර්තාකරු පැවසීය. මෙම වලස් පැටවා අඩි එක හමාරක උසින්යුත් වලස් පැටවෙකු වන අතර අවුරුදු 5ක් පමණ වයසැති වලස් පැටවා පරික්ෂා කළ වනජීවී පශු වෛද්‍යවරයා පවසයි. දින 5ක පමණ කාලයක් මෙම වලස් පැටවා මෙම මන්දට හසුව සිටින්නට ඇතැයි සැක පළ කරන අතර උදරය ප්‍රදේශ තදවීමෙන් හා ශරීරයේ අභ්‍යන්තරයේ සිදුවු හානි සහ අහාර නොමැතිකම හෙතුවෙන් මෙම වලස් පැටවා මිය යන්නට ඇතැයි වනජීවී පශු වෛදයවරයා සඳහන් කරයි. මෙම වලස් පැටව මන්දට හසුවී ඇති බව ප්‍රථමයෙන් දැක වනජීවී කාර්යාලයට දැනුම් දී ඇත්තේ එම ප්‍රදේශයේ වාරීමාර්ග නිලධාරියෙක් වන අතර ඔහු වලස් පැටවා දකින අවස්ථාවේදී වලස් පැටවාට පණ තිබු බව අදාළ නිලධාරීයා පවසයි. මීට දින දෙකකට ප්‍රථම මේ වලස් පැටවා දුටු පුද්ගලයෙක් දැනුම් දුන්නා නම් වලසපැටවාගේ ජීවිත බේරා හැනීමට හැකිවන්ය තිබු බව වන ජීවී නිලධාරීන් සඳහන් කර තිබේ", "URL": "https://sinhala.adaderana.lk/news.php?nid=87293", "Category": null, "Parent URL": null}