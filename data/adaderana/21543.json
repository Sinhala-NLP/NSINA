{"Source": "Adaderana", "Timestamp": "January 21, 2012 02:21 pm", "Headline": "බලපත්‍ර නැතිව ගවයින් ගෙන ගිය අයෙක් කොටුවෙයි", "News Content": "බලපත්‍ර නොමැතිව හිංසාකාරී අයුරින් එළගවයින් ප්‍රවාහනය කළ පුද්ගලයෙකු පුත්තලම - අනුරාධපුර මාර්ගයේ 6 කණුව ප්‍රදේශයේ මාර්ග බාධකයක දී අත්අඩංගුවට ගෙන තිබේ. ලොරි රථයකින් එළ ගවයින් ප්‍රවාහනය කරමින් සිටියදී විශේෂ කාර්යය බලකා පුත්තලම කඳවුරේ නිලධාරීන් විසින් මෙම සැකකරු අත්අඩංගුවට ගෙන ඇත. සැකකරු අත්අඩංගුවට ගන්නා අවස්ථාවේ අදාළ ලොරි රථයේ එළ ගවයින් දස දෙනෙකු හිංසාකාරී අයුරින් ප්‍රවාහනය කරමින් සිටි බව පොලිසිය පවසයි. අත්අඩංගුවට ගත් සැකකරු සම්බන්ධයෙන් පුත්තලම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21543", "Category": null, "Parent URL": null}