{"Source": "Adaderana", "Timestamp": "December 31, 2012 08:04 am", "Headline": "අතුරුදන් වූ ධීවර යාත්‍රාවක් සොයාගැනෙයි", "News Content": "හලාවත ප්‍රදේශයෙන් ධීවර කටයුතු සඳහා ගොස් අතුරුදන්ව තිබු ධීවර යාත්‍රාවක් එහි ධීවරයින් සමග නාවික හමුදාව විසින් සොයාගෙන තිබේ. මෙම ධීවර යාත්‍රාව පසුගිය 27 වන දින හලාවත, කරුකුප්පනේ මුහුදු වෙරළෙන් ධීවර කටයුතු සඳහා ගොස් ඇති අතර යාත්‍රාවේ එන්ජිමේ ඇති වු කාර්මික දෝෂයක් හේතුවෙන් ඔවුන් මුහුදේ අතරමංව සිට ඇති බව සඳහන්ය. මොරටුව හා පානදුර මුහුදේ පාවෙමින් තිබිය දී මෙම ධීවර යාත්‍රාව බේරාගෙන තිබේ. එක්දින ධීවර යාත්‍රාවක් වන මෙම යාත්‍රාවෙහි ධීවරයින් දෙදෙනෙකු සිට ඇති බව නාවික හමුදාව සඳහන් කළේය. මේ අතර පසුගිය 16 දින හලාවත සහ කරුකුප්පනේ වෙරළෙන් මුහුදු ගිය ධීවර යාත්‍රා දෙකක් පිළිබඳ මෙතෙක් කිසිදු තොරතුරක් වාර්තා වී නොමැති බවද සඳහන්ය.", "URL": "https://sinhala.adaderana.lk/news.php?nid=30375", "Category": null, "Parent URL": null}