{"Source": "Adaderana", "Timestamp": "May 1, 2016 09:24 am", "Headline": "පකිස්ථානුවාට දින 7ක රැඳවුම් නියෝග!", "News Content": "හෙරොයින් මත්ගුලි තොගයක් සිය උදරයේ සඟවාගෙන ඩුබායි සිට මෙරටට පැමිණි පකිස්ථාන ජාතිකයෙකු කටුනායක ගුවන්තොටුපොළ පරිශ්‍රයේදී අත්අඩංගුවට ගෙන තිබේ.කටුනායක පොලිස් මත්ද්‍රව්‍ය කාර්යාංශයට ලද තොරතුරක් මත සිදුකළ පරික්ෂා කිරීමකදී සැකකරු අත්අඩගුංවට ගෙන ඇති බව වාර්තා වෙයි.අදාළ පකිස්ථාන ජාතිකයා සම්බන්ධයෙන් මීගමුව මහේස්ත්‍රාත්වරයා වෙත කරුණු වාර්තා කිරීමෙන් අනතුරුව ඔහු දින 7ක් රැඳවුම් නියෝග මත මීගමුව රෝහල වෙත ඇතුළත් කර තිබේ.එහිදී සැකකරුගේ උදරය පරීක්ෂා කිරීමේ දී හෙරොයින් මත්ගුලි 22ක් සොයාගෙන ඇති බව පොලීසිය පැවසයි.අදාළ පකිස්ථාන ජාතිකයා 33 හැවිරිදි අයෙකු වන අතර කටුනායක පොලිස් මත්ද්‍රව්‍ය කාර්යාංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59687", "Category": null, "Parent URL": null}