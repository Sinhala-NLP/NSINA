{"Source": "Adaderana", "Timestamp": "August 24, 2017 03:51 pm", "Headline": "සුව ඇමතිට එරෙහිව ඒකාබද්ධයෙන් විශ්වාසභංගයක්", "News Content": "ඒකාබද්ධ විපක්ෂයේ මන්ත්‍රීවරුන් විසින් සෞඛ්‍ය අමාත්‍ය රාජිත සේනාරතන්ට එරෙහි විශ්වසාභාංග යෝජනාවක් කතානායකවරයා වෙත බාර දී තිබේ. මේ සඳහා ඒකාබද්ධ විපක්ෂය නියෝජනය කරන මන්ත්‍රීවරු 39 දෙනෙකු අත්සන් තබා ඇත. මේ අතර අද(24) පැවති ඒකාබද්ධ විපක්ෂයේ මන්ත්‍රීවරුන්ගේ මාධ්‍ය හමුවට එක්වෙමින් පාර්ලිමේන්තු මන්ත්‍රී දිනේෂ ගුණවර්ධන මහතා කියා සිටියේ, මෙම විශ්වාසභංගය ඉතා ඉක්මනින් පාර්ලිමේන්තුවේ විවාදයට ලක් කිරීමට බලාපොරොත්තු වන බවයි. අමාත්‍යවරයෙකු වශයෙන් රාජිත සේනාරත්න මහතාගේ හැසිරීම සම්බන්ධයෙන් මුලික කරුණු 11 ක් පාදක කර ගනිමින් මෙම විශ්වාසභංගය ඒකාබද්ධය විසින් ගොණු කර තිබේ.", "URL": "https://sinhala.adaderana.lk/news.php?nid=76642", "Category": null, "Parent URL": null}