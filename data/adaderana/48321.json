{"Source": "Adaderana", "Timestamp": "December 29, 2014 09:11 am", "Headline": "රිල්පොළින් තවත් මළ සිරුරු 2ක් හමුවෙයි ", "News Content": "බදුල්ල, රිල්පොළ ප්‍රදේශයේ සිදුවු නායයාමෙන් අතුරුදන් වූ තවත් පුද්ගලයින් දෙදෙනෙකුගේ මළ සිරුරු දෙකක් සොයාගෙන තිබේ. ඊයේ(28) පස්වරුවේ මෙම මළ සිරුරු සොයාගෙන ඇති බවයි පොලිසිය පැවසුවේය. 33 හැවිරිදි හාලිඇළ උඩුවර ප්‍රදේශයේ පදිංචිව සිටි අයෙකුගේ මළ සිරුරක් සහ 19 හැවිරිදි තරුණයෙකුගේ මළ සිරුරක් මෙලෙස සොයාගෙන තිබේ. මෘත ශරිර මේ වන විට බදුල්ල රෝහලේ තැන්පත් කර ඇති බව පොලිසිය සඳහන් කළේය. බදුල්ල ප්‍රදේශයේ අයහපත් කාලගුණය හේතුවෙන් සිදුවු නායයෑම් වලින් මේ වන විට සොයාගෙන ඇති මුළු මළ සිරුරු සංඛ්‍යාව 18ක් වන බව ද පොලිසිය සඳහන් කර සිටියේය.", "URL": "https://sinhala.adaderana.lk/news.php?nid=48321", "Category": null, "Parent URL": null}