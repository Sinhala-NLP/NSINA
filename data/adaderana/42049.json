{"Source": "Adaderana", "Timestamp": "March 25, 2014 12:12 pm", "Headline": "ගාන්ධි ඝාතකයින් නිදහස් කිරීමට තමිල්නාඩුවට නියෝග දෙන්න බැහැ", "News Content": "ඉන්දීය හිටපු අග්‍රාමාත්‍ය රජිව් ගාන්ධි ඝාතකයින් නිදහස් කිරීමට නියෝගයක් නිකුත් කිරීම සඳහා තමිල්නාඩු ප්‍රාන්ත රජයට කිසිදු බලයක් නොමැති බව ඉන්දීය මධ්‍යම රජය එරට ශ්‍රේෂ්ඨාධිකරණයට දැනුම් දී තිබේ. එවැනි නියෝගයක් නිකුත් කිරීමට හැකියාව පවතින්නේ ඉන්දීය මධ්‍යම රජයට පමණක් බව ඔවුන් ප්‍රකාශ කර ඇත. අදාළ ඝාතකයින් සාධාරණීකරණයට ලක්කරමින් තමිල්නාඩු ප්‍රාන්ත රජය පසුගිය පෙබරවාරි 19 වැනිදා ගෙන එන ලද තීරණය සම්බන්ධයෙන් ප්‍රකාශයක් නිකුත් කරමින් ඉන්දීය මධ්‍යම රජය මෙය පවසා ඇති බව ඉන්දීය මාධ්‍ය වාර්තා කරයි. කෙසේ වෙතත් සිද්ධියට අදාළ නඩුව යළි හෙට(26) දිනයේ කැඳවීමට නියමිතය.", "URL": "https://sinhala.adaderana.lk/news.php?nid=42049", "Category": null, "Parent URL": null}