{"Source": "Adaderana", "Timestamp": "August 27, 2018 03:14 pm", "Headline": "පසු අස්වනු හානියෙන් වාර්ෂිකව රුපියල් බිලියන 18 ක බෝග හානියක්", "News Content": "මෙරට පසු අස්වනු හානියෙන් වාර්ෂිකව රුපියල් මිලියන 18,000ක බෝග හානියක් සිදු වන බව කෘෂිකර්ම දෙපාර්තමේන්තුව පවසයි. චීන විශේෂඥයින් කණ්ඩායමක් විසින් සිදු කළ පර්යේෂණයකින් පසු මේ බව අනාවරණය වී ඇති බව එම අමාත්‍යාංශය සඳහන් කළේය. සතුන්ගෙන් වගාවට සිදුවන හානිය, අස්වනු නෙලා ගැනිමේදී සිදුවන හානිය සහ නිසි මිලක් නොමැතිවිම නිසා වගාවන් අතහැර දැමිම වැනි කරුණු ඊට බලපා තිබේ. අස්වනු නෙලා ගැනිම පිළිබඳ විමර්ශනයක් සිදු කළ චීන නියෝජිත පිරිස ඊට අදාළ වාර්තාව පසුගියදා කෘෂිකර්ම අමාත්‍යාංශය වෙත භාරදී ඇති අතර එමෙන්ම සිදුවන හානිය වළක්වා ගැනිමට ගත යුතු ක්‍රියාමාර්ග පිළිබඳ වාර්තාවක් ද අමාත්‍යාංශය වෙත භාරදි ඇති බව එම අමාත්‍යාශය සඳහන් කළේය. මෙරට වගා කරන බෝගවලින් සියයට 30ක් වාර්ෂිකව වනසතුන් විසින් විනාශ කර දමන අතර වගා හානිය වැඩි වශයෙන් සිදුවන්නේ රිළවන්, වදුරන්, වල් ඌරන්, ඉත්තෑවන්, මොණරන් සහ වනඅලියන් විසින් බව එම පර්යේෂණයේදී අනාවරණය වී තිබේ. තවත් සියයට 30ක් නියඟය නිසා විනාශයට පත්වන අතර සියයට 40ක පමණ ප්‍රමාණයක් ජනතාවගේ ප්‍රයෝජනය සඳහා ලබා ගන්නා බව අනාවරණය වී ඇත. නවීන තාක්ෂණය යොදා ගැනිම, අස්වනු නෙලා ගැනිමේදී භාවිතා කළ යුතු දියුණු ක්රදම හා ඒ පිළිබඳ ප්‍රමාණවත් දැනුමත් ගොවින්ට ලබා දීම මඟින් පසු අස්වනු හානිය වළක්වා ගැනිමට හැකි බව චීන පර්යේෂණ කණ්ඩායම පෙන්වා දී තිබේ.", "URL": "https://sinhala.adaderana.lk/news.php?nid=95103", "Category": null, "Parent URL": null}