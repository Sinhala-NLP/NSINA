{"Source": "Adaderana", "Timestamp": "November 8, 2011 08:30 am", "Headline": "ශ්‍රී ලංකාවට එරෙහිව දැඩි පියවරක් ගත යුතුයි", "News Content": "ශ්‍රී ලංකාවට එරෙහිව දැඩි පියවරක් ගත යුතු බව ඉන්දියාවේ තමිල්නාඩු මහ ඇමතිනි ජයලලිතා ජයරාම් මහත්මිය පවසයි. ඉන්දීය ධීවරයින්ට එරෙහිව ශ්‍රී ලංකාවේ ආරක්ෂක අංශ මගින් සිදුවන අකටයුතුකම්වලට එරෙහිව මෙම පියවර ගත යුතු බව ඇය සඳහන් කරයි. මහ ඇමතිනිය ඉන්දීය අගමැති ආචාර්ය මන්මෝහන් සිං මහතා වෙත ලිපියක් යවමින් මේ බව ප්‍රකාශ කර තිබේ. තමිල්නාඩු ධීවරයින්ට එරෙහිව ශ්‍රී ලංකාවෙන් විවිධ බාධා එල්ල වන බව එම ලිපිය මගින් ඇය පෙන්වා දී ඇත. මෙය හුදෙක් තමිල්නාඩුවේ ප්‍රශ්නයක් පමණක් නොව සමස්ත ඉන්දියාවටම බලපාන කරුණක් බව ඇය සිය ලිපිය මගින් පෙන්වා දී තිබේ. මෙම වසරේ මැයි මාසයේ සිට මේ දක්වා තමිල්නාඩු ධීවරයින්ට එරෙහිව ශ්‍රී ලංකාව විසින් සිදුකළ අකටයුතුකම්වලට අදාළ සිදුවීම් 22 ක් වාර්තා වන බව තමිල්නාඩු මහ ඇමතිනිය ප්‍රකාශ කර ඇත.", "URL": "https://sinhala.adaderana.lk/news.php?nid=19851", "Category": null, "Parent URL": null}