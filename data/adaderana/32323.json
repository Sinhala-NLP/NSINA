{"Source": "Adaderana", "Timestamp": "March 11, 2013 09:31 pm", "Headline": "මනිලාල් ප්‍රනාන්දුට තහනමක්!", "News Content": "ජාත්‍යන්තර පාපන්දු සම්මේලනයේ විධායක කමිටු සාමාජික මනිලාල් ප්‍රනාන්දු මහතාට පාපන්දු සම්බන්ධ කිසිදු ක්‍රියාකාරකමක නිරතවීම දින 90 කාලයක් සඳහා තහනම් කර තිබේ. ආසියානු පාපන්දු සම්මේලනයට අයත් ගිණුම්වල මුදල් අයථා ලෙස භාවිතා කර ඇතැයි කියන සැකයක් මත අමෙරිකානු නීතිඥවරයෙකු වන මයිකල් ජේ. ගාසියා නැමැත්තා විසින් සිදුකරනු ලබන පරීක්ෂණයක් මීට මුල්වී ඇතැයි සඳහන්ය. ශ්‍රී ලාංකිකයෙකු වන මනිල්ලා ප්‍රනාන්දු මහතා ජාත්‍යන්තර පාපන්දු කමිටුවේ විධායක සාමාජිකයෙකු ලෙස කටයුතු කරන අතර කෙසේ වෙතත් ඔහුට එරෙහි චෝදනා කිසිවක් අනාවරණය කර නැත. ඒ අනුව පරීක්ෂණය අවසන් වන තුරු දින 90 කාලයක් මෙම තහනම ක්‍රියාත්මක වනු ඇත.", "URL": "https://sinhala.adaderana.lk/news.php?nid=32323", "Category": null, "Parent URL": null}