{"Source": "Adaderana", "Timestamp": "October 1, 2015 01:15 pm", "Headline": "කොටකෙතන කතගේ අවසන් කටයුතු අද - ආරක්ෂාව තවත් ත‍ර කෙරේ", "News Content": "කහවත්ත, කොටකෙතන, ඕපාතවත්ත දෙවන කොටසේ සිදුවූ කාන්තා ඝාතනය සහ කොටකෙතන ප්‍රදේශයේ 2008 වසරේ සිට සිදුවූ කාන්තා ඝාතන අතර සහ සම්බන්ධතාවක් පවතීද යන්න සම්බන්ධයෙන් විමර්ශකයන්ගේ දැඩි අවධානයක් යොමුව ඇති බව පොලීසිය පවසයි.වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රියන්ත ජයකොඩි මහතා සඳහන් කළේ අපරාධ පරීක්ෂණ දෙපාර්තමේන්තුව ප්‍රමුඛ කණ්ඩායම් කිහිපයක් ඒ පිළිබඳ විමර්ශන සිදුකරන බවයි.ඕපාතවත්ත, දෙවන කොටසේදී කපා කොටා ඝාතනයට ලක් කළ කාන්තාවගේ අවසන් කටයුතු අද පස්වරුවේ සිදුකිරීමට නියමිතව තිබේ.කහවත්ත කොටකෙතන සහ ඕපාතවත්ත යන ප්‍රදේශ වලට මේ වන විට පොලිස් විශේෂ කාර්ය බලකා නිලධාරීන් සහ අතිරේක පොලිස් බලඇණි යොදවා ආරක්ෂාව තර කිරීමට පියවර ගත් බවද වැඩබලන පොලිස් මාධ්‍ය ප්‍රකාශකවරයා සඳහන් කළේය.මේ අතර ඕපාත, වලේබඩ වතුයායේ ජනතාව ඊයේ පස්වරුවේ තම ප්‍රදේශයේද ආරක්ෂාව තර කරන ලෙස ඉල්ලා විරෝධතාවයක නිරත වුණි.", "URL": "https://sinhala.adaderana.lk/news.php?nid=54197", "Category": null, "Parent URL": null}