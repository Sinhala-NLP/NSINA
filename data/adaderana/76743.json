{"Source": "Adaderana", "Timestamp": "August 27, 2017 09:35 am", "Headline": " රාජිතගේ විශ්වාසභංගයට මම විරුද්ධයි!", "News Content": "අමාත්‍ය රාජිත සේනාරත්න මහතාට එරෙහිව ගෙන ඒමට සූදානම් වන විශ්වාසභංග යෝජනාවට කොන්දේසි විරහිතව විරෝධය පළ කරන බව සමාජ සවිබල ගැන්වීම් හා සුබසාධන අමාත්‍ය එස්.බී දිසානායක මහතා පවසයි.කළුතර ප්‍රදේශයෙ පැවති උත්සවයකින් අනතුරුව මාධ්‍යවේදීන් යොමු කළ ප්‍රශ්න කිහිපයකට පිළිතුරු දෙමින් එස්.බී දිසානායක අමාත්‍යවරයා මෙම අදහස් පළ කළේය.මේ අතර අමාත්‍ය රාජිත සේනාරත්න මහතාට එරෙහිව ගෙන ඒමට සූදානම් වන විශ්වාසභංග යෝජනාව පාර්ලිමේන්තුවේ අනිවාර්යෙන්ම පරාජයට පත්වනු ඇති බව ප්‍රාදේශීය සංවර්ධන අමාත්‍ය සරත් ෆොන්සේකා මහතා පවසයි.කැලණිය, වේවැල්දූව ප්‍රදේශයේ පැවැති උත්සවයකට එක්වීමෙන් අනතුරුව මාධ්‍යවේදීන් සිදු කළ විමසීමකට පිළිතුරු දෙමින් අදහස් දැක්වූ අමාත්‍ය සරත් ෆොන්සේකා මහතා මේ බව කියා සිටියේය.", "URL": "https://sinhala.adaderana.lk/news.php?nid=76743", "Category": null, "Parent URL": null}