{"Source": "Adaderana", "Timestamp": "May 7, 2014 03:06 pm", "Headline": "පාසල් බසයක සුදු කෙළි 6ක් මාට්ටු", "News Content": "පාසල් සිසුන් ප්‍රවාහනය කරන බස් රථයක් තුළ මුදල් ඔට්ටුවට සූදු ක්‍රීඩාවේ නිරත වූ බව කියන බස් රථ සේවකයින් 06 දෙනෙකු හලාවත පොලීසිය විසින් අත්අඩංගුවට ගෙන තිබේ. අද (07) දහවල් හලාවත නගරයේදී මෙම වැටලීම සිදු කර ඇත. හලාවත නගරයේ පාසල් බස් රථ නැවැත්වීම සඳහා යොදා ගන්නා ස්ථානයක බස් රථයක් තුළ දී මෙම මුදල් ඔට්ටුවට සූදු ක්‍රීඩා කිරීම පවත්වා ගෙන ගොස් තිබේ. සූදු ක්‍රීඩාව සඳහා යොදා ගත් බස් රථයද පොලිස් බාරයට ගෙන ඇත. පාසල් දරුවන්ව පාසල් වලට ගෙනවිත් පාසල් අවසන් වන තුරු සිටින කාලය තුළ මෙය සිදු කර ඇති බව පොලීසිය විසින් අනාවරණය කරගෙන තිබේ. පාසල් අවසන් වීමෙන් පසුව දරුවන් නැවතත් නිවෙස් කරා ගෙන යා යුතු නිසා අත්අඩංගුවට ගත් බස් රථ සේවකයින්ට අධිකරණයට පැමිණෙන ලෙස දන්වා පොලිස් ඇප මත මුදා හැර ඇත. හලාවත පොලීසිට වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=43048", "Category": null, "Parent URL": null}