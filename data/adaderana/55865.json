{"Source": "Adaderana", "Timestamp": "December 22, 2015 07:57 am", "Headline": "ගෝල්ඩන් කී තැන්පත්කරුවන්ට දෙවන අදියරේ මුදල්", "News Content": "ගෝල්ඩන් කී තැන්පත්කරුවන්ගේ මුදල් නැවත ලබාදීමේ දෙවන අදියර ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති මන්දිරයේ දී පැවැත්විණි.ඒ අනුව රුපියල් මිලියන දෙකේ සිට රුපියල් මිලියන 10 දක්වා තැන්පත් කළ පුද්ගලයන්ට මුදල් ලබාදුන් බව ජනාධිපති මාධ්‍ය අංශය සඳහන් කරයි.තැන්පත්කරුවන් 15 දෙනෙකුට සංකේතාත්මකව මුදල් ලබාදීම එහිදී සිදුකර තිබේ.පළමු අදියර යටතේ රුපියල් මිලියන දෙකට අඩු තැන්පත්කරුවන් සඳහා මීට පෙර මුදල් ලබාදෙන ලදී.", "URL": "https://sinhala.adaderana.lk/news.php?nid=55865", "Category": null, "Parent URL": null}