{"Source": "Adaderana", "Timestamp": "June 22, 2012 08:02 am", "Headline": "බවුසරයක් පෙරළී බදුල්ල - බණ්ඩාරවෙල පාර අවහිර වෙයි", "News Content": "බදුල්ල - බණ්ඩාරවෙල මාර්ග‍යේ තන්තිරිය ප්‍රදේශයේ දී ඉන්ධන බවුසරයක් පෙරළීයාමෙන් මාර්ගය අවහිර වී තිබේ. අද අලුයම 4 . 45 ට පමණ බවුසරය පෙරළී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. එම අනතුරින් බවුසරයේ ගමන් කළ පුද්ගලයින් තිදෙනෙකු තුවාල ලබා ඇති අතර ඔවුන්ගෙන් එක් අයෙකු බණ්ඩාරවෙල රෝහලට ද අනෙක් පුද්ගලයින් දෙදෙනා දියතලාව රෝහලට ද ඇතුළත් කර ඇත. මේ වන විට බවුස‍රය මාර්ගයෙන් ඉවත් කිරීමේ කටයුතු ආරම්භ කර ඇති බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=25225", "Category": null, "Parent URL": null}