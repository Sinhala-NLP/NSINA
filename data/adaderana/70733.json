{"Source": "Adaderana", "Timestamp": "March 11, 2017 04:43 pm", "Headline": "මස්කෙලියේ ආපනශාලා පරීක්ෂාවට ලක් කෙරෙයි", "News Content": "මස්කෙලිය නගරයේ සියලුම වෙළඳසැල්, ආපනශාලා සහ නිවාඩු නිකේතන මහජන සෞඛ්‍ය පරීක්ෂකවරුන් විසින් පරීක්ෂාවට ලක් කර තිබේ. හෙටට (12) යෙදෙන මැදින් පොහොය දිනය නිමිතිකොටගෙන ශ්‍රී පාද වන්දනාවට පැමිණෙන වන්දනාකරුවන්ගේ සෞඛ්‍ය ආරක්ෂාව සඳහා අදාළ වැටලීම් සිදු කර ඇති බව අද දෙරණ වාර්තාකරු සඳහන් කළේය. එහිදී මිනිස් පරිභෝජනයට නුසුදුසු ආකාරයෙන් ආහාර අලෙවි කරන වෙළඳසැල් හඳුනාගෙන ඇති අතර පරිභෝජනයට නුසුදුසු ආහාර රැසක් මහජන සෞඛ්‍ය පරීක්ෂකවරුන් භාරයට ගෙන තිබේ.", "URL": "https://sinhala.adaderana.lk/news.php?nid=70733", "Category": null, "Parent URL": null}