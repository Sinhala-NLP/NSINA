{"Source": "Adaderana", "Timestamp": "May 24, 2011 05:02 pm", "Headline": "සරත් අමුණුගම එක්සත් ජාතීන්ගේ කලාපීය කොමිසමක සභාපති ධුරයට", "News Content": "එක්සත් ජාතීන්ගේ ආර්ථික හා සමාජ කටයුතු පිළිබඳ ආසියානු සහ පැසිෆික් කලාපීය කොමිසමේ සභාපතිත්වයට ආචාර්ය සරත් අමුණුගම මහතා ඒකමතිකව පත්ව තිබේ. තායිලන්තයේ බැංකොක් නුවරදී අදාළ කොමිසම මේ වන විට පැවැත්වෙමින් තිබේ. එක්සත් ජාතීන්ගේ ආර්ථික හා සමාජ කටයුතු පිළිබඳ ආසියානු සහ පැසිෆික් කලාපීය කොමිසමේ 67 වන සැසිවාරයේ සභාපතිවරයා වශයෙන් අද(24) දිනයේ පැවති ඉහළ පෙලේ කමිටු සාකච්ඡාවක් සඳහා ද අමුණුගම මහතා සහභාගී වී ඇත. ආසියා පැසිෆික් කලාපීය ආර්ථික සහ මූල්‍ය කටයුතුවලට අදාළව එම සාකච්ඡාවේ දී විශේෂ අවධානයක් යොමු වූ බව සඳහන්ය. එල්.ටී.ටී.ඊ ය පරාජය කිරීමෙන් අනතුරුව ශ්‍රී ලංකාව ලබා තිබෙන නව ආර්ථික ප්‍රවණතා සම්බන්ධයෙන් ආචාර්ය සරත් අමුණුගම මහතා මීට පෙර අවස්ථාවක දීද අදාළ කොමිසම හමුවේ වි‍ශේෂ දේශනයක් පවත්වා තිබේ.", "URL": "https://sinhala.adaderana.lk/news.php?nid=16303", "Category": null, "Parent URL": null}