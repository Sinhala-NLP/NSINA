{"Source": "Adaderana", "Timestamp": "May 7, 2019 04:20 pm", "Headline": "චීනයේ පැවැත්වුණු සැණකෙළිය", "News Content": "චීනයේ ජනප්‍රිය ක්‍රීඩාවක් වන ඩයබලෝ වෙනුවෙන් පැවැත්වුණු සැණකෙළියක් පිළිබද පුවතක් එරට බවුඩීන් කලාපයෙන් වාර්තාවේ. එම සැණකෙලිය ජුනි මාසය දක්වා පැවැත්වෙන බව විදෙස් වාර්තා වැඩිදුරටත් සදහන් කළේය. ජාත්‍යන්තර ඩයබලෝ සංස්කෘතික සහ කලා සැණකෙළිය චීනයේ බවුඩින් ප්‍රදේශයේදී ආරම්භ වී තිබේ. ඒ සදහා චීනයේ පළාත් රැසක බවුඩීන් හසුරුවන්නන් පැමිණ ඇති බවයි විදෙස් වාර්තා පවසන්නේ. 5000කට ආසන්න පිරිසක් එක්වූ මේ සැණකෙළිය ඉතාමත් විචිත්‍රවත් වූ බවට සදහන්. ක්‍රීඩකයන් අතර දක්ෂතා හා ශිල්පීය ක්‍රම හුවමරුකරගැනීමටත්, නව ඩයබලෝ නිෂ්පාදන හදුනාගැනීමටත් එය අපූරු තෝතැන්නක් වූ බව විදෙස් වාර්තා පවසයි. දේශීය හසුරුවන්නන්ට අමතරව අමෙරිකාව, ප්‍රංශය, ස්පාඤ්ඤය, නෙදර්ලන්තය සහ කැනඩාව යන රටවල පිරිස් ද එක්ව සිටියේය. චීනය මේ වනවිට දැවැන්ත ආර්ථික වර්ධනයක් අත්පත් කරගෙන සිටියත් එහි දුරස්ත පාලත්වල ජනතාව දරිද්‍රතාවෙන් පීඩා විදිමින් සිටියි. ක්‍රීඩාව සහ සංචාරක කර්මාන්තය දිරිමත් කිරීම මගින් ඒවායෙහි ජනතාවගේ ආර්ථික තත්ත්වය වර්ධනය කිරීම රජයේ අපේක්ෂාවයි.", "URL": "https://sinhala.adaderana.lk/news.php?nid=109459", "Category": null, "Parent URL": null}