{"Source": "Adaderana", "Timestamp": "June 14, 2012 03:14 pm", "Headline": " පන්සලෙන් උස්සපු රන් පිළිමය මස්කරලා- හය දෙනෙක් මාට්ටු", "News Content": "රන් ආලේපිත ලෝහමය බුද්ධ ප්‍රතිමාවක් සොරගන්නා ලද සිදුවීමකට අදාළව පුද්ගලයින් 6 දෙනකු අත්අඩංගුවට ගෙන තිබේ. පසුගිය අප්‍රේල් මස 28 දින රාත‍්‍රී කාලයේදී නොච්චියාගම පොලිස් බල ප්‍රදේශයේ රට්ටකුලම්හි ස්වර්ණ බිම්බාරාම විහාරස්ථානයෙන් රන් ආලේපිත ලෝහමය බදු පිළිමයක් සොරාගෙන යාම සම්බන්ධයෙන් නොච්චියාම පොලීසිය වැඩිදුර විමර්ශන පවත්වාගෙන යමින් සිටියේය. එම විමර්ශනවලදී අනාවරණය වූ තොරතුරු අනුව නොච්චියාගම ප‍්‍රදේශයේ පදිංචි සැකකරුවන් හයදෙනෙකු අද දින අත් අඩංගුවටගත් බවත්,සොරාගන්නා ලද බුදුපිළිමයට අළාභ කර කොටස් වශයෙන් සඟවා තබා තිබියදී හමුවී ඇති බවත් පොලිස් මාධ්‍ය ප්‍රකාශක කාර්යාලය සඳහන් කරයි. සැකකරුවන් නොච්චියාගම මහේස්ත‍්‍රාත් අධිකරණයට ඉදිරිපත් කිරීමට නියමිතය. නොච්චියාගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25029", "Category": null, "Parent URL": null}