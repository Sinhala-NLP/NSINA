{"Source": "Adaderana", "Timestamp": "October 7, 2013 04:36 pm", "Headline": "පැමිණීම අගමැති තීරණය කරයි", "News Content": "ඉන්දීය අගමැති ආචාර්ය මන් මෝහන් සිං මහතා ශ්‍රී ලංකාවේදී පැවැත්වීමට නියමිත පොදුරාජ්‍ය මණ්ඩලයීය සමුළුව සඳහා සිය සහභාගිත්වය ඉදිරියේදී ප්‍රකාශ කරනු ඇතැයි දිවයිනට පැමිණි එරට විදේශ ඇමති සල්මන් කුර්ෂිඩ් මහතා පවසයි. අද දහවල් දිවයිනට පැමිණි ඒ මහතා මෙරට විදේශ කටයුතු අමාත්‍ය මහාචාර්ය ජී.එල්.පීරිස් මහතා සමඟ සාකච්ඡාවකින් අනතුරුව පැවති මාධ්‍ය හමුවේ දී නැගුණු ප්‍රශ්නයකට පිළිතුරු වශයෙන් මේ බව කියා සිටියේය. ඉන්දීය අගමැතිවරයා සිය සහභාගිත්වය ඉදිරියේදී දැනුම්දෙනු ඇතැයි ද හෙතෙම පැවසීය. ඉන්දීය විදේශ අමාත්‍යවරයා අද සාම්පූර් විදුලිබලාගාරය ඉදිකිරීමට අදාළ ගිවිසුමට අත්සන් තැබීමට ද නියමිතය. මේ අතර ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුව වර්ජනය කරන බව කැනේඩියානු අග්‍රාමාත්‍ය ස්ටෙෆාන් හාපර් මහතා ද පවසා ඇත.", "URL": "https://sinhala.adaderana.lk/news.php?nid=37980", "Category": null, "Parent URL": null}