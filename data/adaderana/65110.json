{"Source": "Adaderana", "Timestamp": "October 17, 2016 09:27 am", "Headline": "ව්‍යවස්ථා සංශෝධන වගකීමෙන් සියයට 90ක් ඉටුකළා", "News Content": "නව ව්‍යවස්ථා සංශෝධනය වෙනුවෙන් තමන් වෙත පැවරී ඇති වගකිම් වලින් 90% ක් මේ වන විට ඉටුකර අවසන් බව දෙමළ ජාතික සන්ධානය පවසයි.එහි පාර්ලිමේන්තු මන්ත්‍රී එම්.ඒ සුමන්තිරම් මහතා ප්‍රකාශ කරනු ලැබුවේ තම සන්ධානය පමණක් නොව නව ව්‍යවස්ථා සංශෝධනය සම්බන්ධයෙන් මගපෙන්වීම සඳහා පත් කර ඇති පාර්ලිමේන්තු කමිටු සහ අනු කමිටුවල කටයුතු ද සැලකිය යුතු ප්‍රමාණයක් අවසන් කර ඇති බවයි.වව්නියාවේ පැවැති ඉලංකෙයි තමිල් අරුසු කච්චි පක්ෂයේ මධ්‍යයම කාරක සභා රැස්වීමට සහභාගී වෙමින් එම්.ඒ සුමන්තිරන් මන්ත්‍රිවරයා මේ බව ප්‍රකාශ කර තිබේ.කිසිදු කමිටුවක් ගන්නා ලද තීරණ මේ අවස්ථාවේදී හෙළි නොකරන්නේ එමගින් ඇතැම් දේශපාල පක්ෂ එම කරුණු තම දේශපාලනමය වාසි වෙනුවෙන් යොදාගෙන රට තුළ ප්‍රශ්න ඇති කිරීමට කටයුතු කරන නිසාවෙන් බව මන්ත්‍රීවරයා එහිදී ප්‍රකාශ කර ඇත.නව ව්‍යවස්ථාව සම්බන්ධයෙන් රජය සහ කමිටු කිසිවක් නොකරන බවට ජනතාව නගන චෝදනා පදනම් විරහිත බව සඳහන් කළ මන්ත්‍රීවරයා නව ව්‍යවස්ථා සංශෝධනය වෙනුවෙන් තම සන්ධානය මගින් ඉටු කළ හැකි සහ ඉටුකළ යුතු සියලු යුතුකම් හා වගකීම් මේ වන විට ඉටු කොට අවසන් බව ද කියා සිටියේය.", "URL": "https://sinhala.adaderana.lk/news.php?nid=65110", "Category": null, "Parent URL": null}