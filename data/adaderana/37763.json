{"Source": "Adaderana", "Timestamp": "September 28, 2013 01:32 pm", "Headline": "පොදුරද මඩුලු අමාත්‍ය මණ්ඩල ක්‍රියාකාරී කමිටු රැස්වීමේදී ලංකාව ගැන කතාවක් නෑ?", "News Content": "පොදුරාජ්‍ය මණ්ඩලයීය අමාත්‍ය මණ්ඩල ක්‍රියාකාරී කමිටුව රැස්වි විශේෂ සාකච්ඡාවක් පවත්වා තිබේ. ඊයේ දිනයේ අමෙරිකාවේ නිව්යෝර්ක් නුවර මෙම සාකච්ඡාව පැවති බව සඳහන්ය. මෙම කමිටුවේ ප්‍රධානත්වය බංග්ලාදේශ විදේශ අමාත්‍ය ආචාර්ය දීපුමෝනි විසින් උසුලා ඇති අතර මෙය පොදු රාජ්‍ය මණ්ඩලයීය අමාත්‍ය ක්‍රියාකාරී කමිටුවේ 40 වන රැස්වීම බව පැවසේ. මෙම සාකච්ඡාව ආරම්භ විමට ප්‍රථම මානව හිමිකම් සංවිධාන විසින් ශ්‍රී ලංකාව සම්බන්ධයෙන් සාකච්ඡා කළ යුතු බවට යෝජනා ඉදිරිපත් කර ඇත. ඔවුන් පවසා ඇත්තේ ශ්‍රී ලංකාවේ පවතින වත්මන් තත්ත්වය සම්බන්ධයෙන් සාකච්ඡා කිරීම සඳහා මෙම අවස්ථාව යොදාගත යුතු බවය. කෙසේ වෙතත් පොදුරාජ්‍ය මණ්ඩලයීය අමාත්‍ය මණ්ඩල ක්‍රියාකාරී කමිටුව අදාළ සාකච්ඡාවෙන් අනතුරුව විශේෂ නිවේදනයක් නිකුත් කර තිබේ. එහෙත් එම නිවේදනයේ ශ්‍රි ලංකාව සම්බන්ධයෙන් සාකච්ඡා කළ බවට තොරතුරු අනාරවරණය වී නොමැති බව විදෙස් මාධ්‍ය වාර්තා කළේය. එමෙන්ම ශ්‍රී ලංකාව සම්බන්ධයෙන් නිල වශයෙන් තීරණයක් නොගත් බව ද එම නිවේදනයේ සඳහන්ය.", "URL": "https://sinhala.adaderana.lk/news.php?nid=37763", "Category": null, "Parent URL": null}