{"Source": "Adaderana", "Timestamp": "September 29, 2016 10:45 am", "Headline": "   විසඳුම් දෙන්න ජනපති එකඟයි", "News Content": "රජයේ වෛද්‍යවරුන්ගේ ළමුන් ජනප්‍රිය පාසල්වලට ඇතුළත් කරගැනීමේදී පැන නැගී ඇති ගැටළුවට විසඳුම් ලබාදීමට ජනාධිපති මෛත්‍රීපාල සිරිසේන මහතා එකඟතාව පළ කර තිබේ.ඊයේ(28) රාත්‍රී ජනාධිපතිවරයා සමඟ පැවති සාකච්ඡාවේදී අදාළ එකඟතාව පළ කළ බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නවීන්ද සොයිසා මහතා සඳහන් කළේය.ඒ සඳහා ලබන සතිය තුළ අධ්‍යාපන බලධාරීන් සමඟ විශේෂ සාකච්ඡාවක් පැවැත්වීමට ජනාධිපතිවරයා එකඟතාව පළ කළ බව සාකච්ඡාවෙන් අනතුරුව මාධ්‍ය වෙත අදහස් දක්වමින් වෛද්‍ය නවීන්ද සොයිසා මහතා සඳහන් කළේය.", "URL": "https://sinhala.adaderana.lk/news.php?nid=64527", "Category": null, "Parent URL": null}