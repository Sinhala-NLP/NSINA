{"Source": "Adaderana", "Timestamp": "May 24, 2012 01:02 pm", "Headline": "දෙමළ ජාතික සන්ධානයේ මන්ත්‍රීවරුන්ගෙන් උපවාසයක්", "News Content": "දෙමළ ජාතික සන්ධානයේ මන්ත්‍රීවරුන් පිරිසක් උපවාසයක් ආරම්භ කර තිබේ. එම සන්ධානයේ පාර්ලිමේන්තු මන්ත්‍රීවරුන් නගර සභා සහ ප්‍රාදේශීය සභා මන්ත්‍රීවරුන් පිරිසක් අද (24) පෙරවරුවේ සිට වව්නියාව නගර සභා ක්‍රීඩාංගණයේ දී මෙම උපවාසය ආරම්භ කර ඇති බව වව්නියාව අද දෙරණ ප්‍රාදේශීය වාර්තාකරු පවසයි. වව්නියාව,කළුතර,බූස්ස, යන බන්ධනාගාර වල සිටින දෙශපාලන සිරකරුවන් අරම්භ කර ඇති මාරාන්තික උපවාසයට සහය දැක්වීමට සඳහා මෙම විරෝධතාවය ආරම්භ කළ බව ඔවුහු පෙන්වා දෙති. මෙලෙස චෝදනා රහිතව මෙම පුද්ගලයන් සිරගතකරගෙන සිටීම අසාධාරණ බව මෙහිදී ඔවුන් විසින් පෙන්වා දී ඇත. මෙම දේශපාලන සිරකරුවන්ට විරුද්ධව චෝදනා ඇත්නම් අධිකරණයට ඉදිරිපත් කරන ලෙසත්, එසේ නොමැති නම් නිදහස් කරන ලෙසත් දෙමළ ජාතික සන්ධානයේ මන්ත්‍රිවරුන් විසින් මෙහිදී ඉල්ලා තිබේ. මෙම උපවාසය සඳහා සිරකරුවන්ගේ ඥාතීන් ඇතුළු විශාල පිරිසක් සහභාගී වී සිටි බව අද දෙරණ ප්‍රාදේශීය වාර්තා කරු පවසයි.", "URL": "https://sinhala.adaderana.lk/news.php?nid=24489", "Category": null, "Parent URL": null}