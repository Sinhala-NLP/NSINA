{"Source": "Adaderana", "Timestamp": "April 8, 2012 02:29 pm", "Headline": "යතුරුපැදිය පාපැදියේ ගැටී යතුරුපැදිකරු මරුට", "News Content": "මාතර - අකුරැස්ස ප්‍රධාන මාර්ගයේ කිරිමැටිමුල්ල ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. යතුරුපැදියක් හා පා පැදියක් එකිනෙක ගැටීමෙන් මෙම අනතුර සිදුවී ඇති බව සඳහන්වේ. අනතුරින් බරපතළ තුවාල ලැබු යතුරුපැදිකරු කරාපිටිය රෝහලට ඇතුළත් කිරීමෙන් අනතුරුව මියගොස් ඇති බව පොලිසිය කියා සිටියි. අනතුරින් මියගොස් ඇත්තේ වයස අවුරුදු 20ක් වන තුන්වන අදියර ඇලස්වත්ත ප්‍රදේශයේ පදිංචිකරුවෙකි. මේ අතර පා පැදියේ ගමන්ගත් පුද්ගලයා තුවාල ලබා මාතර රෝහලට ඇතුළත් කර ඇති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23367", "Category": null, "Parent URL": null}