{"Source": "Adaderana", "Timestamp": "March 4, 2015 07:53 am", "Headline": "ලංගමයෙන් රාත්‍රී බස් සේවාවක් අරඹයි ", "News Content": "කොළඹ නගරයේ සිට රාත්‍රී බස් සේවාවක් ආරම්භ කිරීමට අභ්‍යන්තර ප්‍රවාහන අමාත්‍යංශය පියවර ගෙන තිබේ.ඊයේ(03) රාත්‍රී සිට මෙය ක්‍රියාත්මක වන බව එම අමාත්‍යංශය පවසයි.රාත්‍රී 10.00යේ සිට කොළඹ හා තදාසන්න ප්‍රදේශ වෙත මෙම බස් සේවය ක්‍රියාත්මක වන බව අභ්‍යන්තර ප්‍රවාහන අමාත්‍යංශය සඳහන් කළේය.කොළඹ සිට අවිස්සාවේල්ල, ඉංගිරිය, කැස්බෑව, මහරගම, මත්තෙගොඩ, කඩුවෙල, හොරණ පානදුර, නිට්ටඹුව, රද්දොළුගම දෙකටන ආදී ප්‍රදේශ වෙත මෙම බස් ධාවනය සිදුවන බව සඳහන් වෙයි. රාත්‍රී කාලයේ පෞද්ගලික බස් ධාවනය සිදු නොවන බැවින් ලංකා ගමනාගමන මණ්ඩලයට අයත් බස් රථ ධානවය සිදුකරන බව අභ්‍යන්තර ප්‍රවාහන අමාත්‍යංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=49723", "Category": null, "Parent URL": null}