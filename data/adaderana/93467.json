{"Source": "Adaderana", "Timestamp": "July 30, 2018 02:15 pm", "Headline": "ආණ්ඩුවේ කොන්ද පණ නැති වෙන හැටි නිමල් කියයි", "News Content": "බෝඩ් ලෑලි උස්සාගෙන කරන උද්ඝෝෂණවලට බියේ සංවර්ධන කටයුතු අඩාල නොකර මධ්‍යම පරිසර අධිකාරිය විසින් නිර්දේශ කර ඇත්නම් එම ස්ථානයන්හි කසල ව්‍යාපෘති පවත්වා ගෙන යාමට කටයුත කරන්නැයි ප්‍රවාහන හා සිවිල් ගුවන්සේව ඇමති නිමල් සිරිපාල සිල්වා මහතා නිලධාරින්ට උපදෙස් දුන්නේය. මෙසේ උපදෙස් දුන්නේ බදුල්ල දිස්ත්‍රික් ලේකම් කාර්යාලයිය ශ්‍රවනාගාරයේදී අද(30) පැවැති බදුල්ල දිස්ත්‍රික් සම්බන්ධීකරණ කමිටු රැස්වීමේ මුලසුන දරමිනි. බදුල්ල මහ නගර සභා බල ප්‍රදේශයේ කසල බැහැර කිරීමට මීගහකිවුල ප්‍රාසදේශීය ලේකම් කොට්ඨාශයෙන් තෝරාගත් ඉඩමට ජනතා විරෝධය මතුව ඇති බවට අදහස් පළ වීමනිසා ඇමතිවරයා නිලධාරින්ට මෙසේ උපදෙස් දුන්නේය. එහිදි වැඩිදුරටත් අදහස් දැක්වු අමාත්‍යවරයා “රටේ සංවර්ධන වැඩ කඩා කප්පල් කිරීමට සමහරු කටයුතු කරනවා බෙහොම අත්ලොස්සක් තමයි මේවා මෙහෙයවන්නේ ජනතාව ඔවුන්ට හසුවෙනවා උද්ඝෝෂණවලට බය උනොත් කොන්ද පන නැති ආණ්ඩුවක් බවට පත්වෙනවා . එහෙම වෙන්න ඕන නැහැ මධ්‍යම පරිසර අධිකාරිය නිර්දේශ කර ඇත්නම් මෙම ව්‍යාපෘති ක්‍රියාත්මක කළ යුතුයි . නැතිනම් මේ කසල ප්‍රශ්ණය කවදාවත් විසදන්න බැහැ යැයිද නිමල් සිරිපාල සිල්වා මහතා සඳහන් කළේය.“", "URL": "https://sinhala.adaderana.lk/news.php?nid=93467", "Category": null, "Parent URL": null}