{"Source": "Adaderana", "Timestamp": "June 18, 2016 05:21 pm", "Headline": "වැලිකඩ හෙලො අක්‍රීයයි - හොර ගනුදෙනු නවතීද?", "News Content": "වැලිකඩ බන්ධනාගාර පරිශ්‍රය තුළ ජංගම දුරකථන භාවිතා කළ නොහැකි වන පරිදි සම්පූර්ණයෙන්ම සංඥා අවහිර කර ඇති බව බන්ධනාගාර දෙපාර්තමේන්තුව පවසයි.බන්ධානාගාර මාධ්‍ය ප්‍රකාශක තුෂාර උපුල්දෙනිය මහතා පැවසුවේ විදුලි සංදේශන නියාමන කොමිෂන් සභාව සමග එක්ව මෙම වැඩපිළිවෙළ ක්‍රියාත්මක කර ඇති බවයි.බන්ධනාගාර ගතව සිටින රැඳවියන් නීතිවිරෝධි අයුරින් ජංගම දුරකථන භාවිතා කිරීම වැළැක්වීමේ අරමුණින් මෙම වැඩපිළිවෙළ ක්‍රියාත්මක කර තිබේ.ඒ අනුව මේ වන විට වැලිකඩ බන්ධනාගාර පරිශ්‍රය තුළ ජංගම දුරකථන භාවිතය සම්පූර්ණයෙන්ම අවහිර වී ඇති බව සඳහන්ය.මෙම වැඩසටහනේ සාර්ථකත්වය මත අනෙකුත් බන්ධනාගාර තුළද අදාළ වැඩසටහන ක්‍රියාත්මක කිරීමට අපේක්ෂා කරන බව තුෂාර උපුල්දෙනිය මහතා සඳහන් කළේය.", "URL": "https://sinhala.adaderana.lk/news.php?nid=61228", "Category": null, "Parent URL": null}