{"Source": "Adaderana", "Timestamp": "October 15, 2018 12:00 pm", "Headline": "ආණ්ඩුව ගැන බොරු කියන්න ඕනේ නෑ-කරන දේ විතරක්  කිව්වාම ඇති", "News Content": "අද වනවිට රට සීඝ්‍රයෙන් පිරිහෙමින් පවතින බව හිටපු ජනාධිපති මහින්ද රාජපක්ෂ මහතා පවසයි. කොස්ගම ප්‍රදේශයේ ඊයේ (14) පැවති උත්සවයක් අමතමින් හිටපු ජනාධිපතිවරයා මේ බව සඳහන් කළේය. දුෂණ චෝදනා තිබේන අමාත්‍යවරුන් සම්බන්ධයෙන් තොරතුරු අනාවරණ වී ඇත්නම් ඒ පිළිබඳව හෙළිකළ යුතු බවද රාජපක්ෂ මහතා පැවසීය. නිල්වලා ව්‍යාපෘතියෙන් කොමිස් මුදල් ඉල්ලූ අමාත්‍යවරුන් දෙදෙනෙකු සම්බන්ධයෙන් තොරතුරු අනාවරණ වී ඇති බව පසුගිය දා ජනාධිපති මෛත්‍රිපාල සිරිසේන මහතා ප්‍රකාශ කළේය. එම ප්‍රකාශය සම්බන්ධයෙන් අදහස් දක්වමින් මහින්ද රාජපක්ෂ මහතා ඒ බව පැවසීය. වත්මන් ආණ්ඩුව සම්බන්ධයෙන් මවා පාමින් බොරු ප්‍රකාශ සිදු කිරිමට කිසිදු අවශ්‍යතාවයක් නොමැති බවත් ඔවුන් සිදු කරන වැඩ පිළිවෙල පමනක් ප්‍රකාශ කිරිමන් සෑහෙන බවත් හිටපු ජනාධිපති මහින්ද රාජපක්ෂ මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=97711", "Category": null, "Parent URL": null}