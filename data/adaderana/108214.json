{"Source": "Adaderana", "Timestamp": "April 19, 2019 11:24 am", "Headline": "තායිවාන් භූකම්පනයෙන් ජන ජීවිතයට බාධා", "News Content": "තායිවානයට බලපෑ ප්‍රබල භූකම්පනයකින් එහි ප්‍රදේශ කිහිපයක ජන ජීවිතයට බාධා එල්ල වී තිබේ. එහෙත් ඉන් කිසිදු ජීවිත හානියක් සිදුවී නැහැ. තායිවානයේ මුහුදු බඩ කලාපයක් වන හුවාලින් වෙත රිච්ටර් මාපකයේ ඒකක 6.7ක භූකම්පනයක් බලපා තිබේ. තත්ත්පර 10කට ආසන්න කාලයක් බලපෑ මේ භූකම්පනයෙන් භීතියට පත් තායිවාන වැසියන් නිවාසවලින් ඉවතට පැමිණීමත් සමග එහි දැඩි කලබලකාරී තත්ත්වයක් ඇති වූ බව විදෙස් වාර්තා පවසනවා. භූකම්පන සුලබ තායිවානයට මේ වසරේ බලපෑ ප්‍රබලතම භූකම්පනය මෙය ලෙස වාර්තා වෙයි. කෙසේ නමුත් ඉන් කිසිදු ජීවිත හානියක් සිදුවූ බවට මෙතෙක් වාර්තා වී නැහැ. එහි බලපෑම හුවාලින් සමීපයේ පිහිටි තවත් ප්‍රාන්ත කිහිපයකටම හොදින් දැනී ඇති අතර එමගින් කම්පනයේ ප්‍රබලත්වය ඉන් නිරෑපණය වන බව විදෙස් වාර්තා පවසයි.", "URL": "https://sinhala.adaderana.lk/news.php?nid=108214", "Category": null, "Parent URL": null}