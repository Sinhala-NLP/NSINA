{"Source": "Adaderana", "Timestamp": "January 23, 2011 12:43 pm", "Headline": "පළාත් පාලන මැතිවරණයේ ජ.වි.පෙ පළමු හමුව ජනවාරි 29 දා", "News Content": "\"රැවටිල්ලට නිමාවක්! - අලූත් මගක ඇරඹුමක්\"යන තේමාව යටතේ ජවිපෙ පළාත් පාලන මැතිවරණයට තරග වදින බව ජ.වි.පෙ මාධ්‍ය ඒකකය සඳහන් කරයි. සියලුම පළාත් පාලන ආයතනවලට අපේක්ෂකයින් ඉදිරිපත් කිරීමට නියමිත අතර ලබන 26 සහ 27 යන දෙදින තුළදී නාම යෝජනා බාර දීමට නියමිතය. නාම යෝජනා බාර දීමෙන් අනතුරුව මැතිවරණයට ඉදිරිපත් වන ජනතා විමුක්ති පෙරමුණේ සියලූම අපේක්ෂකයින් දැනුවත් කිරීම සඳහා පක්ෂයේ නායකයින්ගේ සහභාගිත්වයෙන් අපේක්ෂක හමු පැවැත්වීමට නියමිත බවත්, ඒ යටතේ පළමු හමුව ජනවාරි මස 29 වැනිදා අනුරාධපුරයේදී පැවැත්වෙන බවත් හෙතෙම කියා සිටියි. මෙම අපේක්ෂක හමු පෙබරවාරි මස 10 වැනිදා දක්වා පැවැත්වීමට නියමිත බව ජ.වි.පෙ මාධ්‍ය ඒකකය වැඩිදුරටත් සඳහන් කරයි..", "URL": "https://sinhala.adaderana.lk/news.php?nid=13689", "Category": null, "Parent URL": null}