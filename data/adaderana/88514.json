{"Source": "Adaderana", "Timestamp": "May 4, 2018 03:11 pm", "Headline": "ලෙබනනයේ ගෘහ සේවයට ගිය ශ්‍රී ලාංකික කාන්තාවන් පිරිසක් යළිත් ලංකාවට පැමිණෙයි", "News Content": "ලෙබනනයේ ගෘහ සේවය සදහා ගොස් සිටි ශ්‍රී ලාංකිය කාන්තාවන් පිරිසක් යළි මෙරටට පැමිණ තිබේ. ගෘහ සේවය සඳහා ලෙබනනයට ගොස් සිටි කාන්තාවන් 58 දෙනෙකු මෙලෙස දිවයිට පැමිණි බවයි අද දෙරණ ගුවන්තොටුපල වාර්තාකරු සදහන් කළේය. කුවේට් ගුවන් සේවය අයත් කේ.යූ 363 දරණ ගුවන් යානයෙන් අද (04) උදැසන ඔවුන් කටුනායක ගුවන්තොටුපල වෙත පැමිණ තිබේ. විදේශ සේවා නියුක්ති කාර්යාංශය විසින් අදාළ පිරිස ඔවුන්ගේ නිවෙත වෙත යැවිමට කටයුතු කරන බව අද දෙරණ ගුවන්තොටුපල වාර්තාකරු සඳහන් කළේය.", "URL": "https://sinhala.adaderana.lk/news.php?nid=88514", "Category": null, "Parent URL": null}