{"Source": "Adaderana", "Timestamp": "December 17, 2012 07:08 pm", "Headline": "නොහොබිනා අතපෙවීම් සිදුවෙනවා", "News Content": "අද වන විට පොලීසිවලට, උසාවීවලට නොහොබිනා ආකාරයට ‍අතපෙවීම් සිදුවන බව එක්සත් ජාතික පක්ෂයේ පාර්ලිමේන්තු මන්ත‍්‍රී ගයන්ත කරුණාතිලක මහතා පවසයි. ලංකා ඉතිහාසයේ කවර කාලයකවත් මෙ‍වැන්නක් දක්නට නොතිබුණ බවද මන්ත්‍රීවරයා පෙන්වාදෙයි. කොළඹදී අද (17) පෙරවරුවේ පැවැති මාධ්‍ය හමුවකදී ඔහු මේ බව පවසන ලදී. අධිකරණයට සිදුවන අතපෙවීම් සම්බන්ධයෙන් සාමාන්‍ය ජනතාව පවා උනන්දුවෙන් සිටින බව ඔහු පෙන්වාදෙයි. අගවිනිසුරුවරියට එරෙහි දෝෂාභියෝගය විමර්ශනය ස්වභාවික යුක්තියේ මූලධර්මවලට පටහැනිව සිදුවී ඇතැයිද ඔහු පවසයි. ඒ අනුව ඒ පිළිබඳව නීති විශාරදයින්ගේ සිට සාමාන්‍ය ජනතාව දක්වා අවධානය යොමුව ඇතැයි මන්ත්‍රීවරයා කියයි.", "URL": "https://sinhala.adaderana.lk/news.php?nid=30042", "Category": null, "Parent URL": null}