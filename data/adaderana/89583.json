{"Source": "Adaderana", "Timestamp": "May 22, 2018 10:54 am", "Headline": "රාගම ගුවන් පාලම මත අනතුරක්- පුද්ගලයෙකු මරුට", "News Content": "රාගම ගුවන් පාලම මතදී අද(22) උදෑසන සිදු වූ අනතුරකින් පුද්ගලයෙකු මිය ගොස් තිබේ. අද උදෑසන 7ට පමණ මහභාගය ප්‍රදේශයේ සිට ඉන්ධන ප්‍රවාහනය කළ බවුසරයක් ඉස්සර කිරීමට ගිය යතුරුපැදිකරුවෙකු මෙලෙස අනතුරට පත් වී මිය ගොස් ඇති බව අප වාර්තාකරු සඳහන් කළේය. ඔහු රාගම ලෙන්චියා වත්ත ප්‍රදේශයේ පදිංචි 60 හැවිරිදි අයෙකි. වැඩිදුර පරීක්ෂණ සඳහා ඉන්ධන බවුසරය හා එහි රියදුරු රාගම පොලිසිය බාරයට ගෙන තිබේ. අද උදෑසන මහේස්ත්‍රාත් පරීක්ෂණවලින් අනතුරුව පශ්චාත් මරණ පරීක්ෂණ රාගම මූලික රෝහලේ සිදු කිරීමට නියමිතයි.", "URL": "https://sinhala.adaderana.lk/news.php?nid=89583", "Category": null, "Parent URL": null}