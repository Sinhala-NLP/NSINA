{"Source": "Adaderana", "Timestamp": "July 26, 2013 03:43 pm", "Headline": "හපුතලේ ප්‍රා.සභාවේ විපක්ෂ නායක ඇතුළු 6ක් රිමාන්ඩ් ", "News Content": "පුද්ගලයෙකුට පහරදීමේ චෝදනා මත අත්අඩංගුවට පත් හපුතලේ ප්‍රාදේශිය සභාවේ විපක්ෂ නායකවරයා ඇතුළු පුද්ගලයින් 6 දෙනෙකු රක්ෂිත බන්ධනාගාර ගතකර තිබේ. සැකකරුවන් ලබන 29 වැනිදා දක්වා රක්ෂිත බන්ධනාගාර ගත කිරීමට බණ්ඩාරවෙල මහේස්ත්‍රාත් අධිකරණය නියෝග කළ බව අද දෙරණ වාර්තාකරු සඳහන් කරයි. මීට සතියකට පමණ පෙර අදාළ පහරදීම සිදුව තිබූ අතර ඒ සම්බන්ධයෙන් ලැබුණු පැමිණිල්ලකට අනුව සැකකරුවන් පස්දෙනෙකු හපුතලේ පොලීසිය විසින් අත්අඩංගුවට ගෙන තිබුණි. සැකකාර ප්‍රාදේශිය සභා මන්ත්‍රී ඉන්ද්‍රතිලක රාමනායක මහතා අද (26) පෙරවරුවේ අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=36124", "Category": null, "Parent URL": null}