{"Source": "Adaderana", "Timestamp": "February 20, 2010 11:14 am", "Headline": "කොක්ගල්ඔය ඇළේ මසුන් මියයාම ගැන පරීක්ෂණ", "News Content": "අම්බලන්තොට, කොක්ගල්ඔය ඇළේ මසුන් මියයාම සම්බන්ධයෙන් සෞඛ්‍ය අංශ පරීක්ෂණයක් ආරම්භ කර තිබේ. අද අලුයම වන විට එම ඇළේ විශාල වශයෙන් මසුන් මිය‍ගොස් තිබූ බව අද දෙරණ වාර්තාකරු සඳහන් කළේය. ප්‍රදේශ‍ය පුරා විශාල දුගඳක් පැතෙරමින් තිබෙන බව ද සඳහන්ය. ජලාශයට වස වර්ගයක් මිශ්‍ර වී ඇත් ද යන්න සොයා බැලීමේ අරමුණින් සෞඛ්‍ය අංශ පරීක්ෂණ ආරම්භ කර ඇති බව අම්බලන්තොට සෞඛ්‍ය වෛද්‍ය නිලධාරී කාර්යාලය ප්‍රකාශ කළේය. රිදීයගම ජලාශයේ සිට අම්බල‍න්තොට ප්‍රාදේශීය ලේකම් කොට්ඨාශයේ ගම්මාන රැසකට ජලය සැපයෙන්නේ ‍කොක්ගල්ඔය ඇළ මගිනි.", "URL": "https://sinhala.adaderana.lk/news.php?nid=6830", "Category": null, "Parent URL": null}