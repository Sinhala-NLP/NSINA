{"Source": "Adaderana", "Timestamp": "August 25, 2019 10:47 pm", "Headline": "කම්බි 15ක් මගේ කකුලට ගැහුවා-සෞදි ගිහින් දුක් විඳි මවකගේ කදුළු", "News Content": "සිහින පොදි බැඳගෙන සෞදි රට බලා ගොස් අනේක දුක් විඳි කාන්තාවක් පිළිබඳ පුවතක් දිඹුලාගලින් වාර්තා විය. ඇය මහවැලි නිවසක පදිංචිව සිටින තිදරු මවකි. 43 වියැති ඇය නමින් එච්.ජී නිලන්ති ප‍්‍රියංගිකා විජේසිංහයි. ගොවිජන සේවා ආයතනයේ සේවය කරමින් සිටියදී දේශපාලන පළිගැනීමකට ලක්ව ඇය ඉවත් කිරීමත් සමඟ ප‍්‍රශ්න කන්දරාවක් ඇගේ හිස මතට කඩා වැටුනේ ස්වාමියාද දරුවන් තිදෙනා සමඟ තමන්ව අතහැර ගියාට පසුවයි. 2013 මාර්තු 15 වෙනිදා සෞදි රට බලා ඇයට පියසර කිරීමට වුයේ තම රැකියාවේ සිටියදි ගත් බැංකු ණය සහ තම දරුවන්ගේ ඉගෙනිම් කටයුතු වලට අවශ්‍ය මුදල් සොයා ගැනීමට හා දරුවන්ට නොතෙමි ඉන්න ස්ථිර නිවසක් තනා ගැනිමේ බලාපොරොත්තු පොදි බැදගෙනය. 2015-මාර්තු-04 වෙනිදා මේ අසරණ මාතාව සියලූ වද වේදනා විද වසර දෙකකින් ලංකාවට ගොඩ බැස්සේ තම ජිවිතයේ තිබු සියලූම බලාපොරොත්තු සුනු විසුනු වි දෙපයින් තනිව ඇවිද ගැනීමටවත් නොහැකිවය. ලංකාවට පැමිණි විගස පොලොන්නරුව මහරෝහලට ඇතුලත් කර සෞදියෙන් ගැසු කම්බි කුරු 15 න් 12 ක් කකුල පලා ඉවත් කර මැහුම් 58 ක් දැමීමට සිදු වුයේ කකුල කිහිප පොලකින්ම මෙම කම්බි කැබලි ඇන තිබු හෙයිනි. වම් පාදයේ තවමත් බරක් දී වැඩ කිරිමට මෙම මාතාවට නොහැකිය. ඒ තවත් කම්බි කැබලි 03 ක් ලේ මස් ඇට නහර වලට දැඩි සේ සම්බන්ධ විම හේතුවෙන් බව පොළොන්නරුව වෛද්‍යවරුන් පවසා ඇත. එම කකුලේ වේදනාව එදා සිට මේ දක්වා දරාගෙන නොයෙකුත් කුලීවැඩ වලට යැමට උත්සහ කළේ බැංකු වලින් ඇයට දුන් ණය මුදල් නොගෙවෙීම නිසා නිතිමය ක‍්‍රියාමාර්ග ගෙන නිලධාරින් නිවසට පැමිණිමත් සමඟය. හිස හැරුන අතේ ගොස් කුලියක් කිරිමට හිතේ ශක්තිය ඇතුවට මෙම කකුලේ අධික වේදනාව නිසා කිසිම රැකියාවක් නිසි අයුරින් කිරිමට ඇය අපොසත් වි ඇත. කිහිප වරක් විදේශ සේවා නියුක්ති කාර්යංශය , විදේශ කටයුතු අමාත්‍යංශයට , මානව හිමිකම් එකේ මෙන්ම සියලූ බලධාරින් නිලධාරින් ළග දනෙන් වැටුනද ඇයව තඹ දොයිතුවකට මායිම් නොකිරිමත් සමඟ පෙර විදේශ කටයුතු රාජ්‍ය ආමාත්‍යව සිටි තලතා අතුකෝරල මහත්මියට මේ වේදනාවට රුපියල් 25000 ක මුදලක් නියම කළද එය බස් වියදම් වලටවත් මදි බව ඔවුන් පැවසුවේ අසරණකම මුදුන්පත් කරගෙනය. ජිවිතයේ මහ දුක්කම් කටෝලූ රාශියක් මැද අසරණකමින් ගිලන්ව දිවි ගැට ගහගන්න වෙරදරන මෙම නිලන්ති ප‍්‍රියංගිකා අප සමඟ මෙලෙස ඒ කටුක අත්දැක්ම කදුළු හලමින් පැවීය. ”මම ඉස්සර ගොවිජන සේවා එකේ වැඩ කලා. ඇත්තටම මම හොද පඩියක් අරං කාටවත් බරක් නොවි ජීවත් වුනා. මම තව දියුණු වෙන්න අවශ්‍ය නිසා බැංකු ණය ගත්තා මේ වෙද්දි එවා පොලි හදලා රුපියල් ලක්ෂ 15 ක් විතර ගෙවන්න වෙලා. දවසක් පොහොර සල්ලි බැංකුවට දාන්න තිබිබා. මම යද්දි බැංකුව වහලා. මම සල්ලි ටික අරං ගෙදර ආවා. ඒ ඉන්න අතරේ අපි මේ ලගකට ගිහින් එන්න ගිය වලේ අපේ ගේ හොරු කඩලා සියලූම අපේ දෙවල් සහ අර සල්ලිත් හොරකම් කරලා. මට කියන්න කරන්න දෙයක් නැති වුනා. මම අපේ නෑදැයෙකුගේ කුඹුර උගස් කරලා ඒ පොහොර සල්ලි ගෙවුවා. හැබැයි දේශපාලන පලිගැනිමක් නිසා මට මගේ රැකියාවත් එතනින්ම නැති වුනා. මම ඒ වෙද්දි බැංකු වලට ණය වෙලා හිටියේ. මගේ රැකියාව නැති වෙනවාත් එක්කම මගේ මහත්තයා මාවෙ දාලා ගියා. එයා වෙන කසාදකයක් කර ගත්තා. ඒ පවුලේ වුන ප‍්‍රශ්ණයක් නිසා එය බෙල්ලේ වැල දාගෙන මැරිලා. මට මේ ප‍්‍රශ්ණ නිසා අවසානේ රට යන්න කල්පනා කරලා කොළඹ ඒජන්සියකින් මම රට ගියා. ඒ ගෙදර හිටියා දොස්තර කෙනෙක් වෙන්න ඉගෙන ගත්ත ගැණු කෙනෙක්. එයාට වෙලාවකට පිස්සු හැදෙනවා. දවසක් එයයි මමයි විතරයි ගෙදර හිටියේ සියලූ වැඩ ඉවර කරලා මම ගියා ටිකක් නිදා ගන්න. ඇගේ තිබ්බ මහන්සියත් එක්ක මට හොදටම නින්ද ගියා. මට එක පාරම ඇහුරුනේ මගෙ කකුලට මොකක් හරි අනිනවා තෙරෙද්දි. ඒ වෙද්දි මගේ කකුල් ගැට ගහලා කටටත් ප්ලාස්ටර් එකක් ගහලා. මගේ වේදනාව කදුලූ වලින් පිට කරනවා ඇරෙන්න මට වෙන කරන්න දෙයක් තිබුනේ නැ. කම්බි 15 ක් මගේ කකුලට ගැහුවා. මගේ කණට සබන් කුඩු දාලා ගෑරුප්පුවකින් ඇන්නා. ඒ කන තාමත් ඇහෙන්නේ නැ. දොස්තරලා කිව්වා කන්බෙරය පුපුරලා කියලා. මහ පුදුම දුක ගොඩක් විදලා ලංකාවට මට එන්න පුලූවන් වුනා 2015-03-15 වෙනිදා. ආපු ගමන් මාව එක්කන් ගියා ඔපරේශන් එක්ක කරන්න. කම්බි 12 ක් ගත්තා තව තුනක් තියනවා ගන්න. ඒවා ගන්න බැරිලූ කකුලට සම්බන්ධ වෙලා කියලා. කකුල කපලා මැහුම් 58 ක් ගැහුවා. මට තාමත් ඇවිදින්න බැහැ හරියට මහ වේදනාවක් දැනෙනවා. නින්දක් නැ රෑට වේදනාවයි මේ ප‍්‍රශ්ණයි නිසා. මට මේ වුන අසාධාරණකම් මම විදේශ සේවා එකට ගිහින් පැමිණිලි කලා. කිසිම සහනයක් ලැබුනේ නැ. එවයේ සීත කාබර වල ඉදගෙන සැප විදින මහත්වරුන්ට මේ අහිංසක අපේ කදුලූ විහිලූවක් විතරයි. මානව හිමිකම් එකටත් පැමිණිලි කලා. එයාලා කියනවා විදේශ සේවා එකෙන් ලියකියවිලි දෙන්නේ නැහැ කියලා. මම අද උපරිම අසරණයි මට කියන්න කරන්න දෙයක් නැ. මේ මහවැලි නිවසෙනුත් අපිට යන්න කියලා තියෙන්නේ. මට මහ පාරට තමා බහින්න වෙන්නේ. ජනපතිතුමාට මං බැගැපත්ව ඉල්ලන්නේ පුලූවන්නම් මගේ මේ අසරණකම තේරුම් අරන් මට සාධාරණයක් කරලා දෙන්න. ඔබතුමාට පිං අයිති වෙයි.” එච්.ජී නිලන්ති ප‍්‍රියංගිකා විජේසිංහ - 0789290891", "URL": "https://sinhala.adaderana.lk/news.php?nid=117463", "Category": null, "Parent URL": null}