{"Source": "Adaderana", "Timestamp": "October 17, 2010 05:01 pm", "Headline": "ඩිලන්ත මාලගමුව  GT3 ආසියානු ශූරතාවය දිනයි", "News Content": "අද නිමාවට පත් වූ GT3 ඒෂියා තරගාවලියේ සමස්ත ශූරතාවය දිනා ගැනීමට ශ්‍රී ලංකාවේ සුපිරි මෝටර් රථ ධාවන ශූරයෙකු වන ඩිලන්ත මාලගමුව සමත් විය. ජපානයේ ටෝකියෝ නගරයට කි.මී 1200 ක දුරින් පිහිටි ඔටෝපොලිෂ් ජාත්‍යන්තර මෝටර් රථ ධාවන ක්‍රීඩාංගණයේ පැවති 8 වන සහ 9 වන අදියරේ තරග දෙකින්ම ජයග්‍රහණය කරන්නට හෙතෙම සමත්විය. 8 වන අදියර නිමා කිරීමට ඔහුට ගතවී ඇත්තේ මිනිත්තු 42 යි තත්පර 17 ක් පමණක් වන අතර එක් තරගයක් වට 23 න් සමන්විත විය. මෙම තරගයේදී ඩිලන්ත මාලගමුව විසින් භාවිතයට ගෙන ඇත්තේ ලැම්බෝගිනී වර්ගයේ මෝටර් රථයකි.", "URL": "https://sinhala.adaderana.lk/news.php?nid=11557", "Category": null, "Parent URL": null}