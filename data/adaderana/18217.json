{"Source": "Adaderana", "Timestamp": "August 21, 2011 04:00 pm", "Headline": "රුපියල ඉහළට", "News Content": "මේ වසර තුළ දී අමෙරිකානු ‍ඩොලරයට සාපේක්ෂව රුපියල 9.6%න් අධි ප්‍රමාණය වී ඇති බව ශ්‍රී ලංකා මහ බැංකුව පවසයි. වි‍දේශීය ලැබීම් ඉහළ යාම හේතුවෙන් මෙම තත්ත්වය පෙන්නුම් කෙරෙන බව ශ්‍රී ලංකා මහ බැංකුවේ ආර්ථික පර්යේෂණ දෙපාර්තමේන්තුව සඳහන් කරයි. මේ වසරේ දී ඩොලර් බිලියනයක සෘජු විදේශ ආයෝජන ලබා ගැනීමේ ඉලක්කය සපුරා ගත හැකි වනු ඇති බවට මහ බැංකුවේ විශ්වාසය පළකරයි. වසරේ ප්‍රථම භාගය තුළ ඩොලර් මිලියන 413 ක වටිනාකමින් යුත් සෘජු විදේශීය ආයෝජන ලැබී තිබේ.. මේ අතර ඉදිරි මාස කිහිපය තුළ උද්ධමනය අඩු වනු ඇතැයි අපේක්ෂා කරන බව ද මහ බැංකුවේ ආර්ථික පර්යේෂණ දෙපාර්ත‍මේන්තුව නිකුත් කළ නිවේදනයක වැඩිදුරටත් සඳහන් වේ.", "URL": "https://sinhala.adaderana.lk/news.php?nid=18217", "Category": null, "Parent URL": null}