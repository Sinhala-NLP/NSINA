{"Source": "Adaderana", "Timestamp": "October 7, 2013 10:41 am", "Headline": "එපාම කියන ගමන යන්න හැදූ 46ක් මාට්ටු ", "News Content": "නීති විරෝධී ලෙස ඔස්ට්‍රේලියාව බලා යාමට සූදානමින් සිටි පුද්ගලයින් 46 දෙනෙකු අත්අඩංගුවට ගෙන තිබේ. බේරුවල, සමනල ක්‍රීඩාංගණය අසළ ප්‍රදේශයේදී අද අලුයම මෙම පිරිස අත්අඩංගුවට ගත් බව බේරුවල පොලීසිය පැවසුවේය. අත්අඩංගුවට පත්වුවන් අතර පිරිමි පුද්ගලයින් 29 දෙනෙක් කාන්තාවන් 7 දෙනෙකු සහ ළමුන් 10 දෙනෙකු වන බව වාර්තා වේ. ඔවුන් යාපනය, කිලිනොච්චිය, මන්නාරම, ත්‍රිකුණාමලය, වව්නියාව සහ මීගමුව යන ප්‍රදේශවල පදිංචිකරුවන් බවයි පොලීසිය පැවසීය.", "URL": "https://sinhala.adaderana.lk/news.php?nid=37969", "Category": null, "Parent URL": null}