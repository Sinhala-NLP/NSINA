{"Source": "Adaderana", "Timestamp": "June 6, 2018 10:02 am", "Headline": "මාතරදී ගජමුතු සමඟ පුද්ගලයින් දෙදෙනෙක් අත්අඩංගුවට", "News Content": "මාතර, කැකනදුර ප්‍රදේශයේදී ගජමුතු සමඟ පුද්ගලයින් දෙදෙනෙකු අත්අඩංගුවට ගෙන තිබේ. මාතර කොට්ඨාස නීතිය බලගැන්වීමේ ඒකකයේ නිලධාරින් විසින් සැකකරුවන් අත්අඩංගුවට ගෙන ඇති බව පොලිසිය පැවසීය. එහිදී සැකකරුවන් සතුව තිබී ගජමුතු දෙකක් පොලිසිය භාරයට ගෙන තිබේ. සැකකරුවන් කැකනදුර ප්‍රදේශයේම පදිංචි 34 හැවිරිදි සහ 39 හැවිරිදි පුද්ගලයින් දෙදෙනෙකි. අත්අඩංගුවට ගත් සැකකරුවන් අද (06) මාතර මහේස්ත්‍රාත් අධිකරණයට ඉදිරිපත් කිරිමට නියමිත බව මාතර පොලිසිය සඳහන් කළේය.", "URL": "https://sinhala.adaderana.lk/news.php?nid=90430", "Category": null, "Parent URL": null}