{"Source": "Adaderana", "Timestamp": "August 29, 2011 09:31 am", "Headline": "සර්ව පාක්ෂික මෙහෙයුම් මැදිරිය අද සිට ක්‍රියාත්මකයි", "News Content": "පළාත් පාලන ආයතන ඡන්ද විමසීමට අදාළ සර්ව පාක්ෂික මෙහෙයුම් මැදිරිය අද සිට ක්‍රියාත්මක වේ. මැතිවරණයට ඉදිරිපත් වන දේශපාලන පක්ෂ නියෝජිතයන් , මැතිවරණ මහලේකම් කාර්යාලයේ ජ්‍යෙෂ්ඨ නිලධාරීන් , පොලිස් නිලධාරීන් සහ මැතිවරණ නිරීක්ෂකයන්ගෙන් මෙම මෙහෙයුම් මැදිරිය සමන්විත වේ. මැතිවරණයට අදාළ පැමිණිලි සර්ව පාක්ෂික මෙහෙයුම් කමිටුවට ඉදිරිපත් කළ හැකි අතර එම පැමිණිලි සඳහා ක්ෂණිකව මැදිහත් වීම විසඳුම් ලබා දීමේ යාන්ත්‍රණයක් ක්‍රියාත්මක කිරීම මෙහි විශේෂත්වයයි. ලැබෙන පැමිණිලි වල පිටපත් දේශපාලන පක්ෂ වල නියෝජිතයින්ට ද ලබා දීමට පියවර ගන්නා බව මැතිවරණ‍ මහලේකම් කාර්යාලයේ ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=18376", "Category": null, "Parent URL": null}