{"Source": "Adaderana", "Timestamp": "January 26, 2018 10:37 am", "Headline": "වල්ලපට්ටා කපන්න ගිහින් අතටම මාට්ටු", "News Content": "දංකොටුව - කළුමූකලාන රක්ෂිත වන්තරයේ වල්ලපට්ටා ගස් කපමින් සිටි සිව් දෙනෙකුව හලාවත අඩවි වන කාර්යාලයේ නිලධාරීන් පිරිසක් විසින් අත්අඩංගුවට තිබේ. ඊයේ(25) වැනිදා සවස මෙම වැටලීම සිදුකොට ඇති අතර සැකකරුවන් පැමිණි බව කියන ත්‍රී රෝද රථයක්ද,කියතක් සහ පොරවක්ද වැටලීම කළ නිලධාරීන් තම බාරයට ගෙන තිබේ. අත්අඩංගුවට ගෙන ඇති සැකකරුවන් යෝගියාව,රුවන්වැල්ල,ගලපිටමඩ සහ ඉඹුලාන පදිංචිකරුවන් බවට හදුනා ගෙන ඇත. කළුමූකලාන රක්ෂිත වනයේ ඇති වල්ලා පට්ටා ගස් කපා දැමීමට සුදානම් වන අවස්ථාවේ සංරක්ෂණ දෙපාර්තමේන්තුවේ නිලධාරීන් එම ස්ථානයට පැමිණිම හේතුවෙන් වනාන්තරයේ තිබූ වල්ලාපට්ටා ගස් වලට හානියක් කිරීමට සැකකරුවන්ට හැකියාවක් වි නැත. සැකකරුවන් හලාවත පොලීස් භාරයට ගෙන තිබේ.", "URL": "https://sinhala.adaderana.lk/news.php?nid=83552", "Category": null, "Parent URL": null}