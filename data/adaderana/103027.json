{"Source": "Adaderana", "Timestamp": "January 25, 2019 10:08 am", "Headline": "ජීවිතයක් බේරන්න අවදානමක් ගත් රියදුරු", "News Content": "යාපනය,කන්කසන්තුරය වීදියේ ඉන්ධන පිරවුම් හළක් ඉදිරිපසදි විදුලි කණුවක් කැබ් රථයක් මතට කඩා වැටීමෙන් අනතුරක් සිදුව ඇති බව වාර්තා වෙයි. ප්‍රදේශවාසීන් පැවසූවේ කරෙයිනගර් ප්‍රාදේශීය ලේකම් කාර්යාලයට අයත් වාහනයක් කරෙයිනගර් සිට පේදුරුතුඩුව දක්වා ගමන් කරමින් සිටියදී ඊයේ(24) සවස මෙම අනතුර සිදුව ඇති බවයි. කැබ් රථය මාර්ගයේ ගමන් කරන අවස්ථාවේ මාර්ගයට පැමිණි සුනඛයෙකු බේරා ගැනීමට කැබ් රථ රියදුරු උත්සහ කිරීමේදී රථය මාර්ගයෙන් ඉවතට පැන විදුලිකණුවක ගැටීමෙන් කණුව කැඩී කැබ් රථය මතට පතිත වී ඇති බවයි. අනතුරින් කැබ් රථයේ ගමන් කළ ප්‍රදේශීයලේකම්වරයා හා රියදුරු කරදර‍යකින් තොරව බේරී ඇති බව අනතුර දුටු ප්‍රදේශවාසීන් පවසති.", "URL": "https://sinhala.adaderana.lk/news.php?nid=103027", "Category": null, "Parent URL": null}