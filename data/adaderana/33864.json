{"Source": "Adaderana", "Timestamp": "May 7, 2013 08:33 am", "Headline": "නොරොච්චෝලේ යළිත් අක්‍රීයයි", "News Content": "නොරොච්චෝලේ විදුලිබලාගාරය යළිත් වරක් අක්‍රීය වී තිබේ. ඊයේ රාත්‍රී 8.42ට පමණ මෙම බලාගාරය එසේ අක්‍රීය වී ඇති අතර අද (07) අලුයම 3.30ට පමණ එය යථා තත්ත්වයට පත්කර ඇති බව එහි ප්‍රකාශකයෙකු පැවසීය. මීට පෙරත් අවස්ථා ගණනාවකදී නොරොච්චෝලේ බලාගාරය අක්‍රීය විණ. මේ අතර පවතින අයහපත් කාලගුණික තත්ත්වය හේතුවෙන් දිවයිනේ බොහෝ ප්‍රදේශවල විදුලිය බිඳ වැටීම් සිදුවිය හැකි බව විදුලි ඉංජිනේරුවරුන් පවසයි. එම තත්ත්වය කඩාකප්පල්කාරී ක්‍රියාවක් හෝ වෙනත් තත්ත්වයක් නොවන බව ඔවුන් සඳහන් කරයි.", "URL": "https://sinhala.adaderana.lk/news.php?nid=33864", "Category": null, "Parent URL": null}