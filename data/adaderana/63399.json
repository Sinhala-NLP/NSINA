{"Source": "Adaderana", "Timestamp": "August 24, 2016 11:53 am", "Headline": "කලවාන සංවිධායක ජානක වක්කුඹුර ඉල්ලා අස්වෙයි", "News Content": "රත්නපුර දිස්ත්‍රීක් එක්සත් ජනතා නිදහස් සන්ධාන පාර්ලිමේන්තු මන්ත්‍රී ජානක වක්කුඹුර මහතා තමන් එතෙක් දැරූ කලවාන ශ්‍රීලනිප ආසන සංවිධායක ධූරයෙන් ඉල්ලා අස්වීමට තීරණය කර තිබේ.අද පැවති ශ්‍රීලනිප මධ්‍ය සංවිධාන රැස්වීමේදී වක්කුඹුර මන්ත්‍රීවරයා සංවිධායක ධූරයෙන් ඉල්ලා අස්විය යුතු බවට ගෙන ආ යෝජනාවක් ස්ථීරවීමෙන් පසු හෙතෙම මෙම තීරණය දැනුම්දුන් බව අදදෙරණ වාර්තාකරු පවසයි.ජානක වක්කුඹුර මහතා පසුගිය මහමැතිවරණයේදී රත්නපුර දිස්ත්‍රීක්කය නියෝජනය කරමින් එක්සත් ජනතා නිදහස් සන්ධානය යටතේ පාර්ලිමේන්තුවට තේරී පත්විය.", "URL": "https://sinhala.adaderana.lk/news.php?nid=63399", "Category": null, "Parent URL": null}