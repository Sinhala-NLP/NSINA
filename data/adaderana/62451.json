{"Source": "Adaderana", "Timestamp": "July 26, 2016 01:36 pm", "Headline": " ශ්‍රී ලංකාව යළි අසරණවෙයි ", "News Content": "මහනුවර, පල්ලේකැලේ ක්‍රීඩාංගණයේදී අද ආරම්භ වූ ඔස්ට්‍රේලියා - ශ්‍රී ලංකා ටෙස්ට් තරඟාවලියේ පළමු තරඟයේදී ශ්‍රී ලංකා ඉනිම මීට ටික වේලාවකට පෙර ලකුණු 117ට සීමා විය.තරඟයේ කාසියේ වාසිය දිනා පළමුව පන්දුවට පහරදීමට ශ්‍රී ලංකා කණ්ඩායම තීරණය කළ අතර ආරම්භයේ සිටම ශ්‍රී ලංකා ඉනිමේ කිසිදු පිතිකරුවෙකුට ස්ථාවර වීමට ඉඩනොදුන් ඔස්ට්‍රේලියානු පන්දු යවන්නෝ පිතිකරුවන් අන්දමන්ද කරමින් ඔවුන්ගේ කඩුළු දවාගත්හ.අද සිය මංගල තරඟයට ක්‍රීඩා කළ ධනංජය සිල්වා ලකුණු 24ක් ලබාගත් අතර කුසල් ජනිත් ලබාගත් ලකුණු 20 හැරුණුවිට සෙසු සියළුම පිතිකරුවන් ඊට වඩා අඩු ලකුණු සංඛ්‍යාවකට දවා ගැනීමට ඔවුන් සමත්විය.ශ්‍රී ලංකාව මෑතකදී නිමාවට පත්වූ එංගලන්ත සංචාරයේදී ටෙස්ට්, එක්දින හා පන්දුවාර 20-20තරඟයකින්ද පරාජයට පත්වීමෙන් පසු දැඩි පසුබැසීමට ලක්ව සිටියි.", "URL": "https://sinhala.adaderana.lk/news.php?nid=62451", "Category": null, "Parent URL": null}