{"Source": "Adaderana", "Timestamp": "April 19, 2019 04:40 pm", "Headline": "මරණය තුළින් උපන් මිනිසෙක්", "News Content": "සිරුර මත ඇද වැටුණු විදුලි වයරයක් මතින් දිවගොස් දිවි බේරාගත් සේවකයෙක් පිළිබද පුවතක් අමෙරිකාවෙන් වාර්තා වෙයි. අමෙරිකාවේ නිව් ජර්සි හි මැන්චෙස්ටර් නගරයේ විදුලි පද්ධතියක අලුත්වැඩියාවක නිරතව සිටි සේවකයෙක් මේ සිද්ධියට මුහුණදී තිබුණි. හදිසියේ විදුලි වයරය කඩාවැටී ඇති අතර එහිදී ඔහු එය ස්පර්ශකරන අයුරු පවා දක්නට ලැබුණි. කෙසේ වෙතත් ඒ සමඟින්ම වයරය ගිනිගෙන දැවී තිබේ. මේ බිහිසුණු සිදුවීමෙන් අනතුරව ඒ සම්බන්ධයෙන් අදහස් දැක්වූ මැන්චෙස්ටර් පොලිසිය පැවසුවේ ගිනිගන්නා අවස්ථාවේදී වයරය විදුලි පද්ධතියෙන් විසන්ධ වී තිබී ඇති බවයි. යම් හෙයකින් එසේ නොවුණා නම් අදාළ සේවකයාගේ ජීවිතයට පවා හානිවීමට ඉඩ තිබුණු බවත් ඔවුන් පෙන්වා දුන්නේය. සිද්ධිය වන අවස්ථාවේ අවට කාලගුණය අයහපත්ව පැවති අතර එවිට එහි වර්ෂාවත්, විදුලි කෙටීමේ සහ අකුණු තත්ත්වයක් ද පැවැති බවට එම දර්ශනවල සටහන්ව තිබුණි.", "URL": "https://sinhala.adaderana.lk/news.php?nid=108237", "Category": null, "Parent URL": null}