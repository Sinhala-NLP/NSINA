{"Source": "Adaderana", "Timestamp": "July 18, 2019 01:05 pm", "Headline": "ලක්ෂපාන ජලාශයේ වාන් දොරටු 2ක් ඇරෙයි", "News Content": "මධ්‍යම කඳුකරයේ ජල පෝෂක ප‍්‍රදේශවලට ඇඳහැලෙන අධික වර්ෂාව හේතුවෙන් ලක්ෂපාන ජලාශයේ වාන් දොරටු මේ වන විට 02 ක් විවෘත කර තිබේ පවතින අධික වර්ෂාපතනය හේතුවෙන් ලක්ෂපාන ජලවිදුලි බලාගාරයේ වාන් දොරටු 02 ක් විවෘත කළ බව ආපදා කළමනාකරණ මධ්‍යස්ථානය සඳහන් කළේය. මේ හේතුවෙන් කැලණි ගංගාව ආශ්‍රිත පහත් නිම්න ප්‍රදේශවල ජීවත් වන ජනතාව සහ දෛනික කටයුතුවලදී කැලණි ගංගාවේ ජලය පාවිච්චි භාවිතකරන ජනතාව මේ පිළිබද සැළකිලිමක් වන ලෙස ආපදා කළමනාකරණ මධයස්ථානය දැනුමදී තිබේ. එසේම විනෝද චාරිකාවල යෙදෙන පිරිස් ගංගා ආශ්‍රිතව නැමේ දී මෙන්ම වෙරළ තීරයේ දියනෑමේ දී පවතින කාලගුණික තත්ත්වය පිළිබදව වඩාත් සැළකිළිමක් වන ලෙස ආපදා කළමනාකරණ මධයස්ථානය වැඩිදුරටත් දැනුම් දෙයි. මේ පිළිබඳව යම් තොරතුරක් දැනගැනීමට අවශ්‍ය නම් ආපදා කළමනාකරණ මධ්‍යස්ථානයේ හදිසි ඇමතුම් මැදිරි අංක 117 අමතා විස්තර ලබාගත හැකි බව ආපදා කළමනාකරණ මධයස්ථානය වැඩිදුරටක් පවසයි.", "URL": "https://sinhala.adaderana.lk/news.php?nid=114426", "Category": null, "Parent URL": null}