{"Source": "Adaderana", "Timestamp": "October 27, 2015 12:21 pm", "Headline": "දකුණටත් වකුගඩු රෝගය ව්‍යාප්තවීමේ අවදානමක්", "News Content": "දකුණු පළාතේ ප්‍රදේශ කිහිපයක වකුගඩු රෝගය ව්‍යාප්තවීමේ අවදානමක් මතුව ඇති බව පර්යේෂණයකින් අනාවරණය වී තිබේ.රජරට සහ රුහුණු විශ්ව විද්‍යාල ඒකාබද්ධව සිදුකළ පර්යේෂණයකින් හම්බන්තොට දිස්ත්‍රික්කයේ ලුණුගම්වෙහෙර, අඟුණුකොළපැලැස්ස, බඳගිරිය යන ප්‍රදේශවල මෙම අවදානම මතුව ඇතැයි හෙළි වූ බව රජරට විශ්ව විද්‍යාලයේ ජ්‍යෙෂ්ඨ කථිකාචාර්ය වෛද්‍ය චන්න ජයසුමන මහතා සඳහන් කළේය. මේ පිළිබඳව ඉදිරියේ දී පැවැත්වෙන වකුගඩු රෝග පිළිබඳ ජාත්‍යන්තර සමුළුවේ දී සෙසු රටවල විශේෂඥයින් සමග තොරතුරු හුවමාරු කර ගැනීමට බලාපොරොත්තු වන බව ද ඒ මහතා කියා සිටියේය.", "URL": "https://sinhala.adaderana.lk/news.php?nid=54700", "Category": null, "Parent URL": null}