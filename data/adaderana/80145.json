{"Source": "Adaderana", "Timestamp": "November 18, 2017 10:55 pm", "Headline": "ධවල මන්දිරය ආධාර ඉල්ලයි", "News Content": "අමෙරිකාවේ ප්‍රදේශ කිහිපයකට පසුගියදා ඇති වූ සුළි කුණාටු තත්ත්වයෙන් විපතට පත්වූවන්ට ආධාර පිරිනැමීම සදහා එරට කොංග්‍රසයෙන් මුදල් අපේක්ෂා කරන බව ධවල මන්දිරය පවසයි. ඒ අනුව, අමෙරිකානු ඩොලර් බිලියන 44 ක ආධාරයක් ධවල මන්දිරය බලාපොරොත්තු වන අතර, එම මුදල් සුළි කුණාටුවෙන් පීඩාවට පත්වූ ටෙක්සාස්, ෆ්ලොරීඩා සහ වර්ජින් දූපත්වල වෙසෙන ජනතාවගේ සුබ සාධනය වෙනුවෙන් යෙදවීමටයි අපේක්ෂා කෙරෙයි. මීට පෙර ද අදාළ සුබසාධන කටයුතු වෙනුවෙන් එරට කොංග්‍රසය ඇමරිකානු ඩොලර් බිලියන 50 ක මුදල් ආධාරයක් ලබා දී තිබුණි.", "URL": "https://sinhala.adaderana.lk/news.php?nid=80145", "Category": null, "Parent URL": null}