{"Source": "Adaderana", "Timestamp": "October 26, 2015 04:25 pm", "Headline": "කොන්ත්‍රාත්කරුවන් ලවා ගෙය කඩද්දී ගෙහිමියා බිත්තියකට බිලි!", "News Content": "බැලුම්මහර, මුදුන්ගොඩ ප්‍රදේශයේ නිවසක බිත්තියක් කඩා වැටීමෙන් පුද්ගලයෙකු මියගොස් තිබේ.මහා මාර්ගයේ ඉදිකිරීම් කටයුතු හේතුවෙන් කොන්ත්‍රාත්කරුවන් ලවා අදාළ නිවස කඩා ඉවත් කරමින් සිටියදී අද පෙරවරුවේ එහි බිත්තියක් කඩා වැටී ඇති බව පොලිසිය පැවසුවේය.එහිදී බරපතළ තුවාල ලැබූ නිවෙස් හිමිකරු ගම්පහ රෝහලට ඇතුළත් කිරීමේදී මියගොස් තිබේ.මියගොස් ඇත්තේ 48 හැවිරිදි පිරිමි පුද්ගලයෙකි.සිද්ධිය සම්බන්ධයෙන් වැලිවේරිය පොලිසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54685", "Category": null, "Parent URL": null}