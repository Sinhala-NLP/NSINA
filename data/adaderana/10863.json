{"Source": "Adaderana", "Timestamp": "September 15, 2010 09:43 am", "Headline": "යතුරු පැදි 5 ක් උස්සපු 5 ක් මාට්ටු", "News Content": "යතුරු පැදි සොරකමක් සම්බන්ධයෙන් සැකකරුවන් පස් දෙනෙකු පොලිසිය මගින් අත්අඩංගුවට ගෙන තිබේ. වාරියපොළ ප්‍රදේශයේ දී මෙම සැකකරුවන් විසින් යතුරුපැදි 5කට අධික ප්‍රමාණයක් සොරා ගෙන ඇති බවට තොරතුරු ලැබී ඇති බව පොලිසිය පවසයි. පොලිසිය සිදු කළ ප්‍රශ්න කිරීම් වල දී අනාවරණය වූ තොරතුරු මත ඔවුන් විසින් සොරා ගන්නා ලද යතුරු පැදි 5ක් සොයා ගෙන ඇති බව ද පොලිසිය කියා සිටියි. වාරියපොළ පොලිසිය විසින් අත්අඩංගුවට ගත් මෙම සැකකරුවන් වාරියපොළ මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් 2500 බැගින් වූ මුදල් ඇප මත සහ රුපියල් 50 , 000 බැගින් වූ ශරීර ඇප මත මුදා හැර ඇති බව වාර්තා වේ.", "URL": "https://sinhala.adaderana.lk/news.php?nid=10863", "Category": null, "Parent URL": null}