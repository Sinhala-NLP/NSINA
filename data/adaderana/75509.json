{"Source": "Adaderana", "Timestamp": "July 22, 2017 12:59 pm", "Headline": "   ඩෙංගු-කසළ ගැටළු විසඳන්න කාලයක් යනවා ", "News Content": "කැළි කසළ හා ඩෙංගු ගැටළුව විසදීම සඳහා ඉදිරි අවුරුදු තුනක පමණ කාලයක් ගතවනු ඇති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි.ඔහු පවසන්නේ ඒ සඳහා අවශ්‍ය ව්‍යාපෘති රජය විසින් ක්‍රියාත්මක කරමින් පවතින බවයි.අදාළ කාලය තුළ මෙම අභියෝගයන්ට සාර්ථකව මුහුණ දියයුතු බව ඉසුර දේවප්‍රිය ප්‍රධාන අමාත්‍යවරයා පෙන්වා දෙයි. මේ අතර මීතොටමුල්ල කසළ කන්ද පිහිටි ප්‍රදේශය මිනිසුන්ගේ හිතසුව පිණිස භාවිතා කළ හැකි ප්‍රදේශයක් බවට පත් කිරීමට අවශ්‍ය වැඩපිළිවෙළක් ආරම්භ කර ඇති බව බස්නාහිර පළාත් අපද්‍රව්‍ය කළමනාකරණ අධිකාරිය පවසයි.එහි අධ්‍යක්ෂ නලීන් මාන්නප්පෙරුම මහතා පවසන්නේ ඒ සඳහා ලෝක බැංකුව මඟින් අදාළ මූල්‍ය ප්‍රතිපාදන ලැබී ඇති බවයි.", "URL": "https://sinhala.adaderana.lk/news.php?nid=75509", "Category": null, "Parent URL": null}