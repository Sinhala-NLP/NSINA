{"Source": "Adaderana", "Timestamp": "February 8, 2017 04:51 pm", "Headline": " සයිටම් ගැන අවසන් තීරණය 17දා කියනවා ", "News Content": "සයිටම් පෞද්ගලික වෛද්‍ය විද්‍යාලය සම්බන්ධයෙන් අවසන් තීරණය ලබන 17 දින ප්‍රකාශට පත් කරන බව ශ්‍රී ලංකා වෛද්‍ය සභාවේ කළමනාකරණ කමිටුව පවසයි.මහාචාර්ය කාලෝ ෆොන්සේකා මහතාගේ ප්‍රධානත්වයෙන් ශ්‍රී ලංකා වෛද්‍ය සභාවේ කළමනාකරණ කමිටුව අද (08) රැස්වුණි.එහිදී මහාචාර්ය කාලෝ ෆොන්සේකා සඳහන් කර සිටියේ තමන් සිටින තාක් සහ නිසි ප්‍රමිතියට පැමිණෙන තෙක් සයිටම් ආයතනය සඳහා වෛද්‍ය සභාවේ අනුමැතිය නොලැබෙන බවයි.ශ්‍රී ලංකා වෛද්‍ය සභාවේ කළමනාකරණ කමිටුව අද රැස් වී සයිටම් ආයතනය පිළිබඳ දීර්ඝ වශයෙන් සාකච්ඡා සිදු කළ බවද වාර්තා වෙයි.", "URL": "https://sinhala.adaderana.lk/news.php?nid=69336", "Category": null, "Parent URL": null}