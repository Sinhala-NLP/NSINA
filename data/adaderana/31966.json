{"Source": "Adaderana", "Timestamp": "February 27, 2013 02:40 pm", "Headline": "ශ්‍රී ලංකාවට ආධාර දීම නවතන්නේ නෑ", "News Content": "ශ්‍රි ලංකාවේ වගවීමේ ක්‍රියාවලිය සහ සංහිඳියාවේ ප්‍රගතිය පිළිබඳ අමෙරිකාව දැඩි අවධානයෙන් පසුවන බව අමෙරිකා එක්සත් ජනපදයේ ආසියානු කලාපය භාර ජ්‍යේෂ්ඨ නියෝජ්‍ය සහකාර පරිපාලන නිලධාරී ඩෙනිස් රොලින්ස් මහත්මිය පවසයි. උගත් පාඩම් හා ප්‍රතිසංධාන කොමිෂන් වාර්තාවේ නිර්දේශ ක්‍රියාත්මක කිරීමට ශ්‍රී ලංකාව බැදී සිටි අද (27) කොළඹ පැවති මාධ්‍ය හමුවක දී ඇය සඳහන් කළේය. කෙසේ වෙතත් ශ්‍රි ලංකාවේ සංවර්ධන කටයුතු සදහා තවත් අමෙරිකානු ඩොලර් මිලියන 10.5 ක් ප්‍රධානය කිරීමට අමෙරිකාව තීරණය කර ඇති බව රොලින්ස් මහත්මිය පැවසුවාය. ජිනීවා මානව හිමිකම් කවුන්සිලයේ දී අමෙරිකාව, ශ්‍රී ලංකාව සම්බන්ධයෙන් ඉදිරිපත් කිරීමට යන යෝජනාව සහ මෙම ආධාර අතර කිසිදු සම්බන්ධයක් නොමැති බව ඇය කීවාය. අමෙරිකාව සහ ශ්‍රී ලංකාව අතර පවතින මිත්‍රත්වය තහවුරු කිරීම මෙම ආධාර ලබාදීම හරහා බලාපොරොත්තු වන බව ඩෙනිස් රොලින්ස් මහත්මිය වැඩිදුරටත් සදහන් කළාය.", "URL": "https://sinhala.adaderana.lk/news.php?nid=31966", "Category": null, "Parent URL": null}