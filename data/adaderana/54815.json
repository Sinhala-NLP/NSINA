{"Source": "Adaderana", "Timestamp": "November 2, 2015 08:38 am", "Headline": "තැන් කිහිපයක රිය අනතුරු - සිව්දෙනෙක් මරුට", "News Content": "දිවයිනේ ප්‍රදේශ කිහිපයක සිදු වූ රිය අනතුරුවලින් පුද්ගලයින් සිව් දෙනෙකු මියගොස් තිබේ.වැල්ලවත්ත ප්‍රදේශයේදි කුණු කරත්තයක් තල්ලුකරමින් සිටි පිරිසිදු කරන්නෙකු බස් රථයක ගැටී මියගොස් තිබේ.ඊයේ රාත්‍රී 07.35 ට පමණ මතුගම කොළඹ පෞද්ගලික බස් රථයක ගැටිමෙන් 42 හැවිරිදි අදාළ පුද්ගලයා මියගොස් ඇති බව පොලිසිය පවසයි.මේ අතර අක්කරෙයිපත්තුව - කල්මුණේ ප්‍රධාන මාර්ගයේ ඔළුවිල් වරායට හැරෙන හන්දිය ආසන්නයේදී යතුරුපැදි දෙකක් එකිනෙක ගැටීමෙන් සිදු වූ අනතුරකින් 63 හැවිරිදි පුද්ගලයෙකු මිය ගොස් තිබේ.අනතුරෙන් යතුරුපැදියක ගමන් ගත් කාන්තාවක් සහ අවුරුදු 02 ක් වයසැති දරුවෙකු ද තුවාල ලබා පාලමුන රෝහලට ඇතුළත් කර ඇති බව වාර්තා වේ.මේ අතර අලුත්ගම - මතුගම මාර්ගයේ බප්පූගොඩ ප්‍රදේශයේදී කැබී රථයක් සහ පා පැදියක් ගැටිමෙන් ඊයේ රාත්‍රීයේ සිදු වු අනතුරකින් පා පැදිකරු මියගොස් තිබේ.පාපැදිය අතුරු මාර්ගයකට හැරවීමේදී පසුපසින් පැමිණි කැබ් රථයේ ගැටී බරපතළ තුවාල ලැබු 52 හැවිරිදි පා පැදිකරු දර්ගානගර රෝහලට ඇතුළත් කිරීමේදී මියගොස් ඇති බව පොලිසිය පවසයි.මේ අතර තංගල්ල - වීරකැටිය ප්‍රධාන මාර්ගයේ පැණිකොළවැව ප්‍රදේශයේදී යතුරුපැදියක ගැටිමෙන් 65 හැවිරිදි මියගොස් තිබේ.කැළණිය, මානෙල්වත්ත විහාරස්ථානය ආසන්නයේදී ට්‍රැක්ටර් රථයක් මාර්ගයෙන් ඉවතට පැන පෙරළීමෙන් සිදු වූ අනතුරකින් එහි රියදුරු තුවාල ලබා ඇති බව පොලිසිය පවසයි.", "URL": "https://sinhala.adaderana.lk/news.php?nid=54815", "Category": null, "Parent URL": null}