{"Source": "Adaderana", "Timestamp": "February 29, 2012 12:10 pm", "Headline": "ඇට්ලස් සමාගම SLIM සමග එක්වෙයි", "News Content": "ඡායාරූප විස්තරය- වමේ සිට දකුණට - විජිත ජයතුංග මහතා (අලෙවි ප‍්‍රධානී- ඇට්ලස් සමාගම), නිශාන්ත හැන්නදිගේ මහතා (ප‍්‍රධාන මෙහෙයුම් නිලධාරී- ඇට්ලස් සමාගම), නිර්මාල් මදනායක -(ප‍්‍රධාන විධායක නිලධාරී- - ඇට්ලස් සමාගම), තුෂාර පෙරේරා මහතා (සභාපති - ශී‍්‍ර ලංකා අලෙවිකරුවන්ගේ ආයතනය) හා සනත් සේනානායක මහතා (සභාපති - ශී‍්‍ර ලංකා අලෙවිකරුවන්ගේ ආයතනය) තම සේවකයන්ගේ වෘත්තිකභාවය වර්ධනයකිරීමේ වැදගත්කම හඳුනාගත් ලිපිද්‍රව්‍ය ක්ෂේත‍්‍රයේ විශාලතම අලෙවි බලකායක් හිමි ශී‍්‍ර ලංකාවේ ප‍්‍රමුඛතම ලිපිද්‍රව්‍ය නිෂ්පාදන හා බෙදාහරින සමාගමවන, ඇට්ලස් සමාගම තම ක්ෂේත‍්‍ර අලෙවි නිලධාරීන් වෘත්තිකමය ස්වභාවයට පත්කිරීමේ නව\"වෘත්තීය සංවර්ධන සැලසුමක්\"පසුගියදා දියත් කරන ලදී. ඇට්ලස් සමාගම එම\"වෘත්තීය සංවර්ධන සැලසුම\"කි‍්‍රයාත්මකකිරීම සඳහා අත්වැල් බැඳගත්තේ, ශී‍්‍ර ලංකාවේ අලෙවි හා විකුණුම් ක්ෂේත‍්‍රයේ ප‍්‍රමුඛතම ආයතනයවන ශී‍්‍ර ලංකා අලෙවිකරුවන්ගේ ආයතනය වන SLIM ය. මෙම සහයෝගීතාව යටතේ වේගයෙන් අලෙවිවන පාරිභෝගික භාණ්ඩ (FMCG) ක්ෂේත‍්‍රයෙහි සැබෑ වෘත්තීමය අලෙවිකරුවන් බවට පත්වීම ට අවශ්‍ය දැනුම හා වර්ධනය ලබාදිය හැකි අන්දමින් ඇට්ලස් අලෙවි බලකාය වෙනුවෙන්ම විශේෂිත පාඨමාලාවක් ශී‍්‍ර ලංකා අලෙවිකරුවන්ගේ ආයතනය(SLIM) නිර්මාණය කරයි. අදියර 4 න් කි‍්‍රයාත්මකවන මෙම වෘත්තීමය පුහුණුවට අදාළ අවබෝධාත්මක ගිවිසුමක් ඇට්ලස් සමාගමේ ප‍්‍රධාන විධායක නිලධාරී, නිර්මාල් මදනායක හා ශී‍්‍ර ලංකා අලෙවිකරුවන්ගේ ආයතනය (SLIM) සභාපති, තුෂාර පෙරේරා යන මහත්වරුන් පසුගියදා අත්සන් කෙරුණි. මෙම අවබෝධාත්මක ගිවිසුම අත්සන්කිරීමේ උත්සවය අමතමින් ඇට්ලස් සමාගමේ ප‍්‍රධාන මෙහෙයුම් නිලධාරී, නිශාන්ත හැන්නදිගේ මහතා පැවසුවේ,\"ඇට්ලස් යනු සැමවිටම හැදෑරීමේ වැදගත්කම අවධාරණය කරන සමාගමක්. එමෙන්ම නිවැරදි සාර්ථකත්වයන් සමගින් අනාගතයට මුහුණදෙන මුල්පෙළේ සේවකයන් බිහිකිරීම ගැනත් විශේෂ උනන්දුවක් දක්වන සමාගමක්.\"බව ය. ශී‍්‍ර ලංකා අලෙවිකරුවන්ගේ ආයතනය (SLIM) සභාපති, තුෂාර පෙරේරා මහතා මෙහි දී අවධාරණය කළේ, ඇට්ලස් වැනි ප‍්‍රමුඛතම සමාගම් හී සේවකයන්ට කදිම පුහුණුවක් ලබාදීමට අවස්ථාව උදාවීම සම්බන්ධයෙන් තම ආයතනය බොහෝ සතුටට පත්වන බව හා ඇට්ලස් කළමනාකාරීත්වය තම ආයතනය කෙරෙහි තැබූ විශ්වාසය අගය කරන බවකි. වසර 50 ට වැඩි ඉතිහාසයක් හිමි ඇට්ලස් සමාගම, අතිනවීන යන්ත‍්‍රානුසාරයෙන් ප‍්‍රමිතියෙන් උසස් ලිපිද්‍රව්‍ය නිෂ්පාදනය සඳහා කැපවූ සමාගමකි. එමෙන්ම ඇට්ලස් සමාගමේ නිෂ්පාදන අතුරෙන් බොහොමයක්ම වෙළඳපොළේ වැඩිම වෙළඳ කොටස හිමි නිෂ්පාදන වෙති.", "URL": "https://sinhala.adaderana.lk/news.php?nid=22480", "Category": null, "Parent URL": null}