{"Source": "Adaderana", "Timestamp": "November 14, 2011 03:34 pm", "Headline": "16 දා බස්නාහිර පළාතේ වෙද වෘත්තීය සමිති ක්‍රියාමාර්ගයක්", "News Content": "බස්නාහිර පළාත් සභාවට අයත් සියලු රෝහල්වල සේවයේ යෙදී සිටින වෛද්‍යවරුන් නොවැම්බර් 16 වැනිදා උදෑසන 8 සිට වෘත්තීය සමිති ක්‍රියාමාර්ගයකට අවතීර්ණ වීමට තීරණය කර තිබේ. පළාත් සෞඛ්‍ය සේවා අධ්‍යක්ෂවරයාගේ අකාර්යක්ෂමතාවයට අප්‍රසාදය පළ කිරීම සඳහා මෙලෙස වෘත්තීය සමිති ක්‍රියාමාර්ගය දියත් කරන බව රජයේ වෛද්‍ය නිලධාරීන්ගේ සංගමය සඳහන් කරයි. බස්නාහිර පළාතේ රජයේ වෛද්‍ය නිලධාරීන්ගේ දුරකථන බිල්පත් ප්‍රතිපූර්ණය කිරීමට පළාත් සෞඛ්‍ය සේවා අධ්‍යක්ෂවරයා අපොහොසත් වීම මෙම අප්‍රසාදයට හේතුව බව අදාළ සංගමයේ ලේකම් වෛද්‍ය චන්දික එපිටකඩුව මහතා සඳහන් කළේය.", "URL": "https://sinhala.adaderana.lk/news.php?nid=20005", "Category": null, "Parent URL": null}