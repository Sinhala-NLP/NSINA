{"Source": "Adaderana", "Timestamp": "January 27, 2016 12:28 pm", "Headline": " ග්වාහටි දක්වා සෘජු ගුවන් ගමන්", "News Content": "ශ්‍රි ලංකාව, පකිස්ථානය සහ ඇෆ්ගනිස්ථානයේ සිට උතුරු ඉන්දියාවේ ග්වාහටි දක්වා ලබන මාසයේ සෘජු ගුවන් ගමන් සිදුකිරීමට ඉන්දීය රජය අවසර ලබාදී තිබේ.ග්වාහටි නගරය කේන්ද්‍ර කරගනිමින් පැවැත්වීමට නියමිත 12 වන දකුණු ආසියානු ක්‍රීඩා උළෙලට සහභාගී වන්නන්ගේ ගමන් පහසුව සළකා එම අවසරය ලබාදී ඇති බව සඳහන්ය.නවදිල්ලිය හෝ මුම්බායි හරහා නොගොස් සෘජුවම ග්වාහටි වෙත පැමිණීමට පහසුකම් සළසා දෙන ලෙස පකිස්ථාන රජය දකුණු ආසියානු ක්‍රීඩා උළෙලේ සංවිධායකවරුන්ගෙන් ඉල්ලීමක් කර තිබුණි.අදාළ තරඟ සංවිධායකයන් ඉන්දීය විදේශ කටයුතු අමාත්‍යංශය සමඟ මේ සම්බ්න්ධයෙන් සාකච්ඡා කර ඇති අතර ඉන්දීය රජය ඒ සඳහා එකඟත්වය පළ කර ඇති බව ඉන්දීය මාධ්‍ය වාර්තා කළේය.කෙසේ වෙතත් වීසා ලබාදීමකින් තොරව විශේෂ අවසර පත්‍රයක් මගින් සෘජුවම ග්වාහටි නගරයට පැමිණීමට අවසර ලබාදීමට එහිදී තීරණය කර ඇත.12 වන දකුණු ආසියානු ක්‍රීඩා උළෙල පෙබරවාරි මස 5 වැනිදා සිට 16 වැනිදා දක්වා උතුරු ඉන්දියාවේ අසාම් ප්‍රාන්තයේ ග්වාහටි නගරය කේන්ද්‍ර කරගනිමින් පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=56688", "Category": null, "Parent URL": null}