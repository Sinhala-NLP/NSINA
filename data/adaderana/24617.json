{"Source": "Adaderana", "Timestamp": "May 30, 2012 09:10 am", "Headline": "වාසනාව සොයද්දී අවාසනාවට මරුදකියි", "News Content": "රත්නපුර , ගොඩිගමුව ප්‍රදේශයේ මැණික් පතලක සේවය කරමින් සිටි පුද්ගලයෙකු පතලට යට වීමෙන් මිය ගොස් තිබේ. අනාරක්ෂිත ලෙස කැපූ පතලක පුද්ගලයින් තිදෙනෙකු සේවය කරමින් සිටිය දී අනතුර සිදුව ඇති බව පොලිසිය පවසයි. පතල කඩා වැටීමෙන් තිදෙනාම ඊට යට වී ඇති අතර පසුව ප්‍රදේශවාසීන්ගේ මැදිහත්වීමෙන් ඔවුන් මුදාගෙන තිබේ. තුවාලකරුවන් රත්නපුර රෝහලට ඇතුළත් කිරීමෙන් අනතුරුව එහි දී එක් අයෙකු මිය ගොස් ඇති බව සඳහන්වේ. මිය ගොස් ඇත්තේ ගොඩිගමුව ප්‍රදේශයේ පදිංචි 19 හැවිරිදි තරුණයෙකි.", "URL": "https://sinhala.adaderana.lk/news.php?nid=24617", "Category": null, "Parent URL": null}