{"Source": "Adaderana", "Timestamp": "December 5, 2012 08:07 am", "Headline": "නීති විරෝධීව දැව ප්‍රවාහනය කළ දෙදෙනෙක් මාට්ටු", "News Content": "නීති විරෝධී ලෙස දැව කඳන් තොගයක් ප‍්‍රවාහනය කරමින් සිටි පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. වාරියපොළ, මිනුවන්කැටේ ප‍්‍රදේශයේ දී මොවුන් අත්අඩංගුවට ගෙන ඇති බව සඳහන්ය. මොවුන් විසින් ප‍්‍රවාහනය කරමින් සිටි තේක්ක දැව කඳන් 45 ක් ද පොලිස් භාරයට ගෙන තිබේ. දැව ප‍්‍රවාහනය කළ ලොරි රථය ද පොලිස් භාරයට ගෙන ඇති බව සඳහන්ය. සැකකරුවන් වාරියපොළ මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැර ඇත.", "URL": "https://sinhala.adaderana.lk/news.php?nid=29719", "Category": null, "Parent URL": null}