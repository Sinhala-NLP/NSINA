{"Source": "Adaderana", "Timestamp": "November 30, 2018 11:16 am", "Headline": "ජනපතිගේ සිහිනය සැබෑ වෙයි", "News Content": "විශාලතම බහුකාර්ය සංවර්ධන ව්‍යාපෘතිය වන මොරගහකන්ද ජලාශයේ වාන් දොරටු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(30) පෙරවරුවේ විවෘත කෙරුණි. එහිදී වාන් දොරටු 04ක් විවෘත කළ බව ජනාධිපති මාධ්‍ය අංශය සදහන් කළේය . අනතුරුව ජනාධිපතිවරයා කළුගඟ ව්‍යාපෘතිය නිරික්ෂණ චාරිකාවකට ද එක්ව තිබේ. මොරගහකන්ද ජලාශයේ සමස්ත ජල ධාරිතාව අක්කර අඩි හාරලක්ෂ 60,000ක් වන අතර ඉන් කුඹුරු අක්කර 82,000ක් අස්වැද්දීමට නියමිතයි. මෙම ව්‍යාපෘතිය යටතේ උතුරුමැද, වයඹ සහ නැගෙනහිර පළාත් ආවරණය කරමින් ලොකු කුඩා වැව් 2000කට පමණ දියවර සැපයෙයි. ඒ අනුව එම පළාත්වල අක්කර ලක්ෂ 03ත් අස්වැද්දීමට නියමිත අතර එමගින් ලක්ෂ 15කට සෙත සැලසෙන බව ජනාධිපති මාධ්‍ය අංශය සඳහන් කළේය. දශක හතරකට පසු මෙරට ඉදිවූ විශාලතම බහුකාර්යය සංවර්ධන ව්‍යාපෘතිය වන මොරගහකන්ද - කළුගඟ ජලාශ ව්‍යාපෘතියේ මොරගහකන්ද ජලාශය මේ වන විට පිටාර මට්ටමට පැමිණ ඇති බව වාර්තා වෙයි.", "URL": "https://sinhala.adaderana.lk/news.php?nid=100052", "Category": null, "Parent URL": null}