{"Source": "Adaderana", "Timestamp": "July 30, 2019 06:53 am", "Headline": "දුමින්ද අද දුෂණ සහ වංචා සෙවීමේ ජනාධිපති පරීක්ෂණ කොමිෂන් සභාව හමුවට?", "News Content": "රාජ්‍ය ආයතනවල දූෂණ සහ වංචා සෙවීමේ ජනාධිපති පරීක්ෂණ කොමිෂන් සභාව හමුවේ පාර්ලිමේන්තු මන්ත්‍රී දුමින්ද දිසානායක මහතා අද(30) සාක්ෂි ලබාදීමට නියමිතව තිබේ. අද පෙරවරු 9.30ට කොමිසමේ පොලිස් ඒකකය හමුවේ පෙනී සිටින ලෙස දුමින්ද දිසානායක මන්ත්‍රීවරයාට දැනුම් දී ඇති බව ජනාධිපති කොමිසමේ ප්‍රකාශකයෙකු සඳහන් කළේය. රුපියල් මිලියන 21ක මාසික කුලී පදනම යටතේ රාජගිරිය ප්‍රදේශයේ පෞද්ගලික ගොඩනැඟිල්ලක කෘෂිකර්ම අමාත්‍යාංශය පවත්වාගෙන යාම සම්බන්ධයෙන් එවකට කෘෂිකර්ම අමාත්‍ය දුමින්ද දිසානායක මහතාට එරෙහිව කරන්දෙණිය සමාජ සුබසාධන සංවිධානය විසින් පැමිණිල්ලක් ඉදිරිපත් කර තිබුණි. ඒ සම්බන්ධයෙන් ප්‍රකාශයක් ලබාදීම සඳහා දුමින්ද දිසානායක මන්ත්‍රීවරයාට කොමිසම හමුවේ පෙනී සිටින ලෙස දැනුම් දී තිබේ.", "URL": "https://sinhala.adaderana.lk/news.php?nid=115320", "Category": null, "Parent URL": null}