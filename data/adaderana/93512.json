{"Source": "Adaderana", "Timestamp": "July 31, 2018 08:58 am", "Headline": " උතුරු නැගෙනහිර සංවර්ධනය විධිමත් කර ජනතාවට ප්‍රතිලාභ දෙන්න ඕන", "News Content": "උතුරු නැගෙනහිර පළාත්වල දියත් කර ඇති සංවර්ධන වැඩපිළිවෙල විධිමත් හා කාර්යක්ෂම කරමින් ජනතාවට කඩිනම් ප්‍රතිලාභ ලබා දිය යුතු බව ජනාධිපති මෛත්‍රිපාල සිරිසේන මහතා පවසයි. ජනාධිපතිවරයා පෙන්වා දෙන්නේ උතුරු නැගෙනහිර ජනතාවගේ ජන ජීවිතය ගොඩනැංවීමට සහ එහි යටිතල පහසුකම් සංවර්ධනය වෙනුවෙන් රජය පසුගිය වසර තුනහමාර තුළ පුළුල් වැඩ කොටසක් සිදුකර ඇති බවයි. නමුත් ඇතැම් පිරිස් සංවර්ධන කටයුතු සිදු නෙවන බවටත් විධිමත්ව සහ කාර්යක්ෂමව සිදු නොවන බවටත් චෝදනා කලද සෑම අමාත්‍යංශයක්ම මෙන්ම රජයේ ආයතන සහ ත්‍රීවිද හමුදාව ඒ සඳහා කැප වී වැඩ කටයුතු සිදු කරන බවද ජනාධිපතිවරයා පැවසීය. උතුරු නැගෙනහිර පළාත්වල දියත් කර ඇති සංවර්ධන වැඩපිළිවෙල කඩිනම් කිරීම සදහා ජනාධිපතිවරයා විසින් පත්කළ විශේෂ ජනාධිපති කාර්යය සාධක බලකාය ඊයේ(30) පස්වරුවේ පළමු වරට රැස්වූ අවස්ථාවේ දී ජනාධිපති මෛත්‍රීපාල සිරිසේන මහතා මෙම අදහස් පල කළේය.", "URL": "https://sinhala.adaderana.lk/news.php?nid=93512", "Category": null, "Parent URL": null}