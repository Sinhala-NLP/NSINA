{"Source": "Adaderana", "Timestamp": "March 7, 2019 11:53 am", "Headline": "පා පුවරුවේ ගිය පාසල් සිසුන් දෙදෙනා රෝහලට", "News Content": "මොරන්තුඩුව ප්‍රදේශයේ සිට හොරණ බලා ධාවනය වූ ලංගම බස් රථයක පා පුවරුවේ ගමන් ගත් පාසල් සිසුන් දෙදෙනෙක් අනතුරට ලක් වී තුවාල ලබා රෝහල් ගත කර තිබේ. අද(07) උදෑසන 7.30 පමණ අදාළ අනතුර සිදු වී ඇති බව අද දෙරණ වාර්තාකරු පවසයි. මොරන්තුඩුව ප්‍රදේශයේ සිට හොරණ බලා ධාවනය වූ අදාළ බස් රථයේ පා පුවරුවේ ගමන් ගත් පාසල් සිසුන් දෙදෙනා අසල මාර්ගයේ තිබූ විදුලි කණුවක ගැටී ඇති බව වාර්තා වෙයි. මෙම අනතුරින් තුවාල ලැබූ පාසල් සිසුන් දෙදෙනා හොරණ මූලික රෝහලට ඇතුළත් කර ඇති බව අප වාර්තාකරු පවසයි. අදාළ සිද්ධිය සම්බන්ධයෙන් ලංගම බස් රථයේ රියදුරු අත්අඩංගුවට ගෙන ඇති අතර හොරණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=105638", "Category": null, "Parent URL": null}