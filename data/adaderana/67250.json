{"Source": "Adaderana", "Timestamp": "December 22, 2016 12:19 pm", "Headline": "ට්‍රැක්ටරය පෙරළී දෙන්නෙක් එතැනමයි", "News Content": "ලිඳුල ප්‍රදේශයේදී ට්‍රැක්ටර් රථයක් ප්‍රපාතයකට පෙරළීමෙන් සිදුවූ අනතුරකින් පුද්ගලයින් දෙදෙනෙකු මියගොස් තිබේ.සංවර්ධන කටයුතු සඳහා ජලය රැගෙන ගිය ට්‍රැක්ටරයක් අඩි 500ක පමණ ප්‍රපාතයකට පෙරළීමෙන් අනතුර සිදුව ඇත.අනතුරෙන් බරපතළ තුවාල ලැබූ ට්‍රැක්ටර් රථයේ රියදුරු සහ රිය සහයක එම ස්ථානයේදී ම මියගොස් තිබේ.ට්‍රැක්ටරයේ තිරිංග ක්‍රියා විරහිත වීමෙන් අනතුර සිදුව ඇති බවට සිදුකළ මූලික පරීක්ෂණවලදී අනාවරණය වී ඇති බව සඳහන්ය. මියගොස් ඇත්තේ 26 හැවිරිදි සහ 35 හැවිරිදි පුද්ගලයින් දෙදෙනෙකි.ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=67250", "Category": null, "Parent URL": null}