{"Source": "Adaderana", "Timestamp": "April 27, 2016 10:32 pm", "Headline": "  ෆොන්සේකාගේ පෙත්සම් විභාගය මැයි 24දා", "News Content": "අමාත්‍ය සරත් ෆොන්සේකා මහතා එක්සත් ජාතික පක්ෂයෙන් ජාතික ලැයිස්තු මන්ත්‍රීවරයෙකු ලෙස පත්කිරීම නීති විරෝධී යැයි ප්‍රකාශ කරන ලෙස ඉල්ලා ගොනුකර ඇති පෙත්සම් මැයි මස 24 වැනිදා කැඳවීමට ශ්‍රේෂ්ඨාධිකරණය නියෝග කර තිබේ. විකල්ප ප්‍රතිපත්ති කේන්ද්‍රය සහ එක්සත් ජනතා නිදහස් සන්ධානයේ දකුණු පළාත් සභා හිටපු මන්ත්‍රී අජිත් ප්‍රසන්න මහතා විසින් අදාළ පෙත්සම ඉදිරිපත් කර ඇති බව සඳහන්ය. පෙත්සම් අද(27) කැදවු අවස්ථාවේ අධිකරණය සඳහන් කර සිටියේ මේ සම්බන්ධයෙන් වගඋත්තරකාර සරත් ෆොන්සේකා මහතාගෙන් ද කරුණු විමසීමට අවශ්‍ය බවයි.ඒ අනුව අදාළ පැමිණිල්ල මැයි මස 24 වැනිදා කැඳවීමට නියෝග කළ ශ්‍රේෂ්ඨාධිකරණය එදිනට අධිකරණයේ කරුණු දක්වන ලෙස සරත් ෆොන්සේකා මහතා වෙත නොතීසි නිකුත් කර තිබේ.", "URL": "https://sinhala.adaderana.lk/news.php?nid=59582", "Category": null, "Parent URL": null}