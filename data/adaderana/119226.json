{"Source": "Adaderana", "Timestamp": "September 16, 2019 12:48 pm", "Headline": "මැතිවරණ කොමිසම සහ පක්ෂ ලේකම්වරුන් අතර හෙට සාකච්ඡාවක්", "News Content": "මැතිවරණ කොමිශන් සභාව සහ දේශපාලන පක්ෂ ලේකම්වරු අතර සාකච්ඡාවක් හෙට (17) පැවැත්වීමට නියමිතව තිබේ. හෙට පෙරවරු 10.30 ට එම සාකච්ඡාව පැවැත්වෙන බව වාර්තා වේ. සියළු දේශපාලන පක්ෂවල ලේකම්වරුන්ට මැතිවරණ කොමිසම හමුවේ පෙනි සිටින ලෙස පසුගියදා ලිඛිතව දැනුම්දී ඇත. හෙට පැවැත්වෙන සාකච්ඡාවේදි ඉදිරි මැතිවරණ පැවැත්විම සම්බන්ධයෙන් සාකච්ඡා කිරීමට නියමිත වේ. එහිදි එළඹෙන ජනාධිපතිවරණය පිළිබද වැඩි අවධානයක් යොමු කෙරෙනු ඇති බව වාර්තා විය.", "URL": "https://sinhala.adaderana.lk/news.php?nid=119226", "Category": null, "Parent URL": null}