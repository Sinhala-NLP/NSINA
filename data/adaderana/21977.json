{"Source": "Adaderana", "Timestamp": "February 9, 2012 08:04 am", "Headline": "වන ජීවි නියාමකවරුන් තාමත් අකුරට වැඩ", "News Content": "වනජීවී නියාමකවරුන් ආරම්භ කර ඇති අකුරට වැඩ කිරීමේ වෘත්තීය සමිති ක්‍රියාමාර්ගය තවදුරටත් අඛණ්ඩව සිදුකරන බව සමස්ත ලංකා වනජීවී නියාමක නිලධාරීන්ගේ සංගමය පවසයි. සිය වෘත්තීය ගැටලු වලට බලධාරීන් මෙතෙක් කිසිඳු විසඳුමක් ලබා දී නොමැති බව එම සංගමයේ සභාපති ප්‍රභාත් කරුණාතිලක මහතා සඳහන් කරයි. වැටුප් ‍ගැටලුව ඇතුළු සිය වෘත්තීය ගැටලු වලට බලධාරීන් විසඳුම් ලබා දෙනතුරු අකුරට වැඩ කිරීමේ වෘත්තීය සමිති ක්‍රියාමාර්ගයේ නිරත වන බව ප්‍රභාත් කරුණාතිලක මහතා ප්‍රකාශ කළේය. මේ සම්බන්ධයෙන් අද දෙරණ, ගොවිජන සේවා හා වනජීවි අමාත්‍ය එස්.එම් චන්ද්‍රසේන මහතාගෙන් විමසීමේදී ඔහු කියා සිටියේ අදාළ ගැටලුව විසඳීම සඳහා අවශ්‍ය පියවර මේ වන විටත් ගෙන ඇති බවයි.", "URL": "https://sinhala.adaderana.lk/news.php?nid=21977", "Category": null, "Parent URL": null}