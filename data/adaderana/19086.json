{"Source": "Adaderana", "Timestamp": "October 2, 2011 09:04 am", "Headline": "හොර නෝට්ටු සමග දෙදෙනෙකු අත්අඩංගුවට", "News Content": "ව්‍යාජ රුපියල් දහසේ නෝට්ටු හයක් සමගින් ගල්කිස්ස, බඩෝවිට ප්‍රදේශයේ දී සැකකරුවන් දෙදෙනෙකු අත්අඩංගුවට ගෙන තිබේ. ගල්කිස්ස කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් ඊයේ(01) පස්වරුවේ සැකකරුවන් අත්අඩංගුවට ගෙන ඇති බව සඳහන්ය. ඔවුන් දෙහිවල අත්තිඩිය පාර ප්‍රදේශයේ පදිංචිකරුවන් බව පොලිසිය පැවසීය. අත්අඩංගුවට ගත් සැකකරුවන් සහ මුදල් නෝට්ටු අද(02) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර රත්මලාන ප්‍රදේශයේ විහාරස්ථානවල පිංකැට සොරාගැනීම්වලට සම්බන්ධ සැකකරුවන් පස්දෙනෙකු ද ගල්කිස්ස කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=19086", "Category": null, "Parent URL": null}