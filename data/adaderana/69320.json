{"Source": "Adaderana", "Timestamp": "February 8, 2017 01:40 pm", "Headline": "  නාමල්ගෙන් ඉන්දීය මාධ්‍යයට ප්‍රකාශයක්", "News Content": "රාජපක‍්ෂ සමයේ චීනය සමඟ පැවති සබඳතා පිළිබදව ඉන්දියාව වැරදි අවබෝධයකින් සිටි බව පාර්ලිමේන්තු මන්ත්‍රී නාමල් රාජපක‍්ෂ මහතා පවසයි.එහෙත් වර්තමාන රජය චීනය සමඟ පවත්වනු ලබන සබඳතාවලදී ඉන්දියාව නිහඬව කටයුතු කරන බවද ඔහු කියා සිටියේය.ද හින්දු පුවත්පත සමග සම්මුඛ සාකච්ඡාවකට එක්වෙමින් ඒ මහතා මේ බව ප්‍රකාශ කර තිබේ.එහිදී නාමල් රාජපක‍ෂ මන්ත්‍රීවරයා ප්‍රකාශ කර ඇත්තේ තම පියාගේ පාලන කාලයේදී ශ්‍රී ලංකාවට අයත් භූමිය සහ ජලය වෙනත් රටකට එරෙහිව භාවිත කිරීමට ඉඩ ලබා නොදිය යුතු යන ස්ථාවරයේ දැඩිව සිටි බවයි.හම්බන්තොට වරාය ඉදිකිරීමේදී ඉන්දියාවටද අවස්ථාවක් ලබාදුන් නමුත් ඔවුන්ගේ කොන්දේසි තුළ වරාය යළි ශ්‍රී ලංකාවට ලබා නොදීමේ ස්ථාවරයක් පැවති බව මන්ත්‍රීවරයා ප්‍රකාශ කර තිබේ.එහෙත් චීනය ඉන් ඉදිරියට පැමිණි බවත්, ජනතාව වෙනුවෙන් කල්මරමින් නොසිට වරාය ඉදිකිරීමට ඔවුන් සම්බන්ධ කරගත් බවත් ඔහු මෙහිදී ප්‍රකාශ කර ඇත.තම පියාගේ පාලන සමය තුළ ඉන්දියාවට හෝ චීනයට හෝ වෙනත් කිසිඳු රටකට හෝ එරෙහිව කටයුතු කිරීමක් සිදු නොවූ බව නාමල් රාජපක‍ෂ මන්ත්‍රීවරයා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=69320", "Category": null, "Parent URL": null}