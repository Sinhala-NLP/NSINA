{"Source": "Adaderana", "Timestamp": "May 11, 2016 05:21 pm", "Headline": " පාර්ලිමේන්තුව ගැන ජනතා විශ්වාසය පළුඳුවෙලා", "News Content": "යහපාලනයට අවශ්‍ය දේ ප්‍රජාතත්ත්‍රවාදය බවත්, ප්‍රජාතන්ත්‍රවාදය තිබිය යුතු උච්චතම ස්ථානය වූ පාර්ලිමේන්තුවේවත් එය නොමැති බව ජී.එල්. පීරිස් මහතා පවසයි.ඒ මහතා මේ බව ප්‍රකාශකර සිටියේ අද(11) කොළඹදී පැවති මාධ්‍ය හමුවකට එක් වෙමිනි.අද වන විට ඉතිහාසයේ ප්‍රථම වතාවට පාර්ලිමේන්තුවේ ජනතා විශ්වාසය පළුඳු වී දෙදරා ගොස් ඇති තත්ත්වයක් උද්ගත වී ඇති බව ඒ මහතා පවසයි.නිදසුනක් වශයෙන් පාර්ලිමේන්තුව තුළ පනතක් හෝ සම්මත වියයුතු යෝජනාවක් රැගෙන ආ පසුව පක්ෂව හෝ විපක්ෂව ඡන්දය දීමට හෝ නිඟමනයකට එළඹීමට හැකියාවක් නොමැති තත්ත්වයකට පාර්ලිමේන්තුව අවප්‍රමාණය වී ඇති බව ඒ මහතා පෙන්වා දී තිබේ.මේ නිසාවෙන් අද වන විට මහජනයාට පාර්ලිමේන්තුව පිළිබඳව කිසිදු විශ්වාසයක් නොමැති තත්ත්වයක් උද්ගත වී ඇති බවද ඔහු පෙන්වා දෙයි.ශ්‍රී ලංකා ඉතිහාසයේ කෙදිනකවත් මෙවැනි තත්ත්වයක් උද්ගත වී නොමැති බවත්, ප්‍රජාතන්ත්‍රවාදය ආරක්ෂා කළ යුතු ස්ථානයම විශ්වාසවන්තභාවය බිඳී ගිය ස්ථානයක් බවට පත් කර ඇති බවත් ජී.එල්. පීරිස් මහතා පවසයි.එමෙන්ම ජනතාවට බලපානු ලබන බදු වැඩිවීම සම්බන්ධයෙන් අදහස් දැක්වු ඒ මහතා ප්‍රකාශකර සිටියේ මෙම බදු වැඩිවීමක් ජනතාවගේ ආර්ථිකයට විශාල බරක් බවයි.මෙම බදුවැඩි කිරීම නීති විරෝධී බව පෙන්වා දෙන ඒ මහතා කියා සිටියේ පාර්ලිමේන්තුවේ කිසිඳු අනුමැතියකින් තොරව මෙම බදු පනවා ඇති බවයි.එනම් මෙලෙස බදු පැනවීමේදී පාර්ලිමේන්තුවට ඉදිරිපත් කිරීම, සම්මතවීම සිදු කළ යුතු බවත්, එලෙස කිසිඳු දැනුවත් කිරීමක් නොමැතිව මෙම බදු පැනවීම සිදු කිරීම නීති විරෝධී මෙන්ම සදාචාර විරෝධී බවයි.එමෙන්ම ඒ මහතා ප්‍රකාශකර සිටියේ පළාත් පාලන ඡන්දය කල් දැමීමට හේතුව වන්නේද මෙලෙස ජනතාව මත පටවා ඇති බදු බර හේතුවෙන් පරාද වේ යැයි පවතින බිය නිසා බවයි.පළාත් පාලන ඡන්දය මෙවැනි කාල වකවානුවක පැවතුණහොත් මහින්ද රාජපක්ෂ මහතා හයෙන් පහක ප්‍රතිශතයක් ලබාගෙන ජයග්‍රහණය කරන බව ස්ථීර බවත් ඒ මහතා පෙන්වා දෙයි.මෙම මැතිවරණය කල්දැමීම ආණ්ඩුව විසින් හිතාමතා සිදුකරන ලද්දක් බවත් ඔහු පෙන්වා දෙයි.එමෙන්ම මේ අවස්ථාවට එක් වූ පිවිතුරු හෙළ උරුමයේ නායක උදය ගම්මන්පිල මහතා ප්‍රකාශකර සිටියේ ජනතා විමුක්ති පෙරමුණ විසින් මේ වන විට නිදහස් මාධ්‍ය හා ජඩ මාධ්‍ය පිළිබඳව කතා කරමින් පවතින බවයි.ජවිපෙ පසුගිය අතීතය තුළදී තමන්ට එරෙහි වූවන් මරා දැමීම වෙනුවට පසු කාලීනව පෝස්ටර්, සාකච්ඡා වැනි සාමකාමී පිළිවෙත් අනුගමනය කළ බවත්, අතීතය මිනිසුන්ම අමතක වී නොමැති බවත් ඒ මහතා පවසයි.එමෙන්ම ජවිපෙට අදාළව පසුගිය දිනෙක සිදු වූ පුවත්පත් වාර්තාවක් සමගින් ඇති වූ ආන්දෝලනාත්මක තත්ත්වය තුළ ජවිපෙ නායක අනුර කුමාර දිසානායක මහතා එම වාර්තා කිරීමට අදාළ පුද්ගලයින්ගේ පෞද්ගලිකත්වය පවා හෙළි කර ඇති බව ඒ මහතා පෙන්වා දෙයි.", "URL": "https://sinhala.adaderana.lk/news.php?nid=60066", "Category": null, "Parent URL": null}