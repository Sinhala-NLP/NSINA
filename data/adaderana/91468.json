{"Source": "Adaderana", "Timestamp": "June 25, 2018 01:12 pm", "Headline": "තැපැල් සේවක උද්ඝෝෂණය හේතුවෙන් මරදාන අවට වාහන ධාවනයට බාධා", "News Content": "තැපැල් සේවකයින් විසින් ආරම්භ කර ඇති උද්ඝෝෂණයක් හේතුවෙන් මේ වන විට මරදාන අවට වාහන ධාවනයට බාධා ඇතිව තිබේ. මේ හේතුවෙන් ඩී.ආර්.විජේවර්ධන මාවතේ තැපැල් අමාත්‍යාංශය ඉදිරිපිටින් මරදාන දෙසට දිවෙන මාර්ගය දැඩි ලෙස වාහන ගමනා ගමනය අවහිර වී ඇත. කෙසේ වෙතත් තැපැල් සේවකයින් සහ ජාතික වැටුප් හා සේවක සංඛ්‍යා කොමිසම් සභාවේ නිළධාරීන් අතර සාකච්ඡාවක් මේ වන විට පැවැත්වෙයි. සිය ඉල්ලීම් සම්බන්ධයෙන් සාධාරණ විසඳුමක් ලබා ගැනීමේ අපේක්ෂාවෙන් සාකච්ඡාව පැවැත්වෙන බව ඒකාබද්ධ තැපැල් වෘත්තිය සමිති පෙරමුණේ කැඳවුම්කරු චින්තක බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=91468", "Category": null, "Parent URL": null}