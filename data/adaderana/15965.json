{"Source": "Adaderana", "Timestamp": "May 8, 2011 10:18 am", "Headline": " නගරාධිපතිවරුන්ගේ බලයට සීමා එපාලු..", "News Content": "නව පළාත් පාලන පනත යටතේ නගාරාධිපතිවරුන්ගේ බලය සීමා නොකරන්නැයි නගරාධිපතිවරුන්ගේ සම්මේලනයේ දී ඉල්ලීමක් කර තිබේ. මාතලේ දී ඊයේ පැවති නගරාධිපතිවරුන්ගේ සම්මේලනයේ දී මෙම ඉල්ලීම කර ඇති බව සඳහන්වේ. එම සම්මේලනයේ දී අදහස් දැක් වූ නගරාධිපතිවරුන් ප්‍රකාශ කර ඇත්තේ කලින් පැවති ක්‍රමයේ පැවති අඩුපාඩු හේතුවෙන් ප්‍රේමදාස ජනාධිපතිවරයා වත්මන් ක්‍රමය හඳුන්වා දුන් බවයි. වත්මන් ක්‍රමය මඟින් නගාරාධිපතිවරයාට වැඩි බලතලයක් හිමි වන බව ද ඔවුන් පෙන්වා දී තිබේ.. යළිත් පෙර පැවති ක්‍රමය හඳුන්වා දුනහොත් නගරාධිපතිවරුන්ගේ බලය සීමා කෙරෙන බව ඔවුන් සඳහන් කර ඇත.", "URL": "https://sinhala.adaderana.lk/news.php?nid=15965", "Category": null, "Parent URL": null}