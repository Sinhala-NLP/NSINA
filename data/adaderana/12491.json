{"Source": "Adaderana", "Timestamp": "November 30, 2010 08:45 am", "Headline": "සරසවි හා පුද්ගලික අංශය අත්වැල් බැඳගනියි", "News Content": "විශ්ව විද්‍යාල සහ පෞද්ගලික අංශය ඒකාබද්ධව විශේෂ වැඩසටහන් රැසක් ආරම්භ කර ඇති බව උසස් අධ්‍යාපන අමාත්‍යාංශය පවසයි. විශ්ව විද්‍යාල සිසුන්ගේ පර්යේෂණ කටයුතු සඳහා මෙලෙස පෞද්ගලික අංශයේ සහය ලබා ගැනීමට පියවර ගෙන ඇති බව උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා ප්‍රකාශ කළේය. සාමාන්‍යයෙන් විශ්ව විද්‍යාල වල සිදුකෙරෙන පර්යේෂණ පෞද්ගලික අංශයත් සමග එක්ව ඒවා භාණ්ඩ හා සේවා ලෙස වෙළඳපොළට ඉදිරිපත් කිරීම ඉතාම වැදගත් බව පෙනී ගොස් ඇති බව ද ඒ පිළිබදව අද දෙරණට අදහස් දැක් වූ ආචාර්ය සුනිල් ජයන්ත නවරත්න මහතා සඳහන් කළේය. රාජ්‍ය, පෞද්ගලික හා විශ්ව විද්‍යාල යන අංශ තුනම ඒකාබද්ධව කරන මෙම කටයුතු සිදුකළහොත් ඵලදායී ප්‍රතිඵල ලබාගත හැකි බව අනෙක් රටවල් තුළින් පෙනීගොස් ඇති බව ද ඔහු පෙන්වා දුන්නේය.", "URL": "https://sinhala.adaderana.lk/news.php?nid=12491", "Category": null, "Parent URL": null}