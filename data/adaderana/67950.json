{"Source": "Adaderana", "Timestamp": "January 10, 2017 02:59 pm", "Headline": "බොරු පොලිස් වාර්තා දුන් 3ක් රිමාන්ඩ් ", "News Content": "යුද හමුදා සම්මුඛ පරීක්ෂණයකට ව්‍යාජ පොලිස් වාර්තාවක් ඉදිරිපත් කළ බවට අත්අඩංගවට ගත් තිදෙනෙකු රක්ෂිත බන්ධනාගාර ගත කිරීමට කැබිතිගොල්ලෑව මහේස්ත්‍රාත් අධිකරණය නියෝග කර තිබේ.සම්මුඛ පරීක්ෂණයට පෙනී සිටි පුද්ගලයා, ඔහුගේ පියා සහ විශ්‍රාමික තැපැල් සේවකයෙකු මෙලෙස රක්ෂිත බන්ධනාගාර ගත කර ඇති බව සඳහන්ය.සම්මුඛ පරීක්ෂණයට පෙනී සිටීම සඳහා අදාළ පුද්ගලයාට පදවිය පොලීසියේ ස්ථානාධිපතිවරයා විසින් අදාළ පොලිස් වාර්තාව ලබා දී ඇත.එම සැබෑ වාර්තාවේ ඔහුගේ පියා මත්පැන් ජාවාරම් සම්බන්ධයෙන් නඩු 7කට අදාළව වරදකරු වූ අයෙකු බවට සඳහන් කර තිබූ බව වාර්තා වේ. කෙසේ වෙතත් සැකකරුවන් විසින් අදාළ වාර්තාව වෙනස් කර සම්මුඛ පරීක්ෂණයට ඉදිරිපත් කර තිබේ. ඒ අනුව අත්අඩංගුවට ගත් සැකකරුවන් තිදෙනා කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 19 වෙනිදා දක්වා රක්ෂිත බන්ධනාගාර ගත කිරීමට නියෝග කර ඇති බව වාර්තා වේ.", "URL": "https://sinhala.adaderana.lk/news.php?nid=67950", "Category": null, "Parent URL": null}