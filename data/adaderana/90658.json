{"Source": "Adaderana", "Timestamp": "June 10, 2018 12:32 pm", "Headline": "භූමි තෙල් ලීටරය අඟහරුවාදා සිට රු.70 ට බසී", "News Content": "භූමිතෙල් ලීටරයක මිල රුපියල් 70ක් දක්වා අඩුකිරීමට තීරණය කර ඇති බව ධීවර රාජ්‍ය අමාත්‍ය දිලිප් වෙදාරච්චි මහතා පවසයි. ලබන අඟහරාවාදා මධ්‍යම රාත්‍රියේ සිට ක්‍රියාත්මක වන පරිදි මෙම මිල අඩුකිරීම සිදුකරන බව රාජ්‍ය අමාත්‍යවරයා සඳහන් කළේය. පසුගියදා සිදුවූ ඉන්ධන මිල සංශෝධනයත් සමඟ භූමිතෙල් ලීටරයක මිල රුපියල් 57කින් ඉහළ දැමීමට පියවර ගැණුනු අතර ඒ අනුව භූමිතෙල් ලීටරයක මිල 101ක් දක්වා ඉහළ ගියේය. කෙසේවෙතත් භූමිතෙල් මිල ඉහළ යාමෙන් සිය කටයුතු සිදුකරගෙන යාමට නොහැකි බව පවසමින් ධීවර ප්‍රජාව විරෝධතා ක්‍රියාමාර්ගවලද නිරත වුණි.", "URL": "https://sinhala.adaderana.lk/news.php?nid=90658", "Category": null, "Parent URL": null}