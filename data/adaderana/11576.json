{"Source": "Adaderana", "Timestamp": "October 18, 2010 01:01 pm", "Headline": "ෆොන්සේකා හෙටත් අභියාචනාධිකරණයට ", "News Content": "දෙ‍වන යුධ අධිකරණ තීන්දුව අහෝසි කරන ලෙස ඉල්ලා සරත් ෆොන්සේකා මහතා විසින් ගොනු කළ අභියාචනය හෙට(19) දිනයේදී සලකා බැලීමට අභියාචනාධිකරණය තීරණය කර තිබේ. රංජිත් සිල්වා සහ උපාලි අබේරත්න යන විනිසුරු මඩුල්ල හමුවේ අදාළ අභියාචනය අද(18) කැඳවීමෙන් අනතුරුව මෙම තීරණයට එළඹ ඇති බව වාර්තා වේ. දැනට සිරගතව සිටින සරත් ‍ෆොන්සේකා මහතා හෙට දින නඩු විභාගය සඳහා අධිකරණයට ඉදිරිපත් කිරීමට නියෝග කරන මෙන් පෙත්සම්කාර පාර්ශවයේ නීතිඥවරයා අධිකරණය හමුවේ කරුණු දක්වමින් ඉල්ලා සිටියේය. ඊට රජයේ නීතීඥවරයා සිය විරෝධය පළ කර තිබේ. එහෙත් සරත් ෆොන්සේකා මහතා අදාළ අභියාචනයේ පාර්ශවකරුවකු බැවින් මෙම නඩු විභාගයට සහභාගී වීමට ඔහුට හිමිකමක් ඇති බව කරුණු සළකා බැලු විනිසුරු උපාලි අබේරත්න මහතා ප්‍රකාශ කළේය. ඒ අනුව සරත් ෆොන්සේකා මහතා හෙට අභියාචනාධිකරණය හමුවට ඉදිරිපත් කර‍න ලෙස විනිසුරු මඩුල්ල බන්ධනාගාර නිලධාරීන්ට නියම කරනු ලැබීය.", "URL": "https://sinhala.adaderana.lk/news.php?nid=11576", "Category": null, "Parent URL": null}