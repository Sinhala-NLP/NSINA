{"Source": "Adaderana", "Timestamp": "October 11, 2012 09:22 am", "Headline": "අකුණු ගැන ජනතාව දැනුවත් කෙරෙයි", "News Content": "අකුණු අනතුරු පිළිබඳව ජනතාව දැනුවත් කිරීමේ දීප ව්‍යාප්ත විශේෂ වැඩසටහනක් ක්‍රියාත්මක කිරීමට ආපදා කළමනාකරණ මධ්‍යස්ථානය පියවර ගෙන තිබේ. කාලගුණ විද්‍යා දෙපාර්තමේන්තුවේ සහයෝගය ඇතිව මෙම වැඩසටහන ක්‍රියාත්මක කරන බව එම මධ්‍යස්ථා‍නයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ වසරේ ගතවූ කාලය තුළ අකුණු අනතුරුවලින් පුද්ගලයින් 39 දෙනෙකු ජීවිතක්ෂයට පත්ව ඇත. පසුගිය වසරේ අකුණු අනතුරුවලින් පුද්ගලයින් 54 දෙනෙකු ජීවිතක්ෂයට පත්ව ඇති බව ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=28193", "Category": null, "Parent URL": null}