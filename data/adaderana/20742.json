{"Source": "Adaderana", "Timestamp": "December 16, 2011 09:25 pm", "Headline": "අතුරුදහන් වූ කතගේ මළ සිරුර ඇළ මාර්ගයක් අසලින් හමුවෙයි", "News Content": "අද(16) පෙරවරුවේ ශාන්තිපුර ප්‍රදේශයේ ඇළ මාර්ගයක් අසලින් 69 හැවිරිදි කාන්තාවකගේ මළ සිරුරක් හමුව තිබේ. ඕපාත, කොටගෙදර ප්‍රදේශයේ පදිංචිකාරිණියක වන මෙම කාන්තාව ඊයේ(15) රාත්‍රියේ සිට අතුරුදහන්ව සිට ඇති බව පොලිසිය පවසයි. රාත්‍රියේ නිවසින් පිටතට ගොස් ඇති ඇය නැවත නිවසට නොපැමිණ ඇති අතර අද පෙරවරුවේ මෙසේ ඇයගේ මළ සිරුර හමුව ඇත. හිසට තියුණු ආයුධයකින් පහර දී මෙම කාන්තාව ඝාතනය කර ඇති බවට සැකකරන බව ද පොලිසිය සඳහන් කරයි. ඝාතනය සම්බන්ධව කිසිදු තොරතුරක් අනාවරණය වී නොමැති බව ද සඳහන්ය.", "URL": "https://sinhala.adaderana.lk/news.php?nid=20742", "Category": null, "Parent URL": null}