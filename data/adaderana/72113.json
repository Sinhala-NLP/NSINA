{"Source": "Adaderana", "Timestamp": "April 16, 2017 02:18 pm", "Headline": "රළ පහරට හසුවී පාසල් සිසුවිය නොඑන ගමන් ගිහින්", "News Content": "ගන්දර මුහුදු තීරයේදී මුහුදු රළ පහරකට හසු වීමෙන් පාසල් ශිෂ්‍යාවක් ජීවිතක්ෂයට පත්ව තිබේ.විනෝද චාරිකාවකට සහභාගී වූ ඇය තම මව හා පියා සමඟ මුහුදු වෙරලේ තිබූ ගලක් උඩ රැඳී සිට ඇති අතර එම අවස්ථාවේදී පැමිණි රළ පහරකට හසු වීමෙන් මෙම අනතුර සිදුව ඇති බව පොලීසිය පැවසුවේය.මියගොස් ඇත්තේ නුගේගොඩ ප්‍රදේශයේ පදිංචිව සිටි 11 හැවිරිදි පාසල් ශිෂ්‍යාවකි.සිද්ධිය සම්බන්ධයෙන් ගන්දර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72113", "Category": null, "Parent URL": null}