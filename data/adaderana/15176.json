{"Source": "Adaderana", "Timestamp": "March 30, 2011 09:44 pm", "Headline": " ශ්‍රී රංගාගේ ජීප් රථය පාරෙන් ඉවතට-රංගා වව්නියාවෙන් මහනුවර රෝහලට", "News Content": "එක්සත් ජාතික පක්ෂයෙන් මහ මැතිවරණයට තරග කොට පාර්ලිමේන්තුවට තේරී පත්ව පසුව ආණ්ඩු පක්ෂයට එක්වූ පාර්ලිමේන්තු මන්ත්‍රී ශ්‍රී රංගා මහතා වව්නියාවේදී රිය අනතුරකට භාජනය වී ඇතැයි වාර්තා වේ. ඔහු ගමන්ගත් ජීප් රථය පාරෙන් ඉවතට පැන ගසක හැපීමෙන් මෙම අනතුර සිදුව ඇති බව වව්නියාව රෝහල් ආරංචි මාර්ග සඳහන් කරයි. අනතුරෙන් සුළු තුවාල ලැබූ පාර්ලිමේන්තු මන්ත්‍රීවරයා මහතා ප්‍රථමයෙන් වව්නියාව රෝහලට ඇතුළත් කර පසුව මහනුවර රෝහලට මාරුකර එවා ඇතැයි කියැවේ.", "URL": "https://sinhala.adaderana.lk/news.php?nid=15176", "Category": null, "Parent URL": null}