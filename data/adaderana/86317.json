{"Source": "Adaderana", "Timestamp": "March 25, 2018 05:36 pm", "Headline": " අපරාධ රැසක මහ මොළකරු කුඩු නුවන් පොලිස් දැලට හසුවෙයි", "News Content": "පුද්ගල ඝාතන ඇතුළු අපරාධ රැසකට සම්බන්ධ පාතාල කල්ලි සාමාජික නුවන් නොහොත් “කුඩු නුවන්” නැමැත්තා පොලිස් විශේෂ කාර්ය බලකාය විසින් අත්අඩංගුවට ගෙන තිබේ. අද(25) දින උදෑසන 11.20ට පමණ කඩවත දී ඉහළ කරගහමුණ ප්‍රදේශයේ හෙරොයින් ඡාවාරමක් පොලිස් විශේෂ කාර්ය බලකා මුලස්ථානයේ නිලධාරීන්ට ලද තොරතුරක් මත මෙම අත්අඩංගුවට ගැනීම සිදු කර ඇත. අදාළ ප්‍රදේශයේ නිවසක් පරීක්ෂා කිරීමේ දී එම නිවසේ වහලයේ පොලිතින් කවරයක දමා සඟවා තිබු ජීව අත්බෝම්බයක් සොයා ගෙන ඇති අතර එහිදි අදාළ සැකකරු අත්අඩංගුවට ගෙන තිබේ. සිද්ධිය සඳහා වැඩිදුර විමර්ශන කඩවත පොලිස් ස්ථානය මඟින් සිදු කරනු ලබයි. අත්අඩංගුවට ගත් සැකකරු වයස අවුරුදු 39 ක් වු සෙත්සිරි උයන, ඉහළ කරගහමුණ ප්‍රදේශයේ පදිංචි වෙස්ටියගේ දොන් නුවන් උදය ගුණතිලක නැමති අයෙකි. ඔහු කුඩු නුවන් නමින් හඳුන්වනු ලබයි. හෙට(26) මහර මහේස්ත්‍රාත් අධිකරණයට සැකකරු ඉදිරිපත් කිරීමට නියමිතව ඇත. පුද්ගල ඝාතන ඇතුළු අපරාධ රැසකට සම්බන්ධ පාතාල කල්ලි සාමාජික නුවන් නොහොත් “කුඩු නුවන්“ නැමැත්තා පොලිස් විශේෂ කාර්ය බලකාය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=86317", "Category": null, "Parent URL": null}