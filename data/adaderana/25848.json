{"Source": "Adaderana", "Timestamp": "July 17, 2012 11:53 am", "Headline": "ත්‍රීරෝද රථයෙන් ගෝන මස් ඇදලා-තිදෙනකු අත්අඩංගුවේ", "News Content": "මින්නේරිය පොලිස් බල ප්‍රදේශයේදී මින්නේරිය බටුඔය දුමිරියපොළ හන්දියේදී ත‍්‍රීවීලර් රථයකින් ගෝන මස් කිලෝ 75ක් ප‍්‍රවාහනය කරමින් සිටි සැකකරුවන් 03 දෙනෙකු අත්අඩංගුවට ගෙන තිබේ. මින්නේරිය පොලීසියේ නිලධාරීන් කණ්ඩායමක් විසින් අද(17) අලුයම මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. අත්අඩංගුවට පත්වූවන් සන්තකයේ තිබී බෝර 16 වර්ගයේ එංගලන්තයේ නිෂ්පාදිත තනි කාණුවේ පතොරම් තුවක්කුවක් හා එම උණ්ඩ 05 ක්ද පොලිස් භාරයට ගෙන තිබේ. සැකකරුවන් අද දින (17) හිඟුරක්ගොඩ මහේස්ත‍්‍රාත් අධිකරණයට ඉදිරිපත් කිරීමට නියමිතය. මින්නේරිය පොලිසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25848", "Category": null, "Parent URL": null}