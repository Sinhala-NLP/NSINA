{"Source": "Adaderana", "Timestamp": "September 3, 2013 06:23 pm", "Headline": "ගංජා කිලෝ 500 සමඟ අයෙක් කොටු ", "News Content": "ප්‍රවාහනය සඳහා සූදානම් කර තිබු ගංජා කිලෝග්‍රෑම් 500කට ආසන්න ප්‍රමාණයක් තණමල්විල පොලිස් විශේෂ කාර්යාංශය සිදුකළ වැටලීමකදී සොයාගෙන තිබේ. තණමල්විල අරඹේකෙම ප්‍රදේශයේ දී මෙම ගංජා තොගය සොයාගත් බව පොලීසිය පවසයි. ලොරි රථයකින් මෙම ගංජා තොගය ප්‍රවාහනය කිරීමට සූදානම් කර තිබී ඇති අතර එහිදී සැකකරුවෙකු අත්අඩංගුවට ගැනීමට හැකි වු බව පොලීසිය සඳහන් කරයි තණමල්විල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37125", "Category": null, "Parent URL": null}