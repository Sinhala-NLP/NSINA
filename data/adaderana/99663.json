{"Source": "Adaderana", "Timestamp": "November 23, 2018 02:45 pm", "Headline": "වව්නියාව දකුණ ප්‍රාදේශීය සභා මන්ත්‍රීවරු පාරට බසියි", "News Content": "වවුනියාව දකුණ ප්‍රාදේශීය සභාවේ සභාපති ඇතුළු මන්ත්‍රීවරුන් අද(23) ප්‍රාදේශීය සභාව ඉදිරිපස අරලියගහ මන්දිරයට අරක්ගෙන ඇති බහිරවයා පළවා හරිමු, පක්ෂග්‍රාහි කථානායක ධූරයෙන් ඉල්ලා අස්වනු ලෙසට ඉල්ලීම් කරමින් විරෝධතාවයක නිරත වී තිබේ. ප්‍රාදේශීය සභාවේ ශ්‍රී ලංකා පොදුජන පෙරමුණ මන්ත්‍රීවරුන් හා ශ්‍රී ලංකා නිදහස් පක්ෂ මන්ත්‍රීවරුන් මෙසේ විරෝධතාවයට එක්ව සිටියහ. පෝස්ටර හා බැනර් ප්‍රදර්ශනය කරමින් අදාළ මන්ත්‍රීවරුන් විරෝධතාවයට එක්ව සිටි අතර, අදාළ පිරිස මීළඟ එක්සත් ජාතික පක්ෂ නායකත්වය අනුරට යනුවෙන්ද පෝස්ටර ප්‍රදර්ශනය කරනු ලැබීය. වවුනියාව දකුණ සිංහල ප්‍රාදේශීය සභාවේ බලය ශ්‍රී ලංකා පොදුජන පෙරමුණ සතුව පවතින අතර, උතුරු පළාතේ පවතින එකම සිංහල ප්‍රාදේශීය සභාව වන්නේද එයයි. විරෝධතාවයට ප්‍රාදේශීය සභා සභාපති කසුන් සුමතිපාල මහතා, සභාවේ උප සභාපති වසන්ත රාජකරුණා මහතා ඇතුළු මන්ත්‍රවරුන් එක්ව සිටියහ.", "URL": "https://sinhala.adaderana.lk/news.php?nid=99663", "Category": null, "Parent URL": null}