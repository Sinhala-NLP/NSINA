{"Source": "Adaderana", "Timestamp": "October 4, 2014 04:26 pm", "Headline": "හොර පාරෙන් ඉන්දියාවට ගිහින් එහෙනුත් පැනලා ගිහින් ", "News Content": "නීති විරෝධී අයුරින් ශ්‍රී ලංකාවේ සිට ඉන්දියාව බලා ගොස් ඇති පුද්ගලයින් දෙදෙනෙකු පිළිබඳව ඉන්දීය වෙරළ ආරක්ෂක බලකාය විසින් පරීක්ෂණ ආරම්භ කර තිබේ. ශ්‍රී ලංකාවේ සිට අද(04) මෙලෙස යාත්‍රාවක් මගින් නීති විරෝධී අයුරින් පුද්ගලයින් දෙදෙනෙකු ඉන්දියාවේ තන්ගච්චිමඩම් මුහුදු වෙරළ ප්‍රදේශයට ගොස් ඇති බව විදේශ මාධ්‍ය පෙන්වා දෙයි. එහිදී ඉන්දීය ආරක්ෂක නිලධාරීන් විසින් ඔවුන් දෙදෙනා අත්අඩංගුවට ගැනීමට සුදානම් වු අවස්ථාවේදී ඔවුන් පළා ගොස් ඇති බවද සඳහන් ‍වෙයි. කෙසේ වෙතත් අදාළ පුද්ගලයින් දෙදෙනා ගමන්ගත් යාත්‍රාව මේ වන විට ඉන්දීය වෙරළ ආරක්ෂක නිලධාරීන් සිය බාරයට ගෙන ඇති අතර පළාගොස් ඇති අදාළ සැකකාර පුද්ගයින් සොයා‍ මේ වන විටත් පරීක්ෂණ ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=46506", "Category": null, "Parent URL": null}