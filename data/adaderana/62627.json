{"Source": "Adaderana", "Timestamp": "August 1, 2016 07:19 am", "Headline": " බස් ගාස්තු ඉහළ නඟින්නේ අදයි", "News Content": "පෞද්ගලික සහ ලංගම බස් ගාස්තු අද දිනයේ සිට ඉහළ නැංවිමට රජය තීරණය කර තිබේ.වාර්ෂික බස් ගාස්තු සංශෝධනයට අනුව මෙම බස් ගාස්තු ඉහළ නැංවිම සිදු කරනෙ බව ප්‍රවාහන හා සිවිල් ගුවන් සේවා අමාත්‍යංශයය සඳහන් කරයි.ඒ අනුව මෙවර බස් ගාස්තුව 6% න් ඉහළ නැංවෙනු ඇත.වාර්ෂික බස් ගාස්තු සංශෝධනය සෑම වසරකම ජුලි මස 01 වනදා සිදු කළ යුතු අතර බස් ගාස්තු සංශෝධනය සම්බන්ධයෙන් පැවැති අර්බුදකාරි තත්ත්වය මත එය අගෝස්තු මස 01 වනදා දක්වා කල් දමනු ලැබිණි.ඒ අනුව අද දිනයේ සිට රුපියල්ව 08ක්ව පැවැති අවම බස් ගාස්තුව රුපියල් 09ක් දක්වා ඉහළ යනු ඇත.මේ අනුව සෙසු සියලුම ගාස්තු සියයට 06කින් ඉහළ නැංවෙන අතර රුපියල් 12 ගාස්තුව පමණක් ඉහළ නැංවිමක් සිදු නොවන බව සදහන්ය.මේ අතර බස් ගාස්තු සංශෝධනයට අනුව දක්ෂිණ අධිවේගී මාර්ගයේ බස් රථ ගාස්තුව ද ඉහළ නැංවිමට තීරණය කර තිබේ.ඒ අනුව ගාල්ල - මහරගම අතර නව බස් ගාස්තුව රුපියල් 390 ක් වන අතර මහරගම - මාතර අතර බස් ගාස්තු රුපියල් 470ක් බව වාර්තා වේ.කඩුවෙල සහ මාතර අතර බස් ගාස්තුව ද රුපියල් 490 දක්වා ඉහළ නංවා තිබේ.මේ අතර අද දිනයේ සිට ලංගම බස් ගාස්තු ද ඉහළ නංවා තිබේ.", "URL": "https://sinhala.adaderana.lk/news.php?nid=62627", "Category": null, "Parent URL": null}