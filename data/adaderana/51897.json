{"Source": "Adaderana", "Timestamp": "June 10, 2015 01:15 pm", "Headline": "රසායනික විෂ මුසු වී වතුකම්කරුවන් 79ක් රෝහලේ", "News Content": "හපුතලේ, පිටරන්මලේ වතු යායේ ඉහළ ප්‍රදේශයකට වල් නාශකයක් ගැසීමෙන් පසු ඉහළ කඳුකරයේ සිට පහලට ගලා එන ජලය උණුකර තේ පානය කිරීමෙන් රෝගාතුර වූ වතුකම්කරුවන් 79 දෙනෙකු රෝහල් ගත කර තිබේ.අද පෙරවරු 10ට පමණ මෙය සිදුව ඇති බව පොලිස් මාධ්‍ය ඒකකය පැවසීය.එසේ රෝගාතුර වූ වතුකම්කරුවන්ට ක්ලාන්තය වැනි රෝග ලක්ෂණ ඇති බවත්, ඒ අනූව ඔවුන්ගෙන් 29 දෙනෙකු හපුතලේ රෝහලටත්, 50 දෙනෙකු දියතලාව රෝහලටත් ඇතුළත් කර ඇත.", "URL": "https://sinhala.adaderana.lk/news.php?nid=51897", "Category": null, "Parent URL": null}