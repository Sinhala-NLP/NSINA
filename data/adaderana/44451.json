{"Source": "Adaderana", "Timestamp": "July 5, 2014 04:58 pm", "Headline": "බස් රථයක් පෙරළී 14ක් රෝහලේ - තවත් පුද්ගලයෙක් මරුට ", "News Content": "වව්නියාව, ඕමන්ත ප්‍රදේශයේදී බස් රථයක් පෙරළී සිදු වූ රිය අනතුරකින් එක් අයෙකු මියගොස් තවත් පුද්ගලයින් 14 දෙනෙකු තුවාල ලබා තිබේ. අදාළ රිය අනතුරින් මියගොස් ඇත්තේ යුද හමුදා සෙබලෙකු බවද අද දෙරණ වාර්තාකරු සඳහන් කළේය‍. යාපනයේ සිට ව්වනියාව බලා අධික වේගයෙන් ධාවනය වූ බස් රථය රියදුරුට පාලනය කරගැනීමට නොහැකි වී අදාළ අනතුර සිදුවී තිබේ. තුවාල ලැබු පුද්ගලයින් 14 දෙනා වව්නියාව මුලික රෝහලට ඇතුළත් කර ඇති බවත්, එම පුද්ගලයින් 14 දෙනාගෙන් තිදෙනෙකුගේ තත්ත්වය බරපතළ බවත් අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=44451", "Category": null, "Parent URL": null}