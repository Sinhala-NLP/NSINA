{"Source": "Adaderana", "Timestamp": "May 21, 2014 04:54 pm", "Headline": "පනාමුරේ බස් 2ක් ගැටී 20ට තුවාලයි", "News Content": "ඇඹිලිපිටිය - ඌරුබොක්ක ප්‍රධාන මාර්ගයේ පනාමුර ප්‍රදේශයේ සිදුවු රිය අනතුරකින් පුද්ගලයින් 20 දෙනෙකු පමණ තුවාල ලබා තිබේ. පෞද්ගලික බස් රථයක් හා ලංකා ගමනාගමන මණ්ඩලයට අයත් බස් රථයක් එකිනෙක ගැටීමෙන් අනතුර සිදුව ඇත. තුවාල ලැබුවන් ප්‍රතිකාර සඳහා ඇඹිලිපිටිය රෝහලට ඇතුළත් කර ඇති අතර කිසිවෙකුගේ තත්ත්වය බරපතළ නොවන බව සඳහන්ය. අනතුර සම්බන්ධයෙන් ඇඹිලිපිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43371", "Category": null, "Parent URL": null}