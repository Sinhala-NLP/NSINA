{"Source": "Adaderana", "Timestamp": "October 25, 2010 08:22 am", "Headline": "පකිස්ථාන ජනපති ලබන මස මෙරටට පැමිණෙයි", "News Content": "පකිස්ථාන් ජනාධිපති අසීෆ් අලී සර්දාරි මහතා ශ්‍රි ලංකාවේ දෙදින නිල සංචාරයක නිරත වීමට සැලසුම් කර තිබේ. ලබන මාසයේදී එම සංචාරය සිදුවනු ඇති බව පකිස්ථාන් විදේශ කටයුතු අමාත්‍යාංශය වාර්තා කරයි. ශ්‍රි ලංකාව සහ පකිස්ථානය අතර වෙළඳ සහ ආරක්ෂක සහයෝගීතාව ඉහළ නංවා ගැනීම මෙම සංචාරයේ අරමුණ වී තිබේ. පකිස්ථාන් විදේශ අමාත්‍ය ෂා මෙහෙමුද් කුරේෂී සහ එරට ව්‍යාපාරිකයන් පිරිසක් ද මෙම සංචාරයට එක්වීමට නියමිතය. පකිස්ථානය එල්.ටී.ටී.ඊ. ත්‍රස්තවාදය පරාජය කිරීම සඳහා ශ්‍රි ලංකා හමුදාවට අවි ආයුධ සහ පුහුණුව ලබාදුන් ප්‍රධාන රටක් වේ.", "URL": "https://sinhala.adaderana.lk/news.php?nid=11714", "Category": null, "Parent URL": null}