{"Source": "Adaderana", "Timestamp": "January 10, 2019 11:38 am", "Headline": "මරණයට නියම වූ රැඳවියන් 1299ක්", "News Content": "ස්ථීර වශයෙන්ම මරණ දණ්ඩනයට නියම වූ රැඳවියන් 1299 දෙනෙකු මෙරට බන්ධනාගාරවල සිටින බව අධිකරණ හා බන්ධනාගාර ප්‍රතිසංස්කරණ අමාත්‍යාංශය පවසයි. එම අමාත්‍යාංශය පෙන්වා දෙන්නේ එම රැඳවියන් අතරින් රැඳවියන් 823 දෙනෙකු තමන්ට නියම කර ඇති මරණ දඩුවම සම්බන්ධයෙන් අභියාචනා ඉදිරිපත් කර ඇති බවයි. මරණ දණ්ඩනය නියම වී සිටින රැඳවියන් අතර පිරිමි පුද්ගලයින් 1215 දෙනෙකු සහ කාන්තාවන් 84 දෙනෙකු සිටින බව සඳහයන්ය. ස්ථීර වශයෙන්ම රැඳවියන් 476 දෙනෙකුට මරණිය දණ්ඩනය නියම කර ඇති අතර පිරිමි පුද්ගලයින් 426 දෙනෙකු ද කාන්තාවන් 50 දෙනෙකු ද ඒ අතර වන බව අධිකරණ හා බන්ධනාගාර ප්‍රතිසංස්කරණ අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=102118", "Category": null, "Parent URL": null}