{"Source": "Adaderana", "Timestamp": "January 8, 2017 01:34 pm", "Headline": " දැව ජාවාරම්වල නිරතවූ 6ක් මාට්ටු ", "News Content": "දිවයිනේ ප්‍රදේශ කිහිපයක සිදුකරන ලද වැටලීම්වලදී නීතී විරෝධී දැව ජාවාරම්වල නිරතව සිටි පුද්ගලයින් හය දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. බණ්ඩාරවෙල සහ පුදුකුඩිඉරිප්පු ප්‍රදේශවල දී මෙම සැකකරුවන් අත්අඩංගුවට ගෙන ඇති බව සඳහන්ය.බණ්ඩාරවෙල, හීල්ඔය ප්‍රදේශයේ දී සැකකරුවන් සිව් දෙනෙකු අත්අඩංගුවට ගෙන ඇති අතර එහිදී දැව සහ දැව ඉරීම සඳහා යොදාගත් යන්ත්‍රෝපකරණ තොගයක් විශේෂ කාර්යය බලකාය බාරයට ගෙන තිබේ.පුදුකුඩිඉරිප්පු - විශ්ව මඩු ප්‍රදේශයේ දී නීති විරෝධීව දැව ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගත් බව විශේෂ කාර්යය බලකාය සඳහන් කළේය.සැකකරුවන් වැඩිදුර විමර්ශන සඳහා හපුතලේ අඩවි වන නිලධාරී කාර්යාලය වෙත සහ පුදුකුඩිඉරිප්පු පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=67861", "Category": null, "Parent URL": null}