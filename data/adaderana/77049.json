{"Source": "Adaderana", "Timestamp": "September 3, 2017 11:35 am", "Headline": " අනතුරින් 4ට තුවාලයි", "News Content": "හම්බන්තොට - මත්තල ගුවන්තොටුපළ මාර්ගයේ - ගොන්නොරුව ප්‍රදේශයේ දී වෑන් රථයක් මාර්ගයෙන් ඉවතට පැන සිදු වූ රිය අනතුරකින් පුද්ගලයින් සිව්(4) දෙනෙකු තුවාල ලබා හම්බන්තොට රෝහලට ඇතුළත් කර ඇත.මෙසේ අනතුරට ලක්ව ඇත්තේ ගම්පහ ප්‍රදේශයට අයත් වෑන් රථයක් වන අතර ඔවුන් මත්තල ගුවන් තොටුපළට ගොස් නැවත කතරගම බලා යමින් සිටිය දී වෑන් රථයේ රියදුරුට නින්ද යෑම නිසා වෑන් රථය මාර්ගයෙන් ඉවතට පැන අනතුර සිදු වී ඇත.අනතුර සිදු වන අවස්ථාවේ වෑන් රථයේ 7 දෙනෙකු පමණ ගමන් කොට ඇත. අනතුරින් තුවාල ලැබූවන් අතර කාන්තාවන් දෙදෙනෙකු හා රියදුරු ද ඇතුළුව පිරිමි පුද්ගලයින් දෙදෙනෙකු වේ.සිද්ධිය සම්බන්ධයෙන් හම්බන්තොට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=77049", "Category": null, "Parent URL": null}