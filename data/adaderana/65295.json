{"Source": "Adaderana", "Timestamp": "October 22, 2016 03:47 pm", "Headline": " සුදර්ශිය රැකගන්න කලාකරුවන් පාරට බසියි", "News Content": "සිංහල සංස්කෘති ආයතනය හෙවත් සුදර්ශිය, ජපානයේ ආයතනයට පවරා නොදෙන ලෙස බල කරමින් විරෝධතාවක් පවත්වා තිබේ.එම ආයතනය ඉදිරිපිට දී මෙම විරෝධතාව පැවති අතර ඊට කලාකරුවන්, එම ආයතනයේ සිසුන් සහ දෙමව්පියන් ඇතුළු විශාල පිරිසක් එක්ව සිටි බව වාර්තා වේ.සිංහල සංස්කෘති ආයතනය විකිණීම තුළින් මෙරට කලා ක්ෂේත්‍රයට දැඩි බලපෑම් එල්ල වීමට ඉඩ ඇති බව විරෝධතාකරුවන් සඳහන් කළේය.මේ හේතුවෙන් එම ආයතනය වෙනත් ආයතනයකට පැවරීමට කටයුතු නොකරන ලෙස රජයෙන් ඉල්ලීමක් කරන බව ද ඔවුන් තවදුරටත් ප්‍රකාශ කළේය.", "URL": "https://sinhala.adaderana.lk/news.php?nid=65295", "Category": null, "Parent URL": null}