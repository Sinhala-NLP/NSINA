{"Source": "Adaderana", "Timestamp": "February 26, 2013 10:27 am", "Headline": "යතුරුපැදි සොරෙක් අත්අඩංගුවට", "News Content": "යතුරුපැදි සොරකම් කිරීමේ ජාවාරමක නිරතව සිටි තරුණයෙකු කිලිනොචිචිය ප්‍රදේශයේ දී අත්අඩංගුවට ගෙන තිබේ. කිලිනොච්චිය පොලීසිය ලද තොරතුරක් අනුව සිදුකළ විමර්ශනයක දී අදාළ සැකකරු අත්අඩංගුවට ගෙන ඇති බව සඳහන්ය. අදාළ සැකකරු ප්‍රදේශයේ මෝටර් රථ කාර්මිකයෙකු වශයෙන් කටයුතු කරන අතර මොහු යතුරු පැදි අලුත්වැඩියා කොට එහි තත්ත්වය පරීක්ෂා කිරීමට බව පවසමින් රැගෙන ගොස් යතුරු පැදි සොරකම් කරන බවට තොරතුරු අනාවරණය වී ඇති බව පොලීසිය සඳහන් කළේය. 19 හැවිරිදි කොකාවිල් ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති බව සඳහන්ය. සැකකරු අද (26) දින කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර කිලිනොච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31931", "Category": null, "Parent URL": null}