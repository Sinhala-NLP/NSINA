{"Source": "Adaderana", "Timestamp": "September 27, 2018 01:19 pm", "Headline": "දේවාලයටත් හොරු පනියි", "News Content": "බගවන්තලාව පොලිස් වසමට අයත් කැම්පියන් වතු යායේ මැද කොටසේ පිහිටි හින්දු කොවිල් දෙකක් කඩා දේව රූපවලට පලඳවා තිබු රණ් ආභරණ සහ පින් කැටයේ තිබු මුදල් සොරාගෙන ගොස් ඇති බව බගවන්තලාව පොලීසිය පැවසීය. අද (27) අලුයම මෙම කොවිල් දෙකේ ඉදිරිපස දොරටුව කඩා කොවිල තුලට පිවිස මෙම සොරකම සිදු කර ඇති බව සිද්ධිය සම්බන්ධයෙන් පරික්ෂණ පවත්වන බගවන්තලාව පොලිසිය කියා සිටියේය. කොවිල් දෙකේම දොරවල් අලුයම විවෘත කර තිබෙන බව වතු කම්කරුවෙකු දැක ඒ පිලිබදව එම කොවිල භාර පුජකවරයාට දැනුම් දිමෙන් අනතුරුව පුජකවරයා විසින් එ පිලිබඳව බගවන්තලාව පොලීසියට පැමිණිලි කර ඇත. සිද්ධිය සම්බන්ධයෙන් බගවන්තලාව පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=96802", "Category": null, "Parent URL": null}