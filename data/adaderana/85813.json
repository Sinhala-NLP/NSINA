{"Source": "Adaderana", "Timestamp": "March 16, 2018 04:00 pm", "Headline": "විදුලි ජනක යන්ත්‍ර රැගෙනයාම තහනම් කිරීම ගැන ධීවර අමාත්‍යංශයේ අවධානය", "News Content": "තෝරාගත් ධීවර බෝට්ටු වර්ග කිහිපයක විදුලි ජනක යන්ත්‍ර රැගෙනයාම සම්පූර්ණයෙන් තහනම් කිරිම සම්බන්ධයෙන් ධීවර අමාත්‍යං ශයේ අවධානය යොමුව තිබේ. විදුලි ජනක යන්ත්‍ර භාවිතය මගින් ඇතැම් පන්න ක්‍රම සදහා දැඩි බලපෑමක් එල්ල වී ඇති බවට සිදු කළ අධ්‍යනයකදි අනාවරණය වී ඇති බව අමාත්‍යංශය පවසයි. ඒ අනුව යාන්ත්‍රික නොවන පාරම්පරික බෝට්ටු, යාන්ත්‍රික පාරම්පරික බෝට්ටු, යාන්ත්‍රික නොවන මාදැල් බෝට්ටු, පිටත සවිකරණ ලද එන්ජින් සහිත ෆයිබර් බෝට්ටු සහ අතුළත එන්ජින් සවි කරන ලද එක් දින බෝට්ටුවල විදුලි ජනක යන්ත්‍ර රැගෙන යාම තහනම් කිරිමට නියමිතය. ඒ අනුව ඊට අදාලව ධීවර හා ජලජ සම්පත් පනතට නව නියෝග කිහිපයක් ඇතුළත් කිරිමට පියවර ගන්නා ලෙස අමාත්‍ය මහින්ද අමරවීර මහතා අද නිළධාරින්ට උපදෙස් ලබා දුන් බව ධීවර අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=85813", "Category": null, "Parent URL": null}