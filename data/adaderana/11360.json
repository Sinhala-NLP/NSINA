{"Source": "Adaderana", "Timestamp": "October 8, 2010 10:00 am", "Headline": "මැතිවරණ සංශෝධන පනත මේ මස තුළ පාර්ලිමේන්තුවට", "News Content": "පළාත් පාලන මැතිවරණ සංශෝධන පනත මේ මාසය අවසන් වීමට පෙර පාර්ලිමේන්තුවට ඉදිරිපත් කරන බව පළාත් පාලන හා පළාත් සභා නියෝජ්‍ය අමාත්‍ය ඉන්දික බණ්ඩාරනායක මහතා පවසයි. ලබන වසර මුලදී අනිවාර්යයෙන්ම පළාත් පාලන මැතිවරණය පවත්වන බව අමාත්‍යවරයා සඳහන් කරයි. අප්‍රේල් මාසයේ දී එහි නිල කාලය අවසන් වීම ඊට හේතුව වී ඇත. පළාත් පාලන ආයතනවල නිල කාලය අවසන් වී වසරක් ගතවුව ද මැතිවරණ කිහිපයක් පැවතීම හේතුවෙන් එය ලබන වසර දක්වා දිර්ඝ කිරීමට රජය පියවර ගනු ලැබීය. නව මැතිවරණය සමානුපාතික සහ කේවල ඡන්ද ක්‍රම යටතේ පැවැත්වීමට අදාළ මූලික කටයුතු මේ වන විට සම්පූර්ණ කර ඇති බව ද නියෝජ්‍ය අමාත්‍ය ඉන්දික බණ්ඩාරනායක මහතා සඳහන් ක‍ළේය.", "URL": "https://sinhala.adaderana.lk/news.php?nid=11360", "Category": null, "Parent URL": null}