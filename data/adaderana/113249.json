{"Source": "Adaderana", "Timestamp": "July 3, 2019 09:15 am", "Headline": "යාපනේ ජනාධිපති මන්දිරය ආසන්නයේ අක්කර 62 ක් යළි මුල් හිමිකරුවන්ට", "News Content": "යාපනයේ කන්කසන්තුරයේ ජනාධිපති මන්දිරය පිහිටි භූමියෙන් සහ ඒ අවට අක්කර 62ක් යළි එහි මුල් අයිතිකරුවන්ට ලබා දීමට උතුරු පළාත් ආණ්ඩුකාරවර ආචාර්ය සුරේන් රාඝවන් මහතා පියවර ගෙන තිබේ. ඒ, ඊයේ 02) තෙලිප්පලෙයි ප්‍රාදේශීය ලේකම් කාර්යාලයේ පැවති සාකච්ඡාවකින් අනතුරුවයි. කන්කසන්තුරෙයි ජනාධිපතිමන්දිරය පිහිටි භූමිය සහ ඒ අවට ප්‍රදේශ කලාප හතරකට බෙදා මැනීම් සිදුකිරීමෙන් පසු එම ඉඩම්වල මුල්හිමිකරුවන්ට යළි ඒවා ලබා දීමට ආණ්ඩුකාර වරයා මෙහිදී බලධාරීන්ටඋපදෙස් දී ඇත. ජනාධිපති මෛත්‍රීපාල සිරිසේන මහතාගේඋපදෙස් මත ආණ්ඩුකාරවරයා මෙම පියවර ගත් අතර,ආණ්ඩුකාරවර ලේකම් එස්. සත්‍යසීලන් මහතා සහ උතුරු පළාත් ඉඩම් මැනුම් දෙපාර්තමේන්තුවේ නිලධාරීන් ඇතුළු රාජ්‍ය නිලධාරීන් පිරිසක් සහකන්කසන්තුරෙයි ජනාධිපති මන්දිරය අවට ඉඩම් හිමියන් පිරිසක්ද මෙම සාකච්ඡාවට එක්ව සිටියේය.", "URL": "https://sinhala.adaderana.lk/news.php?nid=113249", "Category": null, "Parent URL": null}