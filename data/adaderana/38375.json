{"Source": "Adaderana", "Timestamp": "October 25, 2013 04:24 pm", "Headline": "ආවම එකයි ගියාම එකයි", "News Content": "මෙරටට පැමිණෙන ඇතැම් විදේශීය නියෝජිතයින් උතුරු ප්‍රදේශයේ වර්තමාන තත්ත්වය පිළිබඳ මෙරටදී ප්‍රසාදය පළ කර විදේශයන්හිදී ඊට විරුද්ධ අදහස් පළ කරන බව අග්‍රාමාත්‍ය දි.මු. ජයරත්න මහතා පවසයි. වත්මන් රජය උතුරු පළාතේ සංවර්ධන ක්‍රියාදාමයන් රැසක් ඉටුකොට ඇති බව අග්‍රාමාත්‍යවරයා පවසයි. ශ්‍රී ලංකාවේ හා මාලදිවයිනේ යුරෝපා සංගමයේ තානාපති ඩේවිඩ් ඩැලී මහතා හමුවූ අවස්ථාවේ අග්‍රාමාත්‍ය දි.මු. ජයරත්න මහතා මෙම අදහස් පළ කර තිබේ. එහිදී අදහස් දක්වමින් ඩේවිඩ් ඩැලී මහතා පවසා ඇත්තේ ශ්‍රී ලංකාව මේ වන විට අභියෝග රැසක් ජයගෙන ඇති බවයි. විදේශිය රටවල ක්‍රියාත්මක දෙමළ ඩයස්පෝරාවේ ක්‍රියාකාරකම් ශ්‍රී ලංකාවට තර්ජනයක් බවද ඔහු සඳහන් කර තිබේ.", "URL": "https://sinhala.adaderana.lk/news.php?nid=38375", "Category": null, "Parent URL": null}