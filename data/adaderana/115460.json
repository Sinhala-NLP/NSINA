{"Source": "Adaderana", "Timestamp": "July 31, 2019 07:31 pm", "Headline": "ප්‍රහාරයට සම්බන්ධ සියලු දෙනා මාස දෙකක් තුළ අත්අඩංගුවට ගත්තා-රනිල්", "News Content": "පාස්කු ඉරිදා ප්‍රහාරයට සම්බන්ධ සියලු දෙනා මාස දෙකක් තුළ පොලිස් අත්අඩංගුවට ගත් බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ බව සඳහන් කළේ අද(31) පෙරවරුවේ අරලියගහ මන්දිරයේ පැවති මාධ්‍ය හමුවකට එක් වෙමින්ය. මේ අතර සංචාරක හා කෙටිකාලීන ව්‍යාපාරික අවශ්‍යතා වෙනුවෙන් මෙරටට පැමිණෙන විදේශිකයන්ට ගාස්තු ගෙවීමකින් තොරව වීසා නිකුත් කිරීමට රජය තීරණය කර තිබේ. තෝරාගත් රටවල් 46 ක් සඳහා හෙට සිට මසක කාලයක් මෙම සහනය ලබා දෙන බව අද පැවති මාධ්‍ය හමුවේදී සඳහන් කළේය.", "URL": "https://sinhala.adaderana.lk/news.php?nid=115460", "Category": null, "Parent URL": null}