{"Source": "Adaderana", "Timestamp": "February 20, 2013 03:49 pm", "Headline": " ඩිලාන්ට එරෙහිව විශ්වාස භංගයක්", "News Content": "එක්සත් ජාතික පක්ෂයේ මන්ත්‍රීවරුන් පිරිසක් විසින් විදේශ රැකියා හා විදේශ රැකියා ප්‍රවර්ධන අමාත්‍ය ඩිලාන් පෙරේරා මහතාට එරෙහිව විශ්වාස භංග යෝජනාවක් ගෙනවිත් ති‍බේ. ඊයේ දිනයේ මෙම යෝජනාව පාර්ලිමේන්තු මහ ලේකම්ට භාරදී ඇති බව පාර්ලිමේන්තු ආරංචි මාර්ග සඳහන් කරයි. බාලවයස්කාර දැරියක වූ රිසානා නෆීක් බේරාගැනීම සඳහා නිසි ලෙස කටයුතු නොකිරීමෙන් අදාළ අමාත්‍යවරයා විශ්වාසය කඩකර ඇති බව පෙන්වාදෙමින් මෙම යෝජනාව භාරදී ඇත. එක්සත් ජාතික පක්ෂයේ කළුතර දිස්ත්‍රීක් පාර්ලිමේන්තු මන්ත්‍රී අජිත් පී. පෙරේරා විසින් මෙම යෝජනාව භාරදී ඇති අතර ඊට එ.ජා.ප මන්ත්‍රීවරුන් 14 දෙනකු අත්සන් තබා තිබේ.", "URL": "https://sinhala.adaderana.lk/news.php?nid=31797", "Category": null, "Parent URL": null}