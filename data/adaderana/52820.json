{"Source": "Adaderana", "Timestamp": "July 24, 2015 11:06 am", "Headline": "අංක තහඩු 2ක් ගැසූ කැබ්රියේ පෝස්ටර් තොගයක් - ආධාරකරුවන් 2ක් මාට්ටු", "News Content": "හමුදා අංක තහඩුවක් හා තවත් අංක තහඩුවක් සවිකර තිබූ සුදුපැහැති කැබ්රථයක තිබී අනුරාධපුර සන්ධාන අපේක්ෂකයෙකුගේ පෝස්ටර් 4500ට අධික තොගයක් සමග පුද්ගලයින් දෙදෙනෙකු කැබිතිගොල්ලෑව, කොන්ගොල්ලාව ප්‍රදේශයේදී අද අළුයම අත්අඩංගුවට ගෙන තිබේ.මුර සංචාරයේ නිරතව සිටි පොලිස් නිලධාරීන් පිරිසක් අද අළුයම 2.20ට පමණ මෙම කැබ්රථය පරික්ෂා කළ අවස්ථාවේදී මෙම ඡන්ද පත්‍රික‍ා තොගය සමග අංක තහඩු 2ක් සහිතව ධාවනය කළ එම කැබ් රථය පොලිස් භාරයට ගෙන ඇත.අදාළ කැබ් රථයේ මතුපිට අංක තහඩුව යටින් හමුදා අංක තහඩුවක් ද තිබී ඇති අතර මතුපිට අංක තහඩුව අනුරාධපුර, පරගස්වැන්වැව ප්‍රදේශයේ පදිංචිකරුවෙකුගේ නමට ලියාපදිංචි කළ අංක තහඩුවක් බව අනාවරණය වී තිබේ.හමුදා අංක තහඩුව ව්‍යාජ එකක්දැයි සැකයක් මතුව ඇති අතර මේ ගැන වැඩිදුරටත් කැබිතිගොල්ලෑව පොලීසිය පරීක්ෂණ ආරම්භ කර ඇති බව පොලිස් මාධ්‍ය ඒකකය පැවසීය.අත්අඩංගුවට ගත් පුද්ගලයින් දෙදෙනා 37 හැවිරිදි හා 44 හැවිරිද වන අතර ඔවුන් කහටගස්දිගිලිය හා මැදවච්චිය ප්‍රදේශවල පදිංචිකරුවන් වේ.", "URL": "https://sinhala.adaderana.lk/news.php?nid=52820", "Category": null, "Parent URL": null}