{"Source": "Adaderana", "Timestamp": "February 12, 2010 11:41 am", "Headline": "රැඳවූ ශ්‍රීලාංකිකයින් සරණාගතයින් කෙරෙයි", "News Content": "බ්‍රිතාන්‍ය වර්ජින් දූපත් වල රඳවා සිටි ශ්‍රී ලාංකිකයන්ට සරණාගතභාවය ලබා දීමට සරණාගතයින් පිළිබඳ එක්සත් ජාතීන්ගේ මහ කොමසාරිස්වරයා තීරණය කර තිබේ. වර්ජින් දූපත් හි සරණාගත රැඳවුම් මධ්‍යස්ථ‍නයේ ප්‍රධානී ඩෙනිස් ජෙනිංග්ස් වෙත මහ කොමසාරිස්වරයා විසින් ලිපියක් මඟින් මේ බව දන්වා ඇත. ශ්‍රී ලාංකිකයන් සම්බන්ධයෙන් සිදු කළ පූර්ණ පරීක්ෂණ වලට අනුව ඔවුන්ට සරණාගතභාවය පිරිනැමීමේ සුදුසුකම් ඇති බව එම ලිපියෙන් දන්වා තිබේ. සරණාගතයින් සම්බන්ධයෙන් වූ ජාත්‍යන්තර නීතීන්ට අනුව ඔවුන්ට පහසුකම් සැලසීමට පියවර ගතයුතු බව ද සරණාගතයින් පිළිබඳ එක්සත් ජාතීන්ගේ මහ කොමසාරිස්වරයා ඉල්ලා ඇත.", "URL": "https://sinhala.adaderana.lk/news.php?nid=6639", "Category": null, "Parent URL": null}