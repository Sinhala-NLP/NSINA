{"Source": "Adaderana", "Timestamp": "April 7, 2014 10:29 am", "Headline": "තියුණු ආයුධයකින් පහරදී කතක් මරුට ", "News Content": "මඩකළපුව, ඉරිදියපුරම් ප්‍රදේශයේ දි තියුණු ආයුධයකින් පහරදී කාන්තාවක ඝාතනය කර තිබේ. නිවසේ කැපුම් තුවාල සහිතව ඇඳ වැටි සිටි අදාළ කාන්තාව මඩකලපුව රෝහල වෙත ඇතුළත් කිරිමෙන් පසු වැඩිදුර ප්‍රතිකාර සඳහා කොළඹ ජාතික රෝහල වෙත රැගෙන එමින් සිටිය දි මියගොස් ඇති බව පොලිසිය පැවසුවේය. මියගිය කාන්තාව මඩකලපුව, ඉරිදියපුරම් ප්‍රදේශයේ පදිංචිව සිටි 46 හැවිරිදි අයෙකි. ඝාතනය සම්බන්ධයෙන් මියගිය කාන්තාවගේ දියණියගේ ස්වාමි පුරුෂයා අත්අඩංගුවට ගෙන තිබේ. අදාළ කාන්තාවගේ දියණියට අනියම් සබඳතාවක් සඳහා උදව් කළ බවට ඇති වු සැකයක් මත ඇයගේ බෑණා විසින් මෙම ඝාතනය සිදුකරන්නට ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=42363", "Category": null, "Parent URL": null}