{"Source": "Adaderana", "Timestamp": "September 26, 2018 11:09 am", "Headline": "නියමු කුටියට ඇතුළුවෙන්න ගිය මගියෙක් අත්අඩංගුවට", "News Content": "ජංගම දුරකතනය ආරෝපනය කර ගැනීම සඳහා මගී ගුවන් යානයක නියම කුටියට ඇතුළු වීමට උත්සාහ කල ගුවන් මගියෙකු අත්අඩංගුවට ගැනීමේ පුවතක් ඉන්දියාවෙන් වාර්තා වේ. මුම්බායි ගුවන් තොටුපලේ සිට කොල්කටා බලා ගමන් ආරම්භ කිරීමට නියමිතව තිබූ ඉන්ඩිගෝ ගුවන් සමාගමට අයත් යානයක මෙය සිදුව ඇති බව ඉන්දීය මාධ්‍ය වාර්තා කළේය. යානය ගමන් ආරම්භ කිරීමට සුළු වේලාවකට පෙර අදාළ පුද්ගලයා සිය ජංගම දුරකතනය ආරෝපනය කිරීම සඳහා ආරක්ෂක විධිවිධාන උල්ලංඝණය කරමින් යානයේ නියමු කුටියට ඇතුළු වීමට උත්සාහ දරා ඇති බව සඳහන්ය. එහිදී යානයේ කාර්ය මණ්ඩලය විසින් ඔහු වලක්වා ගුවන් තොටුපල පොලීසිය වෙත භාර දීමට පියවර ගෙන තිබේ.", "URL": "https://sinhala.adaderana.lk/news.php?nid=96729", "Category": null, "Parent URL": null}