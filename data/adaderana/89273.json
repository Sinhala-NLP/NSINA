{"Source": "Adaderana", "Timestamp": "May 17, 2018 11:59 am", "Headline": "මිරිස් කුඩු  ගහලා ඝාතනය කරලා", "News Content": "වැල්ලවාය පොලිස් බල ප්‍රදේශයේ ඇතිලිවැව සිරිපුරගම ප්‍රදේශයේ තිබී තියුණු ආයුධයකින් සිදුකළ පහරදීමකින් මියගිය පුද්ගලයකුගේ මළ සිරුරක් අද (17) උදෑසන වැල්ලවාය පොලීසිය විසින් සොයාගෙන තිබේ. මෙම පුද්ගලයා යතුරු පැදියෙන් ගමන් කරමින් සිටියෙදී මිරිස් කුඩු ප්‍රහාරයක් එල්ල කර පසුව ගෙල කපා ඝාතනය කර ඇති බව පොලීසිය පවසයි. මෙසේ මිය ගොස් ඇත්තේ වෙහෙරයාය ඇතිලිවැව ප්‍රදේශයේ පදිංචි විසිඑක් හැවිරිදි නිරෝෂන් ලක්මාල් නැමති එක් දරු පියෙකු බව සඳහන්ය. මියගිය පුද්ගලයාට වසරක පමණ කුඩා පුතෙකු සිටින අතර ඔහුගේ දේහය පවා තබා ගැනීමට නිවසක් ද හරි ආකාරව නොමැති බව අද දෙරණ වාර්තාකරු සඳහන් කළේය. සිද්ධිය සම්බන්ධයෙන් කිසිවෙකු මේ වන තෙක් අත්අඩංගුවට ගෙන නොමැති අතර සැකකරුවන් සොයා පොලීසිය විමර්ශන ආරම්භ කර තිබේ. වැල්ලවාය පොලීසිය විසින් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89273", "Category": null, "Parent URL": null}