{"Source": "Adaderana", "Timestamp": "August 31, 2018 03:40 pm", "Headline": "විශේෂ අධිකරණයේ නඩු ගැන හිරුනිකා කියයි ", "News Content": "විශේෂ මහ අධිකරණය තුළින් විපක්ෂයේ මන්ත්‍රීවරුන්ට පමණක් නොව ආණ්ඩු පක්ෂයේ මන්ත්‍රීවරුන්ටද එල්ල වී ඇති මූල්‍ය චෝදනා විභාග කළ යුතු බව එක්සත් ජාතික පක්ෂ පාර්ලිමේන්තු මන්ත්‍රීනි හිරුණිකා ප්‍රේමචන්ද්‍ර මහත්මිය පවසයි. අද(31) පෙරවරුවේ රත්මලාන ප්‍රෙද්ශයේදී මාධ්‍යයට අදහස් දක්වමින් ඇය මේ බව සඳහන් කළේය. පසුගිය කාලය තුළ නීතිය ක්‍රියාත්මක කිරීමේදී ප්‍රමාදයන් සිදුවීම හේතුවෙන් මෙම විශේෂ අධිකරන පිහිටුවීමට හේතුවූ බව මන්ත්‍රීවරිය පෙන්වා දෙයි. මේ අතර මුළු රට පුරාම ජන බල මෙහෙයුම් දියත් කරත් ජනාධිපතිවරයා හෝ අගමැතිවරයා ඉවත් කිරීමට හැකියාවක් නොමැති බව ඒ මහත්මිය සඳහන් කළේය.", "URL": "https://sinhala.adaderana.lk/news.php?nid=95313", "Category": null, "Parent URL": null}