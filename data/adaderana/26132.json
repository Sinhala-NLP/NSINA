{"Source": "Adaderana", "Timestamp": "July 28, 2012 12:17 pm", "Headline": "නීතිවිරෝධීව ගවයින් ගෙන ගිය දෙදෙනෙකුට මාංචු", "News Content": "නීතිවිරෝධීව ගවයින් ප්‍රවාහනය කරමින් සිටි පුද්ගලයින් දෙදෙනෙකු උඩුගම, අලුත්වත්ත දොළමාවත ප්‍රදේශයේ දී අත්අඩංගුවට ගෙන තිබේ. උඩුගම පොලිසියට ලැබුණු තොරතුරකට අනුව සිදුකරන ලද වැටලීමක දී කුඩා ලොරි රථයක ගවයින් දෙදෙනෙකු ප්‍රවාහනය කරමින් සිටි සැකකරුවන් දෙදෙනා අත්අඩංගුවට ගෙන ඇති බව සඳහන්ය. එම ස්ථානයේ සිටි තවත් සැකකරුවන් දෙදෙනෙකු පලාගොස් ඇති අතර ඔවුන් අත්අඩංගුවට ගැනීම සඳහා උඩුගම පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=26132", "Category": null, "Parent URL": null}