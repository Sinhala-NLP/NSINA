{"Source": "Adaderana", "Timestamp": "April 5, 2013 11:17 am", "Headline": "නැවත සමීක්ෂණයට අයැදුම්පත් යොමු කිරීම මැයි 10 තෙක්", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල නැවත සමීක්ෂණය සඳහා අයදුම්පත් යොමු කිරීමට අවස්ථාව ලබා දී තිබේ. ඒ අනුව මැයි මස 10 වන දින දක්වා ඒ සඳහා අවශ්‍යතාව ඇති සිසුන්ට කල් ලබා දී ඇති බව විභාග දෙපාර්තමේන්තුව සඳහන් කළේය. පාසල් අයදුම්කරුවන් විසින් විදුහල්පතිවරුන් මාර්ගයෙන් නැවත සමීක්ෂණය සඳහා ඉල්ලුම් කළ යුතුය. පෞද්ගලික අයදුම්කරුවන් ඝෘජුව විභාග දෙපාර්තමේන්තුව වෙත අයදුම් කළ යුතු බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=33021", "Category": null, "Parent URL": null}