{"Source": "Adaderana", "Timestamp": "November 14, 2012 02:18 pm", "Headline": " රාජ්‍ය අංශයේ සේවා නියුක්තිකයන්ට මොබිටෙල් විප්ලවීය උපහාර ", "News Content": "රාජ්‍ය අංශයේ සේවා නියුක්තිකයන් වෙත\"මොබිටෙල් උපහාර\" පැකේජය හඳුන්වාදෙමින් ජාතික ජංගම දුරකථන ජාලය ලෙසින් මොබිටෙල් ආයතනය රටේ සන්නිවේදන ක්ෂේත‍්‍රයේ විප්ලවීය වෙනසකට 2008 වසරේදී මුල පිරුවේය. මෙලෙස රාජ්‍ය සේවකයන් වෙත සුවිශේෂී වෙනසක් රැගෙන ආ \"මොබිටෙල් උපහාර\"පැකේජයට තවත් විප්ලවීය වටිනාකමක් එක්කරමින් දැන් අන්තර්ජාල සේවාවන් ද ඔවුන් වෙත ලබාදීමේ කර්තව්‍යයක් මොබිටෙල් ආයතනය ආරම්භ කර ඇත. මහින්ද චින්තන ඉදිරිදැක්ම පෙරදැරිව අප රට ආසියාවේ ආශ්චර්ය බවට පත්කිරීමේ අභිලාෂය සපුරා ගැනීමට දායකවීම සඳහා මොබිටෙල් ආයතනය සන්නිවේදන ක්ෂේත‍්‍රයේ ව්‍යාපෘති රැසක් මේවනවිට දියත් කර ඇත. මෙම සුවිශේෂී අන්තර්ජාල පහසුකම්, විදුලි සංදේශ හා තොරතුරු තාක්ෂණ අමාත්‍යාංශය සමග සහයෝගයෙන් කි‍්‍රයාත්මක වන වැඩ පිළිවෙලකි. තවද මෙය රාජ්‍ය සේවකයන්ගේ මෙහෙවර අගය කිරීමක් හා ඔවුන්ගේ දූ දරුවන්ගේ අධ්‍යාපනය හා දැනුම වර්ධනය සඳහා ආධාර වන ව්‍යාපෘතියකි. මොබිටෙල් ආයතනයේ ප‍්‍රධාන විධායක නිළධාරී ලලිත් ද සිල්වා මහතා මෙසේ ප‍්‍රකාශ කළේය. \"සන්නිවේදනය හා තොරතුරු තාක්ෂණය ක්ෂේත‍්‍රයේ දියුණුවට වත්මන් රජය ගන්නා වැඩපිළිවෙලවල් සඳහා සහයෝගය ලබාදීමට ජාතික ජංගම දුරකථන ජාලය ලෙස මොබිටෙල් ආයතනය නිරන්තරයෙන්ම කැපවී සිටිනවා. ගමට තොරතුරු තාක්ෂණය ගෙනයාමේ වැඩපිළිවෙලට සහය දෙමින් අපි ග‍්‍රාමීය ප‍්‍රදේශවල අපගේ තොරතුරු මධ්‍යස්ථාන කිහිපයක් විවෘත කර තිබෙනවා. තම ජාතික වගකීම හොඳින් හඳුනාගනිමින් ජංගම දුරකථන ක්ෂේත‍්‍රයේ කිසිදු ආයතනයක් විසින් මේ වනවිට ආවරණ ලබා නොදුන් ප‍්‍රදේශද සොයා යමින් ඔවුන්ටද සන්නිවේදන ක්ෂේත‍්‍රයේ දියුණුවේ ප‍්‍ර‍්‍රතිලාභ ලබා දීමට මොබිටෙල් ආයතනය දැනටමත් කටයුතු කර ඇත. දැනුම පදනම් කරගත් ආර්ථිකයක් නිර්මාණය කිරීමේ කාර්යයේදී තාක්ෂණය වෙත සෑම සියලූ පුරවැසියකුටම ප‍්‍රවේශයක් තිබිය යුතු අතර එය අත්දැකගැනීමට ඔවුන් සැමට අවස්ථාව උදාවිය යුතුයි කියා අපි විශ්වාස කරනවා. රජයේ සේවකයන්ගේ මෙහෙවර අපි නිරතුරුවම අගය කරන ආයතනයක් හැටියට ලොව අතිනවීන සන්නිවේදන පහසුකම් රාජ්‍ය අංශය වෙත නොපැකිලිව ලබාදෙන්නේ රාජ්‍ය අංශයේ ඵලදායීතාව ඉහළයාමෙන් රටේ සංවර්ධනය තවත් වේගවත් වන නිසාය. මොබිටෙල් උපහාර පැකේජය රාජ්‍ය අංශයේ ඔබට ආර්ථිකමය අස්වැසිල්ලක් වූවාසේම මෙම මොබිටෙල් උපහාර අන්තර්ජාල පහසුකමද ඔබගේ දියුණුව සහ සාර්ථකත්වයට අනගි සහයක් ලබා දෙන බව නොඅනුමානය. උපහාර පැකේජය භාවිතා කරන්නන් වෙත පුද කෙරෙන මෙම අසමසම විප්ලවීය සේවාවෙන් නොමිලේ ඩොන්ගලයක්ද ඔවුනට හිමිවන අතර රු. 299 ක් වැනි අවම මාසික ගාස්තුවක් යටතේ මෙම සේවාව අත්විදීමේ සුවිශේෂ අවස්ථාව හිමිවේ.\" මෙහිදී අදහස් දැක්වූ විදුලි සංදේශ හා තොරතුරු තාක්ෂණ අමාත්‍ය ගරු රංජිත් සියඹලාපිටිය මහතා,\"තොරතුරු තාක්ෂණය කියන්නේ අද දවසේ කර්මාන්ත, සේවා සහ කෘෂිකර්ම අංශයේ පවා ප‍්‍රගතියට නැතුවම බැරි අංගයක්. එමෙන්ම තොරතුරු සන්නිවේදනයේ කේන්ද්‍රස්ථානයක් බවට ලංකාව පත්කිරීමේ අතිගරු ජනාධිපතිතුමාගේ මහින්ද චින්තන වැඩ පිළිවෙළ අනුව යමින් රාජ්‍ය සේවයද තොරතුරු තාක්ෂණයෙන් සවිබල ගැන්වීම අප රජයේ අරමුණයි. එම අරමුණ යථාර්තයක් බවට පත්කිරීමට අවශ්‍ය තවත් දැවැන්ත පියවරක් තමයි අද ජාතික ජංගම දුරකථන ජාලය වන මොබිටෙල් ආයතනය සමග අපි කි‍්‍රයාවට නඟන්නේ. මේ තුළින් සහනදායී මිලකට අන්තර්ජාල සේවා ලබාගනිමින් රාජ්‍ය සේවකයන් ඔවුන්ගේ දැනුම හා ඵලදායීතාවය තවත් වර්ධනය කරගනු ඇති කියා මම විශ්වාස කරනවා.\"", "URL": "https://sinhala.adaderana.lk/news.php?nid=29180", "Category": null, "Parent URL": null}