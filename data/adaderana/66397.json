{"Source": "Adaderana", "Timestamp": "November 25, 2016 10:19 am", "Headline": " ගැටළු විසඳන්න ජනපති මැදිහත්වෙන බව කීවා-විපක්ෂ නායක කියයි", "News Content": "උතුරු-නැගෙනහිර ද්‍රවිඩ ජනයාගේ ගැටළු නිරාකරණය වන තෙක් මසකට හෝ දෙමසකට වරක් සාකච්ඡා පැවැත්වීමට ජනාධිපතිවරයා එකඟවූ බව විපක්ෂ නායක ආර්.සම්බන්ධන් මහතා පවසයි.ජනාධිපති මෛත‍්‍රීපාල සිරිසේන මහතා හා දෙමළ ජාතික සන්ධාන මන්ත‍්‍රීවරුන් අතර විශේෂ සාකච්ජාවක් ඊයේ(24) පාර්ලිමේන්තු සංකීර්ණයේදි පැවැත්වීමෙන් පසු ඒ පිළිබඳ මාධ්‍යයට අදහස් දක්වමින් හෙතෙම මේ බව සඳහන් කළේය.උතුරු-නැගෙනහිර දෙමළ ජනතාවගේ ගැටළු සම්බන්ධයෙන්,විශේෂයෙන් අතුරුදහන්වූවන්ගේ ගැටළුව,නැවත පදිංචි කිරීම්,ඉඩම් ගැටළු, සංවර්ධන ගැටළු, දේශපාලන සිරකරුවන් නිදහස් කිරීම,සම්බන්ධයෙන් එහිදි සාකච්ජා පැවැත්වු බැව් සම්බන්ධන් මහතා පැවසුවේය.උතුරේ ආරක්ෂක අංශ කඳවුරු පිළිබඳ පවතින ගැටළු සම්බන්ධයෙන්ද ජනාධිපතිවරයාගේ අවධානය යොමුකළ බැව්ද සම්බන්ධන් මහතා මෙහිදී සඳහන් කළේය.සාකච්ජාවන් වෙනුවෙන් ඉලංගෙයි තමිල් අරසු කච්චි පක්ෂ නායක මාවෙයි සේනාධිරාජා මහතා, ටෙලෝ සංවිධාන නායක සෙල්වම් අඩෙක්කලනාදන් මහතා, ප්ලෝට් සංවිධාන නායක ටි.සිද්ධාර්ථන් මහතා ඇතුළු දෙමළ ජාතික සන්ධාන පාර්ලිමේන්තු මන්ත‍්‍රීවරුන් සහභාගි වු බැව්ද හෙතෙම පැවසුවේය.", "URL": "https://sinhala.adaderana.lk/news.php?nid=66397", "Category": null, "Parent URL": null}