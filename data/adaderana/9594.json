{"Source": "Adaderana", "Timestamp": "July 14, 2010 09:00 am", "Headline": "නැගෙනහිර සංවර්ධනය ගැන ගිවිසුමක් ", "News Content": "නැගෙනහිර පළාතේ සංවර්ධන කටයුතු වලට අදාළව අමෙරිකාව සහ ශ්‍රී ලංකාව ගිවිසුමකට අත්සන් තබා තිබේ. ශ්‍රී ලංකා රජය වෙනුවෙන් පළාත් පාලන සහ පළාත් සභා අමාත්‍යාංශයත් අමෙරිකාව වෙනුවෙන් අන්තර්ජාතික සංවර්ධනය සඳහා වූ එක්සත් ජනපද අමාත්‍යාංශයත් ඊට අත්සන් තබා ඇති බව සඳහන්ය. මෙමගින් නැගෙනහිර පළාතේ පළාත් පාලන ආයතන වලට සෘජු ආධාර ලබා දෙන බව සඳහන්ය. මේ යටතේ කාර්යාල පරිපාලනය, මූල්‍ය කළමනාකරණය සහ සභාගීත්ව පුහුණුව මෙන්ම සිංහල හා භාෂා පුහුණුව ද ලබා දීමට නියමිතය.", "URL": "https://sinhala.adaderana.lk/news.php?nid=9594", "Category": null, "Parent URL": null}