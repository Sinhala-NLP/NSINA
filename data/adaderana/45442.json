{"Source": "Adaderana", "Timestamp": "August 18, 2014 10:47 pm", "Headline": "කේරළ ගංජා සමඟ අයෙක් කොටු ", "News Content": "ඉන්දියාවේ සිට ධීවර බෝට්ටු මගින් මෙරටට රැගෙන පැමිණි කේරළ ගංජා අලෙවි කරමින් සිටි පුද්ගලයෙකු අද(18) මන්නාරම ,සිරිතූප්පු ප‍්‍රදේශයේදී අත්අඩංගුවට ගත් බව මන්නාරම පොලිසිය පවසයි. මන්නාරම පොලිස් කොට්ඨාශ දූෂණ මර්දන ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් අතර,සැකකරු සතුව තිබී රුපියල් ලක්ෂ හතරකට අධික වටිනාකමින් යුත් කේරළ ගංජා කිලෝග්රැම් තුනයි ග්රැම් 700 ක ප‍්‍රමාණයක් සොයාගත් බව පොලීසිය සඳහන් කරයි. සැකකරු පසුගිය කාලයේ මන්නාරම හා ඒ අවට ප‍්‍රදේශවලට කේරළ ගංජා අලෙවි කරමින් සිටි පුද්ගලයෙකු බවද පොලිසිය අනාවරණය කරගෙන ඇත. අත්අඩංගුවටගත් සැකකරු 33 හැවරිදි පුද්ගලයෙකු බව වාර්තා වෙයි.", "URL": "https://sinhala.adaderana.lk/news.php?nid=45442", "Category": null, "Parent URL": null}