{"Source": "Adaderana", "Timestamp": "February 12, 2014 09:31 am", "Headline": "දුම්රියෙන් අවසන් ගමන් යයි", "News Content": "මැදවච්චිය, සුබෝධ ගම දුම්රිය හරස් මාර්ගයේ ගමන් කරමින් තිබු දුම්රියෙන් ඇද වැටීමෙන් පුද්ගලයෙකු මියගොස් තිබේ. මියගොස් ඇත්තේ 70හැවිරිදි වෙප්පම්කුලම, වව්නියාව පදිංචිව සිටි අයෙකි. මෘත ශරිරය අනුරාධපුර රෝහලේ තැම්පත් කර ඇති අතර පශ්චාත් මරණ පරීක්ෂණය අද(12) දින සිදු කිරිමට නියමිතය. මේ අතර මැදවච්චිය - මන්නාරම ප්‍රධාන මාර්ගයේ රම්බකුලම ප්‍රදේශයේ දි යතුරුපැදියක් ලොරි රථයක ගැටීමෙන් පුද්ගලයින් දෙදෙනෙකු මියගොස් තිබේ. යතුරුපැදිකරුට එය පාලනය කර ගත නොහැකිව නතර කර තිබු ලොරි රථයක පිටුපස ගැටීමෙන් අනතුර සිදුව ඇති බව සඳහන් වෙයි. අනතුරෙන් මියගොස් ඇත්තේ 59 හැවිරිදි සහ 29 හැවිරිදි පූනෑව ප්‍රදේශයේ පදිංචිව සිටි පුද්ගලයින් දෙදෙනෙකි. ඔහු අද(12) දින මන්නාරම මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=41060", "Category": null, "Parent URL": null}