{"Source": "Adaderana", "Timestamp": "February 4, 2013 08:31 am", "Headline": "උ/පෙ නැවත සමීක්ෂණ අයැදුම්පත් නිකුත්වෙයි", "News Content": "අධ්‍යයන පොදු සහතික පත‍්‍ර උසස්පෙළ විභාගයේ නැවත සමීක්ෂණයට අදාළ අයැදුම්පත් ආකෘතිය හෙට (05) දිනයේ ජාතික පුවත්පත්වල පළ වේ. පෞද්ගලික අයැදුම්කරුවන් ඊට අනුව අයැදුම් කළ යුතු බව විභාග දෙපාර්තමේන්තුව පවසයි. පාසල් අපේක්ෂකයන්ට අදාළ අයැදුම්පත් විදුහල්පතිවරුන් වෙත ඉදිරිපත්කර ඇති අතර ලබන 22 වැනි දිනට පෙර නැවත සමීක්ෂණය සඳහා අයැදුම්පත් යොමු කළ යුතුව ඇත. පසුගිය 30 වනදා අ.පො.ස. උසස් පෙළ විභාග ප්‍රතිඵල නිකුත් විණි.", "URL": "https://sinhala.adaderana.lk/news.php?nid=31325", "Category": null, "Parent URL": null}