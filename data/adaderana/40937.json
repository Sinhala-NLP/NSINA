{"Source": "Adaderana", "Timestamp": "February 7, 2014 10:01 am", "Headline": "රුපියල් කෝටි එකහමාරක රන් බිස්කට් තොගයක් සමඟ අයෙක් අත්අඩංගුවේ ", "News Content": "රුපියල් කෝටි එකහමාරකට අධික වටිනාකමින් යුතු රන් බිස්කට් තොගයක් සමඟ පුද්ගලයෙකු කටුනායක ගුවන් තොටුපොළ රේගුව විසින් අත්අඩංගුවට ගෙන තිබේ. සාජාහි සිට පැමිණි කොළඹ ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා ප්‍රකාශ කළේය. සැකකරු සතුව තිබි රන් බිස්කට් 31ක් සොයාගෙන තිබේ. ඒවා සැකකරුගේ ඇදුම් වල සහ පැළඳ සිටි සපත්තු වල සඟවා තිබු බව ලෙස්ලි ගාමිණි මහතා සඳහන් කළේය. සිද්ධිය සම්බන්ධයෙන් රේගු නිලධාරින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40937", "Category": null, "Parent URL": null}