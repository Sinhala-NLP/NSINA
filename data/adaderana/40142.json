{"Source": "Adaderana", "Timestamp": "January 6, 2014 04:42 pm", "Headline": "පරිභෝජනයට නුසුදුසු සීනි කිලෝ ලක්ෂයක් මෝදරින් සොයාගැනේ‍", "News Content": "මෝදර, පඤ්ඤානන්ද මාවත අසල ප්‍රදේශයේ ගබඩාවක තිබී මිනිස් පරිභෝජනයට නුසුදුසු සීනි කිලෝ ග්‍රෑම් ලක්ෂයක් සොයාගෙන තිබේ. පාරිභෝගික කටයුතු අධිකාරියේ වැටලීම් අංශයේ නිලධාරින් විසින් සිදුකළ විමර්ශනයකදී පරිභෝජනයට නුසුදුසු මෙම සීනි තොගය සොයා ගැනීමට හැකිවු බව සමූපකාර හා අභ්‍යන්තර වෙළෙඳ කටයුතු අමාත්‍යාංශය සඳහන් කළේය. සොයාගන්නා ලද මෙම සීනි තොගයේ වටිනාකම රුපියල් මිලියන 11ක් පමණ වන බව සඳහන්ය. කල්ඉකුත්ව ඇති මෙම සීනි ඇසුරුම්වල නිෂ්පාදිත දිනය වෙනස්කර නැවත නව ඇසුරුම්වල බහා වෙළෙඳපළට නිකුත් කිරීමට සූදානමින් තිබු ඒවා බව වාර්තා වේ. අදාළ ව්‍යාපාරික ස්ථානය පවත්වාගෙන ගිය පුද්ගලයෙකු විමර්ශන වලදී අත්අඩංගුවට ගෙන ඇති අතර ඔහුට එරෙහිව ඉදිරියේ දී නීතිමය ක්‍රියාමාර්ග ගන්නා බව සමූපකාර හා අභ්‍යන්තර වෙළෙඳ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=40142", "Category": null, "Parent URL": null}