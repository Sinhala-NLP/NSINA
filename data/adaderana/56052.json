{"Source": "Adaderana", "Timestamp": "December 31, 2015 08:51 am", "Headline": "දියවැඩියාව හා බෝ නොවන රෝග ගැන සමීක්ෂණයක්", "News Content": "දියවැඩියාව හා බෝ නොවන රෝග පිළිබඳ දීප ව්‍යාප්ත සමීක්ෂණයක් සිදුකිරීමට සැලසුම් කර තිබේ.කොළඹ විශ්වවිද්‍යාලය සහ සෞඛ්‍ය අමාත්‍යංශය ඒකාබද්ධව මෙම සමීක්ෂණය සිදුකරන බව කොළඹ විශ්වවිද්‍යාලයේ ජ්‍යෙෂ්ඨ කථිකාචාර්ය විශේෂඥ වෛද්‍ය ප්‍රසාද් කටුලන්ද මහතා සඳහන් කළේය.2006 වසරෙන් පසු දියවැඩියාව රෝගය පිළිබඳව මෙරට තුළ දීප ව්‍යාප්ත සමීක්ෂණයක් සිදුකර නොමැති බව වාර්තා වේ.වර්තමානය තුළ සිටින දියවැඩියා රෝගීන් පිළිබඳව හඳුනාගැනීම සඳහා මෙම සමීක්ෂණය ඉතා කඩිනමින් සිදුකරන බව විශේෂඥ වෛද්‍ය ප්‍රසාද් කටුලන්ද මහතා සඳහන් කළේය.", "URL": "https://sinhala.adaderana.lk/news.php?nid=56052", "Category": null, "Parent URL": null}