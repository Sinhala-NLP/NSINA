{"Source": "Adaderana", "Timestamp": "March 30, 2017 02:09 pm", "Headline": "ගොවි ජන සම්මේලනයෙන් ඉල්ලීමක් ", "News Content": "පැවති නියං තත්ත්වය හේතුවෙන් වගා හානියට පත් ගොවීන්ට රජයෙන් ලබාදෙන වන්දි මුදල් මෙවර සිංහල අවුරුද්දට පෙර ලබා දෙන ලෙස සමස්ථ ලංකා ගොවි ජන සම්මේලනය ඉල්ලීමක් කර තිබේ. එම සම්මේලනයේ ජාතික සංවිධායක නාමල් කරුණාරත්න මහතා සඳහන් කලේ මාර්තු හා අප්‍රේල් මාසවලට අදාළව ගෙවීමට නියමිත වන්දි මුදල් මෙවර සිංහල අවුරුද්දට පෙර ලබා දෙන ලෙස රජයෙන් ඉල්ලා සිටින බවයි. දඹුල්ලේ පැවති මාධ්‍ය හමුවකට එක්වෙමින් නාමල් කරුණාරත්න මහතා මේ බව කියා සිටියා.", "URL": "https://sinhala.adaderana.lk/news.php?nid=71539", "Category": null, "Parent URL": null}