{"Source": "Adaderana", "Timestamp": "June 8, 2013 11:28 am", "Headline": "දෙහිවල දුම්රිය මග යළි විවරයි", "News Content": "සැඩ සුළං නිසා මුහුදේ අතුරුදහන් වූ ධීවරයින් බේරාදෙන ලෙස ඉල්ලමින් දුම්රිය මාර්ගය අවහිර කර දෙහිවල ප්‍රදේශයේ ධීවරයින් පිරිසක් අද (08) පෙරවරුවේ සිදුකළ විරෝධතාවයකින් පසු මේවන විට එම මාර්ගය ධාවන කටයුතුවලට විවර කර ඇති බව අද දෙරණ වාර්තාකරු පවසයි. මෙම විරෝධතාවය නිසා එකී මාර්ගයේ දුම්රිය ගමන් කටයුතුවලට ද බාධා සිදුවිණ. කෙසේ වෙතත් මේවන විට එම මාර්ගය දුම්රිය ධාවන කටයුතු සඳහා යළි විවර වී ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=34738", "Category": null, "Parent URL": null}