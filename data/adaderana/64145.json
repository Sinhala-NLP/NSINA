{"Source": "Adaderana", "Timestamp": "September 16, 2016 03:52 pm", "Headline": " චීන අත්අඩංගුවේ පසු වූ කැනේඩියානු ජාතිකයා නිදහස් ", "News Content": "රාජ්‍ය රහස් සොරකම් කළ බවට එල්ල වූ චෝදනා මත වසර දෙකකට අධික කාලයක් චීන අත්අඩංගුවේ පසු වූ කැනේඩියානු ජාතිකයෙකු නිදහස් කර තිබේ.කැනේඩියානු අග්‍රාමාත්‍ය ජස්ටින් ටෘඩෝගේ පළමු චීන සංචාරයට සමගාමීව මෙම පුද්ගලයා නිදහස් කිරීමට චීන රජය තීරණය කර ඇති බව විදෙස් මාධ්‍ය වාර්තා කළේය.2014 වසරේ අගෝස්තු මාසයේ මෙම කැනේඩියානු ජාතිකයා සහ ඔහුගේ බිරිද උතුරු කොරියානු දේශ සීමාව ආසන්නයේදී අත්අඩංගුවට ගෙන තිබුණි.කෙසේ වෙතත් පසුගිය පෙබරවාරි මාසයේදී අදාළ කාන්තාව නිදහස් කිරීමට චීන බලධාරීන් පියවර ගෙන තිබුණි.", "URL": "https://sinhala.adaderana.lk/news.php?nid=64145", "Category": null, "Parent URL": null}