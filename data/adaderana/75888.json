{"Source": "Adaderana", "Timestamp": "August 2, 2017 12:03 pm", "Headline": " කතරගම පෙරහැර මංගල්‍යයට සමගාමීව දුම්රිය සේවාවක්", "News Content": "ඓතිහාසික රුහුණු කතරගම මහා දේවාලයේ වාර්ෂික පෙරහැර මංගල්‍යයට සමගාමීව ඊයේ(01) සිට විශේෂ බස් රථ සහ දුම්රිය ඒකාබද්ධ සේවාවක් ආරම්භ කිරීමට ශ්‍රී ලංකා දුම්රිය සේවය පියවර ගෙන තිබේ.පෙරහැර මංගල්‍යය සඳහා සහභාගී වන බැතිමතුන්ගේ ගමන් පහසුව සඳහා ලබන 08 වන දින දක්වා මෙම සේවය පවත්වාගෙන යන බව දුම්රිය ගමනාගමන අධිකාරී විජය සමරසිංහ මහතා සඳහන් කළේය.බණ්ඩාරවෙල දුම්රිය ස්ථානයේ සිට කතරගම දක්වාත් මාතර දුම්රිය ස්ථානයේ සිට කතරගම දක්වාත් ඒකාබද්ධ දුම්රිය සහ බස් රථ සේවාව ක්‍රියාත්මක වෙයි.", "URL": "https://sinhala.adaderana.lk/news.php?nid=75888", "Category": null, "Parent URL": null}