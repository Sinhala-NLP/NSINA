{"Source": "Adaderana", "Timestamp": "December 6, 2015 09:47 am", "Headline": "දෙරණට තවත් තරුවක් පෑයූ වගයි ", "News Content": "ප්‍රාසාංගික රූපවාහිනි වැඩසටහන් කලාවේ ශ්‍රී ලාංකේය සලකුණ, දෙරණ ඩ්‍රීම් ස්ටාර් හය වන වන කිරුළ දිනා ගැනීමට ජනිත් ඉද්දමල්ගොඩ සමත් වුණි. කොළඹ සුගතදාස ක්‍රීඩාංගණයේ දී කලාකරුවන් ඇතුළු දහස් ගණනක ප්‍රේක්ෂක සහභාගීත්වයෙන් ඊයේ රාත්‍රී අති උත්කර්ෂවත්ව “ දෙරණ ඩ්‍රිම් ස්ටාර් සීසන් සිකස්“ වැඩසටහන පැවැත්වුණි. මාස කිහිපයක කාලයක් තරගකරුවන් දහස් ගණනක් අතරේ පැවති තරඟ වට කිහිපයකින් පසු අවසන් මහා තරගයට තරගකරුවන් තිදෙනෙකු තේරී පත්ව තිබුණි. විනිශ්චය මණ්ඩලයේ සහ ප්‍රේක්ෂක මනාප ඔස්සේ ජයග්‍රාහකයින් තීරණය කෙරුණු එම තරගාවලියේ අවසන් මහා තරගයේ දී අනු ශූරතාව යශෝදා ප්‍රියදර්ශනී විසින් දිනාගන්නා ලදී. චිත්රූ පාඨලි තෙවන ස්ථානයට පත් වුණි.ඒ අනුව ජයග්‍රාහකයාට නවීන පන්නයේ මෝටර් රථයක් ඇතුළු රුපියල් ලක්ෂ ගණනක ත්‍යාග හිමිවු අතර දෙවන සහ තෙවන ස්ථාන ලැබූවන්ට ද වටිනා ත්‍යාග හිමිවුණි.", "URL": "https://sinhala.adaderana.lk/news.php?nid=55539", "Category": null, "Parent URL": null}