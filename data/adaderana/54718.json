{"Source": "Adaderana", "Timestamp": "October 28, 2015 09:07 am", "Headline": "පාර හරහා යද්දී යතුරු පැදියේ හැපී මරුට", "News Content": "උහන, එකමුතුගම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.අම්පාර - මහඔය මාර්ගයේ, අම්පාර දෙසට ධාවනය වූ යතුරුපැදියක් මාර්ගය හරහා ගමන් කළ පුද්ගලයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පදික පුද්ගලයා අම්පාර රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ එම ප්‍රදේශයේ පදිංචිව සිටි 71 හැවිරිදි පුද්ගලයෙකි.අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර උහන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54718", "Category": null, "Parent URL": null}