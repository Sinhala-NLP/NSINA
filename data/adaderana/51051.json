{"Source": "Adaderana", "Timestamp": "May 1, 2015 07:23 pm", "Headline": "අද මැයි දිනය දේශපාලනඥයින්ගේ දිනයක් වෙලා ", "News Content": "මැයි දිනය කම්කරුවන්ට මූලිකත්වය දෙමින් සැමරීමට පියවර ගත යුතු බව හිටපු ජනාධිපති මහින්ද රාජපක්ෂ මහතා පවසයි.එසේ වුවද අද වන විට මැයි දිනය දේශපාලනඥයින්ගේ දිනයක් බවට පත්ව ඇති බව ඔහු පෙන්වාදෙයි.දේශපාලනඥයින් එසේ මැයි දිනය සැමරුවද වෘත්තීය සමිති නියෝජිතයින් තම තමන්ගේ මැයි දින වෙනම පැවැත්වීමට කටයුතු කර ඇති බවත්, එය හොඳ ලක්ෂණයක් බවත් රාජපක්ෂ මහතා සඳහන් කළේය. කුරුණෑගල ප්‍රදේශයේ පැවති උත්සවයකට සහභාගී වෙමින් මහින්ද රාජපක්ෂ මහතා මේ බව කියා සිටියේය.එහිදී වැඩිදුරටත් අදහස් දක්වමින් රාජපක්ෂ මහතා කියා සිටියේ සංඝරත්නය රැකගැනීමට රජය බැඳී සිටින බවයි.එසේ නොකළහොත් රටට අනාගතයක් නොමැති බවත්,එසේ හෙයින් සංඝරත්නය රැකගැනීමට රජය ව්‍යවස්ථාවෙන්ම බැඳී සිටින බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=51051", "Category": null, "Parent URL": null}