{"Source": "Adaderana", "Timestamp": "January 1, 2012 04:04 pm", "Headline": " දිස්ත්‍රීක්ක කිහිපයක අනතුරු-9 ක් මරුට", "News Content": "දිස්ත්‍රික්ක කිහිපයක සිදුවූ රිය අනතුරුවලින් පුද්ගලයින් 9 දෙනෙකු ජීවිතක්ෂයට පත්වී තිබේ. ඊයේ පෙරවරු 6 සිට අද පෙරවරු 6 දක්වා වූ කාලය තුළ මෙම අනතුරු සිදුවී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කරයි. තංගල්ල දිස්ත්‍රික්කයෙන් පුද්ගල මරණ 3ක්, කොළඹ, ගම්පහ යන දිස්ත්‍රික්කවලින් පුද්ගල මරණ දෙක බැගින් සහ මොණරාගල , අනුරාධපුර යන දිස්ත්‍රික්කවලින් පුද්ගල මරණ 1 බැගින් වාර්තා වේ. මීට අමතරව මෙම කාලය තුළ බරපතළ ගණයේ රිය අනතුරු 28 ක් වාර්තා වී ඇති අතර සුළු ගණයේ රිය අනතුරු 57 ක් වාර්තා වී තිබේ. දේපළ අලාභ හානි සම්බන්ධ රිය අනතුරු 65 ක් ද වාර්තා බව අජිත් රෝහණ මහතා ප්‍රකාශ කරයි. මේ අතර බීමත්ව රිය පැදවීම සම්බන්ධයෙන් රියදුරන් 261 දෙනෙකුට එරෙහිව නඩු පවරා ඇති අතර අධි‍ක වේගයෙන් රිය පැදවූ රියදුරන් 180 දෙනෙකුට නඩු පවරා තිබේ.", "URL": "https://sinhala.adaderana.lk/news.php?nid=21091", "Category": null, "Parent URL": null}