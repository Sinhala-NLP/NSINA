{"Source": "Adaderana", "Timestamp": "April 14, 2018 06:09 pm", "Headline": "ගම්බිම්වල ගොස් යළි පැමිණෙන ජනතාවට විශේෂ දුම්රිය සේවාවක්", "News Content": "අලුත් අවුරුදු උත්සව සමයේ ගම්බිම්වල ගොස් යළි පැමිණෙන ජනතාවගේ පහසුව සඳහා දුම්රිය දෙපාර්තමේන්තුව විශේෂ දුම්රිය සේවාවක් ආරම්භ කර තිබේ. ඒ අනුව මෙම විශේෂ දුම්රිය සේවාව ලබන 17 වනදා දක්වා ක්‍රියාත්මක වන බව දුම්රිය දෙපාර්තමේන්තුව සඳහන් කළේය. මෙම විශේෂ දුම්රිය සේවාව යටතේ හෙට (15) දිනයේ කොළඹ කොටුවෙන් පස්වරු 07.20ට බණ්ඩාරවෙල දක්වා වායු සමනය කළ මැදිරියක් සහිත දුම්රියක් ධාවනයට එක් කර තිබේ. එමෙන්ම පස්වරු 08.00ට යාපනය සිට කොළඹ කොටුව දක්වා තවත් දුම්රියක් ධාවනයට එක් කර ඇති බව සඳහන්ය. අලුත් අවුරුදු උත්සවය සමය වෙනුවෙන් ඉදිරි දින කිහිපය තුළ ද මෙම විශේෂ දුම්රිය සේවාවය ක්රිවයාත්මක බව දුම්රිය දෙපාර්තමේනතුව නිවේදනය කළේය.", "URL": "https://sinhala.adaderana.lk/news.php?nid=87438", "Category": null, "Parent URL": null}