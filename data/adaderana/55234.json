{"Source": "Adaderana", "Timestamp": "November 21, 2015 10:31 am", "Headline": "කෝටි දෙකහමාරක රට සල්ලි සමඟ කතක් රේගු දැලේ", "News Content": "විදේශ මුදල් තොගයක් නීතිවිරෝධි අයුරින් මෙරටින් රැගෙනයාමට උත්සහ කළ කාන්තාවක කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.අදාළ කාන්තාව අද අළුයම 12.45 ට ටි.ජී 308 දරණ ගුවන් යානයෙන් බැංකොක් නුවර බලා යාමට පැමිණි අවස්ථාවේ ගුවන් තොටුපල පිටවිමේ පර්යන්තයේ රේගු නිලධාරින් විසින් ඇය අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.ඇයගේ ගමන් මළු තුළ තිබී ස්ටර්ලින් පවුම්, අමෙරිකන් ඩොලර්, ස්විස් ෆ්‍රෑන්ක්, යුරෝ සහ සෞදි රියාල් ඇතුලු විදේශ මුදල් තොගයක් තිබූ බව රේගු මාධ්‍ය ප්‍රකාශකවරයා සඳහන් කර සිටියේය.එම මුදල් තොගයේ වටිනාකම රුපියල් දෙකෝටි අසු ලක්ෂ 57,645 ක් බව සඳහන්ය.අත්අඩංගුවටගත් කාන්තාව 50 හැවිරිදි කඩුවෙල ප්‍රදේශයේ පදිංචි කාරියක් බව වාර්තා වෙයි.මේ සම්බන්ධයෙන් වැඩිදුර විමර්ශන කටයුතු කටුනායක ගුවන් තොටුපල රේගුව විසින් සිදු කරයි.", "URL": "https://sinhala.adaderana.lk/news.php?nid=55234", "Category": null, "Parent URL": null}