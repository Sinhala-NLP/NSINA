{"Source": "Adaderana", "Timestamp": "July 27, 2013 02:37 pm", "Headline": "තර්ජනය හමුවේ උණ්ඩයක් පත්තුවෙයි", "News Content": "අනුරාධපුර, ඇලයාපත්තුව, ඉහළ පුලියන්කුළම ප්‍රදේශයේ දී වන සංරක්ෂණ නිලධාරියෙකු සිදු කළ වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. ඊයේ රාත්‍රී මෙම වෙඩි ප්‍රහාරය එල්ල වී ඇති බව සඳහන්ය. ඉහළ පුලියන්කුළම බීට්ටුවන කාර්යාලයේ නිලධාරීන් කණ්ඩායමක් ඊයේ අනවසර දැව තොගයක් සිය භාරයට ගෙන තිබේ. ඒ අනුව මෙම දැව තොගය අයිති පුද්ගලයා ඊයේ රාත්‍රියේදී වන සංරක්ෂණ නිලධාරීන්ගේ නිල නිවාසයට පැමිණ එහි නිලධාරියෙකුට මරණීය තර්ජන කර තිබේ. එහිදී සිය රාජකාරී ගිනි අවියෙන් වන සංරක්ෂණ නිලධාරියා විසින් අදාළ පුද්ගලයාට වෙඩි තබා ඇති අතර වෙඩි වැදීමෙන් බරපතළ තුවාල ලැබූ මොහු අනුරාධපුර රෝහලේ ප්‍රතිකාර ලබමින් සිටිය දි ජීවිතක්ෂයට පත්ව ඇති බව සඳහන්ය. වෙඩි තැබීම සිදු කළ නිලධාරියාද මේ වන විට පොලීසියට භාර වී ඇති අතර අනුරාධපුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36143", "Category": null, "Parent URL": null}