{"Source": "Adaderana", "Timestamp": "July 11, 2012 12:17 pm", "Headline": "ගවමස් කිලෝ 300ක් සමග දෙදෙනෙකු කොටු", "News Content": "දිවයිනේ ප්‍රදේශ රැසකින් ගවයින් සොරකම් කර එම සතුන් මස් කර අලෙවි කිරිමේ ජාවාරමක නිරත වු පුද්ගලයින් දෙදෙනෙකු ගාල්ල මකුළුදුව ප්‍රදේශයේදි අද (11) පෙරවරුවේ අත්අඩංගුවට ගෙන තිබේ. මකුළුදූව ප්‍රදේශයේ පදිංචි මුස්ලීම් ජාතිකයින් දෙදෙනෙකු ගවමස් කිලෝ ග්‍රෑම් 300ක් සමග මෙලෙස අත්අඩංගුවට ගත් බව පොලිසිය පවසයි. එසේ සොරකම් කළ ගවයින් මෙම පුද්ගලයින් දෙදෙනා හා තවත් පුද්ගලයින් දෙදෙනෙකු එක්ව අලෙවි කරන බව හෙළි වි තිබේ. මොවුන් විසින් ගාල්ල කෝන්ගහ ප්‍රදේශයේ රහසිගතව පවත්වාගෙන ගිය ඝාතකාගාරයක් ද සොයා ගත් බව පොලිසිය පවසයි.", "URL": "https://sinhala.adaderana.lk/news.php?nid=25686", "Category": null, "Parent URL": null}