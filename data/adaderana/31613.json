{"Source": "Adaderana", "Timestamp": "February 14, 2013 08:28 am", "Headline": "කිරි ගොවි ණය ගැටලුව විසඳන්න ගිය කළමනාකරු තාම නෑ", "News Content": "ලංකාවේ ප්‍රසිද්ධ මූල්‍ය සමාගමක නුගේගොඩ ශාඛාවේ ව්‍යාපෘති කළමනාකාරවරයා අතුරුදහන්ව ඇති බව පොලීසිය පවසයි. මෙම ව්‍යාපෘති කළමනාකාරවරයා සහ තවත් අයෙකු ඊයේ ආණමඩුව ප්‍රදේශයේ කිරි ගොවීන් පිරිසකගේ ණය ආධාර පිළිබඳ රාජකාරි අවශ්‍යතාවක් සඳහා පිටත්ව ගොස් තිබේ. එසේ ගොස් ආපසු එමින් සිටියදී ආණමඩුව-තෝණිගල රක්ෂිත ප්‍රදේශයේදී අදාළ කළමනාකාරවරයා වාහනයෙන් බැස සුළු අවශ්‍යතාවක් සඳහා අඩි කිහිපයක් කැලය තුළට ගමන් කර ඇති බව අද දෙරණ වාර්තාකරු පවසයි. එසේ ගිය කළමනාකාරවරයා ටික වේලාවක් ගත වුණද නොපැමිණි බැවින් අවට විපරම් කෙරුවද මේ වනතුරුත් ඔහු සොයා ගැනීමට හැකිවී නැත. කළමනාකාරවරයා සොයා පොලීසියේ කණ්ඩායම් කිහිපයක් ‍මේවන විට රක්ෂිතය තුළ සෝදිසි මෙහෙයුම් ආරම්භ කර ඇති බව පොලීසිය සඳහන් කරයි. මෙසේ අතුරුදහන්ව ඇත්තේ 54 වියැති ටී.එන් ප්‍රේමසිරි නැමැත්තෙකි.", "URL": "https://sinhala.adaderana.lk/news.php?nid=31613", "Category": null, "Parent URL": null}