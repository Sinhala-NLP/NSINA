{"Source": "Adaderana", "Timestamp": "July 5, 2013 03:00 pm", "Headline": "සියැට් කැලණි කර්මාන්තශාලාව පුළුල් කරයි.", "News Content": "දේශීය හා අපනයන වෙළෙඳපොළවල ඉල්ලූම සපුරාලීමට වෙළෙඳපොළ ප‍්‍රමුඛයා සිය කැලණිය කර්මාන්තශාලාව පුළුල් කිරීම සඳහා රුපියල් මිලියන 400ක් ආයෝජනය කරයි. දේශීයව හා අපනයන වෙළෙඳපොළවල සිය රේඩියල් ටයර් සඳහා පවතින ඉල්ලූම වැඩිවීම සපුරාලීම සඳහා සියැට් - කැලණි හෝල්ඩින්ග්ස් සමාගම විසින් සමාගමට අයත් කැලණියේ පිහිටි රේඩියල් ටයර් නිෂ්පාදන කර්මාන්තශාලාවට නව \"කියුරින්ග් ප්‍රෙස්\" (curing press) යන්ත‍්‍ර තුනක් එක්කර තිබෙන අතර ඒ තුළින් සමාගමේ නිෂ්පාදන ධාරිතාව 30% කින් පමණ ඉහළ ගොස් තිබේ. මෙම නිෂ්පාදනාගාරය ආරම්භ කළදා පටන් එහි ධාරිතාවය පුළුල් කළ තෙවන අවස්ථාව මෙය වන අතර මෙවර ආයෝජනය කර තිබෙන මුදල රුපියල් මිලියන 400 ක් පමණ වේ. මේ අනුව, සමාගම පවසන්නේ මෙම ආයෝජනයත් සමඟ ශ‍්‍රී ලංකාව තුළ රේඩියල් ටයර් නිෂ්පාදනය කිරීමට සියැට් - කැලණි සමාගම විසින් සිදුකර තිබෙන සමස්ත ආයෝජනය රුපියල් මිලියන 850 ක් දක්වා ඉහළ නැගුණු බවය. \"සියැට්, මෙරට වෑන් හා මගී මෝටර් රථ අංශයේ මේ වනවිට වැඩියෙන්ම අලෙවි වන රේඩියල් ටයර් සන්නාමයයි. පසුගිය වසර දෙකේදී අපි ලද විශිෂ්ට සාර්ථකත්වයෙන් පසුව රේඩියල් ටයර් වෙළෙඳපොළේ වර්ධන හැකියාව පිළිබඳව අපි දකින්නේ ඉතාමත්ම ධනාත්මකවයි. පසුගිය මැයි මාසය වනවිට මෙරට රේඩියල් ටයර් වෙළෙඳපොළින් 30% ට වැඩි ප‍්‍රමාණයක් අත්පත් කර ගැනීමට සියැට් සමත්වුණා.\" යනුවෙන් සියැට්-කැලණි හෝල්ඩින්ග්ස් සමාගමේ කලමනාකාර අධ්‍යක්ෂ, රාමන් රාජගෝපාලන් මහතා පැවසීය. කැලණියේ පිහිටි සමාගමට අයත් රේඩියල් ටයර් නිෂ්පාදන අංශයේ අලුතින් ක‍්‍රියාත්මක කළ \"කියුරින්ග් ප්‍රෙස්\" යන්ත‍්‍ර තුනට අමතරව, ලබන ඔක්තෝම්බර් - නොවැම්බර් මාසවලදී ටයර් නිෂ්පාදනයට අවශ්‍ය තවත් යන්ත‍්‍ර සවිකිරීමට සැලසුම් කර තිබෙන බවත්, ඒ තුළින් සියැට් කැලණි සතු රේඩියල් ටයර් නිෂ්පාදන හැකියාව දෙගුණ වන බවත් ඔහු අනාවරණය කළේය. මෙම නව යන්ත‍්‍ර මගින් SUV වාහන සඳහාත් සුඛෝපභෝගී මෝටර් රථ සඳහාත් රේඩියල් ටයර් නිපදවීමට හැකියාව කර්මාන්තශාලාවට ලැබේ. මීට අමතරව, ශ‍්‍රී ලංකාව තුළ අලෙවි කරන, රේඩියල් ටයර් ප‍්‍රමාණ 30 ට වඩා නිෂ්පාදනය කිරීමේ හැකියාවද මින් සමාගමට උදාවේයි. සියැට් විසින් මෙරට නිපදවන රේඩියල් ටයර් ඉහළම ජාත්‍යන්තර ප‍්‍රමිතීන්ට අනුකූල කිරීමට සියැට් විසින් මිලදීගත් නවතම \"ඩයිනමික් බැලන්සින්\"යන්ත‍්‍රය,යන්ත‍්‍ර සහ \"යුනිෆෝමිටි\" යන්ත‍්‍රය මගින් කර්මාන්තශාලාවේ ධාරිතාවය පුළුල් කිරීමේ වැඩසටහනට අමතර ශක්තියක් ලැබුණු බව, නිෂ්පාදන පිළිබඳ සාමාන්‍යාධිකාරී, ආර්. කේ. දාස් මහතා සඳහන් කළේය. සියැට් කැලණි සමාගම විසින් මගී මෝටර් රථ කාණ්ඩය සඳහා හඳුන්වා දුන් \"CEAT Milaze\" සන්නාමය මේ වනවිට මෙරට පාරිභෝගිකයින් 850,000 කට වැඩි සංඛ්‍යාවක් භාවිතා කරන අතර මෙම ටයර් ශ‍්‍රී ලංකාවේ සිට රටවල් 14 කට අපනයනය කරයි. රටවල් 110 ක නිෂ්පාදන අලෙවි කරන ගෝලීය ටයර් සන්නාමයක් වන සියැට් හි, ප‍්‍රධාන මූලස්ථානය ඉන්දියාවේ පිහිටුවා ඇත. 1924 දී ඉතාලියේදී ඇරඹි සියැට් සන්නාමයේ CEAT අකුරු මගින් කියවෙන්නේ Cavi electrici Affini Torino හෙවත් electrical cables & allied යන්නයි. 2010 සහ 2011 මෙන්ම 2012 ජාතික ව්‍යාපාරික විශිෂ්ටතා සම්මාන උළෙලේ ජයග‍්‍රාහකයකුද වූ සියැට් කැළණි ඇසෝසියේටඞ් හෝල්ඩින්ස්ල ඉන්දියාවේ ඍඡුඨ ව්‍යාපාර සමුහයේ සහ කැලණි ටයර් ශ්‍රී ලංකා සමාගම අතර ඇතිකර ගත් ඉන්දු-ශ‍්‍රී ලංකා හවුල් ව්‍යාපාරයකි. ශ්‍රී ලංකාව තුළ ට‍්‍රක් රථල සැහැල්ලූ ට‍්‍රක් රථල කාර් රථල වෑන් රථල යතුරු පැදි,ත‍්‍රීරෝද රථ හා කෘෂිකාර්මික කටයුතු සඳහා යොදා ගනු ලබන රථ සඳහා ටයර් නිෂ්පාදනය කරන කර්මාන්තශාලා තුනකට හිමිකම් කියන සමාගමෙහි 1000 ක පමණ සේවක පිරිසක් සේවයෙහි නිරතව සිටී.", "URL": "https://sinhala.adaderana.lk/news.php?nid=35509", "Category": null, "Parent URL": null}