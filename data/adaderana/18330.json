{"Source": "Adaderana", "Timestamp": "August 26, 2011 10:00 pm", "Headline": "වසරේ ටෙස්ට් කණ්ඩායමේ නායකත්වය සංගක්කාරට", "News Content": "ජාත්‍යන්තර ක්‍රිකට් කවුන්සිලය නම් කරන වසරේ ටෙස්ට් ක්‍රිකට් කණ්ඩායමේ නායකයා ලෙස ශ්‍රී ලංකා ක්‍රිකට් කණ්ඩායමේ හිටපු නායක කුමාර් සංගක්කාර නම් කර තිබේ. ‍ අද(26) දින ප්‍රකාශයට පත්කරන ලද මෙම කණ්ඩායම සඳහා සංගක්කාර තේරී පත්ව ඇත්තේ දෙවන වතාවට වීම ද විශේෂත්වයකි. ‍ විශේෂයෙන් පත්කරන ලද තේරීම් කමිටුවක් මගින් මෙම වසරේ ටෙස්ට් ක්‍රිකට් කණ්ඩායම තෝරාපත්කරනු ලබයි. ‍ එංගලන්තයේ ඇල්ස්ටෙයා කුක්, දකුණු අප්‍රිකාවේ හෂීම් අම්ලා, එංගලන්තයේ ජොනතන් ට්‍රොට්, ඉන්දියාවේ සචින් තෙන්ඩුල්කාර්, දකුණු අප්‍රිකාවේ ඩි විලියර්ස් හා ජැක්ස් කලීස්, එංගලන්තයේ ස්ටුවර්ඩ් බෝඩ් සහ ජෙරම් ස්වෑන්, දකුණු අප්‍රිකාවේ ඩේල් ස්ටෙයන්, එංගලන්තයේ ජේම්ස් ඇන්ඩර්සන් සහ ඉන්දියාවේ සහීර් ඛාන් මෙම කණ්ඩායමට අයත් සෙසු ක්‍රීඩකයින්ය.", "URL": "https://sinhala.adaderana.lk/news.php?nid=18330", "Category": null, "Parent URL": null}