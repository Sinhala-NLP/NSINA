{"Source": "Adaderana", "Timestamp": "February 19, 2015 02:43 pm", "Headline": "හැමදේටම මුල දුප්පත්කමයි!", "News Content": "ළමුන් සම්බන්ධයෙන් 2009 සිට 2014 සුළු හා බල අපරාධ සිද්ධීන් 32,253ක් වාර්තා වී ඇති බව ළමා කටයුතු පිළිබඳ රාජ්‍ය ඇමතිනි රෝසි සේනානායක මහත්මිය පවසයි.දුප්පත්කම හැමදේටම මුල බවත්, එය නැති කළොත් මේ හැමදේටම විසඳුමක් ලැබෙන බවත්, මාදිවෙල පිහිටි ජාතික ළමාරක්ෂක අධිකාරියේ අද (19) පැවැති මාධ්‍ය හමුවකදී ඇය මේ බව පැවසුවාය.ඒ අනූව විශේෂ අවධානයක් යොමුකර ළමා අපයෝජන තුරන් කිරීමට දැඩිව කටයුතු කරන බවත්, ඒ සඳහා පළපුරුදු දැනුමක් ඇති නීතිඥ නාටාෂා බාලේන්ද්‍ර ජාතික ළමාරක්ෂක අධිකාරියේ සභාපතිනිය ලෙසත් එහි නියෝජ්‍ය සභාපති ලෙස නීතිඥ සජීව සමරනායක මහතාත් පත්කර ඇති බව ඇය එහිදී කියා සිටියාය.එසේම ළමාරක්ෂක පනතේ අඩු පාඩු පිරවීම සම්බන්ධයෙන් රනිල් වික්‍රමසිංහ අගැමතිවරයා සමගත්, විජයදාස රාජපක්ෂ අධිකරණ ඇමතිවරයා සමගත් සාකච්ඡා සිදුකළ බවද රෝසි සේනානායක මහත්මිය පැවසුවාය.එහිදී අදහස් දැක්වූ ජාතික ළමාරක්ෂක අධිකාරියේ සභාපතිනි නටාෂා බාලේන්ද්‍ර මහත්මිය පැවසුවේ ප්‍රධාන වශයෙන් ජනතාවගේ විශ්වාසය ආරක්ෂා කරමින්, ජනතාවගේ බලාපො‍ෙරාත්තු ඉටුකිරීමට දේශපාලන බලපෑම්වලින් තොරව තම කටයුතු කරන බවයි.විශේෂයෙන් ළමයෙක් අපයෝජනයට පෙර වළක්වා ගන්නේ කෙ‍ෙස්ද? කියා දැඩි අවධානයකින් කටයුතු කිරීම සිය අරමුණ බව ඇය කියා සිටියාය.", "URL": "https://sinhala.adaderana.lk/news.php?nid=49459", "Category": null, "Parent URL": null}