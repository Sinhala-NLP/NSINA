{"Source": "Adaderana", "Timestamp": "May 25, 2012 04:50 pm", "Headline": "යතුරුපැදි සොරාගැනීමේ ජාවාරමක නිරත වූ තිදෙනෙකු කොටුවෙයි", "News Content": "යතුරුපැදි සොරකම් කිරීමේ ජාවාරමක නිරත වූ සැකකරුවන් තිදෙනෙකු කුලියාපිටිය කොට්ඨාශ අපරාධ විමර්ශන අංශය විසින් අත්අඩංගුවට ගෙන තිබේ. පන්නල, මාකඳුර යන ප්‍රදේශවල දී මෙම සැකකරුවන් අත්අඩංගුවට ගත් බව සඳහන්ය. මෙම සැකකරුවන් විසින් පැහැරගන්නා ලද යතුරු පැදි නවයක් ද පොලිසිය භාරයට ගෙන ඇත. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත අතර කුලියාපිටිය කොට්ඨාශ අපරාධ විමර්ශන අංශය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24523", "Category": null, "Parent URL": null}