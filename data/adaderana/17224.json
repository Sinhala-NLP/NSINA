{"Source": "Adaderana", "Timestamp": "July 6, 2011 10:03 am", "Headline": " ඉන්දියාවෙන් පැමිණි ශ්‍රී ලාංකිකයින් 49 ක් යළි පදිංචි කෙරෙයි", "News Content": "ඉන්දියාවේ සිට පැමිණි ශ්‍රී ලාංකික සරණාගතයින් පිරිස මන්නාරම ප්‍රදේශයේ යළි පදිංචි කරවීම පිණිස අද කැටුව ගිය බව නැවත පදිංචි කිරීමේ අමාත්‍යංශය සඳහන් කරයි. එක්සත් ජාතීන්ගේ සරණාගතයින් පිළිබඳ කොමසාරිස් කාර්යාලය මැදිහත්වීමෙන් මෙම ශ්‍රී ලාංකික සරණාගතයින් පිරිස කැටුව ගිය බව නැවත පදිංචි කිරීමේ අමාත්‍යංශයේ මාධ්‍ය ඒකකය කියා සිටියි. යුදමය ගැටුම් පැවති සමයේ සරණාගතයින් ලෙස ජීවිතාරක්ෂාව පතා ඉන්දියාවට ගිය ද්‍රවිඩ ජන පවුල් අතරින් පවුල් 12 ට අයත් 49 දෙනෙක් ඊයේ දිනයේ යළි ශ්‍රී ලංකාවට පැමිණියහ. ඒ අනුව අද දිනයේ මෙම පිරිස මන්නාරම ප්‍රදේශයේ ඔවුන්ගේ පැරණි ගම්බිම්වල යළි පදිංචි කරවන බව අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17224", "Category": null, "Parent URL": null}