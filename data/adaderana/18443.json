{"Source": "Adaderana", "Timestamp": "September 1, 2011 10:06 am", "Headline": "දුම්රියක් ක්‍රියාවිරහිත වෙයි -ප්‍රධාන මාර්ගයේ දුම්රිය ගමනට බාධා", "News Content": "රාගම දුම්රිය ස්ථානය ආසන්නයේ දී දුම්රියක් ක්‍රියාවිරහිත වීමෙන් ප්‍රධාන මාර්ගයේ දුම්රිය ගමනාගමනයට බාධා එල්ල වී තිබේ. පොල්ගහවෙල සිට කොළඹ බලා ධාවනය වූ දුම්රියක් අද(01) උදෑසන 7ට පමණ ක්‍රියාවිරහිත වී ඇති බව දුම්රිය පාලක මැදිරිය ප්‍රකාශ කරයි. මේ හේතුවෙන් කොළඹ -ගම්පහ ප්‍රධාන මාර්ගයේ දුම්රිය ධාවනය එක් මංතීරුවකින් පමණක් සිදු වන බව දුම්රිය පාලක මැදිරිය පවසයි. එම නිසා කොළඹට පැමිණෙන දුම්රියන්වල යම් ප්‍රමාදයක් සිදු විය හැකි බව ඔවුන් පෙන්වා දෙයි. ක්‍රියාවිරහිත වූ දුම්රිය යථා තත්ත්වය පත්කිරීමේ කටයුතු මේ වන විට සිදු කරමින් පවතින බව දුම්රිය දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=18443", "Category": null, "Parent URL": null}