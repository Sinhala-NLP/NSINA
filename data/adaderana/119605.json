{"Source": "Adaderana", "Timestamp": "September 20, 2019 06:12 pm", "Headline": "ගෝඨාගෙන් ප්‍රකාශ ලබාගැනීම අධිකරණය ප්‍රතික්ෂේප කරයි", "News Content": "අමෙරිකානු පුරවැසිභාවය දරමින් සිටියදී පුරවැසි පනත සහ මැතිවරණ පනත උල්ලංඝනය කරමින් ගෝඨාභය රාජපක්ෂ මහතා දේශපාලන කටයුතුවල නිරත වන්නේ යැයි සිදුකරන විමර්ශන සඳහා ප්‍රකාශයක් ලබාගැනීමට අපරාධ පරීක්ෂණ දෙපාර්තමේන්තුව විසින් කළ ඉල්ලීම කොළඹ ප්‍රධාන මහේස්ත්‍රාත් අධිකරණය අද ප්‍රතික්ෂේප කළේය. කෙසේවෙතත් මේ සම්බන්ධයෙන් වැඩිදුර විමර්ශනයක් සිදුකර අවශ්‍ය නම් අධිකරණයට කරුණු වාර්තා කරන ලෙස කොළඹ මහේස්ත්‍රාත් අධිකරණය අපරාධ පරීක්ෂණ දෙපාර්තමේන්තුවට නියෝග කළ බව අද දෙරණ වාර්තාකරු පවසයි. එතෙක් මෙම ලිපි ගොනුව බහා තැබීමට කොළඹ ප්‍රධාන මහේස්ත්‍රාත්වරිය තීරණය කළේය. චන්ද්‍රගුප්ත තේනුවර, ගාමිණී වියන්ගොඩ, යන දෙදෙනා විසින් පසුගිය අගෝස්තු 14 වනදා අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබේ. අදාළ සිද්ධිය සම්බන්ධයෙන් පොලිස් මාධ්‍ය ප්‍රකාශ නිතීඥ රුවන් ගුණසේකර මහතා විසින් නිකුත් කළ නිවෙදනය පහතින් දැක්වෙයි. Media on 2019.09.20 at 2010 by Prageeth Karunasinghe on Scribd", "URL": "https://sinhala.adaderana.lk/news.php?nid=119605", "Category": null, "Parent URL": null}