{"Source": "Adaderana", "Timestamp": "November 24, 2010 09:26 am", "Headline": "නිලධාරීන්ට මාව රවටන්න බෑ", "News Content": "තනතුරු පුටු වලට සීමා නොකළ යුතු බව ජනාධිපති මහින්ද රාජපක්ෂ මහතා පවසයි. ජනතා අපේක්ෂාවන් උපරිමයෙන් මල් ඵල ගැන්වීම සඳහා ක්‍රියා කිරීම සෑම ‍නිලධාරීයෙකුගේම වගකීම බව ඔහු පවසයි. සෑම අමාත්‍යාංශ‍යකම වැඩපිළිවෙළ විය යුත්තේ මහින්ද චින්තන ඉදිරි දැක්ම බව ද හෙතෙම පෙන්වා දෙයි. රාජ්‍ය අංශයේ ආයතන පිළිබඳව සහ ඒවායේ ක්‍රියාකාරීත්වය පිළිබඳ තමාට මනා අවබෝධයක් ඇති බව ද එහෙයින් කිසිදු නිලධාරියෙකුට තමාව රැවටිය නොහැකි බව ද හෙතෙම පවසයි. නව අමාත්‍යාංශ සඳහා පත් කෙරුණු ලේකම්වරුන්ට පත් වී‍ම් ලිපි ප්‍රදානය කිරීමේ උත්සවයට සහභාගී වෙමින් ජනාධිපතිවරයා මේ බව කියා සිටියේය.", "URL": "https://sinhala.adaderana.lk/news.php?nid=12363", "Category": null, "Parent URL": null}