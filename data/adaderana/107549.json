{"Source": "Adaderana", "Timestamp": "April 7, 2019 10:07 am", "Headline": "වියලි කාලගුණයත් සමඟ වතුකරය පුරා වෛරසයක්", "News Content": "පවතින වියළි කාලගුණයත් සමඟ වෛරසයක් පැතිර යාමෙන් තම රෝහලේ බාහිර රෝගි අංශයට ප්‍රතිකාර ලබා ගැනිමට කුඩා ළමුන් සහ වැඩිහිටියන් දිනපතා විශාල පිරිසක් පැමිණෙන බව බගවන්තලාව දිස්ත්‍රික් රෝහලේ දිස්ත්‍රික් වෛද්‍ය නිලධාරින් එ.එස්.කේ ජයසුරිය මහතා පැවසු බව අද දෙරණ වාර්තාකරු සඳහන් කළේය. වමනය , පාචනය සහ උදරයේ වේදනාව යන රෝග ලක්ෂණ සහිතව එම පිරිස් රෝහලට පැමිණෙන බවත්, ඉන් කිහිපදෙනෙක් රෝහලේ නේවාසිකවද ප්‍රතිකාර ලබන බබවත් දිස්ත්‍රික් වෛද්‍යය නිලධාරිවරයා පවසා ඇත. පවතින වියළි කාලගුණයත් සමඟ තේ වතු අශ්‍රිතව වතු කම්කරුවන් ලබා ගන්නා පානිය ජලය පිරිපහදු නොකර පානය කිරිම නිසා මෙම වෛරසය පැතිර යන්නට ඇති බව වෛද්‍යවරුන් සැක පල කරයි. පවතින වියළි කාලගුණය හමුවේ ජලය හොදින් රත් කර නිවා පෙරා පානය කරන ලෙසත් , වැසිකිලි යාමෙන් පසු දැත් සබන් යොදා හොදින් සෝදන ලෙසත් දිස්ත්‍රික් වෛද්‍ය නිලධාරිවරයා ප්‍රදේශවාසින්ගෙන් ඉල්ලා සිටියි. වෛරසය පැතිර යාම විම හේතුවෙන් රෝහලේ නේවාසිකව ප්‍රතිකාර ලබන රෝගින්ගේ තත්ත්වය බරපතල නොවන බවද දිස්ත්‍රික් වෛද්‍යය නිලධාරිවරයා වැඩි දුරටත් පවසා තිබේ.", "URL": "https://sinhala.adaderana.lk/news.php?nid=107549", "Category": null, "Parent URL": null}