{"Source": "Adaderana", "Timestamp": "July 14, 2013 07:26 pm", "Headline": "ජනාධිපති කුසලානය වෙස්ලි විදුහලටයි", "News Content": "වයස අවුරුදු 20න් පහල අන්තර් පාසල් ජනාධිපති කුසලාන පිළිමළුන් පිටුදැකීමේ රග්බි තරගාවලියේ ශූරතාවය හිමිකර ගැනීමට කොළඹ වෙස්ලි විද්‍යාල කණ්ඩායම සමත්ව තිබේ. මහනුවර ත්‍රිත්ව විද්‍යාල කණ්ඩායම ලකුණු 34ට 21ක් ලෙස පරාජයට පත්කරමින් ඔවුන් එම ජයග්‍රහණය හිමිකර ගැනීමට සමත්විය. වෙස්ලි විද්‍යාල කණ්ඩායම ලබාගත් ලකුණු 34ට උත්සාහක දිනුම් 5ක්, ප්‍රවර්ථන 3ක් හා දඬුවම් පහර1ක් ඇතුළත්ය. ත්‍රිත්ව විද්‍යාල කණ්ඩායම ලබාගත් ලකුණු 21ට උත්සාහක දිනුම් 2ක්, ප්‍රවර්ථන 1ක්, දඬුවම් පහර 2ක් ඇතුළත් වේ. කොළඹ රාජකීය විද්‍යාල ක්‍රීඩා සංකීර්ණයේදී මෙම තරගය අද පැවැත්විණ. වෙස්ලි විද්‍යාල කණ්ඩායම ධර්මරාජ විද්‍යාල කණ්ඩායම ලකුණු 22ට 13ක් ලෙසද ත්‍රිත්ව විද්‍යාලය ලකුණු 40ට 37ක් ලෙස ශාන්ත පීතර විද්‍යාලය පරාජයට පත් කරමින්ද අවසන් තරගයට සුදුසුකම් ලැබීය.", "URL": "https://sinhala.adaderana.lk/news.php?nid=35779", "Category": null, "Parent URL": null}