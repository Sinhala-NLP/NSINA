{"Source": "Adaderana", "Timestamp": "April 17, 2010 02:37 pm", "Headline": "ඉන්ධන බෙදාහැරීම් යථා තත්ත්වයට", "News Content": "මේ වන විට ඉන්ධන බෙදාහැරීමේ කටයුතු සාර්ථකව සිදුවන බව සිලෝන් පෙට්‍රෝලියම් ස්ටෝරේට් ටර්මිනල් සමාගම පවසයි. ඉන්ධන ප්‍රවාහනය කරන ටැංකි රථවල රියදුරන් සහ සහායකයින් අඩුවීම හේතුවෙන් ඊයේ දිනයේ ඉන්ධන බෙදාහැරීමේ කටයුතුවලට බාධා එල්ල විය. මේ හේතුවෙන් ‍කුරුණෑගල, මහනුවර, ගම්පොළ, දඹුල්ල යන ප්‍රදේශවල සුළු ඉන්ධන හිඟයක් පැවතුණ බව සිලෝන් පෙට්‍රෝලියම් ස්ටෝරේට් ටර්මිනල් සමාගම ප්‍රකාශ කළේය. ඔවුන් පවසන්නේ අද උදෑසන වන විට සාමාන්‍ය පරිදි ඉන්ධන ප්‍රවාහන කටයුතු සිදුකළ අතර මේ වන විට අදාළ ප්‍රදේශවලට අවශ්‍ය ඉන්ධන සපයා ඇති බවය. පසුගිය උත්සව සමයේ අධික ලෙස ඉන්ධන භාවිතා කිරීම හේතුවෙන් මෙවැනි ඉන්ධන හිඟයක් ඇතිවූ බව පෙට්‍රෝලියම් සමාගම පෙන්වාදෙයි. අද රාත්‍රිය වන විට දිවයිනේ සියලු ප්‍රදේශවලට යථා පරිදි ඉන්ධන ප්‍රවාහනය කිරීමට බලා‍පෙ‍ාරොත්තු වන බව සිලෝන් පෙට්‍රෝලියම් ස්ටෝරේට් ටර්මිනල් සමාගම ප්‍රකාශකයෙකු අද දෙරණට සඳහන් කළේය.", "URL": "https://sinhala.adaderana.lk/news.php?nid=7853", "Category": null, "Parent URL": null}