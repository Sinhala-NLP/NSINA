{"Source": "Adaderana", "Timestamp": "March 1, 2013 10:41 am", "Headline": "TVS සමාගම Apache RTR මෝටර් සයිකල් පෙළ හඳුන්වාදෙයි", "News Content": "ජායා රූ-TVS Lanka සමාගමේ ප‍්‍රධාන විධායක නිලධාරී, සම්පත් අගලවත්ත මහතා පළමු TVS Apache RTR මෝටර් සයිකලය මිලදී ගත් මොහොමඞ් රියාෂ් මහතාට එය බාරදුන් අවස්ථාව. TVS Lanka සමාගම, උසස් කි‍්‍රයාකාරීත්වයකින් හා තාරුණ්‍යයට ගැලපෙන කදිම පෙනුමකින් යුත් නවතම Apache RTR මෝටර් සයිකල් පෙළ පසුගියදා ශී‍්‍ර ලංකා වෙළඳපොළට හඳුන්වාදුණි. TVS Lanka සමාගම හඳුන්වා දුන් ලොව නවතම මෝස්තරයෙන් යුත් මෝටර් සයිකල් පෙළ වූයේ, TVS Apache RTR 150 හා TVS Apache RTR 180 ය. ”අප හඳුන්වා දුන් මෙම අලූත්ම Apache RTR මෝටර් සයිකල් පෙළ එය පැදයන්නන්ට කිසිදා අමතක නොවන තාක්ෂණයකින් හා මෝස්තරයකින් යුතු වීම විශේෂත්වයක්. මූලික වශයෙන්ම Apache හි සංවර්ධන අංශය එය නිර්මාණය කර ඇත්තේ, මෝටර් සයිකල් තරග ධාවකයෙකුට අවශ්‍යතා පරිපූර්ණ කිරීමක් ලෙසිනුයි. එනම් සෑම හැඩතලයක් හා උපාංගයක්ම එක්කර ඇත්තේ, එහි උපරිම කාර්යක්ෂමතාව සැපයෙන අන්දමිනුයි. වර්තමානයේ Apache මෝටර් සයිකල් සඳහා ඉහළම පිළිගැනුමක් නිර්මාණය වී ඇත්තේ එහි ඇති මෙම සුවිශේෂී විශේෂාංග හේතුවෙනුයි.” Apache RTR මෝටර් සයිකල් පෙළ මෙරට වෙළඳපොළට හඳුන්වාදුන් අවස්ථාවේදී, TVS Lanka සමාගමේ ප‍්‍රධාන විධායක නිලධාරී, සම්පත් අගලවත්ත මහතා පැවසීය. නවතම Apache RTR මෝටර් සයිකල් පෙළට එයට පමණක්ම ආවේණික වූ ලක්ෂණ හා හැඩතලයන් රැසක්ම පිහිටා ඇති අතර, එහි එක් සුවිශේෂී අංගයක්වන්නේ, දිවා හෝ රාති‍්‍රයේ වෙනසක් නො මැතිව මෝටර් සයිකලය පණගැන්වූ සැනින්ම දැල්වෙන LED විදුලි බල්බ තාක්ෂණය සංකළනය වූ එහි ඉදිරිපස විදුලි ලාම්පු දුරින් දකින්නෙකු ට සිහිගන්වන්නේ, දැඩි අවධානයකින් යුත් සත්ත්වයෙකුගේ “බිහිසුණු දෑසකි”. එමෙන්ම මෙම නව Apache RTR මෝටර් සයිකල් පෙළෙහි තිබෙන මනාසේ පිරිපුන් හා කදිම හැඩයකින් යුත් ඉන්ධන ටැංකියේ ආවරණයන් හී නව වායූ කි‍්‍රයාකාරීත්ව උපාංග අඩංගුවීමෙන් බාධාවකින් තොරව උපරිම කාර්යක්ෂමතාවක් සැපයීමට යන්ත‍්‍රය උණුසුම්වීම අවම කරන අතර, එය වැඩි වේගයකින් මෝටර් සයිකල් පැදයෑමේ කැමැත්තක් දක්වන්නන් තුළ දැඩි උනන්දුවක් ඇතිකරවන්නකි. එමෙන්ම එය භාවිතා කළ හැකි බලය වර්ධනය කර පැඳයන්නාට සුවපහසුවක් ඇතිකරන්නකි. තවද ඩිජිටල් තාක්ෂණික උපාංග සහිත නිර්මාණය කළ මෙම නව Apache RTR මෝටර් සයිකල් පෙළෙහි පිටුපස කාබන් ෆයිබර් ආවරණයකින් හැඩගන්වා තිබෙන අතර, එහි පිටුපස දීප්තිමත් නිල්පැහැ ආලෝකයක් විහිඳෙන්නේ, එයට කදිම පෙනුමක් එක්කරමිනි. එමෙන්ම වඩාත් ආනත වූ අසුන දිගේ දුම්බට වැස්මක් හා එන්ජින් වැස්මක් තිබීමෙන් මෙම මෝටර් සයිකලයේ හඬෙහි අපූරු දෝංකාරවීමක් නැගෙන්නේ පැඳයන්නාට මෝටර් සියිකල් තරගකරුවෙකුගේ හැඟීම් ඇති කරවමිනි. මෙම නව Apache RTR මෝටර් සයිකල් පෙළ එම කාණ්ඩයේ විශිෂ්ටතම බලය බර අනුපාතයක් හිමි නිෂ්පාදන සේ සැලකේ. ද්විත්ව වර්ණ සංකළනයකින් යුත්, TVS Apache RTR 150 මෝටර් සයිකලය තත්පරයකට 14.1ක දළ බලයක් නිපදවීමෙන් එයට පැයකට කිලෝ මීටර් 118 උපරිම වේගයක් අත්පත් කරගත හැකිවන්නා සේම TVS Apache RTR 180 මෝටර් සයිකලයට තත්පරයකට 17.03ක දළ බලයක් නිපදවිය හැකිවීමෙන් එයට පැයකට කිලෝ මීටර් 124ක වේගයක් හිමිකරගත හැක. නව TVS Apache RTR 150 මෝටර් සයිකලය ද්විත්ව වර්ණ සංකළන සතරකින් එනම්, කළු පසුතලයේ කොළ, රතු, කහ හා අළු වර්ණ සහිතව හා TVS Apache RTR 180 මෝටර් සයිකලය සුදු, කහ, අළු හා කළු ලබාගත හැක. නව TVS Apache RTR මෝටර් සයිකල පෙළ දිවයින පුරා පිහිටි TVS Lanka සමාගමේ අලෙවි නියෝජිතයන්ගෙන් ලබාගත හැක.", "URL": "https://sinhala.adaderana.lk/news.php?nid=32020", "Category": null, "Parent URL": null}