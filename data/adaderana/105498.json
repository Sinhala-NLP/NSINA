{"Source": "Adaderana", "Timestamp": "March 5, 2019 09:31 am", "Headline": "වෑන් රථයක් සහ ත්‍රිරෝද රථයක් ගිනි ගනී", "News Content": "හිඟුරක්ගොඩ පොලිස්බල ප්‍රදේශයට අයත් හිඟුරක්ගොඩ රජඇළ හා හිඟුරක්ගොඩ ‍02 කණුව ප්‍රදේශයේ නිවාස දෙකක ඉදිරිපිට නවතා තිබූ වෑන් රථයක් හා ත්‍රිරෝද රථයක් ගිනි ගෙන විනාශ වී ඇති බව අද දෙරණ වාර්තාකරු පවසයි. අදාළ සිදුවීම සිදුව ඇත්තේ ඊයේ(04) අළුයම 4ත් 5ත් අතර බව පොලීසිය සැක කරයි. මෙම ගිනි ගැනීමට හේතුව මෙතෙක් අනාවරණය වී නොමැති අතර නිවෙස් හිමියන් නිවෙස් තුළ නිදා සිටින අවස්ථාවේදී මෙම වෑන් රථය හා ත්‍රීරෝද රථය ගිනි ගෙන විනාශවී ඇති බව වාර්තා වෙයි. අදාළ ගින්නේන් වෑන් රථය සම්පූර්ණයෙන්ම විනාශ වී ඇති අතර ත්‍රිරෝද රථයටද බරපතළ හානි සිදුව ඇති බව අප වාර්තාකරු සඳහන් කළේය. මෙම රථ වාහන ගිනි ගෙන විනාශවීම පිළිබඳ පොළොන්නරුව අපරාධ ස්ථාන පර්ක්ෂණ නිලධාරීන් විසින් පරීක්ෂණ සිදු කළ අතර ගින්නට හේතුව මෙතක් අනාවරණය වී නොමැති බව වාර්තා වෙයි. අදාළ සිද්ධිය සම්බන්ධයෙන් වැඩිදුර පරීක්ෂණ හිඟුරක්ගොඩ පොලීසිය විසින් සිදු කරයි.", "URL": "https://sinhala.adaderana.lk/news.php?nid=105498", "Category": null, "Parent URL": null}