{"Source": "Adaderana", "Timestamp": "April 26, 2011 11:20 am", "Headline": " කල්මුණේ රිය අනතුරකින් කොස්තාපල්වරයෙක් මියයයි", "News Content": "කල්මුණේ, සයින්දමර්දු ප්‍රදේශයේ සිදුවූ රිය අනතුරකින් පොලිස් කොස්තාපල්වරයෙකු ජීවිතක්ෂයට පත්ව තිබේ. කොස්තාපල්වරයා ගමන් ගත් යතුරු පැදිය අද(26) අලුයම 4 ට පමණ දුරකතන කණුවක ගැටීමෙන් මෙම අනතුර සිදුව ඇති බව කල්මුණේ පොලිසිය ප්‍රකාශ කරනු ලැබීය. අනතුරින් මියගොස් ඇත්තේ කලවන්චිකුඩි පොලිසියට අනුයුක්තව සේවය කළ පොලිස් කොස්තාපල්වරයෙකි. කල්මුණේ පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=15712", "Category": null, "Parent URL": null}