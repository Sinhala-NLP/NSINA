{"Source": "Adaderana", "Timestamp": "July 29, 2019 10:03 am", "Headline": "හෙරොයින් සමඟ කතුන් දෙදෙනෙක් ඇතුළු 3ක් අත්අඩංගුවට", "News Content": "දිවයිනේ ප්‍රදේශ කිහිපයක සිදුකළ වැටලීම්වලදී හෙරොයින් සමඟ කාන්තාවන් දෙදෙනෙකු ඇතුළු පුද්ගලයින් තිදෙනෙකු අත්අඩංගුවට ගෙන ඇත. කඩුගන්නාව, පිළිමතලාව ප්‍රදේශයේ පොලීසිය සිදුකළ වැටලීමකදී හෙරොයින් ග්‍රෑම් 48 මිලිග්‍රැම් 891 සමඟ පුද්ගලයෙකු අත්අඩංගුවට ගෙන ඇත. සැකකරු 36 හැවිරිදි ගුරුගම, මුරුතලාව ප්‍රද්ශයේ පදිංචිකරුවෙකු බව සඳහන්. මේ අතර අඟුලාන ප්‍රදේශයේදී හෙරොයින් ග්‍රෑම් 02යි මිලිග්‍රැම් 500ක් සමඟ 43 හැවිරිදි කාන්තාවක් අත්අඩංගුවට ගෙන ඇත. ගල්කිස්ස, බඩෝවිට ප්‍රදේශයේදී හෙරොයින් ග්‍රෑම් 10යි මිලිග්‍රෑම් 20ක් සමඟ 36 හැවිරිදි කාන්තාවක් අත්අඩංගුවට ගත් බව පොලීසිය පැවසුවේය.", "URL": "https://sinhala.adaderana.lk/news.php?nid=115244", "Category": null, "Parent URL": null}