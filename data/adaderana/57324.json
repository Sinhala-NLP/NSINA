{"Source": "Adaderana", "Timestamp": "February 18, 2016 10:42 am", "Headline": "නීති විරෝධීව වෙළඳාමේ නිරත වු ඉන්දීය ජාතිකයින් 4ක් කොටු ", "News Content": "නීති විරෝධී ලෙස මෙරට වෙළඳාම් කටයුතුවල නිරත වූ කාන්තාවන් දෙදෙනෙකු ඇතුළු ඉන්දීය ජාතිකයින් 04 දෙනෙකු නුවරඑළිය නගරයේදී අත්අඩංගුවට ගෙන තිබේ.ඔවුන් සංචාරක වීසා මත මෙරටට පැමිණ, ආගමන විගමන නීති උල්ලංගණය කරමින් මෙරට රැඳී සිට ඇති බව පොලීසිය පවසයි.අත්අඩංගුවට ගෙන ඇත්තේ ඉන්දියාවේ තමිල්නාඩු ප්‍රදේශයේ පදිංචි පිරිසකි.ඔවුන් අද(18) දින නුවරඑළිය මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=57324", "Category": null, "Parent URL": null}