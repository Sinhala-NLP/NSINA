{"Source": "Adaderana", "Timestamp": "July 24, 2019 01:12 pm", "Headline": "CID නියෝජ්‍ය පොලිස්පති පාර්ලිමේන්තු විශේෂ කාරක සභාව හමුවට", "News Content": "අපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න මහතා පාර්ලිමේන්තු විශේෂ කාරක සභාව හමුවේ සාක්ෂි දීම අරඹයි. පාස්කු ඉරුදින ප්‍රහාර මාලාව පිළිබඳ සොයාබැලීමේ පාර්ලිමේන්තු විශේෂ කාරක සභාව පාර්ලිමේන්තු සංකීර්ණයේදී මේ වන විට රැස්ව තිබේ. අද(24) දිනයේ කාරක සභාවේ කටයුතු පෙරවරු 10.30 ට ආරම්භ වූ අතර සාක්ෂි විමසීම සදහා ආරක්ෂක ප්‍රධානීන් කිහිපදෙනෙකුම කැඳවා තිබීම හේතුවෙන් එහි කටයුතු මාධ්‍යයට විවෘත නොකිරීමටයි තීරණය කර ඇත්තේ. ඒ අනුව අද දිනයේ එම ස්ථානයට විශේෂ ආරක්ෂාවක් යොදවා ඇති බව ද අද දෙරණ පාර්ලිමේන්තු වාර්තාකරු සදහන් කළේය.", "URL": "https://sinhala.adaderana.lk/news.php?nid=114888", "Category": null, "Parent URL": null}