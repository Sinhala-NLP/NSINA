{"Source": "Adaderana", "Timestamp": "May 7, 2019 07:06 pm", "Headline": "අධි සංවේදී දුරකථන උපකරණ සමඟ අත්අඩංගුවට පත් මුස්ලිම් කොංග්‍රස් හිටපු  පළාත් සභා මන්ත්‍රී", "News Content": "ජංගම දුරකතන සබඳතා සහ වෙනත් ජාලගත සබඳතා අවහිර කළ හැකි අධිසංවේදී සන්නිවේදන උපකරණ 08ක් මීගමුවේ නිවසක තිබියදී සොයාගෙන තිබේ. වෝකිටෝකි මාර්ගයෙන් සිදුවන සන්නිවේදන සබඳතාවලට පවා බාධා එල්ල කළ හැකි මෙම උපකරණ සමඟ අත්අඩංගුවට ගනු ලැබුවේ ශ්‍රී ලංකා මුස්ලිම් කොංග්‍රසයේ හිටපු පළාත් සභා මන්ත්‍රීවරයෙකු වන ශාෆීර් රහීම් නමැත්තාවයි. මීගමුව පොලිස් ස්ථානයේ නිලධාරීන් හා පොලිස් විශේෂ කාර්ය බලකායේ නිලධාරීන් එක්ව සිදු කරන ලද සෝදිසි මෙහෙයුමක දී දුරකථන මාර්ග ඇතුළු විවිධ සංනිවේදන ඡාලවලට බාධා කිරීමට යොදා ගන්නා උපකරණ මෙලෙස අත්අඩංගුවට ගෙන තිබේ. අද(07) කොළඹ පැවති මාධ්‍ය හමුවකට එක් වෙමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා මේ බව කියා සිටියේය.", "URL": "https://sinhala.adaderana.lk/news.php?nid=109477", "Category": null, "Parent URL": null}