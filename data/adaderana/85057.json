{"Source": "Adaderana", "Timestamp": "March 2, 2018 10:17 am", "Headline": "ප්‍රදේශ කිහිපයකදී හෙරොයින් සමඟ පුද්ගලයින් කිහිපදෙනෙකු අත්අඩංගුවට", "News Content": "රත්මලාන, මහරගම, වත්තල සහ පෑලියගොඩ යන ප්‍රදේශවලදී හෙරොයින් මත්ද්‍රව්‍ය, ග්‍රෑම් 75කට වැඩි ප්‍රමාණයක් සමඟ පුද්ගලයින් 06 දෙනෙකු අත්අඩංගුවට ගෙන තිබේ. හෙරොයින් ග්‍රෑම් 02යි මිලිග්‍රෑම් 380ක් ලඟ තබාගෙන සිටි රත්මලාන ප්‍රදේශයේ පදිංචි 35 හැවිරිදි සැකකරුවෙකු අත්අඩංගුවට ගත් බව ගල්කිස්ස පොලිසිය සඳහන් කළේය. මහරගම ප්‍රගති මාවත ප්‍රදේශයේදී හෙරොයින් ග්‍රෑම් 19 මිලිග්‍රෑම් 350ක් සමඟ පන්නිපිටිය ප්‍රදේශයේ පදිංචිකරුවෙකු අත්අඩංගුවට ගෙන තිබේ. කිරුලපන ප්‍රදේශයේ පදිංචි 31 හැවිරිදි පුද්ගලයෙකු හෙරොයින් ග්‍රෑම් 02යි මිලිග්‍රෑම් 530ක් සමඟ මහරගම ඇරව්වල ප්‍රදේශයේදී අත්අඩංගුවට ගෙන තිබිණි. මේ අතර වත්තල හේකිත්ත ප්‍රදේශයේදී පොලිස් මත්ද්‍රව්‍ය කාර්යාංශයේ නිලධාරින් හොරොයින් ග්‍රෑම් 25 යි මිලිග්‍රෑම් 800ක් සමඟ පුද්ගලයෙකු අත්අඩංගුවට ගෙන ඇති අතර ඔහුගෙන් සිදු කළ ප්‍රශ්න කිරිම්වලදී කොළඹ 15 ප්‍රදේශයේ පදිංචි කාන්තාවක් ද අත්අඩංගුවට ගෙන තිබේ. ඇය සතුව හෙරොයින් ග්‍රෑම් 10යි මිලිග්‍රෑම් 700ක් තිබූ බව පොලිසිය ප්‍රකාශ කළේය. බස්නාහිර පළාත් දූෂණ මර්දන අංශයේ නිලධාරින් විසින් හෙරොයින් ග්‍රෑම් 15යි මිලිග්‍රෑම් 150ක් සමඟ සාලමුල්ල ප්‍රදේශයේ පදිංචි 31 හැවිරිදි අයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=85057", "Category": null, "Parent URL": null}