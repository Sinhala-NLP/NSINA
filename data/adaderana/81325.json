{"Source": "Adaderana", "Timestamp": "December 11, 2017 08:13 am", "Headline": " එංගලන්තයට අධික හිම පතනයක්", "News Content": "එංගලන්තයේ ප්‍රදේශ කිහිපයකට අධික හිම පතනයක් පවතින බව විදෙස් වාර්තා සඳහන් කරයි. මේ හේතුවෙන් ප්‍රදේශ වල විදුලිය විසන්දි කර ඇති අතර ගුවන් ගමන්, දුම්රිය ගමන් සහ මහාමාර්ග වල ගමනාගමන කටයුතු නවතා දමා ඇති බව විදෙස් වාර්තා සඳහන් කළේය. ඊයේ දිනයේදී එංගලන්තයේ සෙනිබ්‍රිජ් ප්‍රදේශයට වැඩිම හිම පතනයක් වාර්තා වී තිබූ අතර එය සෙන්ටිමීටර 30ක් පමණ වන බව විදෙස් වාර්තා සඳහන් කළේය. හිම පතනයත් සමඟ පැයට සැතපුම් 80ට වඩා වැඩි වේගයකින් දැඩි සුළං තත්වයක් පවතින බව විදෙස් වාර්තා සඳහන් කරයි. ග්ලොස්ටර්ෂයර්, විල්ටිෂයර්, ඔක්ස්ෆර්ඩ්ෂයර්, බකිංහැම්ෂයර් ඇතුළු ප්‍රදේශ කිහිපයකට හිම පතනය හේතුවෙන් අනතුරු අගවා ඇති බව ද සඳහන්ය. ස්කොට්ලන්තයේ සහ වේල්සයේ ඇතැම් ප1දේශ වල හිම උෂ්ණත්වය සෙල්සියස් අංශක සෘණ 10 දක්වා පමණ අඩුවනු ඇති බවට ද එරට කාලගුණ බලධාරීන් අනතුරු අඟවා තිබේ.", "URL": "https://sinhala.adaderana.lk/news.php?nid=81325", "Category": null, "Parent URL": null}