{"Source": "Adaderana", "Timestamp": "August 2, 2016 09:07 am", "Headline": "ලක්ෂ 15ට වැඩිය වටින දුම් වැටි හොර පාරෙන් ඇවිත්", "News Content": "නීති විරෝධී ලෙස මෙරටට ගෙන ආ දුම්වැටි තොගයක් කටුනායක ජාත්‍යන්තර ගුවන්තොටුපළේ දී රේගු බාරයට ගෙන තිබේ.ගුවන් තොටුපළ නියෝජ්‍ය රේගු අධ්‍යක්ෂ පරාක්‍රම බස්නායක මහතා කියා සිටියේ ඩුබායි සිට පැමිණි කාන්තාවකගේ ගමන් මල්ලේ තිබී මෙම දුම්වැටි තොගය සොයාගත් බවයි. දුම්වැටි කාටූන් 225ක් එම කාන්තාව සතුව තිබී ඇති අතර එහි වටිනාකම රුපියල් ලක්ෂ 15කට අධික බව ගුවන් තොටුපල රේගුව පවසයි. අත්අඩංගුවට ගෙන ඇත්තේ මාලිගාවත්ත ප්‍රදේශයේ පදිංචි 40 හැවිරිදි කාන්තාවක වන අතර මේ පිළිබඳ වැඩිදුර පරීක්ෂණ ආරම්භ කර ඇති බව පරාක්‍රම බස්නායක මහතා සඳහන් කළේය.", "URL": "https://sinhala.adaderana.lk/news.php?nid=62677", "Category": null, "Parent URL": null}