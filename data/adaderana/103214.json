{"Source": "Adaderana", "Timestamp": "January 28, 2019 01:05 pm", "Headline": "ශ්‍රී ලංකන් ගුවන් සේවය ප්‍රතිසංවිධානයට අවශ්‍ය නිර්දේශ ජනපති අතට", "News Content": "ශ්‍රී ලංකන් ගුවන් සේවය ප්‍රතිසංවිධානයට අවශ්‍ය නිර්දේශ ඉදිරිපත් කිරීම සඳහා පත්කළ කමිටුවේ වාර්තාව අද (28) ජනාධිපති මෛත්‍රීපාල සිරිසේන මහතා වෙත භාරදීමට නියමිතව තිබේ. රාජ්‍ය අමාත්‍ය එරාන් වික්‍රමරත්න මහතාගේ සභාපතීත්වයෙන් සාමාජිකයින් 12 දෙනෙකුගෙන් සමන්විත කමිටුවක් පසුගිය 17 වනදා ජනාධිපතිවරයා විසින් පත් කළේය. ශ්‍රී ලංකන් ගුවන් සේවයේ පවතින ගැටළු නිරාකරණය කර ගනිමින් එහි නව ප්‍රතිසංවිධානයකට අවශ්‍ය යෝජනා හා අදහස් ලබා ගැනීම එම කමිටුවේ කාර්යභාරය විය. එම ගුවන් සේවයේ පවතින අලාභය අවම කර ගනිමින් ඉදිරියේදී එය ලාභදායී තත්ත්වයකට පත් කිරීම සඳහා අවශ්‍ය මූලික පියවර අදාල කමිටු වාර්තාවේ නිර්දේශ තුළ ඇතුලත් වන බව වාර්තා වන්නේ.", "URL": "https://sinhala.adaderana.lk/news.php?nid=103214", "Category": null, "Parent URL": null}