{"Source": "Adaderana", "Timestamp": "July 4, 2019 07:20 pm", "Headline": "NTJ පුහුණුව ලැබු සැකකරුවෙක් ගුවන් තොටුපොලේ දී අත්අඩංගුවට", "News Content": "අන්සාර් මොහොමඩ් රිනාස් නැමැති ජාතික තවුහිද් ජමාද් සංවිධානයෙන් පුහුණුව ලැබූ අයෙක් ත්‍රස්ත විමර්ශන කොට්ඨාශය විසින් අත්අඩංගුවට ගෙන ඇත. ඔහු ජාතික තවුහිද් ජමාද් සංවිධානය යටතේ නුවර එළියේ දී පුහුණුව ලැබුවෙක් බව වාර්තා වෙයි. සැකකරු අත්අඩංගුවට ගෙන ඇත්තේ බණ්ඩාරනායක ගුවන් තොටුපළ පරිශ්‍රයේ දීය. ඒ වන විට සැකකරු විදෙස් ගත වීමට උත්සාහ දරමින් සිට ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=113388", "Category": null, "Parent URL": null}