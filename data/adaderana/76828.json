{"Source": "Adaderana", "Timestamp": "August 29, 2017 08:49 am", "Headline": "මත්ද්‍රව්‍ය කුස තුළ සඟවාගෙන ආ පකිස්ථානුවා කොටු", "News Content": "මත්ද්‍රව්‍ය කුස තුළ සඟවාගෙන මෙරට පැමිණි පකිස්ථාන ජාතිකයෙකු කටුනායක ගුවන්තොටුපොළ පරිශ්‍රයේ දී අත්අඩංගුවට ගෙන තිබේ.කටුනායක ගුවන්තොටුපොළ පොලිස් මත්ද්‍රව්‍ය කාර්යාංශය විසින් අදාළ පකිස්ථාන ජාතිකයා අත්අඩංගුවට ගෙන ඇති බව වාර්තා වෙයි.එහිදී සැකකරුගෙන් සිදුකළ ප්‍රශ්න කිරීම්වලදී අනාවරණය වී ඇත්තේ ඔහු මත්ද්‍රව්‍ය ගුලි කිහිපයක් ගිළ මෙරටට පැමිණ ඇති බවයි.අනතුරුව සැකකරු මීගමුව රෝහලට ඇතුළත් කර ඇති අතර එහිදී ඔහුගේ කුස තුළ තිබී මත්ද්‍රව්‍ය ගුලි 21ක් සොයාගෙන ඇති බව සඳහන්ය. සැකකරු 37 හැවිරිදි පකිස්ථාන ජාතිකයෙකු වන අතර සිද්ධිය සම්බන්ධයෙන් ගුවන්තොටුපොළ පොලිස් මත්ද්‍රව්‍ය කාර්යාංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76828", "Category": null, "Parent URL": null}