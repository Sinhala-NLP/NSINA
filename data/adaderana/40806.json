{"Source": "Adaderana", "Timestamp": "February 1, 2014 01:04 pm", "Headline": "ලාංකික ධීවරයින් 9ක් ඉන්දීය දැලේ", "News Content": "ඉන්දීය නාවික හමුදාව විසින් ශ්‍රී ලාංකික ධීවරයින් 09 දෙනෙකු අත්අඩංගුවට ගෙන තිබේ. චෙන්නායි, නැගෙනහිර වෙරළ ප්‍රදේශයට ආසන්න මුහුදු තීරයේ දී මොවුන් අත්අඩංගුවට ගෙන ඇති බව වාර්තා වේ. මංගලා 02 සහ මංගලා 03 යන ධීවර බෝට්ටු දෙකේ සිටි ධීවරයින් පිරිසක් ඉන්දීය නාවික හමුදාව විසින් අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. පසුගිය දා ඉන්දීය ධීවරයින් 38 දෙනෙකු ද ශ්‍රී ලංකා නාවික හමුදාව විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=40806", "Category": null, "Parent URL": null}