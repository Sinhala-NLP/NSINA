{"Source": "Adaderana", "Timestamp": "April 16, 2019 03:31 pm", "Headline": "උතුරු කොරියාව හිරුගේ දිනය සමරයි", "News Content": "උතුරු කොරියාවේ නිර්මාතෘ කිම් ඉල් සුන්ගේ 107වන ජන්ම දිනය ඊයේ(15) දිනට යෙදී තිබුණි. ඒ වෙනුවෙන් උතුරු කොරියානු ජනතාව කිම් ඉල් සුන්ගේ පිළිරුවට පුෂ්පෝපහාර දක්වා තිබේ. කිම් ඉල් සුන්ගේ ජන්ම දිනය උතුරු කොරියානුවන් හඳුන්වන්නේ හිරුගේ දිනය ලෙසයි. එදින උතුරු කොරියාවේ ජාතික නිවාඩු දිනයක් ලෙසත් ප්‍රකාශයට පත්කර තිබේ. එමෙන්ම මෙම දිනය නිමිත්තෙන් එරට පුරා දේශපාලනික ඉසව් සහ සැමරුම් උත්සව රැසක්ද පවත්වන බව වාර්තා වෙයි. හිරුගේ දිනය දා ප්යෝයැං හි කුම්සුසාන් මාළිගයට ගිය වත්මන් නායක කිම් ජොන් උන් සිය මුත්තණුවන්ගේ සහ සිය පියා වන කිම් ජොන් ඉල්ගේ පිළිරූවලට ගෞරව දක්වා සිටි බවත් සඳහන් වෙයි. එමෙන්ම උතුරු කොරියානුවන් දහස් ගණනක්ද තම හිටපු නායකයන්ට පුෂ්පෝපහාර දක්වමින් ගෞරවය පුදකර තිබේ.", "URL": "https://sinhala.adaderana.lk/news.php?nid=108044", "Category": null, "Parent URL": null}