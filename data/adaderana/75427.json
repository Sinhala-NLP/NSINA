{"Source": "Adaderana", "Timestamp": "July 19, 2017 06:30 pm", "Headline": "කන්ටේනර් රථයකින් කොකේන් කිලෝ 160ක් මතුවෙයි", "News Content": "රත්මලාන ආර්ථික මධ්‍යස්ථානයේ සතොස ගබඩාවකට සීනි රැගෙන යමින් තිබූ කන්ටේනර් රථයක තිබී කොකේන් මත්ද්‍රව්‍ය කිලෝ ග්‍රෑම් 160ක පමණ තොගයක් සොයාගෙන තිබේ.ගල්කිස්ස පොලීසිය විසින් අද පස්වරුවේ මෙම කොකේන් තොගය සොයාගෙන ඇති බව පොලීසිය පවසයි.මත්ද්‍රව්‍ය අසුරන ලද බෑග් 10ක් හමුවී ඇති බවත්, එයින් එක් බෑගයක බර කිලෝ 16ක් පමණ වන බවත් වාර්තා වේ.ගල්කිස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75427", "Category": null, "Parent URL": null}