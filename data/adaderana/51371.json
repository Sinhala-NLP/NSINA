{"Source": "Adaderana", "Timestamp": "May 16, 2015 12:53 pm", "Headline": "යාල්දේවී දුම්රිය එංජිමට දැඩි අලාභහානී! ", "News Content": "‍ප්‍රධාන දුම්රිය මාර්ගයේ හුණුපිටිය දුම්රිය හරස් මාර්ගය අසළදී සිදුවු අනතුරෙන් දුම්රිය එංජිමට දැඩි ආලාභහානි සිදුව ඇති බව දුම්රිය දෙපාර්තමේන්තුව පවසයි.අද උදෑසන කොළඹ සිට අනුරාධපුරය බලා ධාවනය වූ යාල්දේවී දුම්රියේ කන්ටේනරයක් ගැටීමෙන් අනතුර සිදුව තිබුණි.දුම්රිය ගේට්ටුව වැසෙන අවස්ථාවේදීම කන්ටේනරය දුම්රිය හරස් මාර්ගය හරහා දමා ඇති අතර එහිදී මෙම අනතුර සිදුව ඇති බව සඳහන්ය.අනතුරින් දුම්රිය එන්ජිමට සිදුව ඇති අලාභය මෙතෙක් තක්සේරු කර නොමැති අතර ඒ පිළිබද තක්සේරු වාර්තාවක ලබා ගැනිමෙන් අනතුරුව අදාළ අලාභය අය කර ගැනිමට කටයුුත කරන බව දුම්රිය දෙපාර්තමේන්තුවෙ ප්‍රකාශකයෙකු සඳහන් කළේය.උදෑසන සිදුවු අනතුර හේතුවෙන් ප්‍රධාන මාර්ගයේ දුම්රිය ධාවන කටයුතු මංතිරුදෙකකට පමණක් සීමා කිරිමට සිදුවුණි.", "URL": "https://sinhala.adaderana.lk/news.php?nid=51371", "Category": null, "Parent URL": null}