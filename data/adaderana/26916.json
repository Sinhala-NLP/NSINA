{"Source": "Adaderana", "Timestamp": "August 27, 2012 09:23 am", "Headline": "වාසනාව සොයා ගිය 3 ගේ අවාසනාව උදාවෙයි", "News Content": "සෙවනගල ප්‍රදේශයේ නිධන් හෑරූ බවට සැකකරන පුද්ගලයින් තිදෙනෙකු පොලීසිය විසින් අත්අඩංගුවට ගෙන තිබේ. සෙවනගල, මහගම ප්‍රදේශයේ මෙම නිධන් හෑරීම සිදුකර ඇති බව පොලීසිය සඳහන් කරයි. ප්‍රදේශයේ නිවසක් තුළ මොවුන් නිධන් හෑරීමේ යෙදී සිට ඇති බව වාර්තා වේ. පොලීසියට ලැබුණු තොරතුරක් මත සිදුකළ වැටලීමක දී අදාළ පුද්ගලයින් අත්අඩංගුවට ගෙන ඇත. සැකකරුවන් අද (27) ඇඹීලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26916", "Category": null, "Parent URL": null}