{"Source": "Adaderana", "Timestamp": "January 31, 2011 08:13 am", "Headline": "ලංකා ඊ නිව්ස් කාර්යාලයේ ගින්නක් ", "News Content": "මාළඹේ, යහන් මාවතේ පිහිටි \"ලංකා ඊ නිව්ස්\" වෙබ් අඩවියට අයත් කාර්යාලයේ ගින්නක් හටගෙන තිබේ. අද(31) අළුයම දෙකට පමණ හටගෙන ඇති මෙම ගින්න ප්‍රදේශවාසීන් එක්ව මැඩපවත්වා ඇති බව පොලිසිය පැවසීය. ගින්න හටගන්නා අවස්ථාවේදී කාර්යාලයේ ප්‍රධාන දොර විවෘත කර තිබී ඇති අතර කිසියම් පිරිසක් විසින් කාර්යාලයට ගිනි තබන්නට ඇතැයි පොලිසිය සැක පළ කරයි. මේ වන විට සිද්ධිය සම්බන්ධයෙන් පරීක්ෂණ ආරම්භ කර ඇති බව තලංගම පොලිසිය පැවසීය. කාර්යාලයෙහි සියලුම පරිගණක යන්ත්‍ර මෙම ගින්නෙන් විනාශයට පත්ව ඇති අතර බරපතල දේපළ හානියක් සිදුව ඇති බව ද වාර්තා වේ.", "URL": "https://sinhala.adaderana.lk/news.php?nid=13863", "Category": null, "Parent URL": null}