{"Source": "Adaderana", "Timestamp": "January 25, 2012 08:24 am", "Headline": "තනි අතින් වාහනය පැදවූ පාසල් වෑන් රියදුරාගේ රියදුරු බලපත්‍රය අත්හිටුවයි", "News Content": "පාසල් වෑන් රථයක් පැද වූ එක් අතක් අහිමි වූ පුද්ගලයෙකු පොලිසිය විසින් අත්අඩංගුවට ගෙන තිබේ. පොලිසිය සිදු කළ පරීක්ෂා කිරීමක දී අදාළ රියදුරුගේ එක් අතක වැලමිටෙන් පහල කොටස නොමැති බවට හඳුනාගෙන ඇති බව සදහන්වේ. අත්අඩංගුවට ගත් සැකකරු අධිකරණයට ඉදිරිපත් කිරීමෙන් අනතුරුව රුපියල් ලක්ෂයක ශරීර ඇප මත මුදා හැර ඇති අතර ඔහුගේ රියදුරු බලපත්‍රය ද අත්හිටුවා තිබේ. ඒකල , කොටුගොඩ ප්‍රදේශයේ සිට මොහු විසින් පාසල් දරුවන් රැගෙන අදාළ වෑන් රථයෙන් පැමිණෙන බවට තොරතුරු ලැබී ඇති බව පොලිසිය පවසයි.", "URL": "https://sinhala.adaderana.lk/news.php?nid=21623", "Category": null, "Parent URL": null}