{"Source": "Adaderana", "Timestamp": "March 11, 2017 02:59 pm", "Headline": "  අධ්‍යාපන ඇමති ප්‍රකාශ පමණක් නිකුත් කරනවා ", "News Content": "විදුහල්පති සේවයේ පවතින ගැටළු නිරාකරණය කරනවා වෙනුවට අධ්‍යාපන අමාත්‍යවරයා විසින් ප්‍රකාශ පමණක් නිකුත් කරමින් සිටින බවට ලංකා ගුරු සංගමය චෝදනා කරයි.එහි ප්‍රධාන ලේකම් ජෝෂප් ස්ටාලින් මහතා සඳහන් කළේ විදුහල්පතිවරුන්ගේ දීමනා ලබාදීමට සහ උසස්වීම් ලබාදීමට අදාළව කිසිඳු චක්‍රලේඛයක් අධ්‍යාපන අමාත්‍යවරයා විසින් නිකුත් කර නොමැති බවයි.මේ අතර මෙරට නීති රීතිවල පවතින අඩුපාඩුකම් හේතුවෙන් බොහෝ පිරිසක් දැන දැනම වංචනික ක්‍රියාවල නිරත වන බව ස්වදේශ කටයුතු අමාත්‍ය වජිර අබේවර්ධන මහතා පවසයි.ගාල්ල ප්‍රදේශයේ පැවැති රෙජිස්ටාර්වරුන්ගේ උත්සවයකට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=70730", "Category": null, "Parent URL": null}