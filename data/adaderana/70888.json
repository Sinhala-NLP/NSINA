{"Source": "Adaderana", "Timestamp": "March 15, 2017 08:01 am", "Headline": "ගබ්සා නීතිය වෙනස්විය යුතුයි", "News Content": "ගබ්සා කිරීම සඳහා වන නීතිය වර්තමානය වන විට වෙනස්විය යුතුව පවතින බව කොළඹ ප්‍රධාන විශේෂඥ අධිකරණ වෛද්‍ය අජිත් තෙන්නකෝන් මහතා පවසයි.කොළඹ පැවති මාධ්‍ය හමුවකදී ඔහු පෙන්වාදුන්නේ මානුෂීය කරුණු සැළකිල්ලට ගනිමින් අදාළ කාන්තාවගේ කැමැත්ත පරිදි ගබ්සා කිරීම සිදුකිරීම සුදුසු බවය.කරුණු තුනක් සැලකිල්ලට ගනිමින් ගබ්සා කිරීම නීතිගත කිරීමට යෝජනාකර ඇති බව විශේෂඥ අධිකරණ වෛද්‍ය අජිත් තෙන්නකෝන් මහතා වැඩිදුරටත් පැවසුවේය.එම මාධ්‍ය හමුවේදී පරා ජන්ම විශේෂඥ සංගමය නියෝජනය කරමින් ප්‍රජා විශේෂඥ වෛද්‍ය කපිල ජයරත්න මහතා ද අදහස් පළ කළේය.", "URL": "https://sinhala.adaderana.lk/news.php?nid=70888", "Category": null, "Parent URL": null}