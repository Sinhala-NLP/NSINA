{"Source": "Adaderana", "Timestamp": "February 9, 2012 08:26 am", "Headline": "කුඩු ජාවාරම්කරුවන් දෙදෙනෙක් දැලේ", "News Content": "මහා පරිමාණයේ හෙරොයින් ජාවාරමක නිරත වූ පුද්ගලයින් දෙදෙනකු කල්පිටිය ප්‍රදේශයේ දී පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව සිදුකළ වැටලීමක දී ‍ඊයේ පස්වරුවේ මොවුන් දෙදෙනා අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කරයි. අත්අඩංගුවට ගත් සැකකරුවන් සතුව තිබී හොරොයින් මත්ද්‍රව්‍ය කිලෝග්‍රෑම් 1ක් සොයා ගෙන තිබේ. ත්‍රී රෝද රථයකින් අදාළ මත්ද්‍රව්‍ය තොගය ප්‍රවාහනය කරමින් සිටිය දී ‍කල්පිටිය , මොහොට්ටුවාරම් ප්‍රදේශයේ දී මොවුන් අත්අඩංගුවට ගෙන ඇති බව අජිත් රෝහණ මහතා ප්‍රකාශ කළේය. අත්අඩංගුවට ගත් සැකකරුවන් සම්බන්ධයෙන් මත්ද්‍රව්‍ය නාශක කාර්යාංශය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=21979", "Category": null, "Parent URL": null}