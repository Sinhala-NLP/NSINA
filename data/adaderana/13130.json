{"Source": "Adaderana", "Timestamp": "December 29, 2010 09:12 am", "Headline": "ඉන්දීය ආරක්ෂක ලේකම් අද දිවයිනෙන් පිටත්ව යයි", "News Content": "ශ්‍රී ලංකාවේ සංචාරයක නිරතව සිටින ඉන්දීය ආරක්ෂක ලේකම් ප්‍රදීප් කුමාර් මහතා අද(29) දිවයිනෙන් පිටත්ව යාමට නියමිතව තිබේ. ඔහු තෙදින නිල සංචාරයක් සඳහා පසුගිය 27 වැනිදා ශ්‍රී ලංකාවට පැමිණියේය. ජනාධිපති මහින්ද රාජපක්ෂ මහතාගේ ආරාධනයකට අනුව ශ්‍රී ලංකාවට පැමිණි හෙතෙම මෙරට රැඳී සිටි කාලය අතරතුර ආරක්ෂක ලේකම් ගෝඨාභය රාජපක්ෂ, විදේශ අමාත්‍ය ජී. එල්. පීරීස්, ගුවන් හමුදා සහ නාවික හමුදාපතිවරුන් ඇතුළු පිරිසක් හමුවිය. ඉන්දීය ආරක්ෂක ලේකම්වරයා ඊයේ(28) ජනාධිපති මහින්ද රාජපක්ෂ මහතා හමු වූ අතර එහි දී දෙරටේ ආරක්ෂාව සම්බන්ධ වැදගත් කරුණු රැසක් පිළිබඳ අවධානය යොමුව ඇති බව සඳහන්ය. ඊයේ දිනය තුළ ඔහු අනුරාධපුර ශ්‍රී මහා බෝධිය ද වැඳපුදා ගත් බව ද ශ්‍රී ලංකාවේ ඉන්දීය මහකොමසාරිස් කාර්යාලය නිවේදනය කරයි.", "URL": "https://sinhala.adaderana.lk/news.php?nid=13130", "Category": null, "Parent URL": null}