{"Source": "Adaderana", "Timestamp": "June 13, 2019 12:20 pm", "Headline": "සමෘද්ධි දෙපාර්තමේන්තුවෙන් සිදු කිරීමට යන කෝටි ගණනක වංචාවක්?", "News Content": "සමස්‌ත ලංකා සමෘද්ධි බැංකු, මහා සංගම් සහ කාර්යාල නිලධාරීන්ගේ සංගමයේ සභාපති ඇතුළු තවත් සංගම් දෙකක් විසින් සමෘද්ධි දෙපාර්තමේන්තුව විසින් සිදු කිරීමට යන බව පැවසෙන කෝටි ගණනක මුදල් වංචාවක් පිළිබඳ පැමිණිලි කිරීම සඳහා අද (13) මහනුවර මූලස්ථාන පොලීසිය වෙත පැමිණ ඇත. සමෘද්ධි දෙපාර්තමේන්තුවේ මුදල් අවභාවිත කරමින් රුපියල් කෝටි 40ක පමණ වන මූල්‍ය වංචාවක් සිදු කිරීම සඳහා දෙපාර්තමේන්තු අධ්‍යයක්ෂ ජනරාල්වරයා විසින් මේ වන විටත් චක්‍රලේකන නිකුත් කර ඇති බව සමස්‌ත ලංකා සමෘද්ධි බැංකු, මහා සංගම් සහ කාර්යාල නිලධාරීන්ගේ සංගමයේ සභාපතිවරයා ප්‍රකාශ කරයි. මෙම මූල්‍ය අක්‍රමිකතාව සඳහා සමෘද්ධි දෙපාර්තමේන්තුවේ අධ්‍යයක්ෂ ජනරාල්වරයා සහ සමාජ සුබ සාධන හා ප්‍රාථමික කර්මාන්ත අමාත්‍ය දයා ගමගේ මහතා සෘජුවම වගකිවයුතු බව ද සභාපතිවරයා ප්‍රකාශ කළේය. කෙසේ වෙතත් මහනුවර පොලිස් ස්ථානය විසින් බාර ගනු ලබන්නේ ලක්ෂ 50ට මූල්‍ය වංචාවන්ට අදාළ පැමිණිලි බැවින් පැමිණිල්ල බාර ගැනීම ප්‍රත්ක්ෂේප කර ඇති අතර සමස්ත ලංකා සමස්‌ත ලංකා සමෘද්ධි බැංකු, මහා සංගම් සහ කාර්යාල නිලධාරීන්ගේ සංගමයේ සභාපතිවරයා ප්‍රකාශ කළේ අදාළ පැමිණිල්ල ලබන සඳුදා (17) දින ‍පොලිස් මූල්‍ය අපරාධ විමර්ශන කොට්ඨාශයට ඉදිරිපත් කිරීමට බලාපොරෙත්තු වන බවයි. එසේම මෙම මූල්‍ය වංචාවට විරෝධය පාමින් හෙට (14) දිස්ත්‍රික් 08ක සමෘද්ධි බැංකු ශාඛා වසා දමා දැවැන්ත උද්ඝෝෂණයක් දියත් කරන බවත් ඔහු සඳහන් කළේය.", "URL": "https://sinhala.adaderana.lk/news.php?nid=111884", "Category": null, "Parent URL": null}