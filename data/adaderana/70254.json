{"Source": "Adaderana", "Timestamp": "March 1, 2017 08:48 am", "Headline": "ප්‍රංශ ජනපති සිටි උත්සවයකදී ගිනි අවියක් ක්‍රියාත්මක වෙයි", "News Content": "ප්‍රංශ ජනාධිපති ෆ්‍රැන්කොයිස් හොලන්ඩේ අමතමින් සිටි උත්සවයකදී පොලිස් නිළධාරීයෙකුගේ ගිනි අවියක් ක්‍රියාත්මක වීමෙන් පුද්ගලයින් දෙදෙනෙකු තුවාල ලබා තිබේ. බටහිර ප්‍රංශයේ, විලොග්නොන් ප්‍රදේශයේ දී මෙය සිදුව ඇති බව විදෙස් මාධ්‍ය වාර්තා කරයි. ප්‍රංශ පොලීසියට අනුයුක්තව සේවය කරන සනිෆර් තුවක්කුකරුවෙකුගේ ගිනි අවියක් මෙලෙස ක්‍රියාත්මක වී ඇති බව සඳහන් වේ. මීටර් 100ක පමණ දුරක වහලයක් මත ස්ථානගතව සිටි මෙම ස්නයිෆර් තුවක්කුකරු ගිනි අවිය ක්‍රියාත්මක වීමෙන්, උත්සව සභාවේ සේවයකරමින් සිටි සූපවේදියෙකුගේ පාදයකට සහ තවත් එහි රැදී සිටි පුද්ගලයෙකුගේ පාදයකට තුවාල සිදුව ඇති බව ද වාර්තා වෙයි.", "URL": "https://sinhala.adaderana.lk/news.php?nid=70254", "Category": null, "Parent URL": null}