{"Source": "Adaderana", "Timestamp": "June 8, 2013 05:12 pm", "Headline": "නීති සිසුවිය මිය යාම ගැන ලිඛිතව කරුණු ඉල්ලයි", "News Content": "ඩෙංගු රෝගය වැළඳීමෙන් කොළඹ විශ්ව විද්‍යාලයේ නීති පීඨ සිසුවියක් මියයාමේ සිද්ධිය සම්බන්ධයෙන් උපකුලපතිවරයාගෙන් සහ ලේඛකාධිකාරීවරයාගෙන් ලිඛිතව කරුණු විමසීමට තීරණය කර ඇති බව විශ්ව විද්‍යාල ප්‍රතිපාදන කොමිෂන් සභාව පවසයි. මෙම සිසුවියගේ මරණයට හේතුව විශ්ව විද්‍යාල පරිපාලනයේ හා නිලධාරීන්ගේ නොසැලකිලිමත් කම බව එම කොමිෂන් සභාවේ සභාපති මහාචාර්ය ක්ෂණිකා හිරිඹුරේගම මහත්මිය සඳහන් කළාය. විශ්ව විද්‍යාල භූමි පවිත්‍ර කිරීමේ කටයුතු සඳහා අවශ්‍ය ප්‍රතිපාදන සෑම විශ්ව විද්‍යාලයකටම ලබාදි තිබියදීත් මෙවැනි සිදුවීම් වාර්තාවීම කනගාටුවට කරුණක් බව ඇය කීවාය. විවිධ ඉල්ලිම් වෙනුවෙන් හඬ නගන වෘත්තීය සමිති ක්‍රියාකාරීන්ගේ අවධානය මෙවැනි කාරණා සම්බන්ධයෙන් යොමු විය යුතු බව විශ්ව විද්‍යාල ප්‍රතිපාදන කොමිෂන් සභාවේ සභාපති මහාචාර්ය ක්ෂණිකා හිරිඹුරේගම මහත්මිය පැවසුවාය.", "URL": "https://sinhala.adaderana.lk/news.php?nid=34746", "Category": null, "Parent URL": null}