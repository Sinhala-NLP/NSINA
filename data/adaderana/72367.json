{"Source": "Adaderana", "Timestamp": "April 23, 2017 08:47 am", "Headline": "හෙරොයින් සමඟ 2ක් මාට්ටු", "News Content": "හෙරොයින් ළඟ තබාගෙන සිටි පුද්ගලයෙකු වත්තල, බාලහේනවත්ත ප්‍රදේශයේ දී අත්අඩංගුවට ගෙන තිබේ.වත්තල පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්.එහිදී ඔහු සතුව තිබී හෙරොයින් ග්‍රෑම් 149යි මිලිග්‍රෑම් 700ක ප්‍රමාණයක් පොලීසිය බාරයට ගෙන තිබේ.අත්අඩංගුවට ගත් සැකකරු වත්තල මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර හෙරොයින් ග්‍රෑම් 100ක් සමග පුද්ගලයෙකු ගල්කිස්ස, රත්මලාන ප්‍රදේශයේ දී අත්අඩංගුවට ගෙන තිබේ. ගල්කිස්ස කොට්ඨාශ දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති අතර ඔහු ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර හෙරොයින් ළඟ තබාගෙන සිටි පුද්ගලයෙකු මින්නේරිය බස් නැවතුම්පලේ දී අත්අඩංගුවට ගෙන තිබේ. මින්නේරිය පොලීසියට ලැබුණු තොරතුරක් මත සැකකරු අත්අඩංගුවට ගෙන ඇති බව සඳහන්ය.ඔහු සතුව තිබී හෙරොයින් ග්‍රෑම් දෙකයි මිලිග්‍රෑම් 360ක් සොයාගෙන තිබේ.සැකකරු මින්නේරිය ප්‍රදේශයේම පදිංචි 28 හැවිරිදි පුද්ගලයෙකු බව පොලීසිය පැවසුවේය.ඔහු හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මින්නේරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72367", "Category": null, "Parent URL": null}