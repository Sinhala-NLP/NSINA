{"Source": "Adaderana", "Timestamp": "February 10, 2013 02:29 pm", "Headline": "මව්පිය නැති අතරේ දරුවා මරුවා ගෙනයයි", "News Content": "වතුර බැරලයකට වැටීමෙන් බගවන්තලාව, තේරේසියා වතුයායේ කුඩා ළමයෙකු ජීවිතක්ෂයට පත්වී තිබේ. මෙම දරුවා සිය නිවසේ ජලය රැස්කරන වතුර බැරලයට වැටී මෙම අනතුර සිදුවී ඇති බව බගවන්තලාව පොලීසිය සඳහන් කළේය. මව්පියන් නිවසෙන් බැහැරව සිටි අවස්ථාවේ මෙම අනතුර සිදුවී ඇත. මෙලෙස මියගොස් ඇත්තේ දෙහැවිරිදි තේරේසියා වතුයායේ පදිංචි පිරිමි දරුවෙකු බව පොලිසිය සඳහන් කළේය.", "URL": "https://sinhala.adaderana.lk/news.php?nid=31509", "Category": null, "Parent URL": null}