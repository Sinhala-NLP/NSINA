{"Source": "Adaderana", "Timestamp": "April 1, 2017 09:53 am", "Headline": " මෙවර පොදු ජන පෙරමුණේ මැයි රැළිය  ගාලු මුවදොරදී", "News Content": "ශ්‍රී ලංකා පොදු ජන පෙරමුණේ මැයි රැළිය සඳහා කොළඹ ගාලු මුවදොර පිටිය ලබාගැනීමේ කාර්යය සාර්ථක වූ බව බැසිල් රාජපක්ෂ මහතා පවසයි. ඔහු පවසන්නේ මීට පෙර අවස්ථාවකදී එම පිටිය ලබාදීමට නොහැකි බව අදාළ පිටිය භාර සමාගම විසින් දැනුම් දුන්නද වරාය ඇමතිවරයාගේ මැදිහත්වීමෙන් නැවත එය ලබාගැනීමට හැකි වූ බවයි. මෙවර මැයි දින සැමරුම හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වෙනු ඇති බව ද බැසිල් රාජපක්ෂ මහතා පැවසුවේය. ශ්‍රී ලංකා පොදු ජන පෙරමුණ සඳහා දෙමළ ජනතාව නියෝජනය කරමින් ද විවිධ ජනතා නියෝජිතයින් එක්වන බව බැසිල් රාජපක්ෂ මහතා එහිදී කියා සිටියේය.", "URL": "https://sinhala.adaderana.lk/news.php?nid=71592", "Category": null, "Parent URL": null}