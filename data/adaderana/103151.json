{"Source": "Adaderana", "Timestamp": "January 27, 2019 10:48 am", "Headline": "මුහුදු සීමාව උල්ලංගනය කල යාත්‍රා 13ක් නැවතත් ඉන්දියාවට", "News Content": "මෙරට මුහුදු සීමාව උල්ලංඝණය කිරීම හේතුවෙන් නාවික හමුදාව භාරයට ගෙන තිබු තවත් ඉන්දීය ධීවර යාත්‍රා 13ක් එරට බලධාරීන්ට භාරදී තිබේ. වෙරළ ආරක්ෂක දෙපාර්තමේන්තුවේ සහය ඇතිව අදාළ යාත්‍රා ඊයේ (26) පස්වරුවේ කන්කස්තුරයට උතුරෙන් වු ජාත්‍යන්තර මුහුදු සීමාවේ දී ඉන්දීය වෙරළ ආරක්ෂක බලකාය වෙත භාරදුන් බව නාවික හමුදාව පැවසුවේය. අදාළ යාත්‍රා අලුත්වැඩියා කිරීම සඳහා ඉන්දීය ඉංජිනේරුවරුන් පිරිසක් පසුගියදා ශ්‍රි ලංකාවට පැමිණ තිබු අතර අලුත්වැඩියා කටයුතුවලින් අනතුරුව යාත්‍රා භාරදීම සිදුකර තිබේ. මීට පෙර ද නාවික හමුදාව භාරයට ගත් ඉන්දීය ධීවර යාත්‍රා කිහිපයක් එරට බලධාරීන්ට භාරදීමට නාවික හමුදාව කටයුතු කර තිබේ.", "URL": "https://sinhala.adaderana.lk/news.php?nid=103151", "Category": null, "Parent URL": null}