{"Source": "Adaderana", "Timestamp": "April 10, 2016 11:49 am", "Headline": "අලි වැටේ විදුලිය විසන්ධි වෙලා-අලින් ගම් වැදිලා", "News Content": "මොණරාගල ප්‍රාදේශීය ලේකම් කොට්ඨාශයට අයත් 14 කණුව ප්‍රදේශයේ ඉදිකර ඇති අලිවැටේ විදුලිය විසන්ධි වීම හේතුවෙන් වන අලින් ගම් වදින බවට ප්‍රදේශවාසීන් පවසයි.පසුගිය දින කිහිපය තුළම වන අලින් ගම් වැද සිය වගාවන් රැසක් විනාශ කර ඇති බව ප්‍රදේශවාසීන් පෙන්වාදෙයි.මීට මාස කිහිපයකට පෙරද අලි වැටේ විදුලිය විසන්ධි වී තිබූ අතර එය යථා තත්ත්වයට පත් කිරීමට බලධාරීන් කටයුතු කර තිබූ බව සඳහන්ය .කෙසේවෙතත් මේ වන විට යළිත් වරක් අලි වැටේ විදුලිය යළිත් විසන්ධි වීම හේතුවෙන් වන අලින් නිරන්තරයෙන් ගම් වැදීම සිදුවන බව ප්‍රදේශවාසීන් පවසයි.තමන් දැඩි අසීරුතාවට පත්ව සිටින මෙම ගැටලුවට කඩිනම් විසඳුමක් ලබාදෙන ලෙසට ඔවුන් බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=59056", "Category": null, "Parent URL": null}