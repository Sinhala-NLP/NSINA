{"Source": "Adaderana", "Timestamp": "August 10, 2012 08:33 am", "Headline": "තවත් 13 කට ඔස්ට්‍රේලියාව සිහිනයක්ම වෙයි", "News Content": "නීති විරෝධී ලෙස මුහුදු මාර්ගය ඔස්සේ ඔස්ට්‍රේලියාවට යාමට සූදානම්ව සිටි පුද්ගලයින් 13 දෙනෙකු සහ ඔවුන්ට නවාතැන් ලබා දුන් බව කියන පුද්ගලයෙකු අත්අඩංගුවට ගෙන ඇත. සැකකරුවන් තුම්මෝදර ප්‍රදේශයේ නිවසක සිටින බවට ලද තෙරතුරක් අනුව වැටලීම සිදුකළ බව පොලීසිය පවසයි.‍ මෙලෙස අත්අඩංගුවට පත්වී ඇත්තේ මුලතිව්, වව්නියාව සහ පුදුකුඩුඉරිප්පු යන ප්‍රදේශවල පදිංචිකරුවන් පිරිසකි. සැකකරුවන් අද (10) දින මාරවිල මහේස්ත‍්‍රාත් අධිකරණයට ඉදිරිපත් කිරීමට නියමිතය. වෙන්නප්පුව පොලිසිය වැඩිදුර විමර්ශන පවත්වනු ලැබේ.", "URL": "https://sinhala.adaderana.lk/news.php?nid=26455", "Category": null, "Parent URL": null}