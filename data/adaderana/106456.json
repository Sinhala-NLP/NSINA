{"Source": "Adaderana", "Timestamp": "March 21, 2019 10:56 am", "Headline": "දුම්රිය ප්‍රහාරයක් එල්ල කිරීමට චෝදනා ලැබූ 4ක් මුදා හැරෙයි", "News Content": "ඉන්දියාව සහ පාකිස්ථානය අතර ධාවනය වූ දුම්රියකට බෝම්බ ප්‍රහාරයක් එල්ල කිරීම සම්බන්ධයෙන් චෝදනා ලැබ සිටි පුද්ගලයින් සිව් දෙනෙකු මුදා හැරීමට ඉන්දීය විශේෂ මහාධිකරණයක් තීරණය කර ඇත. 2007 වසරේදී සම්ජාවූටා එක්ස්ප්‍රස් නමැති දුම්රියට එල්ල වූ බෝම්බ ප්‍රහාරයකින් පුද්ගලයින් 68 දෙනෙකු මියගොස් තිබුණි. පාකිස්ථාන ජාතිකයින් 43 දෙනෙකු සහ ඉන්දීයානුවන් 10 දෙනෙකු ඒ අතර වූ බව වාර්තා වෙයි. ඔවුන් නිදහස් කර ඇත්තේ චූදිතයින්ට එරෙහිව සාක්ෂි තහවුරු කිරීමට නොහැකිවීම මත බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=106456", "Category": null, "Parent URL": null}