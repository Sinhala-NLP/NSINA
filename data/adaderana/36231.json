{"Source": "Adaderana", "Timestamp": "July 30, 2013 04:44 pm", "Headline": "ශ්‍රී ලාංකික සරණාගතයින් ගැන ඔස්ට්‍රේලියාව පුළුල් විමර්ශනයක් අරඹයි", "News Content": "නීති විරෝධි ලෙස ඔස්ට්‍රේලියාවට පැමිණි අනවසර ශ්‍රී ලාංකික සංක්‍රමණිකයින් පිරිසක් සම්බන්ධයෙන් පුළුල් විමර්ශන ආරම්භ කර ඇති බව ඔස්ට්‍රේලියාව පවසයි. පසුගිය දා කොකොස් දූපත වෙත පැමිණි 68 දෙනෙකුගෙන් යුත් මෙම පිරිස මේ වනවිට ක්‍රිස්මස් දූපතේ රඳවා ඇති බව ඔස්ට්‍රේලියානු සංක්‍රමණ හා පුරවැසි දෙපාර්තමේන්තුව කියයි. ඒ අනුව සරණාගත ඉල්ලීම් පිළිබඳ සලකා බැලීමේ ක්‍රියාවලියට අදාළ පිරිස ලක් කරන අතර එහිදී ඔවුන් නැවත ශ්‍රී ලංකාවට පිටුවහල් කරන්නේ ද නැතහොත් ඔවුන්ගේ ඉල්ලීම් පිළිබද සලකා බැලීම සඳහා පැපුවා නිව්ගිනියාවට යවන්නේ ද යන්න තීරණය කරනු ඇත. නීති විරෝධී ලෙස ඔස්ට්‍රේලියාවට පැමිණෙන සියලු පුද්ගලයින් ඔවුන්ගේ සරණගාත ඉල්ලීම් පිළිබද සලකා බැලීම සඳහා පැපුවා නිව්ගිනියාව වෙත යොමු කිරීමට ඔස්ට්‍රේලියානු බලධාරීන් පසුගිය 19 වැනිදා ගිවිසුමකට ද අත්සන් තබනු ලැබීය.", "URL": "https://sinhala.adaderana.lk/news.php?nid=36231", "Category": null, "Parent URL": null}