{"Source": "Adaderana", "Timestamp": "February 4, 2016 04:59 pm", "Headline": "ජාතික ගීය ද්‍රවිඩ භාෂාවෙන් ගයනවාට විරුද්ධ වන්නේ රට බෙදන්න කැමති අයයි", "News Content": "ජාතික ගීය ද්‍රවිඩ භාෂාවෙන් ගායනා කිරීම අලුත් දෙයක් නොව පැරණි සම්ප්‍රදායක් බව විදුලිබල හා බලශක්ති අමාත්‍ය අජිත් පී පෙරේරා මහතා පවසයි.අද සිදුවූයේ එකී පැරණි සම්ප්‍රදාය යළි ස්ථාපිත කිරීමක් බව හෙතෙම කියා සිටියේ අද(04)කළුතර ප්‍රදේශයේ පැවති මහජන හමුවකදීය.උතුරු-නැගෙනහිර පමණක් නොව බස්නාහිර පළාතේ ද්‍රවිඩ භාෂා පාසල්වල පවා ජාතික ගීය ගායනා කරනු ලැබුවේ ද්‍රවිඩ භාෂාවෙන් බවත්,එය මෑත කාලීන වසර 4-5ක් පමණ වනතුරු ක්‍රියාත්මක වුණු බවත් ඔහු සඳහන් කළේය.ව්‍යවස්ථානුකූලව එලෙස ද්‍රවිඩ භාෂාවෙන් ගායනා කිරීම අනුමත කර ඇති බවත්,තමන්ට දැනෙන,තමන්ට හැඟෙන,තමන් දන්නා භාෂාවකින් ගායනා කරන ලෙස මිස එසේ නොදන්නා භාෂාවකින් ජාතික ගීය ගායනා කරන ලෙස යම් ජන කොටසකට බලකිරීම නොගැලපෙන බව නි.අමාත්‍යවරයා පෙන්වා දුන්නේය.අද දවසේ නිදහස් උළෙලට නොපැමිණ, ජාතික ගීය ද්‍රවිඩ භාෂාවෙන් ගායනා කිරීම දැවැන්ත ප්‍රශ්නයක් ලෙස සලකන පිරිස් මේ රට බෙදනවාට පක්ෂ වන පිරිසක් බවත්, රටේ විනාශය දකින්න කැමති පිරිසක් බවත් ඔහු සඳහන් කළේය.", "URL": "https://sinhala.adaderana.lk/news.php?nid=56918", "Category": null, "Parent URL": null}