{"Source": "Adaderana", "Timestamp": "January 23, 2013 11:19 am", "Headline": "වර්ජනය 28 ට කල්යයි", "News Content": "දුම්රිය ශ්‍රේණිගත වෘත්තීය සමිති එකමුතුව ආරම්භ කිරීමට තිබූ වැඩ වර්ජනය මේ මස 28 වන දින දක්වා කල්දමා තිබේ. අද (23) උදෑසන ජනාධිපති ලේකම් ලලිත් වීරතුංග මහතා සමග පැවති සාකච්ජාවෙන් අනතුරුව මෙම තීරණය ගත් බව එම සමිතියේ කැඳවුම්කරු ජානක ප‍්‍රනාන්දු මහතා සඳහන් කළේය. තම වෘත්තිය සමිතිය විසින් කරනු ලබන ඉල්ලීම් යම්තාක්දුරට සාධාරණ බැවින් ඒ පිළිබඳ සළකා බැලිය හැකි බවට ලලිත් වීරතුංග මහතා පැවසූ බව ජානක ප‍්‍රනාන්දු මහාතා පැවසීය. කෙසේ වෙතත් 28 වන දින ජනාධිපති ලේකම් කාර්යාලයේ පැවැත්වෙන සාකච්ජාවෙන් අනතුරුව ඉදිරි ක‍්‍රියාමාර්ග ගන්නා බව දුම්රිය ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප‍්‍රනාන්දු මහතා අද දෙරණට වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30994", "Category": null, "Parent URL": null}