{"Source": "Adaderana", "Timestamp": "March 8, 2013 12:30 pm", "Headline": "ආණ්ඩුව යන්නේ සුඩානය ගිය පාරේ", "News Content": "සුඩානය ගිය පාරේ ආණ්ඩුව දැන් යන බවත් ආණ්ඩුව රෙද්ද උස්සගෙන කෑගැසුවට වැඩක් නැති බවත් එජාප මන්ත්‍රී ලක්ෂ්මන් කිරිඇල්ල මහතා පවසයි. කොළඹදී අද (08) පෙරවරුවේ පැවැති මාධ්‍ය හමුවකදී ඔහු මේ බව පැවසීය. ආණ්ඩුවට විදේශ ප්‍රතිපත්තියක් නැති බවත් මේ නිසා ජාත්‍යන්තර රටවල් මෙරටට බලපෑම් කරන බවත් මන්ත්‍රීවරයා එහිදී පෙන්වාදුන්නේය. මීට පෙර කිසිදු ආණ්ඩුවක් යටතේ මෙරටට ජාත්‍යන්තර සංවිධාන කිසිදු පනතක් සම්මත කර නොගත් බවත් ආණ්ඩුවේ නොහැකියාව මීට ප්‍රධාන හේතුව බවත් ලක්ෂ්මන් කිරිඇල්ල මහතා පැවසුවේය. සුඩානයේ යුද ගැටුම් ඇවිළුණු විට එක්සත් ජාතීන්ගේ සංවිධානය මැදිහත්වී පරීක්ෂණයක් පවත්වා මුස්ලිම් හා ක්‍රිතුණු ජනතාවට එකට විසිය නොහැකි බව පවසා උතුරු හා දකුණු සුඩානය ලෙස එරට බෙදු බව මන්ත්‍රීවරයා පෙන්වාදුන්නේය. ශ්‍රී ලංකාවට ද එවැනි තත්ත්වයක් උදාවීමේ පාර කපන්නේ ආණ්ඩුව විසින්ම බවද ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=32218", "Category": null, "Parent URL": null}