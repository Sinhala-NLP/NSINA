{"Source": "Adaderana", "Timestamp": "September 24, 2012 04:10 pm", "Headline": " නාවික හමුදාපති අද්මිරාල් නිලයට ", "News Content": "නාවික හමුදාපති වයිස් අද්මිරාල් සෝමතිලක දිසානායක මහතා අද්මිරාල් තනතුරට උසස් කර තිබේ. අද (24) සිට ක්‍රියාත්මක වන පරිදි ඔහු අද්මිරාල් තනතුරට උසස් කර ඇතැයි නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. ජනාධිපති මහින්ද රාජපක්ෂ මහතා විසින් වයිස් අද්මිරාල් සෝමතිලක දිසානායක මහතා අදාළ නිලයට උසස් කර තිබේ. සෝමතිලක දිසානායක මහතා පසුගිය වසරේ ජනවාරී මස 15 වැනිදා නාවික හමුදාපතිවරයා‍ ලෙස වැඩ භාර ගන්නා ලදී. ඒ වසර 61 ක නාවික හමුදා ඉතිහාසයේ 17 වැනි නාවික හමුදාපතිවරයා ලෙසය. ඔහු ලබන 26 වැනිදා නාවික හමුදාවෙන් විශ්‍රාම ගැනීමට නියමිතව තිබේ. සෝමතිලක දිසානායක මහතා 1977 වසරේ ජුනි මස පළමු වනදා නාවික හමුදාවට බැඳී ඇත්තේ නාවික හමුදාවේ කැඩෙට් නිලධාරියෙකු ලෙසිනි.", "URL": "https://sinhala.adaderana.lk/news.php?nid=27709", "Category": null, "Parent URL": null}