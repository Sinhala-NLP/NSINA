{"Source": "Adaderana", "Timestamp": "December 10, 2016 09:07 am", "Headline": "මම අගමැතිගෙන් ඉල්ලීමක් කළා", "News Content": "හම්බන්තොට වරායේ සේවක ගැටලුව විසඳන ලෙස තමා අග්‍රාමාත්‍යවරයාගෙන් ඉල්ලීමක් කළ බව හිටපු ජනාධිපති මහින්ද රාජපක්ෂ මහතා පවසයි.ඊයේ අග්‍රාමාත්‍යවරයා හමුවූ අවස්ථාවේදී එම ඉල්ලීම සිදු කිරීමෙන් පසු අග්‍රාමාත්‍යවරයා විසින් අදාළ සේවකයින් ස්ථිර කරන ලෙසට මලික් සමරවික්‍රම අමාත්‍යවරයාට උපදෙස් ලබාදුන් බව හිටපු ජනාධිපතිවරයා ප්‍රකාශ කළේය.ආණ්ඩුක්‍රම ව්‍යවස්ථා සම්පාදන ක්‍රියාවලිය සහ ඒ සම්බන්ධයෙන් පාර්ලිමේන්තුව කටයුතු කළ යුතු ආකාරය පිළිබඳ අග්‍රාමාත්‍යවරයාගේ ප්‍රධානත්වයෙන් ඊයේ පාර්ලිමේන්තු සංකීර්ණයේදී සාකච්ඡාවක් පැවති අතර ඊට හිටපු ජනාධිපතිවරයා ඇතුළු මන්ත්‍රිවරුන් පිරිසක් සහභාගී වුණි.එහිදී මාධ්‍යවේදියෙකු නැගූ ප්‍රශ්නයකට පිළිතුරු දුන් මහින්ද රාජපක්ෂ මහතා ප්‍රකාශ කළේ කුමන ක්‍රමයකට හෝ කඩිනමින් මැතිවරණය පැවැත්විය යුතු බවයි.", "URL": "https://sinhala.adaderana.lk/news.php?nid=66897", "Category": null, "Parent URL": null}