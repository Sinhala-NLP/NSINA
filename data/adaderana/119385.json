{"Source": "Adaderana", "Timestamp": "September 18, 2019 11:59 am", "Headline": "කෘෂිකර්ම නිලධාරිනුත් ලෙඩ වෙයි", "News Content": "ඉල්ලිම් කිහිපයක් මුල් කර ගනිමින් දිවයින පුරා කෘෂිකර්ම පර්යේෂණ සහ නිෂ්පාදන සහකාර නිලධාරින් දස දහසක් පමණ අසනිප නිවාඩු වාර්තා කර වෘත්තිය සමිති ක්‍රිමාර්ගයක නියැලෙමින් සිටියි. ගොවිජන සේවා දෙපාර්තුමේන්තුව යටතේ සේවය කරන කෘෂිකර්ම පර්යේෂණ සහ නිෂ්පාදන සහකාර නිලධාරින් දස දහසක් පමණ අද (18) දින දිවයින පුරා අසනිප නිවාඩු වාර්තා කරමින් වෘත්තිය සමිති ක්‍රියාමාර්ගයක නියැලෙන බව එම සංගමයේ සභාපති ගාමිණි හෙට්ටිආරච්චි මහතා පැවසිය. වැටපු විෂමතාව ඉහළ දැමිම , උසස්විම් ක්‍රියාපටිපාටිය ක්‍රියාවට නැංවිම ඇතුළු ඉල්ලිම් ගණනාවක් මුල් කරගෙන දින ගණනාක සිට දිවයින පුරා කෘෂිකර්ම පර්යේෂණ සහ නිෂ්පාද සහකාර නිලධාරින් වෘත්තිය සමිති ක්‍රියාමාර්ගයේ නියැලි සිටින බවත්, පවතින ගැටළු සම්බන්ධයෙන් ගොවිජන සංවර්ධන කොමසාරිස් ජෙනරාල්වරයා සමග සාකච්ඡා කිහිපයක් පැවැත්වුවද එම සාකච්ඡාවලට මෙතෙක් විසදුම් නොලද නිසා වෘත්තිය සමිති ක්‍රියාමාර්ගයක නියැලුන බවත් ඔවුන් පෙන්වා දෙයි. අද දිනයේද තම සංගමයේ සමාජිකයන්ට පවතින ගැටළු සම්බන්ධයෙන් ගොවිජන සංවර්ධන කොමසාරිස් ජෙනරාල්වරයා සමඟ සාකච්ඡාවක් පැවැත්වෙන බවත්, එම සාකච්ඡාවේදි ද විසදුමක් නොලදහොත් තම සංගමයේ සමාජිකයන් ඉදිරියේදි මිට වඩා දැඩි වෘත්තිය සමිති ක්‍රියාමාර්ගයක නියැලෙන බව ගාමිණි හෙට්ටිආරච්චි මහතා මාධ්‍යයට විශේෂ ප්‍රකාශයක් කරමින් පවසයි.", "URL": "https://sinhala.adaderana.lk/news.php?nid=119385", "Category": null, "Parent URL": null}