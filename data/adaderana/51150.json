{"Source": "Adaderana", "Timestamp": "May 7, 2015 08:52 am", "Headline": "විශ්වවිද්‍යල  ප්‍රවේශ අත්පොත අද නිකුත් කෙරේ", "News Content": "නව අධ්‍යයන වර්ෂය සඳහා වන විශ්වවිද්‍යල ප්‍රවේශ අත්පොත අද දිනයේ නිකුත්කරන බව විශ්වවිද්‍යල ප්‍රතිපාදන කොමිෂන් සභාව පවසයි.එම කොමිෂන් සභාවේ සභාපති මහාචාර්ය මොහාන් ද සිල්වා මහතා සඳහන් කළේ අද දිනයේ එය වෙළඳපොළට නිකුත් කරන බවයි.ඊට අදාළ දැන්වීම හෙට සහ ලබන ඉරිදා පුවත්පත් වල පළ කිරීමට නියමිතය.පසුගිය වසරේ අධ්‍යයන පොදු සහතික පත්‍ර උසස් පෙළ විභාගය සමත්ව විශ්වවිද්‍යාල වලට සුදුසුකම් ලැබූ සිසුන් සඳහා ඒ අනුව ඉල්ලුම් පත්‍ර ඉදිරිපත් කිරීමට අවස්ථාව හිමිවේ.ප්‍රවේශ අත්පොත නිවැරදිව කියවා අදාළ ඉල්ලුම් පත්‍ර, ප්‍රතිපාදන කොමිෂන් සභාව වෙත කඩිනමින් යොමු කරන ලෙස සභාපති මහාචාර්ය මොහාන් ද සිල්වා මහතා ඉල්ලීමක් කරයි.මේ අතර මෙවර තාක්ෂණ විෂය ධාරාව හැදෑරූ සිසුන් සඳහා නව උපාධි පාඨමාලා 30 ක් හඳුන්වා දී ඇත.විශ්වවිද්‍යාල 12 ක අදාළ පාඨමාලා ඉගැන්වීම් කටයුතු සිදුකරන බව විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වා මහතා සඳහන් කළේය.එම පාඨමාලාව සඳහා සිසුන් 2050 ක් බඳවා ගැනීමට නියමිතය.", "URL": "https://sinhala.adaderana.lk/news.php?nid=51150", "Category": null, "Parent URL": null}