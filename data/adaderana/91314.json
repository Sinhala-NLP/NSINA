{"Source": "Adaderana", "Timestamp": "June 22, 2018 12:51 pm", "Headline": "ප්‍රබල ආර්ජන්ටිනා කණ්ඩායම පරදා ක්‍රොඒෂියාව ජය ගනියි", "News Content": "රුසියාවේ පැවැත්වෙන ලෝක කුසලාන පාපන්දු තරඟාවලියේ ඊයේ (21) පැවැති තරඟවලින් ක්‍රොඒෂියාව සහ ප්‍රංශය ජය ගැනිමට සමත් විය. ප්‍රබල ආර්ජන්ටිනා කණ්ඩායම තුනට බිංදුවක් ලෙස පරාජයට පත් කරමින් ක්‍රොඒෂියා කණ්ඩායම වාර්තාගත ජයක් අත්කර ගත්තේය. ලෝක කුසලාන තරඟාවලියකදී දකුණු අමෙරිකානු රාජ්‍යකට එරෙහිව අවස්ථා 04කට පසුව ක්‍රොඒෂියාව තරඟයක් ජයගත් පළමු අවස්ථාව මෙය වේ. 1958 වසරෙන් පසු පාපන්දු ලෝක කුසලාන තරඟාවලියක පළමු වටයේදී ආර්ජන්ටිනාව ලැබූ විශාලතම පරාජය ද මෙය වන බව වාර්තා වේ. මේ අතර පේරු රාජ්‍යයට එරෙහිව ප්‍රංශය එකට බිංදුවක් ලෙස ජයගත් අතර දකුණු අමෙරිකානු රාජ්‍යයකට එරෙහිව ප්‍රංශය ලෝක කුසලාන තරඟාවලියකදී ලැබූ 07 වන ජයග්‍රහණය ද මෙය වේ.", "URL": "https://sinhala.adaderana.lk/news.php?nid=91314", "Category": null, "Parent URL": null}