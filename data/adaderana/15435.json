{"Source": "Adaderana", "Timestamp": "April 12, 2011 05:41 pm", "Headline": "දියේ ගිලෙමින් සිටි කාන්තාවක් නාවික හමුදාව නිසා බේරෙයි", "News Content": "කොළඹ ගාලු මුවදොර ප්‍රදීපාගාර‍ය අසළ මුහුදු ප්‍රදේශයේ දියේ ගිලෙමින් සිටි කාන්තාවක බේරා ගැනීමට ශ්‍රී ලංකා නාවික හමුදාව සමත් වී තිබේ. මෙලෙස බේරා ගෙන ඇත්තේ ගම්පහ ප්‍රදේශයේ කාන්තාවක බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කරයි. නාවික හමුදා රෝහලේ දී මූලික ප්‍රතිකාර ලබා දීමෙන් අනතුරුව වැඩිදුර ප්‍රතිකාර සඳහා ඇය කොළඹ ජාතික රෝහලට ඇතළත් කර තිබේ. නාවික හමුදා සාමාජිකයින් කඩිනමින් ක්‍රියාත්මක වීම හේතුවෙන් අදාළ කාන්තාවගේ දිවි බේරා ගැනීමට හැකි වූ බව වර්ණකුලසූරිය මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=15435", "Category": null, "Parent URL": null}