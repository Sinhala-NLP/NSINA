{"Source": "Adaderana", "Timestamp": "September 11, 2012 10:32 am", "Headline": "මත්ස්‍ය තත්ත්ව පාලන පර්යේෂණ ඒකකයක් පෑලියගොඩට", "News Content": "මත්ස්‍ය තත්ත්ව පාලන පර්යේෂණ ඒකකයක් පෑලියගොඩ මධ්‍යම වෙළෙඳ සංකීර්ණයේ ස්ථාපිත කර තිබේ. ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතාගේ ප්‍රධානත්වයෙන් මෙම මත්ස්‍ය තත්ත්ව පාලන පර්යේෂණ ඒකක‍ය ඊයේ (10) ජනතා අයිතියට පත් කෙරිණි. මෙමඟින් ගුණාත්මක බවින් යුත් මසුන් මිලදී ගැනීමට පාරිභෝගිකයාට අවස්ථාව සැලසෙයි. ඉදිරියේ දී ධීවර සංස්ථාවේ සියලු අලෙවිසැල් සඳහා ද මෙය හඳුන්වා දීමට නියමිත බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=27311", "Category": null, "Parent URL": null}