{"Source": "Adaderana", "Timestamp": "August 21, 2010 10:10 am", "Headline": "ඉංග්‍රීසි මාරු කරාට උප ශාලාධිපතිගේ සේවය අත්හිටුවයි", "News Content": "අධ්‍යයන පොදු සහතික පත්‍ර උසස් පෙළ විභාගයේ ඉංග්‍රීසි ප්‍රශ්න පත්‍රය මාරු කර ලබාදීමේ සිද්ධිය සම්බන්ධයෙන් අදාළ රත්නපුර විභාග මධ්‍යස්ථානයේ ශාලාධිපතිගේ සහ උපශාලාධිපතිගේ ‍සේවය තාවකාලිකව අත්හිටුවා තිබේ. සිද්ධියට අදාළ පරීක්ෂණ පැවැත්වෙන තුරු ඔවුන්ගේ සේවය අත්හිටුවිමට තීරණය කළ බව අධ්‍යාපන අමාත්‍යාංශ‍යේ ලේකම් සුමින්ද සිරිසේන මහතා සඳහන් කළේය.‍ අධ්‍යයන පොදු සහතික පත්‍ර උසස් පෙළ විභාග‍යේ ඉංග්‍රීසි ප්‍රශ්න පත්‍රයේ දෙවැනි කොටස පළමුව ලබාදිම හේතුවෙන් රත්නපුර සුමන බාලිකා මහා විද්‍යාලයේ ස්ථාපිත කර තිබූ විභාග මධ්‍යස්ථානයේ සිසුන් ඊයේ දැඩි දුෂ්කරතාවයට පත්වූහ.", "URL": "https://sinhala.adaderana.lk/news.php?nid=10355", "Category": null, "Parent URL": null}