{"Source": "Adaderana", "Timestamp": "June 13, 2012 09:02 am", "Headline": "සාකච්ඡා බිඳ වැටෙයි - වෘත්තීය ක්‍රියාමාර්ගය අඛණ්ඩයි", "News Content": "විශ්ව විද්‍යාල අනධ්‍යයන සේවක ගැටලුව විසඳීමට අදාළව ඊයේ පස්වරුවේ පැවති සාකච්ඡා බිඳ වැටී තිබේ. කම්කරු කොමසාරිස්වරයාගේ ප්‍රධානත්වයෙන් අදාළ සාකච්ඡාව පැවති බව අන්තර් විශ්ව විද්‍යාලයීය වෘත්තීය සමිති සන්ධානයේ ප්‍රධාන භාණ්ඩාගාරික එඩ්වඩ් මල්වත්තගේ මහතා පවසයි. ඊයේ දිනයේ කම්කරු කොමසාරිස් වරයාට තම ගැටලු ඉදිරිපත් කළ බවත් ඒ අනුව කම්කරු කොමසාරිස්වරයා ඒ පිළිබඳව විශ්ව විද්‍යාල ප්‍රතිපාදන කොමිසන් සභාව දැනුවත් කළ බවත් නමුත් එයට කිසිදු ප්‍රතිචාරයක් නොදැක් වු බවත් එම මහතා සදහන් කළේය විශ්ව විද්‍යාල ප්‍රතිපාදන කොමිසන් සභාව මෙම ප්‍රශ්නය මඟ ගැරීමට උත්සහ කරන බවත් එම නිසාම මෙම වෘත්තීය ක්‍රියාමාර්ගය අඛණ්ඩව ඉදිරියට ගෙන යන බවත් එඩ්වඩ් මල්වත්තගේ මහතා වැඩි දුරටත් සඳහන් කරයි. එමෙන්ම අදාළ ගැටලු පිළිබඳ තවදුරටත් සාකච්ඡා කිරීමට අපේක්ෂා කරන බව අද දෙරණ කළ විමසීමක දී උසස් අධ්‍යාපන අමාත්‍යාංශයේ ප්‍රකාශකයෙකු සදහන් කළේය. ඊට පෙර අනධ්‍යයන සේවකයින් සාමාන්‍ය පරිදි සේවයට වාර්තා කිරීමට කටයුතු කළයුතු බව උසස් අධ්‍යාපන අමාත්‍යාංශ ප්‍රකාශකයා වැඩිදුරටත් ප්‍රකාශ සදහන් කරයි.", "URL": "https://sinhala.adaderana.lk/news.php?nid=24985", "Category": null, "Parent URL": null}