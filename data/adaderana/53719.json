{"Source": "Adaderana", "Timestamp": "September 7, 2015 09:10 pm", "Headline": "2018 සංඝායනාවක් කරනවා", "News Content": "ජනාධිපති මෛත්‍රිපාල සිරිසේන මහතාගේ හා අග්‍රාමාත්‍ය රනිල් වික්‍රමසිංහ මහතාගේ උපදෙස් පරිදි 2018 වසරේදී බෞද්ධ සංඝායනාවක් පැවැත්වීමට කටයුතු කරන බව බුද්ධ ශාසන අමාත්‍ය විජයදාස රාජපක්ෂ මහතා පවසයි.අද සිය අමාත්‍යංශයේදී වැඩ බාරගැනීමෙන් පසු මාධ්‍යවේදීන් අමතමින් ඒ මහතා මේ බව කියා සිටියේය.මෙම සංඝායනාවේ අරමුණ ‍ථෙරවාදී ධර්මයේ මූලස්ථානය ශ්‍රී ලංකාව බවට පත් කිරීමත්, එමගින් ලොවපුරා ධර්මය ප්‍රචාරය කිරීමත් යැයි අමාත්‍යවරයා පැවසුවේය.එසේම දූෂ්කර ප්‍රදේශවල ඇති පන්සල්වලට අත්‍යවශ්‍ය පහසුකම් ලබාදීම සඳහා කටයුතු කරන බවත්, ඒ වෙනුවෙන් අරමුදලක් හදන බවත්, ඇමතිවරයා කීවේය.තවද කොත්මලේ සෑයේ ඉදිකිරීම් කටයුතු කඩිනමින් අවසන් කිරීමට බලාපොරොත්තු වන බවද ඒ මහතා පැවසීය.", "URL": "https://sinhala.adaderana.lk/news.php?nid=53719", "Category": null, "Parent URL": null}