{"Source": "Adaderana", "Timestamp": "July 31, 2017 08:37 am", "Headline": "GMOA විධායක සභාවෙන් තීරණාත්මක තිරණයක්", "News Content": "සෞඛ්‍ය අමාත්‍ය රාජිත සේනාරත්න මහතා සමඟ පැවැත්විමට නියමිත සුහද සාකච්ඡාවට සහභාගී වන්නනේ ද නැද්ද යන්න සම්බන්ධයෙන් අද(31) පෙරවරුවේ පැවැත්වෙන විධායක සභාවෙන් අනතුරුව තීරණයක් ගන්නා බව රජයේ වෛද්‍ය නිළධාරින්ගේ සංගමය පවසයි. එම සංගමය සඳහා නව නිළධාරි මණ්ඩලයක් පත්විමෙන් අනතුරුව සෞඛ්‍ය ලේකම්වරයා සහ සෞඛ්‍ය අමාත්‍යවරයා මුණගැසීම සම්ප්‍රදායක් වන අතර ඒ අනුව පසුගියදා සෞඛ්‍ය ලේකම්වරයා මුණගැසී තිබේ. ඒ අනුව සෞඛ්‍ය අමාත්‍යවරයා මුණගැසීම සඳහා දිනයක් ඉල්ලා සිට ඇති අතර අද පස්වරුවේ සෞඛ්‍ය අමාත්‍යවරයා මුණගැසෙන ලෙස රජයේ වෛද්‍ය නිළධාරි සංගමයට දැනුම්දී ඇති බව සඳහන් වෙයි. කෙසේ වෙතත් දැනට පවතින තත්ත්වය හමුවේ සෞඛ්‍ය අමාත්‍යවරයා මුණගැසීම සම්බන්ධයෙන් අද පෙරවරුවේ රැස්වන විධායක සභාවේදී තීරණයක් ගන්නා බව රජයේ වෛද්‍ය නිළධාරිගේ සංගමයේ මාධ්‍ය කමිටු සාමාජික වෛද්‍ය ප්‍රසාද් කොළඹගේ මහතා සඳහන් කළේය.", "URL": "https://sinhala.adaderana.lk/news.php?nid=75790", "Category": null, "Parent URL": null}