{"Source": "Adaderana", "Timestamp": "June 11, 2015 11:22 am", "Headline": "අලව්වේ කසළ තේ ගබඩාවක් - 7ක් මාට්ටු", "News Content": "අලව්ව, ගල්වාරම ප්‍රදේශයේ කසළ තේ ගබඩාවක් පවත්වා ගෙන ගිය පුද්ගලයින් 07 දෙනෙකු අලව්ව පොලිසිය විසින් අත්අඩංගුවට ගෙන තිබේ. අලව්ව පොලිසියට ලැබුණු තොරතුරකට අනුව මෙම වැටලීම සිදුකර ඇති බව සඳහන්ය. එම ගබඩාවේ තිබී කසළ තේ කිලෝ ග්‍රෑම් 11,700ක් සොයාගෙන ඇත. අත්අඩංගුවට ගත් සැකකරුවන් හුණපිටිය, කැලණිය, උඩුතුත්තිරිපිටිය සහ කැන්දලියද්ද යන ප්‍රදේශවල පදිංචිකරුවන් බව පොලිසිය පැවසුවේය. ඔවුන් පොල්ගහවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51923", "Category": null, "Parent URL": null}