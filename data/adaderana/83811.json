{"Source": "Adaderana", "Timestamp": "January 31, 2018 09:00 am", "Headline": "ටෙස්ට් තරඟයේ කාසියේ වාසිය බංග්ලාදේශයට", "News Content": "ශ්‍රී ලංකා කණ්ඩායම සහ බංග්ලාදේශ කණ්ඩායම අතර පැවැත්වෙන රඟ 02 කින් සමන්විත ටෙස්ට් ක්‍රිකට් තරඟාවලියේ ප්‍රථම තරඟයේ කාසියේ වාසිය දිනා ගැනීමට බංග්ලාදේශ කණ්ඩායම සමත්ව විය. කාසියේ වාසිය දිනා ගත් බංග්ලාදේශ කණ්ඩායම ප්‍රථමයෙන් පන්දුවට පහරදීමට තීරණය කළේය. බංග්ලාදේශයේ චිතගොන්ග් හිදී එරට වේලාවෙන් අද පෙරවරු 09.00 ට තරඟය ආරම්භ වීමට නියමිතය. ශ්‍රී ලංකා කණ්ඩායමේ නායකත්වය දිනේෂ් චන්දිමාල් විසින් දරන අතර මහමුදුල්ලා බංග්ලාදේශ කණ්ඩායමේ නායකත්වය දරයි. ශ්‍රී ලංකා කණ්ඩායම සහ බංග්ලාදේශ කණ්ඩායම අතර අවසන් වරට පැවති ටෙස්ට් තරඟාවලිය එකට එකක් ලෙස ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=83811", "Category": null, "Parent URL": null}