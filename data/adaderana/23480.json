{"Source": "Adaderana", "Timestamp": "April 13, 2012 09:55 am", "Headline": "නුසුදුසු ආහාර වික්කාට ව්‍යාපාරිකයින් 360 ට නඩු", "News Content": "උත්සව සමයේ මිනිස් පරිභෝජනයට නුසුදුසු ආහාර අලෙවිකළ ව්‍යාපාරික ස්ථාන 360කට එරෙහිව නඩු පැවරීමට කටයුතු කර තිබේ. ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා කියා සිටියේ උත්සව සමයේ මහජනතාවට සුරක්ෂිත ආහාර ලබාගැනීමට ඇති අවස්ථාව සහතික කිරීම සඳහා ආහාර ද්‍රව්‍ය අලෙවිකරන ස්ථාන පරික්ෂා කිරීමේ වැඩසටහනක් ක්‍රියාත්මක කළ බවයි. ඒ යටතේ වැටලීම් 93ක් සිදුකර තිබේ. ව්‍යාපාරික ස්ථාන 1200ක් පමණ පරික්ෂා කර ඇති අතර ඇතැම් ව්‍යාපාරික ස්ථානවල තිබු මිනිස් පරිභෝජනයට නුසුදුසු ආහාර ද්‍රව්‍ය විනාශ කළ බවද උපුල් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=23480", "Category": null, "Parent URL": null}