{"Source": "Adaderana", "Timestamp": "October 22, 2018 09:16 pm", "Headline": "පැය 9ට පසු නාලක ද සිල්වා CIDන් එලියට", "News Content": "ත්‍රස්ත විමර්ශන කොට්ඨාසයේ හිටපු නියෝජ්‍ය පොලිස්පති නාලක ද සිල්වා මහතා මිට සුළු මොහොතකට පෙර අපරාධ පරික්ෂණ දෙපාර්තමේන්තුවෙන් පිටත්ව ගොස් ඇත. අපරාධ පරික්ෂණ දෙපාර්තමේන්තුව විසින් පැය 9ක කාලයක් ඒ මහතාගෙන් ප්‍රශ්න කිරිම් සිදු කර ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා ප්‍රකාශ කළේය. ජනාධිපතිවරයා සහ හිටපු ආරක්ෂක ලේකම්වරයා ඝාතන කුමන්ත්‍රණයක් සම්බන්ධයෙන් සිදු කෙරෙන විමර්ශනවලට අදාලව ප්‍රකාශයක් ලබාගැනිම සඳහා පැමිණෙන ලෙස අපරාධ පරික්ෂණ දෙපාර්තමේන්තුව නාලක ද සිල්වා මහතාට දැනුම් දීමක් සිදු කර තිබුණි. ඒ අනුව අද(22) පෙරවරු 09.30ට පමණ තුන් වන වතාවටත් ඔහු එම දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=98072", "Category": null, "Parent URL": null}