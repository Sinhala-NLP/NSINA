{"Source": "Adaderana", "Timestamp": "November 21, 2013 08:06 am", "Headline": "එක්සත් නායකත්ව මණ්ඩලය අදත් රැස්වෙයි ", "News Content": "එක්සත් ජාතික පක්ෂයේ එක්සත් නායකත්ව මණ්ඩලය අද(21) දිනයේ යළි රැස්වීමට නියමිතව තිබේ. නායකත්ව මණ්ඩලයේ සභාපති කරු ජයසුරිය මන්ත්‍රිවරයාගේ ප්‍රධානත්වයෙන් පෙරවරු 11.00 ට සිරිකොත පක්ෂ මූලස්ථානයේදි නායකත්ව මණ්ඩලය රැස්වෙනු ඇත. එක්සත් නායකත්ව මණ්ඩලය පළමුවරට පසුගිය බ්‍රහස්පතින්දා දිනයේ රැස් විය. අද(21) දිනයේදී පක්ෂයේ ඉදිරි ක්‍රියාමාර්ග සම්බන්ධයෙන් මෙන්ම මෙවර අයවැය සම්බන්ධයෙන් ද නායකත්ව මණ්ඩලයේ අවධානය යොමු කිරිමට නියමිත බව එහි ප්‍රකාශකයෙකු සඳහන් කළේය. මේ අතර නායකත්ව මණ්ඩලයට සජිත් ප්‍රේමදාස මන්ත්‍රීවරයා සහ තලතා අතුකෝරල මන්ත්‍රිවරිය සහභාගි නොවීම හේතුවෙන් පවතින පුරප්පාඩු පිලිබඳව ද නායකත්ව මණ්ඩලයේ අවධානය යොමුව තිබේ. ඔවුන් දෙදෙනා තවදුරටත් ඒ සඳහා සහභාගි නොවන්නේ නම් වෙනත් සාමාජිකයින් දෙදෙනෙකු ඒ සඳහා පත් කර ගැනීම පිලිබඳවද අද(21) දිනයේ සාකච්ඡා කිරිමට නියමිතය.", "URL": "https://sinhala.adaderana.lk/news.php?nid=38994", "Category": null, "Parent URL": null}