{"Source": "Adaderana", "Timestamp": "March 19, 2013 11:35 am", "Headline": " චෙන්නායි ආවොත් ආරක්ෂාව දෙන්න සූදානම්", "News Content": "ඉන්දියාවේ චෙන්නායිහි සංචාරයේ නිරතවන ශ්‍රී ලාංකිකයින්ට ආරක්ෂාව තහවුරු කිරීමට සූදානම් බව චෙන්නායිහි වැඩබලන ශ්‍රී ලංකා නියෝජ්‍ය මහ කොමසාරිස් අමීර් අජ්වාල් මහතා පවසයි. ඒ අනුව චෙන්නායිහි සංචාරයේ යෙදෙන ශ්‍රී ලාංකිකයින් මෙම 00914428241896,00914428252672 යන අංකයන්ට අමතා නියෝජ්‍ය මහ කොමසාරිස් කාර්යාලයට තොරතුරු වාර්තා කරන ලෙස හෙ‍තෙම දැනුම්දෙයි. ඉන්දියාවට පැමිණෙන ශ්‍රී ලාංකිකයින් පිළිබඳ තොරතුරු ලබාදෙන ලෙස චෙන්නායිහි පිහිටි මහා බෝධි විහාරයද දැනුවත් කර ඇති බව වැඩබලන නියෝජ්‍ය මහ කොමසාරිස්වරයා අද දෙරණට කියා සිටියේය. ඊයේ දිනයේ ශ්‍රී ලාංකික භික්ෂුවකට චෙන්නායිහි දුම්රිය ස්ථාන‍ය ආසන්නයේදී සිදුවූ පහරදීම සම්බන්ධයෙන් චෙන්නායි පොලීසිය විශේෂ පරීක්ෂණයක් ආරම්භ කර ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32553", "Category": null, "Parent URL": null}