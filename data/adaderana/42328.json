{"Source": "Adaderana", "Timestamp": "April 5, 2014 02:45 pm", "Headline": "2014  ඡන්ද හිමි නාමලේඛන ප්‍රතිශෝධනය ජූනි 1දා ඇරඹෙයි", "News Content": "2014 ඡන්ද හිමි නාම ලේඛන ප්‍රතිශෝධන කටයුතු ජුනි මස 01 වන දින ආරම්භ කරන බව මැතිවරණ මහ ලේකම් කාර්යාලය පවසයි. ඒ අනුව ග්‍රාම සේවා නිලධාරිවරුන් ගෙයින් ගෙට ගොස් තොරතුරු එක්රැස් කිරිම ජුනි මස 15 වන දින දක්වා සිදු කෙරෙන බව එම කාර්යාලය සඳහන් කළේය. ඉන් අනතුරුව ග්‍රාම නිලධාරිවරුන් විසින් සිදුකරන සමීක්ෂණයේ වාර්තා මැතිවරණ මහ ලේකම් කාර්යාලය වෙත බාරදීමට නියමිතය. මෙම කාලය තුළ නිවෙස් වෙත පැමිණෙන ග්‍රාම නිලධාරිවරුන් සහ සියලුම ගණන් ගන්නා විශේෂ නියෝජිතයින්ට සහය ලබා දෙන ලෙස මැතිවරණ මහලේකම් කාර්යාලය ජනතාවගෙන් ඉල්ලිමක් කරයි.", "URL": "https://sinhala.adaderana.lk/news.php?nid=42328", "Category": null, "Parent URL": null}