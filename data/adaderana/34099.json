{"Source": "Adaderana", "Timestamp": "May 15, 2013 08:10 am", "Headline": "අතරමැදියන් නැතුව වැඩි මිලක් දෙන්න පියවර ගනියි", "News Content": "අතරමැදියන්ගෙන් තොරව කෘෂි නිෂ්පාදන සඳහා ඉහළ මිලක් ලබා දීමට ශ්‍රී ලංකා ශ්‍රී ලංකා හදබිම අධිකාරිය පියවර ගෙන ඇති බව එහි සභාපති නන්දසේන හේරත් මහතා පවසයි. රසායනික පොහොරවලින් තොර කාබනික පොහොර යොදා නිපදවන දේශීය කෘෂි නිෂ්පාදන ප්‍රචලිත කිරීමේ අරමුණින් මෙම පියවර ගන්නා බව හෙතෙම සඳහන් කළේය. එමෙන්ම හදබිම අධිකාරියේ කෘෂි නිෂ්පාදන අලෙවිසැල් මගින් නැවුම් එළවලු සහ පළතුරු මිලදී ගැනීමට අවස්ථාව සලසා ඇති බව හෙතෙම කියා සිටියි. පසුගිය මාසයේ දී පමණක් හදබිම අධිකාරිය රුපියල් ලක්ෂ 36 ක ලාභයක් ද ලබා ඇති බව නන්දසේන හේරත් මහතා පවසයි.", "URL": "https://sinhala.adaderana.lk/news.php?nid=34099", "Category": null, "Parent URL": null}