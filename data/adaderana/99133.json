{"Source": "Adaderana", "Timestamp": "November 13, 2018 12:08 pm", "Headline": "නඩු භාණ්ඩ උස්සන්න කාකි ඇඳුමේ සහයත්", "News Content": "මහියංගණය මහේස්ත්‍රාත් අධිකරණයේ නඩු භාණ්ඩයක් ව තිබූ ජංගම ඉරුම් පට්ටලයක් අධිකරණ භූමියෙන් සොරකම් කර විකිණීමේ සිද්ධියක් සම්බන්ධයෙන් පුද්ගලයින් 5ක් අත්අඩංගුවට ගෙන තිබේ. එම සිද්ධියට සම්බන්ධ පුද්ගලයින් ඊයේ(12) සැකපිට අත්අඩංගුවට ගත් බව පොලීසිය සඳහන් කළේය. එලෙස අත්අඩංගුවට ගෙන ඇත්තේ එම අධිකරණයේ සේවය කරන මුරකරුවෙක්, බිබිල ප්‍රදේශයේ පදිංචි පුද්ගලයන් දෙදෙනෙක් හා අධිකරණයේ රාජකාරි කළ පොලිස් නිලධාරින් දෙදෙනෙක්ය අදාළ මුරකරු විසින් මෙම ජංගම ඉරුම් පට්ටලය සොරකම්කර බිබිල ප්‍රදේශයේ පදිංචි පුද්ගලයෙකු මාර්ගයෙන් එම ප්‍රදේශයේම පදිංචිකරුවකුට රුපියල් 28000 ක මුදලකට විකුණා තිබු බව වාර්තා වෙයි. පසුව මෙම සොරකම සඳහා අනුබල දුන් බවට සැකපිට අධිකරණයේ රාජකාරි කළ මහියංගන පොලීසියේ පොලිස්කොස්තාපල්වරුන් දෙදෙනා ද අත්අඩංගුවට ගත් බව පොලීසිය සඳහන් කරයි. පසුව එක් සැකකරුවෙක් බිබිල ප්‍රද්ශයේදී අත්අඩංගුවට ගත් බවට සැලවීමත් සමඟ අනෙක් සැකකරුවන් විසින් සොරකම් කරන ලද ඉරුම්පට්ටලය අධිකරණ පරිශ්‍රයට ගෙනැවිත් දමා තිබූ බව ද අදාළ විමර්ශන වලදි අනාවරණය වී තිබේ මේ අතර අදාළ ඉරුම්පට්ටලය ප්‍රවාහණය සඳහා යොදාගත් කැබ් රථයද පොලීසිය බාර‍යට ගෙන ඇති අරත සිද්ධිය සම්බන්ධයෙන් මහියංගනය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99133", "Category": null, "Parent URL": null}