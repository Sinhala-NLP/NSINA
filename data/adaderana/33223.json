{"Source": "Adaderana", "Timestamp": "April 12, 2013 02:22 pm", "Headline": "සති 2 දී පවුල් 1839 අඳුරෙන් එළියට ", "News Content": "ගතවූ දෙසතියක කාලය ඇතුළත රත්නපුර දිස්ත්‍රික්කයේ පවුල් 1839 ට විදුලිය ලබා දුන් බව විදුලි බල හා බලශක්ති අමාත්‍යංශය පවසයි. රත්නපුර දිස්ත්‍රිකයේ කලවාන, රක්වාන, රත්නපුර, පැල්මඩුල්ල, නිවිතිගල, බලංගොඩ සහ කොලොන්න යන මැතිවරණ බල ප්‍රදේශවල දුෂ්කර ගම්මාන සඳහා විදුලිය ලබා දුන් බව එම අමාත්‍යංශ්‍ය සඳහන් කරයි. කොළොන්න මැතිවරණ බල ප්‍රදේශයේ පවුල් 980 ට, කලවාන මැතිවරණ බල ප්‍රදේශයේ පවුල් 331 ට ද, බලංගොඩ පවුල් 75 ට ද ආදී වශයෙන් විදුලිය ලබා දුන් බව විදුලිබල හා බලශක්ති අමාත්‍යංශ්‍ය නිවේදනය කරයි. මේ සඳහා වැය කර ඇති මුදල රුපියල් මිලියන 193.6 කි.", "URL": "https://sinhala.adaderana.lk/news.php?nid=33223", "Category": null, "Parent URL": null}