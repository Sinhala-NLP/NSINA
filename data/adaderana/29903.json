{"Source": "Adaderana", "Timestamp": "December 12, 2012 04:07 pm", "Headline": "පුනුරුත්ථාපනය වූ එල්.ටී.ටී.ඊ සාමාජිකයින් පිරිසක් මෙවර සාමාන්‍ය පෙළට", "News Content": "පුනරුත්ථාපනය වෙමින් සිටින හිටපු එල්.‍ටී.ටී.ඊ සාමාජිකයින් පිරිසක් මෙවර අධ්‍යයන පොදු සහතික පත‍්‍ර සාමාන්‍ය පෙළ විභාගය සඳහා පෙනී සිටින බව පුනරුත්ථාපන හා බන්ධනාගාර ප‍්‍රතිසංස්කරණ අමාත්‍යංශය පවසයි. ඒ සඳහා වව්නියාව දෙමළ මහා විද්‍යාලයේ විශේෂ මධ්‍යස්ථානයක් ස්ථාපිත කර ඇති බව එම අමාත්‍යංශය සඳහන් කර සිටියි. ඒ අනුව පුනරුත්ථාපන අභ්‍යාසලාභී බාල වයස් කරුවන් 46 දෙනෙකු මෙවර විභාගය සඳහා පෙනී සිටින බව පුනරුත්ථාපන හා බන්ධනාගාර ප‍්‍රතිසංස්කරණ අමාත්‍යංශය සඳහන් කළේය. විභාග කටයුතු සඳහා ඔවුන්ට අවශ්‍ය කෙරෙන සියලු පහසුකම් සැපයීමට ද පියවර ගෙන ඇති බව එම අමාත්‍යංශය වැඩිදුරටත් පවසයි.", "URL": "https://sinhala.adaderana.lk/news.php?nid=29903", "Category": null, "Parent URL": null}