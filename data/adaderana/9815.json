{"Source": "Adaderana", "Timestamp": "July 25, 2010 07:55 am", "Headline": "ඇත් දළ හොරු හිරගෙට ", "News Content": "ඇත් දළ දෙකක් සමඟ කුරුඳුවත්ත ප්‍රදේශයේ දී අත්අඩංගුවට ගත් පුද්ගලයින් පස් දෙනෙකු ලබන 27 වනදා දක්වා රක්ෂිත බන්ධනාගාර ගත කර තිබේ. කුරුඳුවත්ත පොලිසිය වෑන් රථයක් පරීක්ෂා කිරීමේ පසුගිය දා අඩි 3ක් දිග මෙම ඇත් දළ යුගලය සහ කලුවර ලීයෙන් සාදන ලද මෙම ඇත් දළ රඳවනය පොලිසිය විසින් සොයා ගනු ලැබීය. එහි දී ‍එම ඇත් දළ ප්‍රවාහනය කරමින් සිටි පුද්ගලයින් 5 දෙනෙකුද අත්අඩංගුවට ගත් අතර ඔවුන් මාළිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇත. අත්අඩංගුවට ගත් මෙම සැකකරුවන් බලපිටිය, ජා-ඇළ, ගම්පහ සහ මහරගම යන ප්‍රදේශ වල පදිංචිකරුවන් බව පොලිසිය පවසයි.", "URL": "https://sinhala.adaderana.lk/news.php?nid=9815", "Category": null, "Parent URL": null}