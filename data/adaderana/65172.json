{"Source": "Adaderana", "Timestamp": "October 19, 2016 10:47 am", "Headline": " කිඹුලා අපරාධ අංශයේ වැඩබලලා", "News Content": "නොච්චියාගම, හල්මිල්ලකුලම වැවේ සිටි අඩි 6ක් පමණ දිග කිඹුලෙක් නොච්චියාගම පොලිසියේ අපරාධ අංශයට ඇතුළු වී සිටීම නිසා එම නිලධාරීන්ට ඊයේ රාජකාරී කටයුතු කරගෙන යාමට බාධා සිදුව තිබේ.මේ ගැන වනජීවි නිලධාරීන්ට දැනුම්දීමෙන් පසු එම කිඹුලා අල්ලා විල්පත්තුවට මුදාහැර ඇත.පැය කිහිපයක්ම කිඹුලා පොලිස් අපරාධ අංශය තුළ සිටි නිසා ඌ ඉවත්කරන තුරු එහි නිලධාරීන්ට වැඩ කටයුතු කිරීමට නොහැකි වී ඇතැයි වාර්තා වේ.හල්මිල්ලකුලම වැව පිහිටියේ පොලිසියට මීටර 400ක් පමණ දුරින් බවද සඳහන්ය.", "URL": "https://sinhala.adaderana.lk/news.php?nid=65172", "Category": null, "Parent URL": null}