{"Source": "Adaderana", "Timestamp": "August 21, 2016 12:40 pm", "Headline": " වංචා දූෂණ සිදුකළ අය ගැන පරීක්ෂණ සිදුකළ යුතුයි", "News Content": "වංචා දූෂණ සිදුකළ පුද්ගලයින් පිළිබඳව පරීක්ෂණ සිදුකළ යුතුය යන්න ඒකාබද්ධ විපක්ෂයේ ස්ථාවරය බව පාර්ලිමේන්තු මන්ත්‍රී පියල් නිශාන්ත මහතා පවසයි.කළුතර ප්‍රදේශයේ පැවති මාධ්‍ය හමුවකදී පියල් නිශාන්ත මන්ත්‍රීවරයා මෙම අදහස් පළ කළේය. එමෙන්ම වත්මන් ආණ්ඩුව පරාජය කරන තුරු තම සටන අත්නොහරින බව පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කරයි.මේ අතර වත්මන් ආණ්ඩුව බිඳ දැමීමට කිසිවෙකුටත් ඉඩ නොතබන බව උතුරු මැද පළාත් ප්‍රධාන අමාත්‍ය පේෂල ජයරත්න මහතා පෙන්වා දී තිබේ.", "URL": "https://sinhala.adaderana.lk/news.php?nid=63297", "Category": null, "Parent URL": null}