{"Source": "Adaderana", "Timestamp": "September 28, 2018 08:16 pm", "Headline": "අගමැතිගෙන් ආනයන සීමා කරන්න උපදෙස්", "News Content": "ඩොලර් සංචිත රැකගැනීම සඳහා ආනයනයන් සීමා කරන ලෙස තමන් මුදල් අමාත්‍යවරයාට උපදෙස් ලබාදුන් බව අග්‍රාමාත්‍ය රනිල් වික්‍රමසිංහ මහතා පවසයි. ඒ මහතා මේ බව සඳහන් කළේ කුරුණෑගල පැවති උත්සවයකට එක්වෙමින්ය. කුරුණෑගල කටුපොත පොලිස් ස්ථානය ‍නව ගොඩනැගිල්ලක ස්ථාපනය කර විවෘත කිරීම අද(28) අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිදු වුණි. මේ අතර කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේ අද 8 වැනි දිනටත් පැවැත් වෙන කොළඹ ජාත්‍යන්තර පොත් ප්‍රදර්ශනය නැරඹිම සඳහා අග්‍රාමාත්‍ය රනිල් වික්‍රමසිංහ මහතා අද එහි පැමිණියේය.", "URL": "https://sinhala.adaderana.lk/news.php?nid=96874", "Category": null, "Parent URL": null}