{"Source": "Adaderana", "Timestamp": "May 19, 2015 10:55 am", "Headline": "ජල සම්පාදනයේ රැකියාවක් දෙනවා කියා ලක්ෂ එකහමාරකට විදලා", "News Content": "ජාතික ජල සම්පාදන හා ජලාපවහන මණ්ඩලයේ රැකියාවක් ලබාදෙන බව පවසා පුද්ගලයෙකුගෙන් රුපියල් එක්ලක්ෂ 50,000ක මුදලක් වංචා කිරීමේ චෝදනා මත සැකකරුවෙකු අත්අඩංගුවට ගෙන තිබේ.පිටිපන, දකුණ දෙල්ගහවත්ත ප්‍රදේශයේ දී සැකකරු ඊයේ පස්වරුවේ ගල්කිස්ස පොලීසියේ නිලධාරීන් කණ්ඩායමක් විසින් අත්අඩංගුවට ගෙන ඇත. 34 හැවිරිදි සැකකරු අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51431", "Category": null, "Parent URL": null}