{"Source": "Adaderana", "Timestamp": "December 10, 2011 03:38 pm", "Headline": "මෝටර් රිය හා පාපැදියක් ගැටෙයි -පාපැදිකරු මියයයි", "News Content": "කටුනායක, ආඩිඅම්බලම ප්‍රදේශයේ අද(10) අලුයම සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. මෝටර් රථයක් හා පාපැදියක් එකිනෙක ගැටීමෙන් මෙම අනතුර සිදුවී ඇති බව පොලිසිය සඳහන් කරයි. අනතුරින් බරපතල තුවාල ලැබූ පාපැදිකරු මිනුවන්ගොඩ රෝහලට ඇතුළත් කිරීමෙන් අනතුරුව මියගොස් තිබේ. මෘත ශරීරය මිනුවන්ගොඩ රෝහලේ මේ වන විට තැන්පත් කර ඇති අතර මියගිය පුද්ගලයාගේ අනන්‍යතාවය මේ වන තෙක් තහවුරු වී නැත.", "URL": "https://sinhala.adaderana.lk/news.php?nid=20589", "Category": null, "Parent URL": null}