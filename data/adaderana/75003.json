{"Source": "Adaderana", "Timestamp": "July 8, 2017 08:46 am", "Headline": "  තරුණිය පැහැරගත් 7ට වැඩ වරදී", "News Content": "කැකිරාව, හල්මිල්ලෑව ප්‍රදේශයේදී තරුණියක පැහැරගැනීමට ලක්ව තිබේ.පොලීසිය පැවසුවේ හල්මැල්ලෑව, ඒ 09 ප්‍රදේශයේදී වෑන් රියකින් පැමිණි පිරිසක් ඇයව පැහැරගෙන යන බවට පැමිණිල්ලක් ලැබුණු බවයි.වහා ක්‍රියාත්මක වූ කැකිරාව පොලීසිය අදාළ වෑන් රිය හඹා ගොස් හබරණ, හොරිවිල ප්‍රදේශයේ අතහැර දමා ගොස් සිටි අදාළ තරුණිය සොයාගෙන තිබේ. තවදුරටත් වෑන් රථය හඹා ගොස් එහි ගමන් ගත් සැකකරුවන් හත් දෙනෙකු අත්අඩංගුවට ගෙන ඇති අතර ඔවුන් සතුව තිබී පිස්තෝලයකට සමාන ප්ලාස්ටික් පිස්තෝලයක් සොයාගත් බව සඳහන්ය.පැහැරගැනීමට ලක්ව ඇත්තේ 23 හැවිරිදි තරුණියක වන අතර ඇය සමඟ ඇතිකරගත් ප්‍රේම සබදතාවක් හේතුවෙන් මෙලෙස පැහැරගැනීම සිදුකළ බවට අදාළ සැකකරු විසින් ප්‍රකාශ කර තිබේ.ප්‍රධාන සැකකරු පලාලි යුද මහුදා වෛද්‍ය බලකායේ සේවය කරන සෙබලෙකු වන අතර ඔහු අද කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75003", "Category": null, "Parent URL": null}