{"Source": "Adaderana", "Timestamp": "February 15, 2012 04:47 pm", "Headline": "20%ට ප්‍රමිතියක් නෑ-ගැමුණු තාමත් සෑහී නෑ", "News Content": "20% ක බස් ගාස්තු සංශෝධනය නිසි ගණනය කිරීමකින් තොරව ලබාදුන්නක් බව ලංකා පෞද්ගලික බස්රථ හිමියන්ගේ සංගමය පවසයි. නිසි ගණනය කිරීමකින් සහ විනිවිදභාවයකින් යුතුව ඉන්ධන සහනාධාරය ලබාදීමට තවදුරටත් රජයට ඉඩ ප්‍රස්ථාව පවතින බව එම සංගමයේ සභාපති ගැමුණු විජේරත්න මහතා සඳහන් කළේය. එවැනි ක්‍රමවේදයකින් යුතුව එම සහනාධාරය ලබාදීමට කටයුතු කරන්නේ නම් බස්රථ හිමියන් හා මගී ජනතාව පිළිබඳ සලකා බස් ගාස්තු අඩු කිරීමට හැකි බව ද ඔහු කියා සිටියේ අද කොළඹ පැවති මාධ්‍ය හමුවකට සහභාගීවෙමිනි. මෙවැනි අර්බුදවලට මුහුණදෙන්නට සිදුවන බැවින් තමන් කිසිසේත්ම ආණ්ඩුවට දොස් නොපවරන බවත්,එසේ වුවත් මෙවැනි අර්බුදයන් නිර්මාණය වියහැකි බව දැන දැනත් ඊට මුහුණදීම සඳහා නිසි වැඩපිළිවෙළක් සකස් නොකිරීම හේතුවෙන් පුද්ගලික ප්‍රවාහන අමාත්‍යවරයා මෙහි වගකීම බාරගත යුතු බවත් ඔහු පෙන්වා දුන්නේය.", "URL": "https://sinhala.adaderana.lk/news.php?nid=22138", "Category": null, "Parent URL": null}