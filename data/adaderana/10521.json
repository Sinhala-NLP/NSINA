{"Source": "Adaderana", "Timestamp": "August 30, 2010 11:38 am", "Headline": "ව්‍යවස්ථා වෙනසට කැබිනට්ටුවේ අනුමැතිය හිමිවෙයි", "News Content": "යෝජිත නව ආණ්ඩුක්‍රම ව්‍යවස්ථා සංශෝධන සඳහා කැබිනට් අනුමැතිය හිමි වී තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් අරලියගහ මන්දිරයේදී අද පෙරවරුවේ පැවති කැබිනට් මණ්ඩල රැස්වීමේ දී මෙම තීරණය ගෙන ඇති බව සඳහන්ය. විධායක ජනාධිපති ධුරය දැරිය හැකි කාලසීමාව වෙනස් කිරීමට අදාළ ආණ්ඩුක්‍රම ව්‍යවස්ථාවේ තිස් එක දෙක වගන්තිය සංශෝධනය කිරීම සහ 17වන ආණ්ඩුක්‍රම ව්‍යවස්ථා සංශෝධනයේ ඇතැම් වෙනස්කම් සිදුකිරීම මෙමගින් අපේක්ෂිතය. ඒ අනුව අදාළ පනත් කෙටුම්පත ශ්‍රේෂ්ඨාධිකරණ අනුමැතිය සඳහා ඉදිරිපත් කරන අතර පසුව එය හදිසි පනත් කෙටුම්පතක් ලෙස සලකා ලබන සඳුදා පාර්ලිමේන්තුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10521", "Category": null, "Parent URL": null}