{"Source": "Adaderana", "Timestamp": "April 24, 2013 04:49 pm", "Headline": "විදුලිසැරින් පාර්ලිමේන්තුව අදත් උණුසුම් - විනාඩි 5ට කල්තබයි", "News Content": "විදුලිබිල වැඩි කිරීමට එරෙහිව එක්සත් ජාතික පක්ෂයේ හා ද්‍රවිඩ ජාතික සන්ධානයේ මන්ත්‍රීවරුන් ඉටි පන්දම් දල්වාගෙන පාර්ලිමේන්තු සභා ගර්භය මැදට විත් විරෝධතාවය පළ කිරීමත් සමග ඇති වූ උණුසුම් තත්ත්වයකින් පසු පාර්ලිමේන්තුව විනාඩි 5ට කල් තබා තිබේ. ඉටි පන්දම් දල්වාගෙන සභා ගර්භය මැදට පැමිණි එජාප හා ටී.එන්.ඒ. මන්ත්‍රීවරුන්ට ආණ්ඩු පක්ෂයේ මන්ත්‍රීවරුන්ගෙන් එම අවස්ථාවේදී වතුර බෝතල් ප්‍රහාරයක් එල්ල වූ අද දෙරණ වාර්තාකරු පවසයි. මෙම සිද්ධියත් සමග දෙපාර්ශවය අතර උණුසුම් වචන හුවමාරුවක් හටගෙන තිබේ. එය පාලනය කිරීම සඳහා කතානායකවරයා විසින් පාර්ලිමේන්තුව විනාඩි 5ට කල්තැබුවද තවමත් එහි දක්නට ඇත්තේ උණුසුම් වාතාවරණයක් යැයි අප වාර්තාකරු කියයි. මෙම සිද්ධිය ජවිපෙ මන්ත්‍රීවරුන් වන සුනිල් හඳුන්නෙත්ති හා විජිත හේරත් අසුන්වලට වී නිහඬවම බලා සිටි බවද හෙතෙම පවසයි.", "URL": "https://sinhala.adaderana.lk/news.php?nid=33548", "Category": null, "Parent URL": null}