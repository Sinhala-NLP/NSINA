{"Source": "Adaderana", "Timestamp": "November 25, 2015 02:20 pm", "Headline": "රාජිත කොඩිතුවක්කුට දෝෂාරෝපණයක්", "News Content": "ජනාධිපති සම්බන්ධීකරණ ලේකම්වරයාගේ වැඩ කටයුතුවලට අනුව ජනාධිපතිවරයා ගැන ද තක්සේරු කළ හැකි බව කෝට්ටේ නගර සභාවේ එක්සත් ජාතික පක්ෂ මන්ත්‍රී සුරාජ් ජයසූරිය මහතා පවසයි. ඊයේ(24)පැවති මහසභා රැස්වීම අමතමින් ඔහු සඳහන් කලේ ජනාධිපති සම්බන්ධීකරණ ලේකම් රජිත කොඩිතුවක්කු මහතා මහ නගර සභාවේ නාගරික මන්ත‍්‍රීවරයෙකු ලෙස සිටිය ද ඔහු පැමිණෙන්නේ වැටුප් ලබා ගැනීමේ අරමුණෙන් පමණක් බවයි. සභා රැස්වීම් සඳහා ඔහු සහභාගී වන විට පැමිණි විගස පිටව යන බව පෙන්වා දුන් සුරාජ් ජයසූරිය මහතා ඔහුට ජනතාවගේ ප්‍රශ්න ගැන සභාවේ කතා කිරීමේ උවමනාවක් නොමැති බව අවධාරණය කළා. මේ සම්බන්ධයෙන් වැඩිදුරටත් අදහස් දක්වමින් මන්ත්‍රීවරයා සඳහන් කළේ ඔහුගේ ක්‍රියාකලාපය ජනාධිපතිවරයාටද කැළලක් බවයි.මෙම මහනගර සභා රැස්වීම ආරම්භයේ දී එක්සත් ජනතා නිදහස් සන්ධානයේ මන්ත්‍රී පුෂ්පකුමාර මහතා සභාව අමතමින් රජිත කොඩිතුවක්කු මන්ත්‍රීවරයා සභාවට පැමිණ මහජනතාවගේ කරුණු සම්බන්ධයෙන් සභාවේ සාකච්ඡා නොකරන බැවින් ඔහුට මන්ත්‍රී දීමනාව ගෙවන්නේ ඇයි ද යන්න ප්‍රශ්න කර සිටියා. මෙම සභාවට පැමිණි සිටි රජිත කොඩිතුවක්කු මහතා විනාඩි දහයකින් පමණ පිටව යාම නිසා පුෂ්පකුමාර මහතා ඒ බව විමසා සිටියා.", "URL": "https://sinhala.adaderana.lk/news.php?nid=55313", "Category": null, "Parent URL": null}