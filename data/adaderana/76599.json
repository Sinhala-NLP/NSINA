{"Source": "Adaderana", "Timestamp": "August 23, 2017 03:02 pm", "Headline": " සමෘද්ධි ව්‍යාපාරය ශක්තිමත් කරනවා", "News Content": "සමෘද්ධි ව්‍යාපාරය වඩා ශක්තිමත් කරමින් ඉදිරියට ගෙන ඒමට රජයේ වගකීම් නොපිරිහෙලා ඉටු කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පවසන්නේ පසුගිය වසර දෙක හමාරක කාලය තුළ සමෘද්ධි ව්‍යාපාරය ගොඩනැඟීම සඳහා සුවිශේෂී කාර්යභාරයක් ඉටු කළ බවයි.අද (23) පෙරවරුවේ කොළඹ නෙළුම් පොකුණ රඟහලේ පැවති “සමෘද්ධි ප්‍රජාශක්ති 2017“ ජාතික සම්මේලනයට එක්වෙමින් ජනාධිපති මෛත්‍රීපාල සිරිසේන මහතා මේ බව සඳහන් කළේය.එහිදී ජනාධිපතිවරයා වැඩිදුරටත් සඳහන් කළේ සමෘද්ධි ව්‍යාපාරය සාර්ථක නොවූ උතුරු නැගෙනහිර පළාත්වලද එය සාර්ථක කර ගැනීම වෙනුවෙන් ක්ෂේත්‍රයේ සියලු දෙනාගේ දැනුම, අත්දැකීම් මෙන්ම දායකත්වය අපේක්ෂා කරන බවයි.", "URL": "https://sinhala.adaderana.lk/news.php?nid=76599", "Category": null, "Parent URL": null}