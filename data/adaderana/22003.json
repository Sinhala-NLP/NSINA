{"Source": "Adaderana", "Timestamp": "February 10, 2012 10:17 am", "Headline": "හෝම්ස් ප්‍රහාරවලින් සිදුවූ මරණ 95 දක්වා ඉහළට", "News Content": "සිරියානු රජයේ ආරක්ෂක අංශ විසින් හෝම්ස් නගරයට එල්ල කළ ෂෙල් ප්‍රහාරවලින් මියගිය පුද්ගලයින් සංඛ්‍යාව 95 දෙනෙකු දක්වා ඉහළ ගොස් තිබේ. සිරියාවේ කැරලිකාර කණ්ඩායම් ඉලක්ක කරගනිමින් මෙම ප්‍රහාර එල්ල කර ඇති බව විදෙස් වාර්තා සඳහන් කරයි. සිරියා‍නු ජනාධිපති බසාර් අල් අසාර්ගේ පාලනයට එරෙහිව විරෝධතා එල්ල වීම ආරම්භ වී දැනට මාස 11 ක් පමණ වේ. කෙසේවෙතත් සිරියානු ජනාධිපතිවරයා හමුදා බලය යොදාගනිමින් මෙම කැරලිකරුවන් මර්දනය කිරීමට කටයුතු කිරීම හේතුවෙන් පුද්ගලයින් රැසක් ජීවිතක්ෂයට පත්විය.", "URL": "https://sinhala.adaderana.lk/news.php?nid=22003", "Category": null, "Parent URL": null}