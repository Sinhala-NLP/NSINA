{"Source": "Adaderana", "Timestamp": "September 6, 2019 09:12 am", "Headline": "කඹුරුපිටියේ තිදරු පියා ඝාතනය කළ සැකකරු පොලීසියට බාර වෙයි", "News Content": "කඹුරුපිටිය නගරයේ දී ඊයේ (05) පිහි ප්‍රහාරයකින් අයෙක් ඝාතනය කිරීමට සම්බන්ධ සැකකරුවා පොලීසියට බාර වී ඇත. කඹුරුපිටිය නගරයේදී ප්‍රදේශයේදී දෙපාර්ශවයක් අතර ඇතිවූ ගැටුමකදී පිහි පහරකට ලක්වූ පුද්ගලයෙකු ඊයේ ජීවිතක්ෂයට පත්වුණි. ගැටුමින් තවත් තිදෙනකු කැපුම් තුවාල ලැබූ අතර ඊට පොලිස් නිලධාරියෙකු ද ඇතුළත්. කලක සිට පවතින ආරවුලක් මුල්කරගනිමින් ඊයේ දිනය පුරා කඹුරුපිටිය නගරයේදී මාලු ව්‍යාපාරිකයෙකු සහ වාහන සිසර් කරන්නෙකු අතර ගැටුමක් හටගෙන ඇත. සිද්ධියෙන් මියගියේ, කඹුරුපිටිය ප්‍රදේශයේ පදිංචි 32 හැවිරිදි තිදරු පියෙක්. සිද්ධියේදී තුවාල ලැබූ පොලිස් නිලධාරීයා සහ ගැටුමට මැදිහත්ව පිහිපහරට ලක්වූ තවත් දෙදෙනෙකු කඹුරුපිටිය මුලික රෝහලේ ප්‍රතිකාර ලබයි. ප්‍රදේශයෙන් පලා ගොස් සිටි සැකකරු නීතිඥයෙන් මාර්ගයෙන් මේ වන විට පොලීසියට බාර වී ඇත.", "URL": "https://sinhala.adaderana.lk/news.php?nid=118409", "Category": null, "Parent URL": null}