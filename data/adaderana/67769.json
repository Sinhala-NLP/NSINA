{"Source": "Adaderana", "Timestamp": "January 6, 2017 07:52 am", "Headline": "  පොලිස් කොමිසමේ සභාපති ඉල්ලා අස්වෙයි", "News Content": "පොලිස් කොමිසමේ සභාපති සිරී හෙට්ටිගේ මහතා සිය ධුරයෙන් ඉල්ලා අස්වී තිබේ.ඒ පිළිබඳ ලිපිය ආණ්ඩුක්‍රම ව්‍යවස්ථා සභාවට ඉදිරිපත් කර ඇති බව ජාතික පොලිස් කොමිසමේ ප්‍රකාශකයෙකු සඳහන් කළේය.ජර්මනියේ විශ්වවිද්‍යාලයක කථිකාචාර්යවරයෙකු ලෙස සේවය කිරීම සඳහා සීරි හෙට්ටිගේ මහතා ඉල්ලා අස්වීමට තීරණය කර තිබේ.එම කාර්යය අවසන්වීමෙන් පසු ඔහු නැවත කමිටුවේ සාමාජිකයෙකු ලෙස කටයුතු කිරීමට නියමිතය.මේ අතර පොලිස් කොමිසමේ සභාපති ධූරයෙන් ඉවත් වුවද එහි සාමාජිකයෙකු ලෙස තවදුරටත් කටයුතු කරන බව ජ්‍යෙෂ්ඨ මහාචාර්ය සිරී හෙට්ටිගේ මහතා පවසයි.ඉගැන්වීම් කටයුත්තක් සඳහා විදේශගතවීම හේතුවෙන් පොලිස් කොමිසමේ සභාපති ධුරයෙන් ඉල්ලා අස්වීමට තීරණය කළ බව ඔහු සඳහන් කළේය.ඒ පිළිබඳ ලිපිය ආණ්ඩුක්‍රම ව්‍යවස්ථා සභාවට ඉදිරිපත් කර ඇති බවද ඒ මහතා පවසයි.ජාතික පොලිස් කොමිසම සභාපතිවරයා ඇතුළු සාමාජිකයින් 07 දෙනෙකුගෙන් සහ ලේකම්වරයෙකුගෙන් සමන්විතය.", "URL": "https://sinhala.adaderana.lk/news.php?nid=67769", "Category": null, "Parent URL": null}