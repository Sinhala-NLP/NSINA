{"Source": "Adaderana", "Timestamp": "April 1, 2018 03:42 pm", "Headline": "වගුරු බිමෙන් මතුවූ මහාපාරිමාන කසිප්පු ජාවාරම පොලීසියට වැටලූ හැටි", "News Content": "මතුගම බොන්දුපිටිය ප්‍රදේශයේ වගුරු බිමක් ආශ්‍රිතව පවත්වාගෙන ගිය මහා පරිමාණ කසිප්පු ස්කාගාරයක් වටලා ගොඩා මිලි ලීටර් පහලොස් ලක්ෂ දොලොස් දහසක් අත් අඩංගුවට ගැනීමට වලාන දූෂණ මර්ධක ප්රරහාරක ඒකකය අද (01) උදෑසන පියවර ගෙන තිබේ. අළුත් අවුරුදු සමයේ අලෙවිය පිණිස මෙම විශාල මත් පැන් තොගය නිපද වීමට සූදානම් කර තිබූ අතර එම ස්ථානයේ කටයුතු කරමින් සිටි එක් සැකකරුවෙක් මෙම ගෝඩා තොගය සමඟ අත්අඩංගුවට ගෙන ඇත. ඒ අතර මෙම සැකකරුගේ මවගේ නිවස පිටුපස සගවා තිබියදි තවත් ගොඩා බැරල් දෙකක ගොඩා මිලිලීටර තුන්ලක්ෂ හැත්තෑඅටදහසක් සොයා ගත් අතර එම නිවස හිමිකාරියද අත්අඩංගුවට ගත් සැකකරුවන් දෙදෙනා හා ගෝඩා බැරල් 10ක ගොඩා මිලිලීටර 1890000ක තොගය වැලිපැන්න පොලිස් ස්ථානයට බාර දී ඇති අතර ඉදිරි අධිකරණ කටයුතු වැලිපැන්න පොලීසිය විසින් සිදු කිරීමට නියමිතව ඇත. නිතර ජනතාව නොගැවසෙන වගුරු බිමක් අශ්‍රිතව මෙම ව්‍යාපාරය කලක සිට ඉතා රහසිගතව පවත්වාගෙන ගොස් ඇති අතර වලාන දූෂණ මර්ධන ප්‍රහාරක ඒකකයේ බුද්ධි අංශ නිලධාරීන් වෙත ලද තොරතුරක් මත අළුයම් කාලයේ වැටලීම් සිදු කර මෙම අත්අඩංගුවට ගැනීම සිදු කර තිබේ. වලාන දූෂණ මර්ධන ප්‍රහාරක ඒකකයේ, සහකාර පොලිස් අධිකාරී හේමාල් ප්රනහාන්ත මහතාගේ උදෙස් මත ස්ථානාධිපති ප්රයධාන පොලිස් පරීක්ෂක රංජිත් රාජපක්ෂ මහතාගේ මෙහෙයවීමෙන් සිදු කල මෙම මෙහෙයුමට පොලිස් පරීක්ෂක සිරිවර්ධන , පො.සැ.- 358 , මල්ලිකාරච්චි, පො.සැ- 39546 , වික්ර මරත්න, පො. කො- 39706 - සිල්වා, පො.කො - .72168 , අරුණ ශාන්ත, පො.කො. - 79548 - මධුශංක , පො.කො.84609 - කුලතුංග, පො.කො.රි. 80797 චාමර යන මහත්වරු එක්වූහ.", "URL": "https://sinhala.adaderana.lk/news.php?nid=86709", "Category": null, "Parent URL": null}