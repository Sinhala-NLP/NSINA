{"Source": "Adaderana", "Timestamp": "February 20, 2016 04:13 pm", "Headline": "පුන්කුඩිතිව් දැරියගේ ඝාතකයන් තවදුරටත් රක්ෂිත බන්ධනාගාරයට", "News Content": "යාපනය, පුන්කුඩිතිව් ප්‍රදේශයේදී දැරියක් දුෂණයකර ඝාතනයට ලක් කිරීමේ සිද්ධියට සම්බන්ධ සැකකරුවන් 10 දෙනා යළි රක්ෂිත බන්ධනාගාර ගත කර තිබේ.එම සැකකරුවන් මාර්තු 04 වනදා දක්වා යළි රක්ෂිත බන්ධනාගාර ගත කරන ලෙස කයිට්ස් මහේස්ත්‍රාත් ඒ.එම්.එම් රියාද් මහතා නියෝග කර කළ බව අද දෙරණ වාර්තාකරු පැවසුවේය.සැකකරුවන්ගේ රුධිර සාම්පළ තවදුරටත් පරීක්ෂා කරන බවත්, අදාළ සිදුවීම සම්බන්ධයෙන් විමර්ශන කටයුතු තවදුරටත් සිදු කරන බවත්, කයිස්ට් පොලීසිය අධිකරණය හමුවේ ප්‍රකාශ කර තිබේ.ඒ අනුව අදාළ කරුණු සැළකිල්ළට ගත් මහේස්ත්‍රාත්වරයා සැකකරුවන් යළි රක්ෂිත බන්ධනාගාර ගත කරන ලෙස නියෝග කර ඇත.", "URL": "https://sinhala.adaderana.lk/news.php?nid=57427", "Category": null, "Parent URL": null}