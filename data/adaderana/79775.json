{"Source": "Adaderana", "Timestamp": "November 12, 2017 11:26 am", "Headline": "මත්පෙති විකුණු මුදලාලි ඔත්තුවකින් පොලිස් දැලේ පැටලෙයි ", "News Content": "තලවාකැලේ නගරයේ ඖෂධ වෙළදසැලක වෛද්‍යවරයෙකුගේ අනුමැතියක් නොමැතිව මත්පෙති ලබාදුන් සැකකරුවෙකු තලවාකැලේ පොලිස් විශේෂ කාර්ය බලකායේ නිළධාරින් හා නුවරඑළිය දිස්ති‍්‍රක් රජයේ ඖෂධ පාලක විසින් ඊයේ (11) පස්වරුවේ අත්අඩංගුවට ගෙන තිබේ. මෙම ඖෂධ සැල්හිමියා විසින් ප‍්‍රදේශයේ තරුණයන්ට කාලයක් තිස්සේ මෙම මත්පෙති ලබාදෙන බවට තලවාකැලේ පොලිස් විශේෂ කාර්ය බලකායේ නිළධාරින් වෙත ලද තොරතුරක් මත නුවරඑළිය දිස්ති‍්‍රක් රජයේ ඖෂධ පාලක සරත් විජේතුංග යන මහතුන් විසින් උපාය දුතයෙකු යොදා ගනිමින් මෙම වැටලිම සිදුකර තිබේ. පිගැබිලින් සහියිමඩෝල් යන ඖෂධ මත්වෙන බැවින් එය අනිවාර්යෙන්ම වෛද්‍යවරයෙකුගේ අනුමැතියකින් ලබා දියයුතු ඇතත් සැකකරු එවැනි අනුමැතියක් නොමැතිව ලබාදෙන අවස්ථාවේදි සැකපිට අත්අඩංගුවට ගෙන තිබේ. අත්අඩංගුවට ගත් සැකකරු පොලිස් ඇප මත මුදාහැර ඇති අතර ඔහුට එරෙහිව නුවරඑළිය මහේස්ත‍්‍රාත් අධිකරණයේ නඩු පවරන බව නුවරඑළිය දිස්ති‍්‍රක් රජයේ ඖෂධ පාලක සරත් විජේතුංග මහතා කියා පැවසීය.", "URL": "https://sinhala.adaderana.lk/news.php?nid=79775", "Category": null, "Parent URL": null}