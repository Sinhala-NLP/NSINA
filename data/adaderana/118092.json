{"Source": "Adaderana", "Timestamp": "September 2, 2019 04:28 pm", "Headline": "ෆෝමියුලා වන් මෝටර් රථ තරගාවලියේ තවත් අදියරක් බෙල්ජියමේදී", "News Content": "ලෝක ශූරතා ෆෝමියුලා වන් මෝටර් රථ තරගාවලියේ 13වන අදියර බෙල්ජියමේදී පැවැත් විය. එම අදියරේ ජය හිමිකර ගත්තේ ෆෙරාරි කණ්ඩායම නියෝජනය කරන මොන්ටෙකාලෝ රාජ්‍යෙය් චාල්ස් ලෙක්ලර්ක් විසින්. බෙල්ජියමේ පැවති තරගයේ සමස්ත දුර ප්‍රමාණය කිලෝමීටර 308ක්. එම දුර ප්‍රමාණය පැය 1යි මිනිත්තු 23යි තත්පර 45කින් නිමකරමින් මොන්ටෙකාලෝ රාජ්‍යෙය් චාල්ස් ලෙක්ලර්ක් 13වන අදියර ජයගත්තේය. 21 හැවිරිදි චාල්ස් ලෙක්ලර්ක් ලෝක ශූරතා ෆෝමියුලා වන් මෝටර් රථ තරගාවලියේ අදියරක් ජයගත් පළමු අවස්ථාව මෙයයි. දෙවන ස්ථානය මහා බ්‍රිතාන්‍යෙය් ලුවිස් හැමිල්ටන් විසින් හිමිකර ගත්තේය. තුන්වන ස්ථානය හිමිකර ගත්තේ ෆින්ලන්තයේ වැල්ටරි බොටාස්. ලෝක ශූරතා ෆෝමියුලා වන් මෝටර් රථ තරගාවලියේ 14වන අදියර සැප්තැම්බර් 8 වැනිදා ඉතාලියේදී පැවැත්වීමට නියමිතයි.", "URL": "https://sinhala.adaderana.lk/news.php?nid=118092", "Category": null, "Parent URL": null}