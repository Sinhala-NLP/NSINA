{"Source": "Adaderana", "Timestamp": "September 22, 2012 09:57 am", "Headline": "රන් කොල්ල කෑ අළුබෝමුල්ලේ සැකකරු මාට්ටු", "News Content": "පානදුර, බණ්ඩාරගම සහ පිළියන්දල යන ප‍්‍රදේශවල දී රන් භාණ්ඩ සහ මුදල් කොල්ලකෑ බවට සැක කෙරෙන පුද්ගලයෙකු පොලීසිය විසින් අත්අඩංගුවට ගෙන තිබේ. අදාළ සැකකරු විසින් සිදුකරන ලදැයි පැවසෙන අපරාධ 9 ක් සම්බන්ධයෙන් තොරතුරු ලැබී ඇති බව පොලීසිය පවසන්නේය. සැකකරු පානදුර අළුබෝමුල්ල ප‍්‍රදේශයේ පදිංචිකරුවෙකි. සැකකරු සතුව තිබී කොල්ල කෑ රන් භාණ්ඩ සහ අත්බෑග කිහිපයක් ද සොයාගෙන තිබේ. සැකකරු අද (22) පානදුර මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27638", "Category": null, "Parent URL": null}