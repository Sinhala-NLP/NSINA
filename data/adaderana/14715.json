{"Source": "Adaderana", "Timestamp": "March 9, 2011 08:22 am", "Headline": "හමුදා සාමාජිකයින් රටේ සංවර්ධනයට යොදා ගන්නවා", "News Content": "හමුදා සමාජිකයින් රට සංවර්ධනයට දායක කර ගැනීමට පියවර ගන්නා බව ගුවන් හමුදාපති එයාර් මාෂල් හර්ෂ අබේවික්‍රම මහතා පවසයි. හමුදා සාමාජිකයින්ගේ ජීවන තත්ත්වය ඉහළ නැංවීමට ද ඔහු කටයුතු කරන බව ඔහු සඳහන් කරයි. ගුවන් හමුදාපති ධුරයේ වැඩ භාර ගැනීමෙන් අනතුරුව දළඳා සමිදුන්ගේ ආශිර්වාදය ලබා ගැනීමට මහනුවරට පැමිණි අවස්ථාවේ දී ඔහු මෙම අදහස් පළ කළේය. එහි දී තවදුරටත් අදහස් දැක් වූ ගුවන්හමුදාපති එයාර් මාෂල් හර්ෂ අබේවික්‍රම මහතා කියා සිටියේ ගුවන් හමුදා ප්‍රදර්ශනය ද වාර්ෂිකව දිවයිනේ විවිධ ස්ථාන වල පැවැත්වීමට පියවර ගන්නා බවයි.", "URL": "https://sinhala.adaderana.lk/news.php?nid=14715", "Category": null, "Parent URL": null}