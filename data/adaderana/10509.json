{"Source": "Adaderana", "Timestamp": "August 29, 2010 03:37 pm", "Headline": "සෞදියේදී වධ විඳි කතට නව නිවසක්", "News Content": "සෞදි අරාබියේ සේවයට ගොස් හිංසාවට ලක්ව යළි මෙරටට පැමිණි මාතර තිහගොඩ ප්‍රදේශයේ කාන්තාවට නව නිවසක් ඉදිකර දීමට පියවර ගන්නා බව ජාතික නිවාස සංවර්ධන අධිකාරිය පවසයි. \"සෙවණ\"අරමුදලේ මූල්‍ය දායකත්වයෙන් අදාළ නිවස ඉදිකරන බව එම අධිකාරියේ සභාපති ජයන්ත සමරවීර මහතා පවසයි. ප්‍රදේශවාසීන් සහ නිවසේ සෙසු සාමාජිකයන්ගේ දායකත්වයෙන් ඉදිරි මාස කිහිපය තුළ ඉදිකිරීම් ආරම්භ කිරීමට නියමිතය. නිවාස සහ පොදු පහසුකම් අමාත්‍ය විමල් වීරවංශ මහතාගේ උපදෙස් පරිදි මෙම පියවර ගත් බව ද ජාතික නිවාස සංවර්ධන අධිකාරිය සඳහන් කරයි.", "URL": "https://sinhala.adaderana.lk/news.php?nid=10509", "Category": null, "Parent URL": null}