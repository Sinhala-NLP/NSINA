{"Source": "Adaderana", "Timestamp": "July 14, 2018 05:06 pm", "Headline": "දිවයින අවට මුහුදු ප්‍රදේශ වල සුළඟේ වේගය වැඩිවීය හැකියි", "News Content": "දිවයින හරහා සහ දිවයින අවට මුහුදු ප්‍රදේශ වල සුළඟේ වේගය වැඩිවීමේ හැකියාව ඉදිරි දිනවලදීත් තවදුරටත් පවතින බව කාළගුණ විද්‍යා දෙපාර්මේන්තුව නිවේදනය කළේය. එමෙන්ම , දිවයිනේ නිරිතදිග කොටසේ වැසී තත්ත්වයේ සුළු වශයෙන් වැඩිවිමක් ද ඉදිරි දිනවලදී (ජුලි ම 15 වන දින සිට ජුලි ම 17 දක්වා) ඇති විය හැකි බව එම නිවේදනයේ සඳහන් විය. බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි ඇති වේ. වයඹ පළාතේද වැසි වාර කිහිපයක් ඇතිවේ. දිවයින හරහා විටින් විට හමන පැ.කි.මී. 50-60 දක්වා ප්‍රහාරත්මක සුළං (Gusty winds) ඇති විය හැකි බව එම නිවේදනයේ වැඩිදුරටත් සඳහන් විය.", "URL": "https://sinhala.adaderana.lk/news.php?nid=92572", "Category": null, "Parent URL": null}