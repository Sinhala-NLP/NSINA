{"Source": "Adaderana", "Timestamp": "July 1, 2018 02:16 pm", "Headline": "ශ්‍රීලනිපයේ කරුණු සම්බන්ධයෙන් ඉදිරියේදී දැඩි තීන්දු ගතයුතුයි", "News Content": "ශ්‍රී ලංකා නිදහස් පක්ෂයේ කරුණු සම්බන්ධයෙන් ඉදිරියේදී දැඩි තීන්දු ගතයුතුව ඇති බව එම පක්ෂයේ ජාතික සංවිධායක අමාත්‍ය දුමින්ද දිසානායක මහතා පවසයි. අනුරාධපුරයේදි මාධ්‍ය වෙත අදහස් පළ කරමින් අමාත්‍යවරයා මේ බව සඳහන් කළේය. එහිදී වැඩිදුරටත් අදහස් දැක්වූ අමාත්‍යවරයා අපේ ආණ්ඩුවේ ප්‍රථිපත්තිය වෙලා තියෙන්නේ වැඩි වෙන කාළයට බඩු මිල වැඩි කරන්නත්, අඩුවෙන කාළයට බඩු මිල අඩු කරන්නත් කියන එක. ඒක ප්‍රායෝගික ක්‍රමයක් ඒ නිසා ගෑස් මිල රුපියල් 138 කින් අඩු වුණා. මේක ජනතාවට විශ්වාසය තැබිය හැකි ක්‍රමයක්. ගෑස් මිල හදිස්සියේ අඩු කළේ පළාත් සභා මැතිවරණයක් ඉලක්ක කර ගෙන නෙමෙයි. ගෑස් මිල අඩු කළේ මැතිවණයක් බලා ගෙන කියලා කවුරු හරි හිතනවා නම් ඒක මම හිතන්නේ දේශපාලනය නොදන්නා කෙනෙකුගේ තර්කයක්. නමුත් පළාත් සභා මැතිවරණය ඉතාම ඉක්මනින් තියන්න කියලා අපි කියනවා. අපිට පළාත් සභාව කවුද ජයග්‍රහණය කරන්නේ කියන එක නෙමෙයි. පළාත් සභාව පාලනය කරන්න දේශපාලඥයෝ අවශ්‍යයි. ඒ නිසා අපිට අවශ්‍ය්‍ය කරන්නේ සාධාරණ ක්‍රමයකට, නිවැරදි ක්‍රමයකට, අපි මනාප ජන්ද ක්‍රමය එපා කියලා කිව්වා ඒ වෙනුවෙන් අපි පාර්ලිමේන්තුවේ ජන්දය දුන්නා, ඒ වෙනුවෙන් අපි ප්‍රථිපත්ති හැදුවා. ඒ වෙනුවෙන් අපි හැමදේම කලා ඒ නිසා අලුත් ජන්ද ක්‍රමයත් එක්ක පළාත් සභා මැතිවරණය ඉතාම ඉක්මනින් තියයි කියලා අපි විශ්වාස කරනවා. අවශ්‍ය කාළයේදී මැතිවරණ පැවැත්වීම, වැරදි කරුවන්ට දඩුවම් දීම වැනි දේශපාලන තීන්දු තීරණ නොගැනීම නිවා පක්ෂය වගේම රට නිවැරදි මඟට ගන්න බැරි වුණ බවට පාක්ෂිකයින් කරන චෝදනාවල ඇත්තක් තිබෙනවා. අපි සාමදානව ඉන්න හදපු කාළයේ සහ සියලු දෙනා සාමයෙන් කටයුතු කරන්න හදපු වෙලාවේ අපි දැඩි තීන්දු තීරණ ගත්තේ නෑ. අවශ්‍යය වෙලාවට අවශ්‍යය දේවල් කළේ නෑ .ඒ කළේ නැත්තේ නොහැකියාව නිසා නෙමෙයි අපි යම්කිසි සම්මුතිවාදයකින් එකට එකතු වෙලා මේ රට හදන්න ඕන නිසයි. ඒ පණිවිඩය අපි දුන්නට සමහරු ඒක ගන්න සූදානම් නැත්නම් මං හිතන්නේ දැන් තවත් බල බල ඉන්න කාළයක් නෑ. ඒ නිසා ඉදිරියේදී ඉතා දැඩි තීන්දු තීරණ ගන්න ඕනකම තියෙනවා. මෛත්‍රීපාල සිරිසේන ජනාධිපතිතුමන්ටත්, රනිල් වික්‍රමසිංහ අග්‍රඅමාත්‍යයතුමන්ටත් මේ රටේ ජනතාව ජාතික ආණ්ඩුවක් හදන්න දුන්නේ නිකං බලාගෙන ඉන්න නෙමෙයි. මේ රටේ අවශ්‍යය ප්‍රථිසංවිධානය, වෙනස්කම් ටික ඡන්දයට කලින් දුන්න පොරොන්දු වගේ කරයි කියලා ජනතාව බලාපොරොත්තු වුණේ. ඒ නිසා ඒක යුතුකමක්. ඒ යුතුකම් ටික ඉෂ්ඨ කරන්න ඕන අනිවාර්යෙන්ම යැයි පැවසීය.", "URL": "https://sinhala.adaderana.lk/news.php?nid=91787", "Category": null, "Parent URL": null}