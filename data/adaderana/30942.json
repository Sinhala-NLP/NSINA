{"Source": "Adaderana", "Timestamp": "January 21, 2013 12:16 pm", "Headline": "ගුරුවරුන් නැතැයි සිසු මාපිය දෙගොල්ලන්ම විරෝධතාවයක", "News Content": "හුන්නස්ගිරිය, නුගේතැන්න මහා විද්‍යාලයට ගුරුවරුන් නොමැති බව පවසමින් එම පාසලේ සිසුන් සහ දෙමව්පියන් අද (21) පෙරවරුවේ තෙල්දෙණිය කලාප අධ්‍යාපන කාර්යාලය ඉදිරිපිට විරෝධතාවයක නිරත විණි. මෙම පාසලට පැමිණෙන ගුරුවරුන් ඉතා කෙටි කාලයක් තුළ වෙනත් පාසල්වලට ස්ථාන මාරුවීම් ලබා යන බව විරෝධතාකරුවන් සඳහන් කළේය. මේ හේතුව නිසා පාසල වැසීයාමේ අවධානමක් මතුව ඇති බව ද ඔවුන් චෝදනා කරයි.", "URL": "https://sinhala.adaderana.lk/news.php?nid=30942", "Category": null, "Parent URL": null}