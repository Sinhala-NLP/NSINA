{"Source": "Adaderana", "Timestamp": "August 14, 2010 12:37 pm", "Headline": "රඹුටන් කැඩීමට ගොස් විදුලි සැර වැදී ළමුන් දෙදෙනක් මරුට", "News Content": "රත්නපුර, පතුල්පාන ප්‍රදේශයේ ළමුන් දෙදෙනකු විදුලිසැර වැදීමෙන් ජීවිතක්ෂයට පත්ව තිබේ. මෙහිදී විදුලි සැර වැදුණු තවත් ළමයෙකු රත්නපුර රෝහලේ ප්‍රතිකාර ලබමින් සිටින බව අද දෙරණ වාර්තාකරු සඳහන් කළේය. අදාළ ළමුන් තිදෙනා රඹුටන් ගසකට නැග රඹුටන් කඩමින් සිටියදී මෙම අනතුරට ලක්ව ඇත. ඔවුන් අත තිබූ යකඩ කම්බියකින් රඹුටන් කඩමින් සිටියදී එය අසල තිබූ විදුලි රැහැනක ගැටීමෙන් මෙම අනතුර සිදුව ඇති බව අප වාර්තාකරු සඳහන් කළේය. විදුලි සැර වැදුණු අනෙක් ළමයා ද බරපතල තත්ත්වයේ පසුවන බව සිද්ධිය සම්බන්ධයෙන්\"අද දෙරණ\"රත්නපුර රෝහලෙන් කළ විමසීමක දී එහි ප්‍රකාශකයෙකු සඳහන් කළේය. මෙ‍සේ අනතුරට‍ ලක්ව ඇත්තේ වයස අවුරුදු 10 ත් 15 ත් අතර වයසේ පසුවන ළමුන් තිදෙනෙකු බව සඳහන්ය.", "URL": "https://sinhala.adaderana.lk/news.php?nid=10230", "Category": null, "Parent URL": null}