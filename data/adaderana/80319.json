{"Source": "Adaderana", "Timestamp": "November 21, 2017 06:28 pm", "Headline": "දෙමළ ජනතාව ජාතික කොඩිය පිළිගන්නේ නැති බව සිවාජිලිංගම් කියයි", "News Content": "දැනට පවතින ව්‍යවස්ථාව මෙන්ම ජාතික කොඩිය ද දෙමළ ජනතාව පිළිගන්නේ නැති බවත් අලුත් ව්‍යවස්ථාවක් හා අලුත් ජාතික කොඩියක් ද නිර්මාණය කර ගැනීම දෙමළ ජනතාවගේ අභිප්‍රාය බව ත් උතුරු පළාත් සභා මන්ත්‍රී එම් . කේ. ස්වාජිලිංගම් මහතා පවසයි.ඔහු මේ බව ප්‍රකාශ කළේ අද(21) යාපනේ පැවැති මාධ්‍ය හමුවකදීය.ආන්දෝලනයට තුඩු දී ඇති උතුරු පළාත් අධ්‍යපාන ඇමැතිවරයා ජාතික කොඩිය එසවීම ප්‍රතික්ශේප කිරීමේ සිද්ධිය පිළිබඳ මාධ්‍යවේදීන් නැඟූ ප්‍රශ්නයකට පිළිතුරු දෙමින් ඔහු මේ බව පැවැසීය.මෙහිදී ඔහු මාධ්‍යවේදීන්ගෙන් පෙරළා ප්‍රශ්න කරමින් දෙමළ ජනතාව මරා දැමීමට වඩා ජාතික කොඩිය එසවීම ප්‍රතික්ශේප කිරීම වරදක් වන්නේ කෙසේදැයි අසා ඇත.ජාතික කොඩිය බිම දමා පාගා හෝ ගිනිතබා හෝ නැති අතර එය එසවීම ප්‍රතික්ශේප කිරීම පමණක් අද ප්‍රශ්නයක් කරගෙන ඇති බවද ඔහු මෙහිදී පෙන්වා දී ඇත.ඇමෙරිකාවේ ප්‍රාන්ත 50ක් පමණ ඇති රටක් වන නමුත් විරෝධතා උද්ඝෝෂණ කිරිමේදී එරට ජාතික කොඩිය ගිනිතබා විනාශ කිරීමට පවා නිදහසක් ඇති බවද ඔහු කියා ඇති බව වාර්තා වේ.", "URL": "https://sinhala.adaderana.lk/news.php?nid=80319", "Category": null, "Parent URL": null}