{"Source": "Adaderana", "Timestamp": "September 5, 2019 04:17 pm", "Headline": "උතුරු කොරියාවේ අපූරු විලාසිතා දැක්මක්", "News Content": "උතුරු කොරියාවේ සාම්ප්‍රදායික ඇඳුම් මෝස්තර ඇතුළත් විලාසිතා දැක්මක් ඊයේ ආරම්භ වුණි. එය දින තුනක් පුරා පැවැත්වීමට නියමිත බවයි විදෙස් වාර්තා සඳහන් කළේ. උතුරු කොරියාවේ වාර්ෂික කොරියානු ඇඳුම් විලාසිතා ප්‍රදර්ශනය මෙවර පැවැත්වෙන්නේ 17වන වරටයි. සාම්ප්‍රදායික කාන්තා ඇඳුම්, මංගල ඇඳුම්, ළමා ඇඳුම් හා පාවහන් නිර්මාණ රැසක් ප්‍රදර්ශනයට එක්කර ඇත. ප්‍රදර්ශනයට සමගාමිව සාම්ප්‍රදායික ඇඳුම් නිර්මාණ ඇතුළත් විලාසිතා දැක්මක්ද සංවිධාන කර තිබුණි. \"හැන්බොක්\" යනුවෙන් හඳුන්වන සාම්ප්‍රදායික කාන්තා ඇඳුමට මෙහිදී විශේෂ ස්ථානයක් හිමි වී ඇත. විලාසිතා දැක්මේ අවස්ථා කිහිපයක් උතුරු කොරියානු රාජ්‍ය මාධ්‍ය නාලිකාව වාර්තා කර තිබුණි. කොරියානු ඇඳුම් විලාසිතා ප්‍රදර්ශනය සැප්තැම්බර් 4වන දා සිට 6වන දා තෙක් දින තුනක කාලයක් පැවැත්වෙන බවද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=118371", "Category": null, "Parent URL": null}