{"Source": "Adaderana", "Timestamp": "May 18, 2013 09:26 am", "Headline": "රාජස්ථාන් රෝයල්ස් සන්රයිසස්ට පරදියි", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ රාජස්ථාන් රෝයල්ස් කණ්ඩායම සම්‍ඟ පැවති තරගයෙන් ලකුණු 23 ක ජයක් හිමිකර ගැනීමට සන්රයිසස් හයිද්‍රාබාද් කණ්ඩායම සමත්ව තිබේ. තරගයේ කාසියේ වාසිය දිනාගත් සන්රයිසස් කණ්ඩායම පළමුවෙන් පන්දුවට පහරදුන්නේය. පන්දු වාර 20 අවසානයේ දී එම කණ්ඩායම කඩුළු 09 ක් දැවි ලකුණු 136ක් ලබා ගත්තේය. පිළිතුරු ඉනිම ක්‍රීඩා කළ රාජස්ථාන් රෝයල්ස් කණ්ඩායමට පන්දු වාර 20 අවසානයේ දී කඩුළු 09ක් දැවී ලබාගත හැකි වූයේ ලකුණු 113ක් පමණි. මෙම ජයග්‍රහණයත් සමග සන්රයිසස් හයිද්‍රාබාද් කණ්ඩායමට අවසන් පූර්ව වටය සඳහා පිවිසීමට වැඩි අවස්ථාවක් උදාවී ඇත.", "URL": "https://sinhala.adaderana.lk/news.php?nid=34185", "Category": null, "Parent URL": null}