{"Source": "Adaderana", "Timestamp": "September 10, 2011 08:34 am", "Headline": "පකිස්ථානයෙන් අඛණ්ඩව සිමෙන්ති ආනයනය කරනවා", "News Content": "පකිස්ථාන ලකී සමාගම මගින් අඛණ්ඩව සිමෙන්ති ආනයනය කිරීමට අපේක්ෂා කරන බව සමූපකාර මණ්ඩලය පවසයි. අදාළ සිමෙන්ති \"කෝප් සිමෙන්ති\" නමින් වෙළඳපොළට නිකුත් කෙරෙනු ඇත. එස්.එල්.එස්. ප්‍රමිති සහතිකය ලැබූ ආන්දෝලනයට තුඩු දුන් සිමෙන්ති තොගය ලබන 20 වැනිදිනට පෙර වෙළඳපොළට නිකුත් කරන බව සමූපකාර මණ්ඩලය පවසයි. බහාලුම් 25ක ආනයනය කර ඇති මෙම සිමෙන්ති මිටි සමූපකාර සමිති හා ගොඩනැගිලි ද්‍රව්‍ය සංස්ථාව හරහා දිවයින පුරා බෙදාහැරීමට නියමිතය.", "URL": "https://sinhala.adaderana.lk/news.php?nid=18625", "Category": null, "Parent URL": null}