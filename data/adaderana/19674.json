{"Source": "Adaderana", "Timestamp": "October 30, 2011 12:44 pm", "Headline": "නිධන් හෑරූ ප්‍රා.මන්ත්‍රී ගම්වාසීන්ට මාට්ටු", "News Content": "නිධන් හාරමින් සිටි පිරිසක් අතර සිටියදී තලාව ප්‍රා‍දේශීය සභාවේ මන්ත්‍රීවරයෙකු සහ තවත් පුද්ගලයෙකු අත් අඩංගුවට‍ ගෙන තිබේ. කුඩාගම , යකඩදුටුවැව ප්‍රදේශයේ විහාරස්ථානයක පැරණි චෛත්‍යයක නිධන් හාරමින් සිටි පිරිසක් ප්‍රදේශවාසීන් විසින් අද අලුයම එකයි තිහට පමණ වටලා ඇති බව මිහින්තලය පොලිසිය සඳහන් කරයි. නිධන් හැරීම සඳහා දස දෙනෙකු පමණ පැමිණ ඇති අතර සෙසු පිරිස පලා ගොස් තිබේ. අදාළ පිරිස පැමිණි කැබ් රථයකට ප්‍ර‍දේශවාසීන් විසින් අලාභ හානී සිදුකර ඇති බව ද වාර්තා වේ. ප්‍රදේශවාසීන් විසින් අල්ලා ගත් මන්ත්‍රීවරයා සහ අනෙක් සැකකරු පොලිසියට භාරදී ඇති අතර ඔවුන් අද අනුරාධපුර මහේස්ත්‍රාත් අධිකරණයට ඉදිරිපත් කරන බව මිහින්තලය පොලිසිය කියා සිටියි.", "URL": "https://sinhala.adaderana.lk/news.php?nid=19674", "Category": null, "Parent URL": null}