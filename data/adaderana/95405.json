{"Source": "Adaderana", "Timestamp": "September 2, 2018 10:02 am", "Headline": "ගැබිණි මව සහ කුඩා දරුවා රෝහලට යැවූ අනතුර", "News Content": "ආරච්චිකට්ටුව - බෝපත්ගම ප්‍රදේශයේදී යතුරු පැදියක් සහ කාර් රථයක් මුහුණට මුහුණ ගැටීමෙන් ගැබිණි මවක් සහ කුඩා දරුවෙකු තුවාල ලබා හලාවත මහා රෝහලට ඇතුළත් කර ඇත. ඊයේ (01) දින සවස මෙම අනතුර සිදුවී ඇත. අනතුරින් තුවාල ලබා ඇත්තේ ආරච්චිකට්ටුව - බෝපත්ගම පදිංචිව සිටින වයස අවුරුදු 29 ක් වන මවක් සහ වයස අවුරුදු 07 ක් වන ඇයගේ දරුවාය. තුවාල ලබා ඇති කාන්තාවගේ කුසේ සිටි දරුවා මිය ගොස් ඇති බව පොලීසිය කියයි. අනතුර සිදුකර ඇති මෝටර් රථය පැදවූ රියදුරා එම අවස්ථාවේ මත්පැන් පානය කර සිටි බවත්,ඔහුට රිය පැදවීම සදහා බලපත්‍රයක් නොමැති බවත් පොලීසිය පවසයි. සැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ආරච්චිකට්ටුව පොලීසිය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=95405", "Category": null, "Parent URL": null}