{"Source": "Adaderana", "Timestamp": "June 24, 2015 04:46 pm", "Headline": "ශ්‍රී ලංකා තානාපතිවරු 9ක් පත්වෙති", "News Content": "හිටපු යුදහමුදාපති ජෙනරාල් ජගත් ජයසූරිය මහතා බ්‍රසීල තානාපතිවරයා වශයෙන් හා ජෙනරාල් දයා රත්නායක මහතා පකිස්ථාන තානාපතිවරයා වශයෙන් පත්කර තිබේ.එසේම හිටපු විදේශ ලේකම් ක්ෂෙනුකා සෙනෙවිරත්න මිය තායිලන්තයේ තානාපතිවරිය වශයෙන්ද,ආර්.ඩී රාජපක්ෂ මහතා ස්වීඩනයේ තානාපති වශයෙන්ද,වයි.කේ.ඒ රෝහණජිත් මහතා ඉරානයේ තානාපතිවරයා වශයෙන්ද පත්කර ඇති බව විදේශ කටයුතු අමාත්‍යංශය පවසයි.මීට අමතරව පී.සෙල්වරාජ් මහතා ඊශ්‍රායලයේ තානාපතිවරයා වශයෙන්ද,ඒ.කේ.එම්.සදීක් මහතා නෙදර්ලන්තයේ තානාපතිවරයා වශයෙන්ද,ඩබ්.එම් කරුණාදාස මහතා කටාර්හි තානාපතිවරයා වශයෙන්ද, එස්.එච්.වී දිසානායක මහතා වියට්නාමයේ තානාපතිවරයා වශයනේද පත්කර තිබේ.", "URL": "https://sinhala.adaderana.lk/news.php?nid=52225", "Category": null, "Parent URL": null}