{"Source": "Adaderana", "Timestamp": "February 12, 2019 02:43 pm", "Headline": "හේනකින් මතු වුන ගිනි අවි", "News Content": "රිදීමාලියද්ද - ඇකිරියන්කුඹූර මදුරාඔය ප්‍රදේශයේ අද ඊයේ (11) උදෑසන සිදුකල හදිසි වැටලීමකදී හේන්යායක තිබූ බලපත්‍ර රහිත මෙරට නිෂ්පාදිත බෙහෙත් කොටන වර්ගයේ ගිනි අවි තුනක් සැකකරුවන් තිදෙනෙකුද සමඟ අත්අඩංගුවට ගත්බව රිදිමාලියද්ද පොලිසිය පවසයි. අත් අඩංගුවට පත්ව ඇත්තේ රිදීමාලියද්ද ඇකිරියන්කුඹූර, මදුරාඔය ප්‍රදේශයේ පදිංචි අවුරුදු 35,38 හා 46 වයසේ පසුවන පුද්ගලයින් තිදෙනෙකි. හේන් යාය වන සතුන්ගෙන් රැක ගැනීම සදහා මෙම ගිණී අවි භාවිතා කර ඇති බව සැකකරුවන් පොලීසිය වෙත පවසා ඇත. අත්අඩංගුවට ගත් පුද්ගලයින් පොලිස් ඇප මත මුදාහළ අතර ඔවුන්ට විරුද්ධව නඩු පැවරීමට නියමිතය. රිදීමාලියද්ද පොලිස් ස්ථානාධිපති රොෂාන් එස් බන්දුසේන මහතා ගේ උපදෙස් මත වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=104162", "Category": null, "Parent URL": null}