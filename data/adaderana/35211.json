{"Source": "Adaderana", "Timestamp": "June 24, 2013 04:14 pm", "Headline": "ආයුර්වේද කොමසාරිස්ට ඇසිඩ් ගැසූවන්ට ඇප නෑ", "News Content": "උතුරු මැද පළාත් ආයුර්වේද කොමසාරිස්වරයාට ඇසිඩ් ප්‍රහාරයක් එල්ල කිරීමේ චෝදනා මත අත්අඩංගුවට ගෙන සිටින සැකකරුවන් තිදෙනා ලබන මස දෙවන දින දක්වා තවදුරටත් රක්ෂිත බන්ධනාගාර ගත කර තිබේ. අනුරාධපුර අතිරේක මහේස්ත්‍රාත් සහ අතිරේක දිසාවිනිසුරු චන්දිම එදිරිමාන්න මහතා හමුවට සැකකරුවන් අද ඉදිරිපත් කිරීමෙන් පසු මෙම නියෝගය ලබාදෙන ලදී. සැකකරුවන්ට ඇප ලබාදෙන ලෙස ඔවුන්ගේ නීතීඥයින් අධිකරණයෙන් ඉල්ලීමක් කළ ද එය ප්‍රතික්ෂේප කෙරුණි. ආයුර්වේද වෛද්‍යවරයෙක්, හමුදා සෙබළෙක් සහ මාළු වෙළෙන්දෙක් සිද්ධිය සම්බන්ධයෙන් චෝදනා ලැබ සිටිති.", "URL": "https://sinhala.adaderana.lk/news.php?nid=35211", "Category": null, "Parent URL": null}