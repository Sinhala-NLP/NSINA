{"Source": "Adaderana", "Timestamp": "December 25, 2018 10:05 am", "Headline": "කුඩාවැල්ලේ වෙඩි තැබිම ගැන හොයන්න විශේෂ පරීක්ෂණයක්", "News Content": "තංගල්ල - කුඩාවැල්ල ධීවර වරාය තුළ දී සිදුවූ වෙඩි තැබීමේ සිද්ධිය සම්බන්ධයෙන් පොලිස්පතිවරයාගේ නියමයෙන් විශේෂ පරීක්ෂණයක් ක්‍රියාත්මක කර තිබේ. දකුණු පළාත් ජ්‍යෙෂ්ඨ නියෝජ්‍ය පොලිස්පතිගේ සහ මාතර දිස්ත්‍රික් නියෝජ්‍ය පොලිස්පති ප්‍රධානත්වයෙන් මෙය සිදු කරන බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා මේ බව පැවසීය. අද (25) උදෑසන සිදුවූ මෙම වෙඩි තැබීමෙන් පුද්ගලයින් සිව් දෙනෙකු දෙනෙකු මිය ගොස් තවත පස් දෙනෙකු තුවාල ලබා රෝහල් ගතකර ඇත. පොලිසිය පැවසුවේ යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර පළා ගොස් ඇති බවයි. මෙම ධීවර වරායේ කටයුතුවල නිරත දෙපිරිසක් අතර කලක සිට පවතින ආරවුලක් මෙම වෙඩි තැබීමට හේතු වී ඇති බව වාර්තා විය.", "URL": "https://sinhala.adaderana.lk/news.php?nid=101263", "Category": null, "Parent URL": null}