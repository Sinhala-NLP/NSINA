{"Source": "Adaderana", "Timestamp": "July 3, 2018 04:37 pm", "Headline": "ඉලංචෙලියන්ගේ තීන්දුවෙන් තවත් චූදිතයෙක් පෝරකයට", "News Content": "ත්‍රිකුණාමලය, උප්පුවේලි පොලිස් වසමට අයත් ප්‍රදේශයේ තම මවගේ දෙවන ස්වාමිපුර්ෂයා කපා කොටා ඝතනය කළ පුද්ගලයෙකුට ත්‍රිකුණාමලය මහාධිකරණය විසින් මරණ දඬුවම නියම කර තිබේ. ඒ අද(03) ත්‍රිකුණාමල මහාධිකරණය විනිසුරු වන මානික්ක වාසහර් ඉලංචෙලියන් විසින් ලබා දුන් නියෝගකට අනුවයි. මෙලෙස මරණ දඬුවම ලබා දී ඇත්තේ ත්‍රිකුණාමලය ආණ්ඩාන්කුලම් ප්‍රදේශයේ පදිංචි A.H සමීර ලක්මාල් නැමති 38 හැවිරිදි පුද්ගලයෙක්ටය. 2011 ජනවාරි මස 11 වන දින උපුවෙලි පොලිස් වසමේ ආණ්ඩාන්කුලම් ප්‍ර‍දේශයේ දී තම මවගේ දෙවන ස්වාමිපුර්ෂයා ඝාතනය සිදුකිරීමක් සම්බන්ධව දීර්ඝ ලෙස විභාග වු නඩුවකට අදාළව මෙම තීන්දුව ලබා දී ඇත. විශේෂත්වය වනුයේ මානික්ක වාසහර් ඉලංචෙලියන් විනිසුරුවරයා යාපනයේ මහාධිකරණය සිට ස්ථාන මාරුවීමක් ලබා ත්‍රිකුණාමලය මහාධිකරණය වෙත පැමිණ ලබා දුන් පළමු තීන්දුව මෙය වීමයි.", "URL": "https://sinhala.adaderana.lk/news.php?nid=91915", "Category": null, "Parent URL": null}