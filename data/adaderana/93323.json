{"Source": "Adaderana", "Timestamp": "July 27, 2018 11:20 pm", "Headline": "ඇබර්ඩීන් ස්ටෑන්ඩර්ඩ් ඉන්වෙස්ට්මන්ට්ස් වෙබ් අවඩියෙන් ශ්‍රී ලංකාව ගැන ලිපියක්", "News Content": "ලංකාවේ ණය බර නිසා විශාල මූල්‍ය අවශ්‍යතා ර්වල බාහිර ස්ථාවරය හේතුවෙන් තවමත් රටේ ආර්ථික වාතාවරණය තවදුරටත් අවදානමක පවතින බව ලොකයේ විශාලතම මූල්‍ය ආයෝජන සමාගමක් පවසයි. ඇබර්ඩීන් ස්ටෑන්ඩර්ඩ් ඉන්වෙස්ට්මන්ට්ස් වෙබ් අඩවියේ ප්‍රකාශයට පත් කරන ලද ලිපියක මේ බව ප්‍රකාශ කර තිබිණි. විනාශකාරී අයවැයක් සමඟ සම්පාත වෙමින් හා ආණ්ඩුවේ දූෂණයට විසඳුම් ලබා දීමට නියමිතව සිටියදී බැඳුම්කර වෙන්දේසිය වටා අක්‍රමිකතා නිසා හිටපු මහ බැංකු අධිපති අර්ජුන මහේන්ද්‍රන් සහ හිටපු මුදල් අමාත්‍ය රවී කරුණානායක යන අයගේ තනතුරු අහිමි වූ බව එම වාර්තාවෙන් පවසයි. ශ්‍රී ලංකාවේ යටිතල පහසුකම් ව්‍යාපෘති නතර කිරීමත් සමඟ රටේ ආර්ථික වර්ධන වේගය මන්ධගාමී වූ බවත් ඒ අතරට වරාය නගර ව්‍යාපෘතියද ඇතුලත් වේ සුපිරි බදු ,බැංකු සහ ටෙලිකොම් බදු, සීනි බදු සහ වෙනත් අත්‍යාවශ්‍ය දේ සඳහා පැනවූ බදු නිසා ව්‍යාපාරවලට හානි සිදුව තිබේ. ආසියාවේ අනෙකුත් ප්‍රධාන බැඳුම්කර වෙළඳාම් සමඟ සසඳන විට ශ්‍රී ලංකාව සාපේක්ෂව ද්‍රවශීල වෙළඳපොළක් ඇති බව වාර්තාවේ සඳහන්ය. මෑතකදී ශ්‍රී ලංකාවේ බැඳුම්කර වෙළඳපොලේ සිදුව ඇති ගණුදෙනු දෙස අවධානය යොමු කිරීමේදී ආයෝජකයක් විසින් අරගෙන ඇති අවදානමට සරිලන ප්‍රතිලාභයක් ලැබී ඇති බවද එම වාර්තාවේ පෙන්වා දී තිබේ. ඒ හේතුවෙන් ශ්‍රී ලංකාව කාලාපයේ රටවල් සමඟ සන්සන්දනය කිරීමේදී රුපියලේ අගය අවප්‍රමාණය වුවද ආයෝජකයන්ට හොඳ ශක්තිමත් ප්‍රතිලාභ ලැබිලා තියෙනවා. දේශපාලන වාතාවරණය හා 2020 මැතිවරණයත් සමඟ ඇති වන බලපෑම සැලකිල්ලට ගැනීමේදී එම ආයතනය පවස්න්නේ ශ්‍රී ලංකාවෙහි දිගු කාලීන ආයෝජනය සඳහා සුභවාදී වෙන බව එම වාර්තාවේ වැඩිදුරටත් දැක්වේ.", "URL": "https://sinhala.adaderana.lk/news.php?nid=93323", "Category": null, "Parent URL": null}