{"Source": "Adaderana", "Timestamp": "March 23, 2017 05:06 pm", "Headline": "වතුකම්කරු සාමුහික ගිවිසුමට අත්සන් තැබෙයි", "News Content": "වතුකම්කරු වැටුප් වැඩිවීමට අදාළ සාමුහික ගිවිසුම සඳහා ලංකා සේව්‍ය සම්මේලනය අත්සන් තබා තිබේ. රාජගිරියේ පිහිටි ලංකා සේව්‍ය සම්මේලන මූලස්ථානයේ දී ගිවිසුම අත්සන් කළ බව ලංකා වතු සේවා සංගමය සඳහන් කළේය. ලංකා වතු සේවා සංගමය සහ වතු සමාගම් විසි එකක් නියෝජනය කරමින් අත්සන් තැබුණු මෙම ගිවිසුම අනුව මාර්තු මස පළමු වැනිදා සිට බලපැවැත්වෙන පරිදි වතු සේවකයන්ට සියයට 25ක වැටුප් වර්ධකයක් හිමිවන බව සඳහන්ය. වතු කාර්යය මණ්ඩලවලට බලපාන ඉල්ලීම් රැසක් මෙම නව ගිවිසුම මගින් දිනා ගැනීමට හැකි වී ඇති බව ලංකා වතු සේවා සංගමයේ ප්‍රධාන ලේකම් නාත් අමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=71265", "Category": null, "Parent URL": null}