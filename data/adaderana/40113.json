{"Source": "Adaderana", "Timestamp": "January 5, 2014 03:59 pm", "Headline": "දොළොස්මහේ පහන සහ ඝණ්ඨාර කුළුණේ  ඉදිකිරීම් ඇරඹේ", "News Content": "ශ්‍රී පාද මළුවේ ස්ථාපිත කෙරෙන දොළොස්මහේ පහන සහ ඝණ්ඨාර කුළුණේ ඉදිකිරීම් කටයුතු අද සිට ආරම්භ කර තිබේ. අද උදෑසන 07.01 යෙදුණු සුභ මොහොතින් එහි ඉදිකිරීම් කටයුතු ආරම්භ කළ බව අද දෙරණ වාර්තාකරු සඳහන් කළේය. ශ්‍රී පාදස්ථානය වෙත දොළොස්මහේ පහන , ඝණ්ඨාර කුළුණ සහ ඉදිකිරීම් කටයුතු සඳහා අවශ්‍ය භාණ්ඩ කොටස් වශයෙන් ගුවනින් රැගෙන යාමට කටයුතු කර තිබුණි. ඒ සඳහා ගුවන් ගමන් වාර 16ක් සුදානම් කර තිබුණ අතර මේ දක්වා ශ්‍රී පාද මළුවට ගුවන් ගමන් වාර 11ක් ගොස් ඇති බව සඳහන්ය. කෙසේ වෙතත් අද දිනයේ ශ්‍රී පාද මළුව ආශ්‍රිතව පවතින දැඩි සුළං තත්වය හේතුවෙන් සෙසු භාණ්ඩ රැගෙන යාම ගුවන් හමුදාව විසින් හෙට දිනයට කල් දමා ඇත.", "URL": "https://sinhala.adaderana.lk/news.php?nid=40113", "Category": null, "Parent URL": null}