{"Source": "Adaderana", "Timestamp": "January 19, 2019 03:33 pm", "Headline": "පොලොන්නරුව වෙළඳ සංකීර්ණයක හදිසි ගින්නක්", "News Content": "අද(19) උදෑසන 9ට පමණ පොලොන්නරුව පොලිස් වසමේ කදුරුවෙල නගරයේ බස් නැවතුම්පල ඉදිරිපිට ගොල්ඩ්සිටි ෆැන්සි හවුස් වෙළඳ සංකීර්ණයේ හදිසි ගින්නක් හටගෙන තිබේ. පොලොන්නරුව පොලිස් ස්ථානයට ලද තොරතුරක් මත වහාම ක්‍රියාත්මක වූ පොලීසිය, පොලොන්නරුව ගිනි නිවීමේ ඒකකය හා ප්‍රදේශවාසීන් එක්ව සම්පූර්ණයෙන් ගින්න මැඩපවත්වා තිබේ. ගින්න හේතුවෙන් ජීවිත හානි සිදුව නොමැති අතර, ගින්නෙන් දෙමහල් ගොඩනැගිල්ලක් වූ එම වෙළඳ සංකීර්ණයේ කඩ කාමර 7ක් පමණ විනාශ වී තිබේ. ගින්න ඇති වීමට හේතුව මෙතෙක් අනාවරණය වී නොමැත. පොලොන්නරුව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=102658", "Category": null, "Parent URL": null}