{"Source": "Adaderana", "Timestamp": "August 16, 2018 02:04 pm", "Headline": "බන්ධනාගාරයට නව පොලිස් ඒකකයක්", "News Content": "බන්ධනාගාර දෙපාර්තමේන්තුව තුළ බන්ධනාගාර පොලිස් ඒකකයක් පිහිටු වීමට තීරණය කළ බව, අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාළ මහත්මිය පවසයි. අද(16) රත්නපුර ප්‍රදේශයේ දී අමාත්‍යතුමිය මේ බව ප්‍රකාශ කර තිබේ. පසුගිය දා බන්ධනාගාර බුද්ධි අශ විසුරුවා හැරීමත් සමඟ මෙම තීරණය ගත් බව ද එතුමිය වැඩිදුරටත් සඳහන් කර ඇත. නීතියානූකූල බලයක් තිබෙන ස්ථානයක් බවට බන්ධනාගාරය පත් කිරීම තම අරමුණ බව ද අමාත්‍යවරිය මෙහිදී පැවසා තිබේ. බුද්ධි අංශය 2010 වසරේ ස්ථාපිත කර ඇති අතර, වසර 8ක් පුරා වැටලීම් ක්‍රියාත්මක කළත් ඒ දේ සම්බන්ධව කිසිදු පුද්ගලයෙකුගේ වගකීමක් නොතිබුණු බව ද අමාත්‍යවරිය මෙහිදී සඳහන් කරයි. සමහර ගන්න තීරණ උසස් නිලධාරීන්ගේ අවශ්‍යතාවයට හා දේශපාලඥනයින්ගේ අවශ්‍යතා මත සිදු වු බව ද පැවසු අමාත්‍යවරිය, බන්ධනාගාරය තුළ නිලධාරීන් ලෙස කටයුතු කරන අයට හොඳ විනයක් තිබිය යුතු බව ද සඳහන් කළේය. බන්ධනාගාරය තුළ සිට පාතාලය මෙහෙයවන අයගේ අවශ්‍යතා නිසා ක්‍රියාත්මක වන මත් කුඩු ව්‍යාපාරය හේතුවෙන් රටට ඉතා හානිදායක තත්ත්වයක් ඇතිව තිබෙන බව ද සමහර නිලධාරීන්ට මරණ තර්ජන පවා එල්ල වී ඇති බවත් ඒ සියලු දේට මුහුණ දීමේ බලාපොරොත්තුවෙන් තමා අමාත්‍යාංශයක් හා දෙපාර්තමේන්තුවක් ලෙස තීන්දු තීරණ ඉදිරියේ දී ගන්නා බව ද අමාත්‍යවරිය සඳහන් කර තිබේ.", "URL": "https://sinhala.adaderana.lk/news.php?nid=94502", "Category": null, "Parent URL": null}