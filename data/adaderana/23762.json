{"Source": "Adaderana", "Timestamp": "April 24, 2012 11:01 am", "Headline": "බසයක් පෙරළී 08 දෙනෙකුට තුවාලයි", "News Content": "අද(24) පෙරවරුවේ ඕමන්ත පොලිස් වසමේ, වව්නියාව යාපනය ප‍්‍රධාන මාර්ගයේ මානික්කවලපිඩ හන්දියේ දී සිදුවූ රිය අනතුරකින් පුද්ගලයින් 08 දෙනෙකු තුවාල ලබා තිබේ. යාපනය දෙසට ධාවනය වූ පුද්ගලික බස් රථයක් මාර්ගයෙන් ඉවතට පැන පෙරළීමෙන් මෙම රිය අනතුර සිදුවී ඇති බව පොලිසිය පවසයි. අනතුර සිදුවන අවස්ථාවේ බස් රථයේ මගීන් 30 ක් පමණ ගමන් කරමින් සිට ඇති බව ද පොලිසිය සඳහන් කරයි. ඒ අතරින් පිරිමි මගීන් 07 දෙනෙකු සහ කාන්තාවක් තුවාල ලබා වව්නියාව රෝහලට ඇතුළත් කර ඇත. ඕමත්ත පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23762", "Category": null, "Parent URL": null}