{"Source": "Adaderana", "Timestamp": "May 7, 2016 01:30 pm", "Headline": " ශ්‍රී ලංකාවට යුධ උපකරණ අලෙවි කිරීමේ තහනම අමෙරිකාව ඉවත්කරයි", "News Content": "ශ්‍රී ලංකාවට යුධ උපකරණ අපනයනය කිරීම වළක්වමින් අමෙරිකාව විසින් දිගුකාලීනව පනවා තිබූ බාධක ඉවත් කිරීමට පියවර ගෙන තිබේ.අමෙරිකානු ආරක්ෂක වෙළඳ පාලන ඒකකයට අනූව මේ මස 04 වැනිදා සිට එම තහනම ඉවත් කර ඇත.ඒ අනූව ශ්‍රී ලංකාවට යුධ උපකරණ අපනයනය මෙන්ම ශ්‍රී ලංකාවෙන් අමෙරිකාවට එම උපකරණ හා සේවා අලෙවිය සම්බන්ධයෙන් වන බලපත්‍ර එකින් එක විශ්ලේෂණය කිරීමේ කටයුතු මේවන විට සිදුවන බව විදෙස් මාධ්‍ය වාර්තා කරයි.දශක 3ට ආසන්න කාලයක් තිස්සේ 1980 - 2009 ශ්‍රී ලංකාවේ පැවැති යුධමය වාතාවරණයේ ප්‍රතිඵලයක් ලෙස අමෙරිකාව ශ්‍රී ලංකාවට යුධ උපකරණ අපනයනය සම්බන්ධයෙන් සම්බාධක පනවා තිබිණ.කෙසේ වුවද බිම් බෝම්බ ඉවත් කිරීම, ආපදා කළමනාකරණයට සහය වීම ගුවන් හා මුහුදු ආරක්ෂණ සේවා සැපයීම සඳහා අමෙරිකාව විසින් ශ්‍රී ලංකාවට සහය ලබාදී තිබේ.", "URL": "https://sinhala.adaderana.lk/news.php?nid=59902", "Category": null, "Parent URL": null}