{"Source": "Adaderana", "Timestamp": "July 22, 2019 10:51 am", "Headline": "ඔළුව වහගෙන වෙළඳ සැලට ගිහින් ලක්ෂ 3ක් උස්සපු හැටි-CCTV දර්ශන සහිතයි", "News Content": "බණ්ඩාරගම මැදගම ප්‍රදේශයේ ගොඩනැඟිලි ද්‍රව්‍ය අලෙවි සැලකට ඇතුළු වු පුද්ගලයෙකු රුපියල් ලක්ෂ 3ක මුදලක් සොරා ගෙන ඇත. ඊයේ (21) උදෑසන මෙම මුදල් මංකොල්ලය සිදු කර ඇති අතර අදාළ පුද්ගලයා අලෙවිසැලට ඇතුළු වී මුදල් සොරා ගනු ලබන ආකාරය අසල තිබු CCTV කැමරාවක සටහන්ව තිබුණි. අදාළ පුද්ගලයා හිස ආවරණය කරගෙන අලෙවි සැලෙහි ඉදිරිපස දොර කඩා ඒ තුළට ඇතුළු වී ඇත. ඔහු සතුව තිබු පාවිච්චි නොකරන ලද පෙර ගෙවුම් කාඩ් පතක් සොරකම සිදුවු ස්ථානයේ තිබී පොලීසිය විසින් සොයාගෙන ඇත. සිද්ධිය සම්බන්ධයෙන් ඉදිරි විමර්ශන කටයුතු බණ්ඩාරගම පොලීසිය විසින් සිදු කරන බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=114703", "Category": null, "Parent URL": null}