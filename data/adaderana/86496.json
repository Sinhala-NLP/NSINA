{"Source": "Adaderana", "Timestamp": "March 28, 2018 11:36 am", "Headline": "ඇඳක් යටින් මතු වුණ දේ", "News Content": "ගිරාඳුරුකෝට්ටේ බෙලගන්වැව ගම්මානයේ නිවසක ඇදක් යට සඟවා තිබූ බෝර 12 තුවක්කුවක් අත්අඩංගුවට ගත් බව ගිරාදුරුකෝට්ට පොලීසිය පවසයි. නිවෙස් හිමි 62 හැවිරිදි පුද්ගලයා සැකපිට අත්අඩංගුවට ගත් අතර ඔහු වන සතුන් දඩයම් කිරීම සඳහා මේ තුවක්කුව උපයෝගි කරගන්නට ඇතැයි සැකකරන බවද පොලීසිය සඳහන් කරයි. ඊයේ(27) ලැබුණ තොරතුරක් මත මෙම නිවස සෝදිසි කිරීමේදි තුවක්කුව හමුවු බවද පොලිසිය සඳහන් කරයි. බදුල්ල පොලිස් අධිකාරි ධම්මික වීරසේකර හා සහකාර පොලිස් අධිකාරි උදිත් ලියන්ගේ යන මහත්වරුන්ගේ උපදෙස් මත ගිරාඳුරුකෝට්ටේ පොලිස් ස්ථානාධිපති ප්‍රධාන පොලිස් පරික්ෂක සමන් අංගම්මන මහතාගේ මෙහෙයවීම යටතේ ගිරාදුරුකෝට්ටේ පොලිසිය වැඩිදුර විමර්ශන සිදුකරයි. සැකකරු අද (28) මහියංගනය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=86496", "Category": null, "Parent URL": null}