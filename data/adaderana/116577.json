{"Source": "Adaderana", "Timestamp": "August 15, 2019 10:07 am", "Headline": "ස්විට්සර්ලන්තයේ සින්සිනාටි විවෘත ටෙනිස් තරගාවලියේ අවසන් 16 ය අතරට", "News Content": "සින්සිනාටි විවෘත ටෙනිස් තරගාවලියේ සුපිරි 16 දෙනාගේ වටය සඳහා සුදුසුකම් ලබා ගැනීමට ස්විට්සර්ලන්තයේ රොජර් ෆෙඩරර් ඊයේ(14) සමත් විය. ඒ ආර්ජන්ටිනාවේ ජුආන් ඉග්නාසියෝ ලන්ඩේරෝ පරාජයට පත් කරමින්. තරගයේ පළමු වටයේ සිට රොජර් ෆෙඩරර් විසින් ජුආන් ඉග්නාසියෝ ලන්ඩේරෝ හට ප්‍රබල අභියෝගයක් එල්ල කළේය. ඒ අනුව එම වටය ලකුණු 6ට 3ක් ලෙස රොජර් ෆෙඩරර් ජය ගැනීමට සමත් විය. දෙවන වටයද ප්‍රබල සටනක් දැක ගත හැකි වු අතර එම වටය ලකුණු 6ට 4ක් ලෙස ජය ගත්තේ ද රොජර් ෆෙඩරර් විසින්. ඒ අනුව තරගය තරග වට 2ට 0ක් ලෙස ජය ගත් රොජර් ෆෙඩරර් සින්ටිනාටි විවෘත ටෙනිස් තරගාවලියේ සුපිරි 16 දෙනාගේ වටයේ තම ස්ථානය තහවුරු කර ගත්තේය. රොජර් ෆෙඩරර් ලෝක ටෙනිස් ශ්‍රේණිගත කිරීමේ සටහනේ 3 වන ස්ථානයේ පසුවන අතර ඔහු හමුවේ පරාජය වු ජුආන් ඉග්නාසියෝ ලන්ඩේරෝ එම ශ්‍රේණිගත කිරීමේ සටහනේ පසු වන්නේ 59 වන ස්ථානයේයි.", "URL": "https://sinhala.adaderana.lk/news.php?nid=116577", "Category": null, "Parent URL": null}