{"Source": "Adaderana", "Timestamp": "August 13, 2012 04:06 pm", "Headline": "බෝල්ට්ට ක්‍රිකට් ගහන්නත් හිතිලා", "News Content": "ලොව වේගවත්ම මිනිසා ලෙස සැලකෙන ජැමෙයිකාවේ උසෙන් බෝල්ට් ක්‍රිකට් ක්‍රීඩාව සඳහා යොමුවීමට දැඩි කැමැත්තක් දක්වන බව ප්‍රකාශ කර තිබේ. මේ වසරේ පැවැත්වෙන බිග් බාෂ් ලීග් තරගාවලිය සඳහා ඉදිරිපත්වීමට තමා කැමැත්තෙන් පසුවන බව ඔස්ට්‍රේලියානු රූපවාහිනී මාධ්‍යයක් සමඟ අදහස් දක්වමින් බෝල්ට් ප්‍රකාශ කර ඇත. පන්දුවාර විස්සයි විස්ස තරග සඳහා ඉදිරිපත්වීමට අවස්ථාවක් ලැබුණහොත් අනි‍වාර්යෙන්ම තමන් ක්‍රීඩා කරන බව ඔහු ප්‍රකාශ කර තිබේ. ඔස්ට්‍රේලියාවේ ෂේන් වෝන් ද මේ සම්බන්ධයෙන් උසේන් බෝල්ට්ගේ අදහස් විමසා ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=26555", "Category": null, "Parent URL": null}