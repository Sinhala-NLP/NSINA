{"Source": "Adaderana", "Timestamp": "January 8, 2018 08:00 pm", "Headline": "ඉඩම් ඇමතිට අගමැතිගෙන් මල් මිටක්", "News Content": "ජනතාවට සින්නක්කර ඔප්පුවක අයිතිය ලබාදීමට වත්මන් ඉඩම් ඇමාත්‍යවරයා විසින් සිදුකරන කාර්‍යභාරය ඉතා ප්‍රශන්සනීය බවත් තමාටම හිමිකමක් ඇති ඉඩමක අයිතිය ජනතාවට ලබාදීමට රජය කටයුතු කරන බවත් එක්සත් ජාතික පක්ෂ විශේෂ සම්මේලනයේ පාක්ෂිකයින් ඇමතූ අග‍්‍රාමාත්‍ය රනිල් වික‍්‍රමසිංහ මහතා ප‍්‍රකාශකර සිටියේය. රටේ බලය ලබාගත්තෙත්, ගමේ බලය ඉල්ලන්නෙත් මේ රටේ ඔබ සියලු දෙනාටම හොද අනාගතයක් ලබාදීමට බවත් මෙහිදී තවදුරටත් අදහස් දැක්වූ අග්‍රාමාත්‍යවරයා කියා සිටියේය.. එසේම මෙහිදී අදහස් දැක්වූ එජාප නියෝජ්‍ය නායක නිවාස සහ ඉදිකිරීම් අමාත්‍ය සජිත් ප්‍රමදාස මහතාද ඇමති ගයන්තගේ ඔප්පු බෙදාදීමේ වැඩසටහන අගය කළේය.. මීට පෙරද දෙනියායේ පැවති කඩිනම් ඔප්පු බෙදාදීමේ උත්සවයක් අමතමින් අග්‍රාමාත්‍ය රනිල් වික්‍රමසිංහ මහතා කියා සිටියේ දේශපාලනයේ පතාක යෝධයින් දෙදෙනකුවන හිටපු ජනපති රණසිංහ ප්‍රේමදාස මහතාගේ සහ හිටපු මහවැලි අමාත්‍ය ගාමිනි දිසානායක මහත්වරුන්ගේ කාර්‍යක්ෂමතාව අද මම ඉඩම්ඇමති ගයන්ත කරුණාතිකගෙනුත් දකින බවත් එතුමාගේ කඩිනම් ඔප්පු බෙදාදීමේ වැඩසටහන අගය කළයුතු බවත්ය​", "URL": "https://sinhala.adaderana.lk/news.php?nid=82690", "Category": null, "Parent URL": null}