{"Source": "Adaderana", "Timestamp": "May 27, 2018 08:24 am", "Headline": "හෙරොයින් ජාවාරම් කළ පුද්ගලයින්  2 ක් මුල්ලෙගමෙන් අල්ලයි", "News Content": "අතුරුගිරිය, මුල්ලෙගම ප්‍රදේශයේ දී හෙරොයින් ජාවාරමේ නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. අතුරුගිරිය පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ. එහිදී එක් සැකකරුවෙකු සතුව තිබී හෙරොයින් මිලිග්‍රෑම් 560ක් සහ රිවෝල්වරයක් ද අනෙක් සැකකරු සතුව තිබී හෙරොයින් මිලිග්‍රෑම් 50 බැගින් අඩංගු පැකට් 4ක් ද සොයාගෙන තිබේ. සැකකරුවන් 23 හැවිරිදි සහ 36 හැවිරිදි හෝමාගම ‍ප්‍රදේශයේ පදිංචිකරුවන් දෙදෙනෙකි. අත්අඩංගුවට ගත් සැකකරුවන් හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අතුරුගිරිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89882", "Category": null, "Parent URL": null}