{"Source": "Adaderana", "Timestamp": "October 12, 2012 01:48 pm", "Headline": "භූ කම්පන 2 ක් - අනතුරු ඇඟවීම් නෑ", "News Content": "නැගෙනහිර ඉන්දුනීසියාවේ අද (12) පෙරවරුවේ ප්‍රභල භූ කම්පනයක් හටගෙන තිබෙනවා. රිච්ටර් පරිමාණයේ ඒකක 6.7 ක් ලෙස සටහන් වූ එම භූ කම්පනය හේතුවෙන් සිදුව ඇති හානි පිළිබඳව මෙතෙක් අනාවරණය වී නොමැත. කෙසේ වුවද පැසිපික් සුනාමි අනතුරු ඇඟවීමේ මධ්‍යස්ථා‍නයෙන් සුනාමි අනතුරු ඇඟවීමේ නිවේදනයක් නිකුත් කර නොමැති බව විදෙස් වාර්තා සඳහන් කළේය. මේ අතර චිලී ‍රාජ්‍යයේ ද රිච්ටර් පරිමාණයේ ඒකක 5.5 ක ප්‍රභලතාවයකින් යුතු භූ කම්පනයක් හටගෙන තිබේ. සන්තියාගෝ නුවරට කම්පන තත්ත්වය දැනී ඇති අතර එමගින් ද සිදුවූ හානි පිළිබඳ අනාවරණය වී නොමැති බව වි‍දෙස් වාර්තා සඳහන් කරයි.", "URL": "https://sinhala.adaderana.lk/news.php?nid=28227", "Category": null, "Parent URL": null}