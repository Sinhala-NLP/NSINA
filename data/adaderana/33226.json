{"Source": "Adaderana", "Timestamp": "April 12, 2013 03:58 pm", "Headline": "උඩවලව ජලාශයේ දොරටු 4 ක් විවරවෙයි", "News Content": "උඩවලව ජලාශයේ වාන් දොරටු 4 ක් විවෘත කර තිබේ. පවතින අධික වර්ෂාවත් සමග උඩවලව ජලාශයේ ජල මට්ටම ඉහළ ගොස් ඇති බැවින් මෙම පියවර ගත් බව ආපදා කළමනාකරණ මධ්‍යස්ථානය සඳහන් කළේය. අදාළ වාන් දොරටු 4 ක් අඩි එක හමාර බැගින් විවෘත කිරීමට සිදුවූ බව එම මධ්‍යස්ථානය සඳහන් කළේය. ජලාශය අවට පහත් බිම්වල වෙසෙන ජනතාවට මේ පිළිබඳ අවධානයෙන් පසුවන ලෙස ආපදා කළමනාකරණ මධ්‍යස්ථානය දැනුම්දෙයි.", "URL": "https://sinhala.adaderana.lk/news.php?nid=33226", "Category": null, "Parent URL": null}