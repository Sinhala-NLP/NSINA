{"Source": "Adaderana", "Timestamp": "February 4, 2019 09:43 am", "Headline": "තියුණූ ආයුධයකින් පහරදී කාන්තාවක් ඝාතනය කරයි", "News Content": "මිරිහාන, නුගේගොඩ ප්‍රදේශයේදී පුද්ගලයෙකු විසින් තියුණූ ආයුධයකින් පහරදී කාන්තාවක් ඝාතනය කර තවත් කාන්තාවකට තුවාල සිදු කර තිබේ. මේ පිළිබඳ මිරිහාන පොලිසියට ලද තොරතුරක් මත මේ වන විට විමර්ශන ආරම්භ කර ඇති බව පොලිස් මාධ්‍යප්‍රකාශක කාර්යාලය සඳහන් කළේය. මියගොස් ඇත්තේ දාම්පේ, මීගොඩ ප්‍රදේශයේ පදිංචිව සිටි 69 හැවිරිදි කාන්තාවක්. පහරකෑමෙන් තුවාල ලැබූ කාන්තාව ප්‍රතිකාර සඳහා කළුබෝවිල රෝහලට ඇතුළත් කර තිබේ. ඝාතනය සිදු කළ සැකකරු අත්අඩංගුවට ගෙන ඇති අතර ඝාතනයට හේතුව මෙතෙක් අනාවරණය වී නොමැති බව පොලිසිය පැවසුවේය. මිරිහාන පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103655", "Category": null, "Parent URL": null}