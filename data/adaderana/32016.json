{"Source": "Adaderana", "Timestamp": "March 1, 2013 10:12 am", "Headline": "තුට්ටුවට දෙන්න බෑ - වී කිලෝවට 40ක් දෙන්න", "News Content": "වී කිලෝවක් සඳහා රුපියල් 40 ක සහතික මිලක් නියම කරන ලෙස සමස්ත ලංකා ගොවිජන සම්මේලනය රජයෙන් ඉල්ලීමක් කරයි. නිෂ්පාදන මිල ඉහළයාම හේතුවෙන් දැනට නියම කර ඇති මිල යටතේ වී අලෙවි කිරීමෙන් ගොවීන්ට වාසියක් සිදු නොවන බව ගොවීන් පෙන්වාදෙයි. පොළොන්නරුව දිස්ත්‍රික්කයේ වී අස්වනු නෙළිම ආරම්භ වී ඇති අතර රජය මැදිහත් වී කඩිනමින් වී මිලදී ගැනීම සඳහා වැඩපිළිවෙළක් ක්‍රියාත්මක කළ යුතු බව ද ඔවුන් පවසයි. වී කිලෝවක් සඳහා සහතික මිලක් ලබාදෙන ලෙස ඉල්ලා ඊයේ පස්වරුවේ හිගුරක්ගොඩ නගර මධ්‍යයේදී උද්ඝෝෂණයක් ද පැවැත්විණ.", "URL": "https://sinhala.adaderana.lk/news.php?nid=32016", "Category": null, "Parent URL": null}