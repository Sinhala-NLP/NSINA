{"Source": "Adaderana", "Timestamp": "January 28, 2011 02:35 pm", "Headline": "මැතිවරණයට ඉදිරිපත් වූ නාමයෝජනා 450 ක් ඉවතට ", "News Content": "ඉදිරි පළාත් පාලන මැතිවරණය වෙනුවෙන් ඊයේ(27) දිනයෙන් බාරගෙන අවසන්වූ නාමයෝජනා අතරින් 450 ක් ප්‍රතික්ෂේප වී ඇති බව මැතිවරණ කොමසාරිස් දයානන්ද දිශානායක මහතා පවසයි. ප්‍රකාශයට පත් කර ඇති පළාත් පාලන ආයතන 301 සඳහා නාමයෝජනා පත්‍ර 2047ක් ඉදිරිපත්ව තිබු බව මැතිවරණ කොමසාරිස්වරයා සඳහන් කරයි. ඒ අතරින් 1597ක් ඒ ඒ දිස්ත්‍රික් තේරීම් භාර නිලධාරීවරුන් විසින් පිළිගෙන තිබේ. අම්පාර දිස්ත්‍රික්කයේ වැඩිම නාමයෝජනා සංඛ්‍යාවක් ප්‍රතික්ෂේප වී ඇත. අම්පාර දිස්ත්‍රික්කය සඳහා ඉදිරිපත්ව තිබු නාමයෝජනා 164 අතරින් 48ක් ප්‍රතික්ෂේප වී තිබේ. ඉන් නාමයෝජනා පත්‍ර 43 ක් ස්වාධීන කණ්ඩායම් ඉදිරිපත් කර තිබු නාමයෝජනාය.", "URL": "https://sinhala.adaderana.lk/news.php?nid=13815", "Category": null, "Parent URL": null}