{"Source": "Adaderana", "Timestamp": "July 21, 2017 03:50 pm", "Headline": " පූණ්ඩළුඔය පහළ වීදියේ ගින්නක්", "News Content": "තලවාකැලේ - පූණ්ඩළුඔය නගරයේ හටගත් ගින්නකින් වෙළෙඳසැල් දෙකක් සම්පුර්ණයෙන්ම ගිනි ගෙන විනාශ වී තිබේ.එම වෙළෙඳසැල්වලට යාබදව තිබු නිවසකට දැඩි අලාභ හානි සිදුව ඇති බව පොලීසිය පවසයි.අද (21) උදැසන 9.30ට පමණ එක් වෙළෙඳසැලකින් හටගත් ගින්න සෙසු වෙළෙඳසැලට හා නිවසට පැතිර ගොස් ඇති බව පොලීසිය පැවසුවේය.ගින්නෙන් කිසිවෙකුටත් අනතුරක් සිදුව නොමැති අතර පූණ්ඩළුඔය පොලීසියේ නිලධාරීන් හා ප්‍රදේශවාසීන් එක්ව ගින්න පාලනය කර තිබේ.ගින්නට හේතුව මෙතෙක් අනාවරණය වී නොමැති අතර ගින්නෙන් සිදුවු අලාභයද මෙතෙක් තක්සේරු කර නොමැති බව අද දෙරණ වාර්තාකරු පවසයි.සිද්ධිය සම්බන්ධයෙන් පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=75489", "Category": null, "Parent URL": null}