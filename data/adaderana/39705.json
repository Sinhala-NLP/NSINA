{"Source": "Adaderana", "Timestamp": "December 19, 2013 12:32 pm", "Headline": "ඉඹුල්පේ දෙවන වරටත් පරාදයි ", "News Content": "එක්සත් ජනතා නිදහස් සන්ධානයේ බලය හිමි තවත් ප්‍රාදේශීය සභාවක අයවැය දෙවන වරට පරාජය වී තිබේ. ඒ ඉඹුල්පේ ප්‍රාදේශිය සභවේ අයවැය වෙයි. ඒ අනුව එක්සත් ජනතා නිදහස් සන්ධානයට බලය හිමි පළාත් පාලන ආයතන 09ක අයවැය දෙවන වරටත් පරාජයට පත්ව තිබේ. ඊයේ(18) දිනයේ දි එක්සත් ජනතා නිදහස් සන්ධානය නිවේදනයක් නිකුත් කරමින් සඳහන් කළේ අයවැයට එරෙහිව ඡන්දය ලබාදෙන මන්ත්‍රීවරුන් සම්බන්ධයෙන් විනය ක්‍රියාමාර්ග ගන්නා බවයි. මන්ත්‍රී ධුරය පවා අහෝසි කරන බවට දැනුම් දී තිබියදී අද(19) දිනයේත් ඉඹුල්පේ ප්‍රාදේශිය සභාවේ මන්ත්‍රීවරුන් කිහිප දෙනෙකු අයවැයට එරෙහිව ඡන්දය ප්‍රකාශය කිරීම විශේෂත්වයකි. ඒ අනුව අය වැය පක්ෂය ඡන්ද 2ක් ලැබී තිබෙන අතර අය වැයට විරුද්ධව ඡන්ද 9ක් ලැබී තිබේ. අය වැය ඡන්ද විමසන අවස්ථාවේදී එහි එක් මන්ත්‍රීවරයෙකු සභාවෙන් ඉවත් වී ඇති අතර තවත් මන්ත්‍රීවරයෙකු සභාවට පැමිණි නොමැති බවද අද දෙරණ වාර්තාකරු සඳහන් කරයි. ඉඹුල්පේ ප්‍රාදේශීය සභාවේ මන්ත්‍රීවරුන් 14 දෙනෙකුගෙන් සමන්විත වෙයි.", "URL": "https://sinhala.adaderana.lk/news.php?nid=39705", "Category": null, "Parent URL": null}