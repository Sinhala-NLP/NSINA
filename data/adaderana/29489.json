{"Source": "Adaderana", "Timestamp": "November 26, 2012 09:06 am", "Headline": "අයහපත් කාලගුණයෙන් බිතාන්‍යයේ නිවාස 800 ක් විනාශයි", "News Content": "මහා බ්‍රිතාන්‍යයට බලපෑ අයහපත් කාලගුණික තත්ත්වය හේතුවෙන් නිවාස 800 ට වැඩි ප්‍රමාණයක් විනාශයට පත්ව තිබේ. එංගලන්තයට සහ වේල්සයට මෙම අයහපත් කාලගුණ තත්ත්වය බලපා ඇති බව සඳහන්ය. පවතින දැඩි වර්ෂාපතනය සහ සුළං තත්ත්වය හේතුවෙන් නිවාස 816 ක් හානියට පත් ව ඇති බව ‍විදෙස් මාධ්‍ය වාර්තා කළේය. මෙම අයහයපත් කාලගුණික තත්ත්වය හේතුවෙන් පුද්ගලයින් දෙදෙනෙකු මියගොස් ඇත. මෙම මියගිය පුද්ගලයින්ගෙන් එක් අයෙක් කාන්තාවක් වන අතර එම කාන්තාව ගසක් කඩාවැටීම හේතුවෙන් ජීවිතක්ෂයට පත්ව තිබේ‍. අනෙක් පුද්ගලයා මෝටර් රථයක් අනතුරට පත්වීම හේතුවෙන් ජීවිතක්ෂයට පත්ව ඇති බව සඳහන්ය. ජල ගැල්ම හේතුවෙන් විපතට පත්වූ සෑම පුද්ගලයෙකුටම අවශ්‍ය පහසුකම් ලබාදීමට කටයුතු කරන බව අග්‍රාමාත්‍යය ඩේවිඩ් කැමරන් මහතා ප්‍රකාශ කර ඇත.", "URL": "https://sinhala.adaderana.lk/news.php?nid=29489", "Category": null, "Parent URL": null}