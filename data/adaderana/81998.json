{"Source": "Adaderana", "Timestamp": "December 24, 2017 09:14 am", "Headline": "වව්නියාවේ නිදහස් පක්ෂ අපේක්ෂිකාවක් එජාපයට", "News Content": "වව්නියාව දකුණ සිංහල ප‍්‍රාදේශීය සභාව වෙනුවෙන් ඉදිරිපත්වීමට ශ‍්‍රි ලංකා නිදහස් පක්ෂයෙන් නාමයෝජනා භාරදුන් අපේක්ෂිකාවක් එක්සත් ජාතික පක්ෂය වෙත එක්විණ. වව්නියාව දකුණු සිංහල ප‍්‍රාදේශීය සභාව වෙත ශ‍්‍රි ලංකා නිදහස් පක්ෂයෙන් නාමයෝජනා භාරදුන් ඩබි.චන්ද්‍රාවතී නමැති අපේක්ෂිකාව එලෙස වවුනියාව එක්සත් ජාතික පක්ෂ ප‍්‍රධාන සංවිධායක පි.කරුණාදාස මහතා වෙතින් එක්සත් ජාතික පක්ෂ සාමාජිකත්වය ලබා ගනු ලැබීය. ශ‍්‍රි ලංකා නිදහස් පක්ෂයේ සංවිධායකවරුන් අතර පවති අසමගිය හේතුවෙන් ශ‍්‍රි ලංකා නිදහස් පක්ෂයේ පරාජය නියත බවට පවසමින් අදාළ අපේක්ෂිකාව එක්සත් ජාතික පක්ෂයේ සාමාජිකත්වය ලබා ගෙන තිබේ. වැඩසටහන එක්වු වවුනියාව එක්සත් ජාතික පක්ෂ ප‍්‍රධාන සංවිධායක පි.කරුණාදාස මහතා පැවසූවේ වවුනියාව ශ‍්‍රි ලංකා නිදහස් පක්ෂ සංවිධායකවරුන් අතර පවතින අසමගිය හා ඉදිරි පළාත් පාලන මැතිවරණයේදී වවුනියාව ශ‍්‍රි ලංකා නිදහස් පක්ෂයේ පරාජය ස්ථිර බැවින් ශ‍්‍රි ලංකා නිදහස් පක්ෂයේ සාමාජිකයින් විශාල පිරිසක් ඉදිරි දින කිහිපයේදී එක්සත් ජාතික පක්ෂය වෙත එක්වීමට නියමිත බවයි. එක්සත් ජාතික පක්ෂ නායක අග‍්‍රාමාත්‍ය රනිල් වික‍්‍රමසිංහ මහතාගේ වව්නියාව සංචාරයේදී ශ‍්‍රි ලංකා නිදහස් පක්ෂයේ සාමාජිකයින් විශාල පිරිසක් එක්සත් ජාතික පක්ෂය වෙනුවෙන් එක්වීමට නියමිත බවද කරුණාදාස මහතා සදහන් කළේය. වැඩසටහන වෙනුවෙන් එක්සත් ජාතික පක්ෂයේ සාමාජිකයින් විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=81998", "Category": null, "Parent URL": null}