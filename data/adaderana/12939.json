{"Source": "Adaderana", "Timestamp": "December 18, 2010 10:23 am", "Headline": "ඉල්ලීමක් කළොත් සලකා බැලීමට සූදානම්", "News Content": "එක්සත් ජාතීන්ගේ විද්වත් කමිටු සාමාජිකයින් ශ්‍රී ලංකාවට පැමිණ උගත් පාඩම් හා ප්‍රතිසන්ධාන කොමිසම හමුවීම සම්බන්ධව ඉල්ලීමක් කළහොත් ඒ පිළිබඳව සලකා බැලීමට සූදානම් බව විදේශ කටයුතු අමාත්‍යාංශයේ මහජන සන්නිවේදන අධ්‍යක්ෂ හා මාධ්‍ය ප්‍රකාශක බන්දුල ජයසේකර මහතා පවසයි. ශ්‍රී ලංකාවේ කඩවී ඇතැයි පැවසෙන මානව හිමිකම් පිළිබඳ සොයාබලා උපදෙස් ලබාදීම සඳහා පත්කළ විද්වත් කමිටු සාමාජිකයින් ශ්‍රී ලංකාවට පැමිණීම සම්බන්ධව අද දෙරණ කළ විමසීමකදී ඒ මහතා මේ බව සඳහන් කළේය. එක්සත් ජාතීන්ගේ විද්වත් කමිටු සාමාජිකයින් ශ්‍රී ලංකාවට පැමිණ උගත් පාඩම් හා ප්‍රතිසංධාන කොමිසම හමුවීමට නියමිත බව ඊයේ(17) පැවති මාධ්‍ය හමුවකදී එක්සත් ජාතීන්ගේ සංවිධානයේ මහ ලේකම් බැංකි මූන් මහතා ප්‍රකාශ කර තිබිණි.", "URL": "https://sinhala.adaderana.lk/news.php?nid=12939", "Category": null, "Parent URL": null}