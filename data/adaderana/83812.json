{"Source": "Adaderana", "Timestamp": "January 31, 2018 09:12 am", "Headline": "මේ ඡන්දයේදී දූෂිතයින්ට ඉඩක් නෑ", "News Content": "මෙවර පළාත් පාලන ආයතන ඡන්දයේදී දූෂිතයින් හට ඉඩක් හිමි නොවන බව ජනතා විමුක්ති පෙරමුණ පවසයි. එම පෙරමුණේ ලාල්කාන්ත මහතා බදුල්ල ප්‍රදේශයේදී පැවති ජනහමුවකට එක්වෙමින් පැවසුවේ මීට පෙර පැවති ඡන්ද ක්‍රමයේදී දේශපාලඥයින් මෙන්ම රාජ්‍ය නිලධාරීන් ද දූෂිත ක්‍රියාවල නිරත වූ බවයි. මේ අතර කොළඹ ප්‍රදේශයේ පැවති ජන හමුවකදී පාඨලී චම්පික රණවක අමාත්‍යවරයා පැවසුවේ වත්මන් ආණ්ඩුවේ යහපාලන ප්‍රතිපත්ති කිසිවිටෙකත් වෙනස් නොකරන බවයි. වත්මන් ජනාධිපතිවරයා ශක්තිමත් කිරීමට සියලු දෙනා එක්විය යුතු බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි.", "URL": "https://sinhala.adaderana.lk/news.php?nid=83812", "Category": null, "Parent URL": null}