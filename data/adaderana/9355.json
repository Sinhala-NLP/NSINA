{"Source": "Adaderana", "Timestamp": "July 2, 2010 05:16 pm", "Headline": "ජී.එස්.පී නැතත් කමක්නැහැලු..?", "News Content": "ජි.එස්.පී. බදු සහනය නොලැබුනහොත් ඊට මුහුණ දීම සඳහා ශ්‍රී ලංකා රජය පූර්ව සුදානමකින් පසුවන බව ශ්‍රී ලංකා මහ බැංකුව අවධාරණය කරයි. ශ්‍රී ලංකා මහ බැංකුව නිකුත් කළ නිවේදනයක දැක්වෙන්නේ අදාළ සහනය නොලැබුනහොත් ක්‍රියා කළ යුතු ආකාරය පිළිබඳ රජය , මහ බැංකුව සහ අපනයනකරුවන් ගෙවී ගිය දෙවසර තුළම සාකච්ඡා කළ බවයි. ඒ අනුව එවැනි තත්ත්වයකට මුහුණ දීම සඳහා මෙරට විදේශ සංචිත ඉහළ නංවා ගැනීම , රට ස්ථායි තත්ත්වයට පත් කර ගැනීම , උද්ධමනය පහල මට්ටමක පවත්වා ගැනීම ඇතුළු කරුණු ගණනාවක් පිළිබඳ අවධානය යොමු කර ඇති බව ශ්‍රී ලංකා මහ බැංකුව පවසයි. මේ හේතුවෙන් ජි.එස්.පී. සහනය අහිමි වීමේ අභියෝගයට මුහුණ දීමට ශ්‍රී ලංකාව සුදානම් බව මහ බැංකුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=9355", "Category": null, "Parent URL": null}