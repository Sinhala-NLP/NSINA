{"Source": "Adaderana", "Timestamp": "January 30, 2016 10:12 am", "Headline": " රිදියගම ජලාශයෙන් මළ සිරුරක් මතුවෙයි", "News Content": "අම්බලන්තොට,රිදියගම ජලාශයේ තිබී පුද්ගල මළ සිරුරක් සොයා ගෙන තිබේ.අම්බලන්තොට පොලිසියට ලද තොරතුරක් මත සිදු කළ සෝදිසියකදී අදාළ මළ සිරුර සොයා ගත් බව පොලීසිය පවසයි.පසුගිය 28 වනදා රාත්‍රීයේ අදාළ පුද්ගලයා මිතුරන් කිහිපදෙනෙකු සමඟ මත් පැන් පානය කර යළි නිවස බලා යමින් සිටියදී ඔහු මෙම අනතුරට මුහුණදි ඇති බවට තොරතුරු අනාවරණය වී තිබේ.මරණකරු 38 හැවිරිදි අම්බලන්තොට ප්‍රදේශයේ පදිංචිව සිටි අයෙකි.ජලාශය අසළ තිබූ ජංගම දුරකථන 02ක් සහ ඇඳුම් කිහිපයක් ද පොලිසිය විසින් සොයාගෙන තිබේ.පශ්චාත් මරණ පරික්ෂණය අද(30) සිදු කිරිමට නියමිත අතර අම්බලන්තොට පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56782", "Category": null, "Parent URL": null}