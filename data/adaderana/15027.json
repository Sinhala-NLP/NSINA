{"Source": "Adaderana", "Timestamp": "March 23, 2011 04:02 pm", "Headline": "එකම විසඳුම ඊලම පමණයි-කච්චතිව් යළි පවරාගත යුතුයි", "News Content": "ශ්‍රී ලංකාවේ ද්‍රවිඩ ජනයාගේ ගැටලු වලට පවත්නා එකම විසඳුම ඊලාම් රාජ්‍යයක් ස්ථාපිත කිරීම බව විඩුදලෛයි සිරුත්තෛගල් පක්ෂයේ සභාපති ටී.තිරුමාවලවන් පවසයි. අද(23)චෙන්නායි වල සිය පක්ෂයේ ප්‍රතිපත්ති ප්‍රකාශනය ඉදිරිපත් කරමින් හෙතෙම මේ බව සඳහන් කර තිබේ. ශ්‍රී ලංකාවේ ද්‍රවිඩ ජනයා වෙනුවෙන් ඊලාම් රාජ්‍යයක් ස්ථාපිත කිරීම සඳහා තමා දිගින් දිගටම අරගල කළ බව හෙතෙම සිය ප්‍රතිපත්ති ප්‍රකාශනය තුළින් අවධාරණය කර ඇති වග නක්කීරන් වෙබ් අඩවිය උපුටා දක්වයි. ශ්‍රී ලංකාවට පවරාදෙනු ලැබූ කච්චතිව් දූපතද යළි ඉන්දියාවට පවරා ගැනීමට ක‍ටයුතු කරන බව ටී.තිරුමාවලවන් සිය ප්‍රතිපත්ති ප්‍රකාශනයේ වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=15027", "Category": null, "Parent URL": null}