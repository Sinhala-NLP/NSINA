{"Source": "Adaderana", "Timestamp": "August 12, 2010 04:29 pm", "Headline": "ෆොන්සේකාගේ නිදහස ඉල්ලූ උද්ඝෝෂණයට කඳුළු ගෑස් ", "News Content": "අද පස්වරුවේ ගාල්ලේ පැවති ප්‍රජාතන්ත්‍රවාදී ජාතික සන්ධානය මගින් සංවිධානය කරන ලද උද්ඝෝෂණය කඳුළු ගෑස් ප්‍රහාරයක් එල්ල කොට විසුරුවා හැරීමට පොලීසිය කටයුතු කර තිබේ. ගාල්ල පොලිසිය ඉදිරිපිට දී මෙම කඳුළු ගෑස් ප්‍රහාරය එල්ල කෙරුණු බව අද දෙරණ වාර්තාකරු පැවසුවේය. ගාල්ල, ඕල්කට් ප්‍රතිමාව ඉදිරිපිටින් පාගමන ආරම්භ කෙරුණු අතර ගාල්ල නගර‍යේ බස්නැවතුම්පොළ ඉදිරිපිටට යෑමට උද්ඝෝෂකයින් උත්සහ දරා තිබුණි. \"ප්‍රජාතන්ත්‍රවාදය වෙනුවෙන් ජනතා උද්ඝෝෂණය\" මැයෙන් මෙය සංවිධානය කර තිබු අතර ඊට විජිත හේරත්, අර්ජුන රණතුංග, ලාල්කාන්ත, අනෝමා ‍ෆොන්සේකා යන මහත්ම මහත්මීන් ‍මීට සහභාගී වී සිටියහ. පසුව අර්ජුන රණතුංග මහතා නගර මධ්‍යයට රැස්වූ පිරිස අමතමින් සිටියදී නැවත වරක් පොලිසිය විසින් කඳුළු ගෑස් ප්‍රහාර එල්ල කර පිරිස විසුරුවා හැරි බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=10187", "Category": null, "Parent URL": null}