{"Source": "Adaderana", "Timestamp": "October 1, 2012 04:28 pm", "Headline": "විද්‍යාලෝකේ 08 වැනිදා තෙක් වසයි", "News Content": "ගාල්ල විද්‍යාලෝක විද්‍යාලයේ අද (01) ඇති වු නොසන්සුන්කාරී වාතාවරණය හේතුවෙන් එම විද්‍යාලය ලබන (08) දක්වා වසා දැමීමට තීරණය කර තිබේ. එම ගැටලුවට විසඳුමක් ලබා ගැනීමේ අරමුණින් අදාළ තීරණය ගත් බව දකුණු පළාත් අධ්‍යාපන අධ්‍යක්ෂ කිත්සිරි ලියනගමගේ මහතා පැවසුවේය. එම විද්‍යාලයට අලුතින් පත්ව ආ නව විදුහල්පති බන්දුල ජයසිංහ මහතාට සිසුන් හා ඔවුන්ගේ මව්පියන් දැඩිලෙස විරෝධය පළ කිරීම නිසා අද එම විද්‍යාල පරිශ්‍රයේ නොසන්සුන්කාරී තත්ත්වයක් ඇති වුණි. නොසන්සුන්කාරී ලෙස හැසිරුණු ළමුන් හා මව්පියන් විදුහල්පතිවරයාගේ මෝටර් රථයට, ඔහුගේ නිල කාර්යාලයට හා පාසලේ දේපළවලට හානිකර ඇති බවත් ඔවුන් අත්අඩංගුවට ගැනීමට පරීක්ෂණ ආරම්භ කර ඇති බවත් පොලීසිය පැවසුවේය.", "URL": "https://sinhala.adaderana.lk/news.php?nid=27913", "Category": null, "Parent URL": null}