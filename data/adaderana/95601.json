{"Source": "Adaderana", "Timestamp": "September 5, 2018 03:56 pm", "Headline": "පුත්තලමේ සුනාමි කුළුණක් අක්‍රියයි", "News Content": "පුත්තලම දිස්ත්‍රික්කයේ පිහිටි සුනාමි අනතුරු ඇගවීමේ කුළුණු හතරින් එක් කුළුණක් අක්‍රිය තත්වයේ පවතින බව වාර්තා වේ. අද ( 05 ) පෙරවරුවේ පැවති පෙරහුරුවේදී මේ බැව් අනාවරණය වී ඇති අතර මෙලෙස අක්‍රිය තත්වයේ ඇත්තේ මහවැව බරුදල්පොල පිහිටි සුනාමි අනතුරු ඇගවීමේ කුළුණයි . සුනාමි අනතුරු ඇගවීමේ කුණුනෙන් සඥා නිකුත්වන අතර එයට බියට පත් නොවන ලෙසට ඊයේ (04)දිනයේ ගමින් ගමට පැමිණ මහජනතාව දැනුවත් කලත් අද එවැනි සඥාවක් සුනාමි අනතුරු ඇගවීමේ කුළුණින් නිකුත් නොවුණු බව ජාතික ධිවර සහයෝගිතාවයේ පුත්තලම දිස්ත්‍රික් සම්බන්ධිකාරක ලොයෙල් පිරිස් මහතා පැවසිය . පුත්තලම දිස්ත්‍රික්කයේ පිහිටි උඩප්පුව , හලාවත හා වෙන්නප්පුව යන සුනාමි අනතුරු ඇගවීමේ කුළුණු මගින් පරීක්ෂණ හඬ පටයක් විකාශය කෙරුණු අතර එම කුළුණු මගින් නිකුත් කල හඩ කිලෝමීටරයකට වැඩි දුරකට ඇසි තිබිණි . මේ පිලිබදව කල විමසීමේදී පුත්තලම දිස්තික් ආපදා කළමනාකරණ අධ්‍යක්ෂ ඒ. එම. අලහකෝන් මහතා ප්‍රකාශ කළේ මහවැව සුනාමි කුළුණ අක්‍රිය තත්වයේ පැවතීම පිළිබද වාචිකව තම ඉහල නිලධාරීනට දැනුම් දුන් බවයි . මෙවැනි පෙරහුරු පැවැත්වීමේ ප්‍රධාන අරමුනක් ලෙස සුනාමි කුළුණු ක්‍රියාත්මක තත්වයේ පවතින්නේද යන්න පිලිබදව සොයා බැලීම යැයිද පුත්තලම දිස්තික් ආපදා කළමනාකරණ සහකාර අධ්‍යක්ෂ ඒ. එම. අලහකෝන් මහතා වැඩි දුරටත් පැවසිය .", "URL": "https://sinhala.adaderana.lk/news.php?nid=95601", "Category": null, "Parent URL": null}