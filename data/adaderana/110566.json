{"Source": "Adaderana", "Timestamp": "May 24, 2019 10:12 am", "Headline": "පුද්ගලයෙක් කොච්චිකඩේ දී ගොඩනැඟිල්ලකට ගිනි තියයි", "News Content": "මීගමුව කොච්චිකඩේ ප්‍රදේශයේ පිහිටි ගොඩනැඟිල්ලකට කිසියම් පුද්ගලයෙකු විසින් ගිනි තබා ඇති බව කොච්චිකඩේ පොලීසිය පවසයි. ගින්නෙන් එම ගොඩනැඟිල්ලට දැඩි අලාභහානි සිදුව තිබුණි. මීගමුව කොච්චිකඩේ නගරය ආසන්නයේ පිහිටි මහල් 05කින් යුත් ගොඩනැඟිල්ලක මෙම ගින්න හටගෙන තිබුණේ ඊයේ(23) පස්වරුවේදීයි. ගොඩනැඟිල්ලේ පළමු මහලේ ගෘහ විදුලි උපකරණ අලෙවිසැලටද , සිව්වන මහලේ සහ පස්වන මහලේ පිහිටි උත්සව ශාලාවටද ගින්නෙන් දැඩි අලාභහානි සිදුව තිබේ. මීගමුව මහනගර සභා ගිනි නිවීම් රථ පැමිණ ගින්න මැඩපවත්වා ඇති අතර කොච්චිකඩේ පොලීසිය සඳහන් කලේ කිසියම් පුද්ගලයෙකු විසින් එම ගොඩනැඟිල්ලට ගිනි තබා ඇති බව මූලික පරීක්ෂණවලින් අනාවරණ වී ඇති බවයි.", "URL": "https://sinhala.adaderana.lk/news.php?nid=110566", "Category": null, "Parent URL": null}