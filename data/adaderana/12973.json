{"Source": "Adaderana", "Timestamp": "December 20, 2010 09:28 am", "Headline": "අළු බඳුන තෙවන තරගයේ ජය ඕස්ට්‍රේලියාවට", "News Content": "අළු බඳුන ශූරතා ක්‍රිකට් තරගාවලියේ තුන්වන ටෙස්ට් තරගය ලකුණු 267 න් ජය ගැනීමට ඕස්ට්‍රේලියානු කණ්ඩායම සමත් විය. ප්‍රථමයෙන් පන්දුවට පහරදුන් ඕස්ට්‍රේලියානු කණ්ඩායම ලකුණු 268 ට දවා ගැනීමට එංගලන්ත පන්දු යවන්නන් සමත් විය. පිළිතුරු වශයෙන් එංගලන්ත කණ්ඩායමට ලබා ගත හැකි වුයේ පළමු ඉනිම සඳහා ලකුණු 187ක් පමණි. ඕස්ට්‍රේලියාව දෙවන ඉනිම සඳහා ලකුණු 309ක් රැස්කර ගත් අතර එංගලන්ත කණ්ඩායම ලකුණු 123කට සීමා කිරීමට ඔස්ට්‍රේලියානු පන්දු යවන්නන් සමත් විය. ඒ අනුව ලකුණු 267 න් තරගය ජයගත් ඕස්ට්‍රේලියාව තරගාවලිය එකට එකක් ලෙස මේ වන විට සම කර සිටියි. තරගාවලියේ තවත් තරග දෙකක් පැවැත්වීමට නියමිතය.", "URL": "https://sinhala.adaderana.lk/news.php?nid=12973", "Category": null, "Parent URL": null}