{"Source": "Adaderana", "Timestamp": "September 12, 2019 11:59 am", "Headline": "ස්ටේසි ලුවිස් සොල්හයීම් කුසලාන ගෝල්ෆ් තරගාවලියෙන් ඉවතට", "News Content": "ඇමෙරිකානු ගොල්ෆ් ක්‍රීඩිකා ස්ටේසි ලුවිස් ඇමෙරිකානු සොල්හයීම් කුසලාන ගෝල්ෆ් තරගාවලියෙන් ඉවත් වී ඇත. ඒ ඇයගේ ඇති වී තිබෙන ආබාධ තත්වයක් හේතුවෙන්. 34 හැවිරිදි ගොල්ෆ් ක්‍රීඩිකා ස්ටේසි ලුවිස් ඇමෙරිකානු සොල්හයීම් කුසලාන ගෝල්ෆ් තරගාවලියේ ඇමෙරිකානු කණ්ඩායම වෙනුවෙන් පසුගිය දා නම් කෙරුණි. එහෙත් ලුවිස් ආබාධයකට ලක් වීම හේතුවෙන් ඇයට මෙම තරගාවලියෙන් ඉවත්වීමට සිදු වන බව කණ්ඩායම් නායිකා ජූලි ඉන්ක්ස්ටර් පවසයි. ඇය කණ්ඩායමෙන් ඉවත් කිරීමට සිදු වීම අපහසු තීරණයක් වු බවත් ඇය කණ්ඩායමේ සිටින වැදගත් ක්‍රීඩිකාවක් බවත් ඇමෙරකානු ගෝල්ෆ් කණ්ඩායමේ නායිකා ජූලි ඉන්ක්ස්ටර් වැඩිදුරටත් සඳහන් කළේය. ඒ අනුව ස්ටේසි ලුවිස් වෙනුවට 26 හැවිරිදි රොකී ඇලී මැක්ඩොනල්ඩ් සංචිතයට කැඳවා ඇත.", "URL": "https://sinhala.adaderana.lk/news.php?nid=118929", "Category": null, "Parent URL": null}