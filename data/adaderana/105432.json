{"Source": "Adaderana", "Timestamp": "March 4, 2019 07:05 am", "Headline": "මාලදිවයින් අත්අඩංගුවේ සිටින මෙරට ධීවරයින් මුහුදු සීමා උල්ලංඝනය කර නෑ", "News Content": "මාලදිවයින් අත්අඩංගුවේ පසුවන මෙරට ධීවරයින් 25 දෙනා ජාත්‍යන්තර මුහුදු සීමා උල්ලංඝනය කර නොමැති බව සමස්ත ලංකා බහුදින යාත්‍රා හිමියන්ගේ සංගමය පවසයි. දික්ඕවිට සහ මීගමුව ධිවර වරායන්වලින් ධීවර කටයුතු සඳහා පිටත්ව ගිය යාත්‍රා 4ක් පසුගිය දා මාලිදිවයින් බලධාරීන් විසින් අත්අඩංගුවට ගෙන තිබුණි. කෙසේවෙතත් එම යාත්‍රා ජාත්‍යන්තර මුහුදු සීමා උල්ලංඝණය කළ බවට චෝදනා කළද, එය සම්පූර්ණයෙන්ම ප්‍රතික්ෂේප කරන බව සමස්ත ලංකා බහුදින යාත්‍රා හිමියන්ගේ සංගමය පෙන්වා දෙයි. ඉන්දීයාව සහ පාකිස්ථානය අතර පවතින ගැටුම් හේතුවෙන් අදාළ ධීවර යාත්‍රා අත්අඩංගුවට ගෙන ඇති බවද, ඔවුන් පවසයි. පවතින තත්ත්වය හමුවේ ධීවර යාත්‍රා සහ ධීවරයින් කඩිනමින් මෙරටට ගෙන්වා ගැනීමට කටයුතු කරන ලෙස ඔවුන්ගේ පවුල්වල ඥාතීන් රජයෙන් ඉල්ලීමක් කරයි.", "URL": "https://sinhala.adaderana.lk/news.php?nid=105432", "Category": null, "Parent URL": null}