{"Source": "Adaderana", "Timestamp": "October 3, 2012 08:17 am", "Headline": "20 - 20 අවසන් පූර්ව වටයට පකිස්තානයත්", "News Content": "20 - 20 ලෝක කුසලාන ක‍්‍රිකට් තරඟාවලියේ අවසන් පූර්ව වටයට පකිස්තානය සුදුසුකම් ලබා තිබේ. ඒ අනුව හෙට (04) පැවැත්වෙන ප‍්‍රථම අවසන් පූර්ව තරඟයට ශ‍්‍රී ලංකාව සමග පකිස්තාන කණ්ඩායම තරඟ වදිනු ඇති. දෙවන අවසන් පූර්ව තරඟය ලබන 5 වැනිදා ඔස්ටේ‍්‍රලියාව සහ බටහිර ඉන්දීය කොදෙව් කණ්ඩායම අතර පැවැත්වීමට නියමිතය. මෙම තරඟවලින් ජයග‍්‍රහණය කරන කණ්ඩායම් දෙක ලබන 7 වැනිදා පැවැත්වෙන අවසන් තරඟයට තරඟ වදිනු ඇති. තරඟාවලියේ දකුණු අපි‍්‍රකානු කණ්ඩායම සමග ඊයේ (02) පැවති තරඟයෙන් ඉන්දීය කණ්ඩායම එක් ලකුණක ජයක් හිමිකර ගත්තේය. තරඟයේ කාසියේ වාසිය දිනාගත් දකුණු අප‍්‍රිකාව ප‍්‍රථමයෙන් පන්දුවට පහරදීමේ අවස්ථාව ඉන්දීය කණ්ඩායමට ලබාදිණි. ඒ අනුව එම කණ්ඩායම සිය පන්දු වාර 20 අවසානයේ දී කඩුලු 6 ක් දැවී ලකුණු 152 ක් රැස් කළේය. පිළිතුරු ඉනිම ක‍්‍රීඩා කළ දකුණු අප‍්‍රිකානු කණ්ඩායම පන්දුවාර 19 පන්දු 5 ක දී සියළු දෙනා දැවී රැස් කර ගත්තේ ලකුණු 151 ක් පමණි.", "URL": "https://sinhala.adaderana.lk/news.php?nid=27961", "Category": null, "Parent URL": null}