{"Source": "Adaderana", "Timestamp": "March 8, 2013 03:32 pm", "Headline": "සිමෙන්ති වැඩි කරන්නේ නෑ", "News Content": "සිමෙන්ති මිල ඉහළ නැංවීමට කිසිදු අවශ්‍යතාවක් නොමැති බව ශ්‍රි ලංකා සිමෙන්ති සංස්ථාව පවසයි. වසර 6කට පසු අඩු මිලට සිමෙන්ති ආනයනය කිරීමේ අවස්ථාව තම සමාගම්වලට ලැබී ඇති බව ලංකා සිමෙන්ති සමාගමේ සහ ශ්‍රී ලංකා සිමෙන්ති සංස්ථාවේ සභාපති එන්.එස්.එන්.සම්සුදීන් මහතා කීවේය. ඒ අනුව සිමෙන්ති මෙට්‍රික් ටොන් එකක් අමෙරිකානු ඩොලර් 71කට ලබාගැනීමේ අවස්ථාව උදාවී ඇත. මීට පෙර සිමෙන්ති මෙට්‍රික් ටොන් එකක් ආනයනය කිරීමට අමෙරිකානු ඩොලර් 74ක මුදලක් වැය කිරීමට සිදුවු බව සම්සුදින් මහතා කියා සිටියේය. නව මිල යටතේ සිමෙන්ති මෙට්‍රික් ටොන් 53,000ක් ලබන මැයි මාසය මුල දී මෙරටට ගෙන්වීමට කටයුතු කිරීමට නියමිතය. සංස්ථාව මගින් නිකුත් කරන සිමෙන්ති කොට්ටයක මිල වර්තමානයේ දී රුපියල් 880ක් වන අතර ඉදිරියේදී ද එම මිල යටතේ සිමෙන්ති නිකුත් කිරීමට හැකියාව පවතින බව සභාපති එන්.එස්.එන්.සම්සුදීන් මහතා පැවසීය.", "URL": "https://sinhala.adaderana.lk/news.php?nid=32228", "Category": null, "Parent URL": null}