{"Source": "Adaderana", "Timestamp": "October 1, 2010 04:46 pm", "Headline": "වෙද ප්‍රතිචාරයට හෙද විරෝධය ", "News Content": "යෝජිත හෙද ව්‍යවස්ථාව සම්බන්ධයෙන් වෛද්‍ය නිලධාරීන්ගේ සංගමය දක්වන ප්‍රතිචාරයට තම විරෝධය පළ කරන බව රජයේ හෙද නිලධාරීන්ගේ සංගමය පවසයි. අදාළ හෙද ව්‍යවස්ථාවේ සංශෝධන රජයේ වෛද්‍ය නිලධාරීන්ගේ සංගමය ඉල්ලා ඇති බව එම සංගමය නිවේදනයක් නිකුත් කරමින් සඳහන් කරයි. මෙම ඉල්ලීම සම්බන්ධයෙන් දැඩි විරෝධය පළ කරන බව රජයේ හෙද නිලධාරීන්ගේ සංගමය කියා සිටියි. හෙද ව්‍යවස්ථාවේ සිදුවන සංශෝධන පිළිබඳව බලපෑම් කිරීමට වෛද්‍ය නිලධාරී සංගමයට කිසිදු නීත්‍යානූකූල හෝ සදාචාරාත්මක අයිතියක් නොමැති බව හෙද නිලධාරීන්ගේ සංගමය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=11227", "Category": null, "Parent URL": null}