{"Source": "Adaderana", "Timestamp": "August 15, 2016 10:39 am", "Headline": " නිලුක බලාපොරොත්තුවක් අලුත්කරයි", "News Content": "බැඩ්මින්ටන් පිරිමි කේවල බී කාණ්ඩය යටතේ පැවැති තරඟයකින් ජය ලබා ගැනීමට ශ්‍රී ලංකා ක්‍රීඩක නිලුක කරුණාරත්න සමත්විය.පෙරේදා (13) පැවැති තරඟයකින් ඔහු එසේ ජයග්‍රහණය කළ අතර එම තරඟය පැවැත්වුණේ ලෝක බැඩ්මින්ටන් ශ්‍රේණිගත කිරීමේ 58 වන ස්ථානයේ සිටි පෝලන්ත ජාතික ඒඩ් ගේන්ඩල්කෝ සමගයි. නිලුක කරුණාරත්න ලෝක බැඩ්මින්ටන් ශ්‍රේණිගත කිරීමේ 93 වන ස්ථානයේ පසුවේ.නිලුක හා ඩොල්කෝ අතර පැවති තරඟයෙන් වට දෙකකදී 21/19 හා 24/22 ක් ලෙස නිලුක කරුණාරත්න ජයග්‍රහණය කළේය.ක්‍රීඩකයන් දෙදෙනා අතර තියුණු තරඟයක් පැවති අතර වරින් වර ක්‍රීඩකයන් දෙදෙනා ඉදිරියෙන් සිටියේය. කෙසේ වුවද නිලූක කරුණාරත්නට අවසන් 16 දෙනාගේ වටයට යාම සඳහා තවත් තරඟයක් අද පැවැත්වෙන අතර එම තරඟයේද දක්වන දක්ෂතා අනූව ඔහුට එම අවස්ථාව තීරණය වනු ඇතැයි වර්තා වේ.", "URL": "https://sinhala.adaderana.lk/news.php?nid=63065", "Category": null, "Parent URL": null}