{"Source": "Adaderana", "Timestamp": "November 21, 2016 03:12 pm", "Headline": " ඉන්දීය ධීවරයින් 11 රිමාන්ඩ් ", "News Content": "යාපනය, ඩෙල්ෆ් මුහුදු සීමාවේ අනවසරෙන් මසුන් අල්ලමින් සිටියදී අත්අඩංගුවට ගත් ඉන්දීය ධීවරයින් 11 දෙනා රක්ෂිත බන්ධනාගාර ගත කර තිබේ.අත්අඩංගුවට ගත් ධීවරයින් යාපනය, කයිට්ස් මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 02 වනදා දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කළ බව අද දෙරණ වාර්තාකරු සඳහන් කළේය.දකුණු ඉන්දියාවේ රාමේෂ්වරන් ප්‍රදේශයේ සිට ධීවර බෝට්ටු 02කින් පැමිණි ධීවරයින් 11 දෙනෙකු මෙරට මුහුදු සීමාවේ මසුන් අල්ලමින් සිටියදී පසුගිය 19 වනදා නාවික හමුදාව විසින් අත්අඩංගුවට ගෙන තිබුණි.ඔවුන් වැඩිදුර විමර්ශන සඳහා යාපනය ධීවර පරීක්ෂක කාර්යාලයට බාරදීමෙන් පසු එම ධීවරයින් 11 දෙනා යාපනය කයිට්ස් අධිකරණයට ඉදිරිපත් කර තිබේ.", "URL": "https://sinhala.adaderana.lk/news.php?nid=66261", "Category": null, "Parent URL": null}