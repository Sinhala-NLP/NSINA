{"Source": "Adaderana", "Timestamp": "June 1, 2017 08:29 am", "Headline": "  ඉදිරි දින කිහිපය තුළද වර්ෂාවේ වර්ධනයක්", "News Content": "ඉදිරි දින කිහිපය තුළද වර්ෂාවේ වර්ධනයක් අපේක්ෂා කළ හැකි බව ආපදා කළමනාකරණ මධ්‍යස්ථානය පවසයි. දිවයිනේ අභ්‍යන්තර මෙන්ම මුහුදු ප්‍රදේශ ආශ්‍රතවද මෙම වැසි සහිත කාලගුණය දක්නට ඇති බව එම දෙපාර්තමේන්තුව පැවසුවේය.මුහුදු ප්‍රදේශ ආශ්‍රතව හා දිවයිනේ අභ්‍යන්තර ප්‍රදේශ වලද පැයට කිලෝමීටර 70ත් 80ක් පමණ වේගයකින් සුළං ඇති විය හැකි අතර ධීවරයින් මේ සම්බන්ධයෙන් වැඩි අවධානයක් යොමු කළ යුතු බව අවධාරණය කරයි.කෑගල්ල, ගාල්ල, මාතර , රත්නපුර, නුවරඑළිය , කළුතර, හම්බන්තොට යන ප්‍රදේශ වලට තවදුරටත් නායයෑම් අනතුරුඇඟවීම් නිකුත් කර ඇති බව ජාතික ගොඩනැගිලි පර්යේෂණ ආයතනය සඳහන් කරයි.", "URL": "https://sinhala.adaderana.lk/news.php?nid=73791", "Category": null, "Parent URL": null}