{"Source": "Adaderana", "Timestamp": "December 29, 2018 02:35 pm", "Headline": "නව අමාත්‍යවරුන්ට අමරවීරගේ සහය", "News Content": "නව අමාත්‍යවරුන්ට ඔවුන්ගේ විෂයන් සම්බන්ධ කාර්යයන් කිසිදු අපහසුතාවකින් තොරව සිදුකරගෙන යාමට අවස්ථාව ලබා දියයුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්ද අමරවීර මහතා පැවසීය. ඊයේ(28) පැවති හම්බන්තොට ප්‍රදේශයේ පැවති වැඩසටහනකදී ඔහු මේ බව ප්‍රකාශ කළේය. රට වෙනුවෙන් වැඩ කිරීමට ආරම්භ කළ යුතු බවත්, ඒ සඳහා තනතුරු තිබීම හෝ නොමැති වීම ප්‍රශ්ණයක් කරගත යුතු නොවන බව පැවසීය. පසුගිය දිනවලදී තමන් අමාත්‍යවරයෙකුව සිටි නමුත් මේ වන විට මන්ත්‍රිවරයෙකු බවට පත්ව සිටින බවත් එය එසේ වන නමුත් වැඩකටයුතු සිදු කිරීම නවතා දමන්නේ නැති බව පැවසීය. අමාත්‍යවරයෙකුව සිටි කාලය තුල තමන් උපරිම වැඩකටයුතු ප්‍රමාණයක් සිදු කළ බවත් පැවසීය. නව අමාත්‍යවරයාට අමාත්‍යංශයේ දියුණුව වෙනුවෙන් ගෙනියන එම වැඩපිළිවෙළට සම්පූර්ණ ආශිර්වාදය සහ සහයෝගය ලබා දෙන බව කථා කර පැවසූ බවද පැවසීය. අමාත්‍යවරයෙක්ව හිඳිමින් ඉන් ඉවත් වීමෙන් පසුව , ආණ්ඩුව පෙරලීමක් සිදු වීමෙන් අනතුරුව තමන් සිටි අමාත්‍යංශයේ තමන්ට හිතවත් අය ලවා එය අරාජික කිරීමට කටයුතු කරන බව සාමාන්‍යයෙන් සිදු වන බවත් පැවසීය. නව අමාත්‍යවරයා සමඟ එක්ව සම්පූර්ණ සහයෝගයෙන් යුතුව කටයුතු කරන ලෙස තමන් නිලධාරීන් කිහිපදෙනෙකුට ප්‍රකාශ කළ බවත් පැවසිය.", "URL": "https://sinhala.adaderana.lk/news.php?nid=101485", "Category": null, "Parent URL": null}