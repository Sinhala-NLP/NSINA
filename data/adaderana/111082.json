{"Source": "Adaderana", "Timestamp": "May 31, 2019 04:22 pm", "Headline": "පරිස්සමට අරන් තියන්න දුන්න සහරාන්ගේ ලැප්ටොප් පරිගණකය සොයා ගනී", "News Content": "ත්‍රස්තවාදී නායක මොහොමඩ් සහරාන්ගේ බවට සැක කෙරෙන ලැප්ටොප් පරිගණකය අක්කරේපත්තුව, පාලමුනේ කලපුවේ තිබී සොයා ගෙන තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා විසින් මේ බව ප්‍රකාශ කර සිටියි. දැනට සති දෙකකට පමණ පෙර ශාහුල් හමීඩ් හමීස් මොහොමඩ් නැතහොත් කල්මුනේ සියාම්, එසේත් නැතිනම් අබු හසන් නමින් හඳුන්වනු ලබන පුද්ගලයා අත්අඩංගුවට ගෙන රැඳවුම් භාරයේ තබාගෙන ප්‍රශ්න කරන අතර ඔහුගෙන් ලද තොරතුරු අනුව මෙම පරිගණකය සොයා ගෙන ඇත. කල්මුනේ සියාම් විසින් අට්ටාලචේන කලපුවක සඟවා තිබු ලැප් ටොප් පරිගණයක්ද සොයා ගැනිමට බුද්ධි අංශ නිලධාරින් සමත්ව තිබේ. මැයි මස 26 වෙනි දින සහාරාන්ගේ සහෝදරයා වන සෙයිනි විසින් බොම්බය පුපුරුවා ගැනිමට පෙර මෙම මුදල් සහ ලැප්ටොප් පරිඝණකය ලබා දුන් බව කල්මුනේ සියාම් ආරක්ෂක අංශවලට පවසා තිබේ. මෙම පරිඝණකය ඉතාමත් ආරක්ෂාවට තබන ලෙසට සහාරන් ගේ අම්පාර නායකයා වන සියම්ට පැවසු බව පරීක්ෂණවලදි තහවුරැ කරගෙන තිබේ. ඒ අනුව මෙම පරිඝණකය සහාරන් විසින් භාවිත කල පරිඝණකය බව බුද්ධි අංශ නිලධාරින් විශ්වාශ කරයි. මෙම පරිඝණකයේ ඇති දත්ත සොයා ගැනිමට ආරක්ෂක අංශ කටයුතු කරමින් සිටින අතර මෙයින් ලබාගන්නා තොරතුරු ඉදිරි පරීක්ෂණ කටයුතුවලට වැදගත් වෙනු ඇතැයි ආරක්ෂක අංශ විශ්වාශ කරයි.", "URL": "https://sinhala.adaderana.lk/news.php?nid=111082", "Category": null, "Parent URL": null}