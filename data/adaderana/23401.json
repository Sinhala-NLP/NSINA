{"Source": "Adaderana", "Timestamp": "April 9, 2012 10:52 pm", "Headline": " අකුණු සැර වැදී දෙදෙනෙක් මරුට", "News Content": "අකුණු ප්‍රහාරයකට ලක්වීමෙන් ගල්ගමුව ප්‍රදේශයේ දෙදෙනකු ජීවිතක්ෂයට පත්ව තිබේ. ගල්ගමුව,ඇහැටුවැව,අඟමලේ-ගාලවැව ප්‍රදේශයේ නානමංකඩක් අසළදී තිදෙනකු මෙම අනතුරට මුහුණපා ඇති බවත්,එයින් දෙදෙනකු ජීව්තක්ෂයට පත්ව ඇති බවත් අද දෙරණ වාර්තාකරු පවසයි. කම්පනයට පත් අනෙක් පුද්ගලයා සුළු තුවාල ලබා ඇති බවත්,රෝහලට ඇතුළත් කිරීමෙන් අනතුරුව මූලික ප්‍රතිකාර ලබා පිටවගොස් ඇති බවත් අප වාර්තාකරු කියා සිටියි. අද ප.ව 5.45 ට පමණ මෙම අනතුර සිදුව ඇති බවත්,ජීවිතක්ෂයට පත්වූ එක් අයෙකු 18 හැවිරිදි පාසල් සිසුවකු බවත් සඳහන්ය. මේ අතර ධාරාණිපාත වර්ෂාව හා අකුණු ගැසීම් දිගින් දිගටම සිදුවන බැවින් ආරක්ෂාකාරී වන ලෙස කාලගුණ විද්‍යා දෙපාර්තමේන්තුව විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=23401", "Category": null, "Parent URL": null}