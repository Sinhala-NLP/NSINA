{"Source": "Adaderana", "Timestamp": "May 13, 2015 09:21 am", "Headline": "AUDIO : මළ ගිය අය සිහිකරන්න සතියක්", "News Content": "යුධ ගැටුම් පැවැති අවසන් සමයේ මියගිය දෙමළ ජනතාව සිහි කිරීම සඳහා සතියක කාලයක් ප්‍රකාශයට පත්කර ඇති බව දෙමළ ජාතික සන්ධානයේ උතුරු පළාත් සභා මන්ත්‍රී එම්. කේ ස්වාජිලිංගම් මහතා පවසයි.ඔහු පවසන්නේ ඉන්දියාවේ තම්ල්නාඩුවේද අදාළ සැමරුම් සිදු කිරීමට පියවර ගෙන ඇති බවයි.කැරලි වලදී මියගිය අය සිහිකිරීමට දකුණේ ජනතාවට අවස්ථාව ඇති නම් අපට ද සිය සහෝදර ජනතාව සිහිකිරීමට ඉඩදිය යුතු බව ඒ මහතා කියයි.2009 අවසන් වරට යුද ගැටුම් පැවැති වෙල්ලමුල්ලිවයික්කාල් ආශ්‍රිතව ඊයේ සිට මෙම සැමරුම් ඇරඹිණ.එම අවස්ථාවට දෙමළ ජාතික සන්ධානයේ උතුරු පළාත් සභා මන්ත්‍රී එම්. කේ ස්වාජිලිංගම් මහතා ඇතුළු කිහිප දෙනෙකු සහභාගි වී සිටියහ.මේ අතර මියගිය අය සිහිකරමින් ටී.එන්.ඒ සංවිධානයේ නියෝජිතයින් පිරිසක් මුලතිව් වෙරළ තීරයේ පහන් දැල්වු බව කියන සිද්ධිය සම්බන්ධයෙන් අවධානයෙන් පසුවන බව පොලීසිය පවසයි. ඊයේ දිනයේ දෙමළ ජාතිත සන්ධාන උතුරු පළාත් සභා මන්ත්‍රී එම්.කේ.ශිවාජිලිංගම් මහතා ඇතුළු පළාත් සභා මන්ත්‍රීවරුන් පිරිසක් මුලතිව් වෙරළ තීරයේ “ෆාරා ත්‍රී“ නවුකාව ඉදිරිපිට මෙලෙස පහන් දල්වා තිබිණ. එමෙන්ම වෙල්ලමුල්ලිවෛයික්කාල් අවසන් සටනේදී මියගිය අය සිහිකිරීම සඳහා ඊයේ දිනයේ සිට සතියක කාලයක් ප්‍රකාශයට පත් කර ඇති බව ද සඳහන්ය. කෙසේවෙතත් මේ සම්බන්ධයෙන් අද දෙරණ පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතාගෙන් විමසීමක් කරන ලදී.එහිදී ඔහු සඳහන් කළේ මෙවැනි සිද්ධියක් පිළිබඳව වාර්තා වී ඇති අතර ඒ සම්බන්ධයෙන් සොයා බලමින් සිටින බවයි.", "URL": "https://sinhala.adaderana.lk/news.php?nid=51299", "Category": null, "Parent URL": null}