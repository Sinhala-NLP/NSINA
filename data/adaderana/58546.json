{"Source": "Adaderana", "Timestamp": "March 23, 2016 12:03 pm", "Headline": "පොලීසියේ ලොකු පුටු මාරු", "News Content": "ප්‍රධාන පොලිස් පරීක්ෂකවරුන් සහ පොලිස් පරීක්ෂකවරුන් 14 දෙනෙකුට වහාම ක්‍රියාත්මක වන පරිදි ස්ථාන මාරුවීම් ලබා දී තිබේ.සේවයේ අවශ්‍යතාව මත මෙම ස්ථාන මාරුවීම් ලබා දී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ඒ අනුව මූල්‍ය අපරාධ විමර්ශන කොට්ඨාශයේ රාජකාරි කළ ප්‍රධාන පොලිස් පරීක්ෂක ඩබ්ලිව්.එම්.ඩි.කේ.අබේසිරි මහතා නෝර්වුඩ් පොලිස් ස්ථානාධිපතිවරයා ලෙස අනුයුක්ත කර තිබේ. කුරුණෑගල කොට්ඨාශයේ රාජකාරී කළ ප්‍රධාන පොලිස් පරීක්ෂක කේ.පි.අයි.විතාරණගේ මහතා මුල්ලේරියාව ස්ථානාධිපතිවරයා ලෙසත්, නිකවැරටිය කොට්ඨාශයේ රාජකාරී කළ ප්‍රධාන පොලිස් පරීක්ෂක ආර්.එම්.එස්.පි.බි.මඩවල මහතා මඩු පොලිස් ස්ථානයේ ස්ථානාධිපතිවරයා ලෙස මාරු කර යවා ඇති බව සඳහන්ය.මහනුවර කොට්ඨාශයේ සිටි ප්‍රධාන පොලිස් පරීක්ෂක ඒ.සි.එස්.කේ.කීරගල මහතා කල්කුඩා පොලිස් ස්ථානාධිපතිවරයා ලෙස මාරු කර යවා තිබේ. පන්නල ස්ථානාධිපතිවරයාව සිටි ප්‍රධාන පොලිස් පරීක්ෂක ඒ.ඒ.සි.අයි. අමරසේකර මහතා නුවරඑළිය කොට්ඨාශයට අනුයුක්ත කර ඇති බව පොලිස් මාධ්‍ය ප්‍රකාශකවරයා සඳහන් කළේය.හපුතලේ ස්ථානාධිපතිවරයාව සිටි පොලිස් පරීක්ෂක ජේ.අයි.එස්.පී.ද සිල්වා මහතා කොළඹ දිසාවටත්, නෝර්වුඩ් ස්ථානාධිපතිවරයාව සිටි පොලිස් පරීක්ෂක ඩි.ඒ.සි.විජේසිංහ මහතා හපුතලේ ස්ථානාධිපතිවරයා ලෙසත්, මුල්ලේරියාව ස්ථානාධිපති පොලිස් පරීක්ෂක එස්.කේ.සි.එස්. දයාවංශ මහතා කලවාන ස්ථානාධිපතිවරයා ලෙසත් අනුයුක්ත කර තිබේ.සූරියපුර ස්ථානාධිපති පොලිස් පරීක්ෂක ටි.එච්.වික්‍රමරත්න මහතා වීරගුල ස්ථානාධිපතිවරයා ලෙස මාරු කර යවා ඇති අතර අනුරාධපුර කොට්ඨාශයේ රාජකාරී කළ පොලිස් පරීක්ෂක ජි.කේ.ඩි.බි.තෙන්නකෝන් මහතා සූරියපුර ස්ථානාධිපතිවරයා ලෙසත් මාරු කර යවා ඇති බව සඳහන්ය.මඩු පොලිසියේ ස්ථානාධිපතිවරයාව සිටි පොලිස් පරීක්ෂක පි.එම්.එස්.එස්. ගුණසේකර මහතා හලාවත කොට්ඨාශය වෙත මාරුකර යවා තිබේ. හැටන් කොට්ඨාශයේ රාජකාරී කළ පොලිස් පරීක්ෂක එම්.පි.කුමුදුකුමාර මහතා වීරවිල ස්ථානාධිපතිවරයා ලෙස මාරුකර යවා ඇති අතර කල්කුඩා ස්ථානාධිපති පොලිස් පරීක්ෂක ඩි.නවරත්න මහතා කොළඹ දිසාවටත්, ගොතටුව ස්ථානාධිපති පොලිස් පරීක්ෂක ඩබ්ලිව්.ගුණතිලක මහතා පන්නල ස්ථානාධිපතිවරයා ලෙසත් මාරුකර යවා ඇති බව සඳහන්ය.", "URL": "https://sinhala.adaderana.lk/news.php?nid=58546", "Category": null, "Parent URL": null}