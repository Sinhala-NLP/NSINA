{"Source": "Adaderana", "Timestamp": "June 27, 2016 09:09 am", "Headline": "ඔරු පදින්න ගිය තරුණ යුවළ දියේ ගිලෙයි", "News Content": "අනුරාධපුර පැරණි නගරයට නුදුරු බණ්ඩාරබුලන්කුලම වැවේ ඔරු පැදීමට ගිය තරුණ යුවළක් දියේ ගිලී අතුරුදන්ව තිබේ.අදාළ තරුණ යුවළ බණ්ඩාරබුලන්කුලම වැවේ ඔරු පැදීමට ගොස් ඇති අතර එහිදී ඔරුව පෙරළී ඔවුන් දෙදෙනා වැවට වැටී ඇති බව සිද්ධිය ඇසින් දුටුවන් ප්‍රකාශ කර ඇත.මෙලෙස අතුරුදන්ව ඇත්තේ 21 හැවිරිදි තරුණයෙකු සහ 19 හැවිරිදි පොළොන්නරුව අඹගස්වැව ප්‍රදේශයේ පදිංචි තරුණියක බව පොලිසිය පවසයි.අතුරුදන්වූ තරුණ යුවළගේ මළ සිරුරු සොයා මේ වන විට පරික්ෂණ සිදු කරන බව අනුරාධපුර පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=61527", "Category": null, "Parent URL": null}