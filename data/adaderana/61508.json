{"Source": "Adaderana", "Timestamp": "June 26, 2016 02:20 pm", "Headline": " වර්ජිනියා ප්‍රාන්තයට හදිසි ආපදා තත්ත්වයක්", "News Content": "අමෙරිකානු ජනාධිපති බැරැක් ඔබාමා විසින් එරට බටහිර වර්ජිනියා ප්‍රාන්තයට හදිසි ආපදා තත්ත්වයක් ප්‍රකාශයට පත් කර තිබේ.සිය වසකට පමණ පසු එම ප්‍රාන්තයට බලපා ඇති දරුණු ගංවතුර තත්ත්වය හේතුවෙන් මෙම පියවර ගෙන ඇති බව සඳහන්ය. ගංවතුර තත්ත්වයෙන් මේ වන විට පුද්ගලයින් 24 දෙනෙකු ජීවිතක්ෂයට පත්ව ඇති අතර දහස් ගණනක පිරිසක් පීඩාවට පත්ව ඇති බව වාර්තා වෙයි.ආපදා තත්ත්වය හේතුවෙන් නිවාස සියයක් පමණ සම්පූර්ණයෙන් විනාශ වී තිබේ.ගංවතුර තත්ත්වයට හසුවු පුද්ගලයින් සිය ගණනක පිරිසක් බේරා ගැනීමට සහන සේවකයින් සමත්ව ඇති අතර පීඩාවට පත්වූවන්ට කඩිනමින් සහන සළසන ලෙස ජනාධිපති බැරැක් ඔබාමා උපදෙස් ලබා දී ඇත.", "URL": "https://sinhala.adaderana.lk/news.php?nid=61508", "Category": null, "Parent URL": null}