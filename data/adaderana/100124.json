{"Source": "Adaderana", "Timestamp": "December 1, 2018 10:24 pm", "Headline": "කබීර්ගෙන් සම්බන්ධන්ට ස්තූති ලිපියක්", "News Content": "එක්සත් ජාතික පක්ෂයේ පාර්ලිමේන්තු මන්ත්‍රී කබීර් හෂීම් මහතා දෙමළ ජාතික සන්ධානයේ නායක ආර් සම්බන්ධන් මහතාට ලිපියක් යවා ඇති බව වාර්තා වේ. පසුගිය 29 වනදා රටේ පවතින දේශපාලන ගැටළුකාරී තත්වය විසඳමින් නිවැරදි ලෙස අග්‍රාමාත්‍යවරයෙකු තෝරා පත් කර ගැනීම සම්බන්ධයෙන් ජනාධිපති මෛත්‍රීපාල සිරිසේන මහතාට යැවූ ලිපිය සම්බන්ධයෙන් මෙහිදී ස්තූතිය පළ කර තිබේ. එම ලිපිය මඟින් සඳහන් කර ඇත්තේ එක්සත් ජාතික පක්ෂයේන් අග්‍රාමාත්‍ය ධූරයට නම් කරන්නේ එම පක්ෂයේ නායක රනිල් වික්‍රමසිංහ මහතා බවයි.", "URL": "https://sinhala.adaderana.lk/news.php?nid=100124", "Category": null, "Parent URL": null}