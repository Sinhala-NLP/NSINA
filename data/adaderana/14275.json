{"Source": "Adaderana", "Timestamp": "February 17, 2011 12:10 pm", "Headline": "මල්ල බලාපොරොත්තුවෙන් ගැබිනි වූ අය ඉන්නවා", "News Content": "මහින්ද රාජපක්ෂ ආණ්ඩුව ගැබිනි මව්වරුන්ට පෝෂණ මල්ලක් දෙන බව කීව නිසා ගැබිනි නොවුණු අයත් ගැබිනිවුණු බව ජ.වි.පෙ පාර්ලිමේන්තු මන්ත්‍රී සුනිල් හදුන්නෙත්ති මහතා පවසයි. පෝෂණ මල්ල ලැබෙන්නේනම් වැඩේ ලේසි වන නිසා මේ අයුරින් කල්පනා කරමින් ඇතැම් අය ගැබිනි වූ බවද හෙතෙම කියා සිටියේය. ළමයා වැදූ පසු සතියකට කිරි ගන්නට රුපියල් 200 ගානේ දෙන බවට ආණ්ඩුව පොරොන්දු වූ බවත්,බඩු මිල වැඩි වන විට සහන මල්ලක් දෙන බවට පොරොන්දු වූ බවත්,මේ වන විට එකී සහන මල්ල දෙන්නට කාලය පැමිණ ඇති බව හදුන්නෙත්ති මන්ත්‍රීවරයා සඳහන් කරයි. අමුමිරිස් කරලක්,රතුලූනු ගෙඩි දෙකක්,පාන් කාලක්,පොල් ගෙඩියක් දෙන්නට බැරිනම් පොල් බෑයක් හරි දමා සහන මල්ල දෙන්නට හැකිනම් මේ උදාවී ඇත්තේ ඒ සඳහා කාලය බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14275", "Category": null, "Parent URL": null}