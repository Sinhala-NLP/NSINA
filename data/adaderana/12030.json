{"Source": "Adaderana", "Timestamp": "November 9, 2010 01:22 pm", "Headline": "අත් බෝම්බ ළඟ තබාගෙන අත්හිටවූ සිර දඬුවම්", "News Content": "ජීව අත්බෝම්බ ළඟ තබා ගැනීමේ චෝදනාවට වරද පිළිගත් පුද්ගලයින් දෙදෙනෙකුට කොළඹ මහාධිකරණය අත්හිට වූ සිර දඬුවම් සහ දඩ නියම කර තිබේ. පොලිසිය විසින් සිදු කළ වැටලීමක දී එක් පුද්ගලයෙකු කිරිබත්ගොඩ ප්‍රදේශයේ දී ද අනෙක් පුද්ගලයා තල්වත්ත ප්‍රදේශයෙන් ද අත්අඩංගුවට ගෙන තිබුණි. නීතීපතිවරයා විසින් ඉදිරිපත් කළ චෝදනා පත්‍රය කියවූ අවස්ථාවේ දී ඔවුන් ප්‍රකාශ කළේ අදාළ චෝදනා වලට තමන් වරද පිළිගන්නා බවයි. ඒ අනුව මහාධිකරණ විනිසුරු දීපාලි විජේසුන්දර මහත්මිය එක් විත්තිකරුවෙකුට වසර 10කට අත්හිට වූ වසර 2ක සිර දඬුවම් නියම කළාය. ඊට අමතරව රුපියල් දස දහසක දඩ මුදලක් නියම කළ අධිකරණය එම දඩ මුදල නොගෙවන්නේ නම් අමතරව එක් වසරක සිර දඬුවමක් පනවන බවට ද නියෝග කර තිබේ.", "URL": "https://sinhala.adaderana.lk/news.php?nid=12030", "Category": null, "Parent URL": null}