{"Source": "Adaderana", "Timestamp": "August 1, 2013 09:08 am", "Headline": "මග මරුවාට දිවි පුදයි", "News Content": "හපුතලේ - ඉදල්ගස්හින්න ප්‍රදේශයේදී දුම්රියක ගැටී පුද්ගලයෙකු මියගොස් තිබේ. කොළඹ සිට බදුල්ල බලා ධාවනය වූ දුම්රියේ ගැටීමෙන් මෙම අනතුර සිදුව ඇති බව පොලීසිය සඳහන් කළේය. මියගොස් ඇති පුද්ගලයාගේ අනන්‍යතාව හඳුනාගෙන නොමැති අතර මෘත ශරීරය හපුතලේ රෝහලේ මෘත ශරීරාගාරයේ තබා තිබේ. මොහු දුම්රියට පැන සියදිවි හානිකරගෙන ඇති බවට අනාවරණය වී ඇත. අනතුර සම්බන්ධයෙන් හපුතලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36274", "Category": null, "Parent URL": null}