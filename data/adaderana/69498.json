{"Source": "Adaderana", "Timestamp": "February 12, 2017 12:31 pm", "Headline": "ජන හමුවක් උණුසුම් වෙයි", "News Content": "දයාසිරි ජයසේකර අමාත්‍යවරයාගේ ප්‍රධානත්වයෙන් ඊයේ(11) කුලියාපිටිය, උදුබද්ද පළාතේ පැවතී රැස්වීමකදී උණුසුම් තත්යවයක් ඇති වී තිබේ.මෙම රැස්වීම පැවැත්වූයේ තුන්තොට ඇවිදින මන්තෙීරුව ඉදිකිරීම පිළිබදව සාකච්චා කිරීම සඳහාය. මෙම රැස්වීම පැවැත්වීමට නියමිතව පැවතියේ ඊයේ(11) ප.ව. 1ට වුවත් අමාත්‍යවරයා ප.ව. 1. 50 වන තෙක් පැමිණ නොසිටි බව වාර්තා වෙයි. පසුව කතෝලික පියතුමෙකු මුලින්ම රැස්වීම භූමියෙන් ඉවත්ව ගොස් ඇති අතර ප්‍රදේශය නියෝජනය කරන ස්වමින්වහන්සේද ඉන් අනතුරුව ඉවත්ව යාමට උත්සාහ කර ඇත. ඒ සමඟම රැස්වීමට පැමිණි ජනතාවද ඉවත්ව ගොස් ඇත්තේ දයාසිරි අමාත්‍යවරයාට චෝදනා කරමිනි.ජනතාව භුමියේ ගේට්ටුව් අසලට යාමත් සමඟ දයාසිරි අමත්‍යවරයා පැමිණ ඇත.සාකච්ඡාව ආරම්භයේ සිටම දෙපාර්ශවය අතර උණුසුම් වචන හුවමාරු සිදුවූ අතර දයාසිරි අමාත්‍යවරයාද අවස්ථා කීපයකදීම තදින් කතා කර ඇති බව වාර්තා වේ. පසුව මේ තත්ත්වය ගැටුමකට යාමට හේතු වූ අතර ඒ තත්ත්වය අවබෝධ කර ගත් දයාසිරි අමාත්‍යවරයා විසදුමක් ලබා දීමෙන් තොරව ස්ථානයෙන් ඉවත්ව ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=69498", "Category": null, "Parent URL": null}