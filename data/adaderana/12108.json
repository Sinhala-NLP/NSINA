{"Source": "Adaderana", "Timestamp": "November 12, 2010 05:02 pm", "Headline": "නොවැම්බර් 19 කොළඹ ප්‍රදේශ කිහිපයක රජයේ ආයතන වසා තැබෙයි   ", "News Content": "කොළඹ 01, 02, 03 සහ 04 ප්‍රදේශ වල සියලුම රජයේ ආයතන හා පාසල් නොවැම්බර් මස 19 වන දින වසා දැමීමට රජය තීරණය කර ඇති බව රාජ්‍ය පරිපාලන අමාත්‍යාංශ ලේකම් ඩී. දිසානායක මහතා පවසයි. එදිනට යෙදෙන ජනපති පදවි ප්‍රාප්ති උත්සවය වෙනුවෙන් මෙම තීරණය ගෙන ඇති බව ද හෙතෙම සඳහන් කළේය. එම පදවි ප්‍රාප්ති උත්සවය ජනාධිපති ලේකම් කාර්යාල පරිශ්‍රයේදී පැවැත්වීමට කටයුතු සංවිධානය කොට ඇත.", "URL": "https://sinhala.adaderana.lk/news.php?nid=12108", "Category": null, "Parent URL": null}