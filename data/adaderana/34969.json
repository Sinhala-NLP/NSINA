{"Source": "Adaderana", "Timestamp": "June 16, 2013 01:08 pm", "Headline": "කෑමට නුසුදුසු ගවමස් ඇද්ද 2ක් මාට්ටු", "News Content": "මිනිස් පරිභෝජනයට නුසුදුසු ගව මස් ප්‍රවාහනය කරමින් සිටි පුද්ගලයින් දෙදෙනෙකු රීදිගම කැප්පෙට්ටිපොල ප්‍රදේශයේ දී අත්අඩංගුවට ගෙන තිබේ. අඹකොටේ පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරකට අනුව ත්‍රිරෝද රථයක් පරීක්ෂා කිරීමේ දී මෙම ගවමස් තොගය සොයාගෙන ඇත. එහිදී මිනිස් පරිභෝජනයට නුසුදුසු ගවමස් කිලෝග්‍රෑම් 298ක් පොලිස් විශේෂ කාර්යය සිය භාරයට ගෙන ති‍බේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා රීදිගම පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=34969", "Category": null, "Parent URL": null}