{"Source": "Adaderana", "Timestamp": "August 17, 2012 04:30 pm", "Headline": "හොරෙන් රට පනින්න ගොස් අතරමග අතරමං වූවෝ හසුවෙයි", "News Content": "නීතිවිරෝධී ලෙස විදේශගත වීමට තැත්කළ පුද්ගලයින් 30 දෙනෙකු නාවික හමුදාව මඟින් අත්අඩංගුවට ගෙන ඇත. තංගල්ල ප්‍රදේශයේ දී අද (17) මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. අත්අඩංගුවට ගත් පිරිස අතර සිංහල ජාතිකයින් 11 දෙනෙකු සහ ද්‍රවිඩ ජාතිකයින් 19 දෙනෙකු ද වේ. පසුගිය මස 18 වන දින මීගමුව ප්‍රදේශයෙන් අදාළ පිරිස විදේශ ගතවීමට පිටත්ව ඇති අතර එහිදී ඔවුන් ගමන්ගත් යාත්‍රාව මුහුදු සැතපුම් 300 පමණ දුරක දී අනතුරට ලක්වී තිබේ. මේ පිළිබඳව නාවික හමුදාව ලද තොරතුරකට අනුව අනතුරට ලක්වූ යාත්‍රාව ආසන්නව තිබූ වෙනත් ධීවර යාත්‍රාවකට මොවුන් බේරා‍ගෙන ගොඩබිමට රැගෙන එන ලෙස දැන්වූ බව කෝසල වර්කුලසූරිය මහතා සඳහන් කළේය. අත්අඩංගුවට ගත් පිරිස වැඩිදුර විමර්ෂණ කටයුතු සඳහා රහස් පොලිසියට භාරදීමට කටයුතු කරන බව ද ‍කමාන්ඩර් කොසල වර්නකුලසූරිය මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=26664", "Category": null, "Parent URL": null}