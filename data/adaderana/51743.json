{"Source": "Adaderana", "Timestamp": "June 3, 2015 10:30 am", "Headline": "හිටපු සභාපති මන්නා පිහියත් අරන් පොලීසියට බාරවෙලා", "News Content": "හෝමාගම ප්‍රාදේශීය සභාවේ හිටපු සභාපතිවරයෙකු වන ඉන්දික කෝරළගේ මහතා අද (03) පෙරවරුවේ මන්නා පිහියක්ද සමග පොලීසියට බාරවී තිබේ.පොලිස් මාධ්‍ය ප්‍රකාශක,සහකාර පොලිස් අධිකාරී රුවන් ගුණසේකර මහතා කියා සිටියේ පෙ.ව 9.00 ට පමණ සැකකාර හිටපු සභාපතිවරයා අතුරුගිරිය පොලීසියට බාරවූ බවයි.ඊයේ පස්වරුවේ මොහු විසින් කරනු ලැබී යයි කියන පහරදීමකින් පුද්ගලයෙකු තුවාල ලබා රෝහල් ගත කර තිබිණි.තුවාල ලැබූ පුද්ගලයා හෝමාගම මූලික රෝහලේ ප්‍රතිකාර ලබන අතර පහරදුන් බවට සැකකළ ඉන්දික කෝරළගේ මහතා ප්‍රදේශයෙන් අතුරුදහන් වී සිටියේය.කෙසේ වෙතත් හෙතෙම අද පෙරවරුවේ තමා විසින් පහරදී තුවාල සිදුකිරීමට යොදාගත් බව කියන මන්නා පිහියද සමගින් පොලීසියට බාරවූ බවත්, සැකකරු අධිකරණයට ඉදිරිපත් කිරීමට කටයුතු කරන බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=51743", "Category": null, "Parent URL": null}