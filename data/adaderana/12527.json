{"Source": "Adaderana", "Timestamp": "December 1, 2010 02:46 pm", "Headline": "ජපානයෙන් මිලියන 45 ක්", "News Content": "මඩකළපුව දිස්ත්‍රික්කයේ නැවත පදිංචි කළ පුද්ගලයින්ගේ ජීවන තත්ත්වය නඟා සිටුවීම සඳහා ක්‍රියාත්මක ව්‍යාපෘතියේ තෙවන අදියර සඳහා ජපන් රජය රුපියල් මිලියන 45 ක පමණ මුදලක් ලබාදී තිබේ. ජපාන රජය සහ රාජ්‍ය නොවන සංවිධාන ඒකාබද්ධව 2007 වසරේ සිට නැඟෙනහිර පළාතේ අදාළ ව්‍යාපෘතිය ක්‍රියාත්මක කරමින් සිටියි. එහි තෙවන අදියර යටතේ නැවත පදිංචි කළ ජනතාව වෙනුවෙන් ජල සම්පාදන සහ කෘෂි ළිං ව්‍යාපෘති ක්‍රියාත්මක කිරීම මෙන්ම යටිතල පහසුකම් සංවර්ධනය කිරීමට අපේක්ෂිතය. අදාළ ව්‍යාපෘතිය සඳහා අත්සන් තැබීම ශ්‍රී ලංකාවේ ජපාන තානාපති කාර්යාලයේ දී අද සිදුකෙරුණි. උතුරු නැඟෙනහිර පළාත් යළි ගොඩනැඟීමට සහ එම ප්‍රදේශවල ජනතාවගේ ජීවන තත්ත්වය නගා සිටුවීමට ප්‍රමුඛත්වය ලබාදෙන බවයි ශ්‍රී ලංකාවේ ජපාන තානාපති කාර්යාලය සඳහන් කරයි.", "URL": "https://sinhala.adaderana.lk/news.php?nid=12527", "Category": null, "Parent URL": null}