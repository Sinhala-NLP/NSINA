{"Source": "Adaderana", "Timestamp": "May 16, 2017 10:48 am", "Headline": "රිය අනතුරින් 1ක් එලොව යයි", "News Content": "තණමල්විල, උඩවලව මාර්ගයේ කොමලිගම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. යතුරු පැදියක් සහ වෑන් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරින් බරපතල තුවාල ලැබූ යතුරුපැදිකරු සහ පසු පැදිකරු තණමල්විල රෝහලට ඇතුළත් කර වැඩිදුර ප්‍රතිකාර සඳහා හම්බන්තොට රෝහලට ඇතුළත් කිරීමෙන් අනතුරුව යතුරුපැදිකරු මියගොස් තිබේ.මියගොස් ඇත්තේ හඳපානාගල ප්‍රදේශයේ පදිංචිව සිටි 34 හැවිරිදි අයෙකි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර තණමල්විල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73205", "Category": null, "Parent URL": null}