{"Source": "Adaderana", "Timestamp": "August 1, 2016 07:56 am", "Headline": " ටී.වී පෙන්නන මුවාවෙන් දහතුන් හැවිරිදි දැරිය දූෂ්‍ය කරලා", "News Content": "වයස අවුරුදු 13 ක් වන බාල වයස්කාර දැරියක අප‍‍යෝජනය කළ බව කියන 32 හැවිරිදි දෙදරු පියෙකු අත්අඩංගුවට ගෙන ඇති බව මුන්දලම පොලීසිය කියයි.පොලීසිය විසින් අත්අඩංගුවට ගෙන ඇත්තේ මුන්දලම - කීර්තිසිංහගම පදිංචිකරුවෙකි.අතවරයට පත්ව ඇති දැරියගේ මව වෙනත් පුරුෂයෛකු හා පළාගොස් සිට ඇති අතර දැරිය ජීවත් වී ඇත්තේ තම පියා සහ නැඟණිය සමගය.පසුගිය 30 වැනිදා සවස 4.00 ට පමණ දැරිය තම නැඟණිය සමග රූපවාහිණිය නැරඹීම සඳහා සැකකරුගේ නිවසට ගොස් ඇති බවත්,සැකකරුගේ නිවසේ රූපවාහිනිය නරඹමින් සිටි නැඟණියට නින්ද ගොස් ඇති බවත් සඳහන්ය.එම අවස්ථාවෙන් ප්‍රයෝජනය ගෙන ඇති සැකකරු දැරිය නිවසේ කාමරයකට කැඳවාගෙන ගොස් ඇයට අතවර කර ඇත.නිවසට පැමිණි දැරියගේ පියා මේ බව දැන ගෙන සිද්ධිය මුන්දලම පොලීසියට පැමිණිල්ලක් කර තිබේ.වෛද්‍ය පරීක්ෂණයක් සඳහා දැරිය පුත්තලම මූලික රෝහලට ඇතුළත් කර ඇත.අත්අඩංගුවට ගෙන ඇති සැකකරු පුත්තලම දිසා අධිකරණයට ඉදිරිපත් කිරීමට නියමිතය.මුන්දලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=62628", "Category": null, "Parent URL": null}