{"Source": "Adaderana", "Timestamp": "March 24, 2011 08:08 am", "Headline": "ජනපතිගෙන් රනිල්ට සුබපැතුම් ", "News Content": "ජනාධිපති මහින්ද රාජපක්ෂ මහතා අද උදෑසන විපක්ෂ නායක රනිල් වික්‍රමසිංහ මහතාට දුරකථන ඇමතුමක් ලබාදෙමින් සිය සුබ පැතුම් එක් කළ බව ජනාධිපති මාධ්‍ය ඒකකයේ අධ්‍යක්ෂ ජෙනරාල් බන්දුල ජයසේකර මහතා පවසයි. විවිධ හැලහැප්පීම් ගණනාවකට පසු එක්සත් ජාතික පක්ෂයේ නායකත්වය තුළ තවදුරටත් රැඳී සිටින්නට අවස්ථාව ලැබීම පිළිබඳ සිය සතුට ප්‍රකාශ කරන බව ජනාධිපතිවරයා ප්‍රකාශ කර තිබේ. අනෙක් අතට විපක්ෂනායකවරයාගේ 62 නි උපන්දිනය අද(24)ට යෙදීම නිසා ජනාධිපතිවරයා සිය ඇමතුමට තම උපන්දින සුබපැතුමද එකතු කර ඇතැයි ජනාධිපති මාධ්‍ය ඒකකය කියා සිටියි.", "URL": "https://sinhala.adaderana.lk/news.php?nid=15035", "Category": null, "Parent URL": null}