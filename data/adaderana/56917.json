{"Source": "Adaderana", "Timestamp": "February 4, 2016 04:22 pm", "Headline": "වළක් තුළදී 1ක් මිය ගිහින්", "News Content": "රත්නපුර, කොහිලකොටුව ප්‍රදේශයේ කුඹුරක වළක් තුළ පුද්ගලයෙකු මියයෑම සම්බන්ධයෙන් පොලීසිය විමර්ශන ආරම්භ කර තිබේ. අද(04) උදෑසන රත්නපුර පොලීසියට ලැබුණු පැමිණිල්ලකට අනුව මෙම විමර්ශනය ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ එම ප්‍රදේශයේම පදිංචිව සිටි 40 හැවිරිදි පුද්ගලයෙකි.එම පුද්ගලයා පදිංචිව සිටි නිවසට කිලෝමීටර් එකහමාරක් පමණ දුරින් පිහිටි කුඹුරක තිබී මළ සිරුර සොයාගෙ ඇති අතර ඒ ආසන්නයේ තිබී වගාවකට අදින ලද අනවසර විදුලි රැහැනක් ද සොයාගෙන තිබේ.රත්නපුර මහේස්ත්‍රාත්වරයා විසින් මහේස්ත්‍රාත් පරීක්ෂණය පැවැත්වීමෙන් අනතුරුව මළ සිරුර පශ්චාත් මරණ පරීක්ෂණය සඳහා රත්නපුර රෝහලට රැගෙන ගොස් ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=56917", "Category": null, "Parent URL": null}