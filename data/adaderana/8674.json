{"Source": "Adaderana", "Timestamp": "May 28, 2010 02:41 pm", "Headline": "ඉන්දියාවෙන් හොරෙන් මැණික් ගෙනත්", "News Content": "නීතිවිරෝධී ලෙස මෙරටට මැණික් ගල් ගෙන ඒමට උත්සාහ දැරූ පුද්ගලයෙකු කටුනායක ගුවන්තොටුපළ මත්ද්‍රව්‍ය කාර්යාංශය මගින් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසන පරිදි අදාළ පුද්ගලයා ඉන්දියාවේ සිට මෙරටට පැමිණ ඇත.. ඔහු රේගුවට නොදන්වා මැණික් ගල් කිලෝග්‍රෑම් 1යි ග්‍රෑම් 460 ක ප්‍රමාණයක් රැගෙන විත් තිබේ. ඊට අමතරව මෙරට වලංගු මුදලින් රුපියල් 14,900 ක මුදලක් ද ඔහු සතුව තිබූ බව ප්‍රිශාන්ත ජයකොඩි මහතා සඳහන් කරයි. පසුව එම සැකකරු වරද පිළිගැනීමෙන් පසු රුපියල් ලක්ෂයක දඩ මුදලක් නියම කර ඇති අතර ඔහු සතු වූ මුදල් රාජසන්තක කර තිබේ.", "URL": "https://sinhala.adaderana.lk/news.php?nid=8674", "Category": null, "Parent URL": null}