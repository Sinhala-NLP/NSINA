{"Source": "Adaderana", "Timestamp": "March 27, 2014 09:33 am", "Headline": "පකිස්ථානු අක්ෂි විශේෂඥයින්ගේ සායනයක් ලංකාවේ!", "News Content": "අක්ෂි රෝග වලින් පෙළෙන රෝගීන් වෙනුවෙන් විශේෂ ශල්‍යකර්ම සහ ප්‍රතිකාර කිරිමේ වැඩ සටහනක් පුත්තලමේ කුවේට් රෝහලේදී මේ දිනවල සිදු කෙරේ. ශ්‍රී ලංකාවේ ක්‍රියාත්මක වන ජම්මියතුස් සබාබ් සංවිධානයේ ඉල්ලීම පරිදි සවුදි අරාබිය අල් බසර් ජාත්‍යන්තර පදනම මෙම කටයුත්ත සඳහා ආධාර ලබා දී ඇත. පකිස්තානයේ සිට පැමිණි විශේෂඥ අක්ෂි වෛද්‍යවරුන් පිරිසක් විසින් මෙම ප්‍රතිකාර ආරම්භ කර තිබේ. විශේෂයෙන්ම ඇසේ සුද ඉවත් කිරීම ඇතුළු අවශ්‍ය රෝගීන් වෙනුවෙන් ශල්‍යකර්ම සිදු කිරීමත්,සෙසු රෝගීන් සඳහා ප්‍රතිකාර ලබා දීමත් මෙහිදී සිදු කෙරේ. මෙම වැඩ සටහනට අනුව රෝගීන් 1000ට ප්‍රතිකාර කිරීමට නියමිතය. ක්වේට් රජයේ ආධාර ඇතිව ක්‍රියාත්මක වන පුත්තලම ක්වේට් රෝහලේ පැවැත්වෙන මෙම අක්ෂි ප්‍රතිකාර වැඩ සටහනට සිංහල,දෙමළ සහ මුස්ලිම් විශාල පිරිසක් පැමිණ සිටියේය. සටහන හා ඡායා රූ - ජූඩ් සමන්ත", "URL": "https://sinhala.adaderana.lk/news.php?nid=42096", "Category": null, "Parent URL": null}