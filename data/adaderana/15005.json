{"Source": "Adaderana", "Timestamp": "March 22, 2011 04:09 pm", "Headline": " හානි වූ පාසල් වලට යටිතලයෙන් හයිය දෙන්න හෙද සංගමය සූදානම්", "News Content": "පසුගිය දිනවල ගංවතුර බලපෑම් ඇති වූ ප්‍රදේශවල හානියට පත් පාසල්වල යටිතල පහසුකම් සංවර්ධනය සඳහා රාජ්‍ය සේවා එක්සත් හෙද සංගමය ඉදිරිපත්ව සිටියි. සෞඛ්‍ය අමාත්‍යාංශය පවසන පරිදි අමාත්‍ය මෛත්‍රීපාල සිරිසේන මහතා කළ ඉල්ලීමකට අනුව රාජ්‍ය සේවා එක්සත් හෙද සංගමය අදාළ පාසල්වල යටිතල පහසුකම් සංවර්ධනය සඳහා එකඟ වී ඇත. එහි සමාරම්භක වැඩසටහන පොළොන්නරුව, වැලිකන්ද මහා විද්‍යාලයෙන් ආරම්භ විය.. වැඩසටහන යටතේ රුපියල් දස ලක්ෂයකට ආසන්න වටිනාකමකින් යුත් පොත්, පාසල් උපකරණ, සංගීත භාණ්ඩ සහ ක්‍රීඩා භාණ්ඩ ඇතුළු තවත් උපකරණ ලබාදුන් බව සෞඛ්‍ය අමාත්‍යාංශය පවසයි. ගංවතුරින් හානි සිදුවූ පාසල් 95 ක් සඳහා මෙලෙස ආධාර ලබාදීමට කටයුතු කරන බව රාජ්‍ය සේවා එක්සත් හෙද සංගමය පවසයි.", "URL": "https://sinhala.adaderana.lk/news.php?nid=15005", "Category": null, "Parent URL": null}