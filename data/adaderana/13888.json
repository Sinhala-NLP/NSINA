{"Source": "Adaderana", "Timestamp": "January 31, 2011 04:06 pm", "Headline": "මැතිවරණ නීතී උල්ලංඝණය සම්බන්ධ සිදුවීම් 16 ක්", "News Content": "නාම යෝජනා බාරදීම අවසන් වීමත් සමග තර්ජනය කිරීම්, අපේක්ෂකයන්ට පහරදීම් ආදී මැතිවරණ නීතී උල්ලංඝණය කිරීම් සම්බන්ධ සිදුවීම් 16ක් වාර්තා වී ඇති බව කැෆේ සංවිධානය පවසයි. මින් වැඩි සිදු වීම් සංඛ්‍යාවක් එකම පක්ෂයේ අපේක්ෂකයින් අතර සිදුව ඇති බව එම සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කළේය. මෙම තත්ත්වය සාධාරණ මැතිවරණය පැවැත්වීමට බාධාවක් බව ද ඔහු කියා සිටියේය. එම හේතුවෙන් සියල්ලන්ටම සාධාරණ ආකාරයෙන් නීතීය ක්‍රියාත්මක කිරීම අත්‍යවශ්‍ය බව ද කීර්ති තෙන්නකෝන් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13888", "Category": null, "Parent URL": null}