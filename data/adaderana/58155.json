{"Source": "Adaderana", "Timestamp": "March 13, 2016 09:24 am", "Headline": "මුහුදු කූඩැල්ලන් සමඟ 20ක් කොටු", "News Content": "මුහුදු කූඩැල්ලන් තොඟයක් සමඟ පුද්ගලයන් 20 දෙනෙකු අත්අඩංගුවට ගෙන තිබේ.පල්ලේකුඩා මුහුදු ප්‍රදේශයේ දී නාවික හමුදාව විසින් ඔවුන් අත්අඩංගුවට ගෙන ඇති බව සඳහන්ය. නීති විරෝධී ලෙස අදාළ පුද්ගලයින් පිරිස මුහුදු කූඩැල්ලන් අල්ලමින් සිට ඇති බව නාවික හමුදාව පවසයි.එහිදී ඔවුන් සතුව තිබී මුහුදු කූඩැල්ලන් කිලෝග්‍රෑම් 220ක ප්‍රමාණයක් නාවික හමුදාව භාරයට ගෙන තිබේ. අත්අඩංගුවට ගත් සැකකරුවන් විසි දෙනා කිලිනොච්චිය සහකාර ධීවර අධ්‍යක්ෂවරයාගේ උපදෙස් මත පල්ලෙකුඩා ධීවර සමිතියට යොමුකිරීමෙන් අනතුරුව නිදහස් කර ඇති බව සඳහන්ය.", "URL": "https://sinhala.adaderana.lk/news.php?nid=58155", "Category": null, "Parent URL": null}