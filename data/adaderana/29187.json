{"Source": "Adaderana", "Timestamp": "November 14, 2012 04:10 pm", "Headline": "සර්වෝදයපුරම් රක්ෂිතය එළි කළ 3 ක් මාට්ටු", "News Content": "පොතුවිල්, සර්වෝදයපුරම් රක්ෂිත ප‍්‍රදේශයට අනවසරයෙන් ඇතුළු වී කැලෑව එළි පෙහෙලි කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ ආරුගම්බේ කඳවුරේ නිලධාරීන් කණ්ඩායමක් විසින් සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. සැකකරුවන් වැඩිදුර විමර්ශන සඳහා ලාහුගල, අඩවි වන නිලධාරී කාර්යාලය වෙත භාර දී තිබේ.", "URL": "https://sinhala.adaderana.lk/news.php?nid=29187", "Category": null, "Parent URL": null}