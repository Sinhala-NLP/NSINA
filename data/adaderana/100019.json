{"Source": "Adaderana", "Timestamp": "November 29, 2018 05:10 pm", "Headline": "එජාපය ප්‍රමුඛ ආණ්ඩුවකට සහය දෙනවා-TNA ජනපතිට ලිපියකින් දන්වයි", "News Content": "එක්සත් ජාතික පෙරමුණ නායකත්වය දක්වන ආණ්ඩුවකට සහය දක්වන බව දෙමල ජාතික සන්ධානය ප්‍රකාශ කර තිබේ. ජනාධිපතිවරයා වෙත ලිපියක් යොමු කරමින් එම සන්ධානය මේ බව දැනුම්දී ඇති බව සඳහන්ය. එම ලිපිය මඟින් දෙමළ ජාතික සන්ධානය දැනුම්දී ඇත්තේ වත්මන් අග්‍රාමාත්‍යවරයාට එරෙහි ඉදිරිපත් වූ විශ්වාසභංග යෝජනාව පාර්ලිමේන්තු බහුතරයකින් සම්මත වී ඇති බැවින් මෙම තීරණයට එළඹ ඇති බවයි. පාර්ලිමේන්තුව තුළ එක්සත් ජාතික පෙරමුණට බහුතර බලයක් පවතින අතර එම පෙරමුණ නායකත්වය ලබාදෙන ආණ්ඩුවක් සදහා තම සහයෝගය ලබා දෙන බව දෙමළ ජාතික සන්ධානය සිය ලිපිය මඟින් ජනාධිපතිවරයා වෙත දන්වා තිබේ. මන්ත්‍රීවරු 14 දෙනෙකුගේ අත්සනින් යුතුව මෙම ලිපිය ජනාධිපතිවරයා වෙත යොමු කර තිබේ.", "URL": "https://sinhala.adaderana.lk/news.php?nid=100019", "Category": null, "Parent URL": null}