{"Source": "Adaderana", "Timestamp": "November 26, 2018 02:06 pm", "Headline": "මගී යාත්‍රාවක් පෙරලීයාමෙන් 29 දෙනෙක් මිය යයි", "News Content": "උගන්ඩාවේ වික්ටෝරියා ජලාශයේදී මගී යාත්‍රාවක් පෙරලීයාමෙන් පුද්ගලයින් 29 දෙනෙකු මියගොස් තිබේ. අදාළ යාත්‍රාවේ මගීන් සියයකට ආසන්න පිරිසක් ගමන් කර ඇති අතර එරට තුළ ජනප්‍රිය පුද්ගලයින් කිහිප දෙනෙකු ද එහි සිට තිබේ. උගන්ඩා ආරක්ෂක අංශ පවසා ඇත්තේ අවශ්‍ය ප්‍රමාණයට වඩා මගීන් ගමන් කිරීම හේතුවෙන් යාත්‍රාව පෙරලී ඇති බවයි. විදෙස් මාධ්‍ය වාර්තා කලේ දියේ ගිලෙමින් සිටි පුද්ගලයින් 20 දෙනෙකුගේ පමණ දිවි බේරාගැනීමට සහන කණ්ඩායම් සමත්ව ඇති අතර තවත් පිරිසක් තවමත් අතුරුදන්ව ඇති බවයි.", "URL": "https://sinhala.adaderana.lk/news.php?nid=99819", "Category": null, "Parent URL": null}