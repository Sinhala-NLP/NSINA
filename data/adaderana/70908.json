{"Source": "Adaderana", "Timestamp": "March 15, 2017 11:53 am", "Headline": "රු.කෝටි 1140 ක් පාඩු කළ බව කියන ඇවන්ට්ගාඩ් නඩුව මැයි 29ට කල්යයි", "News Content": "නීති විරෝධී ලෙස පාවෙන අවි ගබඩාවක් පවත්වාගෙන යාමට අවසර ලබාදීම තුළින් ඇවන්ට්ගාඩ් මෙරිටයිම් සර්විසස් සමාගමට රු.කෝටි 1140ක අයුතු ලාභයක් ලැබීමට හා රජයට රු.කෝටි 1140ක පාඩුවක් සිදුකිරීමට එරෙහිව අල්ලස් හෝ දූෂණ චෝදනා විමර්ශන කොමිෂන් සභාව විසින් හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු 8 දෙනෙකුට එරෙහිව පවරා ඇති නඩුව අද (15) විභාගයට ගැනිණි.කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා ඉදිරියේ විභාගයට ගැනුණු මෙම නඩුවේ විත්තිකරුවන්ට එරෙහිව නඟා ඇති චෝදනාවන්ට එරෙහිව විත්තියේ නීතිඥවරුන් විසින් ලිඛිත විරෝධතා ගොනු කෙරුණු බව අද දෙරණ වාර්තාකරු පවසයි.ඒ අනුව එම විරෝධතාවන්ට ප්‍රති විරෝධතා ගොනු කරන ලෙස ප්‍රධාන මහේස්ත්‍රාත්වරයා විසින් නීතිපතිවරයාට නියෝග කර ඇති අතර අදාළ නඩුව යළි මැයි 29 වන දින කැඳවීමට තීරණය කරන ලදී.", "URL": "https://sinhala.adaderana.lk/news.php?nid=70908", "Category": null, "Parent URL": null}