{"Source": "Adaderana", "Timestamp": "July 21, 2019 06:10 am", "Headline": "තද සුලං තත්ත්වයේ තරමක අඩු වීමක්", "News Content": "දිවයින හරහා දැනට පවතින තද සුලං තත්ත්වයේ තරමක අඩු වීමක් ඉදිරි දින කිහිපයේදී බලාපොරොත්තු වන බව කාලගුණ විද්‍යා දෙපාර්තමේන්තුව නිවේදනය කරයි. බස්නාහිර, දකුණු, මධ්‍යම, සබරගමුව, වයඹ සහ උතුරු-මැද පළාත්වලත් ත්‍රිකුණාමලය දිස්ත්‍රික්කයේත් විටින් විට හමන පැ.කි.මී. (40-50) පමණ දක්වා වන තද සුළං ඇති විය හැක. සබරගමුව සහ මධ්‍යම පළාත්වල විටින් විට වැසි ඇති වන බව කාලගුණ දෙපාර්තමේන්තුව නිකුත් කළ නිවේදනයේ සඳහන් වේ. වයඹ, බස්නාහිර සහ දකුණු පළාත්වල වැසි වාර කිහිපයක් ඇති ‍වේ. මධ්‍යම සහ සබරගමුව පළාත්වල ඇතැම් ස්ථාන වලට මි.මී. 50 ක පමණ තරමක තද වර්ෂාපතනයන් ඇති විය හැක.", "URL": "https://sinhala.adaderana.lk/news.php?nid=114613", "Category": null, "Parent URL": null}