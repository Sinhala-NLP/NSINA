{"Source": "Adaderana", "Timestamp": "November 16, 2012 10:36 am", "Headline": "නීති විරෝධී දුම්වැටි තොගයක් ප්‍රවාහනයේ දී දැලේ", "News Content": "නීති විරෝධී දුම්වැටි තොගයක් ප්‍රවාහනය කරමින් සිටිය දී පුද්ගලයෙකු අත්අඩංගුවට ගෙන තිබේ. කල්මුණේ සිට වාලච්චේනය දක්වා වෑන් රථයකින් මෙම දුම්වැටි තොගය ප්‍රවාහනය කරමින් සිටි බව පොලීසිය පැවසුවේය. ඒ අනුව සිදුකළ වැටලීමක දී වෑන් රථයේ රියදුරු අත්අඩංගුවට ‍ගෙන ඇති අතර තවත් පුද්ගලයින් දෙදෙනෙකු පලාගොස් ඇත. තුර්කියේ නිෂ්පාදිත බවට සැලකෙන අදාළ දුම්වැටි තොගය පොලිස් භාරයට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=29231", "Category": null, "Parent URL": null}