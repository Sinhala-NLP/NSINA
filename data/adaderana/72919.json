{"Source": "Adaderana", "Timestamp": "May 7, 2017 12:58 pm", "Headline": "ඕනෑම වෘත්තීය සමිති අරගලයකට සහය දක්වනවා", "News Content": "ඉදිරියේ දී පැවැත්වෙන ඕනෑම වෘත්තීය සමිති අරගලයකට සහය දක්වන බව ශ්‍රී ලංකා දුම්රිය ස්ථානාධිපතිවරුන්ගේ සංගමය පවසයි. එහි ප්‍රධාන ලේකම් ඉන්දික රුවන් පතිරණගේ මහතා සඳහන් කළේ මේ වන විට දුම්රිය දෙපාර්තමේන්තුව දැඩි අර්බුදයකට ලක්ව ඇති බවය. මේ වන විට බඳවාගෙන ඇති දුම්රිය නියාමකයින්ට සහ රියදුරන්ට විශ්‍රාම වැටුප අහිමි කර ඇති අතර ඔවුන්ගේ රැකියා සුරක්ෂිත භාවය පිළිබද අර්බුද රැසක් මතුව ඇති බව ඔහු කියා සිටියේය. මෙම ගැටළු විසඳා ගැනීමට රජයට බල කිරීම සඳහා දැඩි වෘත්තීය සමිති ක්‍රියාමාර්ගවලට යොමුවීමට තම සංගමය තීරණය කර ඇති බව ඉන්දික රුවන් පතිරණගේ මහතා සඳහන් කළේය.", "URL": "https://sinhala.adaderana.lk/news.php?nid=72919", "Category": null, "Parent URL": null}