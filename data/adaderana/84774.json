{"Source": "Adaderana", "Timestamp": "February 24, 2018 03:45 pm", "Headline": "  බ්‍රිගේඩියර් ප්‍රියංක ප්‍රනාන්දු දිවයිනට කැඳවූ හේතුව යුද හමුදාපති කියයි", "News Content": "බ්‍රිතාන්‍යයේ ශ්‍රී ලංකා මහකොමසාරිස් කාර්යාලයේ ආරක්ෂක කටයුතු පිළිබඳ අමාත්‍ය උපදේශක බ්‍රිගේඩියර් ප්‍රියංක ප්‍රනාන්දු මහතා දිවයිනට කැඳවූයේ ඔහුගේ ආරක්ෂාව සම්බන්ධයෙන් සලකා බව යුද හමුදාපති ලූතිනන් ජනරාල් මහේෂ් සේනානායක පවසයි. නිල කාලය අවසන් වීමට පෙර ඔහු දිවයිනට කැඳවූ අතර වන්නි ආරක්ෂක සේනා 56 වන සේනාංකයේ නව කාර්යාල සංකීර්ණය විවෘත කිරීමේ අවස්ථාවට අද එක්වෙමින් යුද හමුදාපතිවරයා මේ බව කියා සිටියේය. 70 වන නිදහස් දිනය යෙදුණු පෙබරවාරි 4 වනදා ලන්ඩනයේ ශ්‍රී ලංකා මහ කොමසාරිස් කාර්යාලය ඉදිරිපිට විරෝධතාවයේ නිරත වූ එල්.ටී.ටී.ඊ හිතවාදීන් පිරිසකට ගෙළ පෙන්වා සංඥාවක් සිදුකිරීමේ කිරීමේ සිද්ධිය හේතුවෙන් බ්‍රිගේඩියර් ප්‍රියංක ප්‍රනාන්දු මහතා පිළිබඳව කතා බහක් ඇති වුණි.", "URL": "https://sinhala.adaderana.lk/news.php?nid=84774", "Category": null, "Parent URL": null}