{"Source": "Adaderana", "Timestamp": "June 8, 2010 08:22 am", "Headline": "ව්‍යාජ ඒජන්සි 4ක් වටලයි", "News Content": "ව්‍යාජ රැකියා ඒජන්සි 4ක් ශ්‍රී ලංකා විදේශ සේවා නියුක්ති කාර්යාංශය මගින් වටලා තිබේ. තඹුත්තේගම රැජිණ හන්දියේ, ගල්ගමුව නගරයේ සහ අරණායක දික්පිටියේ ස්ථාන 2ක මෙම ව්‍යාජ රැකියා ඒජන්සි පවත්වාගෙන ගොස් ඇති බව සඳහන්ය. එම රැකියා ඒජන්සිවල රැඳී සිටි පුද්ගලයින් 4 දෙනෙක් ද අත්අඩංගුවට ගෙන ඇත. එම ස්ථානවල තිබූ ගමන් බලපත්‍ර, වීසා පිටපත්, වෛද්‍ය වාර්තා ඇතුළු ශ්‍රමිකයන් විදේශ රැකියාවලට යැවීමට අදාළ වන ලිපි ලේඛන රැසක් ද සොයාගෙන ඇති බව වාර්තා වේ.", "URL": "https://sinhala.adaderana.lk/news.php?nid=8879", "Category": null, "Parent URL": null}