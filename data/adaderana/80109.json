{"Source": "Adaderana", "Timestamp": "November 18, 2017 02:30 pm", "Headline": "වත්තට මාවා බෙදන මුදලාලි කිලෝ සීයක් එක්ක අල්ලයි ", "News Content": "වතුකරයට මහා පරිමානයෙන් මාවා නැමැති මත්ද්‍රව්‍ය බෙදාහරින ප‍්‍රධාන ජාවාරම්කරුවෙකු තලවාකැලේ පොලිස් විශේෂ කාර්ය බලකායේ නිලධාරින් හා හැටන් සුරාබදු කාර්යාලයේ නිලධාරින් එක්ව කළ මෙහෙයුමකින් අද (18) අත්අඩංගුවට ගෙන තිබේ. හැටන් කොටගල නගරයේ වෙළෙඳසැලක මෙම ජාවාරම්කරු ඉතා සුක්‍ෂම ලෙස මෙම මාවා නැමැති මත්ද්‍රව්‍ය ප‍්‍රදේශය පුරා බෙදාහරිමින් ජාවාරමේ නිරතව සිටින බවට තලවාකැලේ පොලිස් විශේෂ කාර්ය බලකයාට හා හැටන් සුරාබදු කාර්යාලයල නිලධාරින්ට ලද තොරතුරක් මත දෙපාර්ශවයම එක්ව උපාය දුතයෙකු යොදා ගනිමින් මෙම ජාවාරම්කරු අද (18) අත්අඩංගුවට ගෙන තිබේ. සැකකරු අත්අඩංගුවට ගන්නා අවස්ථාවේ ඔහු සන්තකයේ තිබී මාවා කිලෝ සීයයක් මාවා සකස් කිරිමට ගන්නා රසකාරක දුම්කොළ තොගයක්ද අත්අඩංගුවට ගෙන තිබේ. අත්අඩංගුවට ගත් ප‍්‍රධාන ජාවාරම්කරු කොටගල ප‍්‍රදේශයේම පදිංචිකරුවෙකු බවත් එම සැකකරු හැටන් මහේස්ත‍්‍රාත් අධිකරණය වෙත ඉදිරිපත් කරන බව හැටන් සුරාබදු කාර්යාලයේ නිළධාරින් පැවසීය. මෙම මාවා මත්ද්‍රව්‍ය වතුකරයේ තරුණයන් හා පාසල් ළමුන් විශාල වශයෙන් භාවිතයට හුරුවී තිබේ.", "URL": "https://sinhala.adaderana.lk/news.php?nid=80109", "Category": null, "Parent URL": null}