{"Source": "Adaderana", "Timestamp": "April 29, 2014 09:32 am", "Headline": "තංගල්ල නඩුවේ සාක්ෂිකරුවෙක් රිමාන්ඩ් ", "News Content": "බ්‍රිතාන්‍යය ජාතික කුරාම් ෂේක් ඝාතනය කිරීම හා ඔහුගේ පෙම්වතිය දූෂණය කිරීමේ නඩුවේ පැමිණිල්ල වෙනුවෙන් පෙනී සිටි සාක්ෂිකරුවෙකු පැමිණිල්ලට විරුද්ධ සාක්ෂිකරුවෙකු බව රජයේ නිතීඥවරයා අධිකරණයට දැනුම් දී තිබේ. අදාළ නඩු විභාගය ඊයේ(28) කොළඹ මහාධිකරණය හමුවේ කැඳවු අවස්ථාවේ දී රජයේ අධි නීතීඥ තුසිත මුදලිගේ මහතා මේ බව දැනුම්දෙනු ලැබුණි. තමාට තංගල්ල ප්‍රාදේශීය සභාවේ සභාපති සම්පත් චන්ද්‍රපුෂ්ප මහතා ඇතුළු පිරිස පහරදුන් බවට තංගල්ල මහේස්ත්‍රාත්වරයාට ලබාදුන් සාක්ෂිය වැරදි බව පැමිණිල්ලේ සාක්ෂිකරුවෙකු වන රයන් අකලංක ඊයේ මහාධිකරණයේ දී ප්‍රකාශ කළේය. තමාට පිරිසක් පොළුවලින් පහරදුන් බවත් එම පිරිස කවුරුන්ද යන්න හඳුනාගැනීමට නොහැකි වු බවත් රයන් අකලංක එහිදි පවසා තිබේ. කෙසේවෙතත් අධිකරණයට අපහාස කිරීමේ චෝදනා මත අදාළ සාක්ෂිකරුට විරුද්ධව නඩු පැවරීම සඳහා ඔහු රක්ෂිත බන්ධනාගාර ගත කරන ලෙස රජයේ අධිනීතීඥවරයා අධිකරණයෙන් ඉල්ලීමක් කළේය. එහෙත් එම ඉල්ලීම ප්‍රතික්ෂේප කළ මහාධිකරණ විනිසුරුවරිය නඩු විභාගය හෙට(30) දිනයේ යළි කැඳවීමට නියෝග කළේය.", "URL": "https://sinhala.adaderana.lk/news.php?nid=42853", "Category": null, "Parent URL": null}