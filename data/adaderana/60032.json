{"Source": "Adaderana", "Timestamp": "May 11, 2016 09:33 am", "Headline": " ජනතාවගෙන් දෙවාරයක් බදු අය කරලා", "News Content": "වර්තමානයේ දී ආණ්ඩුව ජනතාවගෙන් දෙවාරයක් බදු අය කිරීමට කටයුතු කර ඇති බව සමස්ථ ලංකා සුව සේවා සංගමය පවසයි.එහි ලේකම් චන්දන ජයලත් මහතා පවසන්නේ බදු වශයෙන් ජනතාවගෙන් මුදල් ලබාගන්නා අතර සෞඛ්‍යය වැනි සේවාවන් ජනතාවට ලබාදී නැවත වාරයක් එමඟින් ද බදු අයකරගන්නා බවයි.එමෙන්ම ජයවර්ධනපුර රෝහලේ නඩත්තු කටයුතු හා සේවක වැටුප් ගෙවීම් සිදුකරන්නේ ද ජනතාවගේ බදු මුදල් වලින් බව හෙතෙම පවසයි.අනෙකුත් රෝහල් වලින් වෙනස්ව මෙම රෝහලෙන් ප්‍රතිකාර ලබාගැනීමට මුදල් ගෙවිය යුතු වුවද නව වැට් බදු පැනවීම හරහා රෝගීන්ගෙන් අයකරගන්නා මුදල් ප්‍රමාණයද වැඩි කර ඇති බව සඳහන්ය.වැට් බදු පැනවීමට පෙර රෝහල්ගතවූ රෝගීන් හට ද වර්තමානය වන විට අදාළ බදු සංශෝධනය හමුවේ අමතර මුදලක් රෝහල වෙත ගෙවීමට සිදු බවද චන්දන ජයලත් මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=60032", "Category": null, "Parent URL": null}