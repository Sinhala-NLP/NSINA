{"Source": "Adaderana", "Timestamp": "November 3, 2015 10:54 am", "Headline": "වසන්ත ඝාතනයේ තවත් සැකකරුවෙකු අල්ලයි ", "News Content": "කරාතේ ශූර වසන්ත සොයිසා ඝාතනය සම්බන්ධයෙන් තවත් සැකකරුවෙකු පොලීසිය විසින් අත්අඩංගුවට ගෙන තිබේ.ඊයේ පස්වරුවේ අදාළ සැකකරු අනුරාධපුර දහයියාගම ප්‍රදේශයේ දී අත්අඩංගුවටගත් බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගත් මෙම සැකකරු අද දින අනුරාධපුර මහේස්ත්‍රාත්වරයා හමුවට ඉදිරිපත් කිරීමට නියමිතය.මෙලෙස අත්අඩංගුවට ගෙන ඇත්තේ 34 හැවිරිදි පුද්ගලයෙකු වන අතර ඔහු ඝාතනයට පැමිණි සැකකරුවන් පළාගිය ලොරි රථයේ රියදුරු බව සඳහන්ය.ඒ අනුව අදාළ සිද්ධිය සම්බන්ධයෙන් මේ වන විට පුද්ගලයින් 29 දෙනෙකු අත්අඩංගුවට ගෙන ඇති අතර ඔවුන්ගෙන් 27 දෙනෙකු රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=54840", "Category": null, "Parent URL": null}