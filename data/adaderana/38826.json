{"Source": "Adaderana", "Timestamp": "November 14, 2013 10:50 am", "Headline": "කුඩු ළඟ තබාගෙන සිටි කත අල්ලයි ", "News Content": "මහනුවර - ඔගස්ටා වත්ත ප්‍රදේශයේදී හෙරොයින් ළඟ තබා ගත් කාන්තාවක අත්අඩංගුවට ගෙන තිබේ. පොලීසියට ලද තොරතුරක් මත ත්‍රී රෝද රථයක් පරික්ෂා කිරිමේදි එහි ගමන් කළ අදාළ කාන්තාව සතුව තිබි හෙරොයින් ග්‍රෑම් 6යි මිලි ග්‍රෑම් 200ක් සොයාගෙන ඇති බව සඳහන් වෙයි. සැකකාරිය මහනුවර මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 24වන දින දක්වා රක්ෂිත බන්ධනාගාර ගත කර තිබේ. මහනුවර පොලිසිය මේ පිලිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38826", "Category": null, "Parent URL": null}