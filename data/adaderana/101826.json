{"Source": "Adaderana", "Timestamp": "January 5, 2019 09:02 am", "Headline": "හෙරොයින් සමඟ තරුණයින් දෙදෙනෙක් මාට්ටු", "News Content": "පානදුර, අරුක්ගොඩ වටරවුම පාර ප්‍රදේශයේදී හෙරොයින් සමඟ තරුණයින් දෙදෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පානදුර කොට්ඨාස නීතිය බලගැන්වීමේ ඒකකය විසින් සිදු කළ වැටලීමකදී යතුරුපැදියකින් ගමන් කරමින් සිටියදී අදාල සැකකරුවන් දෙදෙනා අත්අඩංගුවට ගෙන ඇති බවයි. එහිදී සැකකරුවන් සතුව තිබී හෙරොයින් ග්‍රෑම් 28ක් පොලීසිය විසින් සොයාගෙන තිබේ. සැකකරුවන් මොරටුව සහ පානදුර ප්‍රදේශයේ පදිංචි 20 හැවිරිදි සහ 22 හැවිරිදි තරුණයින් දෙදෙනෙකි. ඔවුන් අද පානදුර මහේස්ත්‍රාත් අධිකරණයට ඉදිරිපත් කිරිමට නියමිත අතර පානදුර දකුණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101826", "Category": null, "Parent URL": null}