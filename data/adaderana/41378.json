{"Source": "Adaderana", "Timestamp": "February 25, 2014 04:16 pm", "Headline": "ගංජා ජාවාරම්කරුවන් 3ක් මාට්ටු", "News Content": "ගංජා ළඟ තබාගෙන සිටි පුද්ගලයින් තිදෙනෙකු හපුතලේ මරන්ගහවෙල ප්‍රදේශයේ දී අත්අඩංගුවට ගෙන තිබේ. ඌව කුඩා ඔය සිට බස් රථයකින් පැමිණි පුද්ගලයෙකු, තවත් පුද්ගලයෙකුට ගංජා අඩංගු පාර්සලයක් ලබා දෙන අවස්ථාවේදී හපුතලේ පොලිසිය විසින් ඔවුන් දෙදෙනා අත්අඩංගුවට ගෙන ඇති බව සඳහන්ය . එහිදී ගංජා කිලෝ ග්‍රෑම් 1 යි ග්‍රෑම් 600 ක් පොලිසිය භාරයට ගෙන ඇත. අත්අඩංගුවට ගත් සැකකරුවන්ගෙන් ලද තොරතුරුවලට අනුව අදාළ ජාවාරම මෙහෙයවු ප්‍රධාන සැකකරු ද අත්අඩංගුවට ගැනීමට හැකිවු බව පොලීසිය සඳහන් කළේය. මේ සම්බන්ධයෙන් හපුතලේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41378", "Category": null, "Parent URL": null}