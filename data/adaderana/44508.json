{"Source": "Adaderana", "Timestamp": "July 8, 2014 12:40 pm", "Headline": "ගම්පොළ හොර ලේඛන සැකසුම් ස්ථානයක් වටලයි", "News Content": "ගම්පොළ, මාරියාවත්ත ප්‍රදේශයේ ව්‍යාජ ලිපිලේඛන සකස් කිරීමේ ස්ථානයක් වටලා පුද්ගලයෙකු අත්අඩංගුවට ගෙන තිබේ. ගම්පොළ කොට්ඨාස අපරාධ විමර්ශන අංශයේ නිලධාරින් කණ්ඩායමක් සිදුකළ වැටලීමක දී මොහු අත්අංඩගුවට ගෙන ඇත. අදාළ ස්ථානයේ තිබී ව්‍යාජ තාවකාලික රියදුරු බලපත්‍ර, උප්පැන්න සහතික පිටපත් සහ ජාතික හැදුනුම්පත් පිටපත් ඇතුළු ව්‍යාජ ලිපිලේඛන සකස් කිරීමට යොදාගත් ලේඛන රැසක් සොයාගෙන තිබේ. අත්අඩංගුවට ගත් සැකකරු අද (08) ගම්පොළ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44508", "Category": null, "Parent URL": null}