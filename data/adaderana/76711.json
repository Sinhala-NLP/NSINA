{"Source": "Adaderana", "Timestamp": "August 25, 2017 10:45 pm", "Headline": "තලතාගේ පත්වීම ගම්මන්පිලට ගැටළුවක් ", "News Content": "විජේදාස රාජපක්ෂ මහතා වෙනුවට තලතා අතුකෝරල මහත්මිය අධිකරණ අමාත්‍යධූරයට පත් කිරීම සම්බන්ධයෙන් ගැටළු සහගත තත්ත්වයක් පවතින බව උදය ගම්මන්පිල මන්ත‍්‍රීවරයා පවසයි. ඔහු පවසන්නේ නඩු ප‍්‍රමාදවීම හා නීතිපති දෙපාර්තමේන්තුවට බලපෑම් නොකිරීමේ කරුණු මත එක්සත් ජාතික පක්ෂය විසින් විජේදාස රාජපක්ෂ මහතාට එරෙහිව චෝදනා ගොනු කර තිබූ බවයි. අද(25) පැවති මාධ්‍ය හමුවකට සහභාගීවෙමින් උදය ගම්මන්පිල මන්ත‍්‍රීවරයා මේ බව කියා සිටියේය. පොදුජන පෙරමුණ පක්ෂ කාර්යාලයේ පැවති සාකච්ඡාවකින් අනතුරුව මාධ්‍යවේදීන් බැසිල් රාජපක්ෂ මහතාගෙන්ද විජේදාස රාජපක්ෂ හිටපු අමාත්‍යවරයා පිළිබඳ විමසා සිටියේය. ගාමිණි ජයවික‍්‍රම පෙරේරා අමාත්‍යවරයා ද බුද්ධශාසන අමාත්‍යධුරයේ දිවුරුම් දීමෙන් අනතුරුව විජේදාස රාජපක්ෂ මහතා සම්බන්ධයෙන් මාධ්‍යවේදීන් විමසා සිටි අවස්ථාවේ ප‍්‍රතිචාර දැක්වීය.", "URL": "https://sinhala.adaderana.lk/news.php?nid=76711", "Category": null, "Parent URL": null}