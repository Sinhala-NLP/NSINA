{"Source": "Adaderana", "Timestamp": "December 6, 2015 04:12 pm", "Headline": "හෙට හෝමාගම අධිකරණය අවට විරෝධතා තහනම්", "News Content": "හෝමාගම අධිකරණය අවට හෙට දිනයේ රැස්වීම්, විරෝධතා හා පෙළපාලී පැවැත්වීම තහනම් කරමින් හෝමාගම මහේස්ත්‍රාත් අධිකරණය මගින් නියෝගයක් නිකුත් කර තිබේහෝමාගම වැඩබලන මහේස්ත්‍රාත් ප්‍රියංකා මද්දුම පටබැඳි මහත්මිය විසින් එම නියෝගය නිකුත් කර ඇති බව සඳහන්ය.මාධ්‍යවේදී ප්‍රගීත් එක්නැලිගොඩ පැහැරගෙන යාම සම්බන්ධයෙන් වන නඩුවක් හෙට දිනයේ හෝමාගම මහේස්ත්‍රාත් අධිකරණයේ දී විභාගයට ගැනීමට නියමිතය. නඩු විභාගය සඳහා සිද්ධියට අදාළව සැකපිට අත්අඩංගුවට ගෙන සිටින යුධ හමුදා නිලධාරීන් තිදෙනා හෙට අධිකරණයට රැගෙන ඒමට නියමිත බැවින් මෙම තහනම් නියෝගය නිකුත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=55545", "Category": null, "Parent URL": null}