{"Source": "Adaderana", "Timestamp": "January 1, 2019 03:56 pm", "Headline": "පොලිස්පතිගේ මාමණ්ඩිය අභාවප්‍රාප්ත වෙයි", "News Content": "පොලිස්පති පූජිත ජයසුන්දර මහතාගේ මාමණ්ඩිය ඊයේ(31) දිනයේ දී අභාවප්‍රාප්ත වී තිබේ. පූජිත ජයසුන්දර මහතාගේ භාර්යාව වන පුන්‍යා ශාන්ති ජයසුන්දර මහත්මියගේ පියාණන් වන හෙන්රි සූරියආරච්චි මහතා වයස අවුරුදු 89 ක් ආයු වළඳ මෙලෙස මිය ගොස් ඇත. දේහය මේ වන විට බොරැල්ල ජයරත්න මල්ශාලාවේ තැන්පත් කර තිබේ. දේහය පිළිබඳ අවසන් කටයුතු හෙට(02) දින බොරැල්ල කනත්තේ දී සිදු කිරීමට නියමිතයි.", "URL": "https://sinhala.adaderana.lk/news.php?nid=101641", "Category": null, "Parent URL": null}