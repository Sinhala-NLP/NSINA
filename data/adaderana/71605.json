{"Source": "Adaderana", "Timestamp": "April 1, 2017 03:00 pm", "Headline": "බංග්ලාදේශ කණ්ඩායමට ලකුණු 281 ඉලක්කයක්", "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර තරඟ 3කින් සමන්විත එක්දින තරගාවලියේ අවසන් තරඟය මේ වන විට කොළඹ එස්.එස්.සී. ක්‍රීඩාංගණයේදී පැවැත්වෙයි. කාසියේ වාසිය දිනූ බංග්ලාදේශ නායක මෂ්රෆි මොර්ටාසා ශ්‍රී ලංකාවට පළමුවෙන් පන්දුවට පහරදීමට අවස්ථාව ලබාදුනි. ඒ අනුව ශ්‍රී ලංකා පිළ මීට සුළු වේලාවකට පෙර පන්දු වාර 50 අවසානයේ කඩුලු 09ක් දැවී ලකුණු 280 ක් ලබා ගත්තේය. ඒ අනුව බංග්ලාදේශ කණ්ඩායමට ලකුණු 281 ඉලක්කයක් හිමිවෙයි. ශ්‍රී ලංකාව වෙනුවෙන් කුසල් මෙන්ඩිස් සහ තිසර පෙරේරා අර්ධ ශතක රැස්කර ගැනීමට සමත් වුණි. මෙම තරඟයේ ප්‍රතිඵලය කුමක් වුවත් ශ්‍රී ලංකාව අයි.සී.සී. එක්දින දර්ශකයේ 6 වන ස්ථානයේත්, බංග්ලාදේශය 7 වන ස්ථානයේත් තවදුරටත් රැදී සිටිනු ඇත.", "URL": "https://sinhala.adaderana.lk/news.php?nid=71605", "Category": null, "Parent URL": null}