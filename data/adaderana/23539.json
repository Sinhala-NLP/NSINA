{"Source": "Adaderana", "Timestamp": "April 16, 2012 09:10 am", "Headline": "ගතවූ මාස 3 තුළ ඩෙංගු මරණ 43 දක්වා ඉහළ යයි", "News Content": "වසරේ ගතවූ මාස 3 ක කාලය තුළ ඩෙංගු රෝගය වැළඳීමෙන් මියගිය පුද්ගලයින්ගේ සංඛ්‍යාව 43 දෙනෙකු දක්වා ඉහළ ගොස් තිබේ. මෙම කාලය තුළ පුද්ගලයින් 9657 දෙනෙකු ඩෙංගු රෝගයට ‍ගොදුරු වී ඇති බව වසංගත රෝග විද්‍යා අංශය සඳහන් කරයි. රෝගීන්ගෙන් 50% ක් පමණ බස්නාහිර පළාතින් වාර්තා වී ඇත. මේ දක්වා වැඩිම රෝගීන් සංඛ්‍යාවක් ජනවාරී මාසය තුළ වාර්තා වී ඇති බව වසංගත රෝග විද්‍යා අංශය පවසයි. වැසි සමය යළිත් සක්‍රීය වී ඇති හෙයින් අඛණ්ඩව මදුරුවන් බෝවන ස්ථාන පරිසරයෙන් ඉවත්කිරීමට පියවර ගන්නා ලෙස සෞඛ්‍ය අමාත්‍යාංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=23539", "Category": null, "Parent URL": null}