{"Source": "Adaderana", "Timestamp": "October 17, 2010 11:08 am", "Headline": "හමුදා ණය ලක්ෂ 3 ට වැඩියි", "News Content": "දැනට හමුදා සේවයේ නිරත පිරිස් වලට ලබා දෙන ණය මුදල් සීමාව රුපියල් ලක්ෂ 3 දක්වා වැඩි කීරීමට පියවර ගෙන ඇති බව යුද හමුදාපති ලුතිනන් ජෙනරාල් ජගත් ජයසූරිය මහතා පවසයි. වෙළඳපළේ මිල ගණන් වලට වඩා අඩුවෙන් හමුදා සාමාජිකයින්ට ත්‍රී රෝද රථ සහ යතුරු පැදි ලබා ගැනීමට හැකි වැඩපිළිවෙළක් ක්‍රියාත්මක කර ඇති බව ද ඔහු පවසයි. වන්නි ආරක්ෂක හමුදා මූලස්ථානයේ නව ශ්‍රවණාගාරය විවෘත කිරීමේ අවස්ථාවට එක් වෙමින් යුද හමුදාපතිවරයා මෙම අදහස් පළ කළේය. මෙම නව ශ්‍රවණාගාරය ඉදි කිරීම සඳහා රුපියල් මිලියන 30ක් වැය කොට තිබේ.. නව ශ්‍රවණාගාරය විවෘත කිරීමෙන් අනතුරුව ලුතිනන් ජෙනරාල් ජගත් ජයසූරිය මහතා වන්නි ආරක්ෂක හමුදා මූලස්ථානයේ දී අඹ පැළයක් ද රෝපණය කරනු ලැබුවේය.", "URL": "https://sinhala.adaderana.lk/news.php?nid=11549", "Category": null, "Parent URL": null}