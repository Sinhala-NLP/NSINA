{"Source": "Adaderana", "Timestamp": "May 24, 2017 12:25 pm", "Headline": "ජනපති අද ඔස්ට්‍රේලියාවේ ලාංකික ප්‍රජාව හමුවෙයි", "News Content": "ඔස්ට්‍රේලියාවේ තෙදින රාජ්‍ය සංචාරයක නිරතව සිටින ජනාධිපති මෛත්‍රීපාල සිරිසේන මහතා අද(24) එරට වෙසෙන ශ්‍රී ලාංකික ප්‍රජාව හමු වීමට නියමිතව තිබේ. ඔස්ට්‍රේලියානු ශ්‍රී ලංකා මහ කොමසාරිස් කාර්යාලයේදී මෙම හමුව සිදු වීමට නියමිත බව සඳහන්වේ.තෙදින ඔස්ට්‍රේලියා රාජ්‍ය සංචාරය ආරම්භ කරමින් ඊයේ(23) පස්වරුවේ දිවයිනෙන් පිටත්ව ගිය ජනාධිපති මෛත්‍රීපාල සිරිසේන මහතා අද(24) පෙරවරුවේ කැන්බරා ජාත්‍යන්තර ගුවන් තොටුපළට ලඟා විය.එහිදී ඕස්ට්‍රේලියානු රජය වෙනුවෙන් අධ්‍යාපන අමාත්‍ය සෙනෙට් සභික සිමොන් බර්මින්හැම් මහතා ඇතුළු නියෝජිත පිරිසක් විසින් ජනාධිපතිවරයා මහත් හරසරින් පිළිගත් බව ජනාධිපති මාධ්‍ය අංශය සඳහන් කළේය.එමෙන්ම ජනාධිපතිවරයා පිළිගැනීම වෙනුවෙන් විශේෂ උත්සවයක් ජනාධිපතිවරයා නවාතැන් ගත් කැන්බරා නුවර හෝටලයේදීද සංවිධානය කර තිබූ බව සඳහන්වේ.", "URL": "https://sinhala.adaderana.lk/news.php?nid=73485", "Category": null, "Parent URL": null}