{"Source": "Adaderana", "Timestamp": "September 29, 2013 03:18 pm", "Headline": "පකිස්ථානයේ බෝම්බ පිපුරුමකින් 33ක් මරුට", "News Content": "වයඹ දිග පකිස්ථානයේ පෙෂාවර් නගරයේ වෙළෙඳ සංකීර්ණයක සිදුවු බෝම්බ පිපුරුමකින් පුද්ගලයින් 33 දෙනෙකු පමණ ජීවිතක්ෂයට පත්ව තිබේ. විදෙස් මාධ්‍ය වාර්තා කළේ පිපිරීමෙන් තවත් පුද්ගලයින් දොළොස් දෙනෙකු පමණ තුවාල ලබා ඇති බවයි. කිස්සා ක්වානි වෙළෙඳ සංකීර්ණය තුළ සිදුවු මෙම පිපුරුමෙන් එම වෙළෙඳ සංකීර්ණයේ කඩසාප්පු සහ වාහන රැසක් ද ගිනිගෙන විනාශ වී ඇත. පසුගිය සිකුරාදා දිනයේ ද පෙෂාවර්හි රජයේ සේවකයින් රැගත් බස් රථයක සිදුවු බෝම්බ පිපුරුමකින් පුද්ගලයින් 17 දෙනෙකු මියැදුණි.", "URL": "https://sinhala.adaderana.lk/news.php?nid=37787", "Category": null, "Parent URL": null}