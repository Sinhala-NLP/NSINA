{"Source": "Adaderana", "Timestamp": "June 13, 2012 09:46 am", "Headline": "භික්ෂූන් පාර්ලිමේන්තුව නියෝජනය කිරීම අනුමත කළ නොහැකියි ", "News Content": "භික්ෂූන් වහන්සේ පාර්ලිමේන්තුව නියෝජනය කිරීම අනුමත කළ නොහැකි බව අස්ගිරි පාර්ශව‍යේ අතිපූජ්‍ය උඩුගම ශ්‍රී බුද්ධරක්ඛිත ස්වාමීන් වහන්සේ පවසයි. මේ නිසා ඇතැම් සංඝයා වහන්සේට ඇති ගරුත්වය ද නැතිවී ගොස් ඇති බව උන්වහන්සේ ප්‍රකාශ කරයි. අද සිටින බොහොමයක් භික්ෂූන් වහන්සේලා ජනතාව සමඟ ඇති සම්බන්ධතාවය අඩු බවත්, පැවිදි වීමේ අරමුණ වන්නේ තමා සසරෙන් එතෙරවීම හා රටට යම් සේවයක් කිරීම බවත් එම සේවය කිරීමට වර්ජන කිරීම හෝ පාර්ලිමේන්තුවට යාම අනවශ්‍ය බවත්, එම සේවය ධර්ම ශාලාවේදී කළ හැකි බවත්, උන්වහන්සේ පෙන්වා දි ඇත. භික්ෂූන් වහන්සේ රට පාලනය කිරීමට නොව ජනතාව පාලනයට පෙරමුණ ගත යුතු බවත්, එයට පාර්ල්මේන්තු යාම අනවශ්‍ය බවත් ජනතවට උපදෙස් ලබා දීම තුළින් එය සිදුකළ හැකි බවත් උඩුගම ශ්‍රී බුද්ධරක්ඛිත ස්වාමීන් වහන්සේ වැඩිදුරටත් පෙන්වා දෙයි", "URL": "https://sinhala.adaderana.lk/news.php?nid=24987", "Category": null, "Parent URL": null}