{"Source": "Adaderana", "Timestamp": "July 8, 2010 03:03 pm", "Headline": "මට්ටක්කුලිය සිද්ධියේ මහ මොළකරුවන් ගැන සොයයි", "News Content": "මට්ටක්කුලිය පොලිසියට පහරදීමේ සිද්ධිය මෙහෙය වූ බව කියන ප්‍රධාන සැකකරුවන් දෙදෙනෙකු අත්අඩංගුවට ගැනීම සඳහා පරීක්ෂණ සිදුකරන බව කොළඹ අපරාධ කොට්ඨාශය, අධිකරණයට දැනුම් දී තිබේ. මෙම පුද්ගලයින් දෙදෙනා අදාළ පොලිස් ස්ථානයට පහරදීම සඳහා මහජනයා පෙළඹ වූ බවට පරීක්ෂණවලදී අනාවරණය වී ඇති බව කොළඹ අපරාධ කොට්ඨාශය භාර නියෝජ්‍ය පොලිස්පති අනුර සේනානායක මහතා සඳහන් කළේය. එම පුද්ගලයින් දෙදෙනා මත්කුඩු ජාවාරම්වලට සහ පාතාල ක්‍රියාකාරකම්වලට සම්බන්ධ බව ද පොලිසිය අධිකරණයට දැනුම් දෙන ලදී. අදාළ පහරදීමට සම්බන්ධ බවට සැකපිට අත්අඩංගුවට ගත් පුද්ගලයින් 36 දෙනෙකු රිමාන්ඩ් භාරයට පත්කර ඇති අතර ඔවුන් අතරින් 15 දෙනෙකු හඳුනාගැනීමේ පෙරට්ටුවක් සඳහා ද ඉදිරිපත් කෙරුණි.", "URL": "https://sinhala.adaderana.lk/news.php?nid=9475", "Category": null, "Parent URL": null}