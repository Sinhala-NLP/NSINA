{"Source": "Adaderana", "Timestamp": "June 19, 2015 03:56 pm", "Headline": "රවිරාජ් ඝාතන සැකකරුවන් තවදුරටත් රිමාන්ඩ්", "News Content": "දෙමළ ජාතික සන්ධානයේ පාර්ලිමේන්තු මන්ත්‍රී නඩරාජා රවිරාජ් ඝාතන සැකකරුවන් තවදුරටත් රක්ෂිත බන්ධනාගාර ගතකරන ලෙස කොළඹ මහේස්ත්‍රාත් අධිකරණය නියෝග කර තිබේ.අදාළ නඩුව අද කැඳවූ අවස්ථාවේ අපරාධ පරීක්ෂණ දෙපාර්තමේන්තුව අධිකරණය හමුවේ කියා සිටියේ සිද්ධියට අදාළ ඩී.එන්.ඒ පරීක්ෂණ වාර්තා තවමත් ලැබී නොමැති බවයි.එමෙන්ම ඝාතනය සඳහා යොදාගත් බවට සැක කෙරෙන ත්‍රීරෝද රථය රජයේ රස පරීක්ෂකවරයා වෙත යොමු කර වාර්තාවක් ලබාගැනීමට තීරණය කර ඇති බවද අපරාධ පරීක්ෂණ දෙපාර්තමෙන්තුව කියා සිටියේය.සිද්ධියට අදාළ පරීක්ෂණ තවදුරටත් පැවැත්වෙන බවට පොලීසිය සිදුකළ කරුණු දැක්වීම සැලකිල්ලට ගත් කොළඹ අතිරේක මහේස්ත්‍රාත් නිරෝෂා ප්‍රනාන්දු මහත්මිය සැකකරුවන් ජූලි 03 වනදා දක්වා රක්ෂ්ත බන්ධනාගාර ගත කිරීමට නියෝග කර ඇත.", "URL": "https://sinhala.adaderana.lk/news.php?nid=52117", "Category": null, "Parent URL": null}