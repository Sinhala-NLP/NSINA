{"Source": "Adaderana", "Timestamp": "October 27, 2012 08:53 am", "Headline": "මහල් නිවාස සංකීර්ණයක් ගිනි ගනියි", "News Content": "වැල්ලවත්ත, රාසවල්ලිවත්ත ප්‍රදේශයේ මහල් නිවාස සංකීර්ණයක නිවසක් තුළ හදිසි ගින්නක් හටගෙන තිබේ. ගින්න හටගත් අවස්ථාවේ දී වැල්ලවත්ත පොලීසියේ ගිනි නිවන ඒකකවල සහය ලබා ගෙන ගින්න නිවීමට පියවර ගෙන ඇති බව සඳහන්ය. ගෑස් කාන්දුවක් හේතුවෙන් ගින්න හටගන්නට ඇති බවට සැක කෙරෙයි. ගින්නෙන් ජීවිත හානි සිදුව නොමැති බව පොලීසිය සඳහන් කළේය. වැල්ලවත්ත පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28651", "Category": null, "Parent URL": null}