{"Source": "Adaderana", "Timestamp": "March 18, 2015 09:23 am", "Headline": "වම් අත නැති මළ සිරුරක් දියවන්නාවේ!   ", "News Content": "වම් අත නොමැති මිනිස් මළ සිරුරක් පාර්ලිමේන්තුව පිටුපස දියවන්නා ඔයේ පාවෙමින් තිබියදී පොලීසිය විසින් සොයාගෙන තිබේ.මියගොස් සිටින තැනැත්තා කවරෙක්දැයි තවමත් හඳුනාගෙන නොමැති බව පොලිස් මාධ්‍ය ප්‍රකාශක කාර්යාලය සඳහන් කළේය.සිද්ධිය සම්බන්ධයෙන් පොලීසිය විමර්ශන සිදුකරයි. මේ අතර පසුගිය දින දෙමටගොඩ ප්‍ර දේශයේ ඇළක තිබී මිනිස් පාද දෙකක්ද, වැලිකඩ, නාවල ඇළේ තිබී සොයාගත් මිනිස් අත සහ අද දියවන්නාවෙන් හමුවූ එක් අතක් නොමැති මළ සිරුර අතර සම්බන්ධතාවයක් ඇත්දැයි මේ වන විට සැක පහළ වී තිබේ.", "URL": "https://sinhala.adaderana.lk/news.php?nid=50041", "Category": null, "Parent URL": null}