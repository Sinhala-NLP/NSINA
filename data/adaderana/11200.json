{"Source": "Adaderana", "Timestamp": "September 30, 2010 03:02 pm", "Headline": "හෝප් වත්ත රෙජිස්ට්‍රාර්ගේ වැඩ තහනම්", "News Content": "හඟුරන්කෙත, හෝප් වත්ත, රෙජිස්ට්‍රාර්වරයාගේ වැඩ තහනම් කර තිබේ. අද සිට ක්‍රියාත්මක වන පරිදි මෙය බලපැවැත්වෙන බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා ප්‍රකාශ කළේය. බාලවයස්කාර දැරියක් විවාහ කරදීම සහ පෞද්ගලික ආයතනයක සේවය කිරීම මෙම රෙජිස්ට්‍රාර්වරයාට එරෙහිව එල්ල වී ඇති චෝදනාය. මේ අතර මතුරට, කැටයපතන සමෘද්ධි සංවර්ධන නිලධාරීවරයා‍ගේ ද වැඩ තහනම් කර තිබේ. බාලවයස්කාර දැරියක් අපයෝජනයට ලක්කිරීමේ චෝදනාව මත මෙම නිලධාරියාගේ වැඩ තහනම් කළ බව දිස්ත්‍රික් ලේකම් ඩී.පී.ජී. කුමාරසිරි මහතා සඳහන් කළේය.", "URL": "https://sinhala.adaderana.lk/news.php?nid=11200", "Category": null, "Parent URL": null}