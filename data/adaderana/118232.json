{"Source": "Adaderana", "Timestamp": "September 4, 2019 10:46 am", "Headline": "මිලියන 50ක රට බෙහෙත් තොගයක් සමඟ පුද්ගලයෙක් අත්අඩංගුවට", "News Content": "මෙරටට ආනයනය කළ නොහැකි රුපියල් මිලියන 50 ක පමණ වටිනාකමකින් යුත් විදේශීය ඖෂධ තොගයක් සමඟ පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. ගෝනහේන විශේෂ කාර්ය බලකා කඳවුරේ නිලධාරීන් විසින් මීගමුව, ජයරත්න පාර ප්‍රදේශයේ සිදුකළ වැටලීමකදී එම ඖෂධ තොගය සොයාගෙන ඇති බව වාර්තා වේ. ඖෂධ තොගය ලඟ තබාගෙන සිටි සැකකරු එහිදී පොලිස් විශේෂ කාර්ය බලකාය විසින් අත්අඩංගුවට ගෙන තිබේ. සැකකරු සහ ඖෂධ තොගය ඉදිරි විමර්ශන සදහා ජාතික ඖෂධ නියාමන අධිකාරිය වෙත භාර දුන් බව පොලිස් විශේෂ කාර්ය බලකාය පැවසුවේය.", "URL": "https://sinhala.adaderana.lk/news.php?nid=118232", "Category": null, "Parent URL": null}