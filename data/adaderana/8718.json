{"Source": "Adaderana", "Timestamp": "May 31, 2010 08:28 am", "Headline": "ළමා ‍සොල්දාදුවන් 100කට රැකියා ", "News Content": "එල්.ටී.ටී.ඊ සංවිධා‍‍නයේ ළමා ‍සොල්දාදුවන් ලෙස බඳවාගෙන සිට පසුව පුනරුත්ථාපනය කෙරුණු තරුණයන් සිය දෙනෙකුට පමණ රැකියා අවස්ථා ලබාදීමට ලංකා ගමනා ගමන මණ්ඩලය තීරණය කර තිබේ. අවසන් මෙහෙයුම් පවතින කාලයේ දී ආරක්ෂක අංශ භ‍ාරයට පත්වූ එම තරුණයන් වසරක පමණ කාලයක් පුනරුත්ථාපන කඳවුරු තුළදී පුනරුත්ථාපනයට ලක් කෙරුණි. මේ වන විටත් යාපනය, කොන්ඩවිල් ඩිපෝව මගින් ඔවුන්ට මාස 3ක පමණ රියදුරු පුහුණු වැඩසටහනක් ආරම්භ කර ඇති බව වාර්තා වේ. පුහුණුවෙන් පසුව එම පිරිස උතුරු පළාතේ සේවයට යොදවනු ඇත. මෙම වැඩපිළිවෙළ උතුරු පළාත් ආණ්ඩුකාරවරයාගේ ප්‍රධානත්වයෙන් සිදුකෙරෙයි. මේ අතර යාපනය දිස්ත්‍රික්කයේ තරුණ තරුණියන් 269 දෙනෙකු පොලිස් සේවයට බඳවාගෙන තිබේ. පොලිස් කොස්තාපල්වරුන් 254 දෙනෙකු සහ පොලිස් කොස්තාපල්වරියන් 15 දෙනෙකු ඊට ඇතුළත්ය. ඔවුන් පුහුණුව සඳහා යාපනයේ සිට ඊයේ කටුකුරුන්ද පොලිස් අභ්‍යාස විද්‍යාලයට පැමිණ ඇත.", "URL": "https://sinhala.adaderana.lk/news.php?nid=8718", "Category": null, "Parent URL": null}