{"Source": "Adaderana", "Timestamp": "August 4, 2018 03:57 pm", "Headline": "ත්‍රස්තයින් පිරිසක් ආරක්ෂක අංශවලට යටත් වෙයි", "News Content": "අයි එස් ත්‍රස්තයින් විශාල පිරිසක් ඇෆ්ගනිස්ථාන ආරක්ෂක අංශවලට යටත් වී ඇති බව විදෙස් මාධ්‍ය වාර්තා කරයි. එම පරාජය අයි එස් ත්‍රස්ත සංවිධානයේ ප්‍රබල පසුබෑමක් බව විදෙස් මාධ්‍ය වාර්තා කළේය. තලෙයිබාන් සටන්කාමීන්ගෙන් පරාජයට පත් අයි එස් ත්‍රස්තයින් 150 කට අධික පිරිසක් ඇෆ්ගනිස්ථානයේ වයඹදිග ජව්ජාන් (Jawzjan)පළාතේදි එරට ආරක්ෂක අංශවලට මෙලෙස යටත් වී ඇත්තේ. තලෙයිබාන් සංවිධානය සහ රජයේ නිලධාරීන් ඒ සම්බන්ධව පසුගියදා නිල වශයෙන් නිවේදනය කළේය. නැගෙනහිර ඇෆ්ගනිස්ථානයේදී ඉස්ලාම් ත්‍රස්ත සංවිධානය ආශ්‍රිත ක්‍රියාකාරකම් මුල්වරට වාර්තා වී වසර හතරක පමණ කාලයක් ගතව ඇති බව සඳහන් වේ. එහිදී ඔවුන් අසල්වැසි මධ්‍යම ආසියානු රටක් වන ටර්ක්මෙනිස්තානය වෙත පවතින ජාවාරම් මාර්ග වල පාලන බලය අත්පත් කරගැනීමට සිදුකළ සටන් වල ප්‍රධාන සංධිස්ථානයක් ලෙස උතුරුදිග ඇෆ්ගන්සිස්ථානයේ වයඹදිග ජව්ජාන් පළාත සැළකෙයි. ජව්ජාන් පළාතේ ක්‍රියාත්මක අයි එස් ත්‍රස්ත සංවිධානයට එරෙහිව තලෙයිබාන් සටන්කාමීන් සිය මෙහෙයුම් ආරම්භ කළේ මිට සති කිහිපයකට පෙරාතුවය. බටහිර අනුග්‍රහය ලබන කාබුල් රජයට එරෙහිව සිදුකරන මිලේච්ඡ ක්‍රියාකාරකම් සම්බන්ධයෙන් ඇෆ්ගනිස්ථානයේ සක්‍රිය අයි එස් ත්‍රස්ත සංවිධානය ප්‍රසිද්ධියක් උසුලයි. සටන් පැවති කාලය තුළ සිවිල් වැසියන් විශාල පිරිසක් ජව්ජාන් Jawzjan පළාතේ අගනුවරට පළායාමට කටයුතු කළ අතර ඔවුන්ගෙන් බොහෝ දෙනා අයි එස් ත්‍රස්තයින්ගේ මිලේච්ඡ ක්‍රියාකාරකම්වලින් පීඩා විඳි අය වේ. තලෙයිබාන් සංවිධානය පරාජයට පත්කිරීමට ප්‍රථම අයි එස් ත්‍රස්තයින් සතුව ජව්ජාන් පළාතේ දිස්ත්‍රික්ක දෙකක පාලන බලය පැවති බව විදෙස් වාර්තා වල සඳහන් විය.", "URL": "https://sinhala.adaderana.lk/news.php?nid=93821", "Category": null, "Parent URL": null}