{"Source": "Adaderana", "Timestamp": "November 3, 2011 11:08 am", "Headline": "හමීඩියා-වසරේ විශිෂ්ටතම දේශීය වෙළඳ නාමය වෙනුවෙන් රිදී සම්මානය දිනයි", "News Content": "(ඡායාරූපය=වමේ සිට දකුණට - ප‍්‍රධාන අලෙවි සැලේ කළමනාකාර රොෂාන් උඩුමාන් මහතා, ජාතික වෙළඳ සහ විකුණුම් කළමනාකාර සමුදු ද සිල්වා මහතා, අලෙවි කළමනාකාර ලෙරෝයි ජේ. ඊබට් මහතා, සහකාර වෙළඳනාම කළමනාකාර රාමසාමි බාලකුමාර් මහතා සහ ජ්‍යෙෂ්ඨ වෙළඳනාම විධායක මොහමඞ් අයුබ් නලීර් මහතා. ) ශ‍්‍රී ලංකාවේ එකම මහත්වරුන්ගේ ඇඳුම් පිළිබඳ සමස්ත විසඳුම් සපයන්නා වන හමීඩියා ආයතනය විචිත‍්‍රවත් SLIM විශිෂ්ටතම වෙළඳ නාම සම්මාන උළෙලේ දී\"වසරේ විශිෂ්ටතම දේශීය වෙළඳ නාමය\"වෙනුවෙන් පිදෙන රිදී සම්මානයෙන් පිදුම් ලබමින් එම සම්මානය දිනාගත් ශ‍්‍රී ලංකාවේ එකම ඇගලූම් වෙළඳ නාමය බවට පත් විය. SLIM උළෙලකදී හමීඩියා රිදී සම්මානයෙන් පිදුම් ලද සාර්ථක දෙවන වසර මෙය වේ. පසුගිය වසරේ විශිෂ්ටතම සේවා වෙළඳ නාමය සඳහා පිදෙන රිදී සම්මානය හිමි කරගැනීමට හමීඩියා සමත් විය. \"ශ‍්‍රී ලාංකික පාරිභෝගිකයින් වෙනුවෙන් අව්‍යාජ සහ මහත්වරුන්ගේ සමස්ත ඇඳුම් පිළිබඳ විසඳුම් සපයමින් ඔවුන්ට සේවාවක් ලබාදීම සඳහා අප නිරන්තරයෙන් කරනු ලබන කැපවීම මේ මගින් අනුමත වෙනවා. දේශීය වශයෙන් වර්ධනය වූ 100% ක්ම ශ‍්‍රී ලාංකික වෙළඳ නාමයක් ලෙස වසර දෙකක් SLIM විශිෂ්ටතා සම්මානයෙන් පිදුම් ලද එකම සිල්ලර වෙළඳාමේ ඇඳුම් පිළිබඳ වෙළඳ නාමය වීමට ලැබීම අපට දැඩි සතුටක්. අපේ හිතවත් පාරිභෝගිකයන් නොවන්නට අපට මෙම සුවිශේෂී අවස්ථාව කරා එලඹෙන්නට හැකියාවක් නොලැබෙන්නට තිබුණා. ඔවුන්ගේ වෙන්ස්වනසුලූ අවශ්‍යතාවයන් විශිෂ්ටත්වය කරා ගමනක යෙදීම සඳහා අපව පොළඹවනු ලැබුවා.” හමීඩියා කළමනාකාර අධ්‍යක්ෂ ෆවුසුල් හමීඞ් මහතා පැවසීය. මෙම ගෞරවය හිමි කරගැනීමට දායක වූ සමාගමේ අලෙවි ජාලයට සහ මනා පළපුරුද්දකින් සහ උද්යෝගයකින් යුත් කාර්ය මණ්ඩලයට තම ප‍්‍රශංසාව පුද කරමින් කතා කළ ජාතික වෙළඳ සහ විකුණුම් කළමනාකාර සමුදු ද සිල්වා මහතා මෙසේ පැවසීය.\"මෙම සම්මානයෙන් වෙළඳනාමයේ ඉදිරියෙන් පෙනෙන කොටස ලෙස සැලකෙන අලෙවි ජාලයේ විශිෂ්ටත්වයද සැමරෙනවා. වෙළඳ නාමය සහ රටේ ජනතාව අතර සම්බන්ධතාවය ගොඩ නඟන්නේ ඔවුන් විසිනුයි. සෑම විටම සේවා සැපයුම විශිෂ්ට තත්වයකින් පවත්වාගෙන යාම සඳහා දරන ලද උත්සාහය වෙනුවෙන් සිල්ලර වෙළඳ අංශ කළමනාකාරවරයාට සහ ඔහුගේ කණ්ඩායමට මාගේ ප‍්‍රණාමය පුද කොට සිටිනවා.” මීට වසර 60 කට පෙර පිහිිටු වූ හමීඩියා සමාගම එතැන් සිට මෙ දක්වා වාර්තා ගත වර්ධනයක් අත් කර ගෙන ඇත. වෙළදාමේ දැඩි සිද්ධාන්ත හා ආචාර ධර්ම පිළිපදින ආයතනයක් වශයෙන් සුප‍්‍රකට මෙම සමාගම\"අව්‍යාජ නිර්මාණ පමණි\"යන පාඨය පෙරදැරි කර ගෙන ව්‍යාපාර කටයුතු මෙහෙයවයි. විවිධ තරාතිරමේ පාරිභෝගික පදනමකට හිමිකම් කියන හමීඩියා ආයතනය දකුණු ආසියානු කලාපයෙන් ඔබ්බට තම ප‍්‍රවේශය ව්‍යාප්ත කිරීමට සමත්වූ මෙරට ප‍්‍රථම සිල්ලර වෙළඳ ඇඳුම් ව්‍යාපාරය වේ.", "URL": "https://sinhala.adaderana.lk/news.php?nid=19758", "Category": null, "Parent URL": null}