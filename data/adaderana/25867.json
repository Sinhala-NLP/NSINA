{"Source": "Adaderana", "Timestamp": "July 18, 2012 09:18 am", "Headline": "ජල නළයක් පුපුරා 7 තුවාල", "News Content": "හැටන්, නුවරඑළිය මාර්ගයේ කොටගල ප්‍රදේශයේ ජල නළයක් පුපුරා යාමෙන් පුද්ගලයින් 7 දෙනෙකු තුවාල ලබා තිබේ. ප්‍රදේශයේ මාර්ග අලුත්වැඩියා කටයුතුවල නිරත වෙමින් සිටි පිරිසක් මෙලෙස තුවාල ලබා ඇතැයි පොලිසිය පවසයි. තුවාල ලැබූ සේවකයින් කොටගල රෝහලට ඇතුළත්කර ඇත. මාර්ගයේ පාලමක් අලුත්වැඩියා කරමින් සිටියදී ජල නළයක් පුපුරා යාමෙන් එම පාලම කඩා වැටී ඇති බව පොලිසිය පවසයි. මේ හේතුවෙන් හැටන් - නුවරඑළිය මාර්ගයේ බර වාහන ධාවනයට අවහිරතා මතුව ඇත. කෙසේ වෙතත් මේ වන විට මාර්ගය යථා තත්ත්වයට පත් කර ඇති බව පොලිසිය පවසයි.", "URL": "https://sinhala.adaderana.lk/news.php?nid=25867", "Category": null, "Parent URL": null}