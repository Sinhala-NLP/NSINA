{"Source": "Adaderana", "Timestamp": "January 31, 2013 10:37 am", "Headline": "ජර්මන් කතකට අතවර කරන්න හැදූ අයෙක් අත්අඩංගුවේ", "News Content": "නිවාඩුවක් ගත කිරීම සදහා මෙරටට පැමිණ සිටි ජර්මානු ජාතික කාන්තාවකට ලිංගික අතවර කිරීමට උත්සහ කළ බව කියන තරුණයෙකුව අත්අඩංගුවට ගෙන ඇති බව හලාවත පොලීසිය කියයි. තමන් හලාවත - ඉරණවිල පාරේ පිහිටි සංචාරක හෝටලයක් ආසන්යේ මුහුදු වෙරළේ සිටින විට පැමිණි සැකකරු තමන්ට ලිංගික අතවර කරන්නට උත්සහ කළේ යැයි ජර්මනියේ බර්ලින් නගරයේ පදිංචිකාරියක වන රොවෝනා හෙලන් හුඩ් හැම්රි (25) යන තරුණිය හලාවත පොලීසියට පැමිණිළි කරමින් පවසා ඇත. ඒ අනුව සිද්ධියට සම්බන්ධ බව කියන මැදිරිගිරිය ප්‍රදේශයේ පදිංචි තරුණයෙකුව හලාවත පොලීසිය විසින් අත්අඩංගුවට ගෙන ඇත. සැකකරු හලාවත දිසා අධිකරණය වෙත ඉදිරිපත් කිරීමට නියමිතය. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=31229", "Category": null, "Parent URL": null}