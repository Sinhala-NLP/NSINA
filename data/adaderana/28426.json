{"Source": "Adaderana", "Timestamp": "October 19, 2012 02:11 pm", "Headline": "බොරු රන් දී ලක්ෂ 20 ට විද්ද අයෙක් පිටකොටුවේ දී මාට්ටු", "News Content": "රන් ආලේපිත තඹ කැබලි ලබා දී රුපියල් ලක්ෂ 20 ක පමණ මුදලක් වංචා කළ පුද්ගලයෙකු පිටකොටුව බැස්ටියන් මාවත ප්‍රදේශයේ දී අත්අඩංගුවට ගෙන තිබේ. අදාළ වංචාව සම්බන්ධයෙන් කොළඹ අපරාධ කොට්ඨාසයට ලැබුණු පැමිණිල්ලකට අනුව සිදුකළ විමර්ශනයක දී සැකකරු අත්අඩංගුවට ගෙන ඇති බව සඳහන්ය. රන් කැබලි බව පවසා රන් ආලේපිත තඹ කැබලි 510 ක් සැකකරු විසින් ලබා දී ඇති බව වාර්තා වේ. අත්අඩංගුවට ගත් සැකකරු නෑබඩ ප්‍රදේශයේ පදිංචිකරුවෙකි. සිද්ධිය සම්බන්ධයෙන් කොළඹ අපරාධ කොට්ඨාසය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28426", "Category": null, "Parent URL": null}