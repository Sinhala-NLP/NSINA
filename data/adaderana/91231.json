{"Source": "Adaderana", "Timestamp": "June 21, 2018 06:57 am", "Headline": "නාගරික සහාධිපත්‍යය සංවර්ධකයින්ගේ සංගමයේ සමාරම්භක උත්සවය ජනපති ප්‍රධානත්වයෙන්", "News Content": "නාගරික සහාධිපත්‍යය සංවර්ධකයින්ගේ සංගමයේ සමාරම්භක උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පවත්වා තිබේ. ඊයේ (20) පස්වරුවේ කොළඹදී මෙම උත්සවය පැවැති බව ජනාධිපති මාධ්‍ය අංශය සඳහන් කළේය. ශ්‍රී ලංකාවේ මහල් නිවාසවල සහාධිපත්‍යය සංවර්ධනය කිරිම හා ඉදිකිරිම් කටයුතු මෙම සංගමය විසින් සිදු කරනු ලබයි. කර්මාන්තය සම්බන්ධ ගැටළුවලදී ඒවා විසදීම සදහා ක්‍රියාශීලී ලෙස කටයුතු කිරිම කර්මාන්ත ආශ්‍රිත පුවත් හුවමාරු කිරිම සියලු දේශිය හා අන්තර්ජාතික කාර්මික සම්බන්ධතා ආයතන නියෝජනය කිරිම හා සාමාජිකත්වය ලබා ගැනිම මෙම සංගමයේ අරමුණයි. දේපල වෙළදාම් සහ මහා පරිමාන යටිතල පහසුකම් ව්‍යාපෘති සදහා ව්‍යාපාරික අවස්ථාවන් සොයා බැලීමට සාමාජිකයින්ට සහය විම සහ රාජ්‍ය ආයතන සමග සම්බන්ධීකරණය කිරිම ද මෙම සංගමය මගින් සිදු කරනු ලබයි. සංගමයේ සභාපති එස්.සීලන් මහතා විසින් මෙහිදී ජනාධිපති මෛත්‍රිපාල සිරිසේන මහතා වෙත විශේෂ සමරු තිළිණයක් ද පිළිගන්වා තිබේ.", "URL": "https://sinhala.adaderana.lk/news.php?nid=91231", "Category": null, "Parent URL": null}