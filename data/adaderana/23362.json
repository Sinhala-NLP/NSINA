{"Source": "Adaderana", "Timestamp": "April 8, 2012 11:11 am", "Headline": " මගී බස් රථයේ ගව මස් ඇදලා-දෙදෙනෙක් අත්අඩංගුවේ", "News Content": "ගව මස් ප්‍රවාහනය කරමින් තිබු මගී බස් රථයක් මහියංගනය පොලිසිය භාරයට ගෙන තිබේ. ඊයේ පස්වරු‍වේ මහියංගනයේ සිට මහනුවර බලා ධාවනය වීමට නියමිතව තිබු බස් රථයේ ඉදිරි පෙළ අසුන් යට සඟවා එම මස් තොගය ප්‍රවාහනයට සැලසුම් කර තිබු බව පොලිසිය සඳහන් කරයි. බස් රථයේ කොන්දොස්තරවරයා මේ සම්බන්ධයෙන් සැකපිට අත්අඩංගුවට ගෙන ඇති අතර මස් තොගයේ අයිතිකරු ලෙස සැලකෙන පුද්ගලයා ද අත්අඩංගුවට ගෙන තිබේ. කාලයක සිට අදාළ බස් රථය මගින් ගව මස් මහනුවර , දිගන ප්‍රදේශයට රැගෙන ගොස් අලෙවි කිරීමේ නිරතව සිට ඇති බව මූලික පරීක්ෂණ වලදි අනාවරණය වී ඇති බව පොලිසිය සඳහන් කරයි. බස් රථය සහ සැකකරුවන් හෙට මහියංගනය මහේස්ත්‍රාත් අධිකරණයට ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=23362", "Category": null, "Parent URL": null}