{"Source": "Adaderana", "Timestamp": "October 26, 2018 09:05 am", "Headline": "බංගලාදේශ ක්‍රිකට් කණ්ඩායම අලුත් වෙයි", "News Content": "සිම්බාබ්වේ කණ්ඩායම සමඟ පැවැත්වෙන ටෙස්ට් තරඟාවලිය සඳහා බංගලාදේශ කණ්ඩායමට නවක ක්‍රීඩකයින් සිව් දෙනෙකු කැඳවා තිබේ. අරිෆුල් හක්, මොහම්මන්ඩ් මිතුම්, කලීඩ් අහමඩ් සහ නම්සුල් ඉස්ලාම් මෙලෙස කැඳවා ඇති බව සඳහන් වේ. සිම්බාබ්වේ කණ්ඩායම සමඟ පැවැත්වෙන ටෙස්ට් තරඟාවලියෙන් කම්රුල් ස්මයිල්, රූබල් හසන් සහ නුරුල් හසන් ඉවත් කර ඇත. මීට අමතරව තමීම් ඉබ්බාල් සහ ෂකිබ් අල් හසන් මෙම තරඟාවලියෙන් ඉවත්ව ඇති අතර කණ්ඩායමේ නායකත්වය මහමුදුල්ලා විසින් දරනු ලබයි.", "URL": "https://sinhala.adaderana.lk/news.php?nid=98245", "Category": null, "Parent URL": null}