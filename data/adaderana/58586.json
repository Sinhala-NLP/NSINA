{"Source": "Adaderana", "Timestamp": "March 24, 2016 12:30 pm", "Headline": "ඇමති ජෝන්ට විශ්වාසභංගයක් ගේනවා", "News Content": "සංචාරක, ඉඩම් හා ක්‍රිස්තියානි කටයුතු අමාත්‍ය ජෝන් අමරතුංග මහතාට එරෙහිව විශ්වාසභංගයක් ගෙනඑන බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි.අද(24) පාර්ලිමේන්තුවේදී ඒ මහතා මේ බව කියා සිටියේය.තමා පාර්ලිමේන්තුවේදී ඊයේ විමසු ප්‍රශ්නයට අමාත්‍යවරයා වැරදි තොරතුරු ලබාදී ඇති බවත්, එමගින් අමාත්‍යවරයා පාර්ලිමේන්තුව නොමඟ යවා ඇති බවත් අලුත්ගමගේ මහතා ප්‍රකාශ කළේය. එම ප්‍රශ්නයට අදාළ සත්‍ය තොරතුරු සභාගත කරන බවත්, ඉදිරි කාලයේදී අමාත්‍යවරයාට එරෙහි විශ්වාසභංගය ගෙන එන බවත් මන්ත්‍රීවරයා එහිදී කියා සිටියේය.", "URL": "https://sinhala.adaderana.lk/news.php?nid=58586", "Category": null, "Parent URL": null}