{"Source": "Adaderana", "Timestamp": "February 1, 2017 09:26 am", "Headline": "රිය අනතුරින් 1ක් මරු දකියි ", "News Content": "රත්නපුර - පැල්මඩුල්ල මාර්ගයේ, බටුගෙදර පාසල අසල සිදුවූ රිය අනතුරකින් යතුරුපැදිකරුවෙකු මියගොස් තිබේ.මාර්ගයේ වම් පස අයිනේ නවතා තිබූ ලොරි රථයක පිටුපස යතුරුපැදියක් ගැටීමෙන් අනතුර සිදුව ඇති බව සඳහන් වේ.අනතුරෙන් යතුරුපැදිකරු බරපතළ තුවාල ලබා රත්නපුර රෝහලට ඇතුළත් කිරීමේදී මියගොස් තිබේ.මියගොස් ඇත්තේ අවුරුදු 25ත් 30ත් අතර වයසේ පසුවන තරුණයෙකු වන අතර ඔහුගේ අනන්‍යතාවය මෙතෙක් හඳුනාගෙන නොමැති බව පොලීසිය පවසයි. මෘත ශරීරය හඳුනාගැනීම සඳහා රත්නපුර රෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=68916", "Category": null, "Parent URL": null}