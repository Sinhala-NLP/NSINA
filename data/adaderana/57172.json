{"Source": "Adaderana", "Timestamp": "February 12, 2016 05:12 pm", "Headline": "රටට හානි කිසිදු ගිවිසුමකට අත්සන් නෑ", "News Content": "දේශීය ආර්ථිකයට හෝ දේශීය සංස්කෘතියට හානි වන කිසිදු ගිවිසුමකට කිසිදු රටක් සමග අත්සන් නොතබන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ ඉන්දියාව සමග ඉදිරියේදී අත්සන් තැබීමට නියමිත ගිවිසුම සම්බන්ධයෙන් දේශපාලන ප්‍රතිවාදීන් විවිධ වැරදි අදහස් ප්‍රකාශ කරන බවයි.බලංගොඩ, පෙරනිම් කොන්ක්‍රීට් නිෂ්පාදන කර්මාන්ත ශාලාව විවෘත කිරීමේ උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව සඳහන් කර තිබේ.ජනතාව තමා ජනාධිපතිධුරයට පත් කර ඇත්තේ රට ඉදිරියට ගෙන යාමට මිස ප්‍රතිවාදින් පවසන අන්දමට රට විනාශ කිරීමට නොවන බව එහිදී ජනාධිපතිවරයා කියා සිටියේය.කිසිදු විදේශීය බලපෑමකට යටත් නොවී රටේ සහ ජාතියේ ගෞරවය ආරක්ෂා කර ගැනීමට ජිවිත පරිත්‍යාගයෙන් කටයුතු කරන බව ද ජනාධිපතිවරයා එහිදී අවධාරණය කර තිබේ.", "URL": "https://sinhala.adaderana.lk/news.php?nid=57172", "Category": null, "Parent URL": null}