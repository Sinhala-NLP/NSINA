{"Source": "Adaderana", "Timestamp": "December 8, 2010 07:51 am", "Headline": "කාලගුණය අගුණ වී පීඩා වූවන් එක් ලක්ෂ තිස් අටදහස ඉක්මවයි", "News Content": "ජල ගැලීම් හා අයහපත් කාලගුණ තත්ත්වය හේතුවෙන් එක් ලක්ෂ තිස් අටදහස් තිස් අටදෙනෙකු පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි. ඔවුන් අතුරින් පවුල් 450 ක පිරිසක් අවතැන්ව සිටින බව එම මධ්‍යස්ථානය පැවසුවේය. නායයෑම් හා ජල ගැලීම් ‍හේතුවෙන් ගතවූ සති කිහිපය තුළ පුද්ගලයින් තිදෙනෙකු ජීවිතක්ෂයට පත්ව ඇති බව සඳහන් වේ. තවත් අටදෙනෙකු තුවාල ලබා ඇති බව ද ආපදා කළමනාකරණ මධ්‍යස්ථානය කියා සිටියි. නිවාස 315 ක් සම්පූර්ණයෙන් විනාශ වී ඇති අතර තවත් නිවාස 3715 කට අර්ධ හානි සිදුව ඇති බව වාර්තා වේ. අවතැන්වූවන් කඳවුරු 53 ක රඳවා සිටින බව ද ආපදා කළමනාකරණ මධ්‍යස්ථානය වැඩිදුරටත් පවසයි.", "URL": "https://sinhala.adaderana.lk/news.php?nid=12688", "Category": null, "Parent URL": null}