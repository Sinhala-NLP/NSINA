{"Source": "Adaderana", "Timestamp": "February 8, 2017 05:47 pm", "Headline": "කොතලාවලට වෛද්‍ය හිමිකම දුන්නේ ගෝඨාභය ", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා විසින් පාර්ලිමේන්තුවට ගෙන එන ලද පනතක් මඟින් කොතලාවල ආරක්ෂක විද්‍යා පීඨයෙන් වෛද්‍ය උපාධිය ප්‍රදානය කිරීම සම්මත වු බවත් ඒ සම්බන්ධයෙන් වෛද්‍ය සභාව හා රජයේ වෛද්‍ය නිලධාරීන්ගේ සංගමය ඊට විරුද්ධ කිසිදු ක‍්‍රියාමාර්ගයක් නොගත් බවත් සමාජ සවිබල ගැන්වීම් සහ සුබසාධන අමාත්‍ය එස්.බී. දිසානායක මහතා පැවසීය. අද දින කැබිනට් අනුමැති දැනුම් දීමේ මාධ්‍ය සාකච්ඡාවට සම්බන්ධ වෙමින් අමාත්‍යවරයා වැඩි දුරටත් කියා සිටියේ කොතලාවල වෛද්‍ය පීඨයට උපාධි ප්‍රදාන කිරීමට වෛද්‍ය සභාව හරස් වු විට ගෝඨාභය මහතා විසින් වෛද්‍ය සභාවේ පනත වෙනස් කර එය සම්මත කර ගත් බවත් එය එවකට උසස් අධ්‍යාපන අමාත්‍යවරයා වශයෙන් කටයුතු කළ තමන් විසින් සිදු කළ බවත් අමාත්‍ය එස්.බී.දිසානායක මහතා මෙහිදී කියා සිටියේ ය. මෙහිදී වැඩි දුරටත් අදහස් දක්වමින් අමාත්‍යවරයා පවසා සිටියේ අද ඇති වී තිබෙන මෙම තත්ත්වය බොහෝ අවාසනාවන්ත තත්ත්වයක් රට තුළ නිර්මාණය කර ඇති බවයි.", "URL": "https://sinhala.adaderana.lk/news.php?nid=69341", "Category": null, "Parent URL": null}