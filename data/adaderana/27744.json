{"Source": "Adaderana", "Timestamp": "September 25, 2012 06:04 pm", "Headline": "බන්ධනාගාර නිලධාරින් 6 ගේ වැඩ තහනම් ", "News Content": "බන්ධනාගාර නිලධාරීන් 6 දෙනෙකුගේ වැඩ තහනම් කර තිබේ. මෙම මසය තුළ බුද්ධි අංශ නිලධාරීන් සිදුකළ පරීක්ෂාවකින් අනතුරුව ඔවුන්ගේ වැඩ තහනම් ‍කර ඇති බව සඳහන්ය. වැඩ තහනමට ලක්වූ නිලධාරීන්ගෙන් සිව්දෙනෙකු කොළඹ රිමාන්ඩ් බන්ධනාගාරයේ නිලධාරීන් බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යංශය පැවසුවේය. පාවහන් යුගල තුළ සහ බඳපටි තුළ දුම්වැටි සඟවාගෙන යාම, බීමතින් රාජකාරී කටයුතු සිදු කිරීම විනය පරීක්ෂණ සඳහා සහභාගී නොවීම යන චෝදනා යටතේ මෙම නිලධාරින් සිව්දෙනාගේ වැඩ තහනම් කර තිබේ. සෙසු නිලධාරීන් දෙදෙනා වැලිකඩ බන්ධනාගාරයේ රාජකාරී කටයුතුවල නිරතව සිටි අය බව සඳහන්ය මොවුන් හෙරොයින් මත්ද්‍රව්‍ය සඟවාගෙන සිටීම සහ බෙහෙත් පෙති 2,500 ක් සඟවාගෙන බන්ධනාගා‍රයෙන් පිටතට පැමීණීම යන චෝදනාවලට වැරදිකරුවන් වී ඇත.", "URL": "https://sinhala.adaderana.lk/news.php?nid=27744", "Category": null, "Parent URL": null}