{"Source": "Adaderana", "Timestamp": "March 23, 2019 10:46 pm", "Headline": "රණවිරුවන්ට හිටපු නායකයින්ගෙන් ලැබුණු රැකවරණය දැන් ලැබෙන්නේ නෑ", "News Content": "සෑම රණවිරුවකුටම හිටපු නායකයින්ගෙන් රැකවරණය ලැබුණද දැන් සිටින නායකයින්ගෙන් එවන් ආරක්ෂාවක් නොමැති බව හිටපු ගුවන් හමුදාපතිවරයා අද(23) ආණමඩුවේදී ප්‍රකාශ කර ඇත. මානුෂීය මෙහෙයුම අවසන් කිරීමෙන් පසුවත් හිටපු නායකයින්ගෙන් රැකවරණය ඉහළ ලෙස රණවිරුවන්ට ලැබුණ ද අද බලයේ සිටින නායකයින් ගෙන් එය අහිමි වී ඇති බව හිටපු ගුවන් හමුදාපති එයාර් වයිස් මාෂල් රෝෂාන් ගුණතිලක මහතා ප්‍රකාශ කර ඇති බව අද දෙරණ වාර්තාකරු සඳහන් කර සිටියි. හිටපු ගුවන් හමුදාපති වරයා මේ බව ප්‍රකාශ කර ඇත්තේ පුත්තලම දිස්ත්‍රික් හෙළ රණවිරු බළමුළුව සංවිධානය කළ පාසල් සිසුන්ට පොත් පත් හා පරිඝණක ලබාදීමේ වැඩසටහනකට එක්වෙමිනි.", "URL": "https://sinhala.adaderana.lk/news.php?nid=106641", "Category": null, "Parent URL": null}