{"Source": "Adaderana", "Timestamp": "February 16, 2014 09:55 am", "Headline": " බුද්ධි අංශ ලොක්කෙක් දිවිනසාගෙනද? - බිරියගේ ලියුමක් සාක්කුවේ!", "News Content": "බස්නාහිර පළාත් බුද්ධි ඒකකයේ උසස් නිලධාරියෙකුගේ මළ සිරුරක් අතුරුගිරිය පොලිස් බලප්‍රදේශයේ, ගොඩගම පිහිටි වෙල්යායක ඇති බව පොලීසිය පවසයි. පවුල් ආරවුලක් මත සියදිවි නසාගෙන ඇතිද යන වග පොලීසිය පරීක්ෂණ පවත්වයි. එම සිරුර ගල්කිස්ස පොලීසියට අනුයුක්තව සේවය කළ පොලිස් පරීක්ෂකවරයෙකු වන එම්. සමරකෝන් නැමැති අයගේ බවට පොලීසිය සැක කරයි. ලිපියක් ද ගිනි අවියක්ද එම ස්ථානයේ ඇති බව පොලීසිය කියයි. එම ලිපිය 2011 වසරේදී ඔහුගේ බිරිඳ විසින් ලියන ලද ලිපියක් බවට පොලීසිය සැක කරයි. සිය සැමියා අධික ලෙස මත්පැන් පානයට පුරුදුවී ඇති අයෙකු බවද ඔහුට පිස්තෝලය නොදෙන ලෙසට බිරිය පොලීසියෙන් මීට පෙර ඉල්ලීමක් කර තිබූ බවද පැවසෙයි. ඡායා රූ - සංජීව ලසන්ත", "URL": "https://sinhala.adaderana.lk/news.php?nid=41158", "Category": null, "Parent URL": null}