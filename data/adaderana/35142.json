{"Source": "Adaderana", "Timestamp": "June 22, 2013 09:01 am", "Headline": "පොසොන් සතිය හෙට සිට", "News Content": "හෙටට ‍(23) යෙදී ඇති පොහොය නිමිත්තෙන් පැවැත්වෙන ජාතික පොසොන් උත්සවය සදහා සියලු කටයුතු සූදානම් කර ඇති බව අනුරාධපුර දිස්ත්‍රික් ලේකම් මහින්ද සෙනවිරත්න මහතා පවසයි. මෙවර පොසොන් පොහොය නිමිත්තෙන් අනුරාධපුර දිස්ත්‍රික්කය තුළ පොසොන් සතියක් ප්‍රකාශයට පත් කර ඇති බව ඔහු කියයි. මේ අතර අනුරාධපුර දිස්ත්‍රික්කයේ බොහෝ වැව් ජලයෙන් පිරී පවතින බැවින් ඒවායේ දියනෑමේ දී ප්‍රවේශම් වන ලෙස උතුරුමැද නියෝජ්‍ය පොලිස්පති රංජිත් පද්මසිරි මහතා වන්දනාකරුවන්ගෙන් ඉල්ලා සිටියි. මේ අතර පොසොන් උත්සව සමයේ දී පැවැත්වෙන දන්සැල් සහ ආහාර පරිහරණ ස්ථාන පරීක්ෂාකරන වැඩසටහනක් ආරම්භ කිරීමට සෞඛ්‍ය අමාත්‍යංශය පියවර ගෙන ඇත. දිවයින පුරා පැවැත්වෙන මෙවැනි ස්ථාන පරීක්ෂා කිරීමට සෞඛ්‍ය අමාත්‍ය මෛත්‍රිපාල සිරිසේන මහතා මහජන සෞඛ්‍ය අංශයට උපදෙස් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=35142", "Category": null, "Parent URL": null}