{"Source": "Adaderana", "Timestamp": "May 29, 2015 05:19 pm", "Headline": "20යි විශ්වාසභංගයයි - කුමන්ත්‍රණයක් සිදුවන බව පැහැදිළිව පේනවා", "News Content": "ජනවාරී 8 වැනිදා සිදුවූ විප්ලවයට දැන් ප්‍රතිවිප්ලයක් හැදෙමින් ඇති බව වැවිලි කර්මාන්ත අමාත්‍ය ලක්ෂ්මන් කිරිඇල්ල මහතා පවසයි.අමාත්‍යවරයා පෙන්වාදෙන්නේ ඇතැමුන් මැතිවරණය ප්‍රමාද කරන්න හදන්නේ 20 වැනි සංශෝධනය පෙන්නමින් බවයි.සිරිකොත පක්ෂ මූලස්ථානයේදී අද පස්වරුවේ පැවැති මාධ්‍ය හමුවකදී ඒ මහතා මේ බව පැවසීය.20 වැනි සංශෝධනය ගැන දේශපාලන පක්ෂ අතර තවමත් එකඟතාවයක් ඇති ආකාරයක් දක්නට නැති බවද ඒ මහතා පෙන්වාදුන්නේය.දැන් විශ්වාසභංගයක් ගෙනෙන්න හදන බවත්, ඉන් කුමන්ත්‍රණයක් සිදුවන බව පැහැදිළිව පෙනෙන්නට ඇති බවත්, ඔහු කියා සිටියේය.20 වැනි සංශෝධනය හා විශ්වාසභංගය මගින් එජාපය බිත්තියකට හේත්තු කිරීමේ ක්‍රමවේදයක් ඇතිදැයි මාධ්‍යවේදියෙකු ඇසූ පැනයකට අමාත්‍යවරයා පැවසුවේ එජාපය බිත්තියට හේත්තු කළ නොහැකි බවයි.මැතිවරණයක් පැවැත්වුවහොත් එය පැහැදිළි වනු ඇති බවද ඔහු කීවේය.මාධ්‍ය හමුවට එක්වූ එජාප මහලේකම් කබීර් හෂීම් මහතා පැවසුවේ වත්මන් ආණ්ඩුව දින 100 වැඩසටහන තුළ උපරිමය කළ බවයි.දැන් ඇත්තේ ජනවාරී 08 වැනිදා ලබාදුන් බලය නැති පාර්ලිමේන්තුවක් බැවින් පාර්ලිමේන්තුව වහා විසුරුවා හැර මහමැතිවරණය පැවැත්විය යුතු බව ඔහු අවධාරණය කළේය.එම නිසා දැන් මැතිවරණයකට යා යුතුම බව හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=51662", "Category": null, "Parent URL": null}