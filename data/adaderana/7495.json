{"Source": "Adaderana", "Timestamp": "March 25, 2010 09:15 am", "Headline": "කිසිදු රාජ්‍ය ආයතනයක් පෞද්ගලීකරණය කළේ නෑ", "News Content": "එක්සත් ජනතා නිදහස් සන්ධාන ආණ්ඩුව ගෙවුණු කාලය තුළ කිසිදු රාජ්‍ය ආයතනයක් පෞද්ගලීකරණය නොකළ බව ජාතික නිදහස් පෙරමුණේ නායක විමල් වීරවංශ මහතා පවසයි. පෞද්ගලීකරණය කිරීම වෙනුවට පසුගිය රජය විසින් විකුණා දමා තිබූ එයාර් ලංකා ආයතනය, රක්ෂණ සමාගම මෙන්ම ඇ‍පලෝ රෝහල ද රජයට පවරා ගත් බව වීරවංශ මහතා පෙන්වාදෙයි. රජයේ සේවකයින්ගේ සියලු පහසුකම් වැඩි දියුණු කරමින් යහපත් හෙට දිනක් උදාකිරීම සියලුදෙනාගේම වගකීමක් බව වීරවංශ මහතා අවධාරණය කරයි. ආරක්ෂක අංශවල සේවය කරන සියලුම දෙනාට ඉතා අභිමානවත් සහ ගෞරවාන්විත ‍ජීවිතයක් ගතකිරීමට අවශ්‍ය පසුබිම වත්මන් රජය සලසා ඇති බව වීරවංශ මහතා කොට්ටාව, මාකුඹුරේ පිහිටි තම මැතිවරණ මෙහෙයුම් කාර්යාල‍යේ පැවති රැස්වීමක දී සඳහන් කළේය.", "URL": "https://sinhala.adaderana.lk/news.php?nid=7495", "Category": null, "Parent URL": null}