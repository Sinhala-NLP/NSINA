{"Source": "Adaderana", "Timestamp": "September 3, 2016 01:29 pm", "Headline": " නීති විරෝධීව මසුන් මැරූ ධීවරයින් 23ක් මාට්ටු ", "News Content": "ප්‍රදේශ දෙකකදී නීති විරෝධී ලෙස ධීවර කටයුතුවල නිරතව සිටි ලාංකිය ධීවරයින් 23දෙනෙකු අත්අඩංගුවට ගෙන තිබේ.ත්‍රිකුණාමලය වේග ප්‍රහාරක මුර යාත්‍රා බලඝණයට අනුයුක්ත නාවික හමුදා නිලධාරීන් පිරිසක් කොක්කුතුඩාවායි ප්‍රදේශයේ නීති විරෝධී ලෙස ධීවර කටයුතුවල නිරතව සිටි ධීවරයින් 13 දෙනෙකු අත්අඩංගුවට ගෙන තිබේ.එහිදී ඔවුන් සතුව තිබූ ඩිංගි බෝට්ටු 04ක් සහ නීති විරෝධී දැල් කිහිපයක් තමන් භාරයට ගත් බව නාවික හමුදා පැවසුවේය.අත්අඩංගුවට ගත් ධීවරයින් සහ උපකරණ තොගය ඉදිරි විමර්ශන කටයුතු සඳහා කුච්චවේලි පොලීසියට භාරදී තිබේ.මේ අතර නීති විරෝධී ලෙස ධීවර කටයුතුවල නිරත වූ තවත් ලාංකික ධීවරයින් 10 දෙනෙකු සේරක්කුලිය ප්‍රදේශයේදී අත්අඩංගුවට ගෙන තිබේ.එහිදී ඔවුන් සතුව තිබූ ඩිංගි බෝට්ටු 05 ක් සහ තහනම් දැල් 06ක් නාවික හමුදාව භාරයට ගත් බව සඳහන්ය.අත්අඩංගුවට ගත් එම ධීවරයින් සහ උපරණ වැඩිදුර විමර්ශන සඳහා පුත්තලම ධීවර පරීක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=63740", "Category": null, "Parent URL": null}