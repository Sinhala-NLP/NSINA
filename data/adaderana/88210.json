{"Source": "Adaderana", "Timestamp": "April 28, 2018 07:01 pm", "Headline": " ගෑස් මිල ඉහළ යෑම නිසා ආහාර පාන මිලත් ඉහළ යන ලකුණු ", "News Content": "ගෑස් මිල රුපියල් 245කින් ඉහළ යෑමෙන් ආහාර පාන මිල ගණන් ඉහළ නැංවීමට පියවර ගන්නා බව සමස්ත ලංකා ආපනශාලා හිමියන්ගේ සංගමය පවසයි.‍ කෙසේ වෙතත් ගෑස් මිල ඉහළ යෑම තමන්ටද අහිතකර ලෙස බලපෑවද බේකරි නිෂ්පාදනවල මිල ඉහළ දැමීමට මෙතෙක් තීරණය කර නොමැති බව සමස්ත ලංකා බේකරි හිමියන්ගේ සංගමය පෙන්වා දෙයි. කිලෝ ග්‍රෑම් 12.5 ක ගෘහස්ත ගෑස් සිලින්ඩරයක මිල රුපියල් 245 කින් ඊයේ මධ්‍යම රාත්‍රියේ සිට ඉහළ දැමුණු අතර ඒ අනුව ගෘහස්ත ලිට්‍රෝ සහ ලාෆ් ගෑස් සිලින්ඩරයක් රුපියල් 1676 ක් වනු ඇත. පවතින මෙම තත්ත්වය හමුවේ කෑම පැකට්ටුවක මිල රුපියල් දහයකින් හා ආප්පයක මිල රුපියල් 2කින් ඉහළ දැමීමට සිදුවනු ඇති බව ආපන ශාලා හිමියන්ගේ සංගමය පැවසීය.", "URL": "https://sinhala.adaderana.lk/news.php?nid=88210", "Category": null, "Parent URL": null}