{"Source": "Adaderana", "Timestamp": "March 30, 2012 11:05 am", "Headline": "සමූපකාර සමිති කාරක සභිකයින් 7 දෙනෙකුගේ සේවය අත්හිටුවයි", "News Content": "සීමාසහිත, නාත්තණ්ඩිය විවිධ සේවා සමූපකාර සමිතියේ කාරක සභිකයින් 7 දෙනෙකුගේ සේවය තාවකාලිකව අත්හිටුවා තිබේ. වයඹ පළාත් සමූපකාර සංවර්ධන කොමසාරිස්වරයා විසින් ඊට අදාළ නියෝගය ලබාදී ඇති බව වාර්තා වේ. අදාළ සමූපකාර සමිතියේ සිදුව ඇතැයි කියන සිද්ධියක් පිළිබඳ පරීක්ෂණ පැවැත්වෙන බැවින් ඊට බාධා නොවීම සඳහා මෙම නියෝගය ලබා දී ඇති බව සඳහන්ය. ඊට අමතරව ලබන අප්‍රේල් 5 වැනි දින හෝ ඊට පෙර දිනක විශේෂ මහා සභාවක් කැඳවන ලෙස වයඹ පළාත් සමූපකාර සංවර්ධන කොමසාරිස්වරයා විසින් දැනුම් දී තිබේ.", "URL": "https://sinhala.adaderana.lk/news.php?nid=23177", "Category": null, "Parent URL": null}