{"Source": "Adaderana", "Timestamp": "March 31, 2013 06:50 pm", "Headline": "බංග්ලාදේශය පන්දු රැකීම තෝරාගනියි", "News Content": "ශ්‍රී ලංකාවත් බංග්ලාදේශයත් අතර අද (31) මහනුවර පල්ලේකැලේදී පැවැත්වීමට නියමිත පන්දුවාර 20/20 තරගයේ කාසියේ වාසිය දිනූ බංග්ලාදේශ කණ්ඩායම පළමුව පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදීමට තීරණය කළේය. ශ්‍රී ලංකා කණ්ඩායම වෙනුවෙන් ඇන්ජලෝ පෙරේරා අද 20/20 වරම් හිමිකර ගැනීමට සමත්ව ඇත. කණ්ඩායමේ නායකත්වය දිනේෂ් චන්දිමාල් විසින් දරණ අතර ලසිත් මාලිංග උපනායකයා ලෙස කටයුතු කරනු ඇත. කුමාර් සංගක්කාර සහ තිලකරත්න ඩිල්ෂාන් මෙම තරගයේදී විවේක ගන්වා ඇති අතර ආබාධයකට ලක්ව සිටීම නිසා මහේල ජයවර්ධන බංග්ලාදේශයට‍ එරෙහි තරගාවලියෙන් ඉවත්කර සිටියි. ශ්‍රී ලංකාවත් බංග්ලාදේශයත් අතර මේ දක්වා පවත්වා ඇත්තේ පන්දුවාර 20/20 එක් තරගයක් පමණක් වන අතර එම තරගයෙන් ශ්‍රී ලංකාව ජයගෙන ඇත. 2007 මාර්තු මස 19 වැනිදා පැවැති එම තරගයෙන් ශ්‍රී ලංකාව ලකුණු 64ක ජයක් ලබාගෙන තිබේ.", "URL": "https://sinhala.adaderana.lk/news.php?nid=32891", "Category": null, "Parent URL": null}