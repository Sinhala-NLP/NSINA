{"Source": "Adaderana", "Timestamp": "December 28, 2013 05:45 pm", "Headline": "ඉන්දීය මාධ්‍යවේදීයා රටින් පිටුවහල් කරයි ", "News Content": "අනවසරෙන් උතුරේ ආරක්ෂක කඳවුරු හා පොලිස් ස්ථාන ඡායාරූප ගත කළ බව කියන ඉන්දීය මාධ්‍යවේදියා රටින් පිටුවහල් කර තිබේ. යූ.එල් 123 දරණ ගුවන්යානයෙන් ඔහු පිටුවහල් කළ බව අද දෙරණ ගුවන්තොටුපළ වාර්තාකරු පවසයි. මෙලෙස ශ්‍රී ලංකා ආරක්ෂක අංශ මගින් අත්අඩංගුවට ගත් ඉන්දීය මාධ්‍යවේදියා අද(28) රටින් පිටුවහල් කරන බව පොලිස් මාධ්‍ය ප්‍රකාශක කාර්යාලය අද(28) පස්වරුවේ නිවේදනය කර තිබිණි. එම මාධ්‍යවේදියා අද පස්වරුවේ කොළඹ කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව අධිකරණය විසින් ඔහු රටින් පිටුවහල් කරන ලෙසට නියෝග කළ වාර්තා විය. ඒ අනුව අද (28) පෙරවරු 6.00 ට ඉන්දියාවේ චෙන්නායි නුවර බලා පිටත් වන ගුවන් යානයකින් මෙම පුද්ගලයා රටින් පිටුවහල් කරන බව එම පොලිස් මාධ්‍ය ප්‍රකාශක කාර්යාලය මීට පෙරාතුව නිකුත් කළ නිවේදනයේ දැක්විණි.", "URL": "https://sinhala.adaderana.lk/news.php?nid=39919", "Category": null, "Parent URL": null}