{"Source": "Adaderana", "Timestamp": "April 8, 2012 04:05 pm", "Headline": " බන්ධනාගාරයෙන් පැන ගිය සැකකරු ගුටි සංග්‍රහයක් භුක්ති විඳිද්දී පොලීසියට මාට්ටු", "News Content": "අනුරාධපුර බන්ධනාගාරයෙන් පළාගොස් සිටි සිරකරුවෙකු මිහින්තලය පොලිසිය විසින් අත්අඩංගුවට ගෙන තිබේ. අපරාධ රැසකට සම්බන්ධ බව කියන අදාළ සිරකරු මීට වසර දෙකකට පෙර බන්ධනාගාරයෙන් පැනගොස් සිටි අයෙකි. සැකකරුට සහ ඔහුගේ අනියම් බිරිඳට කිසියම් පිරිසක් විසින් පහරදී ඇති අතර ඒ පිළිබඳ ලද තොරතුරකට අනුව ක්‍රියාත්මක වු පොලිසිය තරියන්කුලම ප්‍රදේශයේ දී සැකකරු ඇත්අඩංගුවට ගෙන තිබේ. ඔහු පහරකෑමට ලක්ව බරපතළ තුවාල ලබා සිටි බැවින් පොලිස් ආරක්ෂාව යටතේ මිහින්තලය රෝහලට ඇතුළත් කර තිබේ. සැකකරු අද අනුරාධපුර ‍මහේස්ත්‍රාත්වරයා වෙත ඉදිරිපත් කරන බව මිහින්තලය පොලිසිය සඳහන් කරයි.", "URL": "https://sinhala.adaderana.lk/news.php?nid=23369", "Category": null, "Parent URL": null}