{"Source": "Adaderana", "Timestamp": "January 30, 2011 03:01 pm", "Headline": "ලොව හොඳම සෞඛ්‍ය වෘත්තිකයින් දහයට ශ්‍රී ලාංකික සේවිකාවක් ඇවිත්", "News Content": "ලොව හොඳම සෞඛ්‍ය වෘත්තිකයින් දස දෙනා අතරට ශ්‍රී ලාංකික පවුල් සෞඛ්‍ය සේවිකාවක ද තේරී පත්වී තිබේ. දිඹුලාගල ප්‍රදේශයේ සේවය කළ පවුල් සෞඛ්‍ය සේවා නිලධාරීනියක් වන ලලිතා පද්මිනි මහත්මිය මෙලෙස ලොව හොඳම සෞඛ්‍ය වෘත්තිකයින් දස දෙනා අතරට පැමිණීමට සමත්ව ඇති බව සඳහන් වේ. පසුගියදා තායිලන්තයේ පැවති අදාළ තරගාවලියේදී ඇයට මෙම ජයග්‍රහණය හිමිවී ඇති බව සෞඛ්‍ය අමාත්‍යාංශය පවසයි. ඇය ‍එහිදී ආසියානු කලාපයේ මෙන්ම අග්නිදිග ආසියානු කලාපයේ ද ප්‍රථම ස්ථානයට ද පත්ව ඇති බව සඳහන් වේ.", "URL": "https://sinhala.adaderana.lk/news.php?nid=13860", "Category": null, "Parent URL": null}