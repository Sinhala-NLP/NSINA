{"Source": "Adaderana", "Timestamp": "March 8, 2018 08:33 am", "Headline": "මෝටර් රථයක් හා ත්‍රීරෝද රථයක් මුහුණට මුහුණ ගැටී 1ක් මරුට-2කට තුවාලයි", "News Content": "අද(08) උදෑසන 4.40 ට පමණ කොහුවල සුනේත්‍රා දේවී පාර අසල සිදුවු රිය අනතුරකින් පුද්ගලයෙකු මිය ගොස් තවත් දෙදෙනෙකු තුවාල ලබා ඇති බව පොලීසිය පවසයි. කොහුවල සිට පැපිලියාන දෙසට ධාවනය වු මෝටර් රථයක්, පැපිලියාන දෙස සිට කොහුවල දෙසට ධාවනය වු ත්‍රීරෝද රථයක මුහුණට මුහුණ ගැටීමෙන් මෙම අනතුර සිදුව ඇත. අනතුරින් ත්‍රීරෝද රථයේ ගමන්ගත් රියදුරු ඇතුළු පුද්ගලයින් තිදෙනෙකු තුවාල ලබා කළුබෝවිල රෝහලට ඇතුළත් කර ඇති අතර එහිදී ත්‍රීරෝද රථ රියදුරු මිය ගොස් තිබේ. මිය ගිය පුද්ගලයා කවුරුන්ද යන්න මෙතෙක් අනාවරණය වී නොමැති අතර මෘත ශරීරිය කළුබෝවිල රෝහලේ තැන්පත් කර ඇත. පශ්චාත් මරණ පරීක්ෂණය අද පැවැත් වීමට නියමිතයි. මෝටර් රථයේ රියදුරු අත්අඩංගුවට ගෙන ඇති අතර අනතුර සම්බන්ධයෙන් වැඩි දුර පරීක්ෂණ කොහුවල පොලීසිය පවත්වයි.", "URL": "https://sinhala.adaderana.lk/news.php?nid=85345", "Category": null, "Parent URL": null}