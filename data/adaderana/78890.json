{"Source": "Adaderana", "Timestamp": "October 19, 2017 11:19 am", "Headline": "ව්‍යවස්ථාව ගැන නීතිඥවරුන්ගේ මතය විමසීම ලබන සඳුදා", "News Content": "යෝජිත නව ආණ්ඩුක්‍රම ව්‍යවස්ථාව සම්බන්ධයෙන් නීතීඥවරුන්ගේ මතය විමසීම සඳහා ශ්‍රී ලංකා නීතීඥ සංගමයේ විශේෂ මහා සභා රැස්වීමක් ලබන සඳුදා කැදවා තිබේ. නීතීඥ සංගමයේ සභාපති ජනාධිපති නීතීඥ යූ.ආර් ද සිල්වා මහතා සඳහන් කලේ එම විශේෂ මහා සභා රැස්වීම පිළිබඳව සියලු සාමාජිකයින් මේ වන විටත් දැනුවත් කර ඇති බවයි. යෝජිත නව ආණ්ඩුක්‍රම ව්‍යවස්ථා කෙටුම්පත භාෂා ත්‍රිත්වයෙන්ම ශ්‍රී ලංකා නීතීඥ සංගමය වෙත ලැබී ඇති අතර එහි අන්තර්ගතය පිළිබඳ ශ්‍රී ලංකා නීතීඥ සංගමයේ ස්ථාවරය අදාළ මහ සභා රැස්වීමෙන් අනතුරුව නිවේදනය කරන බව යූ.ආර් ද සිල්වා මහතා කියා සිටියේය.", "URL": "https://sinhala.adaderana.lk/news.php?nid=78890", "Category": null, "Parent URL": null}