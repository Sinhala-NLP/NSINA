{"Source": "Adaderana", "Timestamp": "January 4, 2013 02:03 pm", "Headline": "ලක්ෂයක දැව සමග 2ක් මාට්ටු", "News Content": "නීති විරෝධී අයුරින් දැව තොගයක් ළඟ තබාගත් පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. සෝමාවතීය රක්ෂිතයේ, වළස්කන්ද ප්‍රදේශයේ මොවුන් අත්අඩංගුවට ගත් බව විශේෂ කාර්යය බලකාය සඳහන් කළේය. කන්තලේ ප්‍රදේශයේ පදිංචිකරුවන් දෙදෙනෙකු මෙලෙස අත්අඩංගුවට ගෙන ඇති අතර ඔවුන් සතුව තිබී රුපියල් ලක්‍ෂයකට අධික වටිනාකමකින් යුත් බුරුත දැව කඳන් තොගයක් සොයාගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා කන්තලේ පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=30490", "Category": null, "Parent URL": null}