{"Source": "Adaderana", "Timestamp": "November 23, 2010 09:48 am", "Headline": "ෆොන්සේකාට එරෙහි සුදු කොඩි නඩුව අදත්", "News Content": "සුදු කොඩි ප්‍රකාශය සම්බන්ධයෙන් හිටපු යුද හමුදාපති සරත් ෆොන්සේකා මහතාට එරෙහිව පවරා ඇති නඩුව අද(23) යළි විභාගයට ගැනීමට නියමිතය. දීපාලී විජේසුන්දර මහත්මිය ප්‍රමුඛ තිපුද්ගල මහාධිකරණ විනිසුරු මඩුල්ල හමුවේ නඩුව අද යළි කැඳවනු ඇත. අද දින සාක්ෂි දීම සඳහා එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත ශෙනුකා සෙනෙ‍විරත්න මහත්මියට අධිකරණය හමුවේ පෙනී සිටින මෙන් දන්වා සිතාසි නිකුත් කර තිබේ. රජයේ නියෝජ්‍ය සොලිස්ටර් ජනරාල් වසන්ත නවරත්න බණ්ඩාර මහතා කළ ඉල්ලීමක් පිළිගත් අධිකරණය විසින් ශෙනුකා සෙනෙවිරත්න මහත්මියට අධිකරණය හමුවේ පෙනී සිටින මෙන් දන්වා මෙම නියෝගය කර තිබුණි. මේ වන විටත් මෙම නඩුවේ සාක්ෂිකරුවන් වශයෙන් සන්ඩේ ලීඩර් කතෘ ෆෙඩ්රිකා ජෑන්ස්, මේජර් ජෙනරාල් ශවේන්ද්‍ර සිල්වා යන අයගේ සාක්ෂි සටහන් කර ගැනීම අවසන් කර තිබේ.", "URL": "https://sinhala.adaderana.lk/news.php?nid=12347", "Category": null, "Parent URL": null}