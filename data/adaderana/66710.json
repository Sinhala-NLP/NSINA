{"Source": "Adaderana", "Timestamp": "December 4, 2016 02:43 pm", "Headline": "20යි 20 ජය ශ්‍රී ලංකා කාන්තා කණ්ඩාමටයි", "News Content": "ආසියානු කුසලාන පන්දුවාර 20යි 20 කාන්තා ක්‍රිකට් තරගාවලියේ පැවැති තවත් තරගයකින් බංග්ලාදේශ කණ්ඩායම පරදවා කඩුලු 07ක ජයක් හිමි කර ගැනීමට ශ්‍රී ලංකා කණ්ඩායම සමත් විය.තරගයේ කාසියේ වාසියේ දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමේ අවස්ථාව බංග්ලාදේශ කණ්ඩායමට ලබා දුන්නේය.ඒ අනුව බංග්ලාදේශ කණ්ඩායම නියමිත පන්දුවාර 20 අවසානයේ කඩුලු 03ක් පමණක් බිඳ වැටී ලකුණු 93ක් ලබා ගත්තේය.ශ්‍රී ලංකා කණ්ඩායම වෙනුවෙන් චමරි අතපත්තු කඩුලු 02ක් බිඳ හෙළීමට සමත් විය.පිළිතුරු ඉනිම ක්‍රිඩා කළ ශ්‍රී ලංකා කාන්තා කණ්ඩායම පන්දුවාර 19ක් අවසානයේ කඩුලු 03ක් පමණක් බිඳවැටී ලකුණු 97ක් ලබා ගනිමින් ජයග්‍රහණය වාර්තා කළේය.එහිදී පන්දුවෙන් මෙන්ම පිතිකරණයෙන් ද දක්ෂතා දැක්වූ චමරි අතපත්තු 04 පහර 03ක් සහ 06 පහර 02ක් සමඟින් ලකුණු 39ක් ලබා ගත්තාය.මීට අමතරව යශෝධා මෙන්ඩිස් ලකුණු 24ක් ලබා ගැනීමට සමත් විය.", "URL": "https://sinhala.adaderana.lk/news.php?nid=66710", "Category": null, "Parent URL": null}