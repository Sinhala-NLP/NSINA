{"Source": "Adaderana", "Timestamp": "February 8, 2012 10:33 am", "Headline": "ප්‍රජාතන්ත්‍රවාදය ස්ථාපිත කිරීමට පියවර ගන්නවා -නව මාලදිවයින් ජනපති", "News Content": "රටේ ප්‍රජාතන්ත්‍රවාදය ස්ථාපිත කිරීම සඳහා හැකි සෑම පියවරක්ම ගන්නා බව මාලදිවයින් නව ජනාධිපති මොහොමඩ් හසන් පවසයි. රට තුළ සාමය ආරක්ෂා කිරීම සඳහා සියලු දෙනා කැප විය යුතු බව ඔහු සඳහන් කරයි. සැලසුම් කර ඇති පරිදි ලබන වසරේ පැවැත්වීමට නියමිත ජනාධිපතිවරණය ඒ ආකාරයෙන්ම පැවැත්වීමට කටයුතු කරන බව මාලදිවයින් නව ජනාධිපතිවරයා ප්‍රකාශ කර තිබේ. එරට පැවති විරෝධතා හේතුවෙන් හිටපු ජනාධිපති මොහොමඩ් නෂීඩ් ඊයේ(07) ඉල්ලා අස්විය. ජ්‍යෙෂ්ඨ විනිසුරුව‍රයෙකු අත්අඩංගුවට ගැනීම විරෝධතාට ගැනීමට හේතු වූ බව වාර්තා වේ. නව ජනාධිපතිවරයා පත්වීමත් සමඟ අත්අඩංගුවේ පසු වූ විනිසුරු අබ්දුල්ලා මොහොමඩ් නිදහස් කර ඇති බව ද වාර්තා විය.", "URL": "https://sinhala.adaderana.lk/news.php?nid=21951", "Category": null, "Parent URL": null}