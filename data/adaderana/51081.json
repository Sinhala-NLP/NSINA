{"Source": "Adaderana", "Timestamp": "May 3, 2015 05:29 pm", "Headline": "නිර්මාල්ට සහ කුසුම්ට පහරදීම දැඩි ලෙස හෙළා දකිනවා ", "News Content": "හිටපු සභාපති නිර්මාල් රංජිත් දේවසිරි මහතාට සහ තවත් ආචාර්යවරයෙකුට එල්ලවු ප්‍රහාරය හෙළා දකින බව විශ්වවිද්‍යාල ආචාර්යවරුන්ගේ සමිති සම්මේලනය පවසයි.නිවේදනයක් නිකුත් කරමින් එම සමිති සම්මේලනයේ සභාපති ප්‍රභාත් ජයසිංහ මහතා පෙන්වා දෙන්නේ අදාළ පහරදිම පසුගිය ජනාධිපතිවරණයෙන් පරාජයට පත්කළ දේශපාලන සංස්කෘතිය යළි සිහි කිරිමක් බවයි.විකල්ප දේශපාලන ස්ථාවරයන් නොඉවසීම සහ විපක්ෂ මතවාද කෙරෙහි ගෞරවයක් නොමැතිකම එතුළින් පිළිඹිබු වන බව ආචාර්ය ප්‍රභාත් ජයසිංහ මහතා පෙන්වා දෙයි.විශ්වවිද්‍යාල ආචාර්යවරුන්ගේ සමිති සම්මේලනයේ හිටපු සභාපති ආචාර්ය නිර්මාල් රංජිත් දේවසිරි මහතාට සහ ආචාර්ය කුමුදු කුසුම් කුමාර මහතාට පසුගිය පළමුවන දින කිරුළපන ප්‍ර දේශයේ මැයි රැළියක් නැරඹිමට ගිය අවස්ථාවේ ප්‍රහාරයක් එල්ල වුණි.අදාළ මැර ප්‍රහාරය සම්බන්ධයෙන් විධිමත් පරික්ෂණයක් පවත්වා නීතිය ක්‍රියාත්මක කරන ලෙස විශ්වවිද්‍යාල ආචාර්යවරුන්ගේ සමිති සම්මේලනය බලධාරින්ගෙන් ඉල්ලීමක්ද කරයි.", "URL": "https://sinhala.adaderana.lk/news.php?nid=51081", "Category": null, "Parent URL": null}