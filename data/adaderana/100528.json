{"Source": "Adaderana", "Timestamp": "December 10, 2018 12:01 pm", "Headline": "මහ මඟ දී නිමාවු ජීවිත කඩයිම-CCTV දර්ශන සහිතයි", "News Content": "ගාල්ල - මාතර මාර්ගයේ කාතපැලෑන ප්‍රදේශයේදී බස් රථයක් හා ත්‍රීරෝද රථයක් මුහුණට මුහුණ ගැටීමෙන් මෙවර සාමාන්‍ය පෙළ සඳහා පෙනී සිටින සිසුවෙක් සහ තවත් තරුණයෙකු ජීවිතක්ෂයට පත්ව ති‍බේ. අද(10) අළුයම සිදුවූ මෙම අනතුරින් මියගොස් ඇත්තේ ත්‍රීරෝද රථයේ රියදුරු සහ පිටුපස ගමන් කළ පුද්ගලයන් දෙදෙනෙකි. මිය ගිය පුද්ගලයින් දෙදෙනා ඊයේ(09) රාත්‍රීයේ පැවති සංගීත සංදර්ශනයක් නරඹා තම නිවෙස වෙත පැමිණෙන විට මෙම අනතුර සිදුව ඇති අතර අදාළ අනතුර සිදුවන ආකාරය අසල වෙළඳ සැලක සවිකර තිබු ආරක්ෂක කැමරාවකද සටහන්ව තිබේ. මිය ගිය තරුණයින් දෙදෙනා වයස අවුරුදු 17 සහ 27 යන වයස්වල පසු වන අහංගම ප්‍රදේශයේ පදිංචි තරුණයින් දෙදෙනෙකි. අදාළ තරුණයින් දෙදෙනාගෙන් එක් අයෙක් මේ දිනවල පැවැත්වෙන අපොස සාමාන්‍ය පෙළ විභාය සඳහා පෙනී සිටි සිසුවෙකු බවද අප වාර්තාකරු පවසයි. සිද්ධිය සම්බන්ධයෙන් අහංගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100528", "Category": null, "Parent URL": null}