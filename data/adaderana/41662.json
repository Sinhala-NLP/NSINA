{"Source": "Adaderana", "Timestamp": "March 9, 2014 04:06 pm", "Headline": "අතුරුදහන් වූවන් පිළිබඳ තෙවන අදියරයේ විමර්ශන 20 අරඹයි ", "News Content": "අතුරුදන් වුවන් පිළිබඳ ජනාධිපති කොමිසන් සභාවේ තෙවන අදියරේ විමර්ශන කටයුතු ලබන 20 වන දින ආරම්භ කිරිමට සැලසුම් කර තිබේ. එම කොමිසන් සභාවේ ලේකම් එච්.ඩබ්ලිව් ගුණදාස මහතා සඳහන් කළේ මඩකලපුව දිස්ත්‍රික්කයෙන් ලැබුනු පැමිණිලි පිළිබඳව විමර්ශය කිරිම මෙම අදියර යටතේ සිදුකරන බවයි. මඩකලපුව දිස්ත්‍රික්කයෙන් පැමිණිලි 700ක් පමණ සිය කොමිසම වෙත ලැබි ඇති අතර එයින් පැමිණිලි 200ක් මෙහිදි විමර්ශනය කිරිමට නියමිතය. මාර්තු මස 20 , 21 සහ 22 යන දින තුන තුළ අදාළ පැමිණිලි විමර්ශනය කිරිම සිදුකරන බව අතුරුදන් වූවන් පිළිබඳ ජනාධිපති කොමිසන් සභාව සඳහන් කළේය. මීට පෙර එම කොමිසන් සභාව විසින් කිලිනොච්චිය සහ යාපනය දිස්ත්‍රික්ක වලින් ලැබුණු පැමිණිලි විමර්ශනය කිරිම සිදුකරනු ලැබුණි.", "URL": "https://sinhala.adaderana.lk/news.php?nid=41662", "Category": null, "Parent URL": null}