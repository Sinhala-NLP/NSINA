{"Source": "Adaderana", "Timestamp": "June 3, 2013 05:24 pm", "Headline": "  දෙමටගොඩ පොලීසිය අසල උණුසුම්වෙයි", "News Content": "දෙමටගොඩ පොලීසිය විසින් අත්අඩංගුවට ගත් පුද්ගලයෙකු අසනීප තත්ත්වයක් නිසා කොළඹ ජාතික රෝහලට ඇතුළත් කිරීමෙන් පසු මියයාමට විරෝධය පළ කර පුද්ගලයින් පිරිසක් දෙමටගොඩ පොලිස් ස්ථානය අසල නොසන්සුන්කාරී ලෙස හැසිරෙමින් සිටින බව වාර්තා වේ. අදාළ පුද්ගලයා කුඩු මිලි ග්‍රෑම් 800ක් සමග දෙමටගොඩ පොලීසිය විසින් ඊයේ රාත්‍රී අත්අඩංගුවට ගෙන ඇති බවත් අසනීප තත්ත්වයක් නිසා සැකකරු කොළඹ ජාතික රෝහලට ඇතුළත් කර ඇති බවත් පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පැවසීය. පශ්චාත් මරණ පරීක්ෂණයේදී හෙළිවී ඇත්තේ සැකකරු හෘදයාබාධයකින් මියගිය බවක් යැයි තහවුරු වී ඇතැයි ද හෙතෙම කීවේය. කෙසේ වෙතත් මෙම සිද්ධියට විරෝධය පා ප්‍රදේශවාසීන් පිරිසක් මේවන විට දෙමටගොඩ පොලිස් ස්ථානය ආශ්‍රිතව නොසන්සුන් ලෙස හැසිරෙමින් සිටින බව වාර්තා වේ.", "URL": "https://sinhala.adaderana.lk/news.php?nid=34608", "Category": null, "Parent URL": null}