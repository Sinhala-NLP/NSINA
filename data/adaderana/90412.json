{"Source": "Adaderana", "Timestamp": "June 5, 2018 11:26 pm", "Headline": "කෙසෙල්වත්ත දිනුකගේ ප්‍රධානතම ගෝලයෙක් අත්අඩංගුවට", "News Content": "කෙසෙල්වත්ත දිනුක නමින් හදුන්වන දැනට විදේශ ගතව සිටින සංවිධානාත්මක අපරාධකරුගේ මෙරට මත්ද්‍රව්‍ය ජාලය මෙහෙයවන ප්‍රධානතම ගෝලයෙකු හෙරොයින් ග්‍රෑම් 10ක් සමඟ අත්අඩංගුවට ගෙන තිබේ. කෙසෙල්වත්ත, ගුණසිංහපුර නිවාස සංකීර්ණය අසලදී මෙම පුද්ගලයා පොලිස් විෂේශ කාර්ය බලකා නිලධාරීන් විසින් අත්අඩංගුවට ගෙන ඇති බව පොලීසිය පවසයි. මෙලෙස අත්අඩංගුවට ගෙන ඇත්තේ නානායක්කාර වේරගොඩ විදානගේ අසංක සංජීව නැමති 33 හැවිරිදි පුද්ගලයෙක්ය.", "URL": "https://sinhala.adaderana.lk/news.php?nid=90412", "Category": null, "Parent URL": null}