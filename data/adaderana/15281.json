{"Source": "Adaderana", "Timestamp": "April 5, 2011 08:32 am", "Headline": "බේස්බෝල් ක්‍රීඩාව ප්‍රචලිත කිරීමට පුළුල් වැඩපිළිවෙළක්", "News Content": "ශ්‍රී ලංකාවේ බේස්බෝල් ක්‍රීඩාව ප්‍රචලිත කිරීම සදහා පුළුල් වැඩපිළිවෙළක් ආරම්භ කරන බව බේස්බෝල් සංගමයේ නව සභාපති එස්.බී දිසානායක අමාත්‍යවරයා පවසයි. ඔලිම්පික් ක්‍රීඩා උළෙල දක්වා මෙම ක්‍රීඩාව ව්‍යාප්තව ඇති බව ඔහු සඳහන් කරයි. එහෙයින් ශ්‍රී ලංකාව තුළ ද එම ක්‍රීඩාව ව්‍යාප්ත කිරීමේ කාලය එළඹ ඇති බව හෙතම පෙන්වාදෙයි. මෙහි මූලික අදියර යටතේ පාසල් හා විශ්ව විද්‍යාල මට්ටමින් බේස්බෝල් ක්‍රීඩාව ව්‍යාප්ත කරන බව එස්.බී දිසානායක අමාත්‍යවරයා පවසයි. ග්‍රාමීය මට්ටමින් මෙම ක්‍රීඩාව ව්‍යාප්ත කිරීම තම අරමුණ බව හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=15281", "Category": null, "Parent URL": null}