{"Source": "Adaderana", "Timestamp": "January 28, 2017 11:39 am", "Headline": " බැසිල්ගේ නඩුව කල් යයි", "News Content": "හිටපු අමාත්‍ය බැසිල් රාජපක්ෂට අයත් බව කියන ගම්පහ ඔරුතොට පාරේ ඉඩමට අදාළ නඩුවට මෙතෙක් නීතිපති උපදෙස් ලැබී නොමැති බව වාර්තා වෙයි.නඩුව ගම්පහ ප‍්‍රධාන මහේස්ත‍්‍රාත් ඩී.ඒ. රුවන්පතිරණ ඉදිරියේ ඊයේ (27) විභාගයට ගැණුනු අවස්ථාවේදී මේ බව අනාවරණ වී තිබේඒ අනුව ලබන මැයි මස 5දා දක්වා නඩුව කල් දැමීම මහේස්ත‍්‍රාත්වරයා නියෝග කළ බව අද දෙරණ වාර්තාකරු පවසයි. ඉකුත් වසරේ ජූලි මස 15දා නීතිපතිවරයා වෙත අදාළ නඩුවේ උදෘත යොමු කර ඇති බව පොලිස් මූල්‍ය අපරාධ විමර්ශන කොට්ඨාසය අධිකරණය හමුවේ කියා සිටියේය.මේ අතර පසුගිය මැතිවරණ සමයේ ලංගම බස් රථ භාවිතා කර මුදල් නොගෙවීම සම්බන්ධයෙන් හිටපු ජනපති මහින්ද රාජපක්ෂ මහතාට හා කෘත්‍යාධිකාරී මණ්ඩලයට එරෙහිව පනවා තිබු නඩුව පසුගිය (26) දා කොළඹ වාණිජ මහාධිකරණයේ දී කැඳවා තිබේ.පැමිණිල්ල වෙනුවෙන් ප්‍රතිවිරෝධතා ගොනු කරන ලෙස මහාධිකරණ විනිසුරු ශිරාන් ගුරණරත්න මහතා එහිදී නියෝග කළේය.නඩුව මාර්තු 28 වැනි දා යළි කැඳවීමට නියමිතය.", "URL": "https://sinhala.adaderana.lk/news.php?nid=68740", "Category": null, "Parent URL": null}