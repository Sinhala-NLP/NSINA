{"Source": "Adaderana", "Timestamp": "February 9, 2012 09:31 pm", "Headline": "ලොරියක ගැටුණු කතක් මියයයි", "News Content": "අද(09) පෙරවරුවේ මහව පොලිස් වසමේ කුරුණෑගල අනුරාධපුර ඇල්ල මාර්ගයේ පහල බලල්ලෙ, දේවාල පාර ප‍්‍රදේශයේ දී සිදුවූ රිය අනතුරකින් කාන්තාවක් මරණයට පත්ව ඇත. ‍ කාන්තාවක් ලොරි රථයක ගැටීමෙන් මෙම රිය අනතුර සිදු වී ඇති බව පොලිසිය පවසයි. ‍ අනතුරින් තුවාල ලැබූ කාන්තාව කුරුණෑගල රෝහලේ ප‍්‍රතිකාර ලබමින් සිටියදී මියගොස් ඇත. ‍ මරණයට පත් කාන්තාව වයස අවුරුදු 51 ක් වූ බලල්ල, පහල බලල්ල දේවාල පාර ප‍්‍රදේශයේ පදිංචිකාරිණියක බව ද පොලිසිය සඳහන් කරයි. ‍ රථයේ රියදුරු අත්අඩංගුවට ගෙන මහව මහේස්ත‍්‍රාත් අධිකරණයට ඉදිරිපත් කිරිමෙන් පසු ලබන15 වන දින දක්වා රක්ෂිත බන්ධනාගාරගත කර ඇත. ‍ මහව පොලිස් ස්ථානය මගින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=21995", "Category": null, "Parent URL": null}