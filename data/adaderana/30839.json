{"Source": "Adaderana", "Timestamp": "January 17, 2013 04:21 pm", "Headline": "තරු පහේ හෝටලයක් පිටුපස ගොඩනැඟිල්ලක ගින්නක්", "News Content": "කොළඹ, චෛත්‍ය රෝඩ්හි පිහිටි තරු පහේ හෝටලයක් පිටුපස ගොඩනැඟිල්ලක හදිසි ගින්නක් හටගෙන ඇති බව අද දෙරණ වාර්තාකරු පවසයි. අද පස්වරු 3 . 30 ට පමණ මෙම ගින්න හටගෙන ඇති බව සඳහන්ය. අදාළ ගොඩනැගිල්ලේ ඉදිකිරීම් කටයුතු මේ දිනවල සිදු කෙරෙන අතර එම ඉදිකිරීම් සිදු කරන සේවකයින් නැවතී සිටින අට්ටාලයේ මෙම ගින්න හටගෙන ඇති බව පොලිසිය කියා සිටියි. කෙසේ වෙතත් මේ වන විට කොළඹ ගිනි නිවීම් ඒකකයේ නිලධාරීන් පැමිණ ගින්න නිවීමේ කටයුතු සිදු කරමින් සිටින බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=30839", "Category": null, "Parent URL": null}