{"Source": "Adaderana", "Timestamp": "January 30, 2010 09:49 am", "Headline": "රිය අනතුරකින් පුද්ගලයෙක් මියයයි ", "News Content": "කොළඹ අවිස්සාවේල්ල මාර්ගයේ කොස්ගම ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ අවිස්සාවේල්ල සිට කොළඹ දෙසට ධාවනය වූ ලොරි රථයක පදිකයෙකු ගැටීමෙන් මෙම අනතුර සිදු වී ඇති බව සඳහන් වන අතර අනතුරින් තුවාල ලැබූ පුද්ගලයා අවිස්සාවේල්ල රෝහලට ඇතුළත් කිරීමෙන් අනතුරුව ජීවිතක්ෂයට පත් වී ඇති බව පොලීසිය පවසයි. මිය ගොස් ඇත්තේ වයස අවුරුදු 30 ක් වන රාගම ප්‍රදේශයේ පදිංචිකරුවෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=6341", "Category": null, "Parent URL": null}