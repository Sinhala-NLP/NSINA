{"Source": "Adaderana", "Timestamp": "April 11, 2011 08:31 am", "Headline": "හෙද සභා ඡන්දයේ ප්‍රතිඵල පිළිගන්න බෑ", "News Content": "හෙද සභා ඡන්දයේ ප්‍රතිඵළ පිළිනොගන්නා බව රජයේ හෙද නිලධාරීන්ගේ සංගමය පවසයි. හෙද නිලධාරීන් 24,000කින් 17,000කට පමණ ඡන්ද අයිතිය අහිමි කිරීම , සුදුසුකම් නොමැති පුද්ගලයන්ගේ නාමයෝජනා පිළිගැනීම ඇතුළු කරුණු කිහිපයක් හේතුවෙන් මෙම ප්‍රතිඵළ ප්‍රතික්ෂේප කරන බව එම සංගමය කියා සිටියි. රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා ප්‍රකාශ කර සිටියේ මේ සම්බන්ධයෙන් අධිකරණ ක්‍රියාමාර්ග සහ ජාත්‍යන්තර හෙද කවුන්සිලය ඇතුළු සංවිධාන දැනුවත් කිරීමට පියවර ගන්නා බවයි. කෙසේ වුව ද ශ්‍රී ලංකා හෙද සභා නිලවරණයේ ප්‍රතිඵල අද පෙරවරුවේ ප්‍රකාශයට පත්කරන බව සෞඛ්‍ය අමාත්‍යාංශය සඳහන් කරයි.. මේ අතර ගැටලු කිහිපයක් මුල් කර ගනිමින් අද දහවල් මහරගම නාවින්න ආයුර්වේද දෙපාර්තමේන්තුව ඉදිරිපිට විරෝධතා ව්‍යාපාරයක් සංවිධානය කරන බව රජයේ ආයුර්වේද වෛද්‍ය නිලධාරී සංගමය පවසයි.", "URL": "https://sinhala.adaderana.lk/news.php?nid=15400", "Category": null, "Parent URL": null}