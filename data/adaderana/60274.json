{"Source": "Adaderana", "Timestamp": "May 19, 2016 11:05 am", "Headline": "  පීඩාවට පත් වූ ජනතාවට උපකාර කරන්න අමෙරිකාව සූදානම්! ", "News Content": "ශ්‍රී ලංකාවේ ජල ගැලීම් සහ නායයාම් හේතුවෙන් විපතට පත් පුද්ගලයින් සඳහා උපකාර කිරීමට සූදානම් බව අමෙරිකාව පවසයි.ආපදාවෙන් පීඩාවට පත් ජනතාව වෙනුවෙන් ශ්‍රී ලංකාවේ අමෙරිකානු තානාපති අතුල් කේෂප් මහතා නිවේදනයක් නිකුත් කරමින් සිය ශෝකය පළ කර තිබේ. ඔහු පෙන්වාදෙන්නේ ජල ගැලීම් සහ නායයාම් හේතුවෙන් විපතට පත් වූ පවුල්වල සාමාජිකයින්ට සහ ශ්‍රී ලංකා රජයට ඇමරිකා තානාපති කාර්යාලය සිය සංවේගය ප්‍රකාශ කර සිටින බවයි.ස්වභාවික උපද්‍රවයන්ගෙන් ශ්‍රී ලංකාවට ඇතිවූ විනාශය පිළිබඳව කණගාටුවට පත් වන බවත්, විපතට පත් වූ පුද්ගලයින්ට උපකාර කිරීමට සූදානමින් පසුවන බවත් අතුල් කේෂප් මහතා නිකුත් කළ නිවේදනයේ සඳහන් වෙයි.", "URL": "https://sinhala.adaderana.lk/news.php?nid=60274", "Category": null, "Parent URL": null}