{"Source": "Adaderana", "Timestamp": "March 3, 2011 09:59 am", "Headline": "ලාෆ්ස් ගෑස් මිල ඉහළට ", "News Content": "ගෘහස්ථ ලාෆ් ගෑස් සිලින්ඩරයක මිල රුපියල් 96 න් ඉහළ නැංවීමට තීරණය කර තිබේ. වහාම ක්‍රියාත්මක වන පරිදි මෙම මිල සංශෝධනය සිදුවනු ඇත. ඒ අනුව ගෘහස්ථ ලාෆ් ගෑස් සිලින්ඩරයක රුපියල් 1556 ක් වන පවතින මිල 1652 ක් දක්වා ඉහළ යනු ඇත. ගෘහස්ථ ගෑස් සිලින්ඩරයක මිල රුපියල් 573 න් ඉහළ නැංවීමට අදාළ සමාගමට අවසර ලබාදුන් බව කෙසේ වෙතත් අද දෙරණ කළ විමසීමකදී පාරිභෝගික සේවා අධිකාරියේ සභාපති රූමි මර්ෂුක් මහතා පැවසුවේය. ඉහළ දැමීමේ මිල මට්ටම තීරණය කිරීමේ අයිතිය අදාළ සමාගම සතුවන බව ද රූමි මර්ෂුක් මහතා කියා සිටියේය. එහෙත් ලිට්රෝ ගෑස් මිලෙහි වෙනසක් සිදුනොවන බව ද හෙතෙම පැවසුවේය.", "URL": "https://sinhala.adaderana.lk/news.php?nid=14580", "Category": null, "Parent URL": null}