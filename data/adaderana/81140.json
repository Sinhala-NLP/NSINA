{"Source": "Adaderana", "Timestamp": "December 6, 2017 06:09 pm", "Headline": "අන්තර්ජාතික සහයෝගීතාව රටේ සංවර්ධන ඉලක්ක සපුරා ගැනීමට යොදා ගන්නා බව ජනපති කියයි", "News Content": "මෙරටට හිමිව තිබෙන අන්තර්ජාතික සහයෝගීතාව සහ මිත්‍රත්වය රටේ සංවර්ධන ඉලක්ක සපුරා ගැනීමට උපරිමයෙන් යොදා ගන්නා බව ජනාධිපති මෛත්‍රීපාල සිරිසේන මහතා පවසයි. රටේ සංවර්ධනය සඳහා අභියෝගයක්ව පැවති රටට නොලැබුණු අන්තර්ජාතික සහයෝගීතාව උපරිමයෙන් ජයග්‍රහණය කිරීමට පසුගිය වසර 03 තුළ තමාට හැකියාව ලැබුණු බවද ජනාධිපතිවරයා සඳහන් කළේය. චීන රජයේ සහයෝගීතාව ඇතිව පොළොන්නරුවේ ඉදි කිරීමට යෝජිත ජාතික වකුගඩු රෝහල සඳහා මුල් ගල තැබීමෙන් අනතුරුව පැවති උත්සවය අමතමින් ජනාධිපති මෛත්‍රීපාල සිරිසේන මහතා මෙම අදහස් පල කළේය.", "URL": "https://sinhala.adaderana.lk/news.php?nid=81140", "Category": null, "Parent URL": null}