{"Source": "Adaderana", "Timestamp": "January 15, 2011 10:19 am", "Headline": "රුහුණු සරසවි ගැටුමින් තුවාල ලැබූ සිසුන් 8 ක් තවමත් රෝහලේ", "News Content": "රුහුණු සරසවියේ සිසුන් දෙපිරිසක් අතර ඇති වූ ගැටුමින් තුවාල ලැබූ සිසුන් 8 දෙනෙකු තවමත් මාතර රෝහලේ ප්‍රතිකාර ලබයි. ඉන් එක් සිසුවෙකුට පමණක් බරපතල තුවාල සිදුව ඇති බව එම රෝහලේ ප්‍රකාශකයෙකු සඳහන් කළේය. රුහුණු සරසවියේ කළමනාකරණ හා මූල්‍ය පීඨයේ සිසුන් දෙපිරිසක් අතර ඊයේ(14) පස්වරුවේ මෙම ගැටුම ඇතිවිය. එම පීඨයේ මධ්‍ය වාර්ෂික පරීක්ෂණ අවසානයේ මෙම ගැටුම හටගෙන ඇති අතර ඉන් තුවාල ලැබූවන්ගෙන් හය දෙනෙකු එම විශ්ව විද්‍යාලයේ මහා ශිෂ්‍ය සංගමයේ සාමාජිකයින් බවට ද හඳුනාගෙන තිබේ. මෙම පහරදීම සඳහා බයිසිකල් චේන්, වීදු‍රු බෝතල් යොදාගෙන ඇති බව ද වාර්තා වේ.", "URL": "https://sinhala.adaderana.lk/news.php?nid=13508", "Category": null, "Parent URL": null}