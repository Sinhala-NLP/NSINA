{"Source": "Adaderana", "Timestamp": "February 22, 2017 06:55 am", "Headline": "සයිටම් CEO ට එරෙහිව පොලිස් මූලස්ථානයට පැමිණිල්ලක්", "News Content": "වෛද්‍යවරයෙකු ලෙස ශ්‍රී ලංකා වෛද්‍ය සභාවේ ලියාපදිංචි නොවී ප‍්‍රසිද්ධියේ වෛද්‍යවරයෙකු ලෙස පෙනී සිටින සයිටම් වෛද්‍යවරයා සම්බන්ධයෙන් නීතිමය පියවර ගන්නා බව සමස්ත ලංකා වෛද්‍ය නිලධාරීන්ගේ සංගමය පවසයි. දකුනු ආසියානු තාක්ෂණ හා වෛද්‍ය ආයතනයේ (SAITM) ප‍්‍රධාන විධායක නිළධාරියා ලෙස හා එහි වෛද්‍ය පීඨයේ අධ්‍යක්ෂක ලෙස කටයුතු කරන සමීර රේනුක සේනාරත්න නැමැත්තා ට එරෙහිව මෙලෙස නීත්‍යානුකූල පියවර ගන්නා ලෙස ඉල්ලමින් පොලිස් මූලස්ථානයට පැමිණිලි කිරීම අද (22) සිදුකරන බව සමස්ත ලංකා වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතා කියා සිටියි.", "URL": "https://sinhala.adaderana.lk/news.php?nid=69938", "Category": null, "Parent URL": null}