{"Source": "Adaderana", "Timestamp": "July 8, 2015 09:03 am", "Headline": "සියලුදෙනා රට ජයග්‍රහණය කරා ගෙන යා යුතුයි", "News Content": "ඊර්ශ්‍යාව, වෛරය, ක්‍රෝධය බැහැරකර මිත්‍රත්වයෙන් රට ජයග්‍රහණය කරා ගෙනයාමට සියලු දෙනා කටයුතු කළ යුතු බව ජනාධිපති මෛත්‍රීපාල සිරිසේන මහතා පවසයි.ජනාධිපති මන්දිරයේ පැවති ජාතික ඉෆ්තාර් උත්සවය අමතමින් ජනාධිපතිවරයා මේ බව කියා සිටියේය.එහිදී ජනාධිපතිවරයා වැඩිදුරටත් පැවසුවේ රටේ සියලු ජාතීන් අතර සාමය සහ සංහිඳියාව ගොඩනංවමින් සාමූහිකත්වයෙන් සහ අන්‍යෝන්‍ය අවබෝධයෙන් කටයුතු කරන ශ්‍රී ලාංකික ජාතියක් ගොඩනැංවීමේ වැඩපිළිවෙලේදී මෙවැනි ආගමික උත්සව සියලු දෙනා එක්ව සැමරීම වැදගත් බවයි.අග්‍රාමාත්‍ය රනිල් වික්‍රමසිංහ මහතා, අමාත්‍ය ඒ.එච්.එම්.ෆවුසි මහතා ඇතුළු මැති ඇමතිවරුන් සහ තානාපතිවරුන් පිරිසක්ද, මුළු දිවයිනම නියෝජනය වන පරිදි ඉස්ලාමීය බැතිමතුන් පිරිසක්ද අදාළ අවස්ථාවට සහභාගී වී ඇති බව ජනාධිපති මාධ්‍ය අංශය නිකුත් කළ නිවේදනයක සඳහන්ය.", "URL": "https://sinhala.adaderana.lk/news.php?nid=52502", "Category": null, "Parent URL": null}