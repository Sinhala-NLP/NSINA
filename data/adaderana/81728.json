{"Source": "Adaderana", "Timestamp": "December 18, 2017 04:22 pm", "Headline": "මිහිරිපැන්න වෙරළේ පුද්ගලයෙක් කපලා දාලා-මරණය අභිරහසක්", "News Content": "හබරාදූව, තල්පේ, මිහිරිපැන්න ප්‍රදේශයේ වෙරළ ආසන්නයේ තිබී තියුණු ආයුධයකින් කැපීම් තුවාල සිදු කොට ඝාතනය කරන ලද පුද්ගල මළ සිරුරක් සොයාගෙන තිබේ. පොලීසියට ලද තොරතුරක් මත අදාළ මළ සිරුර සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඝාතනයට ලක්ව ඇත්තේ මිහිරිපැන්න, තල්පේ ප්‍රදේශයේම පදිංචිව සිටි 32 හැවිරිදි පුද්ගලයෙකි. ඝාතනයට හේතුව මෙතෙක් අනාවරණය වී නොමැති අතර ඝාතනය සිදු කළ සැකකරුවන් සොයා හබරාදූව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81728", "Category": null, "Parent URL": null}