{"Source": "Adaderana", "Timestamp": "September 21, 2018 07:00 am", "Headline": "හෙද හෙදියන්ට රාජිතගෙන් උපාධියක්", "News Content": "හෙද සේවාවේ නියුතු සියලු හෙද හෙදියන්ට උපාධියක් ලබා ගැනීමට අවශ්‍ය සියලු කටයුතු සිදුකර ඇති බව සෞඛ්‍ය අමාත්‍ය රාජිත සේනාරත්න මහතා පවසයි. මෙමඟින් හෙද හෙදියන්ට මෙරට මෙන්ම විදේශිය රැකියා සඳහා අවස්ථාව උදාවන බව අමාත්‍යවරයා පවසයි. හෙද හෙදියන් සඳහා නව පත්විම් ලිපි ප්‍රදානය කිරීමේ උත්සවයකට එක්වෙමින් රාජිත සේනාරත්න අමාත්‍යවරයා මේ බව කියා සිටියේය. කොළඹ පැවැති තවත් උත්සවයකට එක්වෙමින් අදහස් දැක්වූ සෞඛ්‍ය අමාත්‍ය රාජිත සේනාරත්න මහතා සඳහන් කළේ නව ඖෂධ ප්‍රතිපත්තිය හරහා වාසි රැසක් අත්කරගෙන ඇති බවයි.", "URL": "https://sinhala.adaderana.lk/news.php?nid=96440", "Category": null, "Parent URL": null}