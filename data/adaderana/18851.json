{"Source": "Adaderana", "Timestamp": "September 20, 2011 03:28 pm", "Headline": "ශ්‍රී ලංකාව අග්නිදිග ආසියාතික රටවල් අතරින් ඉදිරියට", "News Content": "ජාතික මට්ටමින් බෝ නොවන රෝග වැළැක්වීම සඳහා ගෙන ඇති ක්‍රියාමාර්ග හේතුවෙන් ශ්‍රී ලංකාව අග්නිදිග ආසියානු කලාපීය රටවල් අතර ඉහළ මට්ටමක සිටින බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. එක්සත් ජාතීන්ගේ 66 වන මහා මණ්ඩල සැසිවාරයට සමගාමීව පැවති බෝනොවන රෝග වැළැක්වීම හා පාලනය කිරීම පිළිබඳ සමුළුවට සහභාගී වෙමින් අමාත්‍යවරයා මේ අදහස් පළ කළේය. බෝනොවන රෝග වැළැක්වීම හා පාලනය කිරීම සඳහා ගෝලීය අරමුදලක් පිහිටුවන ලෙස ද එහි දී සිය දේශනය පවත්වමින් අමාත්‍යවරයා යෝජනා කළේය. ශ්‍රී ලංකාවේ බෝ නොවන රෝග වැළැක්වීමේ හා පාලනය කිරීම සඳහා අංශ කිහිපයකින්ම වැඩසටහන් ආරම්භ කර ඇති බව සෞඛ්‍ය අමාත්‍ය මෛත්‍රීපාල සිරිසේන මහතා එහි දී ප්‍රකාශ කළේය. ඒ සඳහා දේශපාලන නායකත්වයෙන් විශාල සහයක් ලැබෙන බව ද ඔහු පැවසුවේය.", "URL": "https://sinhala.adaderana.lk/news.php?nid=18851", "Category": null, "Parent URL": null}