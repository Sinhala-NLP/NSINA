{"Source": "Adaderana", "Timestamp": "August 5, 2014 09:29 pm", "Headline": "  බදුල්ලට තනියෙන් යන්න ගිය විමල් මොණරාගලට හේත්තුව දමයි", "News Content": "බදුල්ල දිස්ත්‍රීක්කය සඳහා තනිව තරඟ කිරීමට තීරණය කළ අමාත්‍ය විමල් වීරවංශ මහතාගේ නායකත්වයෙන් යුතු ජාතික නිදහස් පෙරමුණ මොණරාගල දිස්ත්‍රීක්කය සඳහා එක්සත් ජනතා නිදහස් සන්ධානය යටතේ තරඟ කිරීමට තීරණය කර තිබේ. අද (05) පැවති සාකච්ඡාවකදී මේ පිළිබඳ අවසන් තීරණයකට එළඹි බව පක්ෂයේ මාධ්‍ය ප්‍රකාශක මොහොමඩ් මුසම්මිල් මහතා පවසයි. ජාතික නිදහස් පෙරමුණේ ‘මහා සමුළුව‘අවස්ථාවේදී සම්මත කරගනු ලැබූ යෝජනා 12 ට ආණ්ඩුවේ අනුමැතිය ලැබුණු බැවින් මෙම තීරණය ගත් බව සඳහන්ය.", "URL": "https://sinhala.adaderana.lk/news.php?nid=45147", "Category": null, "Parent URL": null}