{"Source": "Adaderana", "Timestamp": "January 15, 2016 10:18 pm", "Headline": " තරුණ ජනමාධ්‍යවේදීන්ගේ සංගමයේත්  අප්‍රසාදය!", "News Content": "ඇඹිලිපිටිය සුමිත් ප්‍රසන්න ජයවර්ධනගේ මරණය සම්බන්ධයෙන් පසුගිය 13 වැනිදා ආරම්භ වූ මහේස්ත්‍රාත් පරීක්ෂණයේදී මාධ්‍යවේදීන් සතුව තිබූ සටහන් උසාවියේ රාජකාරී භාර පොලිස් නිලධාරියෙකු විසින් බලහත්කාරයෙන් ලබා ගැනීම ගැන තරුණ ජනමාධ්‍යවේදීන්ගේ සංගමය ද අප්‍රසාදය පළ කරයි.අධිකරණ සේවා කොමිසමේ ලේකම්වරයා වෙත ලිපියක් යවමින් එම සංගමය මෙවැනි කටයුතු යළි ඇති නොවන ලෙසට වගබලා ගන්නා මෙන් ඉල්ලීමක් කර තිබේ.තරුණ ජනමාධ්‍යවේදීන්ගේ සංගමය විසින් යවන ලද එම ලිපිය වැඩිදුරටත් පහත පරිදිය.ශ්‍රී ලංකා තරුණ ජනමාධ්‍යවේදීන්ගේ සංගමය.2016.01.15 වැනිදාලේකම්,අධිකරණ සේවා කොමිසම.මහත්මයානෙණි, අධිකරණයේ දී මාධ්‍යවේදීන්ට සිදුවූ අපහසුතාවයක් සම්බන්ධයෙනි පොලිසිය හා ප්‍රදේශවාසීන් පිරිසක් අතර ඇඹිලිපිටියේ දී ඇතිවූ ගැටුමෙන් පසු මියගිය සුමිත් ප්‍රසන්න ජයවර්ධනගේ මරණ පරීක්ෂණය පසුගිය බාදාදා පැවැත්විණි.විවෘත අධිකරණයේ සාක්කි විභාගය යන අතරතුර සාක්කි සටහන්කරගනිමින් සිටි ජනමාධ්‍යවේදීන් හය දෙනකුගේ සටහන් උසාවි රාජකාරි කරන පොලිස් සැරයන් බලහත්කාරයෙන් ගනු ලැබීය.ශ්‍රේෂ්ඨාධිකරණයේ සහ මහාධිකරණවල පවා නඩු විභාග වාර්තා කිරීමට මාධ්‍යවේදීන්ට පහසුකම් සලසා තිබිය දී මහේස්ත්‍රාත් අධිකරණයේ මරණ පරීක්ෂණයේ සාක්කි සටහන් කිරීමට බාධා කිරීම ගැටලුවකි.මේ නිසා පසුදින පුවත්පත්වලින් මහජනතාවට කියවීමට ලැබුණේ එදින සාක්කි දුන් පොලිස් කොස්තාපල්ගේ සාක්කියෙන් කොටසක් පමණි. ජනමාධ්‍යවේදීන්ගේ රාජකාරියට බාධා කිරීම සහ ආන්දෝලනාත්මක සිද්ධියක් වන එය මහජනතාවට දැනගැනීම වැළැක්වීම සම්බන්ධයෙන් විමර්ශනයක් කර නැවත මෙවැනි සිදුවීම් නොවීමට අවශ්‍ය පියවර ගන්නා ලෙස ඉල්ලා සිටිමු.ස්තුතියි.මෙයට,විශ්වාසී,තරිඳු ජයවර්ධන ලේකම් ශ්‍රී ලංකා තරුණ ජනමාධ්‍යවේදීන්ගේ සංගමය (176/3, ඔරුතොට, ගම්පහ) තරිඳු උඩුවරගෙදරසභාපතිතරුණ ජනමාධ්‍යවේදීන්ගේ සංගමය (රාවය, අංක 83, පිළියන්දල පාර, මහරගම) පිටපත්කේ ශ්‍රීපවන් අගවිනිසුරුතුමාසභාපති, ශ්‍රී ලංකා පොලිස් කොමිසම.සභාපති, ශ්‍රී ලංකා මානව හිමිකම් කොමිසම.සභාපති, ශ්‍රී ලංකා නීතීඥ සංගමය.", "URL": "https://sinhala.adaderana.lk/news.php?nid=56384", "Category": null, "Parent URL": null}