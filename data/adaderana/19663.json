{"Source": "Adaderana", "Timestamp": "October 29, 2011 09:21 pm", "Headline": "මනෝ විජේරත්න මියයයි", "News Content": "හිටපු අමාත්‍යවරයෙකු වන මනෝ විජේරත්න මහතා සිංගප්පූරුවේ දී අභාවප්‍රාප්ත වූ බව ඔහුගේ පවුලේ සාමාජිකයින් තහවුරු කර තිබේ. කලක් කෑගල්ල දිස්ත්‍රීක් එ.ජා.ප පාර්ලිමේන්තු මන්ත්‍රීවරයකු වූ මනෝ විජේරත්න මහතා දැදිගම ආසන සංවිධායකවරයා වශයෙන්ද කටයුතු කර තිබේ. පසුව එක්සත් ජනතා නිදහස් සන්ධානයට එක් වූ ඒ මහතා එකී රජයේ අමාත්‍යවරයකු ලෙස සේවය කළේය. මියයන විට 54 වන වියේ පසු වූ ඔහු ශ්‍රී.ලං.නි.පයේ දැදිගම ආසන සංවිධායකවරයා වශයෙන් කටයුතු කරමින් සිටියේය.", "URL": "https://sinhala.adaderana.lk/news.php?nid=19663", "Category": null, "Parent URL": null}