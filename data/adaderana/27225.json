{"Source": "Adaderana", "Timestamp": "September 8, 2012 12:47 pm", "Headline": "ඡන්දය ප්‍රකාශ කිරීමේ ප්‍රතිශතය 30%යි", "News Content": "උතුරු මැද, සබරගමුව හා නැගෙනහිර පළාත් සභා මැතිවරණයේ මේ දක්වා ප්‍රකාශිත ඡන්දවලට අනූව ඡන්දය ප‍්‍රකාශ කිරීම සියයට 30 ක පමණ ප‍්‍රතිශතයක පවතින බව මැතිවරණ මහ ලේකම් කාර්යාලය පවසයි. ඒ අනුව අද දහවල් 12.00 වන විට රත්නපුර දිස්ත‍්‍රික්කයේ සියයට 20 ක්ද, කෑගල්ල දිස්ත්‍රික්කයේ සියයට 40ක්ද, ත‍්‍රීකුණාමල දිස්ත‍්‍රික්කයේ සියයට 20.6 ක්ද , පො‍ළොන්නරුව දිස්ත‍්‍රික්කයේ සියයට 35 ක්ද, අනුරාධපුර දිස්ත‍්‍රික්කයේ සියයට 21 ක්ද, මඩකළපුව දිස්ත‍්‍රික්කයේ සියයට 15.6 ක්ද, අම්පාර දිස්ත්‍රික්කයේ සියයට 45ක්ද, වශයෙන් ඡන්දය භාවිතා කර තිබේ. අද පෙරවරු 7.00 ට උතුරුමැද, සබරගමුව නැ‍ගෙනහිර පළාත්වලට අදාළ ඡන්ද විමසීම ආරම්භ විය. ඡන්ද විමසීමේ කටයුතු මධ්‍යස්ථාන 3247 කදී සිදුවෙයි. ඡන්ද දායකයින් තිස් තුන්ලක්ෂ තිස් හයදහස් හාරසිය දහදෙනෙකු ඡන්දය භාවිතා කිරීම සඳහා සුදුසුකම් ලබා තිබේ.", "URL": "https://sinhala.adaderana.lk/news.php?nid=27225", "Category": null, "Parent URL": null}