{"Source": "Adaderana", "Timestamp": "April 2, 2016 01:13 pm", "Headline": "අනතුරු දෙකයි - මරණ දෙකයි", "News Content": "නාගොල්ල - මහව මාර්ගයේ පොහොර ගබඩාව අසළ සිදුවු රිය අනතුරකින් යතුරුපැදිකරුවෙකු මියගොස් තිබේ.නාගොල්ල දෙසට ධාවනය වු ලොරි රථයක් ඉදිරියෙන් පැමිණි යතුරුපැදියක ගැටීමෙන් මෙම අනතුර සිදුව ඇති බව සඳහන් කළේය.අනතුරෙන් මියගොස් ඇත්තේ 70 හැවිරිදි මහව, උඩුගම ප්‍රදේශයේ පදිංචිව සිටි අයෙකි.අනතුර සිදුකළ ලොරි රථයේ රියදුරු පළාගොස් ඇති අතර ඔහු අත්අඩංගුවට ගැනීම සඳහා මහව පොලීසිය විමර්ශන සිදුකරයි.මේ අතර මාවනැල්ල, හෙම්මාතගම ප්‍රදේශයේදී යතුරුපැදියක් මෝටර් රථයක ගැටීමෙන් සිදුවු අනතුරකින් යතුරුපැදිකරු මියගොස් තිබේ.මියගොස් ඇත්තේ මාවනැල්ල, ඒදඞුවාව ප්‍රදේශයේ පදිංචිව සිටි 19 හැවිරිදි තරුණයෙකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර මාවනැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58851", "Category": null, "Parent URL": null}