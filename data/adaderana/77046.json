{"Source": "Adaderana", "Timestamp": "September 3, 2017 11:03 am", "Headline": "විජයබා පරපුරෙන් CIDට පැමිණිල්ලක්", "News Content": "පොලිතීන් තහනමක් පනවා තිබියදී පොලිතීන් වර්ගයක් භාවිත කර ජනාධිපතිවරයාගේ රුව සහිත පුවරු ප්‍රදර්ශනය කිරීමට එරෙහිව අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබේ.විජයබා පරපුර නැමැති සංවිධානයේ සභාපති සුගීෂ්වර බණ්ඩාර මහතා විසින් අදාළ පැමිණිල්ල එම දොපාර්තමේන්තුව වෙත ඉදිරිපත් කළ අතර ඉන් අනතුරුව ඔහු මාධ්‍ය වෙත නිවේදනයක් නිකුත් කර තිබේ.එම නිවේදනය මෙසේය,අතිගරු ජනාධිපති මෛත්‍රීපාල සිරිසේන මහතාගේ ප්‍රතිරූපය බිඳදැමීමේ කුමන්ත්‍රණයක අමාත්‍ය දුමින්ද දිසානායක මහතා ඇතුළු පිරිසක් යෙදී සිටින බවට වූ පැමිණිල්ලක් විජයබා පරපුර සංවිධානය විසින් (2017/09/02) කොළඹ කොටුව අපරාධ පරීක්ෂණ දෙපාර්තමේන්තුව වෙත බාරදෙන ලදී.අමාත්‍ය දුමින්ද දිසානායක ඇතුළු පිරිසක් ජනපතිගේ සරළ බව නැති කිරීමේ කුමන්ත්‍රණයක විජයබා පරපුරෙන් සී.අයි.ඩී. යට අපූරු පැමිණිල්ලක්.මෛත්‍රීපාල සිරිසේන ජනාධිපතිතුමා නිරන්තරයෙන් කැමති එතුමාව සරළ චාම් ජනාධිපතිවරයෙක් විදිහට රට දකිනවට. ඇත්තෙන්ම එතුමා බොල්ට් පොයින්ට් පැනෙන් අත්සන් කරලා තමයි රාජ්‍ය නායකයා විදිහට වැඩ බාරගත්තේ. එතුමා ආහාරයට ගන්නේ රජබොජුන් වෙනුවට ගෙදරින් ගේන බත් පත. ඒ වගේ සරළ චරිතයක් එතුමාට තියෙන්නේ කියලා හැම විටම ප්‍රකාශ කරනවා. එතුමාගේ සරළ ප්‍රතිරූපය විනාශ කරන කුමන්ත්‍රණයක් එතුමාගේ සුවච කීකරු ගෝලයකු වන දුමින්ද දිසානායක අමාත්‍යවරයා හරහා ක්‍රියාත්මක වෙනවා. අපි දන්නවා ජනාධිපතිතුමා පරිසරයට ආදරය කරන පුරවැසියෙක් විදිහට පොලීතින් සම්බන්ධයෙන් යම් තහනමක් පැනෙව්වා. මෙහෙම තත්ත්වයක් තියෙද්දිත් එතුමාගේ නායකත්වයෙන්, සභාපතිත්වයෙන් සහ සහභාගීත්වයෙන් පැවැත්වෙන පක්ෂයේ 66 වන සංවත්සරය වෙනුවෙන් Polyvinyl chloride කියන පරිසරයට අහිතකර පොලීතින් වර්ගය භාවිතා කරමින් එතුමාගේ රුව ද සමගින් විශාල කටවුට් විශාල ප්‍රමාණයක් කොළඹ හා තදාසන්න ප්‍රදේශය පුරා ප්‍රදර්ශනය කර තිබෙනවා දැක ගන්න පුළුවන්.එතුමා ජනාධිපතිවරණයට දුන්න ප්‍රධානම පොරොන්දුවක් තමයි, තමා කිසිඳු වැඩකට කටවුට් ගැසීමක් කරන්නේ නෑ ඒ යන මහා ධනස්කන්දය වකුගඩු රෝගීන් සඳහා වන අරමුදලට බැර කරනවා කියලා. මේ වගේ ප්‍රතිපත්තියක් තිබෙන ජනාධිපතිතුමාගේ ප්‍රතිරූපය විනාශ කිරීමක් තමයි දුමින්ද දිසානායක ඇමතිතුමා කරන්නේ. අපි දැක්කා මේ නිසා සමාජ මාධ්‍යජාල වල ඉතාමත් නිර්ධය ලෙස ජනාධිපතිතුමා විචේචනය කරනවා. එතුමා මේ විවේචනයට ලක්වෙන්නේ දුමින්ද දිසානායක ඇතුළු මේ කල්ලිය කරන වැඩ නිසා. අපි අද අපරාධ පරීක්ෂණ දෙපාර්තමේන්තුවට පැමිණිල්ලක් කළා ජනාධිපතිතුමා කටවුට් ගහන්නේ නෑ කියලා පොරොන්දුවක් දීලා තියෙද්දිත් කොහොමද මෙහෙම කටව්ටු ගහලා සැණකෙළි පවත්වන්නේ කියලා. අපි හිතනවා ජනාධිපතිතුමාගේ ප්‍රතිරූපය ආරක්ෂා වෙන්නත්, තවදුරටත් එතුමා ජනතාව තුළ සරළ ජනාධිපති කෙනෙක් විදිහට තහවුරු වෙන්නත් අවශ්‍ය ආකාරයේ සාධාරණ පරීක්ෂණයක් සිදු කරයි කියලා. අපි හැමවෙලාවෙම එළියේ ඉදගෙන එතුමා කරන වැරදි දේවල් වලට එරෙහිව සටන් කරන කණ්ඩායමක්. නමුත් මේ කුමන්ත්‍රණය දියත් වෙන්නේ එළියෙන් නෙවෙයි ඇතුළෙන්. තමන්ගේ ළගම ඉන්න ගෝලයාගෙන්. කිසිම පුවත්පතක මේක පළවුණේ නෑ. ඒ නිසා ජනාධිපතිතුමනි ඔබතුමා මේ පිළිබඳව දන්නේ නෑ කියලා අපි විශ්වාස කරනවා. ඔබතුමා දන්නවා නම් මේක නවත්තනවා කියලා අපි දන්නනවා. මේක පළවුනාට පස්සෙවත් මේ පිළිබඳ විධිමත් පරීක්ෂණයක් පවත්වන්න කියලා අපි ජනාධිපතිතුමාගෙන් ඉල්ලා සිටිනවා.", "URL": "https://sinhala.adaderana.lk/news.php?nid=77046", "Category": null, "Parent URL": null}