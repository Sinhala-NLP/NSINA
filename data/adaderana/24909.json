{"Source": "Adaderana", "Timestamp": "June 10, 2012 02:04 pm", "Headline": " ශ්‍රී ලන්කන් සභාපතිගේ නිවසේ ලක්ෂ 80 ක සොරකමක්", "News Content": "ශ්‍රී ලන්කන් ගුවන් සමාගමේ සභාපති නිශාන්ත වික්‍රමසිංහ මහතාගේ නිවසේ සිදුවූ සොරකමක් සම්බන්ධයෙන් පොලිසිය විසින් පරීක්ෂණ ආරම්භ කර තිබේ. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා කියා සිටියේ ගල්කිස්ස ප්‍රදේශයේ පිහිටි අදාළ නිවසේ පසුගිය 7 වැනි දින රාත්‍රී මෙම සොරකම සිදුව ඇති බවයි. රුපියල් ලක්ෂ 80 ක පමණක් වටිනාකමින් යුතු මුදල් සහ භාණ්ඩ එහිදී සොරකම් කර ඇති බවට අනාවරණය වී තිබේ. ගල්කිස්ස පොලිසියට ලැබුණු අදාළ පැමිණිල්ල සම්බන්ධයෙන් මේ වන විට පරීක්ෂණ ආරම්භ කර ඇති බව අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=24909", "Category": null, "Parent URL": null}