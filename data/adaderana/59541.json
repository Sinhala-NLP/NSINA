{"Source": "Adaderana", "Timestamp": "April 27, 2016 08:29 am", "Headline": "බලපත්‍ර නැතිව පස් කපලා මාට්ටු", "News Content": "බලපත්‍ර නොමැතිව යන්ත්‍ර සූත්‍ර යොදාගනිමින් පස් කපමින් සිටි පුද්ගලයින් 09 දෙනෙකු කොටදෙණියාව, කොඩිගමුව ප්‍රදේශයේදී අත්අඩංගුවට ගෙන තිබේ.බස්නාහිර පළාත් උතුර දිසා අපරාධ කොට්ඨාශයේ නිලධාරීන්ට ලද තොරතුරකට අනුව මොවුන් අත්අඩංගුවට ගෙන ඇති අතර එහිදී ටිපර් රථ 05ක් සහ ස්කැවේටර් යන්ත්‍රයක්ද සොයාගත් බව පොලීසිය පවසයි.සැකකරුවන් කටාන, ගෝනවිල, දිවුලපිටිය, කොටදෙනියාව, බඩල්ගම හා මිනුවන්ගොඩ යන ප්‍රදේශ වල පදිංචිකරුවන් බව සඳහන්ය.ඔවුන් අද(27) දින මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කොටදෙණියාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59541", "Category": null, "Parent URL": null}