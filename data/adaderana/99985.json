{"Source": "Adaderana", "Timestamp": "November 29, 2018 11:00 am", "Headline": "ආණ්ඩුව සභාව වර්ජනය කරද්දි ඇමති විජේදාස සභාව අමතයි", "News Content": "ආණ්ඩු පක්ෂය පාර්ලිමේන්තුව වර්ජනය කරමින් අද(29) දිනයේ දීත් සභාගර්භයට නොපැමිණි මොහොතක අධ්‍යාපන හා උසස් අධ්‍යාපන අමාත්‍ය විජේදාස රාජපක්ෂ මහතා සභාවට පැමිණ තිබේ. ප්‍රජාතන්ත්‍රවාදී ක්‍රමයට බහුතර බලයක් පෙන්විය හැකි කුමන හෝ කණ්ඩායමකට ආණ්ඩුවක් ගෙන යාමට අවස්තාව ලබා දෙන ලෙස කථානායකවරයා ගෙන් අමාත්‍ය විජේදාස රාජපක්ෂ මහතා ඉල්ලීමක් කර තිබේ. පාර්ලිමේන්තු මන්ත්‍රීවරයෙකු ලෙස අමාත්‍ය විජේදාස රාජපක්ෂ මහතා මේ සම්බන්ධයෙන් ඕනෑම කැප කිරීමට සුදානම් බම ඒ මහතා පෙන්වා දෙයි. සභාව අමතමින් අමාත්‍ය විජේදාස රාජපක්ෂ මහතා කියා සිටින්නේ‍, මෙම දේශපාලන අස්ථාවරත්වය තුළ ජයග්‍රහණය ලබන කිසිදු නායකයෙක් නොමැති බවයි. මෙම තත්ත්වය පාලනය කිරීමේ මුලික වගකීම කථානායකවරයා සතු වන බවත්, ඒ බව අවධාරණය කර ගැනීමට අවශ්‍ය නිසා තමා අද දිනයේ දී සභාව ඇමතීමට කටයුතු කළ බව ද අමාත්‍යවරයා සඳහන් කළේය. කවර හෝ පක්ෂයක් වේවා බහුතරයක් ඇති පැත්තට බලය ලබා දී මෙම තත්ත්වය සමතයකට පත් කිරීමට කටයුතු කළ යුතු බව ද අමාත්‍යවරයා මෙම අවස්ථාවේ දී කියා සිටියේය. මේ වන විට ප්‍රයෝගික වශයෙන් ව්‍යවස්තාධායක අකර්මන්‍ය වී ඇති බවත් ඒ හේතුවෙන් ජනතාව අපෙක්ෂා භංගත්වටයට පත් වී ඇති බවත් එ මහතා පෙන්වා දුන්නේය. පසුගිය කාලය තුළ කාලයාගේ ඇවෑමෙන් අවලාද දේශපාලනයක් ගමන් කළ බවත් ඒ මහතා පෙන්වා දුන් අතර තවදුරටත් එකිනෙකාට අවලාද කරමින් ගියහොත් අනාගතයේ අඳුරු සේයා පෙනෙමින් තිබෙන් බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=99985", "Category": null, "Parent URL": null}