{"Source": "Adaderana", "Timestamp": "March 21, 2014 01:04 pm", "Headline": " 28 දා බස්නාහිර හා දකුණේ සියලුම පාසල් වැසෙයි", "News Content": "එළඹෙන පළාත්සභා මැතිවරණය වෙනුවෙන් මාර්තු මස 28 වන සිකුරාදා දිනය බස්නාහිර හා දකුණු පළාතේ සියලුම පාසල් වසාතැබෙන බව අධ්‍යාපන අමාත්‍යංශය පවසයි. දකුණු හා බස්නාහිර පළාත් සභා ඡන්ද විමසීම මාර්තු මස 29 වන දින පැවැත්වෙයි. එසේම කොළඹ ඉසිපතන විද්‍යාලය, කොළඹ රාජකීය විද්‍යාලය සහ ඩී.එස් සේනානායක විද්‍යාලය මාර්තු මස 27-30 දක්වා වසා තැබෙන බව අධ්‍යාපන අමාත්‍යංශය නිවේදනය කරයි. එම පාසල් ඡන්ද ගණන් කිරීමේ මධ්‍යස්ථාන ලෙස පවත්වාගෙන යාම හේතුවෙන් එම පියවර ගැනීමට සිදුව ඇති බව සඳහන්ය.", "URL": "https://sinhala.adaderana.lk/news.php?nid=41961", "Category": null, "Parent URL": null}