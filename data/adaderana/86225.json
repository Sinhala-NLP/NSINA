{"Source": "Adaderana", "Timestamp": "March 23, 2018 07:22 pm", "Headline": "පොහොට්ටුවේ මන්ත්‍රීවරුන්ට කොන්ත්‍රාත් ලබාගැනීම තහනම්", "News Content": "පළාත් පාලන ආයතන සඳහා පොදු ජන පෙරමුණෙන් තේරී පත්වු මන්ත්‍රීවරුන්ට කොන්ත්‍රාත් ලබාගැනීම තහනම් කළ බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මේ බව සඳහන් කළේ ශ්‍රී ලංකා පොදුජන පෙරමුණේ සභිකයින් දිවුරුම්දීමේ උත්සවයකට සහභාගී වෙමින්ය. පසුගිය පළාත් පාලන මැතිවරණයෙන් ජය ලැබූ වත්තල, මහරගම සහ බදුල්ල යන දිස්ත්‍රික් කිහිපයක සභිකයින් දිවුරුම් දීම අද(23) සිදු කෙරුනේ හිටපු ජනාධිපති මහින්ද රාජපක්ෂ මහතා ඉදිරියේදීය. වැඩිදුරටත් අදහස් දක්වමින් හිටපු ජනාධිපති වරයා පැසුවේ ඉදිරියේදී පවත්වන මැතිවරණවල තින්දුව ඔබලාගේ ක්‍රියා කලාපය අනුව තිරනය වන බවත් ආණ්ඩුවේ FCID,CID, පොලීසිය වැනි ආයතන ඔබලා විසින් සිදු කරනු ලබන සියලුදේ පිළිබඳව අවධානයෙන් සිටින බවත්ය.", "URL": "https://sinhala.adaderana.lk/news.php?nid=86225", "Category": null, "Parent URL": null}