{"Source": "Adaderana", "Timestamp": "October 24, 2018 10:47 am", "Headline": "අනතුරකින් 02ක් මරුට-4ට තුවාල", "News Content": "මහව, බලගොල්ලාගම ප්‍රදේශයේදී බන්ධනාගාර බස් රථයක් සහ වෑන් රථයක් එකිනෙක ගැටීමෙන් සිදුවූ අනතුරකින් කාන්තාවක් ඇතුළු පුද්ගලයින් දෙදෙනෙකු මියගොස් තිබේ. අද(24) උදෑසන 08.00 ට පමණ අනුරාධපුර සිට වාරියපොල දෙසට ගමන් කල බන්ධනාගාර බස් රථයේ ප්‍රතිවිරුද්ධ දිශාවෙන් පැමිණි වෑන් රථය ගැටීමෙන් අනතුර සිදුව ඇති බව පොලිසිය සඳහන් කළේය. අනතුරින් වෑන් රථයේ රියදුරු සහ එහි ගමන් කළ කාන්තාවක් මියගොස් ඇති අතර වෑන් රථයේ සිටි තවත් පුද්ගලයින් සිව් දෙනෙකු ද තුවාල ලබා ප්‍රතිකාර සඳහා කුරුණෑගල රෝහලට ඇතුලත් කර තිබේ. මියගිය පුද්ගලයින්ගේ අනන්‍යතාව මෙතෙක් තහවුරු වී නොමැති බව සඳහන්ය. අනතුර සම්බන්ධයෙන් මහව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98136", "Category": null, "Parent URL": null}