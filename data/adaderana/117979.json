{"Source": "Adaderana", "Timestamp": "September 1, 2019 09:10 am", "Headline": "වඳුරඹ දී සිදුවු අනතුරකින් අයෙක් මරුට", "News Content": "ගාල්ල-මාපලගම මාර්ගයේ වඳුරඹ ප්‍රදේශයේ දී සිදුවු රිය අනතුරකින් පුද්ගලයෙකු මියගොස් ඇත. පුද්ගලික මගී බස් රථයක් සහ යතුරුපැදියක් එකිනෙක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු කරාපිටිය රෝහලට ඇතුළත් කිරීමේ දී මියගොස් ඇත. මියගොස් ඇත්තේ වඳුරඹ ප්‍රදේශයේ පදිංචිව සිටි 47 හැවිරිදි අයෙක්. අනතුරට සම්බන්ධ බස් රථ රියදුරු අත්අඩංගුවට ගෙන ඇති අතර වඳුරඹ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=117979", "Category": null, "Parent URL": null}