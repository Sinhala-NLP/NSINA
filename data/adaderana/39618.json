{"Source": "Adaderana", "Timestamp": "December 16, 2013 08:14 am", "Headline": "අනතුරින් වන්දනා නඩේ 16ක් රෝහලේ ", "News Content": "මහනුවර, තලාතුඔය ප්‍රදේශයේ දී සිදුවු බස් රථ අනතුරකින් පුද්ගලයින් 16 දෙනෙකු තුවාල ලබා තිබේ. ඊයේ රාත්‍රි 7.00 ට පමණ අනතුර සිදුව ඇති බව පොලිසිය සඳහන් කළේය. වන්දනා ගමනක් ගොස් නැවත කුරුණැගල ප්‍රදේශය දක්වා ගමන් කරමින් සිටි පෞද්ගලික බස් රථයක් මාර්ගයෙන් ඉවතට පැන පෙරළීමෙන් මෙම අනතුර සිදුව ඇත. අනතුර සිදු වන අවස්ථාවේ දී බස් රථය තුළ පුද්ගලයින් 45 දෙනෙකු ගමන් කර ඇති බව වාර්තා වේ. තුවාලකරුවන් ප්‍රතිකාර සඳහා මහනුවර රෝහලට ඇතුළත් කර ඇති අතර ඔවුන්ගේ තත්ත්වය බරපතළ නොවන බව රෝහල් ආරංචි මාර්ග පැවසුවේය. අනතුර සම්බන්ධයෙන් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=39618", "Category": null, "Parent URL": null}