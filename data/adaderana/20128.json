{"Source": "Adaderana", "Timestamp": "November 20, 2011 04:18 pm", "Headline": "ජනශක්ති සහ සිංගර් එකතුවෙන් අන්තර් ජාලයෙන් වාහන රක්ෂණයක්", "News Content": "ඡායාරූ සටහන - (වමේ සිට දකුණට) විරේෂ් ගෝමස් (ජ්‍යෙෂ්ඨ කළමනාකරු මුල්‍ය සේවා), කුමාර් සමරසිංහ (අලෙවි අධ්‍යක්ෂ සහ මහන මැෂින් අලෙවි), පි‍්‍රයත් සල්ගාදු (මුදල් අධ්‍යක්ෂ), අශෝක පීරිස් (ප‍්‍රධාන විධායක නිලධාරී/සිංගර්), ප‍්‍රකාශ් ෂාෆ්ටර් (කළමනාකාර අධ්‍යක්ෂ ජනශක්ති ඉන්ෂුවරන්ස් පි එල් සී), ග‍්‍රැහැම් ලැබ්රෝයි (නියෝජ්‍ය සාමාන්‍යාධිකාරී සාමාන්‍ය අලෙවි) සහ එම්. ටී ෆාරුක් (සහකාර සාමාන්‍යාධිකාරී සාමාන්‍ය අලෙවි /) යන මහත්වරුන්. ජනශක්ති ඉන්ෂුවරන්ස් පී එල් සී සමාගම සහ සිංගර් ශී‍්‍ර ලංකා පී එල් සී සමාගම එකට එක්වී සිය ගනුදෙනුකරුවන්ට මෝටර් රථ රක්ෂණයක් ලබා ගැනීමට නව ක‍්‍රමයක් නොබෝදා හඳුන්වා දුන්නේය. ඒ අනුව දිවයිනේ පිහිටි ඕනෑම සිංගර් වෙළෙඳසැලකින් මෝටර් සයිකලයක් හෝ ට‍්‍රැක්ටරයක් මිලදී ගන්නා කෙනෙකුට එම අවස්ථාවේදීම මුදල් ගෙවා ජනශක්ති ෆුල් ඔප්ෂන් රථවාහන රක්ෂණයක් ද ලබාගත හැකිය. එමගින් පාරිභෝගික සේවා සහ පාරිභෝගික පහසුව ඉක්මණින් සැලසීමට අවස්ථාව උදාවෙයි. දැන් ජනශක්ති ගණුදෙනුකරුවන්ට වාහන පන්තිය කුමක් වුවත් දිවයින පුරා පිහිටි ඕනෑම සිංගර් වෙළෙඳසැලකින් රථවාහන රක්ෂණයක් ලබාගත හැකිය. මෙම නව සුවිශේෂි පහසුකම කි‍්‍රයාත්මක වන ආකාරය විස්තර කළ ජනශක්ති කළමනාකාර අධ්‍යක්ෂ ප‍්‍රකාශ් ෂාෆ්ටර් මහතා සිංගර් සමාගමේ දිවයින පුරා පිහිටි වෙළෙඳසැල් 350 මුළුමනින්ම අන්තර් ජාලය මගින් ජනශක්ති ප‍්‍රධාන කාර්යාලය හා සම්බන්ධකොට ඇතැයි පැවසීය. \"ජනශක්ති ෆුල් ඔප්ෂන් රථවාහන රක්ෂණය දැන් මොහොතකින් ලබා ගත හැකි දෙයකි. මෙමගින් පාරිභෝගිකයන්ට පහසුවක් සැලසෙන අතර මෝටර් සයිකලයක් හෝ ට‍්‍රැක්ටරයක් මිලදී ගැනීමේ දී රක්ෂණය සිංගර් ශී‍්‍ර ලංකා වෙතින් ලබාගැනීමට හැකි වන නිසා ඔහුට ජනශක්ති කාර්යාලයට යාමට අවශ්‍ය නොවේ\" සිංගර් ශී‍්‍ර ලංකා ජ්‍යෙෂ්ඨ කළමනාකරු- මුල්‍ය සේවා, විරේෂ් ගෝමස් මහතා ප‍්‍රකාශ කළේ මෙම නව්‍යතම පහසුකම සිංගර් ශ‍්‍රී ලංකා වෙළෙද සැල් ජාලයට අයත් සිංගර් ප්ලස්, සිංගර් මෙගා, සිංගර් හෝම්ස්, සහ සිසිල් වර්ල්ඞ් මගින් රට පුරා ගනුදෙනුකරුවන් දහස් ගණනකට පිරිනමන බවයි. \"මෝටර් සයිකල්වලට අමතරව සිංගර් සමාගම අලෙවිකරණ ට‍්‍රැක්ටර් සඳහා ද ඕනෑම ගනුදෙනුකරුවෙකුට තරඟකාරී මිල ගණන් යටතේ රක්ෂණය ලබාගත හැකිය. මෙම එකට බැඳුණු නව ක‍්‍රමයෙන් ජනශක්ති සහ සිංගර් සමාගම් වලට පමණක් නොව අපගේ අගනා ගනුදෙනුකරුවන් සැමටම ද සෙත සැලසෙනු ඇත\" නිරතුරුවම නව්‍ය රක්ෂණ ක‍්‍රම හඳුන්වාදීමට උත්සුක වන ජනශක්ති සමාගම ශී‍්‍ර ලංකාවේ තරඟකාරී රක්ෂණ ක්ෂේත‍්‍රයේ නව රක්‍ෂණ ක‍්‍රම කිහිපයක්ම හඳුන්වාදුන් සමාගම බව අවිවාදයෙන් පිළිගැනේ. ජනශක්ති රක්ෂණ ක‍්‍රම සහ සේවාවන් ගේ ප‍්‍රමුඛ ගාමක බලයෙහි ගති ලක්ෂණ වන්නේ මෙවැනි නව්‍යබව සහ ප‍්‍රබලත්වයයි. පසුගිය වසර කිහිපය තුළ මෙම ක්ෂේත‍්‍රයේ බොහෝ රක්ෂණ ක‍්‍රම මුල්වරට හඳුන්වාදීමේ නමක් දිනා සිටින ජනශක්ති ඉන්ෂුවරන්ස් සමාගම එමගින් දේශීය රක්ෂණ වෙළෙඳපළේ විප්ලවීය වෙනසක් සිදුකිරීමට සමත්ව ඇත. පසුගිය වසරේ අග භාගයේදී ජනශන්ති සමාගම ශී‍්‍ර ලංකාවේ රක්ෂණ ක්ෂේත‍්‍රයේ තවත් විප්ලවීය වෙනසක් සිදුකරමින් පැය 24 පුරා කි‍්‍රයාත්මක වන රථවාහන ආපදා රක්ෂණ ක‍්‍රමයක් හඳුන්වා දුන්නේය.\"ජනශක්ති ලයිෆ් අන්ලිමිටඞ්\"එවැනි ප‍්‍රථමයෙන් හඳුන්වාදුන් තවත් රක්ෂණ ක‍්‍රමයකි. එය රක්ෂණ ඔප්පුව අවසන්වීමෙන් පසුව වුවද නොමිලේ ජීවිතය පුරාවටම රෝහල් ගාස්තු ගෙවන එකම රක්ෂණ ක‍්‍රමයයි. ජනශක්ති\"මයි කාර්, මයි හෝම්, මයි ලයිෆ්\" යනු රථවාහන රක්ෂණ ඔප්පුවක් මිලදීගත් අයෙකුට නොමිලයේ ලැබෙන නිවාස සහ ජීවිත රක්ෂණ ආවරණයකි. \"ජනශක්ති සේෆ්ටි නෙට්\" රක්ෂණය ශී‍්‍ර ලංකාවේ ප‍්‍රථම වරට වාහන මහ මග අතුරුදහන්වීම රැකවරණය කරන රක්ෂණ ක‍්‍රමයකි.\"ජනශක්ති සැනසුම\"රුපියල් ලක්ෂයක වටිනාකමකින් යුත් දිනකට ශත 55 ක් ගෙවිය යුතු පළමුවරට හඳුන්වාදුන් රක්ෂණයක් වන අතර එහි ඉලක්ක ගත කණ්ඩායම වන්නේ අඩු ආදායම්ලාභී ජන කොටසයි. \"ජනශක්ති ලයිෆ් ඉන්වෙස්මන්ට් එකවුන්ට්\"තවත් රක්ෂණ ක‍්‍රමයකි. එය ශී‍්‍ර ලංකාවේ ප‍්‍රථම වරට හඳුන්වාදුන් ආයෝජන පාදක කොට ගත් රක්ෂණ ක‍්‍රමයක් වන අතර එය සම්ප‍්‍රදායික ජීවිත රක්ෂණයෙන් ඔබ්බට ගිය ක‍්‍රමයකි. ජනශක්ති ඉන්ෂුවරන්ස් පී එල් සී සමාගම නව්‍ය, ප‍්‍රබල සහ සමාජීය වගකීමෙන් යුත් සමාගමක් ලෙස නිරතුරුවම සිය ගණුදෙනුකරුවන්ට, සේවකයන්ට, කොටස් හිමිකරුවන්ට සහ පුළුල් වශයෙන් රටට උසස් අගනා සේවයක් ගතවූ වසර කිහිපය තුළ සපයා කීර්තිනාමය තහවුරු කරගෙන ඇති සමාගමකි.", "URL": "https://sinhala.adaderana.lk/news.php?nid=20128", "Category": null, "Parent URL": null}