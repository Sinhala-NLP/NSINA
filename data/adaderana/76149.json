{"Source": "Adaderana", "Timestamp": "August 10, 2017 08:49 am", "Headline": "මුදල් කොල්ලකෑ 2ක් කොටු වෙයි", "News Content": "බදුල්ල ප්‍රධාන බස් නැවතුම්පල අසල දී බස් රථ කොන්දොස්තරවරයෙකුට පහරදී ඔහු සතු මුදල් කොල්ලකෑමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. ලංකා ගමනාගමන මණ්ඩලයට අයත් බස් රථයක කොන්දොස්තරවරයෙකුට පහරදී ඔහු සතුව තිබූ රුපියල් 14,917ක මුදලක් කොල්ලකෑම සහ රාජකාරියට බාධා කිරීම සම්බන්ධව මොවුන් අත්අඩංගුවට ගෙන ඇති බව සඳහන් වෙයි. සැකකරුවන් මීගහකිවුල ප්‍රදේශයේ පදිංචිකරුවන් වන අතර ඔවුන් අද(10) බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරනු ලබයි. බදුල්ල පොලිස් නිලධාරීන් විසින් සැකකරුවන් අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=76149", "Category": null, "Parent URL": null}