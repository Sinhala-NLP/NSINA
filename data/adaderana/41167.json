{"Source": "Adaderana", "Timestamp": "February 16, 2014 04:42 pm", "Headline": "කිරිදුන් මව හැඬු කඳුළින්!", "News Content": "රත්නපුර, මල්වල හන්දිය ප්‍රදේශයේ පදිංචි මවකගේ (38) මාසයකුත් දිනක් වයසැති බිළිඳෙකු මව්කිරි සිරවීම නිසා මියගොස් තිබේ. ඊයේ අලුයම 3.40ට පමණ මෙය සිදුව ඇති බව පොලිස් මාධ්‍ය ප්‍රකාශක කාර්යාලය පැවසීය. මෙම සිද්ධියත් සමග දරුවා රත්නපුර මහරෝහලට රැගෙනවිත් ඇතත් එම අවස්ථාව වන විට දරුවා මියගොස් සිටි බව සඳහන් වේ. එය පශ්චාත් මරණ පරීක්ෂණයේදී මෙන්ම අධිකිරණ වෛද්‍යවරයාගේ පරීක්ෂණයෙන්ද තහවුරු වී ඇත්තේ මව්කිරි සිරවීම නිසා සිදුවූ මරණයක් බවය.", "URL": "https://sinhala.adaderana.lk/news.php?nid=41167", "Category": null, "Parent URL": null}