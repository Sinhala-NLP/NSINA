{"Source": "Adaderana", "Timestamp": "October 23, 2017 12:05 pm", "Headline": " ආණ්ඩුවේ අරමුණ රට ප්‍රතිසංස්කරණය කිරීමයි", "News Content": "වත්මන් ආණ්ඩුවේ අරමුණ විය යුත්තේ රට ප්‍රතිසංස්කරණය කිරීම බව අමාත්‍ය දුමින්ද දිසානායක මහතා පවසයි. නෙලුන්දාව ප්‍රදේශයේ පැවැති ජන හමුවකදී අමාත්‍යවරයා ප්‍රකාශ කළේ ජනතාව බලය ලබාදී ඇත්තේ ඒ සඳහා වන බවයි. මේ අතර අමාත්‍ය චන්දිම වීරක්කොඩි මහතා ගාල්ල, රත්ගම ප්‍රදේශයේදී ප්‍රකාශ කළේ ශ්‍රී ලංකා නිදහස් පක්ෂය ඕනෑම අභියෝගයකට සූදානම් බවයි. මේ අතර බැඳුම්කර කොමිසම පිළිබඳ ජනාධිපති කොමිසම අවසන් කිරීම හේතුවෙන් ජනතාවට අසාධාරණයක් සිදු වූ බව පිවිතුරු හෙල උරුමයේ පක්ෂයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. අනුරාධපුර, විලච්චිය ප්‍රදේශයේ පැවැති උත්සවයකදී මන්ත්‍රීවරයා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=79029", "Category": null, "Parent URL": null}