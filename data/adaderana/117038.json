{"Source": "Adaderana", "Timestamp": "August 20, 2019 05:23 pm", "Headline": "රණවිරු දඩයමේ තව කොටසක් ගැන බන්දුල කියයි", "News Content": "පරගැති බව රජයන තත්ත්වයකට යහපාලන ආණ්ඩුව පත්ව ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පවසයි. මන්ත්‍රීවරයා මෙම අදහස් ප්‍රකාශ කළේ හෝමාගම පැවති උත්සවයකින් අනතුරුව මාධ්‍යවේදීන් යොමුකළ ප්‍රශ්න කිහිපයකට පිළිතුරු ලබා දෙමින්ය. ජාතිය ආරක්ෂාව සහඳහා අවශ්‍ය හමුදා ප්‍රධානීන් පත් කිරීම සඳහා සෑම ස්වාධීන රාජ්‍යක රාජ්‍ය නායකයෙකු හට අයිතිය ඇති බව පාර්ලිමේන්තු මන්ත්‍රී මෙහිදී සඳහන් කළේය. එම අයිතිය ලංකා ඉතිහාසයේ මීට පෙර කිසිඳු අයුරකින් අභියෝගයට ලක්ව නොමැති බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පැවසීය. ජාත්‍යන්තර ක්‍රියාත්මක වන රණවිරු දඩයමේ එක් කුමන්ත්‍රනයක් ලෙස යුද හමුදාපති ලෙස මේජර් ජෙනරල් ශවේන්ද්‍ර සිල්වා පත් කිරීමෙන් පසු එක්සත් ජනපදය තානාපති විසින් නිකුත් කළ ප්‍රකාශය දැකිය හැකි බව මන්ත්‍රී ආචාර්ය බන්දුල ගුණවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=117038", "Category": null, "Parent URL": null}