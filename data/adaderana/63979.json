{"Source": "Adaderana", "Timestamp": "September 11, 2016 09:14 am", "Headline": " පොලිස් හදිසි ඇමතුම් සේවාව දෙමළ බසින්?", "News Content": "පොලිස් හදිසි ඇමතුම් සේවාව උතුරු ප්‍රදේශයේ දෙමළ බසින් ක්‍රියාත්මක කිරීමට පියවර ගෙන ඇති බව පොලීසිය පවසයි.වව්නියාව නියෝජ්‍ය පොලිස්පති කාර්යාලයේ පැවති වැඩසටහනකදී පොලිස්පති පූජිත් ජයසුන්දර මහතා මේ බව ප්‍රකාශ කර තිබේ.එම අවස්ථාවට එක්වෙමින් අදහස් දැක්වු වන්නි පුරවැසි කමිටුවේ සභාපති එස්.ශිවඥානම් මහතා ප්‍රකාශ කර ඇත්තේ බහුතරයක් දෙමළ ජනතාව භාෂා ගැටළු හේතුවෙන් මුහුණදෙන දුෂ්කරතාවන් විසඳමින් පවතින බවයි. දෙමළ භාෂාවෙන් පැමිණිලි ඉදිරිපත් කිරීමට හැකිවීමෙන් එම ජනතාවට තම ගැටළු පිළිබඳ පැමිණිලි කිරීමට නව අවස්ථාවක් උදා වී ඇති බව ඔහු ප්‍රකාශ කර තිබේ. එහිදී පොලිස්පති පුජිත් ජයසුන්දර මහතා වැඩිදුරටත් සඳහන් කර ඇත්තේ ප්‍රජාව අතර සහජීවනය සහ ප්‍රතිසන්ධානය ගොඩනැගීම සඳහා භාෂා දැනුම වර්ධනය වැදගත් වන බවයි.මහජනතාවට උපරිම සේවාවක් ඉටුකිරීම සඳහා ශ්‍රී ලංකා පොලීසිය සංවිධානය කරන බව ද පොලිස්පතිවරයා එහිදී ප්‍රකාශ කළ බව වාර්තා වෙයි.", "URL": "https://sinhala.adaderana.lk/news.php?nid=63979", "Category": null, "Parent URL": null}