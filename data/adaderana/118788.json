{"Source": "Adaderana", "Timestamp": "September 10, 2019 05:12 pm", "Headline": "හිමිකරුවෙක් නැති ගංජා කිලෝ 23ක්", "News Content": "කන්කසන්තුරයට ඔබ්බෙන් වු මුහුදු ප්‍රදේශයේදී කේරළ ගංජා කිලෝග්‍රෑම් 23.1 ක් නාවික හමුදාව විසින් සොයා ගෙන තිබේ. නාවික හමුදාව විසින් අද(10) අළුයම කන්කසන්තුරයට ඔබ්බෙන් වු මුහුදු ප්‍රදේශයේදී ‍මෙම කේරළ ගංජා සොයා ගෙන ඇති බව වාර්තා වෙයි. උතුරු නාවික විධානය විසින් කන්කසන්තුරයට ඔබ්බෙන් වු මුහුදු ප්‍රදේශයේදී අද සිදු කළ මුර සංචාරයක් අතරතුර මුහුදේ පාවෙමින් තිබූ සැක කටයුතු පාර්සලයක් නිරික්‍ෂණය කර ඇති බව නාවික හමුදාව පවසයි. එම පාර්සලය පරික්‍ෂාවට ලක් කිරීමේදී එහි අසුරා තිබූ කුඩා පාර්සල් 11 ක් හමුවි ඇති අතර, එහි තිබි මෙම කේරළ ගංජා තොගය සොයා ගන්නා ලදි. නාවික හමුදාව විසින් සිදු කරනු ලබන මෙහෙයුම් හමුවේ මෙම කේරළ ගංජා‍ තොගය අතහැර දමා සැකකරුවන් පළා ගොස් ඇති බවට සැක කරන අතර, සොයා ගන්නා ලද කේරළ ගංජා තොගය ඉදිරි විමර්ශන කටයුතු සඳහා යාපනය, පොලිස් මත් ද්‍රව්‍ය කාර්යංශය වෙත භාර දීමට නියමිතව ඇත.", "URL": "https://sinhala.adaderana.lk/news.php?nid=118788", "Category": null, "Parent URL": null}