{"Source": "Adaderana", "Timestamp": "June 26, 2014 05:06 pm", "Headline": "ගාන්ඩිස් ඇද්ද 4ක් අත්අඩංගුවේ", "News Content": "නීති විරෝධී ලෙස දැව ප්‍රවාහනය කරමින් සිටි පුද්ගලයින් සිව්දෙනෙකු බොරලන්ද, කැප්පෙටිපොළ මාර්ගයේ බෝගහකුඹුර ප්‍රදේශයේ දී අත්අඩංගුවට ගෙන තිබේ. හපුතලේ පොලිස් විශේෂ කාර්ය බලකා කඳවුරේ නිලධාරින් කණ්ඩායමකට ලැබුණු තොරතුරකට අනුව ලොරි රථයක් පරික්ෂා කිරීමේදී දැව තොගය සමග සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී ගාන්ඩිස් වර්ගයේ දැව කඳන් 49 ක් සොයා‍ගෙන ඇති අතර එහි වටිනාකම රුපියල් එක්ලක්ෂ 50,000 පමණ වන බව පොලිස් විශේෂ කාර්ය බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන සඳහා වැලිමඩ පොලිස් ස්ථානය වෙත බාරදී ඇත.", "URL": "https://sinhala.adaderana.lk/news.php?nid=44249", "Category": null, "Parent URL": null}