{"Source": "Adaderana", "Timestamp": "July 4, 2011 11:00 am", "Headline": "වසරින් අඩක් ගෙවිලා -තවමත් නිල ඇඳුම් නෑ", "News Content": "වසරින් අඩක් ගෙවී ඇතත් දිවයිනේ පාසල් රැසක දරුදැරියන් සඳහා ‍මේ වන තෙක් නිල ඇඳුම් ලැබී නොමැති බවට ලංකා ගුරු සංගමය චෝදනා කරයි. මේ ‍හේතුවෙන් නිලඇඳුම් නොලැබුණු දරුවන් දැඩි අසීරුතාවකට පත්ව ඇති බව එම සංගමයේ සභාපති ජෝශප් ස්ටාර්ලින් මහතා සඳහන් කළේය. ලබාදී ඇති නිලඇඳුම් රෙදි ද ප්‍රමිතියෙන් ඉතා පහළ තත්තවයක පවතින බවට ඔහු චෝදනා කරයි. 2011 වසරට අදාළ නිල ඇඳුම් ලබානොදුන් පාසල්වලට නිලඇඳුම් ලබාදීම සඳහා කඩිනම් වැඩපිළිවෙළක් වහා දියත් කළ යුතු බවට ජෝශප් ස්ටාර්ලින් මහතා අධ්‍යාපන බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=17179", "Category": null, "Parent URL": null}