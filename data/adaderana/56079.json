{"Source": "Adaderana", "Timestamp": "January 1, 2016 09:23 am", "Headline": "දිල්ලි රථවාහන සැලැස්ම අද සිට", "News Content": "ඉන්දියාවේ දිල්ලි අගනුවර වායු දුෂණය අවම කිරීම සඳහා පෞද්ගලික රථ වාහන ඇතුළුවීම සීමා කිරීමට තීරණය කර තිබේ.ඒ අනුව අද සිට දෙසතියක කාලයක් රථ වාහන නගරයට ඇතුළු කිරීම සීමා කිරීමේ අත්හදා බැලීමේ වැඩසටහනක් ක්‍රියාත්මක කිරීමට නියමිතය.ඒ අනුව ඔත්තේ සහ ඉරට්ටේ ලියාපදිංචි අංක සහිත වාහන වෙන් වෙන් වශයෙන් නගරයට ඇතුළුවීමේ සීමාවන් පනවන අතර ගිලන් රථ, ගිනි නිවීමේ රථ සහ පොලිස් රථ ඇතුළු විශේෂ වාහන සඳහා එය ක්‍රීයාත්මක නොවනු ඇත.වායු දුෂණය ඉහළයාම හේතුවෙන් මිට පෙර චීනයේ බීජිං, ඉතාලියේ මිලානෝ සහ රෝම නගරවලට රථ වාහන ඇතුළුවීම සීමා කෙරුණි.", "URL": "https://sinhala.adaderana.lk/news.php?nid=56079", "Category": null, "Parent URL": null}