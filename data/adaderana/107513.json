{"Source": "Adaderana", "Timestamp": "April 6, 2019 02:01 pm", "Headline": "හෙරොයින් ප්‍රවාහනය කළ අයෙක් STF අත්අඩංගුවට", "News Content": "කඩුවෙල අවිස්සාවේල්ල පාර ප්‍රදේශයේදී හෙරොයින් ප්‍රවාහනය කරමින් සිටි පුද්ගලයෙකු පොලිස් විශේෂ කාර්ය බලකාය මඟින් අත්අඩංගුවට ගෙන තිබේ. සැකකරුගෙන් සිදු කළ ප්‍රශ්න කිරීම්වලින් අනතුරුව විශේෂ කාර්ය බලකා නිලධාරීන් විසින් වැල්ලම්පිටිය මිතොටමුල්ල ප්‍රදේශයේ පිහිටි ඔහුගේ නිවස පරීක්ෂා කර ඇති බව සඳහන්ය. එහිදී නිවසේ තිබී හෙරොයින් තොගයක්, තියුණු ආයුධ, යතුරු පැදියක් සහ ජංගම දුරකථනයක් පොලිස් විශේෂ කාර්ය බලකා නිළධාරීන් භාරයට ගෙන තිබේ. සැකකරු වැඩිදුර විමර්ශන සඳහා වැල්ලම්පිටිය පොලීසියට බාර දුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=107513", "Category": null, "Parent URL": null}