{"Source": "Adaderana", "Timestamp": "May 14, 2013 05:08 pm", "Headline": "ලක්ෂ 6ක සිගරට් රේගු භාරයට ගනියි", "News Content": "ඩුබායි සිට පැමිණි අයෙකු විසින් ගෙන්වා ඇති බව කියන රුපියල් ලක්ෂ 6ක් පමණ වටිනා සිගරට් කාටූන් 299ක් අද (14) පෙරවරුවේ ගුවන් තොටුපළ රේගුව විසින් සොයාගෙන තිබේ. රූපවාහිනි යන්ත්‍රයක්, බෑගයක් හා හෝම් තියටර් යන්ත්‍රයක් ආකාරයට මතුපිටට දිස්වන පරිදි සැකසූ ඇසුරුම් 3ක් පරික්ෂා කිරීමේදී ඒවා සොයාගත් බව රේගු මාධ්‍ය ප්‍රකාශක රේගු නිවාරණ අංශ‍යේ අධ්‍යක්ෂ ලෙස්ලි ගාමිණි මහතා කියයි. අදාළ ඇසුරුම්වල සිගරට් කාටූන් 100, 100 හා 99 බැගින් තිබූ බව ඔහු සඳහන් කරයි. මෙම සිගරට් තොගය ගෙනා බව කියන පුද්ගලයා ශ්‍රී ලාංකිකයෙකු ද ඩුබායි ජාතිකයෙකුද යන්න අනාවරණය වී නැති බව ද හෙතෙම පවසයි. ‍ෙම් ගැන වැඩිදුරටත් පරීක්ෂණ පැවැත්වෙන බවද ලෙස්ලි ගාමිණි මහතා සඳහන් කරයි.", "URL": "https://sinhala.adaderana.lk/news.php?nid=34093", "Category": null, "Parent URL": null}