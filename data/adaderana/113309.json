{"Source": "Adaderana", "Timestamp": "July 3, 2019 08:31 pm", "Headline": "ෂාෆි වෛද්‍යවරයාගේ වෛද්‍යභාවය අහෝසි කිරීමට සාක්ෂී ප්‍රමාණවත්", "News Content": "මොහොමඩ් ෂාෆි වෛද්‍යවරයා විසින් මව්වරුන් 11 දෙනෙකුට වඳභාවය ඇතිකිරිම සඳහා සිදුකරනු ලබන එල්.ආර්.ටී. සැත්කම නොදන්වා සිදුකර ඇතැයි මහාචාර්ය වෛද්‍ය චන්න ජයසුමන මහතා පවසයි. ඔහු පෙන්වා දෙන්නේ ෂාෆි වෛද්‍යවරයාගේ වෛද්‍යභාවය අහෝසිකිරීමට මෙයම ප්‍රමාණවත් බවයි. අද පස්වරුවේ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් සමඟ මාධ්‍ය හමුවකට එක්වෙමින් මහාචාර්ය වෛද්‍ය චන්න ජයසුමන මහතා මේ බව සඳහන් කළේය. එහිද ඔහු පැවසුවේ කුරුණෑගල මහ රෝහල පරීක්ෂණ වාර්තා අනුව වෛද්‍ය ෂාෆි සිසේරියන් සැත්කම් 4372 ක් සිදු කර ඇති එයින් සියයට 80ක ප්‍රතිශතයක් සිංහල වම්වරුන් සඳහා කළ සැත්කම් බවද අනාවරණය වී ඇත. කුරුණෑගල මහ රෝහල පරීක්ෂණ වාර්තා අනුව වෛද්‍ය ෂාෆි මවගෙන් හො පියාගෙන් අවසරයක් නොමැතිව LRT නැමැති සැත්කම ද මව්වරුන්ට සිදු කර ඇති බව අනාවරනය වී ඇත. එහි පුජ්‍ය අතුරුලියේ රතන හිමියන් පැවසුවේ මෙම ගටළුව විසදීම සඳහා ජනපතිවරයා විසින් ස්වාධීන කොමිසමක් පත්නොකරන්නේ කුමක් නිසාද යන්න බවයි.", "URL": "https://sinhala.adaderana.lk/news.php?nid=113309", "Category": null, "Parent URL": null}