{"Source": "Adaderana", "Timestamp": "January 14, 2017 01:42 pm", "Headline": "බෑවුමකට පෙරළී මරු දකියි ", "News Content": "බදුල්ල, ඉඹුල්ගොඩ මාර්ගයේ සිදුවු රිය අනතුරකින් පුද්ගලයෙකු මියගොස් තිබේ. බදුල්ල සිට ඉඹුල්ගොඩ දෙසට ධාවනය වු පාපැදියක් මාර්ගයෙන් ඉවතට පැන බෑවුමකට පෙරළීයාමෙන් අනතුර සිදුව ඇති බව බදුල්ල පොලීසිය පැවසුවේය. අනතුරෙන් බරපතළ තුවාල ලැබු පාපැදිකරු බදුල්ල මහ රෝහලට ඇතුළත් කිරීමේ දී මියගොස් ඇත. අනතුරින් මියගොස් තිබෙන්නේ බදුල්ල රොක්හිල් ප්‍රදේශයේ පදිංචිව සිටි 41 හැවිරිදි පුද්ගලයෙකි. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=68120", "Category": null, "Parent URL": null}