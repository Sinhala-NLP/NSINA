{"Source": "Adaderana", "Timestamp": "November 5, 2012 06:45 pm", "Headline": "හෘද සාක්ෂියට එකඟව කටයුතු කරන්න", "News Content": "හෘද සාක්ෂියට එකඟව තම රාජකාරිය ඉටු කිරීම තුළින් වෘත්තීය සතුට ළඟා කර ගත හැකි බව ජනාධිපති මහින්ද රාජපක්ෂ මහතා පවසයි. තම රාජකාරිය නිසි පරිදි ඉටු කිරීම බුදු දහම පිළිපැදීමක් වන බව ජනාධිපතිවරයා පෙන්වාදෙයි. දොස්තර මහතාගේ සිට පහලම සේවකයා දක්වා රෝගීන් වෙනුවෙන් අවංකව කැපවී ක්‍රියාකළ යුතු බව ජනාධිපතිවරයා සඳහන් කරයි. සෞඛ්‍ය සේවාව වෙනුවෙන් නව නිලධාරීන් 5,000 ක් බඳවා ගැනීම වෙනුවෙන් අද (05) පෙරවරුවේ අරලියගහ මන්දිරයේ පැවති උත්සවයකට එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=28929", "Category": null, "Parent URL": null}