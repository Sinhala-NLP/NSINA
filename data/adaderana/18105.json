{"Source": "Adaderana", "Timestamp": "August 16, 2011 10:53 am", "Headline": "හිඟ වැටුප් ඉල්ලා ලංවිම වරුවක වැඩවර්ජනයක් ", "News Content": "හිඟ වැටුප් ලබානොදීමට විරෝධය පළකරමින් වරුවක වැඩවර්ජනයක නිරතවීමට ලංකා විදුලිබල මණ්ඩල සේවකයින් තීරණය කර තිබේ. ලබන සැප්තැම්බර් මස හත් වැනිදා දහවල් දොළහේ සිට වරුවක කාලයක් මෙම වැඩවර්ජනය ක්‍රියාත්මක කරන බව ලංකා විදුලි සේවක සංගමයේ ප්‍රධාන ලේකම් රන්ජන් ජයලාල් මහතා පැවසුවේය. ඉකුත් දහවැනිදා රැස්වූ විදුලිබල මණ්ඩලයට සම්බන්ධ සියලු වෘත්තීය සමිති ඒකමතිකව මෙම තීරණයට එළඹි බව ජයලාල් මහතා සඳහන් කරයි. අගෝස්තු මාසයේ වැඩ වර්ජනය ක්‍රියාත්මක කිරීමට බලාපොරොත්තු වුවද ඇසළ පෙරහැර, උසස් පෙළ විභාගය, ශිෂ්‍යත්ව විභාගය සහ රාමසාන් උත්සව සමය යන ජනතාවට වැදගත් වන කරුණු කිහිපයක්ම යෙදී ඇති බැවින් එය කල් දැමු බව ජයලාල් මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=18105", "Category": null, "Parent URL": null}