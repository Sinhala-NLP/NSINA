{"Source": "Adaderana", "Timestamp": "November 7, 2013 01:46 pm", "Headline": "වල්ලපට්ට ප්‍රවාහනය කළ 2ක් කොටු", "News Content": "වල්ලපට්ට ශාක කොටස් තොගයක් ප්‍රවාහනය කරමින් සිටි පුද්ගලයින් දෙදෙනෙකු පොලිස් විශේෂ කාර්ය බලකා කැලණිය කඳවුරේ නිලධාරින් කණ්ඩායමක් විසින් අත්අඩංගුවට ගෙන තිබේ. අවිස්සාවේල්ල, තල්දුව, ගුරුගල්ල හන්දිය ප්‍ර දේශයේදි සැකකරුවන් අත්අඩංගුවට ගත් බව පොලිස් විශේෂ කාර්ය බලකාය සඳහන් කරයි. සැකකරුවන් සතුව තිබි වල්ලපට්ට ශාක කොටස් කිලෝග්‍රෑම් 17යි ග්‍රෑම් 200ක ප්‍රමාණයක් සොයාගෙන තිබේ. එහි වටිනාකම රුපියල් දෙලක්ෂ පනස් අට දහසක් පමණ වන බව සඳහන් වෙයි. සැකකරුවන් වැඩිදුර විමර්ශන සඳහා අවිස්සාවේල්ල පොලිස් ස්ථානය වෙත භාර දුන් බව පොලිස් විශේෂ කාර්ය බලකාය සඳහන් කරයි", "URL": "https://sinhala.adaderana.lk/news.php?nid=38664", "Category": null, "Parent URL": null}