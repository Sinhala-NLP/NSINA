{"Source": "Adaderana", "Timestamp": "March 16, 2016 09:25 pm", "Headline": "ලලිත් උදය ජයසුරිය අභියාචනාධිකරණයට", "News Content": "මහාධිකරණ විනිසුරු ලලිත් උදය ජයසුරිය මහතා අභියාචනාධිකරණ විනිසුරුවරයෙකු ලෙස පත් කිරීමට ආණ්ඩුක්‍රම ව්‍යවස්ථා සභාවේ අනුමැතිය හිමිව තිබේ.කථානායක කරු ජයසුරිය මහතාගේ ප්‍රධානත්වයෙන් අද පාර්ලිමේන්තුවේදී රැස්වූ ව්‍යවස්ථා සභාව ඒ සඳහා අනුමැතිය ලබා දුන් බව කථානායක කාර්යාලය සඳහන් කළේය.මහාධිකරණ විනිසුරු ලලිත් උදය ජයසුරිය මහතා අභියාචනාධිකරණ විනිසුරු ධුරයට පත් කිරිමට අදාළ නිර්දේශය ජනාධිපති මෛත්‍රීපාල සිරිසේන මහතා විසින් ව්‍යවස්ථා සභාවට යොමුකර තිබූ බව සඳහන්ය.එම නිර්දේශය සඳහා ව්‍යවස්ථා සභාව මෙලෙස අනුමැතිය ලබාදී තිබේ.ඒ අනුව ලලිත් උදය ජයසුරිය මහතා මින් ඉදිරියට අභියාචනාධිකරණ විනිසුරුවරයෙකු ලෙස කටයුතු කරනු ඇත.", "URL": "https://sinhala.adaderana.lk/news.php?nid=58289", "Category": null, "Parent URL": null}