{"Source": "Adaderana", "Timestamp": "January 22, 2013 04:17 pm", "Headline": "ලාංකිකයාට කැනඩාවේ දොර වැහෙයි", "News Content": "ශ්‍රී ලාංකික ද්‍රවිඩ ජාතිකයෙකුට කැනඩාවේ සරණාගතභාවය අහෝසි කිරීමට එරට අධිකරණයක් තීරණය කර තිබේ. අදාළ ද්‍රවිඩ ජාතිකයා 2010 වසරේ දී “සන් සී” නෞකාවෙන් කැනඩාවට පැමිණ ඇති බව සඳහන්ය. මොහු කැනඩාවේ සරණාගතභාවය ඉල්ලා ඇති අතර ඒ අනුව කැනේඩියානු රජය විසින් එරට අධිකරණය හමුවේ පෙත්සමක් ගොනුකර තිබේ. අදාළ පෙත්සම සලකා බැලූ කැනඩාවේ මධ්‍යම අධිකරණය එම ද්‍රවිඩ ජාතිකයාට සරණාගතභාවය ලබාදීම අහෝසි කර ඇත. මීට පෙර අවස්ථාවලදී ශ්‍රී ලාංකික ද්‍රවිඩ ජාතිකයන්ට කැනඩාවේ සරණාගතභාවය ලබාදී ඇති අතර එම තීරණය අනුව මෙම දෙමළ ජාතිකයා ද එරට සරණාගත භාවය ඉල්ලා සිට ඇති බව සඳහන්ය.", "URL": "https://sinhala.adaderana.lk/news.php?nid=30976", "Category": null, "Parent URL": null}