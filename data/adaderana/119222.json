{"Source": "Adaderana", "Timestamp": "September 16, 2019 12:15 pm", "Headline": "රජයේ විධායක සේවා නිලධාරීනුත් වැඩ වර්ජනයකට සැරසෙයි", "News Content": "සිය වැටුප් විෂමතා ගැටළුවට මෙතෙක් විසඳුම් නොලැබීම හේතුවෙන් අනිද්දා සිට අඛණ්ඩ වැඩවර්ජනයක නිරත වීමට රජයේ විධායක සේවා නිළධාරීන්ගේ සංගමය තීරණය කර තිබේ. එහි ලේකම් එච්.ඒ.එල් උදයසිරි මහතා පැවසුවේ වෘත්තීය සමිති 17ක් මෙම වර්ජනය සඳහා සහභාගී වන බවයි. මේ අතර විශ්වවිද්‍යාල අනධ්‍යන සේවකයින්ගේ වැඩවර්ජනය 07වන දිනටත් ක්‍රියාත්මක වේ. සිය ඉල්ලීම් වලට විසඳුම් ලැබෙන තෙක් වර්ජනය අඛණ්ඩව ක්‍රියාත්මක කරන බව විශ්වවිද්‍යාල වෘත්තීය සමිති ඒකාබද්ධ කමිටුවේ මාධ්‍ය ප්‍රකාශක කේ.එල්.ඩී රිච්මන්ඩ් මහතා පැවසුවේය.", "URL": "https://sinhala.adaderana.lk/news.php?nid=119222", "Category": null, "Parent URL": null}