{"Source": "Adaderana", "Timestamp": "January 9, 2019 12:17 pm", "Headline": "මෛත්‍රී-කීර්ති නුවර යයි", "News Content": "මධ්‍යම පළාත් ආණ්ඩුකාර මෛත්‍රී ගුණරත්න සහ ඌව පළාත් ආණ්ඩුකාර කීර්ති තෙන්නකෝන් යන මහත්වරුන් ඊයේ මහනුවරට පැමිණියේය. මල්වතු - අස්ගිරි මහනාහිමිවරුන් ඇතුළු මහාසංඝරත්නය බැහැදැක ඔවුන් ආශිර්වාද ලබා ගත්තේය. ඔවුන් පළමුව මල්වතු පාර්ශ්වයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැ දැක තිබේ. ආණ්ඩුකාරවරුන් මල්වතු පාර්ශ්වයේ අනුනායක අතිපූජ්‍ය නියංගොඩ විජිතසිරි නාහිමියන් බැහැදුටුවේ ඉන් අනතුරුවයි. පසුව ආණ්ඩුකාරවරුන් දෙදෙනා අස්ගිරි මහවිහාරය වෙත පැමිණ අස්ගිරි පාර්ශ්වයේ මහනායක අතිපූජ්‍ය වරකාගොඩ ශ්‍රී ඥානරතන මහනාහිමියන්ද බැහැ දැක තිබේ.", "URL": "https://sinhala.adaderana.lk/news.php?nid=102058", "Category": null, "Parent URL": null}