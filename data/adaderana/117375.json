{"Source": "Adaderana", "Timestamp": "August 24, 2019 03:54 pm", "Headline": "ජීවිතයක් රකින්න තවත් මෙහෙයුමක්", "News Content": "වැලිකන්ද ප්‍රදේශිය ලේකම් කොට්ඨාශයට අයත් වැලික්න්ද නැගෙනහිර සූරියගම වැවේ තුවාල ලබා රැදී සිටි වන අලියෙකු ගොඩට ගෙන ප්‍රතිකාර කළ බව අද දෙරණ වාර්තාකරු පවසයි. ඊයේ(23) හවස වැලිකන්ද වනජිවී නිලධාරීන් හා ගිරිතලේ පශු වෛද්‍ය ඒකකයේ නිලධාරීන් එක්ව මෙම අලියා ගොඩ ගෙන ඇති බව වාර්තා වෙයි. මෙලෙස තුවාල ලබා වැවේ රැදී සිටි වන අලියා සෝමාවතිය රක්ෂිතයේ සැරි සැරූ අවුරුදු 30ක් පමණ වන උස අඩි 8ක් පමණ වන, අලියෙකු බව වනජිවී නිලධාරීන් සඳහන් කරයි. ප්‍රදේශවාසීන් විසින් මෙම වන අලියා සූරියගම වැවේ සිටින බවට වැලින්ද වනජිවී නිලධාරී කාර්යාලයට කළ දැනුම් දීමකට අනුව මෙම මෙහෙයුම ක්‍රියාත්ම කර තිබේ. වන අලියා ගොඩ ගැනීමට වනජිවී නිලධාරීන්ට විසින් මහත් වෙහෙසත් ගත් බව අද දෙරණ වාර්තාකරු පවසයි. මෙම වන අලියා වැවෙන් ගොඩගැනීමෙන් අනතුරුව ගිරිතලේ පශු වෛද්‍ය ඒකකයේ නිලධාරීන් ප්‍රතිකාර කිරීම ආරම්භ කළ බව වාර්තා වෙයි.", "URL": "https://sinhala.adaderana.lk/news.php?nid=117375", "Category": null, "Parent URL": null}