{"Source": "Adaderana", "Timestamp": "January 7, 2016 01:31 pm", "Headline": "ගෝඨාභයට නැවතත් කැඳවීමක්", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා බරපතළ වංචා දූෂණ විමර්ශන ජනාධිපති කොමිසමට පැමිණ තිබේ.අද පෙරවරු 9.00ට පමණ ගෝඨාභය රාජපක්ෂ මහතා කොමිසමට පැමිණි බව අද දෙරණ වාර්තාකරු සඳහන් කළේය.රක්නා ලංකා සමාගමේ සිදුවූ බව කියන අක්‍රමිකතා සම්බන්ධයෙන් ජනාධිපති කොමිසම විසින් සිදුකරන විමර්ශනය සඳහා සහභාගී වීමට ඔහු කොමිසම වෙතට කැඳවු බව එහි ප්‍රකාශකයෙකු සඳහන් කළේය.විමර්ශනයට අදාළව සාක්ෂි ලබාදීමට පුද්ගලයින් පස් දෙනෙකු අද ජනාධිපති කොමිසමට කැඳවා ඇති බව ද සඳහන්ය.මීට පෙරත් අවස්ථා කිහිපයකදීම ඒ මහතා ජනපති පරීක්ෂණ කොමිසමට පැමිණ තිබුණි.", "URL": "https://sinhala.adaderana.lk/news.php?nid=56214", "Category": null, "Parent URL": null}