{"Source": "Adaderana", "Timestamp": "August 14, 2010 03:32 pm", "Headline": "ගුරුවරුන්ට හිඟ වැටුප් ගෙවීම ගැන රජයට වැඩපිළිවෙළක් නෑ", "News Content": "ගුරුවරුන්ට ලබා දිය යුතුව ඇති හිඟ වැටුප් ගෙවීම සම්බන්ධයෙන් රජයට නිශ්චිත වැඩපිළිවෙළක් නොමැති බවට ලංකා ගුරු සංගමය චෝදනා කරයි. අදාළ හිඟ වැටුප් 2005 වර්ෂයේ සිට ගුරුවරුන් ලැබීමට නියමිත බව එම සංගමයේ සභාපති ජෝශප් ස්ටාලින් මහතා සඳහන් කළේය. ඇතැම් ගුරුවරුන්ට රුපියල් 70,000 සිට රුපියල් ලක්ෂ 3 දක්වා වූ මුදලක් හිඟ වැටුප් වශයෙන් ලැබිය යුතු බව ද ඔහු පෙන්වා දෙයි. බස්නාහිර පළාතේ පාසල්වල ගුරුවරුන්ගේ හිඟ වැටුප් ලබාගැනීම සම්බන්ධයෙන් පළාත් ප්‍රධාන අමාත්‍ය ප්‍රසන්න රණතුංග මහතා සමග ඊයේ පැවති සාකච්ඡා ද විසඳුමකින් තොරව අවසන් වූ බව ජෝශප් ස්ටාලින් මහතා පවසයි. හිඟ වැටුප් ගෙවීම සඳහා ප්‍රමාණවත් ප්‍රතිපාදන පළාත් සභාවට ලැබී නොමැති බවට පළාත් ප්‍රධාන අමාත්‍යවරයා එහිදී කියා සිටි බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=10233", "Category": null, "Parent URL": null}