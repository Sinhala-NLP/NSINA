{"Source": "Adaderana", "Timestamp": "February 14, 2012 09:49 am", "Headline": "ප්‍රාදේශීය සභා මැතිවරයෙකුට පාර්ලිමේන්තු මැතිවරයෙක් පහරදීලා", "News Content": "කුරුණෑගල, රීදිගම ප්‍රාදේශීය සභාවේ ආණ්ඩු පක්ෂයේ මන්ත්‍රීවරයෙකුට පාර්ලිමේන්තු මන්ත්‍රී නිමල් විජේසිංහ මහතා පහරදී ඇති බව රීදිගම ප්‍රාදේශීය සභාවේ සභාපති කුමාරි පල්ලෙමුල්ල මහත්මිය පවසයි. පාර්ලිමේන්තු මන්ත්‍රීවරයා ප්‍රාදේශීය සභාවේ මන්ත්‍රීවරයාව පැහැරගෙන ගොස් මෙම පහරදීම සිදුකර ඇති බව ඇය සඳහන් කරයි. පහරකෑමෙන් තුවාල ලැබූ රීදිගම ප්‍රාදේශීය සභාවේ මන්ත්‍රීවරයා මේ වන විට කුරුණෑගල රෝහලේ ප්‍රතිකාර ලබමින් සිටින බව කුමාරි පල්ලෙමුල්ල මහත්මිය ප්‍රකාශ කළාය. තමා මෙවැනි කිසිදු පහරදීමක් සිදුකර නොමැති බව මෙම චෝදනාව සම්බන්ධයෙන් අද දෙරණ පාර්ලිමේන්තු මන්ත්‍රී නිමල් විජේසිංහ මහතාගෙන් කළ විමසීමක දී ඔහු සඳහන් කළේය.", "URL": "https://sinhala.adaderana.lk/news.php?nid=22097", "Category": null, "Parent URL": null}