{"Source": "Adaderana", "Timestamp": "July 20, 2019 04:30 pm", "Headline": "ඉරාකයේ රජයට එරෙහිව විරෝධතා", "News Content": "රජයට එරෙහි විරෝධතා කිහිපයක් ඉරාකයේ ප්‍රධාන නගරවලදී පැවැත්වුණි. විදෙස් මාධ්‍ය වාර්තා කර තිබුණේ විරැකියාව හා රාජ්‍ය සේවයේ දුර්වලතාවලට එරෙහිව මෙම විරෝධතා පැවැත්වුණු බවයි. ඉරාක රජයට එරෙහිව බස්රා නගරයේදී පැවැති විරෝධතාවක් සදහා සිය ගණන් වූ පිරිසක් එක්ව සිටියේය. විරෝධතාව සංවිධානය කර තිබුණේ රජයේ සේවාවල දුර්වලතා සහ අසාර්ථකතාවලට එරෙහිවයි. ඉරාක විපක්ෂයේ ජාතික නුවණැති පෙරමුණ විසින් සංවිධානය කළ මෙම අවස්ථාවට එක්වුවන් රාජ්‍ය විරෝධී පුවරු ඔසවාගෙන විරෝධය පළ කළේය. පිරිස පොලීසිය හා ගොඩනැගිලි වෙත ගල්මුල් විසිකිරීමෙන් පසුව විරෝධතාවය විසිරුවා හැරීමට ඉරාක ආරක්ෂක අංශ කටයුතු කළේය. මේ අතර බැග්ඩෑඩ් නුවර අගමැති කාර්යාලය අසලද මෙවැනිම තවත් එක් විරෝදතාවක් පැවැත්වුණි. සටන්පාඨ කියමින් විරෝධතාවට එක්වූවන් රජයට බලකර සිටියේ විරැකියාව අවසන් කරන ලෙසයි.", "URL": "https://sinhala.adaderana.lk/news.php?nid=114591", "Category": null, "Parent URL": null}