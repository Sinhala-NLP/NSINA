{"Source": "Adaderana", "Timestamp": "January 18, 2018 11:46 am", "Headline": "යාපනයේ භූතයා තාම ගිහිල්ලා නෑ - භූතයා පලවා හරින්න ශාන්ති කර්මයක් ", "News Content": "යාපනයේ සෞඛ‍ය බලධාරීන් විශ්වාස නොකළත් යාපනය නගරයේ කුඩා වෙළෙද සංකීර්ණය තුළ සිදුවන මහාභුත බලවේගය මෙතෙක් පහව ගොස් නොමැති බව කියමින් එහි වෙළෙන්දෝ භූතයින් පලවා හැරීමේ ශාන්ති කර්මයක් ආරම්භ කොට තිබේ. එම වෙළෙද සංගමයේ පිරිස කියා සිටින්නේ තමන් සමඟ වෙළදාම් කළ එකම පවුල් දාමයකට අයත් පවුල් හතරක සාමාජිකයින් 9 දෙනෙකු මිය යාමෙන් පසුව ඔවුන් භූතයින් ලෙස ඉපදී මෙම වෙළෙද සංකීර්ණයේ වෙළෙන්දන්ට බලපෑම් කරන බවයි. ඔවුන් මිය යාමට පෙර කුඩා වෙළෙන්දන් 127 දෙනෙකු මෙම ස්ථානයේ වෙළදාම් කොට හොද ලාබයක් ලබන ලද නමුත් මේ වන විට වෙළද කටයුතු වලින් පාඩුවීම හා විවිධ බාධක පැමිණීම නිසා මේ ස්ථානයේ වෙළදාම් කරන පිරිස 49 කට සීමා වී ඇති බව කියා සිටියි. යාපනයේ සෞඛ්‍ය නිලධාරීන් එම පිරිස මියගියේ ඉන්ෆ්ලුවන්සා වෛරස් උණ රෝගයෙන් බව ප්‍රකාශ කළත් එම උණ රෝගය යාපනයේ වෛද්‍යවරුන්ට සොයා ගැනීමට නොහැකිව කාලයක් ගත වූ බවද වෙළෙන්දෝ කියා සිටිති. මේ කාලය තුල මෙම වෙළෙද සැල් තුලත් වෙළෙන්දන්ගේ නිවෙස් තුලත් විශ්වාස කල නොහැකි බොහෝ විපර්යාස සිදු වූ නමුත් ඒවා නිලධාරීන් පිළිනොගන්නා බවද පවසන වෙළෙන්දෝ මීට කළ හකි එකම දේ භූතයින් පලවා හැරීම පිණිස ශාන්ති කර්මයක් පවැත්වීම යැයි විශ්වාස කරණ බවද කියා සිටියහ. ඒ අනුව 18 දා ඔවුන්ගේ සියලු වෙළෙද කටයුතු නවතා දම භූතයින් පලවා හැරීමට යාපනයේ කුඩා වෙළෙද මධ්‍යස්ථානයේ වෙළෙන්දෝ කටයුතු යොදා තිබුණි.", "URL": "https://sinhala.adaderana.lk/news.php?nid=83162", "Category": null, "Parent URL": null}