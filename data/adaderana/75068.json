{"Source": "Adaderana", "Timestamp": "July 10, 2017 08:05 am", "Headline": "පේදුරුතුඩුව වෙඩි තැබීම-  පොලිස් නිලධාරින් 2ක් අත්අඩංගුවට", "News Content": "යාපනය, පේදුරුතුඩුවේදී සිදු වූ වෙඩි තැබීමේ සිද්ධිය සම්බන්ධයෙන් පොලිස් නිලධාරින් දෙදෙනෙකු අත්අඩංගුවට ගෙන තිබේ.සිද්ධිය සම්බන්ධයෙන් පේදුරුතුඩුව පොලිස් ස්ථානයට අනුයුක්තව රාජකාරි කළ උප පොලිස් පරික්ෂකවරයෙකු සහ පොලිස් කොස්තාපල්වරයෙකු අත්අඩංගුවට ගත් බව පොලීසිය පැවසුවේය.අදාළ පොලිස් නිලධාරීන් දෙදෙනා වැඩ තහනමකට ලක් කර ඇති අතර ඔවුන් අද(10) පේදුරුතුඩුව මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.පේදුරුතුඩුව ප්‍රදේශයේදී අණ නොතකා ධාවනය කළ වැලි ප්‍රවාහනය කරන ලද ටිපර් රථයකට ඊයේ(9) පස්වරුවේ පොලීසිය විසින් වෙඩි තැබිමක් සිදු කළ අතර එහිදී ටිපර් රථයේ ගමන් කළ තරුණයෙකු මියගියේය.", "URL": "https://sinhala.adaderana.lk/news.php?nid=75068", "Category": null, "Parent URL": null}