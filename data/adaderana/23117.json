{"Source": "Adaderana", "Timestamp": "March 28, 2012 08:43 am", "Headline": "හිරමනයෙන් පහරදී පුද්ගලයකු ඝාතනය කරලා", "News Content": "හිරමනයකින් පහරදීම හේතුවෙන් බරපතළ තුවාල ලබා කරාපිටිය රෝහලට ඇතුළත් කළ පුද්ගලයා පසුව ජීවිතක්ෂයට පත්ව ඇති බව පොලීසිය පවසයි. ඊයේ අලුයම නාගොඩ පොලිස් බලප්‍රදේශයේ අංක 213/බි, පරණ තානායංගොඩ ප‍්‍රදේශයේ පුද්ගලයෙකු විසින් ලීකොටයක් සහිත හිරමනයකින් තවත් පුද්ගලයෙකුට පහරදීමෙන් තුවාල ලැබූ පුද්ගලයා කරාපිටිය රෝහලට ඇතුළත් කරන ලදී. පහරකෑමට ලක් වූ පුද්ගලයා රෝහලේ ප්‍රතිකාර ලබමින් සිටියදී පසුව මිය ගොස් තිබේ. මෙසේ මරණයට පත්ව ඇත්තේ , ගොණවල, මොරගහහේන ලිපිනයේ පදිංචි වයස අවු. 46 ක්වු ආතාවුද ආරච්චිගේ කපිල උපනාත් ඔලගොඩුවවත්ත නමැති අයෙකි. මරණයට පත් පුද්ගලයා සහ සැකකරු පරණ තානායංගොඩ, කළුගල් වැඩපොළක වැඩකරමින් සිටි සේවකයික් දෙදෙනකු බව සඳහන් වේ. කෙසේ වෙතත් ඔවුන් දෙදෙනා අතර ඇති වු ආරවුලක් මත මෙම අපරාධය සිදුවී ඇති බවත්,සැකකරු අත්අඩංගුවට ගෙන ඇති බවත් පොලීසිය කියා සිටියි. අත්අඩංගුවට පත්වූ සැකකරු අද දින බද්දේගම මහේස්ත‍්‍රාත් අධිකරණයට ඉදිරිපත් කිරිමට නියමිත වන අතර නාගොඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23117", "Category": null, "Parent URL": null}