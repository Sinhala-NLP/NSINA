{"Source": "Adaderana", "Timestamp": "January 19, 2019 01:59 pm", "Headline": "ජනාධිපතිවරණ අපේක්ෂකත්වය ලබාදිය යුත්තේ උගත් පිරිසකට", "News Content": "මීළඟ ජනාධිපතිවරණ අපේක්ෂකත්වය ලබාදිය යුත්තේ උගත් බුද්ධිමත් පිරිසකට බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය. මහනුවර ප්‍රදේශයේදී මාධ්‍යවේදීන් නැගූ ප්‍රශ්න වෙත පිළිතුරු ලබා දෙමින් අමාත්‍යවරයා මේ බව සඳහන් කළේය. ජනාධිපතිවරණය වහාම පැවැත්වීම සිදු කළ යුතු බවත් ඒ සඳහා රට සූදානම් බවත් ඔහු පැවසීය. රටේ දක්ෂ සේම උගත් විශාල පිරිසක් සිටින බවත් එම පිරිසට අවස්ථාව දීම තමන්ගේද උත්සහය වන බවත් අමාත්‍යවරයා ප්‍රකාශ කලේය. වැදගත් වන්නේ පුද්ගලයින් ඉදිරිපත් වීම සම්බන්ධයෙන්ම නොවන බවත් ඔහු මෙහිදි පැවසීය.", "URL": "https://sinhala.adaderana.lk/news.php?nid=102656", "Category": null, "Parent URL": null}