{"Source": "Adaderana", "Timestamp": "June 26, 2015 10:35 am", "Headline": "මහින්ද-මෛත්‍රී සාකච්ඡා බොරුලු?", "News Content": "ජනාධිපති මෛත්‍රීපාල සිරිසේන මහතා සහ හිටපු ජනාධිපති මහින්ද රාජපක්ෂ මහතා අතර ඊයේ රාත්‍රීයේ සාකච්ඡාවක් පැවති බවට පළවන වාර්තා සත්‍යයෙන් තොර බව ජනාධිපති මාධ්‍ය ඒකකය නිවේදනය කරයි.කථානායක නිල නිවසේදී ඊයේ රාත්‍රීයේ යම් රහසිගත සාකච්ඡාවක් පැවති බවට අද(26) දින ඇතැම් පුවත්පත්වල මෙන්ම වෙබ් අඩවිවලද වාර්තා පළවිය.පවත්නා විවාදපන්න දේශපාලන වාතාවරණය හමුවේ ශ්‍රීලනිපයේ නායකත්වය හා හිටපු නායකත්වය අතර මෙවැනි සාකච්ඡාවක් පැවතීම ඉදිරි දේශපාලන තීන්දු ගැනීමෙහිලා තීරණාත්මක බලපෑමක් කරනු ඇති බවට ඇතැමුන් ඉඟි පළ කළද එවැනි සාකච්ඡාවක් සිදුනොවූ බව මාධ්‍ය ඒකකය අවධාරණය කරයි.", "URL": "https://sinhala.adaderana.lk/news.php?nid=52263", "Category": null, "Parent URL": null}