{"Source": "Adaderana", "Timestamp": "May 20, 2013 01:56 pm", "Headline": "චීන අගමැති ඉන්දියාවේ", "News Content": "චීන අග්‍රාමාත්‍ය ලී කෙකියැං ඉන්දීය නායකයින් සමඟ සාකච්ඡා ආරම්භ කර තිබේ. තෙදින නිල සංචාරයක් සඳහා ඊයේ ඉන්දියාවට පැමිණි චීන අග්‍රාමාත්‍යවරයා දෙරට අතර දේශ සීමා සහ වෙළද සබඳතා පිළිබඳ ද්විපාර්ශවික එකඟතාවන්ට පැමිණිමට අපේක්ෂා කරයි. ලොව විශාලතම ජනගහණය හිමි රටවල් දෙක වන චීනය සහ ඉන්දියාව දැනටමත් අමෙරිකානු ඩොලර් බිලියන සියයක වෙළද ගනුදෙනුවක් සඳහා ගිවිසුමකට එළඹ ඇත. දෙරට අතර පවතින දේශ සීමා සම්බන්ධයෙන් නව විශ්වාසයක් ගොඩ නගා ගැනීම ද චීන අග්‍රාමාත්‍යවරයාගේ සංචාරයේ අරමුණය. ධුරයට පත්වීමෙන් පසු චීන අග්‍රාමාත්‍යවරයාගේ පළමු විදේශ සංචාරය මෙය වන අතර ඔහු පකිස්ථානය, ස්විට්සර්ලන්තය සහ ජර්මනියේ සංචාරයක නිරත වීමට ද අපේක්ෂිතය.", "URL": "https://sinhala.adaderana.lk/news.php?nid=34238", "Category": null, "Parent URL": null}