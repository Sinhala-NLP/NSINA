{"Source": "Adaderana", "Timestamp": "May 22, 2019 05:02 pm", "Headline": "රනිල්ට ඕන කරන්නේ කුමක් හෝ කෝලාහලයක් ඇති කර ජාත්‍යන්තර හමුදාවක් ගෙන්වීමටයි", "News Content": "රජය විසින් තේරීම් කාරක සභාවක් පත් කර ඇත්තේ බදියුදීන් අමාත්‍යවරයාට එරෙහිව ඉදිරිපත් කර ඇති විශ්වාසභංග යෝජනාව කල්දැමීමට බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ගාමිණී ලොකුගේ මහතා පවසයි. ශ්‍රී ලංකා පොදුජන පෙරමුණේ නෙළුම් මාවත පක්ෂ කාර්යාලයේ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. ආණ්ඩුව කුමන ආකාරයේ තීන්දු ගනු ලැබූවත් ශක්තිමත් කර බය දුරු කර යුතුව ඇතැයි පැවසු මන්ත්‍රීවරයා, එනිසා ඒකාබද්ධ විපක්ෂයත් ශ්‍රි ලංකා පොදු ජන පෙරමුණත්, සහෝදර දේශපාලන පක්ෂත් සමඟ රටේ ජනතාවගේ විශ්වාසය දිනා ගැනීමට කටයුතු කරනු ලබන බව ද මන්ත්‍රීවරයා මෙහිදී වැඩිදුරටත් පැවසීය. ආණ්ඩුව හා ජනත විමුක්ති පෙරමුණ අද දෙබිඩි ප්‍රතිපත්තියක් ගෙනියන බවත් පැවසු මන්ත්‍රීවරයා, ඒකාබද්ධය විසින් රිෂාඩ් බදියුර්දීන් මහතාට එරෙහිව විශ්වාසභංගයක් ගෙන ඒමට තීන්දු කළ නමුත් අගමැතිවරයා හා ජනතා විමුක්ති පෙරමුණ එක්ව එය වක්‍ර ප්‍රශ්නයක් බවට පත් කල බවත්, ඒ සඳහා කථානායකවරයාත් හවුල් වු බව ද කියා සිටියේය. පක්ෂ නායක රැස්වීමේ දී මෙය බාර දී තිබිය දීත් පාර්ලිමේන්තු තේරීම් කාරක සභාවක් සදහා එක්සත් ජාතික පක්ෂය අනුමැතිය ලබා දෙන බවත් එයට එජාප නායකයින් කැමැත්ත ප්‍රකාශ කරන විට ජනතා විමුක්ති පෙරමුණ නිහඩව සිටි බවත් පැවසු මන්ත්‍රීවරයා එහිදී කථානායකවරයා ඔවුන්ගේ පැත්ත ගෙන තේරීම් කාරක කමිටු වාර්තාවෙන් පසුව විශ්වාසභංග යෝජනාව විවාදයට ගන්නා බව පැවසු බව ද පැවසීය. ආණ්ඩුව අද වන විට මැතිවරණ කල්දමමින් සිටින බවත් පැවසු මන්ත්‍රීවරයා කථානායකවරයාට මේ ගැන ඍජු තීරණයක් ගැනීමට තිබු බවත් පැවසීය. එහෙම කොන්දක් නොමැති බව පැවසු මන්ත්‍රීවරයා ආණ්ඩුවට හා අගමැතිවරයා මේ මොහොතේ කුමක් හෝ කෝලාහලයක් ඇති කර ජාත්‍යන්තර හමුදා මෙරටට ගෙන්වීමට උත්සහ ගන්නා බවත් ගාමිණි ලොකුගේ මහතා කියා සිටියේය. එනිසා රාජ්‍ය නොවන සංවිධාන 15 ක් පමණ එක්සත් ජාතීන්ගේ හමුදාවක් මෙරටට ගෙන්වන ලෙස ඉල්ලීමක් කර ඇතැයි ද පැවසීය.", "URL": "https://sinhala.adaderana.lk/news.php?nid=110461", "Category": null, "Parent URL": null}