{"Source": "Adaderana", "Timestamp": "June 5, 2019 02:23 pm", "Headline": "ඊජිප්තුවේ ප්‍රහාරයකින් 8ක් ජීවිතක්ෂයට", "News Content": "ඊජිප්තුවේ සිනායි ප්‍රදේශයේ දී සටන්කාමීන් විසින් සිදුකළ ප්‍රහාරයකින් ආරක්ෂක අංශ සාමාජිකයින් 8 දෙනෙකු ජීවිතක්ෂයට පත්ව ඇත. ප්‍රදේශයේ ආරක්ෂක මුරපොලක් අසලදී මෙම ප්‍රහාරය එල්ල වී ඇති බව විදෙස් මාධ්‍ය වාර්තා කළේය. තවත් ප්‍රදේශ කිහිපයක ආරක්ෂක මුරපොළවල් ආශ්‍රිතව මෙවැනි සිදුවීම් කිහිපයක් වාර්තා වී ඇති නමුත් ඉන් තුවාල ලැබූ හෝ මියගිය පුද්ගලයින් පිළිබද මෙතෙක් තොරතුරු අනාවරණය වී නොමැති බව සඳහන්ය. ප්‍රහාරයේ වගකීම ද මෙතෙක් කිසිදු සංවිධානයක් විසින් භාරගෙන නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=111384", "Category": null, "Parent URL": null}