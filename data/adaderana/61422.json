{"Source": "Adaderana", "Timestamp": "June 24, 2016 09:21 am", "Headline": "කිරි දෙනුන් 8000ක් ගේනවා", "News Content": "දේශීය කිරි ප්‍රචලිත කිරීම සඳහා තවත් කිරි දෙනුන් 8000ක් මෙරටට ගෙන්වීමට රජය සුදානම් කර තිබෙන බව ග්‍රාමීය සංවර්ධන අමාත්‍ය පී. හැරිසන් මහතා පවසයි. රජරට නවෝදය වැඩසටහන යටතේ මෙරටට ගෙන්වන දෙනුන් රජරට ප්‍රදේශයේ පිහිටි ජාතික පශුසම්පත් මණ්ඩලයට අයත් ගොවිපොළවල් හරහා ගොවීන්ට ලබාදීමට කටයුතු කරන බවද අමාත්‍යවරයා කියා සිටියේය.දේශීය සත්ත්ව නිෂ්පාදන, ජාතික පශුසම්පත් මණ්ඩලයේ වෙළෙඳසැල් හරහා ජනතාවට පහසුවෙන් ලබාදීමට කටයුතු කරන බවත්, ඒ සඳහා රට පුරා පිහිටි ජාතික පශුසම්පත් මණ්ඩලයට අයත් වෙළෙඳසැල් නවීකරණය කිරීම සිදු කරන බවත් ඒ මහතා පැවසීය.මේ දිනවල තමන් එම ස්ථාන නිරීක්ෂණය කරමින් සිටින බවද ඔහු පවසයි.එමෙන්ම පසුගිය ආණ්ඩුවේදී රු.50 කට පැවති කිරි ලීටරය දින සියය ආණ්ඩුවේදී 60 කළ බවත්, නව රජය බලයට පත්ව කිරි ලීටරය සඳහා රු.70ක මුදලක් ගොවීන්ට ලබාදෙන බවද හැරිසන් ඇමතිවරයා පැවසීය.", "URL": "https://sinhala.adaderana.lk/news.php?nid=61422", "Category": null, "Parent URL": null}