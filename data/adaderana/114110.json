{"Source": "Adaderana", "Timestamp": "July 14, 2019 02:26 pm", "Headline": "රජයේ වෛද්‍ය නිලධාරීන්ගේ සංගමය වර්ජනයකට සුදානම් වෙයි", "News Content": "රජයේ වෛද්‍ය නිලධාරීන්ගේ අනුමැතියකින් තොරව පශ්චාත් සීමාවාසික පත්වීම් ලැයිස්තුව ප්‍රකාශයට පත්කිරීමට සෞඛ්‍ය බලධාරින් පියවර ගතහොත් වැඩ වර්ජනයක නිරත වන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ සහකාර ලේකම් වෛද්‍ය නවීන් ද සොයිසා මහතා සදහන් කළේ ඒ සඳහා රජයේ වෛද්‍ය නිලධාරින්ගේ සංගමයේ මධ්‍යම කාරක සභාව පසුගිය සිකුරාදා දිනයේ රැස්වී එකඟතාවයකට පැමිණි බවයි. අදාළ පශ්චාත් සීමාවාසික පත්වීම් ලැයිස්තුව ප්‍රකාශයට පත්කළ විගස දිවයින පුරා වැඩ වර්ජනයක් ආරම්භ කරන බව වෛද්‍ය නවීන් ද සොයිසා මහතා සදහන් කළේය.", "URL": "https://sinhala.adaderana.lk/news.php?nid=114110", "Category": null, "Parent URL": null}