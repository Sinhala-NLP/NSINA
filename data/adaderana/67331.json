{"Source": "Adaderana", "Timestamp": "December 24, 2016 05:16 pm", "Headline": "  දුම්රිය මගීන්ගේ ආරක්ෂාවට විශේෂ වැඩපිළිවෙළක්", "News Content": "උත්සව සමයට සමගාමීව දුම්රිය මගීන්ගේ ආරක්ෂාව සඳහා විශේෂ වැඩපිළිවෙළක් ක්‍රියාත්මක කිරීමට දුම්රිය දෙපාර්තමේන්තුව පියවර ගෙන තිබේ.එම දෙපාර්තමෙන්තුවේ දුම්රිය ආරක්ෂක අධිකාරී අනුර ප්‍රේමරත්න මහතා සඳහන් කළේ ඒ සඳහා ආරක්ෂක නිලධාරීන් 500 දෙනෙකු යොදා ඇති බවයි.ඔවුන් සිවිල් ඇදුමින් සහ නිල ඇදුමින් රාජකාරිවලට යොදවා ඇති බව සඳහන්ය.මේ දිනවල දුම්රියන් තුළ පවතින අධික තඳබදය හේතුවෙන් මගීන්ට සිදුවන අපහසුතා වැලැක්වීම සඳහා මෙම පියවර ගෙන ඇති බව අනුර ප්‍රේමරත්න මහතා සඳහන් කළේය.එමෙන්ම දුම්රිය මගීන් තම ගමන් මළු මෙන්ම වටිනා බඩුභාහිරාදිය සුරක්ෂිත කර ගමින් දුම්රියේ ගමන් කිරීමට වගබලා ගන්නා ලෙස ද ඔහු ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=67331", "Category": null, "Parent URL": null}