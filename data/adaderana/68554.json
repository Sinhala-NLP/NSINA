{"Source": "Adaderana", "Timestamp": "January 25, 2017 02:23 pm", "Headline": "මෑන්පවර් සේවකයින් ඇප මත මුදාහැරෙයි", "News Content": "විදුලිබල හා බල ශක්ති අමාත්‍යංශය ඉදිරිපිට විරෝධතාවයක යෙදීම හේතුවෙන් අත්අඩංගුවට ගනු ලැබූ ලංකා විදුලි බල මණ්ඩලයේ මෑන් පවර් සේවකයින් 37 දෙනා ඇප මත මුදාහැර තිබේ.අධිකරණ නියෝග නොතකමින් විරෝධතාවයේ යෙදුණු බවට චෝදනා කරමින් ඊයේ (24) රාත්‍රීයේ මෙම පිරිස පොලීසිය විසින් අත්අංගුවට ගන්නා ලදී.මෙම පිරිස අද (25) අධිකරණය වෙත ඉදිරිපත් කිරීමෙන් පසු මෙලෙස ඇප මත මුදාහැර තිබේ.කොළඹ කොටුව මහේස්ත්‍රාත් අධිකරණයට ඉදිරිපත් කළ ඔවුන් එක් අයෙකු රුපියල් ලක්ෂය බැගින් වු ශරීර ඇප මත මුදාහැරීමට නියෝග කළ බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=68554", "Category": null, "Parent URL": null}