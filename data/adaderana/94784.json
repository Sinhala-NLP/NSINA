{"Source": "Adaderana", "Timestamp": "August 21, 2018 06:30 pm", "Headline": "පෞද්ගලික රෝහල් ගාස්තු නියාමනය ඉක්මන් වෙයි", "News Content": "පෞද්ගලික රෝහල් ගාස්තු නියාමනය කිරීමේ අවසන් වාර්තාව කඩිනමින් සකස් කරන ලෙස සෞඛ්‍ය අමාත්‍ය රාජිත සේනාරත්න මහතා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා වෙත උපදෙස් ලබා දී තිබේ. පවුල් සෞඛ්‍ය කාර්යංශයේදි පැවති ආයතන ප්‍රධානීන්ගේ රැස්වීමකදී සෞඛ්‍ය අමාත්‍යවරයා මෙම උපදෙස් ලබා දී ඇති බව සඳහන්ය. ඒ අනුව සෞඛ්‍ය සේවා අධ්‍යක්ෂ ජනරාල්වරයාගේ අධීක්ෂණය යටතේ අවසන් වාර්තාව සකස් කිරීමෙන් පසු එය කඩිනමින් ගැසට් කිරීමට නියමිතයි. පෞද්ගලික රෝහල්වල ගාස්තු අය කිරීමේදී අය කරනු ලබන එකතු කළ අගය මත බද්ද ඉවත් කිරීමට රජය කටයුතු කර ඇති අතර නියම කරනු ලබන ගාස්තු ඇතුළත් පැකේජය තුළට වෛද්‍යවරුන්ගේ ගාස්තු ද ඇතුළත් කරන ලෙස සෞඛ්‍ය අමාත්‍යවරයා මෙහිදී උපදෙස් ලබා දී තිබේ. මේ අතර වතුකරයේ ත්‍රිපෝෂ බෙදාහැරීමේ ක්‍රියාවලියේ පවතින දුර්වලතා මඟ හරවා ගැනීම සඳහා සෞඛ්‍ය වෛද්‍ය නිලධාරීන්ගේ අධීක්ෂණය යටතේ විධමත් වැඩපිළිවෙලක් ආරම්භ කිරීමට ද මෙම සාකච්ඡාවේදී තීරණය වූ බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=94784", "Category": null, "Parent URL": null}