{"Source": "Adaderana", "Timestamp": "December 11, 2015 06:28 pm", "Headline": "වැරදි හදාගත් බව ඩලස් කියයි", "News Content": "අයවැයට එරෙහිව කතා කළ 23 දෙනෙකු පසු පස ආණ්ඩුව ලුහුබඳින බවත්, එවක ආණ්ඩුවට එරෙහිව කතා කළ කිහිපදෙනෙකුගේම කටවල් දැන් නිහඬ කර ඇති බවත් එජනිස පාර්ලිමේන්තු මන්ත්‍රී ඩලස් අලහප්පෙරුම මහතා පවසයි.මෙය රැඩිකල් අයවැයක් බව මුදල් අමාත්‍යවරයා කියා සිටියද මේවන විට රැඩිකල් අයවැය මෙඩිකල් අයවැයක් බවට පත්ව ඇති බව සඳහන් කළේය.මාර්ග වාහන තදබදයක් ඇති බැවින් වාහන ගෙන්වීම සීමා කිරීම සඳහා බද්ද ඉහළ නැංවූ බව කියන නමුත්, ට්‍රැක්ටර් මිලද ඉහළ නංවා ඇත්තේ කුඹුරු වල වාහන තදබදයක් පවතින නිසාදැයි මන්ත්‍රීවරයා විමසා සිටියේ අද (11) කොළඹ පැවති මාධ්‍ය හමුවකදීය.මේ ආණ්ඩුව බලයට පත් කිරීමට කටයුතු කළ බොහොමයක් පිරිස් මේවන විට ආණ්ඩුවේ ප්‍රතිපත්ති විවේචනය කරමින් එය වෙනස් කරලීමට කටයුතු කරන බව ද ඔහු සඳහන් කළේය.තම රජය පරාජයට පත්වූයේ සිදුවූ වැරදි නිසා බැව් පිළිගන්නා බවත්, මේවන විට එම වැරැදි හඳුනා නිවරදි කරගෙන ඇති බවත්, ඒ අනුව ඉදිරියේදී මතුවන විරෝධතාවන්ට සහය දක්වන බවත් මන්ත්‍රීවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55675", "Category": null, "Parent URL": null}