{"Source": "Adaderana", "Timestamp": "January 2, 2019 06:49 am", "Headline": "හෙරොයින් සමඟ අත්අඩංගුවට ගත් බංගලියන්ට දින 7ක රැදවුම් නියෝගයක්", "News Content": "ගල්කිස්ස, අත්තිඩිය ප්‍රදේශයේදී හෙරොයින් සමග අත්අඩංගුවට ගත් බංග්ලාදේශ ජාතිකයින් දෙදෙනා දින 07ක රැදවුම් නියෝග මත ප්‍රශ්න කිරිමට අධිකරණය අවසරදී තිබේ. සැකකරුවන් ඊයේ (01) ගල්කිස්ස අධිකරණයට ඉදිරිපත් කර රැදවුම් නියෝග ලබාගත් බව පොලිස් මාධ්‍ය ප්‍රකාශක කාර්යාලය සදහන් කළේය. මෙතෙක් මෙරටින් සොයා ගැණුණු විශාලම හෙරොයින් මත්ද්‍රව්‍ය තොගය සමග අදාල සැකකරුවන් දෙදෙනා පසුගිය 31 වනදා ගල්කිස්ස, අත්තිඩිය ප්‍රදේශයේදී අත්අඩංගුවට ගෙන තිබුණි. පොලිස් මත්ද්‍රව්‍ය නාශක කාර්යාංශය සහ පොලිස් විශේෂ කාර්යය බලකාය එක්ව සිදු කළ වැටලීමකදී කිලෝග්‍රෑම් 278ක් වන අදාල මත්ද්‍රව්‍ය තොඟය සොයා ගත් බව පොලිස් මාධ්‍ය ප්‍රකාශකවරයා සදහන් කළේය.", "URL": "https://sinhala.adaderana.lk/news.php?nid=101658", "Category": null, "Parent URL": null}