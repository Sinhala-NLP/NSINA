{"Source": "Adaderana", "Timestamp": "April 4, 2013 03:44 pm", "Headline": "ජනපති ලේකම්ගේ තීරණ ක්‍රියාත්මක වෙන්නෑ", "News Content": "තම වැටුප් ගැටලුව සම්බන්ධයෙන් ජනාධිපති ලේකම්වරයා ලබා දුන් තීරණ ක්‍රියාත්මක නොවන තත්ත්වයක් උද්ගතව ඇති බව දුම්රිය ශ්‍රේණිගත වෘත්තීය සමිති එකතුව පවසයි. වැටුප් කොමිසම විසින් ජනාධිපති ලේකම්වරයා ලබා දුන් තීරණයට විවිධ අර්ථකථන සහ විවිධ විකල්ප ඉදිරිපත් කරමින් සිටින බව එහි කැඳවුම්කරු ජානක ප්‍රනාන්දු මහතා සඳහන් කරයි. ජනාධිපති ලේකම්වරයා සමග පැවති සාකච්ඡාවේ දී දුම්රිය දෙපාර්තමේන්තුවට සුවිශේෂී වන වැටුප් තලයක් ලබාදීමට මූලික එකඟතාවක් ඇතිවූ බව ජානක ප්‍රනාන්දු මහතා පවසයි. එම තීරණයට පටහැනිව වැටුප් කොමිසම යෝජනා කරනු ලබන තීරණ ක්‍රියාත්මක කළහොත් දැඩි වෘත්තීය සමිති ක්‍රියාමාර්ගයකට යොමු වන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33004", "Category": null, "Parent URL": null}