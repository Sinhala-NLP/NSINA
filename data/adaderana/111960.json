{"Source": "Adaderana", "Timestamp": "June 14, 2019 12:33 pm", "Headline": "වව්නතිව්හිදී පොලිස් නිලධාරීන් ඝාතනය කළේ ජෙඩාහිදී අත්අඩංගුවට ගත් ත්‍රස්ත සැකකරුවන්ද?", "News Content": "සෞදි රාජ්‍යයේ ජෙඩාහිදී අත්අඩංගුවට ගෙන මෙරටට රැගෙන ආ මොහොමඩ් මිල්හාන් ඇතුළු සැකකරුවන් 05 දෙනා ජාතික තවුහිද් ජමාද් සංවිධානයේ සාමාජිකයින් වන මොවුන් පසුගිය වසරේ වව්නතිව් ප්‍රදේශයේ පොලිස් මාර්ග බාධකයකදී පොලිස් නිලධාරීන් දෙදෙනෙකු ඝාතනය කිරීමේ සිද්ධියට සම්බන්ධ සැකකරුවන් බව වාර්තා වෙයි. ජෙඩාහිදී අත්අඩංගුවට ගත් පාස්කු ඉරුදින ත්‍රස්ත ප්‍රහාරයට සම්බන්ධ සැකකරුවන් 05 දෙනෙකු අත්අඩංගුවට ගෙන අද (14) අලුයම දිවයිනට රැගෙන ආවේය. අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් විසින් අදාල සැකකරුවන් අද අලුයම 04ට පමණ බණ්ඩාරනායක ජාත්‍යන්තර ගුවන් තොටුපළ වෙත රැගෙන ආ බව පොලීසිය සඳහන් කළේය. අයි.එස් ත්‍රස්ත කණ්ඩායමේ ප්‍රබල සාමාජිකයෙකු වන මොහොමඩ් මිල්හාන් ඇතුළු ප්‍රබල සාමාජිකයින් 05 දෙනෙකු සැකකරුවන් අතර වෙයි. පාස්කු ඉරුදින ප්‍රහාර මාලාවත් සමඟ මෙම සැකකරුවන් සෞදි රාජ්‍යයට පළාගොස් තිබුණි.", "URL": "https://sinhala.adaderana.lk/news.php?nid=111960", "Category": null, "Parent URL": null}