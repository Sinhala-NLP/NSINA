{"Source": "Adaderana", "Timestamp": "February 4, 2010 02:19 pm", "Headline": "රටේ ඝාතන සංස්කෘතියක් මතුවෙලා-ජවිපෙ", "News Content": "රට තුළ ඝාතන සංස්කෘතියක් හටගනිමින් පවතින බව ජනතා විමුක්ති පෙරමුණ පවසයි. අද පෙරවරුවේ පැවති මාධ්‍ය හමුවකට සහභාගී වෙමින් ටිල්වින් සිල්වා මහතා මේ බව ප්‍රකාශ කළේය. ප්‍රාදේශීය මන්ත්‍රීවර‍යෙකු ඝාතනයට ලක්වීම එහි ආසන්නතම සිදුවීම බව ජනතා විමුක්ති පෙරමු‍ණේ ප්‍රධාන ලේකම් ටිල්වින් සිල්වා මහතා පවසයි. අදාළ පාර්ශව මෙම ඝාතන පිළිබදව නිසි ක්‍රියාමාර්ග නොගන්නේ නම් ඊට එරෙහිව සිවිල් සමාජය ක්‍රියාත්මක විය යුතු බව ද හෙතෙම පෙන්වාදෙයි.", "URL": "https://sinhala.adaderana.lk/news.php?nid=6466", "Category": null, "Parent URL": null}