{"Source": "Adaderana", "Timestamp": "November 3, 2015 08:27 am", "Headline": "නිල නිවාස බාරනොදුන් හිටපු මන්ත්‍රීවරුන්ට වැඩවරදින ලකුණු! ", "News Content": "මෙතෙක් නිල නිවාස බාර නොදුන් හිටපු මන්ත්‍රීවරුන්ට එරෙහිව නීතිමය ක්‍රියාමාර්ග ගැනීම කෙරෙහි රාජ්‍ය පරිපාලන අමාත්‍යාංශයේ අවධානය යොමුව තිබේ.හිටපු මන්ත්‍රීවරුන් තිස් දෙනෙකු පමණ මේ දක්වාත් සිය නිල නිවාස බාරදී නොමැති අතර ඔවුන්ට ඒවා බාරදෙන ලෙස ලිපි යවා ඇති බව රාජ්‍ය පරිපාලන අමාත්‍යාංශය සඳහන් කළේය. අදාළ ලිපියට ප්‍රතිචාර දක්වමින් ඇතැම් මන්ත්‍රීවරුන් මේ සඳහා කාලය ඉල්ලා ඇති අතර ඇතැම් මන්ත්‍රීවරු ඊට කිසිදු ප්‍රතිචාරයක් දක්වා නොමැති බව ද එම අමාත්‍යාංශය සඳහන් කර සිටියේය.කෙසේවෙතත් ලබන දෙසැම්බර් මාසය දක්වා හිටපු මන්ත්‍රීවරුන්ට නිල නිවාස බාර දිමට කාලය ලබාදී ඇති බව රාජ්‍ය පරිපාලන අමාත්‍යාංශය සඳහන් කළේය.තම ලිඛිත ඉල්ලීමට ප්‍රතිචාර නොලැබුණහොත් ඉදිරියේ දී අදාළ මන්ත්‍රීවරුන් සම්බන්ධයෙන් දැඩි තීරණයක් ගැනීමට සිදුවන බව ද එම අමාත්‍යාංශයේ ප්‍රකාශකයෙකු අද දෙරණ සමග සඳහන් කර සිටියේය.හිටපු මන්ත්‍රීවරුන් නිල නිවාස භාරනොදීම හේතුවෙන් නවක මන්ත්‍රීවරුන්ට නවාතැන් පහසුකම් ලබාදීමේ දි ගැටලු මතු වී ඇති බව එම ප්‍රකාශකයා සඳහන් කළේය.", "URL": "https://sinhala.adaderana.lk/news.php?nid=54835", "Category": null, "Parent URL": null}