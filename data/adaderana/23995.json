{"Source": "Adaderana", "Timestamp": "May 3, 2012 03:05 pm", "Headline": "බදුල්ලේ නීතී විරෝධී මත්පැන් පෙරීමේ ස්ථානයක් වටලයි", "News Content": "බදුල්ල, මොරගොල්ල වත්ත ප්‍රදේශයේ පවත්වාගෙන ගිය නීතී විරෝධී මත්පැන් පෙරීමේ ස්ථානයක් වැටලීමට පොලිස් විශේෂ කාර්යය බලකාය සමත්වී තිබේ. සිද්ධිය සම්බන්ධයෙන් එක් සැකකරුවෙකු ද අත්අඩංගුවට ගත් බව එම බලකාය සඳහන් කරයි. අදාළ ස්ථානයේ තිබී නීතී විරෝධී මත්පැන් ලීටර 30ක්, ගෝඩා ලීටර 150 ක් සහ මත්පැන් නිෂ්පාදනය සඳහා යොදාගත් උපකරණ ද විශේෂ කාර්යය බලකාය භාරයට ගෙන ඇත. වැඩිදුර විමර්ශන සදහා සැකකරු සහ භාණ්ඩ බදුල්ල පොලිසිය වෙත භාර කළ බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=23995", "Category": null, "Parent URL": null}