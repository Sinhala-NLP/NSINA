{"Source": "Adaderana", "Timestamp": "June 3, 2018 09:56 am", "Headline": "මෙරට ආර්ථික කාර්යය සාධනයට අමෙරිකානු ඩොලර් මිලියන 252ක ණය වාරිකයක්", "News Content": "මෙරට ආර්ථික කාර්යය සාධනය සඳහා අමෙරිකානු ඩොලර් මිලියන 252ක ණය වාරිකයක් මුදාහැරීමට ජාත්‍යන්තර මූල්‍ය අරමුදලේ විධායක සභාව තීරණය කර තිබේ. පසුගියදා පැවති ශ්‍රී ලංකාවේ ආර්ථික කාර්යය සාධනය සම්බන්ධයෙන් ජාත්‍යන්තර මුල්‍ය අරමුදලේ විධායක මණ්ඩලයේ සිව්වැනි නිරීක්ෂණ සාකච්ඡාවෙන් පසු එම තීරණය ගෙන ඇති බව වාර්තා වේ. ඒ අනුව 2016 වසරේ සිට ජාත්‍යන්තර මූල්‍ය අරමුදල අමෙරිකානු ඩොලර් මිලියන 1014ක මුදලක් මෙරටට ලබා දී තිබේ. එම අරමුදල නිකුත් කළ නිරීක්ෂණයට අනුව පෙන්වා දී ඇත්තේ මෙරට රාජ්‍ය ණය ප්‍රමාණය අති විශාල බැවින් ඊට මුහුණදීමට අඛණ්ඩව ප්‍රතිසංස්කරණ සිදුකළ යුතු බවයි.", "URL": "https://sinhala.adaderana.lk/news.php?nid=90248", "Category": null, "Parent URL": null}