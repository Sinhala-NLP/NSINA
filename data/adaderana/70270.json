{"Source": "Adaderana", "Timestamp": "March 1, 2017 12:45 pm", "Headline": "දිගුකාලීන විදුලි ජනන සැලැස්ම ගැන මහජන අදහස් ලබා ගනියි", "News Content": "දිගුකාලීන විදුලි ජනන සැලැස්ම පිළිබඳ මහජන අදහස් ලබාගැනීමේ පළමු අදියර ආරම්භ කර තිබේ.ඉදිරි වසර 20ක කාලය සඳහා සකස් කරනු ලබන දිගුකාලීන විදුලි ජනන සැලැස්ම සකස් කිරීමට භාවිත කෙරෙන පදනම හා මූලික දත්ත විදුලිබල මණ්ඩලය විසින් මහජන උපයෝගීතා කොමිසම වෙත ඉදිරිපත් කර ඇති බව එම කොමිෂන් සභාව සඳහන් කළේය.ඒ අනුව මේ සම්බන්ධයෙන් වන මහජන අදහස් ලබාගැනීම මේ වන විට ආරම්භ කර ඇති බව එම කොමිෂන් සභාවේ අධ්‍යක්ෂ ජනරාල් දමිත කුමාරසිංහ මහතා පවසා සිටියේය. මෙම මහජන අදහස් ලබාගැනීම ෆැක්ස් මඟින්, විද්‍යුත් තැපෑල මඟින් හෝ මහජන උපයෝගීතා කොමිසමේ වෙබ් අඩවිය හරහා සජීවි ලෙස ඉදිරිපත් කළ හැකි වේ.", "URL": "https://sinhala.adaderana.lk/news.php?nid=70270", "Category": null, "Parent URL": null}