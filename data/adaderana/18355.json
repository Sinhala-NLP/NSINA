{"Source": "Adaderana", "Timestamp": "August 28, 2011 09:52 am", "Headline": "රුපියල් 3000 ට සේවය කරන ගුරුවරුන් ගැන වහා සොයා බලන්න", "News Content": "සහකාර ගුරුවරුන් ලෙස බඳවා ගත් උපාධිධාරීන් සිය තනතුර ස්ථීර නොකිරීම හේතුවෙන් බරපතල ගැටලුවකට මුහුණ දී ඇති බව ලංකා ගුරු සංගමය පවසයි. වසරකට අධික කාලයක් මොවුන් අදාළ තනතුරේ සේවය කර ඇති බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා ප්‍රකාශ කළේය. රුපියල් තුන් දහසක මුදලකට අදාළ ගුරුවරුන් සේවය කිරීම බරපතල ගැටලුවක් බව ජෝසප් ස්ටාලින් මහතා සඳහන් කළේය. වහාම මෙම තත්ත්වය පිළිබඳව සොයා බලා කඩිනම් විසඳුමක් ලබාදෙන ලෙස ඒ මහතා අධ්‍යාපන අමාත්‍යාංශයෙන් ඉල්ලීමක් කරයි.", "URL": "https://sinhala.adaderana.lk/news.php?nid=18355", "Category": null, "Parent URL": null}