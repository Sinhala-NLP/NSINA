{"Source": "Adaderana", "Timestamp": "April 2, 2019 01:43 pm", "Headline": "අයිෆල් කුළුණට දැන් වයස 130ක්", "News Content": "ප්‍රංශයේ අයිෆල් කුළුණ ඉදිකර පසුගිය ඉරිදාට වර්ෂ 130ක් සම්පූර්ණ විය. එහි ඉදිකිරීම් කටයුතු සම්පූර්ණයෙන්ම අවසන් කිරීමට වසර දෙකක් ගතවී ඇති බව විදෙස් වාර්තාවල දැක්වෙයි. ලොව සුපතල ගොඩනැඟිලි අතරින් එකක් වන පැරිසියේ අයිෆල් කුළුනේ ඉදිකිරීම් ආරම්භ කර තිබෙන්නේ 1887 වර්ෂයේදීයි. 1889 වර්ෂයේ මාර්තු 15වන දින එහි ඉදිකිරීම් මුළුමණින්ම අවසන් කර ඇති අතර එම මාසයේම 31 වනදා විවෘත කර තිබේ. අයිෆල් කුළුණ ඉදිකිරීම සඳහා සේවකයන් තුන්සීයත් හාරසිය පනහත් අතර පිරිසක් දායකවී තිබුණි. යකඩ ගැහැණි යන අන්වර්ත නාමයෙන්ද හඳුන්වන මෙහි නිර්මාණකරුවා ප්‍රංශ ජාතික සිවිල් ඉංජිනේරුවරයෙකු වන ගුස්ටාෆ් අයිෆල්. 1889 වර්ෂයේ එරටදී පැවති විශ්ව ප්‍රදර්ශනය නිමිත්තෙන් අයිෆල් කුළුණ ඉදිකර ඇති බවත් සඳහන් වෙයි. අඩි එක්දහස් හැට තුනක් උසකින් යුක්තව මුළුමණින්ම ලෝහ වලින් නිමවා ඇති මෙම අපූරු කුළුණේ බර ටොන් 7300ක්. අයිෆල් කුළුණ නැරඹීම සඳහා වාර්ෂිකව සංචාරකයන් මිලියන තුන්සීයක් පමණ පැමිණෙන බවද විදෙස් වාර්තාවල දැක්වෙයි.", "URL": "https://sinhala.adaderana.lk/news.php?nid=107216", "Category": null, "Parent URL": null}