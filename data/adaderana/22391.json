{"Source": "Adaderana", "Timestamp": "February 26, 2012 08:39 am", "Headline": "   ඛනිජ තෙල් සේවකයින්ගෙන් රතු එළියක්", "News Content": "ඛනිජ තෙල් සංස්ථාව සහ ලංකා අයි.ඕ.සී. සමාගම රුපියල් මිලියන 2500ක මුදලක් ඛනිජ තෙල් සමාගමට නොගෙවීම හේතුවෙන් ඉන්ධන බෙදාහැරීමේ කටයුතු අඩාල විය හැකි බව ඛනිජ තෙල් සංස්ථා ජාතික සේවක සංගමයේ සභාපති ආනන්ද පාලිත මහතා පවසයි. පිරවුම්හල් සඳහා ලබාදෙන කොමිෂන් මුදල පෙට්‍රල් ලීටරයකට රු.5.21 ද ඩීසල් ලීටර් 2.80 ක් ලබාදෙන නමුත් ,ඛනිජ තෙල් සංස්ථාවේ 3500 ක් පමණවන සේවක සේවිකාවන් නඩත්තු කිරීමටත්,ආයතනය නඩත්තු කිරීමටත් ලබාදෙන්නේ රු. 1.39 ක් පමණක් බවත් හෙතෙම අද දෙරණට කියා සිටියේය. මේ වන විට සේවකයින්ගේ දීමනා ගෙවීම් සහ ණය ලබාදීම අත්හිටුවා ඇති බව ඔහු සඳහන් කරයි. තත්ත්වය මෙසේ තිබියදී සංස්ථාව පාඩු ලබන බව සඳහන් කරමින් ඉන්ධන මිල ඉහළදැමීමට අමාත්‍යවරයා තීරණය කළ බව ද ඔහු සිහිපත් කළේය.", "URL": "https://sinhala.adaderana.lk/news.php?nid=22391", "Category": null, "Parent URL": null}