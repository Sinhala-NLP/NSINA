{"Source": "Adaderana", "Timestamp": "November 29, 2010 12:12 pm", "Headline": "ලබන වසරේ මුල මන්නාරම ද්‍රෝණියේ තෙල් කැණීම් අරඹනවා ", "News Content": "ලබන වසරේ මුල් කාර්තුව තුළදී මන්නාරම ද්‍රෝණියේ තෙල් කැණීමේ කටයුතු ක්‍රියාත්මක කරන බව ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා පවසයි. ඉන්දියානු සමාගමක් විසින් කැණීම් කටයුතු සිදුකරන බව අමාත්‍යවරයා සඳහන් කරයි. අදියර තුනක් යටතේ සිදුකෙරෙන තෙල් කැණීමේ කටයුතුවල පළමු අදියර වසර දෙකත් තුනත් අතර කාලයකදී අවසන් කිරීමට නියමිතය. වසර 8ක් තුළ අදාළ ව්‍යාපෘතිය සම්පූර්ණ කිරීමට සැලසුම් කර තිබේ. මෙම ව්‍යාපෘතිය සඳහා අමෙරිකානු ඩොලර් මිලියන 172ක් වැය වන අතර පළමු අදියර සඳහා ඩොලර් මිලියන 112ක් වැය කිරීමට අපේක්ෂිතය.", "URL": "https://sinhala.adaderana.lk/news.php?nid=12474", "Category": null, "Parent URL": null}