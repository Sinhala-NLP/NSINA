{"Source": "Adaderana", "Timestamp": "July 9, 2013 10:57 am", "Headline": "ගොඩනැගිල්ලක් කඩා වැටී ඉන්දියාවේ 12ක් මරුට", "News Content": "දකුණු ඉන්දියාවේ ශිකන්දර්බාද් ප්‍රදේශයේ ගොඩනැගිල්ලක් කඩාවැටීමෙන් පුද්ගලයින් 12 දෙනෙකු ජීවිතක්ෂයට පත්ව තිබේ. අනතුරෙන් තවත් 18 දෙනෙකු තුවාල ලබා ඇති අතර එම ගොඩනැගිල්ලේ පිහිටි හෝටලයකට අයත් කොටසක් මෙලෙස කඩා වැටී ඇති බව සඳහන්ය. කඩාවැටුණු ගොඩනැගිල්ලේ සුන්බුන් අතර තවත් විශාල පිරිසක් සිරවී සිටිනු ඇති බවට ඉන්දීය ආරක්ෂක අංශ සැක කරයි. ඔවුන් සෙවීමේ මෙහෙයුම් මේ වන විට ආරම්භ කර ඇත.", "URL": "https://sinhala.adaderana.lk/news.php?nid=35618", "Category": null, "Parent URL": null}