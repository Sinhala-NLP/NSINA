{"Source": "Adaderana", "Timestamp": "June 19, 2015 11:21 am", "Headline": "ටෝනි රණසිංහගේ දේහය  කලාභවනට  ගෙනඑයි", "News Content": "අභාවප්‍රාප්ත ප්‍රවීණ රංගධර ටෝනි රණසිංහ මහතාගේ දේහය මහජන ගෞරවය සඳහා කොළඹ කලාභවනට රැගෙනවිත් තිබේ.අද දෙරණ වාර්තාකරු සඳහන් කළේ අද පෙරවරු 10 ට පමණ දේහය කාලාභවනේ තැන්පත් කළ බවයි.පස්වරු 2ක දක්වා කාලය තුළ දේහයට මහජන ගෞරව දැක්වීමට අවස්ථාව ලබා දී තිබේ.ටෝනි රණසිංහ මහතාගේ දේහය පිළිබඳ අවසන් කටයුතු අද පස්වරුවේ වත්තල, මහබාගේ පිහිටි පවුලේ සුසාන භූමියේදී සිදු කිරිමට නියමිතය.කොළඹ පෞද්ගලික රෝහලක ප්‍රතිකාර ලබමින් සිටි ටෝනි රණසිංහ මහතා පසුගිය 16 වනදා අභාවප්‍රාප්ත වූ අතර මියයන විට ඒ මහතා 77 වන වියේ පසු වුණි.", "URL": "https://sinhala.adaderana.lk/news.php?nid=52106", "Category": null, "Parent URL": null}