{"Source": "Adaderana", "Timestamp": "July 17, 2013 11:54 am", "Headline": "ලංකා හොස්පිට්ල්ස් 500 වන සාර්ථක IVF දරු උපත සනිටුහන් කරයි", "News Content": "ලංකා හොස්පිට්ල්ස් හී සාඵල්‍යතා මධ්‍යස්ථානය පසුගියදා තවත් එක් සුවිශේෂී පියසටහනක් සනිටුහන් කිරීමට සමත් විය. ඒ දේවප‍්‍රිය ප‍්‍රභාකරන් යුවළට IVF තාක්‍ෂණයෙන් දරුවකු බිහිවීමත්, එම දරුවා ලංකා හොස්පිට්ල්ස් හී සාඵල්‍යතා මධ්‍යස්ථානය වෙතින් බිහිවූ 500 වෙනි දරු උපත බවට නිවේදනය කිරීමත් සමඟය. ලංකා හොස්පිට්ල්ස් හී සාඵල්‍යතා මධ්‍යස්ථානය මෙවන් සන්ධිස්ථානය වෙත පැමිණීමට සමත් වූ එකම මධ්‍යස්ථානය ලෙස ලංකා ඉතිහාසයට මේ සමඟ එක්විය. ලංකා හොස්පිට්ල්ස් සාඵල්‍යතා මධ්‍යස්ථානය මෙරට වඩාත් සාර්ථක සාඵල්‍යතා මධ්‍යස්ථානයක් වන අතර මේ වන විට IVF උපත් තාක්‍ෂණයෙන් දරුඵල ගැන්වීම් 120 ක් පමණ දැනට සිදුකරමින් පවතී. එසේම 42% ක සාර්ථක ප‍්‍රතිශතයකින් යුතුව 500 කට අධික උපත් ප‍්‍රමාණයක් මේ වන විට සිදුකොට තිබේ. එය මෙරට සාඵල්‍යතා මධ්‍යස්ථානයක් විසින් IVF උපත් තාක්‍ෂණයෙන් සිදු කරන ලද වැඩිම උපත් සංඛ්‍යාව වන අතර එය සාමාන්‍ය දරු උපත්වල සාර්ථක ප‍්‍රතිශතයට සමාන වේ. තම රෝහලේ සාඵල්‍යතා මධ්‍යස්ථානය ලද සාර්ථකත්වය පිළිබඳව මහත් උද්යෝගයකින් අදහස් දැක්වූ ප‍්‍රධාන විධායක නිලධාරී ලකිත් පීරිස් මහතා මෙසේ පැවසීය. \" IVF උපත් තාක්‍ෂණය මගින් සිදු වූ 500 වෙනි දරු උපත පිළිබඳව මේ මොහොතේ අප ඉතාමත් සතුටු වන අතර අලූත් ගමනක් අරඹන එම දරුවාගේ දෙමව්පියන් සමග ඒ සතුට භුක්ති විඳීමට ලැබීම මහත් ගෞරවයක් ලෙස සලකනවා. මේ දක්වා අපේ මධ්‍යස්ථානය මගින් 500 කට අධික පවුල් ප‍්‍රමාණයකට මේ හා සමානම සතුටක් ලබා දීමට හැකි වීම පිළිබඳවද මහත් අභිමානයට පත්වන අතර ඇත්තෙන්ම එය අපේ සාඵල්‍යතා මධ්‍යස්ථානයේ සියලූ දෙනාගේම මහත් වූ උනන්දුව, කැපවීම හා බැඳීම දක්වන සාධකයක්. මෙම තත්ත්වය අපේ සුපිරි ගුණාත්මක ප‍්‍රමිතීන් හා මධ්‍යස්ථානය භාවිතා කරන අති නවීන තාක්‍ෂණයද සමගද එක්ව ලොව පුරා විශිෂ්ඨතම සාඵල්‍යතා මධ්‍යස්ථාන අතර රැඳී සිටීමට අපට අවස්ථාව උදාකර දී තිබෙනවා.\" මෙම සඵලතා මධ්‍යස්ථානය කළල ගබඩා කිරීම, කළල අධි ශීතකොට අවශ්‍යතා මත පසුව භාවිතා කිරීමට ගැනීම ආදිය සඳහා නවතම ශීත කිරීමේ ක‍්‍රම භාවිතා කරන අතර දැනට මෙම ක‍්‍රියාවලිය සිදුකරන මෙරට එකම මධ්‍යස්ථානයද වේ. එසේම ශුක‍්‍රාණු හා ඩිම්බ පරිත්‍යාග කිරීමේ සිට ළදරුවා බිහි කරන තෙක් සියලු ක‍්‍රියාකාරකම් වාර්තා කිරීම සඳහා බාර්කෝඞ් ක‍්‍රමයක් භාවිතා කරන අග්නිදිග ආසියාවේ එකම මධ්‍යස්ථානයද මෙය වේ. \"අපේ මධ්‍යස්ථානය භාවිතා කරන විශිෂ්ඨතම තාක්‍ෂණයන්ට ස්තූතිවන්ත වෙන්න අපට වයස අවුරුදු 50 ඉක්ම වූ කතුන් සඳහා පවා නළ දරු උපත් තාක්‍ෂණය භාවිතා කිරීමේ හැකියාව තිබෙනවා.\" මේ පිළිබඳව තම අදහස් දක්වමින් ලංකා හොස්පිට්ල්ස් හි කළල විද්‍යා වෛද්‍ය මදාර රැළපනාව සඳහන් කළේය. \"අප රෝගීන්ගේ අවශ්‍යතා පිළිබඳව ඉතා ඕනෑකමින් සිතා බලන අතර ඔවුන්ගේ අවශ්‍යතාව වන සුභ මොහොතවල්වලට අනුව ප‍්‍රතිකර්ම කිරීම, ඔවුන්ගේ එන්නත් ලබාගැනීම සඳහා තම පවුලේ වෛද්‍යවරයා වෙත යාමට අවශ්‍ය නම් ඒ සඳහා අවස්ථාව ලබා දීම ආදියද සිදු කරනවා. අප රෝගීන් කණ්ඩායම් වශයෙන් ගන්නේ නැහැ. අප සියලූ දේම කරන්නේ සඵලතා මධ්‍යස්ථානය පිළිබඳ මහජන විශ්වාසය ගොඩනැගෙන අයුරිනුයි\". ඔහු වැඩිදුරටත් සඳහන් කළේය. රුපියල් මිලියන 75ක වියදමින් 2007 වසරේ අරඹන ලද මෙම මධ්‍යස්ථානය සතුව නවීනතම වෛද්‍ය උපකරණ වන ජර්මනියේ නිෂ්පාදිත ඉන්කියුබේටර්, ජපානයේ නිෂ්පාදිත මයික්‍රො මැන්පියුලේටර්ස් සහ අපවර්තිත අන්වීක්‍ෂ, ඕස්ටේ‍්‍රලියාවේ නිෂ්පාදිත ෂඪත්‍ කුටීර ආදියෙන් සමන්විත වන අතර විශිෂ්ඨ නිපුනතාවයකින් යුත් නාරි හා ප‍්‍රසව වෛද්‍ය විශේෂඥයින්, කලල විශේෂඥයින්, හෝර්මෝන පිළිබ`ද විශේෂඥයින්, මෞත‍්‍රික විශේෂඥයින් සහ විකිරණ වේදීන් ආදීන්ගෙන් සමන්විත කණ්ඩායමක නිරතුරු නිරීක්‍ෂණය යටතේ විවිධ පරීක්‍ෂා කිරීම් සිදු කරමින් සාඵල්‍යතා ගැටලූ සඳහා නොයෙකුත් විසඳුම් සෙවීම සිදු කරනු ලබයි. \"ලංකා හොස්පිට්ල්ස් හිදී අප මයික්‍රෝ මැනිපියුලේටර් භාවිතාකොට ඩිම්බයක් තුළට ශුක‍්‍රාණුවක් ඇතුළු කරන විශිෂ්ඨ ක‍්‍රමවේදයක් වන ICSI ප‍්‍රතිකාරද සිදු කරනු ලබනවා. මෙම එන්නත් විශේෂයෙන්ම පුරුෂයාගේ ශුක‍්‍රාණුවල ශක්තිය අඩු කම හෝ අන්තර් ගර්භාෂ සංසේචනය අසමත් වූ අය වෙනුවෙනුත් භාවිතා කළ හැකියි. ඒ වගේම පුරුෂයාගේ ශුක‍්‍රාණු අවශ්‍යතාවයක් ඇත්නම් වෘෂණ කෝෂ පරීක්‍ෂා කොට එහි ජීවී ශුක‍්‍රාණු තිබේදැයි බැලීමේ හැකියාවද තිබෙනවා. මීට අමතරව වෘෂණ කෝෂ වලින් ශුක‍්‍රාණු ලබාගෙන ඩිම්බවලට එන්නත් කිරීමේ ප‍්‍රතිකර්ම කිරීමේ හැකියාවද අප සතුයි.\"වෛද්‍ය මදාර වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=35855", "Category": null, "Parent URL": null}