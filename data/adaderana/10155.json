{"Source": "Adaderana", "Timestamp": "August 11, 2010 09:55 am", "Headline": "ශ්‍රී ලංකාවේ යුද අපරාධ සොයන්න ඔබාමාගෙන් ඉල්ලයි", "News Content": "ශ්‍රී ලංකාවේ සිවිල් යුද සමයේ සිදුවීයයි කියනු ලබන යුද අපරාධ චෝදනා පිළිබඳ නිදහස් හා ස්වාධීන අන්තර් ජාතික විමර්ශනයක් සිදුකරන ලෙස ඇමරිකානු කොංග්‍රස් මණ්ඩල මන්ත්‍රීවරුන් පිරිසක් ඔබාමා පාලන තන්ත්‍රයෙන් ඉල්ලා තිබේ. කොංග්‍රස් මන්ත්‍රීවරුන් 57 දෙනෙකුගේ අත්සනින් යුතු ලිපියක් ඇමරිකානු රාජ්‍ය ලේකම් හිලරි ක්ලින්ටන් මහත්මියට ලබා දෙමින් මෙම ඉල්ලීම සිදුකර ඇති බවට විදෙස් මාධ්‍ය උපුටා දක්වයි. අගෝස්තු 09 වන දිනයෙන් යුතුව නිකුත් කර ඇති මෙම ලිපියෙන් ශ්‍රී ලංකාවේ යුදමය වාතාවරණය පවතිද්දී ගැටුමට සම්බන්ධ වූ දෙපාර්ශවයෙන්ම යුද අපරාධ සිදුවූ බවට බොහෝ සාක්ෂි හමුවී ඇතැයි සඳහන් කර ඇති බව කොංග්‍රසයේ ප්‍රකාශකයෙකු පෙන්වා දී තිබේ. එසේ වුවද යුදමය වාතාවරණය තීරණාත්මකව පැවති වකවානුවේ යුදමය අපරාධ සිදුවූ බවට එල්ලවන චෝදනා සම්බන්ධයෙන් එක්සත් ජාතීන්ගේ විමර්ශනයන් පවා ශ්‍රී ලංකා රජය ප්‍රතික්ෂේප කරන බවද ඒ.එෆ්.පී පුවත් සේවය වාර්තා කරයි.", "URL": "https://sinhala.adaderana.lk/news.php?nid=10155", "Category": null, "Parent URL": null}