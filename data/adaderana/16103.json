{"Source": "Adaderana", "Timestamp": "May 14, 2011 04:50 pm", "Headline": "එජාප වෘත්තීය සමිති යළි නගා සිටුවීමට පෙරමු‍ණ ගන්නවා", "News Content": "එක්සත් ජාතික පක්ෂයේ වෘත්තීය සමිති යළි නගා සිටුවීම සඳහා තමා පෙරමු‍ණ ගෙන ක්‍රියාකරන බව එම පක්ෂයේ නියෝජ්‍ය නායක සජිත් ප්‍රේමදාස මහතා පවසයි. දුක්විඳින කම්කරු පංතිය වෙනුවෙන් යහපත් අනාගතයක් උරුමකරදීම සිය අරමුණ බව ඔහු සඳහන් ‍කළේය. පොල්ගස්ඕවිට ප්‍රදේශයේ පැවති වෘත්තීය සමිති සාමාජිකයින් සඳහා ආධාර ලබාදීමේ අවස්ථාවකට අද(14) එක්වෙමින් සජි‍ත් ප්‍රේමදාස මහතා මේ අදහස් පළ කළේය. කෘතගුණයක් නොදක්වන තැන දේශපාලනයක් නොමැති බව ඔහු එහිදි වැඩිදුරටත් කියා සිටියේය. මේ හේතුවෙන් සිය පක්ෂය බලයට පත්වූ දිනක එම ජයග්‍රහණය උදෙසා ක්‍රියා කළ ජනතාව කිසි‍විටකත් අමතක නොකරන බව සජිත් ප්‍රේමදාස මහතා එහිදී අවධාරණය කර සිටියේය.", "URL": "https://sinhala.adaderana.lk/news.php?nid=16103", "Category": null, "Parent URL": null}