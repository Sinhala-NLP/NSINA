{"Source": "Adaderana", "Timestamp": "August 9, 2015 02:41 pm", "Headline": "එජාප කාර්යාලයකට හානි කළ 2ක් මාට්ටු", "News Content": "වැලිගම, දෙලහිටියාව ප්‍රදේශයේ එක්සත් ජාතික පක්ෂ කාර්යාලයකට හානී සිදුකිරීමේ සිද්ධියක් සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. අද අලුයම යතුරුපැදි තුනකින් පැමිණි පුද්ගලයින් පස් දෙනෙකු අදාළ පක්ෂ කාර්යාලයට කළු තෙල් ප්‍රහාරයක් එල්ල කර එහි තිබු බැනර් සහ කට්අවුට් වලට හානිකර තිබු බව සඳහන්ය. මේ සම්බන්ධයෙන් අදාළ කාර්යාලය භාරව සිටි පුද්ගලයා විසින් වැලිගම පොලීසියට පැමිණිල්ලක් සිදුකර ඇත. ඒ අනුව විමර්ශන සිදුකළ පොලීසිය සැකකරුවන් දෙදෙනෙකු අත්අඩංගුවට ගෙන ඇති අතර ඔවුන් පැමිණි යතුරුපැදි දෙකක් ද පොලිස් භාරයට ගෙන ඇති බව වාර්තා වේ.සැකකරුවන් මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53141", "Category": null, "Parent URL": null}