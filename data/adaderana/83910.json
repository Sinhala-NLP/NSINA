{"Source": "Adaderana", "Timestamp": "February 2, 2018 03:52 pm", "Headline": "දුම්රියෙන් යන පාර්සල් බාර නොගැනීමෙන් ජනතාව අසීරුතාවයක ", "News Content": "දුම්රිය ස්ථානවලින් අද (02) දින සිට දුම්රියෙන් ප‍්‍රවහානය කරන පාර්සල් බාර නොගැනිම නිසා දුම්රිය මඟින් මල් ,පාර්සල් ඇතුලූ ව්‍යපාරික කටයුතු සඳහා පාර්සල් ප‍්‍රවහානය කරන මඟින් දැඩි අසිරුතාවයකට පත් වී තිබේ. දුම්රිය මඟින් කොටුව දුම්රිය ස්ථානය වෙත හා දිවයිනේ විවිධ දුම්රිය ස්ථාන වෙත දිනපතා විශාල වශයෙන් එළවලූ මල් වර්ග තේ කොළ ඇතුළු විවිධ පාර්සල් ප‍්‍රවහානය කරනු ලබයි. ඒ සඳහා දුම්රිය දෙපාර්තෙම්න්තුව මඟින් එම පාර්සලයේ කිලෝ ප‍්‍රමාණයට මුදලක්ද අය කරන අතර ඒ තුළින් දුම්රිය දෙපාර්තමේන්තුවටද විශාල අදායමක් හිමි වෙයි. අද දිනයේ දුම්රිය ස්ථාන වෙත පාර්සල් රැගෙන ආ ව්‍යපාරිකයන් ආපසු එය රැගෙන යන ආකාරයක් අපට දක්නට ලැබුණි. මේ සම්බන්ධයෙන් අප කොළඹ කොටුව දුම්රිය ස්ථානයේ පාර්සල් අංශයේ නිළධාරියෙකුගෙන් දුරකථනයෙන් කථා කොට විමසුවිට එම නිළධාරියා කියා සිටියේ දුම්රිය නියාමකයන්ගේ වෘත්තිය සමිති කි‍්‍රයා මාර්ගයක් හේතුවෙන් මෙම ගැටලූව පැන නැගි ඇති බවයි. දුම්රිය ස්ථානවලින් පාර්සල් භාර ගැනිම සිදුකළත් එම පාර්සල් දුම්රියවල නියාමකයන් විසින් භාර නොගැනිම නිසා දුම්රි ස්ථානවලින්ද පාර්සල් භාරගැනිමක් සිදු නොකරන බව එම නිළධාරියා කියා සිටියේය.", "URL": "https://sinhala.adaderana.lk/news.php?nid=83910", "Category": null, "Parent URL": null}