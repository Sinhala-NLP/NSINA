{"Source": "Adaderana", "Timestamp": "October 24, 2018 06:13 pm", "Headline": "රෝ එකට සම්බන්ධ ඇමතිවරු වහාම හෙළි කළ යුතුයි", "News Content": "රෝ ඔත්තු සේවයට සම්බන්ධ ඇමතිවරු සිටී නම් ඔවුන්ගේ නම් හෙලි කල යුතු බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මෙසේ පැවසූයේ අද(24) තංගල්ල හේනකඩුව විහාරස්ථානයට පැමිණි අවස්ථාවේදීය. එහිදී මාධ්‍යවේදීන් නැගූ ප්‍රශ්නවලට පිළිතුරු දෙමින් මහින්ද රාජපක්ෂ මහතා කියා සිටියේ, ආණ්ඩුව හැමදාම අර්බුද ඇති කර ගන්නා බවත්, රෝ ඔත්තු සේවයට සම්බන්ධ ඇමතිවරු ඉන්නවා යැයි පැවසීම අසීරු බවත් එසේ සිටි නම් මහින්ද අමරවීර අමාත්‍යවරයා විසින් ඒ නම් හෙළි කළ යුතු බවයි. එවැනි දෙයක් සිදු කරන්නේ නම් රාජ්‍ය ද්‍රෝහී ක්‍රියාවක් බවත්, කෙසේ නමුත් එවැනි තත්ත්වයක් පිළිබඳ තමා නොසිතන බව ද මහින්ද රාජපක්ෂ මහතා මෙහිදී අදහස් දක්වමින් පැවසීය. සමහර ක්‍රියා යුද්ධය පැවති කාලයේ දීවත් සිදු නොවුණු ඒවා බවත් ඒ ගැන වහාම පරීක්ෂණ ආරම්භ කළ යුතු බවත් මහින්ද රාජපක්ෂ මහතා කියා සිටියේය. අඟුණකොළපැලැස්ස බන්ධනාගාරයේ ඉන්න ස්වාමීන් වහන්සේ නමක් බලන්න ගියාම ස්වාමීන්වහන්සේගේ සිවුර ගලවා ඇති බවත්, වයසක අම්ම කෙනෙක්ගේ රෙද්ද ගැලෙව්වා යැයි චෝදනා කර සිටි බවත් මෙවැනි තත්ත්වයක් ඇති නම් ඒ පිළිබඳ වහාම ක්‍රියාත්මක විය යුතු බව ද ඔහු පැවසීය.", "URL": "https://sinhala.adaderana.lk/news.php?nid=98163", "Category": null, "Parent URL": null}