{"Source": "Adaderana", "Timestamp": "September 25, 2016 11:26 pm", "Headline": " කම්කරු සංගම් සභාපති ධූරයෙන් රාමලිංගම් ඉවත් වෙයි", "News Content": "සමස්ත ලංකා වතු කම්කරු සංගමයේ සභාපති ධූරයෙන් රාමලිංගම් චන්ද්‍රසේකරන් මහතා ඉවත් වී තිබේ. ජනතා විමුක්ති පෙරමුණට අනුබද්ධ සමස්ත ලංකා වතු කම්කරු සංගමයේ මෙතෙක් කල් සභාපතිධූරය දැරූ ඒ මහතා ජනතා විමුක්ති පෙරමුණේ දේශපාලන අංශ සභිකයෙකුද වෙයි. අද (25) හැටන් නගරයේ පැවති එම සංගමයේ දසවන සම්මේලනයේදී චන්ද්‍රසේකරන් මහතා සමස්ත ලංකා වතු කම්කරු සංගමයේ සභාපති ධූරයෙන් ඉවත් වන බව ප්‍රකාශයට පත් කර තිබේ.යාපනයේ ප‍්‍රදේශයේ කටයුතු කිරීම නිසාවෙන් වෘත්තීය සමිතිය පිළිබඳව කටයුතු කිරීමට ඇති බාධා නිසාවෙන් මෙම තීරණය ගෙන තිබේ.මේ අනුව එම වෘත්තීය සමිතියේ නව නිලධාරී මණ්ඩලයක් මහා සම්මේලනයේ නිලධාරීන් මගින් තොරාගෙන ඇති බවද වාර්තා වෙයි.", "URL": "https://sinhala.adaderana.lk/news.php?nid=64442", "Category": null, "Parent URL": null}