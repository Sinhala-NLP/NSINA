{"Source": "Adaderana", "Timestamp": "July 14, 2015 04:11 pm", "Headline": "චොකා මල්ලී යළිත් රිමාන්ඩ් ", "News Content": "හිටපු නියෝජ්‍ය අමාත්‍ය ප්‍රේමලාල් ජයසේකර මහතා මේ මස 28 වන දින දක්වා තවදුරටත් රක්ෂිත බන්ධනාගාර ගත කර තිබේ. අදාළ නඩුව අද(14) කැඳවු අවස්ථාවේ පැල්මඩුල්ල මහේස්ත්‍රාත් දිනේෂ් ලක්මාල් පෙරේරා මහතා එම නියෝගය ලබාදුන් බව අද දෙරණ වාර්තාකරු සඳහන් කළේය. පසුගිය ජනාධිපතිවරණ සමයේ දේශපාලන ආධාරකරුවෙකු වෙඩි තබා ඝාතනය කිරීමේ චෝදනාව මත හිටපු නියෝජ්‍ය අමාත්‍යවරයා සහ තවත් පුද්ගලයින් පස්දෙනෙකු අත්අඩංගුවට ගෙන රක්ෂිත බන්ධනාගාර ගත කර තිබුණි.ඒ අනුව අමාත්‍යවරයා සමඟ අදාළ චෝදනා මත රක්ෂිත බන්ධනාගාර ගත කර සිටි සෙසු සැකකරුවන් පස්දෙනාද මේ මස 28 වැනිදා දක්වා තවදුරටත් රක්ෂිත බන්ධනාගාර ගත කිරීමට පැල්මඩුල්ල මහේස්ත්‍රාත් අධිකරණය නියෝග කර තිබේ.", "URL": "https://sinhala.adaderana.lk/news.php?nid=52633", "Category": null, "Parent URL": null}