{"Source": "Adaderana", "Timestamp": "September 28, 2010 08:34 am", "Headline": "ෆොන්සේකාගේ පෙත්සම විභාගය යළිත් කල්යයි", "News Content": "තමන්ව අත්අඩංගුවෙන් නිදහස් කිරීමේ නියෝගයක් නිකුත් කරන්න යැයි ඉල්ලා හිටපු යුද හමුදාපති සරත් ෆොන්සේකා මහතා ගොනු කළ මූලික අයිතිවාසිකම් පෙත්සම විභාග කිරීම ශ්‍රේෂ්ඨාධිකරණය යළි කල් දමා තිබේ. අදාළ පෙත්සම විභාගය කිරීම සඳහා ඊයේ(27) අගවිනිසුරු අශෝක ද සිල්වා මහතාගේ ප්‍රධානත්වයෙන් යුත් ත්‍රිපුද්ගල විනිසුරු මඩුල්ල හමුවේ කැඳවනු ලැබීය. එහි දී පෙත්සම්කාර හා වගඋත්තරකාර පාර්ශවයේ නීතීඥවරුන්ගේ එකඟතාව මත පෙත්සම් විභාගය පෙබරවාරී මස 2වැනිදා දක්වා කල් දැමීමට අධිකරණය නියෝග කර ඇත. තමන්ව අත්අඩංගුවට ගෙන යුද හමුදා නීතීය යටතේ පියවර ගැනීම නීතී වීරෝධී යැයි ප්‍රකාශ කරන මෙන් ඉල්ලා සරත් ෆොන්සේකා මහතා විසින් මෙම පෙත්සම ගොනු කර තිබුණි. එහෙත් නඩුවට අදාළ ප්‍රතිවිරෝධතා ෆොන්සේකා මහතාගේ පාර්ශවයෙන් මීට පෙර අවස්ථා කිහිපයක දීම වගඋත්තරකරුවන්ට ලබා ‍දී නොතිබීම නිසා නඩු විභාගය කල් දැමීමට අධිකරණයට සිදුවිය.", "URL": "https://sinhala.adaderana.lk/news.php?nid=11141", "Category": null, "Parent URL": null}