{"Source": "Adaderana", "Timestamp": "July 16, 2013 08:54 am", "Headline": "ශිරාණිගේ පෙත්සම් 4ක් අද විභාගයට", "News Content": "හිටපු අගවිනිසුරු ආචාර්ය ශිරාණි බණ්ඩාරනායක මහත්මියට බලපාන අයිතිවාසිකම් පෙත්සම් හතරක් සහ අභියාචනා පෙත්සමක් අද(16) ශ්‍රේෂ්ඨාධිකරණයේ දී සලකා බැලීමට නියමිතව තිබේ. පංච පුද්ගල විනිසුරු මඩුල්ලක් හමුවේ පෙත්සම් සලකා බැලීමට නියමිතයි. මේ අතර ශිරාණි බණ්ඩාරනායක මහත්මියට අල්ලස් හෝ දූෂණ චෝදනා විමර්ශන කොමිසම හමුවේ අද දිනයේ පෙනී සිටින ලෙස දැනුම් දී ඇත. වත්කම් පිළිබඳ විමර්ශනයට අදාළ ප්‍රකාශයක් සටහන් කරගැනීම සඳහා අදාළ කැඳවීම සිදුකර ඇති බව කොමිසමේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=35815", "Category": null, "Parent URL": null}