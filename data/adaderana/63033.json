{"Source": "Adaderana", "Timestamp": "August 13, 2016 06:22 pm", "Headline": "රෙදි කඩේ ආරවුල තවත් දිග්ගැස්සී සිසුන් දෙන්නෙක් රෝහලේ", "News Content": "අකුරැස්ස නගරයේදී අද දහවල් දෙපිරිසක් අතර ඇති වූ ගැටුමකින් මේදිනවල පැවැත්වෙන උසස්පෙළ විභාගයට පෙනී සිටින සිසුන් තිදෙනෙකු තුවාල ලබා තිබේ.අකුරැස්ස ප්‍රදේශයේ රෙදිපිළි වෙළඳසැලක පසුගියදා ඇතිවූ ආරවුලකින් පසු පාසල් සිසුන් හා රෙදිපිළි අලෙවිසැලේ පාර්ශවය එය සමථයට පත්කර ගැනීමට අද දහවල් එම නගරයේදී මුණගැසී තිබේ.එහිදී එම ස්ථානයේ සිටි කාන්තාවක විසින් සිසුන්ට බඳ පටියකින් පහරදීමත් සමග මෙම ගැටුම දුරදිග ගොස් ඇත.එම අවස්ථාවේ අසළ වෙළඳසැලක හිටි එම කාන්තාවගේ සොහොයුරෙකු බව පැවසෙන පුද්ගලයෙකු එම ස්ථානයට පැමිණ පාසල් සිසුන්ට තියුණු ආයුධයකින් පහරදී ඇතැයි මූලික පරීක්ෂණවලදී අනාවරණය තිබේ.පහරකෑමෙන් තුවාල ලැබූ සිසුන් දෙදෙනෙකු මාතර මහ රෝහලේ ප්‍රතිකාර ලබන අතර අනෙක් සිසුවා ප්‍රතිකාර ලබා රෝහලෙන් පිටව ගොස් තිබේ.සිද්ධිය සම්බන්ධයෙන් මේ වන විට පුද්ගලයින් දෙදෙනෙකු අත්අඩංගුවට ගෙන ඇති බව අකුරැස්ස පොලිසිය සඳහන් කළේය.", "URL": "https://sinhala.adaderana.lk/news.php?nid=63033", "Category": null, "Parent URL": null}