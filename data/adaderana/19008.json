{"Source": "Adaderana", "Timestamp": "September 28, 2011 09:08 am", "Headline": "පිලිපීන ගංවතුරෙන් 16 දෙනෙකු මරුට ", "News Content": "පිලිපීනයට බලපෑ ගංවතුර තත්ත්වයෙන් පුද්ගලයින් 16 දෙනෙකු ජීවිතක්ෂයට පත්ව තිබේ. මියගිය පිරිස අතර කුඩා දරුවන් පිරිසක් ද සිටින බව වාර්තා වේ. ඔවුන්ගෙන් වැඩි පිරිසක් පිලිපීනයේ මැනිලාහි පදිංචිකරුවන් බව වාර්තා වේ. ගංවතුරෙන් මැනිලා හි පිහිටි අමෙරිකානු තානාපති කාර්යාලයට හා ‍පිලිපීන කොටස් වෙළඳපොළට ද බලපෑම් එල්ල වී ඇති බව සඳහන්ය. මැනිලා හි පිහිටි ප්‍රධාන රෝහලේ බිම් මහල ද ජලයෙන් යට වී තිබේ. ලක්ෂයකට අධික පිරිසක් මෙම ගංවතුරින් පීඩාවට පත්ව ඇති බව එරට බලධාරීන් පවසයි. ටයිෆූන් සුළි කුණාටුව හේතුවෙන් මෙම ගංවතුර තත්ත්වය ඇති වී ඇති අතර එය ඉදිරි සතිය තුළ චීනයේ දකුණු දිග ප්‍රදේශයට බලපෑම් එල්ල කරනු ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=19008", "Category": null, "Parent URL": null}