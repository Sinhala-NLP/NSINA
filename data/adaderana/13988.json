{"Source": "Adaderana", "Timestamp": "February 5, 2011 08:39 am", "Headline": "ගොවිජන සේවා සංවර්ධන දෙපාර්තමේන්තුවේ නිවාඩු අවලංගුයි", "News Content": "ගොවිජන සේවා සංවර්ධන දෙපාර්තමේන්තුව යටතේ සේවය කරන දිස්ත්‍රික් භාර සහකාර කොමසාරිස්වරු, ප්‍රාදේශීය ඉංජිනේරුවරු, ප්‍රාදේශීය නිලධාරීන් හා තාක්ෂණික කාර්ය මණ්ඩලවලට අයත් සියලු නිලධාරීන්ගේ නිවාඩු වහාම ක්‍රියාත්මක වන පරිදි අවලංගු කර තිබේ. දිවයිනේ ප්‍රදේශ රැසකට බලපා ඇති ජලගැලීම් තත්ත්වය හේතුවෙන් මෙම පියවර ගත් බව ගොවිජන සේවා සංවර්ධන දෙපාර්තමේන්තුව පවසයි. එමෙන්ම නැගෙනහිර හා උතුරු මැද පළාත්වල වැව් අමුණු ආරක්ෂා කර ගැනීම පිණිස තම සේවා ප්‍රදේශවල රැදී සිටින ලෙස එම දෙපාර්තමේන්තුව අදාළ නිලධාරීන්ට දැනුම් දෙයි. වැව් අමුණු ආරක්ෂා කරගැනීමේ දී වාරිමාර්ග ඉංජිනේරුවරුන් හා පළාත් වාරිමාර්ග ඉංජිනේරුවරුන් සම සම්බන්ධීකරණයෙන් කටයුතු කරන ලෙස ගොවිජන සේවා සංවර්ධන දෙපාර්තමේන්තුව නිලධාරීන්ට තවදුරටත් දැනුම් දෙයි.", "URL": "https://sinhala.adaderana.lk/news.php?nid=13988", "Category": null, "Parent URL": null}