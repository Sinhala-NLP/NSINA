{"Source": "Adaderana", "Timestamp": "July 17, 2018 04:51 pm", "Headline": " කතරගම මැණික් ගඟේ මෙහෙයුමක්-හසුවුණ කෙනා මෙන්න", "News Content": "කතරගම මැණික් ගඟේ බැතිමතුන් දිය නාන තොටුපල තුළ නිතර ගැවසෙන කිඹුලන් ඇල්ලීම සඳහා වනජීවි දෙපාර්තමේන්තුව මඟින් විශේෂ වැඩසටහනක් මේ දිනවල ආරම්භ කර තිබේ. දින ගණනක් සිදුකරන ලද උගුල් ඇටවීමෙන් අද(17) පෙරවරුවේ එක් කිඹුලෙකු දේවාලය ආසන්නයේ ඇති දිය කපන තොටුපලේදී යකඩ කුඩුවකට හසු වි සිටි බව අප වාර්තාකරු සඳහන් කළේය. අල්ලා ගන්නා ලද කිඹුලා යාල අංක 02 කලාපයට මුදා හැරීමට වනජීවි නිලධාරීන් රැගෙන යනු ලැබීය. මෙම කිඹුලන් ඇල්ලීම ඌව හා දකුණු පළාත් වනජීවි සහකාර අධ්‍යක්ෂක ප්‍රසන්න විමලදාස මහතාගේ උපදෙස් මත කතරගම අඩවි වනජීවි නිලධාරීන් විසින් සිදු කරනු ලබයි.", "URL": "https://sinhala.adaderana.lk/news.php?nid=92716", "Category": null, "Parent URL": null}