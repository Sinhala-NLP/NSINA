{"Source": "Adaderana", "Timestamp": "February 27, 2012 10:24 am", "Headline": "කතරගමින් වාසනාව සොයන්න පැමිණි 11 ක් අවාසනාවේ ", "News Content": "කතරගම,තම්මැන්නාව ප්‍රදේශයේ ඉල්ලම් හෑරීමට පැමිණි පුද්ගලයින් 11 දෙනකු අත්අඩංගුවට ගත් බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. මෙම පුද්ගලයින් ප්‍රදේශයේ පුද්ගලයින් නොවන බවට ලැබුණු තොරතුරක් මත අත්අඩංගුවට ගනු ලැබූ බවත්,මොවුන් පැමිණි බව කියන ත්‍රී රෝද රථ,ට්‍රක් රථ ඇතුළු වාහන කිහිපයක්ද පොලිස් භාරයට ගත් බව හෙතෙම සඳහන් කළේය. කතරගම,තම්මැන්නාව ප්‍රදේශයේ අලුත් මැණික් ඉල්ලමක් මතුවීමත් සමග පිටස්තර පුද්ගලයින්ට එම ප්‍රදේශයට ඇතුළුවීම තහනම් කර තිබේ. කෙසේ වෙතත් අත්අඩංගුවට ගනු ලැබූ මෙම සැකකරුවන් අද තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22423", "Category": null, "Parent URL": null}