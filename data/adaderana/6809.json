{"Source": "Adaderana", "Timestamp": "February 19, 2010 12:50 pm", "Headline": "පොදු කරුණු වලදී ජවිපෙ සමඟ එකඟයි", "News Content": "ඉදිරි මැතිවරණයේ දී වෙන් වෙන්ව තරග කළ ද පොදු කරුණු සම්බන්ධයෙන් ජනතා විමුක්ති පෙරමුණ සමඟ එක්ව කටයුතු කරන බව එක්සත් ජාතික පක්ෂ මහ ලේකම් තිස්ස අත්තනායක මහතා පවසයි. ජනාධිපතිවරණයේ දී ද මේ අකාරයෙන් වෙන් වෙන් වශයෙන් සරත් ෆොන්සේකා මහතාට සහය පළ කළ බව ඔහු පෙන්වාදෙයි. එම මැතිවරණ‍යේ දී ද ජනතා විමුක්ති පෙරමුණ සහ තම පක්ෂය අතර සන්ධානයක් නොතිබූ බව තිස්ස අත්තනායක මහතා අවධාරණය කරයි. කෙසේ වුවද තම නව සන්ධානය සමඟ එක් වීමට එක්සත් ජාතික පක්ෂයට තවදුරටත් අවස්ථාව ඇති බව ජනතා විමුක්ති පෙරමුණ ඊයේ ප්‍රකාශ කළේය.", "URL": "https://sinhala.adaderana.lk/news.php?nid=6809", "Category": null, "Parent URL": null}