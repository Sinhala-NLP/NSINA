{"Source": "Adaderana", "Timestamp": "December 1, 2012 04:05 pm", "Headline": "නාවික ධජවලට සෙත්පතයි", "News Content": "ශ‍්‍රී ලංකා නාවික හමුදාවේ 62 වන සංවත්සරය නිමිත්තෙන් නාවික හමුදා ධජයන්ට සෙත්පැතීමේ ආගමික උත්සවයක් අද (01) පෙරවරුවේ පැවැත්විණ. අටමස්ථානාධිපති පල්ලේගම සිරිනිවාස නාහිමියන්ගේ අනුශාසනා පරිදි නාවික හමුදාපති වයිස් අද්මිරාල් ජයනාත් කොළඹගේ මහතාගේ ප‍්‍රධානත්වයෙන් අනුරාධපුර ඓතිහාසික ශ‍්‍රී මහා බෝධීන් වහන්සේ අභියස දී මෙම කටයුතු සිදුකෙරුණු බව සඳහන්ය. ශ‍්‍රී මහා බෝධීන් වහන්සේ අභියස දී නාවික හමුදා ධජයන්ට සෙත් පැතීම සිදුකෙරුණු පළමු අවස්ථාව මෙයයි. නාවික හමුදා නිලධාරීන් විසින් රැගෙන එනු ලැබූ ධජයන් නාවික හමුදාපතිවරයා විසින් ශ‍්‍රී මහා බෝ සමිදුන් අභියස තැන්පත් කිරීමෙන් අනතුරුව මහා සංඝරත්නය විසින් සෙත්පිරිත් දේශනාකර ආශිර්වාද කරන ලදී.", "URL": "https://sinhala.adaderana.lk/news.php?nid=29637", "Category": null, "Parent URL": null}