{"Source": "Adaderana", "Timestamp": "May 5, 2011 10:25 am", "Headline": "හෂාන්ට අපරාධ පරීක්ෂණ දෙපාර්තමේන්තුවෙන් නැවත කැඳවීමක් ", "News Content": "තරග පාවාදීමේ චෝදනා සම්බන්ධව තවත් ප්‍රකාශයක් ලබාගැනීම සඳහා අපරාධ පරීක්ෂණ දෙපාර්තමේන්තුව වෙත වාර්තා කරන ලෙස ශ්‍රී ලංකා කණ්ඩායමේ හිටපු ටෙස්ට් ක්‍රිකට් නායක හෂාන් තිලකරත්න මහතා වෙත එම දෙපාර්තමේන්තුව දැනුම් දී තිබේ. හෙට(06) පස්වරු 1 .00 ට එම දෙපාර්තමේන්තුවට වාර්තා කරන ලෙස දැනුම් දී ඇති බව හෂාන් තිලකරත්න මහතා අද දෙරණට සඳහන් කළේය. පසුගිය 03 වන දින ද තමන් විසින් සිදුකළ තරග පාවාදීමේ චෝදනා සම්බන්ධ ප්‍රකාශය පිළිබඳව තිලකරත්න මහතා අපරාධ පරීක්ෂණ දෙපාර්තමේන්තුව වෙත ප්‍රකාශයක් ලබාදෙනු ලැබීය. ශ්‍රි ලංකා ක්‍රිකට් කණ්ඩායම 1992 වසරේ සිට තරග පාවාදීම්වලට ලක්වූ බවට හෂාන් තිලකරත්න මහතා මීට පෙර ප්‍රකාශයක් සිදුකර තිබුණි.", "URL": "https://sinhala.adaderana.lk/news.php?nid=15900", "Category": null, "Parent URL": null}