{"Source": "Adaderana", "Timestamp": "April 9, 2012 04:20 pm", "Headline": "සියලු තොග ගබඩා පරීක්ෂා කරන්නැයි ඇමතිගෙන් උපදෙස්", "News Content": "දිවයිනේ ප්‍රධාන නගර සියල්ලේම ඇති තොග ගබඩා පරීක්ෂා කිරීමට පියවර ගන්නා‍ ලෙස සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පාරිභෝගික අධිකාරියට දැනුම් දී තිබේ. ප්‍රමිතියෙන් තොර අත්‍යවශ්‍ය භාණ්ඩ වෙළ‍ඳපොළට නිකුත් කරන වෙළෙඳුන්ට එරෙහිව තරාතිරම නොබලා නීතිය ක්‍රියාත්මක කරන බව අමාත්‍යවරයා පවසයි. ජොන්ස්ටන් ප්‍රනාන්දු අමාත්‍යවරයාගේ නියෝගයකට අනුව ඊයේ(08) දිනයේ කොටහේන ප්‍රදේශයේ තොග ගබඩා සංකීර්ණ 02 ක් පාරිභෝගික අධිකාරියේ නිලධාරීන් විසින් පරික්ෂාවට ලක්කර ඇත. එහි දී පරිභෝජනයට නුසුදුසු රුලං කිලෝග්‍රෑම් 6,850ක්, අල කිලෝග්‍රෑම් 4,870 ක් සහ පරිප්පු කිලෝග්‍රෑම් 2,700 ක් සොයාගැනීමට හැකිවූ බව සමූපකාර හා අභ්‍යන්තර වෙළඳ අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=23396", "Category": null, "Parent URL": null}