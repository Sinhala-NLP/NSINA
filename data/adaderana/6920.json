{"Source": "Adaderana", "Timestamp": "February 25, 2010 12:51 pm", "Headline": "හකීම්ගේ ආරක්ෂාව ගැන ශ්‍රේෂ්ඨාධිකරණය විමසයි", "News Content": "ශ්‍රී ලංකා මුස්ලිම් කොංග්‍රසයේ නායක රවුෆ් හකීම් මහතාගේ අ‍ාරක්ෂාව ඉවත් කිරීම සම්බන්ධයෙන් කරුණු ඉදිරිපත් කරන ලෙස ශ්‍රේෂ්ඨාධිකරණය නීතිපතිවරයා‍ට නියෝග කර තිබේ. රවුෆ් හකීම් මහතා ගොනු කළ මූලික අයිතිවාසිකම පෙත්සම සලකා බැලූ ශ්‍රේෂ්ඨාධිකරණය අද මෙම න‍ියෝගය නිකුත් කළේය. පාර්ලිමේන්තුව විසුරුවා හැරීමෙන් පසු පොලිස්පතිවරයා තමන්ගේ ආරක්ෂාව ඉවත් කළ අතර එමගින් තම ජීවිතය අවදානම් තත්ත්වයකට පත්වූ බව රවුෆ් හකීම් මහතා සිය පෙත්සමෙන් දක්වා තිබුණි. අදාළ ආරක්ෂාව ඉවත් කිරීම සම්බන්ධයෙන් පොලිස්පතිවරයා‍ගෙන් කරුණු විමසා ලබන මාර්තු 1 වැනිදා අධිකරණයට දන්වන්නැයි ශ්‍රේෂ්ඨාධිකරණය නීතිපතිවරයාට නිකුත් කළ නියෝගයේ තවදුරටත් සඳහන් වේ.", "URL": "https://sinhala.adaderana.lk/news.php?nid=6920", "Category": null, "Parent URL": null}