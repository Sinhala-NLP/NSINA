{"Source": "Adaderana", "Timestamp": "May 3, 2018 01:07 pm", "Headline": "බලධාරීන්ගේ අවධානය යොමු නොවී අසරණ වුණ පවුල් 2000ක් ", "News Content": "වැලිමඩ නැදුම්ගමුව මාර්ගය කලක සිට දැඩිලෙස අබලන් වීම හේතුවෙන් එම මාර්ගය භාවිත කරන පවුල් දෙදහසක් පමණ දැඩි ලෙස දුෂ්කරතාවයට පත්ව සිටියි. අවස්ථා ගණනාවකදීම බලධාරීන් දැනුවත් කරමින් විසදුම් ඉල්ලා සිටියත් අද වනතුරුත් ඒ සඳහා කිසිදු බලධාරියෙකුගේ අවධානය යොමු නොවු බව ඔවුන් පෙන්වා දෙයි. ලන්දේගම, කබිල්ලේගම, කරගහවෙල, ගල්ගොඩකන්ද, ඇල්ල, නැදුම්ගමුව, මාවිතිකුඹුර, කෙරදිමුල්ල, අලුගොල්ල ආදී ගම්මාන රැසක ජනතාවගේ සිය ගමන් අවශ්‍යතාව සපුරනු ලබන්නේ වැලිමඩ සිට නැදුම්ගමුව දක්වා ඇති මෙම මාර්ගයයි. කෘෂිකර්මාන්තය සිය ජීවනෝපාය කරගත් ජනතාවක් වාසය කරනු ලබන මෙම ප්‍රදේශයේ ජනතාවට වැලිමඩ සිට බෝගහකුඹුර දක්වා යාමට ඇති කෙටිම මාර්ගය ද මෙය වනවා. වසර ගණනාවක සිට නිසි ප්‍රතිසංකරණයක් නොවීම හේතුවෙන් අද වන විට මාර්ගය දැඩි ලෙස අබලන්ව ඇත්තේ වාහන ගමනාගමනයටද දැඩි ලෙස බාධා එල්ල කරමින්. අවස්ථා ගණනාවකදීම බලධාරීන් දැනුවත් කරමින් මේ සඳහා විසඳුම් ඉල්ලා සිටියත් අද වනතුරුත් කිසිවකුත් මේ සඳහා අවධානය යොමු නොකළ බවට ප්‍රදේශවාසීන් මැසිවිලි නගයි.", "URL": "https://sinhala.adaderana.lk/news.php?nid=88446", "Category": null, "Parent URL": null}