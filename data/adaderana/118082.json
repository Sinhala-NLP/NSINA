{"Source": "Adaderana", "Timestamp": "September 2, 2019 03:13 pm", "Headline": "නායකත්වය ලේසි පහසු වැඩක් නෙවෙයි-රාහුල හිමි", "News Content": "නායකත්වයට බොහෝ දෙනා ඉදිරිපත් වුවද එය දරා ගනිමින් කටයුතු කිරීම සෑම අයෙකුටම සිදු කළ නොහැකි බව කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ අනුනායක මහාචාර්ය පූජ්‍ය කොටපිටියේ රාහුල හිමියන් පවසයි. උන්වහන්සේ මේ බව සඳහන් කළේ පිළියන්දල මඩපාත ශ්‍රී සුධර්මවර්ධනාරාම විහාරස්ථානයේ පැවති අක්ත පත්‍ර ප්‍රදානෝත්සවයකදීයී. නායකයින් තමාගේ පැත්තෙන් වගකීම ඉටු කරන විට සමාජයේ සිටින ගිහි පැවිදි අය ද තමන්ගේ වගකීම, කාර්යභාර්ය නිසි පරිදි සිදු කළ යුතු බවත් උන්වහන්සේ පැවසීය. මඩපාත ශ්‍රී සුධර්මවර්ධනාරාම විහාරාධිපති ශාස්ත්‍රපති, පණ්ඩිත, පූජ්‍ය හේනානිගල සුගතධීර ස්වාමීන් වහන්සේ වෙත සුමනධීර වංශාලංකාර, දර්ශන ශාස්ත්‍රී, කොළඹ දිසාවේ සංඝනායක පදවිය සහිත අක්තපත්‍ර ප්‍රදානෝත්සවය ඊයේ පස්වරුවේ පැවැත්වුණි.", "URL": "https://sinhala.adaderana.lk/news.php?nid=118082", "Category": null, "Parent URL": null}