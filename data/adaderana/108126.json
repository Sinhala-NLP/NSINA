{"Source": "Adaderana", "Timestamp": "April 17, 2019 08:32 pm", "Headline": "ඔරුව පෙරළී එකම පවුලේ සහෝදරයින් දෙදෙනෙක් මරුට", "News Content": "ඔරුවක් පෙරළී දියේ ගිලී යෑමෙන් පොතුවිල් පොලිස් වසමේ කොට්ටුකල් කලපුවේ දී පාසල් ළමුන් දෙදෙනෙක් මිය ගොස් තිබේ. අද(17) සවස 4 ට පමණ මෙම ස්ථානයේ ‍ඔරුවක් පදිමින් සිට ඇති මොවුන් දෙදෙනාගේ ඔරුව පෙරළී යෑමෙන් දියේ ගිලී ඇතැයි පොලීසිය පවසයි. අනතුරට පත් දරුවන් දෙදෙනා පොතුවිල් රෝහලට ඇතුළත් කර කිරීමේ දී මිය‍ ගොස් තිබේ. මෙසේ මිය ගොස් ඇත්තේ වයස අවුරුදු 16 ක් වු දොමටගොඩ පාර, කොළඹ 7 ලිපිනයේ පදිංචි අලි අක්බර් අර්පාත් අලී නැමත්තෙක් හා වයස අවුරුදු 12 ක් වු එම ලිපිනයේම පදිංචි අලි අක්බර් අබ්දුල්ලා අලී නැමති දරුවෙකි. මෘත ශරීරය පොතුවිල් රෝහලේ මෘත ශරීරාගාරයේ තැන්පත් කර තිබේ. පොතුවිල් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108126", "Category": null, "Parent URL": null}