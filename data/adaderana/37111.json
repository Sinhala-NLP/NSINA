{"Source": "Adaderana", "Timestamp": "September 3, 2013 10:21 am", "Headline": "සබරගමු සරසවි සිසුන්ගෙන් මානව හිමිකම් කොමිසමට පැමිණිල්ලක් ", "News Content": "සබරගමුව විශ්ව විද්‍යාලයේ සිසුන් 16 දෙනෙකුගේ ශිෂ්‍යභාවය අත්තනෝමතිකව අහෝසි කිරීම සම්බන්ධව මානව හිමිකම් කොමිෂන් සභාව වෙත පැමිණිලි කිරීමට තීරණය කර තිබේ. එම සිසුන් විසින් අද(03) දිනයේ මෙම පැමිණිල්ල ගොනුකිරීමට තීරණය කර ඇති බව සඳහන් වෙයි. විනය පරීක්ෂණයකින් තොරව තම ශිෂ්‍ය භාවය අහෝසි කිරීමට විශ්ව විද්‍යාල බලධාරීන් කටයුතු කර ඇති බව එම සිසුන් පවසයි. මේ හේතුවෙන් තම මූලික අයිතිවාසිකම් සෘජුවම උල්ලංඝණය වී ඇති බව ඔවුන් පෙන්වා දෙයි.", "URL": "https://sinhala.adaderana.lk/news.php?nid=37111", "Category": null, "Parent URL": null}