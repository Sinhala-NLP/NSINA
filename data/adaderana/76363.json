{"Source": "Adaderana", "Timestamp": "August 16, 2017 02:26 pm", "Headline": " ජාතිවාදය අවුස්සා රට ගිනි තියන්න එපා!", "News Content": "ජාතිවාදය, ආගම්වාදය අවුස්සමින් රට ගිනි තැබීම දැන් හෝ නවතා දැමිය යුතු බව රාජ්‍ය අමාත්‍ය ඩිලාන් පෙරේරා මහතා පැවසීය. රාජ්‍ය අමාත්‍යවරයා මේ බව සඳහන් කළේ \"දිනවමු හාලි ඇල\" වැඩසටහන යටතේ රු.ලක්ෂ 750ක වියදමින් ග්‍රාමීය මාර්ග සංවර්ධන ව්‍යාපෘතියට අදාළව පැවති වැඩසටහනකදීය.සිංහල බෞද්ධ ලේබලය යටතේ මිනිසුන් මුලා කරන ඊනියා දේශපාලකයන්ට හැදෙන්න හොඳම තැන හාලිඇල බවත්, අඩුම තරමේ හාලිඇලෙන් හෝ ජාතික සමඟිය උගත යුතු බව ඩිලාන් පෙරේරා මහතා පෙන්වා දුන්නේය. මේ අතර කවුරු විරුද්ධ වුවත් අනිවාර්යයෙන්ම 13 වැනි ආණ්ඩු ක්‍රම ව්‍යවස්ථා සංශෝධනය යටතේ පළාත් සභාවලට හිමි බලතල දිය යුතුබව හෙතෙම අවධාරණය කළේය. ඊට ශ්‍රී ලංකා නිදහස් පක්ෂයද සම්පුර්ණ සහය දිය යුතු බව රාජ්‍ය අමාත්‍යවරයා ප්‍රකාශ කළේය. එමෙන්ම උතුරු පළාත් ප්‍රධාන අමාත්‍ය සී.වී.විග්නේශ්වරන් මහතාද උතුරේ ජනතාවට බොරු කියන එක නවතා දැමිය යුතු බව ඩිලාන් පෙරේරා මහතා කියා සිටියේය. ජන්ද ලබා ගැනීමේ අරමුණින් විග්නේශ්වරන් මහතාද ජාතිවාදය වපුරමින් සිටින බවයි හෙතෙම සඳහන් කළේය.", "URL": "https://sinhala.adaderana.lk/news.php?nid=76363", "Category": null, "Parent URL": null}