{"Source": "Adaderana", "Timestamp": "November 11, 2017 03:32 pm", "Headline": "හැටට හැටේ ආපු ලොරිය ලයිට් කණුවකුත් කඩාගෙන අඩි 20 ක ප්‍රපාතයට වැටෙයි ", "News Content": "නොර්වුඩ් සිට හැටන් දක්වා අධික වේගයෙන් ධාවනය වු ලොරි රථයක් හැටන් බගවන්තලාව ප‍්‍රධාන මාර්ගයේ දික්ඔය වනරාජා වත්ත ප‍්‍රදේශයේදි මාර්ගයෙන් ඉවතට පැන අඩි විස්සක් පමණ ප‍්‍රපාතයෙන් කාසල්රි ජලාශයට ජලය ගලා බසිනා දික්ඔය ඇළට පෙරලී ඇති බව හැටන් පොලිසිය පවසයි. අද (11) පස්වරු 1.30 ට පමණ මෙම අනතුර සිදුවි ඇති බව පොලිසිය පැවසීය. අධික වේගයෙන් ධාවනය වි ඇති ලොරි රථයේ හදිසියේ ඇති වු කාර්මික දෝෂයක් හේතුවෙන් ප‍්‍රධාන මාර්ගය අසල තිබූ දුරකථන කණුවක්ද කඩාගෙන ඇළට පෙරලි තිබේ. අනතුරෙන් කිසිවෙකුටත් තුවාල සිදුවි නොමැති අතර අනතුරට හේතුව අධික වේගය බව පොලිසිය වැඩිදුරටත් පැවසීය.", "URL": "https://sinhala.adaderana.lk/news.php?nid=79752", "Category": null, "Parent URL": null}