{"Source": "Adaderana", "Timestamp": "February 15, 2011 11:26 am", "Headline": "ගිනි ගැනීමක් නිසා හොරණ වෙළඳසැලක් මුළුමනින්ම විනාශයි", "News Content": "හොරණ නගර මධ්‍යයේ පිහිටි මෝටර් රථ අමතර කොටස් ‍වෙළඳසැලක අද(15) අලුයම ඇතිවූ ගින්නකින් එම වෙළඳසැල සම්පූර්ණයෙන් විනාශයට පත්ව තිබේ. අද අලුයම 3.45 ට පමණ මෙම ගින්න හටගෙන ඇති බව හොරණ ගිනි නිවීමේ ඒකකය සඳහන් කරනු ලැබීය. විදුලි කාන්දු වීමක් හේතුවෙන් මෙම ගින්න හටගෙන ඇති බවට විශ්වාස කරන අතර ගින්නෙන් සිදුවූ හානිය පිළිබඳ මෙතෙක් ගණනය කර නැත. අද පෙරවරුව වන විට ගින්නෙන් සම්පූර්ණයෙන් මැඩ පැවැත්වීමට හැකිවූ බව හොරණ ගිනි නිවීමේ ඒකකය පෙන්වා දෙනු ලැබීය. ගින්න හේතුවෙන් කිසිවෙකුටත් හානි සිදුව නැත.", "URL": "https://sinhala.adaderana.lk/news.php?nid=14223", "Category": null, "Parent URL": null}