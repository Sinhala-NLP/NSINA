{"Source": "Adaderana", "Timestamp": "December 14, 2011 02:10 pm", "Headline": " ලෝහ තැඹිලි ගෙඩියක් රන්  කළ සැකකරුවා දැලේ", "News Content": "නිධානයකින් ලැබුණු රන් තැඹිලි ගෙඩියක් බව පවසමින් ලෝහයෙන් සැකසූ තැඹිලි ගෙඩියක් රුපියල් කෝටි දෙක හමාරකට අලෙවි කිරීමට උත්සාහ කළ පුද්ගලයෙකු කැකිරාව පොලිසිය විසින් අත්අඩංගුවට ගෙන තිබේ. අදාළ සැකකරු කළුතර , දොඩංගොඩ ප්‍රදේශයේ පදිංචිකරුවෙකු බව පොලිසිය පවසයි. ව්‍යාජ ලෙස සැකසූ තැඹිලි ගෙඩියේ බර ග්‍රෑම් 193යි මිලිග්‍රෑම් 80 ක් වන අතර එහි රන් ආලේප කර තිබූ බව පොලිසිය පවසයි. අදාළ තැඹිලි ‍ගෙඩිය මිලදී ගැනීම සඳහා එප්පාවල ප්‍රදේශයේ ව්‍යාපාරිකයෙකු එකඟතාව පළ කිරීමෙන් පසුව ගනුදෙනුව සිදුකිරීම සඳහා පැමිණෙමින් සිටියදී හිරිපිටියාගම ප්‍රදේශ‍යේ දී සැකකරු අත්අඩංගුවට ගත් බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20681", "Category": null, "Parent URL": null}