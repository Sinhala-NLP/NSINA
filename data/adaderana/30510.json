{"Source": "Adaderana", "Timestamp": "January 5, 2013 11:38 am", "Headline": "දියණිය මැරූ නරුම පියා දිවි නසා ගනියි", "News Content": "අවුරුද්දයි මාස 4ක් වයසැති දියණියට අතින් පයින් පහරදී ඇයව ඝාතනය කළ නාවික හමුදාවේ සේවය කළ බව කියන පියා පොල්ගස්ඕවිට ප්‍රදේශයේ පිහිටි ඔහුට අයත් නිවසක් තුළදී ගෙල වැලලාගෙන සියදිවි නසාගෙන තිබේ. පිළියන්දල, මොරඳන ප්‍රදේශයේ පදිංචි එම පුද්ගලයා විසින් මෙම ඝාතනය සිදුකර තිබු අතර ඉන් පසු ඔහු එම ප්‍රදේශයෙන් ඊයේ පලාගොස් තිබිණ. අනතුරුව ඔහු කහතුඩුව පොල්ගස්ඕවිට ප්‍රදේශයේ ඇති ඔහුට අයත් කියන නිවෙසට ගොස් ඊයේ රාත්‍රී ගෙල වැලලාගෙන මියගොස් ඇති අතර ප්‍රදේශවාසීන් අද උදෑසන එය දැක පොලීසියට දැනුම් දී තිබේ. සිය බිරිඳ සමග ඇති කරගත් ගැටුමකින් පසු ඔහු කෝපයෙන් දැරියට ද පහර දී පෙරේදා රාත්‍රී මෙම ඝාතනය කර තිබු බව පොලීසිය කියයි.", "URL": "https://sinhala.adaderana.lk/news.php?nid=30510", "Category": null, "Parent URL": null}