{"Source": "Adaderana", "Timestamp": "November 12, 2018 04:13 pm", "Headline": "සෞදියේ ප්‍රථිකාර ලැබු ජනපති සුව අතට", "News Content": "මධ්‍යම අප්‍රිකානු රටක් වන ගාබෝන්වල ජනාධිපති අලි බොන්ගෝ මේ වන විට සුවය ලබමින් සිටින බව ඔහුගේ ප්‍රකාශකයා විදෙස් මාධ්‍ය වෙත ප්‍රකාශ කර තිබේ. හදිසි රෝගී තත්ත්වයක් හේතුවෙන් ඔහු මේ වන විට සෞදි අරාබියේ රෝහලක ප්‍රතිකාර ලබමින් සිටියි. 59 හැවිරිදි අලි බොන්ගෝ මීට මාසයකට පමණ ඉහතදී ඇති වූ බරපතළ රෝගී තත්ත්වයක් හේතුවෙන් ප්‍රතිකාර බලන බව වාර්තා වන්නේය. කෙසේ වෙතත් ඔහුගේ ප්‍රකාශකයා පවසා ඇත්තේ ජනාධිපතිවරයා මේ වන විට ශාරිරික හැකියාවන් නැවත ලබාගෙන ඇති බවයි. අලි බොන්ගෝ 2009 වසරේ සිට ගාබෝන් ජනාධිපතිවරයා ලෙස කටයුතු කරනු ලබයි.", "URL": "https://sinhala.adaderana.lk/news.php?nid=99101", "Category": null, "Parent URL": null}