{"Source": "Adaderana", "Timestamp": "August 4, 2014 12:15 pm", "Headline": "චෛත්‍ය නෙළුම් මලින් වසයි", "News Content": "නෙළුම් මල් ලක්ෂ 04 ක් පමණ යොදාගනිමින් චෛත්‍යක් වැසෙන තුරු පුජා කිරීමේ පුන්‍යකර්මයක් ආරච්චිකට්ටුව - වැලිපෑලැස්ස ශ්‍රී විජයසුන්දරාරාම විහාරස්ථානයේදී සිදුකෙරිණ. ශ්‍රී විජය සුන්දරාරාම විහාරාධිකාරී පුජ්‍ය මාදම්වල විමලනන්ද ස්වාමීන් වහන්සේගේ අදහසක් අනුව පැවති මෙම ආගමික වැඩසටහන සඳහා අවශ්‍ය නෙළුම් මල් සැපයීම වයඹ පළාත් සභාවේ ධීවර හා කෘෂිකර්ම අමාත්‍ය සනත් නිශාන්ත පෙරේරා මහතා විසින් සිදුකර ඇත. බැතිමතුන් නෙළුම් මල් චෛත්‍ය රාජයාණන් වෙත පුජා කළ අවස්ථාව සහ නෙළුම් වලින් වැසී ගිය වැලිපැලැස්ස ශ්‍රී විජයසුන්දරාරාමයේ චෛත්‍ය රාජයාණන් වහන්සේ ඡායාරූප වලින් දැක්වෙයි. ඡායා රූ - ජූඩ් සමන්ත", "URL": "https://sinhala.adaderana.lk/news.php?nid=45110", "Category": null, "Parent URL": null}