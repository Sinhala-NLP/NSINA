{"Source": "Adaderana", "Timestamp": "October 29, 2013 01:06 pm", "Headline": "වල්ලාපට්ට කිලෝ 24ක් සමග 2ක් කොටු", "News Content": "ගාල්ල, ඇල්පිටිය ගලාඩුකන්ද ප්‍රදේශයේ දී වල්ලපට්ට ශාක කොටස් තොගයක් සමඟ සැකකරුවන් දෙදෙනෙකු අත්අඩංගුවට ගෙන තිබේ. ඊයේ පස්වරුවේ අදාළ සැකකරුවන් අත්අඩංගුවට ගත් බව වාර්තා වේ. අත්අඩංගුවට ගන්නා අවස්ථාවේ දී සැකකරුවන් සතුව තිබී වල්ලපට්ට කිලෝ 24ක් ද පොලිස් භාරයට ගෙන ඇත. සැකකරුවන් අද දින ඇල්පිටිය අධිකරණයට ඉදිරිපත් කිරීමට නියමිත අතර ඇල්පිටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38465", "Category": null, "Parent URL": null}