{"Source": "Adaderana", "Timestamp": "April 16, 2010 11:07 am", "Headline": "එල්. ටී. ටී. ඊ ලාංඡනයෙන් බ්‍රිතාන්‍ය මැතිවරණයට ", "News Content": "බ්‍රිතාන්‍යයේ ජීවත්වන 69 හැවිරිදි විශ්‍රාමික පුද්ගලයෙකු එල්. ටී. ටී. ඊ සංවිධානයේ ලාංඡනය යටතේ බ්‍රිතාන්‍යයේ ඉදිරි මැතිවරණයට තරග කිරීමට සූදානම් වන බව වාර්තා වේ. ඔහු මෙසේ මැතිවරණයට තරග වදින්නේ විමුක්ති කොටි ජනතා පෙරමුණ ලෙස නව පක්ෂයක් පිහිටුවාගනිමිනි. නඩරාජා බාලසුබ්‍රමනියම් නැමති මෙම පුද්ගලයා මීට පෙර ද එල්. ටී. ටී. ඊ සංවිධානය සමග සම්බන්ධතා පවත්වා ඇත. මැතිවරණ කොමසාරිස්වරයා විසින් ඔහුගේ මෙම පක්ෂය මාර්තු මස 19 වන දින ලියාපදිංචි පක්ෂ නාම ලේඛනයෙන් ඉවත් කර ඇත. ඒ එම පක්ෂය පිළිබඳව විමර්ශන කටයුතු පවත්වන තුරුය. නමුත් පසුව පක්ෂය සඳහා අවසර ලබා දී ඇත.", "URL": "https://sinhala.adaderana.lk/news.php?nid=7829", "Category": null, "Parent URL": null}