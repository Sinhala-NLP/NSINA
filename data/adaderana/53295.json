{"Source": "Adaderana", "Timestamp": "August 17, 2015 05:21 pm", "Headline": "සුසිල් - අනුරගේ ගේට්ටුවේ නොතීසි  ", "News Content": "එක්සත් ජනතා නිදහස් සන්ධානයේ මහ ලේකම්වරයා වන සුසිල් ප්‍රේමජයන්ත මහතා හා ශ්‍රී ලංකා නිදහස් පක්ෂයේ මහ ලේකම් අනුර ප්‍රියදර්ශන යාපා මහතා එම ධූරවලින් ඉවත් කිරීමේ දිසා අධිකරණ නියෝග ඔවුන් පදිංචි නිවෙස් හි ගේට්ටුවල අලවා ඇති බව වාර්තාවෙයි.ඒ මහාධිකරණය විසින් අද කරන ලද නියෝග අනුව බව ආරංචි මාර්ග සඳහන් කරයි.අධිකරණය මෙම තීරණය ලබා දෙන ලද්දේ නීතිඥවරුන් මාර්ගයෙන් මීට පෙර ඔවුන් වෙත යැවූ වාරණ නියෝග නොතීසි බාර නොගැනීම හේතුවෙනි.ඒ අනුව අතුරු තහනම් නොතීසි හා වාරණ නියෝග දැන්වීම් රැගෙන ප්‍රේමජයන්ත මහතාගේ ජම්බුගස්මුල්ලේ නිවසටද යාපා මහතාගේ තිඹිරිගස්යාය නිවසටද ගිය නමුත් ඔවුන් එහි නොසිටි ඇති බව වාර්තාවෙයි.ඒ අනුව අදාළ නොතීසි පිස්කල් නිලධාරීන් විසින් අදාළ නිවෙස්වල ගේට්ටුවල අලවා ඇති බව සඳහන්ය.", "URL": "https://sinhala.adaderana.lk/news.php?nid=53295", "Category": null, "Parent URL": null}