{"Source": "Adaderana", "Timestamp": "June 2, 2012 08:42 am", "Headline": "පුනරුත්ථාපනය වූ රැඳවියන් පිරිසක් අද සමාජයට", "News Content": "පුනරුත්ථාපනය ලැබූ තවත් රැඳවියන් පිරිසක් අද(02) සමාජගත කෙරෙයි. රැඳවියන් 75 දෙනෙකු මේ යටතේ සමාජගත කිරීමට නියමිත බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා පැවසුවේය. අධිකරණ මගින් දඬුවම් ලැබූ එල්.ටී.ටී.ඊ. සාමාජිකයන් පිරිසක් මේ රැඳවියන් පිරිසට අයත් බව අමාත්‍යවරයා පවසයි. තවත් එල්.ටී.ටී.ඊ. රැඳවියන් 678 දෙනෙකු පුනරුත්ථාපනය ලබමින් සිටින බව ඔහු සඳහන් කරයි. මේ වන විට එල්.ටී.ටී.ඊ. සාමාජිකයින් දස දහසකට අධික පිරිසක් සමාජගත කර ඇති බව ද චන්ද්‍රසිරි ගජධීර අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=24701", "Category": null, "Parent URL": null}