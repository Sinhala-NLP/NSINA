{"Source": "Adaderana", "Timestamp": "March 1, 2010 01:59 pm", "Headline": "ඇලෙක්ස් අතුරුදහන් ", "News Content": "ඉන්දුනීසියාවේ අවතැන්ව සිටින 240කට ආසන්න ශ්‍රී ලංකා සරණාගතයින්ගේ මාධ්‍ය ප්‍රකාශක ලෙස කටයුතු කළ සන්ජීව්\"ඇලෙක්ස්\"කුහෙන්ද්‍රරාජ් නැමැත්තා අතුරුදහන්ව ඇති බව වාර්තා වේ. මාස හතරාමාරක පමණ කාලයක සිට මෙම සරණාගතයින් පිරිස රැඳී සිටි යාත්‍රාව තුළ මේ වනවිට ඔහු නොමැති බව සඳහන් වේ. ඇලෙක්ස් සිටින ස්ථානයක් පිළිබඳව තොරතුරක් නොමැති බව මෙසේ සරණාගතව සිටින එක් පුද්ගලයෙකු අද AAP වෙත ප්‍රකාශ කර තිබේ. තම අනන්‍යතාවය හෙළිදරව් කිරීමට අකමැති වූ නාවිකයකු සඳහන් කර ඇත්තේ ඇලෙක්ස් යාත්‍රාවෙන් පලා යන්නට ඇතිබවය. ඔහුව සිරභාරයට නොගත් බවත්, එමෙන්ම ඔහු රැඳී සිටින ස්ථානයක් පිළිබඳව කිසිදු තොරතුරක් නොදන්නා බවත්, ඉන්දුනීසියානු පොලීසිය පවසා ඇත.", "URL": "https://sinhala.adaderana.lk/news.php?nid=7005", "Category": null, "Parent URL": null}