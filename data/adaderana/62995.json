{"Source": "Adaderana", "Timestamp": "August 12, 2016 12:51 pm", "Headline": "තායිලන්තයේ පිපුරුම්-එහි වෙසෙන ශ්‍රී ලාංකිකයින්ට හානි නෑ", "News Content": "සංචාරකයින්ගේ ‍වැඩි ආකර්ශනයට ලක්ව ඇති තායිලන්තයේ නගර කිහිපයක සිදුවූ බෝම්බ පිපුරුම්වලින් අවම වශයෙන් සිව්දෙනෙකු ජීවිතක්ෂයට පත්ව තවත් බොහෝ පිරිසක් තුවාල ලබා තිබේ.‍ෆුකිට් දූපත,ස්වාට්තානි,ක්වා හිං,ප්හාන්ග් නගී ආදී නගරවල මෙම පිපුරුම් සිදුව ඇති බවත්,තාමත් පිපුරුම්වල හානිය පිළිබඳ තක්සේරු කරගත නොහැකි බවත් විදෙස් පුවත් සේවා උපුටා දක්වයි.අද දිනයේ තායිලන්ත රැජිනගේ උපන්දිනය යෙදී ඇති බැවින් දේශීය කඩාකප්පල්කාරීන්ගේ ත්‍රස්ත ක්‍රියාවන් මිස විදේශීය ත්‍රස්ත ප්‍රහාරයක් නොවන බව තායි පොලීසිය සඳහන් කරන බව විදෙස් වාර්තා සඳහන් කරයි.කෙසේ වෙතත් අද දෙරණ කළ විමසුමකට ප්‍රතිචාර දක්වමින් විදේශ කටයුතු අමාත්‍යංශය තහවුරු කරනු ලැබුවේ මෙම ප්‍රහාර මගින් එරට කිසිදු ලාංකිකයෙකුට හානි සිදුව නැති බවයි.", "URL": "https://sinhala.adaderana.lk/news.php?nid=62995", "Category": null, "Parent URL": null}