{"Source": "Adaderana", "Timestamp": "September 14, 2016 02:33 pm", "Headline": "සේවකයෝ ආයුර්වේද සංස්ථා සභාපතිගේ කාර්යාලය වටකරති", "News Content": "නාවින්න ආයුර්වේද සංස්ථා‍වේ සභාපතිවරයා ධූරයෙන් පහකරන ලෙසට බලකරමින් එහි සේවකයින් පිරිසක් යළිත් එම සංස්ථාව පරිශ්‍රයේ මේවන විට වි‍රෝධතාවයක් ආරම්භ කර තිබේ.සභාපති ලාල් සමරසිංහ දූෂිතයෙකු බවත්, ඔහු මෙන්ම එහි කළමනාකාර අධ්‍යක්ෂවරයා ද දූෂිතයෙකු බැවින් වහාම සේවයෙන් ඉවත් කර ඔවුන් දෙදෙනා වෙනුවට වෙනත් අය එම තනතුරුවලට පත්කරන මෙන් ඉල්ලා පසුගිය දිනවලද සේවකයින් එහි විරෝධතා පැවැත්වීය.එහි ප්‍රතිඵලයක් ලෙස සංස්ථා සභාපතිවරයා පසුගිය දිනවල සේවයට වාර්තා නොකර සිටි අතර අද දිනයේදී ඔහු පොලීසිය සමග රාජකාරි ස්ථානයට පැමිණි අවස්ථාවේ එහි සේවකයින් සභාපතිවරයාට ඉන් බැහැරව යාමට නොහැකිසේ විරෝධතා පවත්වමින් සිටින බව අප වාර්තාකරු පැවසීය.", "URL": "https://sinhala.adaderana.lk/news.php?nid=64082", "Category": null, "Parent URL": null}