{"Source": "Adaderana", "Timestamp": "December 15, 2010 09:15 am", "Headline": "ගාල්ල -කොළඹ පාරේ රිය අනතුරකින් එක් අයෙක් මියයයි", "News Content": "ගාල්ල -කොළඹ ප්‍රධාන මාර්ගයේ වස්කඩුව ප්‍රදේශයේ දී සිදු වූ රිය අනතුරකින් පුද්ගලයෙකු ජීවිතක්ෂතයට පත්ව තිබේ. ලොරි රථයක් මාර්ගයෙන් ඉවතට පැන අධි බලැති විදුලි කණුවක ගැටීමෙන් අනතුර සිදු වී ඇති බව පොලිසිය පැවසීය. අනතුරින් තුවාල ලැබූ ලොරි රථයේ රියදුරු නාගොඩ රෝහලේ ප්‍රතිකාර ලබමින් සිටිය දී මිය ගොස් ඇති බව පොලිසිය සදහන් කරයි. මිය ගොස් ඇත්තේ කල්පිටිය, පල්ලිවාසල්තුරේ ප්‍රදේශයේ පදිංචි 24 හැවිරිදි පුද්ගලයෙකි. අනතුරින් තුවාල ලැබූ ලොරි ර‍ථයේ සහයකයා ද නාගොඩ රෝහලේ ප්‍රතිකාර ලබන බව පොලිසිය පවසයි.", "URL": "https://sinhala.adaderana.lk/news.php?nid=12859", "Category": null, "Parent URL": null}