{"Source": "Adaderana", "Timestamp": "June 24, 2013 11:13 am", "Headline": "සා.පෙළ පිළිතුරුපත්‍ර නැවත සමීක්ෂණය අරඹයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයේ පිළිතුරුපත්‍ර නැවත සමීක්ෂණ කටයුතු අද(24) ආරම්භ කර තිබේ. විභාග දෙපාර්තමේන්තුව සඳහන් කළේ ජූලි මස 17 වැනි දින දක්වා විෂයන් 45 කට අදාළව නැවත සමීක්ෂණ කටයුතු සිදුකරන බවය. නැවත සමීක්ෂණය සඳහා අයදුම්පත් 80000 ක් පමණ ලැබී තිබේ. මේ අතර උසස් පෙළ ආදර්ශ ප්‍රශ්න පත්‍ර පාසල් වලට බෙදා දීමේ වැඩපිළිවෙලක් අධ්‍යාපන අමාත්‍යංශය මගින් ක්‍රියාත්මක කිරීමට සැලසුම් කර ඇත. ඒ යටතේ කෑගල්ල ශාන්ත ජෝසෆ් බාලිකා විද්‍යාලයේ උසස් පෙළ ළමුන් වෙනුවෙන් සම්මන්ත්‍රණයක් සහ ප්‍රශ්න පත්‍ර බෙදා දීමක් පළාත් ප්‍රධාන අමාත්‍ය මහීපාල හේරත් මහතාගේ මූලිකත්වයෙන් සිදු කරන ලදී.", "URL": "https://sinhala.adaderana.lk/news.php?nid=35198", "Category": null, "Parent URL": null}