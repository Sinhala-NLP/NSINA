{"Source": "Adaderana", "Timestamp": "November 22, 2016 10:05 am", "Headline": "  ලක්ෂ 18ක දුම්වැටි තොගයක් කටුනායකදී අල්ලයි", "News Content": "නීති විරෝධී විදේශීය දුම්වැටි තොගයක් සමග පුද්ගලයෙකු කටුනායක බණ්ඩාරනායක ජාත්‍යන්තර ගුවන්තොටුපොළේ දී අත්අඩංගුවට ගෙන තිබේ.අද(22) අළුයම ඩුබායි සිට පැමිණි ගුවන් යානයකින් අදාළ පුද්ගලයා අත්අඩංගුවට ගත් බව ගුවන්තොටුපොළ නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේය.ඔහු සතුව තිබී චීනයේ නිෂ්පාදිත දුම්වැටි කාටුන් 183ක් රේගුව බාරයට ගෙන ඇති අතර ඒවායේ වටිනාකම මිලියන එකහමාරක් පමණ වන බව සඳහන්ය.සැකකරුට රුපියල් 56,000ක දඩයක් නියම කර තිබේ.මෙම වසරේ ගත වු කාලය තුළ කෝටි එකහමාරක වටිනාකමකින් යුත් නීති විරෝධී විදේශීය දුම්වැටි තොග රේගුව බාරයට ගෙන ඇති බවයි පරාක්‍රම බස්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66286", "Category": null, "Parent URL": null}