{"Source": "Adaderana", "Timestamp": "January 21, 2019 05:10 pm", "Headline": "පිය සෙනෙහසට හරස් වූ මායිම", "News Content": "දෙමව්පියන් දරුවන් දමා යන යුඟය දරුවන් දෙමව්පියන් දමා යන යුඟයක තිස්සමහාරාම-සේනපුර ප්‍රදේශයේ පාළු නිවසක 78 හැවිරිදි පියෙක් දමා ගොස් ඇති පුවතක් අද දෙරණට වාර්තාවිය තිස්සමහාරාම-සේනපුර ප්‍රදේශයේ පදිංචිව සිටින සිව් දරු පියකු වූ ඩබ්ලිව්.කේ.ඩැනි නැමති මෙම පියතුමා මෙලස පාළු නිවසක දමා ගොස් තිබේ. ධීවර රැකියාවේ නිරත වෙමින් තම දරුවන් ජීවත් කර මොහු මේ වන විට දෙපා වාරු නොමැතිව එක්තැන්ව සිටීයි. දියණියක සහ පිරිමි දරුවන් තිදෙනෙකු රැකබලා ගත් මෙම පියා අංශභාග රෝගයෙන් පෙළෙන තම වැඩිමහල් සොහොයුරා ජීවත්වන අසල නිවසට යාබද පාළු නිවසක දමා ගොස් තිබුණේ මීට දින දෙකකට ඉහත දීය. ඔහු දමා ගොස් ඇති නිවස ද ඔහුගේ පුතෙකුට හිමි නිවසත් බව ප්‍රදේශවාසීන් පවසයි. නැගණිය විසින් තම පියා ගෙනවිත් දමා ඇති බව දැනගත් එම සොයුරා නිවසට පැමිණ නිවසේ සියලු විදුලි පහන්ද ඉවත් කර කරුවල කාමරයකට දමා ගොස් ඇත. මේ පිළිබඳව ගම්වාසීන් පොලීසියට පැමිණිලි කළ ද මෙතෙක් කිසිදු නිලධාරියෙක් මේ පිළිබඳ සොයා බැලීමය පැමිණ නොමැත. වැසිකිලි යාමටත් හැකියාවක් නොමැති මෙම අසරණ පියා කරුවල කාමරයේ මේ වන විටත් විලාප ගසමින් සිටින බව ප්‍රදේහවාසීව් පවසයි. මෙම පියාගේ දේපළ හොර රහසේ දියණිය විසින් ලියවා ගෙන ඇති අතර මේ හේතුවෙන් කිසිදු දරුවෙකු පියා ගැන සොයා නොබලන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=102780", "Category": null, "Parent URL": null}