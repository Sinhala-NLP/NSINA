{"Source": "Adaderana", "Timestamp": "March 21, 2011 04:20 pm", "Headline": "විකිරණශීලීත්වයට ගොදුරු වූ කිසිවකු ගැන තොරතුරු හෙළිවී නෑ ", "News Content": "ජපානයේ සිට දිවයිනට පැමිණෙන්නන් සම්බන්ධයෙන් මේ දක්වා සිදු කරන ලද පරීක්ෂණ වලින් විකිරණශීලීත්වයට ගොදුරු වූ කිසිවෙකුත් සම්බන්ධ තොරතුරු අනාවරණය වී නැතැයි ජාතික පරමාණුක බලශක්ති අධිකාරිය පවසයි. තවදුරටත් ඒ සම්බන්ධයෙන් අඛණ්ඩව පරීක්ෂණ සිදු කෙරෙන බව එම අධිකාරියේ සභාපති මහාචාර්ය ඩබ්ලිව්. අබේවික්‍රම මහතා සඳහන් කළේය. කෙසේ වුවත් මේ සම්බන්ධයෙන් අසත්‍ය ප්‍රචාරයන් දිවයින පුරා පැතිර යන බවත් ඒවායේ කිසිදු සත්‍යතාවයක් නොමැති බවත් ඔහු කියා සිටියේය. විශේෂයෙන් වර්ෂාවත් සමඟ ළිං ජලයට විකිරණ එකතු විය හැකි බවට ඇතැම් අසත්‍ය ප්‍රචාරයන් පැතිර යන බවත් එසේ සිදු වීමට කිසිදු හේතුවක් නොමැති බවත් මහාචාර්ය ඩබ්ලිව්.අබේවික්‍රම මහතා පැවසුවේය.", "URL": "https://sinhala.adaderana.lk/news.php?nid=14986", "Category": null, "Parent URL": null}