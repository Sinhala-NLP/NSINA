{"Source": "Adaderana", "Timestamp": "January 7, 2017 08:48 am", "Headline": "    අධිකරණ නියෝගයට ගරු කරමින් විරෝධතාව පවත්වනවා", "News Content": "හම්බන්තොට මහේස්ත්‍රාත් අධිකරණ බල ප්‍රදේශය තුළ අද(07) දිනයේ උද්ඝෝෂණ, පෙළපාළි හෝ රැස්වීම් පැවැත්වීම තහනම් කරමින් අධිකරණ නියෝගයක් ලබාදී තිබේ.පොලීසිය පවසන්නේ ෂැංග්‍රිලා හන්දිය අසළ සිට අලුත් පාර ගුවන් පාළම දක්වා මාර්ගය, පරණ පාර අඩි සීය මිරිජ්ජවිල හන්දිය දක්වා මාර්ගය, මිරිජ්ජවිල හන්දියේ සිට අඩි සීය සූරියවැව දක්වා මාර්ගය, හම්බන්තොට නගරයේ සිට පරිපාලන සංකීර්ණය ඉදිරිපසින් ඇති ගන්නෝරුව මාර්ගය ඇතුළු ප්‍රදේශවල මෙය බලපැවැත්වෙන බවයි.වග උත්තරකරුවන් 26 දෙනෙකු ඇතුළු සංවිධානයකට මෙම අධිකරණ නියෝගය නිකුත් කර තිබේ. අද සිට දින 14කට බලපැවැත්වෙන පරිදි හම්බන්තොට මහේස්ත්‍රාත් අධිකරණය විසින් පොලීසියේ ඉල්ලීම මත මෙම නියෝගය නිකුත් කර ඇති බව සඳහන්ය.කෙසේවෙතත් අධිකරණ නියෝගයට ගරු කරමින් අදාළ විරෝධතා ව්‍යාපාරය පවත්වන බව නාමල් රාජපක්ෂ මන්ත්‍රීවරයා පවසයි.මෙම ආයෝජන කලාපයට විරුද්ධවීමෙන් සිදුවන්නේ ජනතා සුබසිද්ධිය සැලසීමට එරෙහිවීමක් බව සාගල රත්නායක අමාත්‍යවරයා පෙන්වා දී තිබේ.", "URL": "https://sinhala.adaderana.lk/news.php?nid=67802", "Category": null, "Parent URL": null}