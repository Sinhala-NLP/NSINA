{"Source": "Adaderana", "Timestamp": "February 11, 2014 02:54 pm", "Headline": "සහකාර පොලිස් අධිකාරීන් 5ක් පොලිස් අධිකාරී නිලයට", "News Content": "ශ්‍රී ලංකා පොලිස් සේවයේ සහකාර පොලිස් අධිකාරීවරුන් පස් දෙනෙකු සඳහා උසස් වීම් ලබාදී තිබේ. ඒ අනුව ඔවුන් පොලිස් අධිකාරී තනතුර දක්වා උසස් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. රාජ්‍ය සේවා කොමිෂන් සභාව විසින් සිදුකළ නිර්දේශයන්ට අනුව අදාළ උසස්වීම් ලබාදී ඇත. ඒ අනුව ආර්.එම්.ටී.කේ.ජී. සෙනවිරත්න මහතා පොලිස් වෛද්‍ය සේවා කොට්ඨාසයේ පොලිස් අධිකාරීවරයා ලෙසත්, එන්.ඒ.ටී. ද සිල්වා ජයසිංහ මහතා පොලිස් විශේෂ විමර්ශන ඒකකයේ පොලිස් අධිකාරීවරයා ලෙසත්, එම්.ජී.ආරියරත්න මහතා කන්තලේ කොට්ඨාසයේ පොලිස් අධිකාරීවරයා ලෙසත් උසස් වීම් ලැබ තිබේ. ඊට අමතරව වී.ජී.ඩී.ඩී.ඒ. කරුණාරත්න මහතා පොලිස් විශේෂ කාර්යය බලකායේ පොලිස් අධිකාරීවරයා ලෙසත් අයි.එම්.එස්.කේ.යටවර මහතා කුණ්ඩසාලේ පොලිස් අභ්‍යාස විද්‍යාලයේ පොලිස් අධිකාරීවරයා ලෙසත් උසස් වීම් ලබා ඇති බව සඳහන්ය.", "URL": "https://sinhala.adaderana.lk/news.php?nid=41040", "Category": null, "Parent URL": null}