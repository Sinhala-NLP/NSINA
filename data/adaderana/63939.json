{"Source": "Adaderana", "Timestamp": "September 9, 2016 12:10 pm", "Headline": "මරදානේ ලැඟුම්හලක සිටි අයෙක් අතුරුදන්", "News Content": "මරදාන ප්‍රදේශයේ ලැඟුම්හලක රැඳී සිටි පුද්ගලයෙකු දින කිහිපයක සිට අතුරුදන්ව ඇති බවට පොලිසියට පැමිණිලක් ලැබී තිබේ.අදාළ ලැඟුම්හලේ හිමිකරු විසින් ඊයේ දිනයේ මෙම පැමිණිල්ල සිදු කළ බව මරදාන පොලිසිය සඳහන් කළේය.මහනුවර ප්‍රදේශයේ පදිංචිකරුවෙකු වන අදාළ පුද්ගලයා විවිධ ව්‍යාපාර කටයුතුවල නිරත වන්නෙකු බව සඳහන්ය.මීට දින කිහිපයකට පෙර මරදාන ප්‍රදේශයේ ලැඟුම්හලකට පැමිණ ඇති ඔහු හදිසියේ අතුරුදන්ව ඇති බවට එම ලැඟුම්හලේ හිමිකරු පොලිසියට ප්‍රකාශ කර ඇත.ඔහුගේ බෑගය පමණක් නැවතී සිටි කාමරය තුළ තිබී සොයාගත් බව ලැඟුම්හලේ හිමිකරු පවසා තිබේ.සිද්ධිය සම්බන්ධයෙන් මරදාන පොලිසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=63939", "Category": null, "Parent URL": null}