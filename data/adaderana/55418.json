{"Source": "Adaderana", "Timestamp": "November 30, 2015 03:16 pm", "Headline": "මහ ව්‍යාපෘති ජනවාරියේ සිට පටන් ගන්නවා", "News Content": "බස්නාහිර කලාපයේ මහ නගර ව්‍යාපෘති ලබන වසරේ ජනවාරි මාසයේ සිට ආරම්භ කරන බව මහ නගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.අදියර 03 යටතේ 2030 වසර දක්වා එම ව්‍යාපෘති ක්‍රියාත්මක කිරීමට නියමිතය.ලබන වසරේ සිට 2020 දක්වා පළමු අදියර ක්‍රියාත්මක වන අතර 2020 සිට 2030 දක්වා දෙවන සහ තුන්වන අදියර ක්‍රියාත්මක කිරීමට සැලසුම් කර ඇති බව අමාත්‍යවරයා ලංකා වාණිජ මණ්ඩලයේ මාසික හමුවකදී ප්‍රකාශ කර ඇත.මහජන ආයෝජන, පෞද්ගලික ආයෝජන, ඒකාබද්ධ ආයෝජන සහ සෘජු විදේශ ආයෝජන මත අදාළ ව්‍යාපෘති ක්‍රියාත්මක කරන බව අමාත්‍ය පාඨලී චම්පික රණවක මහතා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=55418", "Category": null, "Parent URL": null}