{"Source": "Adaderana", "Timestamp": "August 15, 2011 08:57 am", "Headline": "නැගෙනහිර විශේෂ ආරක්ෂක කමිටු පිහිටුවයි", "News Content": "නැගෙනහිර පළා‍තේ පැතිර යන භීතීය හේතුවෙන් විශේෂ ආරක්ෂක කමිටු පිහිටුවීමට තීරණය කර තිබේ. නැගෙනහිර පළාත් භාර යුද හමුදා ආඥාපති මේජර් ජෙනරාල් බොනිපස් පෙරේරා මහතාගේ ප්‍රධානත්වයෙන් මඩකළපුව නගරයේ ඊයේ(14) පැවති සාකච්ඡාවක දී මේ බව ප්‍රකාශ විය. ග්‍රීස් යකා නමින් බිය ගන්වමින් විවිධ පුද්ගලයන් අපරාධ වල නිරත වන බව එම සාකච්ඡාවේ දී යුද හමුදා අඥාපතිවරයා සදහන් කළේය. මේ අතර හපුතලේ, තොටලාවත්තේ කම්කරුවන් පිරිසක‍ගේ පහර දීමෙන් ඝාතනයට ලක් වූ පුද්ගලයන් දෙදෙනාගේ අවසන් කටයුතු ඊයේ(14) සිදු විය. ඝාතනයට විරෝධය පාමින් කුඹල්වෙල මන්සන්ධියේ පැයක පමණ විරෝධතාවක් පැවති බව අද දෙරණ වාර්තාකරු සඳහන් කළේය. පොලිස් විශේෂ කාර්යය බලකාය හා පොලිසිය එක්ව මේ වන විට ප්‍රදේශයේ ආරක්ෂාව තර කර තිබේ.", "URL": "https://sinhala.adaderana.lk/news.php?nid=18073", "Category": null, "Parent URL": null}