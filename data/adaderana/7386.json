{"Source": "Adaderana", "Timestamp": "March 19, 2010 02:08 pm", "Headline": "සැකකරුවන් ගැන තවදුරටත් පරීක්ෂණ", "News Content": "අමාත්‍ය ඩග්ලස් දේවානන්ද මහතා ඝාතනය කිරීමට කුමන්ත්‍රණය කළේ යැයි අත්අඩංගුවට ගෙන ඇති සැකකරුවන් තිදෙනා සම්බන්ධයෙන් තවදුරටත් පරීක්ෂණ පවත්වන බව කොළඹ අපරාධ කොට්ඨාශය අධිකරණයට දැනුම් දී තිබේ. අදාළ නඩුව අද කැඳවු අවස්ථාවේ සිද්ධිය සම්බන්ධයෙන් අත්අඩංගුවට ගෙන ඇති ගුවන් හමුදාවෙන් පළාගිය සෙ‍බලෙකු සහ තවත් සැකකරුවන් දෙදෙනෙකු අධිකරණයට ඉදිරිපත් කර තිබුණි. පොලීසිය ඉදිරිපත් කළ කරුණු සළකා බැලූ කොළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය ඔවුන් ලබන පළමු වැනිදා දක්වා රිමාන්ඩ් භාරයේ තැබීමට නියෝග කළේය. අත්අඩංගුවේ පසුවන සැකකාර ගුවන් හමුදාවෙන් පළා ආ සෙබළාට දේවානන්ද මහතා ඝාතනය කිරීම සඳහා එල්.ටි.ටි.ඊ. සංවිධානය විසින් රුපියල් ලක්ෂ 10 ක මුදලක් ලබා දී ඇති බව තහවුරු වී ඇති බව මෙහිදි පොලිසිය අධිකරණයට දැනුම් දී සිටියේය.", "URL": "https://sinhala.adaderana.lk/news.php?nid=7386", "Category": null, "Parent URL": null}