{"Source": "Adaderana", "Timestamp": "April 18, 2019 12:10 pm", "Headline": "ට්‍රම්ප්ගේ වැඩිමහල් දියණිය කොකෝවා ගොවිපලක සංචාරයක්", "News Content": "ධවල මන්දිරයේ උපදේශිකාවක් මෙන්ම අමෙරිකානු ජනාධිපති ඩොනල්ඩ් ට්‍රම්ප්ගේ වැඩිමහල් දියණිය වන ඉවන්කා ට්‍රම්ප් අයිවරි කෝස්ට් රාජ්‍යයේ සංචාරයක නිරතව සිටියි. අයිවරි කෝස්ට් රාජ්‍යයේ කොකෝවා ගොවිපලක නිරීක්ෂණ චාරිකාවක් සඳහා ඉවන්කා ට්‍රම්ප් එක් වී තිබුණි. එහිදී ඇය එරට තුළ කොකෝවා කර්මාන්තයේ යෙදෙන කාන්තාවන් වෙනුවෙන් අමෙරිකානු ඩොලර් මිලියන දෙකක මුදලක් ආයෝජනය කරන බව නිවේදනය කළේය. අන්තර්ජාතික සංවර්ධනය සඳහා වු එක්සත් ජනපද ආයතනය සමග එක්ව එම මුදල් ආයෝජනය කරන බව ඇය මෙහිදී වැඩිදුරටත් කියා සිටියේය. ඇයත් සමඟ මෙම අවස්ථාවට එහි පරිපාලක මාක් ග්‍රීන් ද එක්ව සිටීම විශේෂත්වයක්. මේ අතර එම මුදල් වාණිජ වශයෙන් ඵලදායි ක්‍රියාකාරකම් සඳහා යෙදවීමට අපේක්ෂා කරන බවත් ඉන් ලැබෙන අදායම් පවුල් අතර බෙදී යාමෙන් ඔවුන්ගේ දරුවන්ට පාසල් යාමට හැකි වනු ඇති බව අයිවරි කෝස්ට් බලධාරීන් ප්‍රකාශ කළේය. ඉවන්කා ට්‍රම්ප් මෙම සංචාරයේදී කාන්තාවන් ආර්ථික වශයෙන් බලගැන්වීම සඳහා අවධානය යොමුකරන සමුළුවකට එක්ව සිටියේ මෙලෙසයි. මෙහිදී ඇය කාන්තා ව්‍යවසායකයින් බල ගැන්වීම සඳහා සහය වන බවට ප්‍රතිඥාවක් ද ලබා දී තිබේ.", "URL": "https://sinhala.adaderana.lk/news.php?nid=108157", "Category": null, "Parent URL": null}