{"Source": "Adaderana", "Timestamp": "November 21, 2015 01:00 pm", "Headline": " පුරා වස්තු සෙවූ 11ක් අත්අඩංගුවේ", "News Content": "පුරාවස්තු ලබා ගැනිමේ අරමුණින් පොල්පිතිගම, කබල්ලෑලෙන රජමහා විහාරස්ථානයේ කැණිම් කටයුතු සිදු කළ පුද්ගලයින් 11 දෙනෙකු අත්අඩංගුවට ගෙන තිබේ.මහව පොලිස් නිලධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලිසිය පැවසුවේය.කැණිම් කටයුතු සඳහා යොදා ගන්නා යන්ත්‍රයක්, උපකරණ කිහිපයක් සහ පූජා භාණ්ඩ, ජිප් රථයක් සහ වෑන් රථයක් පොලිස් බාරයට ගෙන තිබේ.සැකකරුවන් ගාල්ල, අම්පාර, පස්සර, කටුනේරිය, කුලියාපිටිය සහ අනුරාධපුර ප්‍රදේශවල පදිංචිකරුවන් බව පොලිසිය සඳහන් කළේය.සිද්ධිය සම්බන්ධයෙන් මහව පොලිසිය වැඩිදුර විමර්ශන සිදු කරයි.මේ අතර පේදුරුතුඩුව, මනල්කාඩු වෙරළ තීරයේ අනවසරයෙන් කැණීම් කරමින් සිටි සැකකරුවෙකු අත්අඩංගුවට ගෙන තිබේ.බැකෝ යන්ත්‍රයක් උපයෝගී කරගනිමින් පුරා වස්තු ලබාගැනීමේ අරමුණින් කැනීම් සිදුකර ඇති බව පොලීසිය පැවසුවේය.අත්අඩංගුවට ගෙන ඇත්තේ පේදුරුතුඩුව, තුම්පලේ ප්‍රදේශයේ පදිංචි 33 හැවිරිදි පුද්ගලයෙකි.සැකකරු අද දින පේදුරුතුඩුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55237", "Category": null, "Parent URL": null}