{"Source": "Adaderana", "Timestamp": "February 23, 2014 02:35 pm", "Headline": "කර්සායි සංචාරය කල්දමයි", "News Content": "ඇෆ්ගනිස්ථාන ජනාධිපති හමීඩ් කර්සායි මහතාගේ ශ‍්‍රී ලංකා සංචාරය හදිසියේ කල්දමා තිබේ. නිල සංචාරයක් සඳහා ඇෆ්ගන් ජනාධිපතිවරයා අද (23) මෙරටට පැමිණීමට නියමිතව තිබුණි. කෙසේ වුවද ඔහුගේ සංචාරය හදිසියේ කල්දමා ඇති බව විදෙස් මාධ්‍ය වාර්තා කරයි. තලෙයිබාන් සංවිධානය විසින් ඇෆ්ගනිස්ථාන හමුදා සෙබළුන් 19 දෙනෙකු ඝාතනය කිරීමත් සමග එරට ඇති වූ වාතාවරණය සැලකිල්ලට ගෙන හෙතෙම ශ්‍රී ලංකා සංචාරය කල්දමා ඇති බව එම වාර්තා අනාවරණය කරයි.", "URL": "https://sinhala.adaderana.lk/news.php?nid=41330", "Category": null, "Parent URL": null}