{"Source": "Adaderana", "Timestamp": "June 8, 2016 12:34 pm", "Headline": "  උතුරේ හමුදා කඳවුරු ඉවත් කළ යුතුයි", "News Content": "උතුරේ ජනතාව පදිංචිව සිටින ප්‍රදේශවල තිබෙන යුධ හමුදා කඳවුරු සියල්ල ඉවත් කළ යුතු බව ඊ.පි.ආර්.එල්.එෆ්.පක්ෂ නායක සුරේෂ් ප්‍රේමචන්ද්‍රන් මහතා පවසයි. කොස්ගම සලාව යුධ හමුදා කඳවුරේ සිදුවූ ආකාරයට උතුරේ යුධ හමුදා කඳවුර තුළ ද යම් පිපිරීමක් සිදුවුවහොත් සිවිල් ජනතාවගේ ජීවිත දැඩි අවදානමක පවතින බව ඔහු පවසයි. මේ හේතුවෙන් උතුරේ යුධ හමුදා කඳවුරු වහාම ඉවත් කිරීමට පියවර ගත යුතු බව සුරේෂ් ප්‍රේමචන්ද්‍රන් මහතා පවසයි. වර්තමානයේ යුධ ගැටුම් නොපවතින බැවින් හමුදා කඳවුරු පවත්වාගෙන යාමේ අවශ්‍යතාවයක් නොමැති බව ඔහු පෙන්වා දෙයි.", "URL": "https://sinhala.adaderana.lk/news.php?nid=60902", "Category": null, "Parent URL": null}