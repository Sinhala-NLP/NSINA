{"Source": "Adaderana", "Timestamp": "February 8, 2019 11:15 am", "Headline": "පුද්ගලයෙකුට ගිනි අවියක් පෙන්වා මරණ තර්ජන සිදුකළ දෙදෙනෙකුට වැඩ වරදියි", "News Content": "පුද්ගලයෙකුට ගිනි අවියක් පෙන්වා මරණ තර්ජන සිදුකළ පුද්ගලයින් දෙදෙනෙකු සීදුව පොලීසිය මඟින් අත්අඩංගුවට ගෙන තිබේ. සීදුව ලියනගේමුල්ල ප්‍රදේශයේ නිවසක් අසලට වෑන් රථයකින් පැමිණි එම සැකකරුවන් දෙදෙනා අදාළ නිවෙස් හිමියාට මරණ තර්ජන කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මේ සම්බන්ධයෙන් ලද තොරතුරක් මත සීදුව පොලීසිය අදාළ ස්ථානයට ගොස් සැකකරුවන් අත්අඩංගුවට ගෙන තිබේ. සිදුකළ විමර්ශන වලදී අනාවරණය වී ඇත්තේ ඔවුන් සතුව තිබී විදේශිය රටක නිෂ්පාදිත ගිනි අවියක් සමඟ පතොරම් 19ක් සොයාගෙන ඇති අතර මුදල් ආරවුලක් හේතුවෙන් මෙම තර්ජනය සිදුකර ඇති බවටයි. සැකකරුවන් 32 සහ 35 හැවිරිදි වයස් වල පසුවන ජාඇල ප්‍රදේශයේ පදිංචිකරුවන් වන අතර ඔවුන් අද මීගමුව මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103897", "Category": null, "Parent URL": null}