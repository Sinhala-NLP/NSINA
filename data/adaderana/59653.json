{"Source": "Adaderana", "Timestamp": "April 30, 2016 10:33 am", "Headline": "ප්‍රජා විද්‍යා සෞඛ්‍ය ගැන සමීක්ෂණයක්", "News Content": "ප්‍රජා විද්‍යා හා සෞඛ්‍ය සම්බන්ධයෙන් තවත් විශේෂ සමීක්ෂණයක් ආරම්භ කිරීමට නියමිත බව ජන ලේඛන හා සංඛ්‍යා ලේඛන දෙපාර්තමේන්තුව පවසයි.එහි අධ්‍යක්ෂ ජනරාල් ඒ.ජේ සතරසිංහ මහතා පැවසුවේ වයස අවුරුදු 15ත් 49ත් අතර කාන්තාවන් පිළිබඳ එහිදී සමීක්ෂණයට ලක් කරන බවයි.ඒ අනුව අදාළ සමීක්ෂණය තුළින් එම වයස් සීමාවට අදාළව කාන්තාවන්ගේ අධ්‍යාපන මට්ටම්, ප්‍රජනන සෞඛ්‍ය පිළිබඳ තොරතුරු සහ පෝෂණ මට්ටම් සම්බන්ධයෙන් තොරතුරු එක්රැස් කිරීමට නියමිතය.මීට අමතරව වයස අවුරුදු 25ට අඩු ළමුන්ගේ සෞඛ්‍ය තත්ත්වය සම්බන්ධයෙන් තොරතුරු එක්රැස් කරන බව සතරසිංහ මහතා පැවසුවේය.", "URL": "https://sinhala.adaderana.lk/news.php?nid=59653", "Category": null, "Parent URL": null}