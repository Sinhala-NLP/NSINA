{"Source": "Adaderana", "Timestamp": "June 20, 2015 02:53 pm", "Headline": "ඉන්දීය ධීවරයින් නිදහස් කරන්න - ඉන්දියාවේ උද්ඝෝෂණ", "News Content": "ඉන්දියාවේ දෙමළ මන්නිලා කොන්ග්‍රසය සහ එරට ධීවර ප්‍රජාව රාමේෂ්වරම්හිදි විරෝධතාවක නිරතවී තිබේ.ශ්‍රී ලංකා නාවික හමුදා අත්අඩංගුවේ පසුවන ඉන්දීය ධීවරයින් 14 දෙනෙකු නිදහස් කරන ලෙස ඉල්ලමින් ඔවුන් මෙම විරෝධතාවයේ නිරතවී ඇති බව සඳහන්ය.මීට අමතර ඉන්දීය රජය විසින් ඉන්දීය ධීවරයින්ගේ ටෝලර් යාත්‍රා වල කොළ පැහැති වර්ණයන් ගන්වන ලෙස සිදුකළ දැනුම් දීමකට විරෝධය පළ කිරිමද මෙම විරෝධතාවයේ එක් අරමුණක් බව ඉන්දීය මාධ්‍ය වාර්තා කළේය.මේ අතර බටහිර රාමනාදපුර ප්‍රදේශයේ ධීවර සභාපති රවිචන්ද්‍ර රාමවන්නි මෙරට අත්අඩංගුවේ පසුවන ධීවරයින්ගේ පවුල්වල සාමාජිකයින් සහ පක්ෂ ස්වේච්ඡා සේවකයින් හා එක්ව මෙරට අත්අඩංගුවේ පසුවන ධීවර යාත්‍රා නිදහස් කර ගන්නා ලෙසද ඉන්දීය මධ්‍යම රජයෙන් ඉල්ලිමක් කර තිබේ.මෙරට අත්අඩංගුවේ ටෝලර් යාත්‍රා 80කට වැඩි සංඛ්‍යාවක් තිබෙන බවත්, ජනාධිපති මෛත්‍රීපාල සිරිසේන මහතා එම යාත්‍රා නිදහස් කිරිමට උපදෙස් ලබාදි ඇති බවත් ඔවුන් පෙන්වා දෙයි.එහෙත් එම යාත්‍රා මේ වනතෙක් නිදහස් කර නොමැති බැවින් යාත්‍රා 19ක් භාවිතයට ගත නොහැකි තත්ත්වයට පත්ව ඇති බව බටහිර රාමනාදපුර ප්‍රදේශයේ ධීවර සභාපති රවිචන්ද්‍ර රාමවන්නි ප්‍රකාශ කර ඇත.", "URL": "https://sinhala.adaderana.lk/news.php?nid=52131", "Category": null, "Parent URL": null}