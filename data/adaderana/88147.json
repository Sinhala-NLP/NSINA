{"Source": "Adaderana", "Timestamp": "April 27, 2018 01:35 pm", "Headline": "නිසි මිලක් නැතුව අනුරාධපුරයේ ගම්මාන රැසක එළවළු ගොවීන් දැඩි දුෂ්කරතාවයක", "News Content": "අස්වනු සඳහා නිසි මිලක් නොමැතිවීම හේතුවෙන් අනුරාධපුර දිස්ත්‍රික්කයේ ගම්මාන රැසක එළවළු ගොවින් දැඩි දුෂ්කරතාවයට පත්ව සිටියි. ගොවීන් පවසන්නේ මේ හේතුවෙන් සිය එකම ජීවනෝපාය වන එළවළු වගාව අත්හැර දැමීමට සිදුව ඇති බවයි. අනුරාධපුර දිස්ත්‍රික්කයේ ගල්නෑව, තොරණේගම, මානාකැටේ ,බුල්නෑව සහ නෑගම්පහ ආදි ගම්මානවල ජනතාවගේ ජීවනෝපාය වන්නේ එළවළු ගොවිතැනයි. තක්කාලි,වම්බටු සහ පතෝල ආදි එළවළු වර්ග රැසක් මෙම ගොවින් විසින් වගා කරනු ලබයි. මෙලෙස වගා කර ලබා ගන්නා අස්වැන්නට නිසි මිලක් නොමැතිවීම නිසා ගොවීන් පත්ව ඇත්තේ දැඩි දුෂ්කරතාවයටයි. වෙළෙන්දන් විසින් ඉතාමත් සුළු මිලකට සිය අස්වැන්න මිලට ගන්නා බැවින් මේ වන විට ගොවින් ගොවි බිම් ද අත්හැර දමා ගොස් තිබේ.", "URL": "https://sinhala.adaderana.lk/news.php?nid=88147", "Category": null, "Parent URL": null}