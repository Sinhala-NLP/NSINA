{"Source": "Adaderana", "Timestamp": "March 2, 2019 10:33 am", "Headline": "බංග්ලාද්ශ-නවසීලන්ත පළමු ටෙස්ට් තරඟයේ පළමු ඉනිම අත්හිටුවයි", "News Content": "සංචාරක බංග්ලාද්ශ කණ්ඩායම සහ නවසීලන්ත කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ පළමු ඉනිම ලකුණු 715ක් ලබා සිටියදී ඉනිම අත්හිටුවිමට නවසීලන්ත කණ්ඩායම තීරණය කර තිබේ. තරඟයේ කාසියේ වාසිය දිනා ප්‍රථමයෙන් පන්දුවට පහරදුන් බංග්ලාදේශ කණ්ඩායම පළමු ඉනිම සඳහා සියලු දෙනා දැවී ලකුණු 234ක් ලබා ගත්තේය. පිළිතුරු ඉනිම සඳහා පන්දුවට පහර දුන් නවසීලන්ත කණ්ඩායම කඩුලු 06ක් දැවී ලකුණූ 715ක් ලබා සිටියදී පළමු ඉනිම අත්හිටුවීමට තීරණය කළේය. කේම් විලියම්සන් නොදැවී ලකුණු 200ක් ලබා ගත් අතර ටොම් ලැතැම් ලකුණු 161ක් සහ ජේට් රාවල් ලකුණු 132ක් ලබා ගැනිමට සමත් වුණේය. ඒ අනුව දෙවන ඉනිම සදහා පන්දුවට පහර දෙන බංග්ලාදේශ කණ්ඩායම මීට ටික වේලාවකට පෙර කිසිවෙකු නොදැවී ලකුණු 69 ක් ලබා සිටියේය.", "URL": "https://sinhala.adaderana.lk/news.php?nid=105332", "Category": null, "Parent URL": null}