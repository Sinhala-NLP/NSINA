{"Source": "Adaderana", "Timestamp": "April 16, 2010 03:59 pm", "Headline": "වෙඩි පහරින් තරුණයෙක් මියයයි", "News Content": "රඹුක්කන, කඩිගමුව, පත්තම්පිටිය ප්‍රදේශයේ දෙපිරිසක් අතර ඇතිවූ ගැටුමකින් එක් පුද්ගලයෙකු මියගොස් තිබේ. වෙඩි වැදීමකින් අදාළ පුද්ගලයා මියගොස් ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. වෙඩි වැදීමෙන් තුවාල ලැබූ 25 හැවිරිදි තරුණයා කෑගල්ල රෝහලට ඇතුළත් කරන විටත් මියගොස් සිටි බව ජයකොඩි මහතා සඳහන් කරයි. පෞද්ගලික ආරවුලක් මත මෙම ඝාතනය සිදු කර තිබෙන බව සඳහන්ය. පොලිස් මාධ්‍ය ප්‍රකාශකවරයා සඳහන් කළේ සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර අනෙක් සැකකරුවන් සොයා මෙහෙයුම් ක්‍රියාත්මක වන බවය.", "URL": "https://sinhala.adaderana.lk/news.php?nid=7835", "Category": null, "Parent URL": null}