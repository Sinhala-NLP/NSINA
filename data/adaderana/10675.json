{"Source": "Adaderana", "Timestamp": "September 6, 2010 01:29 pm", "Headline": "ගෝතමාලාවේ නාය යාමකින් 36 ක් මරුට ", "News Content": "සති ගණනක් පුරා ගෝතමාලාවට ඇද හැලෙන අධික වාර්ෂාපතනය හේතුවෙන් සිදුවු නාය යෑමකින් පුද්ගලයින් 36 දෙනෙකු ජිවිතක්ෂයට පත්වී තිබේ. මෙම පිරිස මියගොස් ඇත්තේ මීට පෙර සිදුවු නාය යෑමකින් යටව තිබු බස් රථයක් ගොඩ ගනිමින් සිටියදී බව සඳහන්ය. මේ වන විටත් විසි දෙනෙකුගේ මළ සිරුරු හමුවී ඇති අතර තවත් 40 දෙනෙකු පමණ අතුරුදන්ව ඇති බවට බලධාරීන් සැක පළ කරයි. අනතුර සිදුවු ස්ථානයට එරට ජනාධිපතිවරයා ද පැමිණ සහන සේවා කටයුතු නීරීක්ෂණය කළ බව ගෝතමාලා වාර්තා පවසයි. ගෝතමාලාවට මැයි මාසයේ බලපෑ මෝසම් වාර්ෂාපතනය හේතුවෙන් පුද්ගලයින් 165 දෙනෙකු පමණ මියගොස් තිබුණි.", "URL": "https://sinhala.adaderana.lk/news.php?nid=10675", "Category": null, "Parent URL": null}