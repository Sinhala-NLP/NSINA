{"Source": "Adaderana", "Timestamp": "March 12, 2013 08:28 am", "Headline": "හෙ‍රොයින් සමග අයෙක් දැලේ", "News Content": "වැල්ලම්පිටිය, මීතොටමුල්ල ප්‍රදේශයේ දී හෙරොයින් ළඟ තබාගෙන සිටි පුද්ගලයෙකු පොලීසිය විසින් අත්අඩංගුවට ගෙන තිබේ. සැකකරු සතුව තිබී හෙරොයින් ග්‍රෑම් 3 මිලිග්‍රෑම් 350 ක් සොයාගත් බව පොලීසිය පැවසුවේය. ඔහු අද (12) දින අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර වැල්ලම්පිටිය පොලීසිය මේ සම්බන්ධයෙන් වැඩිදුර විමර්ශන සිදුකරයි. මේ අතර හෙරොයින් මිලිග්‍රැම් 520 ක් ළඟ තබාගෙන සිටි පුද්ගලයෙකු ගල්කිස්ස, රත්මලාන වෙරළපාර ප්‍රදේශයේ දී අත්අඩංගුවට ගෙන තිබේ. සැකකරු අද දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32329", "Category": null, "Parent URL": null}