{"Source": "Adaderana", "Timestamp": "July 17, 2018 07:06 am", "Headline": "ජනාධිපති කාර්යාලයේ නිලධාරීන්ට ඇති චෝදනා සම්බන්ධයෙන් වන විමර්ශන නතර කරලා නෑ", "News Content": "2015 ජනාධිපතිවරණයේ දී විශාල චෙක්පත් සංඛ්‍යාවක් මඟින් ජනාධිපති කාර්යාලයේ නිලධාරීන් වෙත මුදල් ලබා දී ඇති බවට ඉදිරිපත්ව ඇති පැමිණිල්ල සම්බන්ධයෙන් සිදුකරන විමර්ශන නවතා නොමැති බව අග්‍රා‍මාත්‍ය රනිල් වික්‍රමසිංහ මහතා පවසයි. අරලියගහ මන්දිරයේ දී ඊයේ(16) පස්වරුවේ රැස්වූ එම පක්ෂ පාර්ලිමේන්තු මන්ත්‍රී කණ්ඩායම අමතමින් අග්‍රාමාත්‍යවරයා මේ බව ප්‍රකාශ කර තිබේ. අදාළ විමර්ශනයට අනුව 2014 වසරේ දෙසැම්බර් මස පළමු වැනි දින සිට 2015 වසරේ ජනවාරි මස 08 වන දින දක්වා කාලය තුළ චෙක්පත් 82ක් මඟින් රුපියල් මිලියන 1400ක් පමණ බැංකුවලින් මාරු කර එවකට ජනාධිපති කාර්යාලයේ නිලධාරින්ට ලබා දී ඇති බව අනාවරණය වී තිබේ. මේ සම්බන්ධයෙන් නියෝජ්‍ය සොලිසිටර් ජනරාල් යසන්ත කෝදාගොඩ මහතාගේ සෘජු අධීක්ෂණය යටතේ කටයුතු සිදු කෙරෙන බව අග්‍රාමාත්‍යවරයා සඳහන් කර ඇත. ඒ සම්බන්ධයෙන් පුවත්පතක පල වු වාර්තාවට අනුව මහ බැංකු නිලධාරියෙකුගේ උපදෙස් මත විමර්ශන නතර කිරීමක් සිදුව නොමැති බව අග්‍රාමාත්‍යවරයා මන්ත්‍රී කණ්ඩායම හමුවේ අවධාරණය කර තිබේ.", "URL": "https://sinhala.adaderana.lk/news.php?nid=92676", "Category": null, "Parent URL": null}