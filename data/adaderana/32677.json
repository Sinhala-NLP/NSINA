{"Source": "Adaderana", "Timestamp": "March 23, 2013 08:13 pm", "Headline": "විදුලිය බිඳ වැටීමෙන් ශ්‍රී ලංකා ඉණිම ඇරඹීම ප්‍රමාදවෙයි", "News Content": "සූරියවැව මහින්ද රාජපක්‍ෂ ජාත්‍යන්තර ක‍්‍රිකට් ක‍්‍රීඩාංගණයේ විදුලි කුළුණු 2ක සිදුව ඇති විදුලිය බිඳ වැටීම හේතුවෙන් ශ්‍රී ලංකා ඉණිම මේ දක්වා ආරම්භ කිරීමට නොහැකි වී තිබේ. බංග්ලාදේශ ඉණිමේ 43 වැනි පන්දුවාරයේදීත් ක්‍රීඩාගාරය වම් පස කණුවේ විදුලිය බිඳ වැටීම නිසා තරගය විනාඩි 14ක පමණ කාලයක් අත්හිටුවීමට සිදුවිය. විදුලි උත්පාදක යන්ත‍්‍රයක් අක‍්‍රිය වීම නිසා මෙලෙස විදුලි කුළුණුවල විදුලි සැපයුම බිඳ වැටී ඇතැයි කියැවෙයි. මෙම තත්ත්වය නිසා මේ වන විට පැයක පමණ කාලයක් තිස්සේ තරගය ආරම්භ කිරීමට නොහැකි වී ඇත. ක්‍රීඩාංගණයේ විදුලි කුළුණු 4ක් ඇති අතර විදුලිය සැපයුම යථා තත්ත්වයට පත් කිරීමට පියවර ගෙන ඇතැයි ක්‍රීඩාංගණ බලධාරීන් පවසයි.", "URL": "https://sinhala.adaderana.lk/news.php?nid=32677", "Category": null, "Parent URL": null}