{"Source": "Adaderana", "Timestamp": "August 23, 2010 11:24 am", "Headline": "ක්‍රීඩකයින්ගේ පාවිච්චියට ගෙනා හැඳි ගෑරුප්පු තොගයක් අතුරුදහන් ", "News Content": "දඹුල්ල ජා‍ත්‍යන්තර ක්‍රීඩාංගණයේ භෝජනාගාරයේ තිබු සංචාරක හෝටලයකට අයත් හැඳි, ගෑරුප්පු තොගයක් ඊයේ රාත්‍රීයේ සොරාගෙන ගොස් තිබේ. මේ දිනවල පැවැත්වෙන තුන්කොන් ක්‍රිකට් තරගාවලිය සඳහා සහභාගි වන ක්‍රිකට් ක්‍රීඩකයන්ට ආහාර ගැනීම සඳහා අදාළ හැඳි ගෑරුප්පු තොගය ක්‍රීඩාංගණයේ භෝජනාගාරයට ගෙනත් තිබු බව දඹුල්ල පොලිසිය සඳහන් කළේය. අදාළ හැඳි ගෑරුප්පු තොගයේ වටිනාකම රුපියල් පනස් දහස ඉක්මවන බවයි පොලිසිය පවසයි. සිද්ධිය සම්බන්ධයෙන් දඹුල්ල පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=10395", "Category": null, "Parent URL": null}