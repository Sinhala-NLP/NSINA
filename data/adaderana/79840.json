{"Source": "Adaderana", "Timestamp": "November 13, 2017 04:15 pm", "Headline": "පොලිස් තර්ජන පන්සලටත් එයි-වහාම ක්‍රියාත්මක වෙන්නැයි ජනපතිගෙන් බන්දුල ඉල්ලයි", "News Content": "ආගමික ස්ථානවල දායකයින් අතර හා වෙනක් පාර්ශවයන් අතර සංහිඳියාව නැතිකර දැමීමේ අදහසින් ක්‍රියාත්මක වන සිදුවීම් ක්‍රමන්ත්‍රණයක් ද යන්න සොයා බැලීමට ජනාධිපතිවරයා වහාම පරීක්ෂණයක් පැවැත්විය යුතු බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(13) පාර්ලිමේන්තු සංකීර්ණයේ පැවති ඒකාබද්ධ විපක්ෂයේ මාධ්‍ය හමුවට එක් වෙමින් මන්ත්‍රීවරයා මෙම අදහස් පළ කළේය. පසුගිය දා පැවති මාඳුළුවාවේ සෝභිත හිමියන්ගේ දෙවැනි ගුණ සැමරුමට සහභාගී වෙමින් ජනාධිපතිවරයා බැඳුම්කර කොමිසම පත් කළාට ආණ්ඩුවේ පුද්ගලයින්ම තමාට චෝදනා කර බව පැවසු බවත්, ඒ අතර මහාචාර්ය සරත් විජේසූරිය මහතා ද පොලිස්පතිවරයා දරුණු ලෙස විවේචනය සිදු කළ බවක් පැවසු අතර එහි අවසන් ප්‍රතිඵලය ලෙස පිටකෝට්ටේ නාගවිහාරයට මැර කණ්ඩායමක් සමඟ පොලීසි පැමිණිම දැක්විය හැකි බවද මන්ත්‍රීවරයා මෙහිදී වැඩිදුරටත් පැවසිය. සෝභිත හිමියන්ගේ අපවත් වීමෙන් පසු කෝට්ටේ නඩු කටයුතු කිහිපයක් ක්‍රියාත්මක වූ අතර ඉන් එක් නඩුවක අතුරු තහනම් නියෝගයක් පළවීමත් සමඟ මෙලෙස ගැටළුම්කාරී තත්ත්වයක් පසුගිය 11 වන දා ඇතිව තිබිණි. සෝභිත හිමියන් පරිහරණය කරන ලද වාහන කඩා බිඳ දමා ආරක්ෂාවට සිටි පොලිස් නිලධාරීන් සමඟ සියලු දෙනා පිටවී ගිය පසු මෙලෙස කලහකාරී තත්ත්වයක් ඇතිව තිබෙන බවත් මෙවැනි පොලිස් රාජ්‍ය සංකල්පයක් ලංකා ඉතිහාසයේ ක්‍රියාත්මක වී ඇත්දැයි කල්පනා කර බැලිය යුතු බවද මන්ත්‍රීවරයා පැවසීය. ලංකා ඉතිහාසයේ දරුණුතම මෙන්ම බිහිසුණුම සංස්කෘතියක් තිබුණු 80 දශකයේ මිනිසුන් මරා දමන විටත් කිසි දිනෙක පාර්ලිමේන්තු මන්ත්‍රීවරයෙක් අත්අඩංගුවට ගැනීමක් සිදු කර නොමැති බවත් ඒකාබද්ධ විපක්ෂය හැර වෙනත් පාර්ලිමේන්තුව නියෝජනය කරන කිසිවෙකුට මෙම තර්ජනය නොමැති බවත් මෙය අද වන විට පන්සලට ව්‍යාප්ත වී ඇති බවත් බන්දුල ගුණවර්ධන මහතා කියා සිටියේය.", "URL": "https://sinhala.adaderana.lk/news.php?nid=79840", "Category": null, "Parent URL": null}