{"Source": "Adaderana", "Timestamp": "October 28, 2011 08:00 am", "Headline": "කොරියානු භාෂා විභාගයේ ප්‍රතිඵල නිකුත් වෙයි", "News Content": "කොරියානු භාෂා ප්‍රවීණතා විභාගයේ ප්‍රතිඵල නිකුත් කර තිබේ. විභාග අපේක්ෂකයින්ට ශ්‍රී ලංකා විදේශ සේවා නියුක්ති කාර්යාංශයේ හෝ කොරියානු මානව සම්පත් දෙපාර්තමේන්තුවේ වෙබ් අඩවිවලට පිවිසීමෙන් ප්‍රතිඵල දැනගත හැකිය. මෙවර විභාගය සඳහා අපේක්ෂකයින් 44,214 දෙනෙකු පෙනී සිටි අතර විභාගයෙන් 9,300 දෙනෙකු තෝරාගත් බව ශ්‍රී ලංකා විදේශ සේවා නියුක්ති කාර්යාංශය පවසයි. ඔවුන් සම්මුඛ පරීක්ෂණයකට කැඳවා කායික යෝග්‍යතා පරීක්ෂණයකට යොමු කිරීමට නියමිතය. ඉන් සමත්වන අපේක්ෂකයින්ගේ තොරතුරු කොරියානු මානව සම්පත් දෙපාර්තමේන්තුවේ වෙබ් අඩවියට ඇතුළත් කර 2012 වසරේ සිට රැකියා සඳහා යොමු කරන බව කාර්යාංශය සඳහන් කරයි.", "URL": "https://sinhala.adaderana.lk/news.php?nid=19627", "Category": null, "Parent URL": null}