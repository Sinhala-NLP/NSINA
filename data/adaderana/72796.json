{"Source": "Adaderana", "Timestamp": "May 4, 2017 09:05 am", "Headline": "වල්ලපට්ටා තොගයක් සමඟ අයෙක් අත්අඩංගුවට", "News Content": "වල්ලපට්ටා තොගයක් සමඟ පුද්ගලයෙකු ග්‍රෑන්ඩ්පාස් ප්‍රදේශයේ දී අත්අඩංගුවට ගෙන තිබේ. වැල්ලවත්ත දිසා දූෂණ මර්දන ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන් වෙයි. එහිදි ඔහු සතුව තිබී වල්ලපට්ටා කිලෝග්‍රෑම් 99යි ග්‍රෑම් 235ක් පොලිසිය බාරයට ගෙන තිබේ. අත්අඩංගුවට ගත් සැකකරු ග්‍රෑන්ඩ්පාස් පොලිස් ස්ථානය වෙත බාර දී ඇති අතර ඔහු අද (04) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ග්‍රෑන්ඩ්පාස් පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=72796", "Category": null, "Parent URL": null}