{"Source": "Adaderana", "Timestamp": "July 17, 2018 12:35 pm", "Headline": "පකිස්ථානයට කඩුලු 09 ක විශිෂ්ඨ ජයක්", "News Content": "සංචාරක පාකිස්ථාන කණ්ඩායම සහ සිම්බාබ්වේ කණ්ඩායම අතර පැවති දෙවන එක්දින තරගයෙන් කඩුලු 09 ක විශිෂ්ඨ ජයක් හිමිකර ගැනීමට පාකිස්ථාන කණ්ඩායම සමත් විය. බුලවායෝ හිදී පැවැත්වෙන තරඟයේ කාසියේ වාසිය දිනූ සිම්බාබවේ කණ්ඩායම ප්‍රථමයෙන් පන්දුවට පහර දීමට තීරණය කල අතර පන්දුවාර 49 යි පන්දු 02 ක් තුළ සියළු දෙනා දැවී ඔවුන්ට ලබා ගත හැකි වූයේ ලකුණු 194 ක් පමණ යි. එම ඉනිමේ වැඩිම ලකුණු ලාභියා වූ නායක හැමිල්ටන් මැසකඩ්සා ලකුණු 59ක් ලබා ගත්තේය. පිළිතුරු ඉනිම සඳහා පන්දුවට පහරදුන් පාකිස්ථාන කණ්ඩායම පන්දුවාර 36 ක් අවසානයේ එක් කඩුල්ලක් පමණක් දැවී ජයග්‍රාහණය කළේය. එම ඉනිම වෙනුවෙන් ෆකර් සමාන් නොදැවී ලකුණු 117 ක් රැස් කළේය.", "URL": "https://sinhala.adaderana.lk/news.php?nid=92698", "Category": null, "Parent URL": null}