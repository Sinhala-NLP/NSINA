{"Source": "Adaderana", "Timestamp": "September 26, 2010 02:30 pm", "Headline": "උපදෙස් සංශෝධනයට හංගේරියා ජනපති එකඟ වෙයි", "News Content": "ත්‍රස්තවාදය පැවති සමයේ ශ්‍රි ලංකාවේ සංචාරය කිරීමේදී සිය වැසියන්ට ලබාදී තිබු උපදෙස් සංශෝධනය කරන බව හංගේරියානු ජනාධිපති පැල් ස්මිත් මහතා පවසයි. ජනාධිපති මහින්ද රාජපක්ෂ මහතා සමඟ නිව්යෝර්ක් හිදි පැවති සාකච්ඡාවකදී ඔහු මේ බව ප්‍රකාශ කර තිබේ. දෙරටේ නායකයන් අතර පැවති හමුවේදී ද්විපාර්ශික කරුණු රැසක් පිළිබඳව සාකච්ඡා කර ඇති බව ජනාධිපති මාධ්‍ය අංශය සඳහන් කරයි. ශ්‍රි ලංකාවේ සංවර්ධන කටයුතු සඳහා සහන පදනම් මත ණය ආධාර ලබාදීමට එරට ජනාධිපතිවරයා එකඟතාව පළ කර ඇත. මීට අමතරව හංගේරියානු විශ්ව විද්‍යාලවල ශ්‍රි ලාංකික සිසුන්ට අධ්‍යාපනය සඳහා ඉඩ ප්‍රස්ථාව ලබාදීමට ද මෙම හමුවේදී එකඟතාව පළ කළ බව ජනාධිපති මාධ්‍ය අංශය සඳහන් කරනු ලැබීය.", "URL": "https://sinhala.adaderana.lk/news.php?nid=11103", "Category": null, "Parent URL": null}