{"Source": "Adaderana", "Timestamp": "June 5, 2018 04:02 pm", "Headline": "හිටපු අගමැතිගේ බිරිඳ අල්ලස් විරෝධී කාර්යාංශය වෙත කැඳවයි", "News Content": "මැලේසියාවේ හිටපු අගමැති නජීබ් රසාක්ගේ බිරිඳ එරට අල්ලස් විරෝධී කාර්යාංශය වෙත කැඳවා තිබේ. ඒ හිටපු අගමැතිවරයා සම්බන්ධයෙන් සිදු කෙරෙන පරික්ෂණවලට අදාළව ප්‍රකාශයක් ලබා ගැනීම සඳහායි. මැලේසියාවේ හිටපු අගමැති නජීබ් රසාක්ගේ බිරිඳ සතුව තිබූ සුඛෝපභෝගී අත්බෑග 400ක්ද ඇතුළුව ස්වර්ණාභරණ සහ මුදල් තොගයක් එරට පොලිසිය විසින් සොයාගෙන තිබේ. රසාක් සහ ඔහුගේ පවුලේ සාමාජිකයින්ට අයත් මහල් නිවාසයක තිබී මෙම භාණ්ඩ සහ මුදල් තොගය සොයාගෙන ඇති බවත් සඳහන් වෙයි. අනතුරුව ඒ සම්බන්ධයෙන් සිදු කෙරෙන විමර්ශනවලට අදාළව ප්‍රකාශයක් ලබාගැනීම සඳහා හිටපු අගමැතිවරයාගේ බිරිඳ අල්ලස් විරෝධි කොමිසම වෙත කැඳවූ බව වාර්තා වෙයි. මේ අතර තමාට සහ පවුලට එල්ල වන චෝදනා ප්‍රතික්ෂේප කරන බව පවසමින් හිටපු අගමැති නජීබ් රසාක් නිවේදනයක්ද නිකතු කර තිබුණි.", "URL": "https://sinhala.adaderana.lk/news.php?nid=90391", "Category": null, "Parent URL": null}