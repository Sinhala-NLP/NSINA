{"Source": "Adaderana", "Timestamp": "July 19, 2017 08:29 am", "Headline": "නොරොච්චෝලේ යන්ත්‍රවල ක්‍රියාකාරීත්වය අධීක්ෂණයට විශේෂ පිරිසක් ", "News Content": "නොරොච්චෝලේ තාප විදුලි බලාගාරයේ ජනන යන්ත්‍රවල ක්‍රියාකාරීත්වය අධීක්ෂණය කිරීම සඳහා විශේෂිත ඉංජිනේරුවන් පත් කිරීමට රංජිත් සියඹලාපිටිය අමාත්‍යවරයා නියෝග කර තිබේ. විදුලිබල හා පුනර්ජනනීය බලශක්ති අමාත්‍යාංශයේ ප්‍රකාශකයෙකු සඳහන් කළේ අදාළ ඉංජිනේරුවන් විසින් පැය 24 පුරාම ජනන යන්ත්‍රවල ක්‍රියාකාරීත්වය අධීක්ෂණය කරනු ඇති බවයි. කාර්මික දෝෂයකට ලක්වූ නොරොච්චෝලේ තාප විදුලි බලාගාරයේ තුන්වන ජනන යන්ත්‍රය ඉදිරි දින කිහිපය තුළ යථා තත්වයට පත්කරනු ඇති බවද එම ප්‍රකාශකයා වැඩිදුරටත් පවසා සිටියේය. හුමාලය රැගෙන යන නළ පද්ධතියේ පවතින දෝෂයක් හේතුවෙන් තුන්වන ජනන යන්ත්‍රයේ ජනන කටයුතු සම්පූර්ණයෙන් නවතා දැමීමට පසුගියදා පියවර ගැණුණි.", "URL": "https://sinhala.adaderana.lk/news.php?nid=75402", "Category": null, "Parent URL": null}