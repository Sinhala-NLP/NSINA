{"Source": "Adaderana", "Timestamp": "March 25, 2019 09:24 am", "Headline": "අධික බිමත්කම ජීවිතය උදුරා ගනියි", "News Content": "අධික ලෙස මත්පැන් පානය කර මහ මග ගමන් කරමින් සිටි අයෙකු මෝටර් රථයක ගැටීමෙන් මිය ගොස් ඇත. ඊයේ( 24) රාත්‍රී 8.00 ට පමණ නවගත්තේගම - ගල්ගමුව මාර්ගයේ ගල් බෝක්කුව මංසන්ධියේදී මෙම අනතුර සිදුවී තිබේ. අනතුරින් මිය ගොස් ඇත්තේ නවගත්තේගම - මහ නාන්නේරිය ප්‍රදේශයේ පදිංචිකරුවෙකු වන 29 හැවිරිදි අයෙක්. මෙම පුද්ගලයා ධීවරයෙකු බවට හදුනා ගෙන ඇත. මිය ගොස් ඇති අය අධික ලෙස මත් පැන් පානය කර ජංගම දුරකතනයකින් ඇමතුමක් ලබා ගනිමින් මාර්ගයේ ගමන් කරමින් සිට ඇත. ගල්ගමුව දෙස සිට ආණමඩුව දෙසට ගමන් කරමින් තිබූ මෝටර් රථයක ඔහු ගැටී අනතුර සිදුවී ඇති බව අද දෙරණ වාර්තාකරු පවසයි. අනතුරින් තුවාල ලබා සිටි අයව එම අවස්ථාවේදීම නවගත්තේගම ප්‍රාදේශීය රෝහලට ඇතුළත් කිරීමෙන් අනතුරුව වැඩි දුර ප්‍රතිකාර සදහා ගල්ගමුව දිසා රෝහල වෙත මාරු කර යවා ඇත. අනතුරට සම්බන්ධ මෝටර් රථය පොලිස් බාරයට ගෙන ඇති අතර,එය පැදවූ අයව අත්අඩංගුවට ගෙන තිබේ. පොලීසිය විසින් අත්අඩංගුවට ගෙන ඇත්තේ දංකොටුවේ පදිංචිකරුවෙකු වනස 34 හැවිරිදි පුද්ගලයෙක්. නවගත්තේගම පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=106704", "Category": null, "Parent URL": null}