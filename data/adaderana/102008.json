{"Source": "Adaderana", "Timestamp": "January 8, 2019 04:29 pm", "Headline": "පෞද්ගලික පාසල් කි‍්‍රයාත්මක විය යුතු අාකාරය චම්පික කියයි", "News Content": "පෞද්ගලික පාසල් අධ්‍යාපන අමාත්‍යාංශයේ ඍජු අධික්‍ෂණය යටතේ කි‍්‍රයාත්මක විය යුතු බව මහ නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අමාත්‍යවරයා මෙම අදහස් පළ කළේ හෝමාගම තාක්ෂණ නගරයේ රුක් රෝපණ වැඩසටහනකට සහභාගී වෙමිනි. ඉන් අනතුරුව අමාත්‍යවරයා හෝමාගම මහින්ද රාජපක්ෂ විද්‍යාලයේ පරිසර දේශනයකට ද සහභාගී විය. එහිදී වැඩිදුරටක් අදහස් දැක්වු අමාත්‍යවරා මේ බව පැවසීය. “එහිදී අදහස් දැක්වූ අමාත්‍යවරයා අපේ රටේ තිබෙන මේ අන්තර්ජාතික පාසල් කියන ඒවා දැනට පවත්වාගෙන යන්නේ සමාගම් හැටියට. ඒවා අපේ රටේ අධ්‍යාපන පනතට අනුව පාසල් ලෙස නෙමෙයි පවත්වාගෙන යන්නේ. ඒක බලගතු ප‍්‍රශ්නයක්. මගේ යෝජනාව ඒවා පෞද්ගලික පාසල් ලෙස නම් කරලා ඒවා රජයේ අධ්‍යාපන අමාත්‍යාංශයේ අධික්‍ෂණය යටතට පළමුවෙන්ම පත් කළ යුතුයි. ඒ වගේම දෙවනුව මේවයේ උගන්වන්නේ මොනවද කියා බැලිය යුතුයි. මෙම අන්තර් ජාතික පාසල් විදේශීය ශිෂ්‍යයෝ සඳහා තානාපති කාර්යාලවල ඇති කළේ. ඒ අයට බොහෝ දුරට ඉගැන්වුවේ මේ රටේ අපේ තිබෙන උසස්පෙළ සාමාන්‍ය පෙළ විෂය නිර්දේශය නෙමෙයි Cambridge curriculum එක. ඒ නිසා ඒ අය විදේශ උපාධිවලට තමයි පෙනී සිටියේ. නමුත් දැන් ඒ අයට දේශීය විෂය ධාරාව උගන්වනවා. ඒ දේශීය විෂය ධාරවෙන් ළමයි ලකුණු ලබාගත්තට කවුරුත් කලබල විය යුතු නැහැ. ඒක හොඳ ප‍්‍රවණාතාවයක්. පළමුව මේ අන්තර්ජාතික පාසල්වල දේශීය විෂය ධාරව ඉගැන්විය යුතුයි. දෙවනුව මෙම පාසල් පෞද්ගලික පාසල් හැටියට අධ්‍යාපන අමාත්‍යාංශයේ නියාමණයට, අධීක්ෂණයට ලක් කළ යුතුයි. තෙවනුව පුද්ගලික අංශයෙන් පවත්වාගෙන ගියත් අධ්‍යාපනයෙන් අයුතු ලාභ ලබන්නේ නැති ව්‍යාපාරයක්, සමාජ කි‍්‍රයාවලියක් ලෙස අධ්‍යාපනය පත් කළ යුතු යැයි පැවසීය.“", "URL": "https://sinhala.adaderana.lk/news.php?nid=102008", "Category": null, "Parent URL": null}