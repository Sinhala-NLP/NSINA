{"Source": "Adaderana", "Timestamp": "January 3, 2013 04:27 pm", "Headline": "වැලි දැමූ සීනි කිලෝ 188,750 ක් මාට්ටු  ", "News Content": "පරිභෝජයට නුසුදුසු සීනි කිලෝග්‍රෑම් එක්ලක්ෂ අසූඅට දහස් හත්සිය පනහක (188,750) ප්‍රමාණයක් පාරිභෝගික අධිකාරිය විසින් සිදුකරන ලද වැටලීමක දී සොයා ගෙන තිබේ. බදුල්ල ප්‍රදේශයෙන් ලැබුණු තොරතුරකට අනුව සිදුකළ විමර්ශනක දී පරිභෝජනයට නුසුදුසු මෙම සීනි තොගය වැල්ලම්පිටිය ප්‍රදේශයේ ගබඩාවක තිබී සොයාගත් බව පාරිභෝගික සේවා අධිකාරියේ විශේෂ විමර්ශන අංශයේ ස්ථානාධිපති ප්‍රදීප් කලුතරආරච්චි මහතා සඳහන් කළේය. පාරිභෝගික අධිකාරිය භාරය‍ට ගත් සීනි තොගය සම්බන්ධයෙන් සිදුකළ පරීක්ෂණවල දී එහි වැලි අඩංගු බවට තහවුරු වූ බව ප්‍රදීප් කලුතරආරච්චි මහතා පැවසීය. මේ සම්බන්ධයෙන් ඉදිරියේ දී නීතිමය ක්‍රියාමාර්ග ගැනීමට නියමිත බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30469", "Category": null, "Parent URL": null}