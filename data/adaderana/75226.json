{"Source": "Adaderana", "Timestamp": "July 14, 2017 07:48 am", "Headline": " ශ්‍රී ලංකාව වෙනුවෙන් කළ නොහැකි දෙයක් නෑ", "News Content": "ශ්‍රී ලංකාව වෙනුවෙන් කළ නොහැකි දෙයක් නොමැති බව බංග්ලාදේශ විදේශ අමාත්‍ය අබුල් හසන් මහමුද් අලි මහතා ජනාධිපති මෛත්‍රීපාල සිරිසේන මහතා වෙත ප්‍රකාශ කර තිබේ.බංග්ලාදේශයේ තෙදින සංචාරයක නිරත ජනාධිපති මෛත්‍රීපාල සිරිසේන මහතා ඊයේ පස්වරුවේ ඩකා නුවරදී බංග්ලාදේශ විදේශ අමාත්‍යවරයා සමග සාකච්ඡාවක නිරත වුණි.එහිදී බංග්ලාදේශ විදේශ අමාත්‍ය අබුල් හසන් මහමුද් අලි මහතා ප්‍රකාශ කර ඇත්තේ ජනාධිපතිවරයාගේ සංචාරය ශ්‍රී ලංකා බංග්ලාදේශ සබඳතාවයේ පැහැදිලි සංධිස්ථානයක් බවයි.බංග්ලාදේශය ශ්‍රී ලංකාව වෙත ලබා දෙන සහයෝගය සම්බන්ධයෙන් ජනාධිපතිවරයා එහිදී බංග්ලාදේශ විදේශ අමාත්‍යවරයා වෙත ප්‍රසාදය පළ කර තිබේ.මේ අතර බංග්ලදේශ ශ්‍රී ලංකා රාජ්‍ය නායක හමුව අද පැවැත්වෙයි.එහිදී දෙරටේ නියෝජිතයින් අතර අවබෝධතා ගිවිසුම් කිහිපයකට එළඹීමට නියමිතය.ජනාධිපති මෛත්‍රීපාල සිරිසේන මහතා අද පස්වරුවේ බංග්ලාදේශ සෞඛ්‍ය අමාත්‍යවරයා ද හමුවන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=75226", "Category": null, "Parent URL": null}