{"Source": "Adaderana", "Timestamp": "October 29, 2017 02:41 pm", "Headline": " වකුගඩු රෝගය ගැන හොයන්න ඔස්ට්‍රේලියාවෙන් එයි", "News Content": "මෙරට පවතින වකුගඩු රෝගය පිළිබඳව පරීක්ෂණ පැවැත්වීම සඳහා ඔස්ට්‍රේලියානු විශේෂඥ වෛද්‍ය කණ්ඩායමක් දිවයිනට පැමිණීමට නියමිතය. ජනාධිපතිවරයාගේ ආරාධනයකට අනුව එම වෛද්‍ය කණ්ඩායම දිවයිනට පැමිණෙන බව වකුගඩු රෝග නිවාරණ ජනාධිපති කාර්යය සාධක බලකායේ ව්‍යාපෘති අධ්‍යක්ෂ අසේල ඉද්දවල මහතා සඳහන් කළේය. එහිදී වකුගඩු රෝග ව්‍යාප්තිය මෙන්ම එම රෝගය නිවාරණය කිරීමට අදාළ කටයුතු සම්බන්ධයෙන් එම වෛද්‍යවරුන් විසින් පර්යේෂණ ආරම්භ කිරීමට නියමිත බව අසේල ඉද්දවල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79273", "Category": null, "Parent URL": null}