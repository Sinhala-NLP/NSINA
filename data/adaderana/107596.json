{"Source": "Adaderana", "Timestamp": "April 8, 2019 07:55 am", "Headline": "කෙහෙල්ඇල්ල හොල්ලපු කල්ලිය හොයන්න පොලිස් ආරක්ෂාව", "News Content": "බදුල්ල, කෙහෙල්ඇල්ල ගම්මානයේ දි කළහකාරිව හැසිරෙමින් ජනතාව භිතියට පත්කල කල්ලියක් නිසා එම ගම්මානයට ඊයේ (07) දා රාත්‍රීයේ සිට පොලිස් ආරක්ෂාව යොදවා ඇතැයි බදුල්ල පොලීසිය පවසයි. මෙම කල්ලිය විසින් මාර්ගය අයිනේ නතර කර තිබූ ත්‍රීරෝද රථයකට බස් රථයකට හා යතුරු පැදියකට පහරදි හානි සිදුකර තිබිණ. ඊට අමතර නිවාස කීපයකටද ප්‍රහාර එල්ලකර ජනතාවට තර්ජනය තිබේ. සැකකරුවන් එම ගම්මානයේම පදිංචි කරුවන් බවත් ඔවුන් අතර මීට පෙර අපරාධවලට සම්බන්ධ වූවන් සිටින බවත් පොලීසිය සඳහන් ක‍ළේය. හය දෙනෙකු පමණ වන මෙම සැකකරුවන් අත්අඩංගුවට ගැනීමට සඳහා මෙහෙයමුක් දියත් කර ඇති බව බදුල්ල මූලස්ථාන ප්‍රධාන පොලිස් පරීක්ෂක රෝහණ වනිගසේකර මහතා පැවසීය. ඌව දිසාව භාර නියෝජ්‍ය පොලිස්පති ජගත් පළිහක්කාර හා බදුල්ල පොලිස් අධිකාරි වසන්ත කන්දෙවත්ත යන මහත්වරුන්ගේ උපදෙස්මත විමර්ශන සිදුවෙයි.", "URL": "https://sinhala.adaderana.lk/news.php?nid=107596", "Category": null, "Parent URL": null}