{"Source": "Adaderana", "Timestamp": "June 8, 2018 03:24 pm", "Headline": "නෙළුම් කුළුණේ විදුලි සෝපානයෙන් වැටී කම්කරුවෙක් මරුට", "News Content": "ඉදිකරමින් පවතින නෙළුම් කුළුණේ විදුලි සෝපානයකින් ඇද වැටීමෙන් එහි සේවකයෙකු මියගොස් තිබේ. පොලව මට්ටමේ සිට මීටර් 145ක උසක සිට එම පුද්ගලයා ඇද වැටී ඇති බව පොලීසිය සඳහන් කළේය. ඔහු රැඳී සිටි විදුලි සෝපානය ද ඉදිකිරිම් අවසන් නොකළ විදුලි සෝපානයක් බව සඳහන්ය. අනතුරින් මියගොස් ඇත්තේ 19 හැවිරිදි තරුණයෙකු වන අතර ඔහු කිලිනොච්චිය ප්‍රදේශයේ පදිංචිකරුවෙකු බව පොලීසිය පැවසීය. සිද්ධිය සම්බන්ධයෙන් මරදාන පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90580", "Category": null, "Parent URL": null}