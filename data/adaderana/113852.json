{"Source": "Adaderana", "Timestamp": "July 10, 2019 10:43 pm", "Headline": "බෝක්කු යටට භූතයා විසි කළ තරුණයා පොලීසියට කොටු වෙයි", "News Content": "භූතයා නමින් හැදින්වෙන හෙරොයින් පැකට් බෝක්කු යට හා විදුලි කනු යට ට දමා යන පුද්ගලයෙක් බදුල්ල දිස්ත්‍රික් විෂමත් ද්‍රව්‍ය වැටලිම් ඒකකය විසින් අත්අඩංගුවට ගෙන ඇත. මෙම සැකකරු දුරකතනය මගින් මුදල් හුවමාරු පහසු ක්‍රමයට මුදල් ලබාගෙන හෙරොයින් වලට ඇබ්බැහිවුවන් සදහා මෙසේ දුරකථනයෙන් දන්වා සිටින පරිදි මෙම ස්ථානවලට හෙරොයින් පැකට් දමා යන බව විමර්ශන වලදි අනාවරනය වි තිබේ. මොහු බදුල්ල හාලිඇල උඩුවර යන ප්‍රදේශවල මෙලෙස හෙරොයින් සපයන ප්‍රධාන පෙළේ පුද්ගලයෙක් බ ව ද පොලිසියට අනාවරණය වී ඇත. මෙම සැකකරු අවුරුදු 30ක් වු බදුල්ල උඩුවර ප්‍රදේශයේ පදිංචි කරුවෙකි. දීර්ඝ කාලයක් කල විමර්ශන වලින් පසු සැකකරු අත්අඩංගුවට ගන්නා අවස්ථාවේ ඔහුගේ යට ඇදුම් තුල සගවා ගෙන සිටි හෙරොයින් පැකට් 60 ක් අත්අඩංගුවට ගත් බවද පොලිසිය පවසයි. වටිනාකම රුපියල් ලක්ෂ දෙකක පමණ වන බව සඳහන් වේ. ඌව දිසාව බාර නියොජ්‍ය පොලිස්පති ජගත් පළිහක්කාර මහතාගේ උපදෙස් මත බදුල්ලදිස්ත්‍රික් විෂ මත්ද්‍රව්‍ය ඒකකය වැඩිදුර විමර්ශන සිදුකරයි .", "URL": "https://sinhala.adaderana.lk/news.php?nid=113852", "Category": null, "Parent URL": null}