{"Source": "Adaderana", "Timestamp": "February 26, 2013 12:26 pm", "Headline": "තමිල්නාඩුවේ සංචාරයට ගිය ලාංකිකයින් හරවා එවයි", "News Content": "ඉන්දියාවේ, තමිල්නාඩු වෙලංකන්නි ප්‍රදේශයේ සංචාරයක නිරත වීමට ගිය ශ්‍රී ලාංකිකයින් පිරිසක් යළි හරවා එවා තිබේ. ශ්‍රී ලාංකිකයින් 75 දෙනෙකු මෙලෙස සිය සංචාරය අතරමග නතර කර හරවා එවා ඇති බව \"ද හින්දු\" පුවත්පත සඳහන් කළේය. තිරුවරූර් දිස්ත්‍රික් පොලීසිය විසින් අදාළ පිරිස වෙලංකන්නි ප්‍රදේශයේ සංචාරයක නිරත වීමට යන අවස්ථාවේ පසුගිය ඉරිදා දිනයේ මෙලෙස හරවා එවා ඇති බව සඳහන්ය. වෙලංකන්නි ප්‍රදේශයේ ශ්‍රී ලංකාවට එරෙහිව පසුගිය දිනවල සිදුවු උද්ඝෝෂණ හේතුවෙන් ආරක්ෂක පියවරක් ලෙස මෙම ක්‍රියාමාර්ගය ගෙන තිබේ. අදාළ ශ්‍රී ලාංකිකයින් පිරිස තිරුචි ගුවන්තොටුපලට ගෙන්වා විශේෂ ගුවන් යානයකින් මෙරටට එවීමට කටයුතු කර ඇති බව විදෙස් වාර්තා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=31935", "Category": null, "Parent URL": null}