{"Source": "Adaderana", "Timestamp": "February 8, 2019 01:50 pm", "Headline": "පාසල් දරුවන්ගේ සන්නිවේදන කුසලතා වර්ධනයට අද දෙරණ එක්වෙයි", "News Content": "පාසල් දරුවන්ගේ සන්නිවේදන කුසලතා වර්ධනය කර ගැනීමේ අරමුණින් අද දෙරණ ක්‍රියාත්මක කරනු ලබව සන්නිවේදන වැඩමුළු මාලාවේ තවත් එක් අදියරක් ඊයේ(07) තලාතුඔය හේවාහැට මධ්‍ය මහා විද්‍යාලයේදී පැවැත් විය. නවීන තාක්ෂණය මුසුවූ නූතන සංනිවේදන ක්‍රමවේදයන් පිළිබඳ වර්තමාන සිසු පරම්පරාව දැනුවත් කිරීමේ අරමුණින් ඇරඹි මෙම සන්නිවේදන වැඩමුළුව ඊයේ පැවැත්වුණේ මහනුවර තලාතුඔය හේවාහැට මධ්‍ය මහා විද්‍යාලයේදීයි. මෙම වැඩමුළුව සඳහා අවට පාසල් රැසක් නියෝජනය කරමින් පාසල් රැසක සිසුන් සහභාගී වී සිටියේය. පැමිණ සිටි පාසල් සිසුන්ට විෂයානුබද්ධ සහ ප්‍රායෝගික ක්‍රියාකාරකම් ඔස්සේ දැනුම ලබා දෙනු ලැබුවේ අද දෙරණ ප්‍රවෘත්ති අංශයේ ජ්‍යේෂ්ඨයින් විසින්. වැඩමුළුව අවසානයේ දී ඊට සහභාගී වූ පාසල් සිසුන්ට සහතික පත්‍ර ප්‍රදානය කිරීම ද සිදු කළේය.", "URL": "https://sinhala.adaderana.lk/news.php?nid=103913", "Category": null, "Parent URL": null}