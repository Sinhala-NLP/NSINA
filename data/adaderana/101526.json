{"Source": "Adaderana", "Timestamp": "December 30, 2018 12:12 pm", "Headline": "උසස් පෙළ සිසුන් 119කගේ ප්‍රතිඵල අත්හිටුවයි", "News Content": "මෙවර අධ්‍යයන පොදු සහතික පත්‍ර උසස් පෙළ විභාගයට පෙනී සිටි අයදුම්කරුවන් 119 දෙනෙකුගේ ප්‍රතිඵල අත්හිටුවීමට සිදුවූ බව විභාග දෙපාර්තමේන්තුව පවසයි. විවිධ හේතූන් මත ඔවුන්ගේ ප්‍රතිඵල අත්හිටුවීමට සිදුවූ බව විභාග දෙපාර්තමේන්තුව සඳහන් කළේය. මෙවර අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල ඊයේ(29) රාත්‍රියේ නිකුත් කෙරුණු අතර කොළඹ සහ ශ්‍රී ජයවර්ධනපුර කලාපවලට අයත් පාසල්වල ප්‍රතිඵල ලේඛණ අද දිනයේ අදාළ විදුහල්පතිවරුන් වෙත නිකුත් කරන බව විභාග කොමසාරිස් ජනරාල් සනත් පූජිත මහතා පැවසුවේය. සෙසු පාසල්වලට ප්‍රතිඵල ලේඛන තැපැල් මඟින් යොමු කිරීමට නියමිතයි. පෞද්ගලික අයදුම්කරුවන්ගේ ප්‍රතිඵල ඔවුන්ගේ පෞද්ගලික ලිපිනයන් වෙත ඉදිරියේ දී තැපැල් මඟින් යොමු කිරීමට නියමිත බවයි විභාග කොමසාරිස්වරයා සඳහන් කළේය. එමෙන්ම දේශීය හා විදේශීය උසස් අධ්‍යාපන කටයුතු සඳහා විභාග සහතික නිකුත් කිරීම ලබන ජනවාරි පළමුවැනිදා සිදුකරන බව සනත් පූජිත මහතා පැවසීය. මෙවර විභාගය සඳහා තුන් ලක්ෂ 21,469 දෙනෙකු අයදුම්කර තිබූ අතර ඉන් එක් ලක්ෂ 67,907 දෙනෙකු විශ්ව විද්‍යාල ප්‍රවේශය සඳහා සුදුසුකම් ලබා තිබේ.", "URL": "https://sinhala.adaderana.lk/news.php?nid=101526", "Category": null, "Parent URL": null}