{"Source": "Adaderana", "Timestamp": "March 25, 2013 09:38 am", "Headline": "සමහරු ජනපති උපදෙස් ක්‍රියාත්මක කරන්නෙත් නෑ", "News Content": "වර්තමානයේ ඇතැම් රාජ්‍ය නිලධාරීන් ජනාධිපතිවරයා ලබා දෙන උපදෙස් පවා ක්‍රියාත්මක නොකරන තත්ත්වයට පත්ව ඇති බව සියම් මහා නිකායේ රංගිරි දඹුලු පාර්ශවයේ මහනායක ඉනාමළුවේ ශ්‍රී සුමංගල නාහිමියන් පවසයි. මෙවැනි තත්ත්වයක් තුළ ජනතාව මෙන්ම රජය ද අපහසුතාවයට පත්වන බව මහනාහිමියන් සඳහන් කළේය. දඹුල්ල පූජාභූමි සංවර්ධන යෝජනාව පිළිබඳව මාධ්‍ය දැනුවත් කිරීමේ අවස්ථාවකට එක්වෙමින් මහනාහිමියන් මෙම අදහස් පළ කර සිටියේය. මෙහිදී වැඩිදුරටත් අදහස් දැක්වූ ඉනාමළුවේ ශ්‍රී සුමංගල හිමියන් සඳහන් කළේ මෙම පුජාභූමි සංවර්ධන යෝජනාව ක්‍රියාත්මක කිරීම තුළින්ම රාජ්‍ය නිලධාරීන්ගේ ක්‍රියාදාමය පිළිබඳව මනාව පැහැදිළි වන බවය.", "URL": "https://sinhala.adaderana.lk/news.php?nid=32714", "Category": null, "Parent URL": null}