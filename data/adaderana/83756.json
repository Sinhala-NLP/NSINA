{"Source": "Adaderana", "Timestamp": "January 29, 2018 05:15 pm", "Headline": "කිලෝ ග්‍රෑම් 40ක්  බර හඳුනා නොගත් වස්තුවක් මතුවෙයි", "News Content": "යාපනයේ තොණ්ඩමානාරු ප්‍රදේශයේ ධීවරයින් පිරිසකට කිලෝ ග්‍රෑම් 40 ක් පමණ බරැති හඳුනා ගැනීමට නොහැකි වස්තුවක් හමුවී තිබේ. ධීවරයින් විශ්වාස කරණු ලබන්නේ මෙය විශාල මත්ස්‍යයෙකුගේ කොටසක් බවයි. ඔවුන් එසේ පවසන්නේ හමුවූ මෙම අරුම පුදුම වස්තුවෙන් විශාල දුගධක් හමන බවයි. කෙසේ වෙතත් මේ පිළිබඳව යාපනයේ ධීවර අධ්‍යක්ෂ කාර්යාලය වෙත තොරතුරු දැනුම් දී තිබේ. යාපනය ධීවර අධ්‍යක්ෂ කාර්යාලයේ නිලධාරීන් මේ වස්තුව ඔවුන්ගේ කාර්යාලය වෙත රැගෙන විත් එය හඳුනා ගත හැකි අයගේ සහය ලබාගෙන එය කුමක්දැයි හඳුනාගැනීමට කටයුතු යොදා තිබේ.", "URL": "https://sinhala.adaderana.lk/news.php?nid=83756", "Category": null, "Parent URL": null}