{"Source": "Adaderana", "Timestamp": "March 28, 2018 11:00 am", "Headline": " ඊයේ රෑ දිවි සැරිය නිමා කළ මුස්ලිම් ජාතික නිප්පු පාතාල ගැටුමක බිල්ලක්ද?  ", "News Content": "මාලිගාවත්ත පොලිස් වසමේ - අලාමා ඉබ්බාල් අතුරු මාර්ගයේ දී පුද්ගලයෙකුට වෙඩි තබා ඝාතනය කර තිබු අතර ඔහු සාවුල් හමීඩ් මොහොමඩ් නිප්රාස් නොහොත් නිප්පු යන පුද්ගලයෙකු බව පොලීසිය පවසයි. ඊයේ(27) සවස 8.30 ට පමණ මෙම පුද්ගලයා මිය ගොස් ඇති අතර ඔහු වයස අවුරුදු 31ක් බව පොලීසිය සඳහන් කරයි. මෘත ශරීරය කොළඹ ජාතික රෝහලේ මෘත ශරීරාගාරයේ මේ වන විට තිබේ. මුලික මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද(28) සිදුකිරීමට නියමිතයි. මෙම වෙඩි තැබීම සිදු කළ පුද්ගලයින් මෙතෙක් අනාවරණය වී නොමැති අතර මාලිගාවත්ත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86489", "Category": null, "Parent URL": null}