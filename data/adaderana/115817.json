{"Source": "Adaderana", "Timestamp": "August 5, 2019 06:05 pm", "Headline": "JMI තහනම් සංවිධානයේ තවත් තිදෙනෙක් අත්අඩංගුවට", "News Content": "ශ්‍රී ලංකාව තුළ තහනම් කෙරුණු \"ජමාතේ මිලාතේ ඉබ්‍රාහිම්\" (JMI) \" සංවිධානයේ තවත් සාමාජිකයක් තිදෙනෙක් අද (05) අම්පාර පොලිස් නිලධාරින් විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇති එක් පුද්ගලයෙක් වන්නේ මොහොමඩ් සෙයිෆුල්ලා හක් නැමැති කළු ගම ගෙලිඔය ප්‍රදේශයේ පිදිංචිව සිටි අබු සහිඩ් නැමැති අනුවර්ථන නාමයෙන් හදුන්වන අයෙක්. ඔහු ත්‍රස්ත ප්‍රහාර එල්ල කළ ප්‍රධාන සැකකරු වන සහරාන්ගේ නුවරඑළිය ප්‍රදේශයේ පැවති දේශන සඳහා සහභාගි වු අයෙක් බව හදුනාගෙන ඇත. එමෙන් මාවනැල්ල , වල්පොලදෙනීය ප්‍රදේශයේ පදිංචි මුස්තාක් අලි අම්හර් නැමැති අබු හින්ද් නැමැති අනුවර්ථන නාමයෙන් හදුන්වන පුද්ගලයෙකුද අත්අඩංගුවට ගෙන ඇත. මෙම සැකකරු සහරාන්ගේ හම්බන්තොට පැවති දේශන සඳහා සහභාගි වු පුද්ගලයෙක් බව හදුනාගෙන ඇත. එමෙන්ම අත්අඩංගුවට ගත් අනෙක් සැකකරු වන්නේ මෙහොමමදු තාහිර් හිද්‍රායතුල්ලා නැමැත්තායි. ඔහුව අබු තුරාමී නැමැති අනුවර්ථන නාමයෙන් හදුන්වන අතර ඔහු සහරාන්ගේ නුවරඑළිය දේශන සඳහා සහභාගි වු පුද්ගලයෙක් බව හදුනාගෙන ඇත. මෙම සැකකරු මවනැල්ල ප්‍රදේශයේ පදිංචිකරුවෙන් වන අතර ඔලුවිල් විශ්වවිද්‍යාලයේ සිසුවෙක් බව හඳුනාගෙන ඇත.", "URL": "https://sinhala.adaderana.lk/news.php?nid=115817", "Category": null, "Parent URL": null}