{"Source": "Adaderana", "Timestamp": "May 13, 2011 09:20 am", "Headline": "සරසවි ආචාර්ය සමිති සම්මේලනයේ විධායක සභාව අද රැස්වෙයි", "News Content": "විශ්ව විද්‍යාල ආචාර්යවරුන්ගේ සමිති සම්මේලනයේ විධායක සභාව අද(13) දිනයේ යළිත් වරක් රැස්වීමට නියමිතව තිබේ. සිය වෘත්තීය සමිති ක්‍රියාමාර්ගවල ඉදිරි කටයුතු මෙහිදී තීරණය කිරීමට නියමිත බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති නිර්මාල් රංජිත් දේවසිරි මහතා ප්‍රකාශ කළේය. සමිති සම්මේලනය මගින් ආරම්භ කරන ලද වෘත්තීය සමිති ක්‍රියා මාර්ගය සාර්ථක වී ඇති බව ද ඔහු පෙන්වාදුන්නේය. අද රැස්වන විධායක සභාවේදී වෘත්තීය සමිති ක්‍රියා මාර්ගයේ තිබෙන තත්ත්වය පිළිබඳව තක්සේරුවක් කර ඉදිරි ක්‍රියා මාර්ග පිළිබඳව තීරණය කෙරෙන බව හෙතෙම කියා සිටියේය.", "URL": "https://sinhala.adaderana.lk/news.php?nid=16070", "Category": null, "Parent URL": null}