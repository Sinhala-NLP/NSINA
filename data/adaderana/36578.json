{"Source": "Adaderana", "Timestamp": "August 12, 2013 04:15 pm", "Headline": "වරාය බලන්න ගිහින් අතුරුදහන් වූ කියූ දැරිය ගෙදර ගිහින්", "News Content": "කොළඹ දකුණ වරායේ නව පර්යන්තය බැලීමට ගොස් අතුරුදහන් වූ බව කියන ළමා නිවාසයක දැරිය ඇයගේ නිවසට ගොස් තිබේ. 14 හැවිරිදි උදේශිකා කුමාරි නැමැති එම දැරිය කොළඹ 10 සිරිධම්ම මාවතේ පිහිටි ළමා නිවාසයයේ පිරිසක් සමග කොළඹ වරායේ නව පර්යන්තය නැරඹීමට ‍පෙරේදා (10) චාරිකාවක් පැමිණ ඇත. අනතුරුව එම දැරිය අතුරුදහන්ව ඇති බවට ළමා නිවාසයේ පාළිකාව කොටුව පොලීසියට පැමිණිලි කර තිබේ. කෙසේ වුවද එම දැරිය දෙහිවල ප්‍රදේශයේ පිහිටි ඇයගේ නිවසට ගොස් ඇති අතර අනතුරුව දැරියගේ ඥාතීන් නැවත එම දැරිය ළමා නිවාසයට කැඳවාගෙන විත් ඇති බව පොලීසිය කියයි. ඒ අනුව ළමා නිවාසයේ පාළිකාව විසින් එකී පැමිණිල්ල ඉවත් කර ගෙන ඇති බවද පොලීසිය පවසයි.", "URL": "https://sinhala.adaderana.lk/news.php?nid=36578", "Category": null, "Parent URL": null}