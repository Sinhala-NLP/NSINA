{"Source": "Adaderana", "Timestamp": "September 1, 2019 09:03 am", "Headline": "චීන භාණ්ඩ සඳහා අමෙරිකාව පැනවු නව බදු අද සිට", "News Content": "අමෙරිකානු ජනාධිපති ඩොනල්ඩ් ට්‍රම්ප් විසින් චීන ආනයනික භාණ්ඩ සඳහා පැන වූ නව බදු අද සිට ක්‍රියාත්මක වෙයි. ඒ අනුව අමෙරිකානු ඩොලර් බිලියන 112ක වටිනාකමින් යුත් බද්දක් අද සිට ක්‍රියාත්මක වනු ඇති බව වාර්තා වෙයි. චීන භාණ්ඩ සඳහා අමෙරිකාව පනවා ඇති සම්පුර්ණ බදු මුදල අමෙරිකානු ඩොලර් බිලියන 300කට අධිකය. අද සිට ක්‍රියාත්මක නව බදු පනවා ඇත්තේ දෛනික ගෘහස්ථ පරිභෝජනයන්ට අදාළ භාණ්ඩ ආනයනය සඳහා යි. අමෙරිකානු බදු පැනවීමට ප්‍රතිචාර වශයෙන් චීනය ද එරටට ආනයනය කරන අමෙරිකානු භාණ්ඩ සදහා ඩොලර් බිලියන 75ක බදු මුදලක් අද සිට පැනවීමට තීරණය කර ඇත. දෙපාර්ශවය අතර පවතින වෙළෙද යුද්ධය සම්බන්ධයෙන් මේ මස මුල දී වොෂිංටනයේ සාකච්ඡාවක් පැවැත්වීමට ද සැලසුම් කර ඇත.", "URL": "https://sinhala.adaderana.lk/news.php?nid=117978", "Category": null, "Parent URL": null}