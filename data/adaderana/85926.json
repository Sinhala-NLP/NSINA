{"Source": "Adaderana", "Timestamp": "March 19, 2018 10:48 am", "Headline": "නුවරඑළියේ මීදුම නිසා රථවාහන ගමනා ගමනයට බාධා", "News Content": "මධ්‍යම කදුකරයේ අළුයම් කාලයේ පවතින ඝණ මීදුම් තත්ත්වයක් හේතුවෙන් ප‍්‍රධාන මාර්ගය වල රථවාහන ගමනා ගමනයට දැඩි බාධා පැමිණ තිබේ. හැටන් කොළඹ ප‍්‍රධාන මාර්ගයේ වටවල සිට හැටන් දක්වාත්, හැටන් සිට නුවරඑළිය දක්වාත් අළුයම 5.00 සිට උදෑසන 7.30 පමණ වන තෙක් මෙම ඝණ මීදුම් තත්ත්වය පවතියි. ප‍්‍රතිවිරුද්ධ දිශාවෙන් ඉදිරියට ධාවනය වන වාහන නොපෙනෙන තත්ත්වයටම මෙම ඝණ මිදුම් තත්ත්වය පැවතිම හේතුවෙන් රථ වාහන ගමනා ගමනයට බාධා පැමිණ තිබේ. අළුයම් කාලයේ එම ඝණ මිදුම් තත්ත්වය පවතින අවස්ථා වල වාහන වල ඉදිරිපස ප‍්‍රධාන ලාමිපු දල්වාගෙන සෙමින් සැලකිලිමත් ලෙස රිය ධාවනය කරවන ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=85926", "Category": null, "Parent URL": null}