{"Source": "Adaderana", "Timestamp": "December 21, 2018 12:04 pm", "Headline": "20යි 20 ජය බංගලාදේශයට", "News Content": "සංචාරක බටහිර ඉන්දීය කොදෙව් කණ්ඩායම සහ බංගලාදේශ කණ්ඩායම අතර පැවති දෙවන 20යි 20 තරගයෙන් ලකුණු 36ක ජයක් හිමිකර ගැනීමට බංගලාදේශ කණ්ඩායම සමත් වුණි. ඒ අනුව තරග 3කින් සමන්විත තරගාවලිය මේ වනවිට 1ට 1ක් ලෙස සම තත්වයේ පවතියි. තරගයේ කාසියේ වාසිය දිනූ කොදෙව් කණ්ඩායම ප්‍රථමයෙන් පන්දුවට පහරදීම සඳහා බංගලාදේශයට ආරාධනා කළේය. ඒ අනුව පිටියට පිවිසි බංගලාදේශ කණ්ඩායම නියමිත පන්දුවාර 20 අවසානයේ කඩුළු 4ක් දැවී ලකුණු 211ක් රැස් කරගත්තේය. එහිදී වේගවත් ඉනිමක් ක්‍රීඩා කළ ලිටන් ඩාස් පන්දු 34කදී හයේ පහර 4ක් සහ හතරේ පහර 6ක් සමගින් රැස් කරගත් ලකුණු සංඛ්‍යාව 60කි. නායක සකීබ් අල් හසන් පන්දු 26කදී ලකුණු 42ක් රැස් කළේය. මහමදුල්ලා රියාද් පන්දු 21කදී ලකුණු 4ක් රැස් කළ අතර ලකුණු 212ක ජයග්‍රාහී ඉලක්කයක් හඹා ගිය කොදෙව් කණ්ඩායමට පන්දුවාර 19යි පන්දු 2කදී සියළු දෙනා දැවී රැස් කරගත හැකි වූයේ ලකුණු 175ක් පමණකි. කොදෙව් කණ්ඩායම වෙනුවෙන් රෝමන් පවෙල් පන්දු 34කදී ලකුණු 50ක් රැස් කළේය. විශිෂ්ට පන්දු යැවීමක නිරත වූ සකීබ් අල් හසන් ලකුණු 20කට කඩුළු 5ක් දවා ගත්තේය. තරගයේ වීරයා සම්මානය හිමිකර ගත්තේ තරගය පුරා තුන් ඉරියව් දස්කම් දැක්වූ ශකීබ් අල් හසන්ය.", "URL": "https://sinhala.adaderana.lk/news.php?nid=101095", "Category": null, "Parent URL": null}