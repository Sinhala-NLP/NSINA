{"Source": "Adaderana", "Timestamp": "July 20, 2018 09:07 am", "Headline": "හමුදාවට බාර දෙන්න පොලීසිය අරන් ගිය සැමියා ගැන වසරක් ගත වෙලත් තොරතුරක් නෑ", "News Content": "හමුදාවෙන් පැන ඇවිත් නිවසේ සිටි සැමියා රාත්‍රියේ ගිනිගත්හේන පොලිසියේ නිලධාරින් පැමිණ රැගෙන ගිය බවත් ඔහු යුධ හමුදාවට බාරදුන් බව පොලිසිය පැවසුවත් වසරකට වැඩි කාලයක් ඉක්ම ගියද තම සැමියා පිළීබදව හොඩුවාවක් වත් නැති බව ගිනිගත්හේන,කළවැල්දෙණිය,හෝමාගම,අරසලෙන ජනපදයේ පදිංචි තිදරු මවක් පවසයි. ගිනිගත්හේන,කළවැල්දෙණිය,හෝමාගම,අරසලෙන ජනපදයේ පදිංචි තිදරු මවක් වන එච්.එම් චාමිනි කුමාරි පියසේන මහත්මිය පවසන්නේ වගකිවයුතු කිසිම ආයතනයකින් තම සැමියා පිළිබදව වගකීමක් සහිත ප්‍රකාශයක් නොකරන නිසා බවයි. ඒ පිළිබදව වැඩි දුරටත් අදහස් දක්වන චාමිනි කුමාරි මහත්මිය මෙසේ පවසයි. \"මගේ ස්වාමියා සෙබල අංක දරණ 11 ජී 02634 . L/G ගුණතිලක L R C ,11 වන බල ඇණිය ගජබා රෙජිමෙන්තුව,මුලස්ථාන කණ්ඩායම,යුධ හමුදා කදවුර,මුලංකා විල,නාච්චිකුඩා. ලිපිනයේ ඔහු සේවය කරමින් සිටිය අතර 2017.02.22 දින සිට හමුදාවෙන් ඉවත් නොවි නිවසට පැමිණ සිටියාය.නිවසේ සිටි ඔහු 2017.06.12 වන දින රාත්‍රි 11 ට පැමිණි ගිනිගත්හේන පොලිසියේ නිලධාරින් අත්අඩංගුවට ගනු ලැබුවා.2017.06.13 වන දින ඔහු පල්ලේකැලේ යුධ හමුදා කදවුරට බාර දුන් බව ගිනිගත්හේන පොලිසිය විසින් දැනුම් දුන්නත් එදා සිට තම සැමියා වන චමින්ද ගුණතිලක පිළිබදව කිසිම තොරතුරක් නොමැති බව පවසයි. ඇය විසින් තම ස්වාමියා පිළිබද යුධ හමුදාවෙන් විමසිම් කළත් නිසි පිළිතුරක් නොමැති නිසා වෙනත් වගකිව යුතු බොහෝ දෙනෙක්ට ලියා දන්වමින් සොයා දෙන ලෙස ඉල්ලිම් කලත් කිසිඳු තොරතුරක් නොලැබුන හෙයින් මානව හිමිකම් කොමිසන් සභාව වෙතද පැමිණිල්ලක් කර තිබේ. වයස අවුරුදු 14 හා 4ක ගැහැණු දරුවන් දෙදෙනෙක් සහ අවුරුදු 7 ක පිරිමි දරුවෙක් සිටින බවත් කුලීවැඩ කරමින් ඔවුන් පෝෂණ කිරිමද ඉතා අසිරූවෙන් බව පවසන අතර සැමියා නොමැතිව සිය පවුල සෑම අතින්ම අසරණවී ජිවත් විමට ස්ථිර ආදායම් මාර්ගයක්ද නොමැතිව දරුවන් පාසල් යැවිමද කල නොහැකි තත්ත්වයකට පත්ව ඇති බවත් පවසන ඇය යුධ හමුදාවට බාර දුන් මොහොතේ සිට තොරතුරක් නැති සැමියා සොයාදෙන ලෙස අයැ සිටින්නේය.", "URL": "https://sinhala.adaderana.lk/news.php?nid=92881", "Category": null, "Parent URL": null}