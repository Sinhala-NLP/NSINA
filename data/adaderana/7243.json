{"Source": "Adaderana", "Timestamp": "March 13, 2010 11:24 am", "Headline": "අනවසර පදිංචිකරුවන්ට ඉඩම් වල සින්නක්කර අයිතිය", "News Content": "මධ්‍යම පළාතේ රජයේ ඉඩම්වල අනවසරයෙන් පදිංචි වී සිටින පුද්ගලයින්ට සින්නක්කර අයිතිය ලබාදීම සඳහා මධ්‍යම පළාත් ඉඩම් කොමසාරිස් දෙපාර්තමේන්තුව පියවර ගෙන තිබේ. මේ වන විටත් එවැනි පදිංචිකරුවන් පිළිබඳව සංගණනයක් කර ඉඩම්ලාභීන් හඳුනාගෙන ඇති බව වාර්තා වේ. පළාත් ප්‍රධාන අමාත්‍ය සරත් ඒකනායක මහතාගේ උපදෙස් පරිදි මෙම පියවර ගත් බව පළාත් ඉඩම් කොමසාරිස් අනෝමා‍ පොල්වත්ත මහත්මිය සඳහන් කළේය. ඒ අනුව මහනුවර දිස්ත්‍රික්කයෙන් පවුල් 230ක්, මාත‍ලේ දිස්ත්‍රික්කයෙන් පවුල් 84 ක් සහ නුවරඑළිය දිස්ත්‍රික්කයෙන් පවුල් 90 ක් ඉඩම් ලබාදීම සඳහා සුදුසුකම් ලබා ඇති බව ඇය සඳහන් කළේය.", "URL": "https://sinhala.adaderana.lk/news.php?nid=7243", "Category": null, "Parent URL": null}