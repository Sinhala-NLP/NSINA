{"Source": "Adaderana", "Timestamp": "December 11, 2012 01:06 pm", "Headline": "සොහොන් පිටියේ යකා නටලා", "News Content": "කල්මුණේ පාණ්ඩිරිප්පු ප්‍රදේශයේ පිහිටි සොහොන් පිටියක මිනීවලවල් කිසියම් පිරිසක් විසින් යළි හාරා ඇති බවත් මළ සිරුරුවල තිබු රෙදි කොටස් සොහොන් පිටියේ සෑම තැනම විසිරි ඇති බවත් අප වාර්තාකරු පවසයි. කිසියම් පිරිසක් විසින් මිනීවල කිහිපයක් හාරා මළ සිරුරුවල කොටස් රැගෙන ගොස් තිබේ. ඊයේ මෙම මිනීවලවල් හරා ඇති අතර මේ පිළිබඳව ප්‍රදේශවාසීන් අක්කරෙයිපත්තුව පොලීසියට පැමිණිලි කර ඇතැයි අප වාර්තාකරු පවසයි. යන්ත්‍ර මන්ත්‍ර වැනි කටයුතු සඳහා මළ සිරුරු කොටස් රැගෙන යන්නට ඇතැයි ප්‍රදේශවාසින් විශ්වාස කරන බවද අප වාර්තාකරු කියයි. මේ හේතුවෙන් ප්‍රදේශවාසී ජනතාව මහත් කළකිරීමකින් පසුවන බවද ඔහු පවසයි. යළි ගොඩදැමූ මිනීවලවල් භාගයට වසා දමා ඇති අතර මළ සිරුරුවල ඇඳුම් කොටස් සොහොන් පිටියේ විසිරි ඇති බවද වාර්තාකරු පවසයි. සිද්ධිය සම්බන්ධයෙන් කල්මුණේ පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=29873", "Category": null, "Parent URL": null}