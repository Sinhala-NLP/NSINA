{"Source": "Adaderana", "Timestamp": "July 11, 2018 07:22 am", "Headline": "රජයේ විධායක නිලධාරීන් අද ලෙඩවෙයි ", "News Content": "හෙද සේවාවේ පවතින ගැටලු 06කට විසදුම් ලබාදෙන ලෙස ඉල්ලා අද (11)දින විරෝධතා පා ගමනක් සංවිධානය කර ඇති බව සමස්ථ ලංකා හෙද සංගමය පවසයි. එහි ජාතික සංවිධායක එච්.එම්.එස්.ජී. මැදිවත්ත මහතා සඳහන් කලේ අද දහවල් 12.00ට කොළඹ ජාතික රෝහලේ සිට සෞඛ්‍ය අමාත්‍යංශය දක්වා අදාළ පාගමන සංවිධානය කර ඇති බවය. මේ අතර ,වැටුප් විෂමතා ගැටලු කිහිපයක් මුල් කරගනිමින් සේවාවන් 19කට අදාළ රජයේ විධායක නිළධාරීන්ගේ සංගම් සේවකයින් අද දින ලෙඩ නිවාඩු දමා සේවයට වාර්තා නොකරන බව රජයේ විධායක නිළධාරීන්ගේ ඒකාබද්ධ කමිටුව පැවසීය. එහි ලේකම් එච්.ඒ.එල් උදයසිරි මහතා පැවසුවේ අද දින කොළඹ කොටුව ප්‍රදේශයේදී විරෝධතාවක් ද සංවිධානය කර ඇති බවය.", "URL": "https://sinhala.adaderana.lk/news.php?nid=92333", "Category": null, "Parent URL": null}