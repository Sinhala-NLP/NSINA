{"Source": "Adaderana", "Timestamp": "January 11, 2014 08:27 am", "Headline": "ප්‍රධාන මාතෘකාව ශ්‍රී ලංකා සිර භාරයේ පසුවන ඉන්දීය ධීවරයින්", "News Content": "ශ්‍රී ලංකාවේ සිර භාරයේ පසුවන ඉන්දීය ධීවරයින් ශ්‍රී ලංකා නියෝජිතයින් සමඟ පැවැත්වෙන සාකච්ජාවේ ප්‍රධාන මාතෘකාව බවට පත්වනු ඇතැයි ඉන්දීය ජනතා පක්ෂයේ නායක ආචාර්ය සුබ්‍රමණියම් සාමි මහතා පවසයි. ඉන්දියාවේ ජාතික ධීවර සංවිධානය සමඟ පැවති සාකච්ජාවක දී ඔහු මේ බව පවසා ඇති බව සඳහන්ය. එහි දී එම ධීවර සංවිධානය පෙන්වා දී ඇත්තේ තමිල්නාඩු සහ පුඩුචෙරි ප්‍රදේශවල ධීවරයින් පිරිසක් මේ විටත් ශ්‍රී ලාංකීය අත්අඩංගුවේ පසුවන බවයි. ඉන්දීය ජාතික ධීවර සංවිධානය සමඟ පැවති සාකච්ජාවක දී එරට විදේශ අමාත්‍ය සල්මන් කුර්ෂිඩ් මහතා පවසා ඇත්තේ ලබන 20 වැනිදා ශ්‍රී ලංකා නියෝජිතයින් සමඟ චෙන්නායිහිදී අදාළ ගැටලුව පිළිබද සාකච්ජා කෙරෙන බවයි. කෙසේ වෙතත් ඉන්දිය නියෝජිතයින් සමඟ පැවැත්වෙන සාකච්ජාවේ දී අවධානය යොමු කෙරෙන කරුණු පිළිබද මෙතෙක් තීරණය කර නොමැති බව අද දෙරණ කළ විමසීමක දී ධීවර හා ජලජ සම්පත් අමාත්‍ය රාජිත සේනාරත්න මහතා පැවසීය.", "URL": "https://sinhala.adaderana.lk/news.php?nid=40254", "Category": null, "Parent URL": null}