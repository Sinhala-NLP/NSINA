{"Source": "Adaderana", "Timestamp": "November 13, 2017 10:12 am", "Headline": "ඉරණමඩුව පිරී කිලිනොච්චියට වසන්තය එයි", "News Content": "උතුරු පළාතට ඇද හැලෙන වර්ෂාව හේතුවෙන් කිලිනොච්චිය ඉරණමඩු ජලාශයේ ජල මට්ටම ඉහළ ගොස් ඇති බව කිලිනොච්චිය වාරිමාර්ග දෙපාර්තමේන්තු කාර්යාලය පවසයි.මේ වන විට ඉරණමඩු ජලාශයේ ජල මට්ටම අඩි 18.5 ක් දක්වා ඉහළ ගොස් ඇත.ඉරණමඩු ජලාශයේ අඩි 36 ක ජල ධාරිතාවක් පවතින අතර මේ වන විට ජල ධාරිතාවෙන් අඩක ප්‍රමාණයක් ජලය ඒකරාශි වි ඇති බවද වාරිමාර්ග දෙපාර්තෙමින්තු නිලධාරීන් පැවසීය.පැවති නියං සමයේ ඉරණමඩු ජලාශයේ ජල මට්ටම අඩි හතක මට්ටමට පහළගොස් තිබිණ.ජලාශයට ජලය එක්වීම හේතුවෙන් මේ වන විට කිලිනොච්චිය දිස්ත්‍රික් ජනතාව මහ කන්නයේ වගා කටයුතු ආරම්භ කර ඇති බවද වාර්තා වේ.වවුනියාව - මාධව කුලසූරිය", "URL": "https://sinhala.adaderana.lk/news.php?nid=79818", "Category": null, "Parent URL": null}