{"Source": "Adaderana", "Timestamp": "December 9, 2018 11:36 am", "Headline": " අයිස් මත්ද්‍රව්‍ය ප්‍රවාහනය කරමින් සිටි අයෙක් මාට්ටූ", "News Content": "අයිස් නමැති මත්ද්‍රව්‍ය ප්‍රවාහනය කරමින් සිටි පුද්ගලයෙකු මරදාන අබේසිංහාරාම පාර ප්‍රදේශයේදී අත්අඩංගුවට ගෙන තිබේ. කොළඹ මධ්‍යම කොට්ඨාශ නීතිය බලගැන්විමේ ඒකකයේ නිලධාරීන්ට ලද තොරතුරක් මත මෝටර් රථයක් නවතා සිදුකළ පරීක්ෂාවකදී සැකකරු අත්අඩංගුවට ගෙන ඇති බව සඳහන්ය. ඔහු සතුව තිබී අයිස් මත්ද්‍රව්‍ය ග්‍රෑම් 109යි මිලිග්‍රෑම් 760ක් පොලීසිය භාරයට ගෙන තිබේ. සැකකරු 26 හැවිරිදි දෙමටගොඩ ප්‍රදේශයේ පදිංචිකරුවෙකු වන අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=100484", "Category": null, "Parent URL": null}