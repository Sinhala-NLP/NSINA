{"Source": "Adaderana", "Timestamp": "June 5, 2019 03:32 pm", "Headline": "වරායට තිබුණු අවසන් බලාපොරොත්තුව නැගෙනහිර පර්යන්තය", "News Content": "වරාය අධිකාරියේ නැගෙනහිර පර්යන්තය විකිණීමට සැලසුම් කිරීමෙන් රටේ ආර්ථිකය කඩා වැටෙන බව සමස්ත ලංකා වරාය පොදු සේවක සමිතියේ ප්‍රධාන ලේකම් චන්ද්‍රසිරි මහගමගේ මහතා පවසියි. කොළඹදී ඊයේ (04) කැඳවා තිබූ ප්‍රවෘත්ති සාකච්ඡාවකට එක්වෙමින් එහි ප්‍රධාන ලේකම් මේ බව කියා සිටියේය. එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"ශ්‍රී ලංකා වරාය අධිකාරිය කියන්නේ අපිට ඇති අවසන් බලාපොරොත්තුව. ගෙවී ගිය කාල සීමාවේදී විවෘත අර්ථික ප්‍රතිපත්තිය රාජ්‍ය ප්‍රතිපත්තියක් කරගනිමින් රටේ සම්පත් විශාල ලෙස බහු ජාතික සමාගම්වලට පැවරිලා තියෙනවා. වරාය අධිකාරියේ ආදායම ගෙවී ගිය වසර තුළ අඩු වුණා. වරායට තිබුණු අවසන් බලාපොරොත්තුව නැගෙනහිර පර්යන්තය. හම්බන්තොට වරායත් මේ ආණ්ඩුව කුණු කොල්ලයට විකුණා දැමුවා. තවදුරටත් වරාය පවත්වාගෙන යාමට ඇති සීමාවන් ආණ්ඩුව විසින් විශාල ලෙස හකුලවමින් පවතිනවා. විශාල නෞකා මෙහෙයවිය හැකි කොළඹ වරායේ එකම ජැටිය නැගෙනහිර ජැටිය. අපි පාලකයන්ට කියන්නේ මේ රටේ සම්පත් පාලනය කරන්න බැරිනම් ගෙදර යන්න. හේතුව මේ සම්පත්වලින් තමයි මේ රටේ ආර්ථිකය සවිමත් වෙන්නේ.\"", "URL": "https://sinhala.adaderana.lk/news.php?nid=111388", "Category": null, "Parent URL": null}