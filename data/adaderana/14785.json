{"Source": "Adaderana", "Timestamp": "March 12, 2011 08:26 am", "Headline": "දිවි නැගුම අද මාතරින් ඇරඹෙයි", "News Content": "දිවි නැගුම නමින් හැඳින්වෙන ගෘහ ආර්ථික ඒකක දස ලක්ෂයේ ජාතික ව්‍යාපාරය අද(12) ආරම්භ වෙයි. මෙහි සමාරම්භක උත්සවය අද පෙරවරු 11.21 ට මාතර යුද හමුදා නිල නිවාස ගෙවත්තේ දී සිදුකිරීමට නියමිතය. අමාත්‍යාංශ 17 ක සහ ජ්‍යෙෂ්ඨ අමාත්‍යවරු තිදෙනෙකුගේ දායකත්වයෙන් මෙය ක්‍රියාත්මක කෙරෙන බව සඳහන්ය. මේ සඳහා ග්‍රාමීය ව ක්‍රියාකාරීව සිටින රාජ්‍ය නිලධාරීන් සිව් දෙනා දායක කරගන්නා බව රජය පවසයි.‍ මෙමගින් පුළුල් පෝෂණ මට්ටම ඉහළ නැංවීම, දින 30 ක් - 40 ක් තුළ අස්වනු ලැබෙන බෝග වගා කිරීම, ආදී ක්‍රියාකාරකම් ක්‍රමවේදයන් අන්තර්ගත වන බව වාර්තා වේ.", "URL": "https://sinhala.adaderana.lk/news.php?nid=14785", "Category": null, "Parent URL": null}