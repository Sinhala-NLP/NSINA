{"Source": "Adaderana", "Timestamp": "December 23, 2012 04:32 pm", "Headline": "විභාගයක් සාර්ථකව තියන්න බැරි කොමසාරිස්ගෙන් ඵල නෑ", "News Content": "සාමාන්‍ය පෙළ සහ උසස් පෙළ සාර්ථකව පැවැත්විය නොහැකි නම් විභාග කොමසාරිස්වරයාගෙන් ඵලක් නැතැයි අධ්‍යාපන නියෝජ්‍ය අමාත්‍ය විජිත් විජයමුණි සොයිසා මහතා පවසයි. එසේම සාමාන්‍ය පෙළ විභාගයේ විද්‍යාව ප්‍රශ්න පත්‍රය අවලංගු කිරීම හෝ පිටවුණු බවට සැලකෙන ප්‍රශ්න සඳහා සියලුදෙනාටම ලකුණුදීම සිදුකළ යුතු බව ඔහු පෙන්වාදෙයි. මුදල් ගෙවා විභාගයට පෙර ප්‍රශ්න පත්‍ර ලබා ගැනීමට අවස්ථාව ලැබීම හේතුවෙන් ග්‍රාමීය දරුවන්ට අසාධාරණයක් සිදුවන බව ද නියෝජ්‍ය අමාත්‍යවරයා ප්‍රකාශ කරයි. යුදගනාව රජමහා විහාරස්ථානයේ දහම්පාසල් දරුදැරියන් පිරිසකට නිල ඇඳුම් ලබාදීම වෙනුවෙන් පැවති උත්සවයකදී නියෝජ්‍ය අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=30191", "Category": null, "Parent URL": null}