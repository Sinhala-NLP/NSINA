{"Source": "Adaderana", "Timestamp": "June 5, 2013 12:34 pm", "Headline": "ශ්‍රී ලංකාවට තවත් මාස 06 ට සම්බාධක නොපැනවීමේ සහනයක්  ", "News Content": "අමෙරිකා එක්සත් ජනපදයේ අනතුරු ඇඟවීම මත ඉරානයෙන් ඛනිජ තෙල් අපනයනය කිරීම අවම කළ බැවින් ශ්‍රී ලංකාවට සම්බාධක නොපැනවීමේ සහනය තවත් මාස 06ක් දීර්ඝ කර තිබේ. චීනය,ඉන්දියාව,ශ්‍රී ලංකාව,තුර්කිය,මලයාසියාව,දකුණු අප්‍රිකාව,දකුණු කොරියාව,සිංගප්පූරුව,තායිවානය යන රටවල් ඉරානයෙන් තෙල් අපනයනය අඩු කිරීම නිසා එම රටවලටද අමරිකාව විසින් තවත් මාස 06 ට මෙම සම්බාධක ඉවත් කර ඇත. ඉරානය විසින් න්‍යාෂ්ටික බලය නිපදවීම හේතුකොට ගෙන අමරිකාව විසින් මේ වන විට ඉරානයට සම්බාධක පනවා තිබේ. අමරිකාව විසින් ඉරානයට සම්බාධක පැනවීම මගින් ඉරානයේ න්‍යෂ්ටික වැඩපිළිවළෙහි සත්‍ය හෙළිදරව් වන බව ඇමරිකාව පවසයි. නමුත් ඉරානය පවසන්නේ ඔවුන් න්‍යාෂ්ටික බලය නිපදවන්නේ ප්‍රධාන වශයෙන් විදුලිය සහ සෞඛ්‍ය කටයුතු සඳහා බවයි.", "URL": "https://sinhala.adaderana.lk/news.php?nid=34654", "Category": null, "Parent URL": null}