{"Source": "Adaderana", "Timestamp": "March 9, 2016 10:03 am", "Headline": "හම්බන්තොට වී මිලදී ගැනීම ඇරඹේ", "News Content": "මහ කන්නයේ හම්බන්තොට දිස්ත්‍රික්කයේ වී මිලදී ගැනීම ආරම්භ කර ඇති බව දිස්ත්‍රික් කෘෂිකර්ම දෙපාර්තමේන්තුව පවසයි.හම්බන්තොට දිස්ත්‍රික් කෘෂිකර්ම අධ්‍යක්ෂ හේමන්ත අමරසිංහ මහතා සඳහන් කළේ හම්බන්තොට, පල්ලෙමලල වී ගබඩාවේදී වී අළෙවි මණ්ඩලය මගින් වී මිලදී ගැනීම ආරම්භ කළ බවයි.රජයේ සහතික මිල යටතේ නාඩු වී කිලෝවක් රුපියල් 38ක මුදලකට මිලදී ගන්නා බව දිස්ත්‍රික් කෘෂිකර්ම අධ්‍යක්ෂකවරයා සඳහන් කළේය.පළමු අදියර යටතේ හම්බන්තොට දිස්ත්‍රික්කයේ වී මෙට්‍රික් ටොන් 12,600ක් මිලදී ගැනීමට සැළසුම් කර ඇති බවද ඔහු කියා සිටියේය.", "URL": "https://sinhala.adaderana.lk/news.php?nid=58014", "Category": null, "Parent URL": null}