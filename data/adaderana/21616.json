{"Source": "Adaderana", "Timestamp": "January 24, 2012 05:00 pm", "Headline": "විරෝධතාවක දී තුවාල ලැබූ සිසුවෙක් රෝහලේ", "News Content": "පේරාදෙණිය සරසවි සිසුන් අද(24) ක්‍රියාත්මක කළ විරෝධතාවක දී තුවාල ලැබූ එක් සිසුවෙකු පේරාදෙණිය රෝහලට ඇතුළත් කර තිබේ. අද දහවල් විරෝධතා‍ පා ගමනකින් පැමිණි අදාළ සිසුන් කොළම මහනුවර ප්‍රධාන මාර්ගයට ප්‍රවේශ වීම වළක්වාලීම සඳහා පොලිසිය මාර්ග බාධක යොදා තිබූ බව අද දෙරණ වාර්තාකරු සඳහන් කළේය. එම මාර්ග බාධක බිඳදමමින් සිසුන් පැමිණීමට උත්සාහ කිරීමේ දී මාර්ග බාධකයක් පෙරළී යාමෙන් ඊට යට වී එක් සිසුවෙකු මෙලෙස තුවාල ලබා ඇත. උසස් අධ්‍යාපන අමාත්‍යවරයා ඇතුළු බලධාරීන් විශ්ව විද්‍යාලවල මර්දනකාරී වැඩපිළිවෙලක් ක්‍රියාත්මක කරන බවට චෝදනා කරමින් පේරාදෙණිය සරසවි සිසුන් මෙම විරෝධතාවයේ නිරත විය.", "URL": "https://sinhala.adaderana.lk/news.php?nid=21616", "Category": null, "Parent URL": null}