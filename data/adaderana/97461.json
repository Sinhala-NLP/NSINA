{"Source": "Adaderana", "Timestamp": "October 10, 2018 10:06 am", "Headline": "හබරාදුවේ වෙඩි තැබීමක්", "News Content": "හබරාදුව, අකුරැස්ස පාර, පිලාන ප්‍රදේශයේදී වෙඩි වැදී තුවාල ලබා සිටි පුද්ගලයෙකු සොයාගෙන තිබේ. තුවාල සහිතව පුද්ගලයෙකු වැටී සිටින බවට පොලිස් හදීසි ඇමතුම් අංකයට ලද තොරතුරකට අනුව අදාළ පුද්ගලයා සොයාගෙන ඇති අතර තුවාලකරු ප්‍රතිකාර සඳහා ගාල්ල කරාපිටිය රෝහලට ඇතුළත් කර ඇති බව පොලිසීය පැවසීය. වෙඩි වැදීමෙන් තුවාල ලබා ඇත්තේ ගාල්ල, තෙංකල්ලගොඩ ප්‍රදේශයේ පදිංචි 27 හැවිරිදි පුද්ගලයෙකි. සිද්ධිය සම්බන්ධයෙන් හබරාදූව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97461", "Category": null, "Parent URL": null}