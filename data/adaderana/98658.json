{"Source": "Adaderana", "Timestamp": "November 3, 2018 11:53 pm", "Headline": "කෘෘර ලෙස මියගිය කාන්තාවක් වසර 9කට පසුව යළි ගොඩගනී", "News Content": "මහනුවර පල්ලේකැලේ පොලිස් වසමේ බලගොල්ල ප්‍රදේශයේ දි 2009 වසරේ සිදු වු මිනිමැරුමකට සම්බන්ධව වසර 9 ක පසුව මිනියක් ගොඩ ගැනීමේ කටයුතු අද(03) දින මහනුවර මහහේස්ත්‍රාත් එම්.එච් පරික්ඩින් මහතා විසින් සිදු කරනු ලැබීය. මහනුවර පොලිස් කොට්ඨාශ නිති බල ගැන්වීමේ ඒකකය විසින් තලාතු ඔය පොලිස් වසමේ මාරස්සන ප්‍රදේශයේ දි හිටපු නියෝජ්‍ය පොලිස්පතිවරයකුගේ නැගණිය ඝාතනය කිරීමේ සිද්ධිය පිළිබඳව අත් අඩංගුවට ගත් පුද්ගලයකුගෙන් වැඩි දුරට ප්‍රශ්න කිරීමේ දී ඝාතන වැලක් හා ස්ත්‍රි දුෂණ සහ මංකොල්ලකෑම් පිළිබඳවද තොරතුරු හෙළි වී තිබේ. පොලීසිය සඳහන් කලේ වයස අවු 37 වන දොම්පේ ඉන්දන මුල්ල ප්‍රදේශයේ පදිංචි රවිදු සම්පත් නැමති මෙම සැකකරු 2009 වසරේ දී මහනුවර බලගොල්ල ප්‍රදේශයේ පදිංචි 65 හැවිරිදි සෝමලතා සෙල්වරාජා නැමති මරණකාරියගේ හදා ගත් දියණියක සමඟ අනියම් සම්බන්ධතාවයක් පවත්ගෙන ගොස් ඇති බවයි. එමෙන්ම නිතර මෙම නිවසට පැමිණි මොහු අසනීපව සිටි මරණකාරියගෙන් මුදල් ඉල්ලා කරදර කර තිඛෙන බවත් ඇය විසින් මුදල් ලබා නොදීම නිසා උරන වි නිදා සිටි ස්ථානයට ගොස් කොට්ටයකින් මුහුණ තද කර හුස්ම හිර කර මරණය සිදු කර ඇති බවට සැක කෙරෙන බව පොලීසිය පවසයි. මරණකාරිය අසනීප තත්ත්වයෙන් සිටින අවස්ථාවකද ඉතා කෘෘර ලෙස මෙම ඝාතනය සිදු කර තිඛෙන බව පොලීසිය විසින් මෙතෙක් කරන ලද පරික්ෂවලදි හෙලි වි තිබේ. මරණකාරිය නිදාගෙන සිටි අවස්ථාවක් බලා ඇයට හුස්ම ගැනිමට නොහැකිවන ලෙස කොට්ටයකින් මුහුණ වසා මෙම මරණය සිදු කර ඇති බව අනාවරණය වී ඇත. අද දින මෙම මරණකාරියගේ මෘතදේහය වල දැමු ස්ථානය ලෙසට ඇයගේ දියණිය විසින් පෙන්වන ලද ස්ථානය මහනුවර මහහේස්ත්‍රාත්වරයා හා මහනුවර අධිකරණ වෛද්‍ය නිලධාරි එස්. සිවසුබ්‍රනියම් මහතා විසින් කැනිම් කටයුතු සිදු කරනු ලැබීය. එහෙත් එම ස්ථානයේ මෙම මරණය වල දැමීමෙන් පසුව තවත් මරණ කිහිපයක් වල දමා ඇති බැවින් එම මළසිරුර කුමන්ද යන්න නිශ්චය කිරිමට නොහැකි වු නිසා අද දින පරික්සණ කටයුතු අවසන් කල මහේස්ත්‍රාත්වරයා විසින් තවදුරටත් පොලීසියට ඉදිරි පරික්ෂණ කරගෙන යන ලෙස හා ඊළඟ නඩු දිනය ලෙස දෙසැම්බර් මස 10 කැඳවිමට නියෝග කළේය. මහනුවර පොලිස් කොට්ඨාශ නිති බල ගැන්වීමේ ඒකකය විසින් සැකකරුගෙන් ලැබුණු තොරතුරු මත පල්ලේකැලේ පොලීසියේ ද සහාය මත පරික්ෂණ සිදු කිරීමේ දී මරණකාරියගේ ස්වාමිපුරුෂයා හා පුත්‍රයා විදේශගව සිටින බවත් මරණකාරිය දියණිය සමඟ නිවසේ සිට ඇති බවට තොරතුරු හෙළි වී ඇත. මෙම රවිදු සම්පත් නැමති අය විසින් මරණය සිදු කල බවට මරණකාරිගේ දියණිය විසින් ද පොලීසියට ප්‍රකාශ කර ඇති බවත් ඒ අවස්ථාවේ දී ඔහුට ඇති වු බිය නිසා මෙය කිසිවෙකුටත් නොකියු බව ද ඇය ප්‍රකාශ කර තිබෙන බවත් පොලීසිය පවසයි. පසුව ප්‍රදේශයේ ග්‍රාම නිලධාරිවරයා ද නොමඟ යවමින් මෙය ස්වාභාවික මරණයක් ලෙස හුවා දක්වමින් මහනුවර මහයියාව පොදු සුසාන භුමියේ මිහිදන් කර තිබේ. ලැබුණු තොරතුරු මත මහනුවර මහේස්ත්‍රාත් අධිකරණයට කරුණු වාර්තා කිරීමෙන් පසුව අදාල සැකකරු රක්ෂිත බන්ධනාගාර ගත කර ඇති බවත් ඔහුට එරෙහිව දිවයිනේ විවිධ පොලීසිවල පැමිණිලි රැසක් ඇති බවත් පවසන පොලීසිය, මෙම පුද්ගලයාට අනියම් බිරින්දෑවරුන් 40 පමණ සිටින බවට ද තොරතුරු හෙළි ඇති බව ද පොලීසිය සඳහන් කරයි. පොලීසිය තව දුරටත් පරීක්ෂණ මෙහෙයවයි.", "URL": "https://sinhala.adaderana.lk/news.php?nid=98658", "Category": null, "Parent URL": null}