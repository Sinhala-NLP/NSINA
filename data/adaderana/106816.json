{"Source": "Adaderana", "Timestamp": "March 27, 2019 11:02 am", "Headline": "ඇමසන් ගඟ පිටාර ගලයි", "News Content": "දින කිහිපයක් අඛණ්ඩව බලපෑ දැඩි වර්ෂාපතනය හේතුවෙන් පේරු රාජ්‍යය සමීපයේදී ඇමසන් නදිය පිටාර ගොස් තිබේ. ඉන් පුද්ගලයින් විශාල පිරිසක් පීඩාවට පත්ව ඇති බව විදෙස් වාර්තාවල සඳහන් වෙයි. පේරු හි ඉක්වෙයිටෝස්, හුආනුකෝ සහ ඔක්සාපම්පා යන නගර ජල ගැලීමෙන් දැඩි සේ හානියට පත්ව තිබේ. ඉන් 13 000 ඉක්මවූ පිරිසක් සෘජුවම පීඩාවට පත්ව ඇති බවත් සඳහන් වෙයි. ගම්බද ඉක්වෙයිටෝස් හි පාසල් සිසුන් පිටාර ජලය මධ්‍යෙය් ආපසු නිවෙස් බලා ගිය ආකාරය කාගෙත් අවධානය දිනා ගත්තේය. මාසය ආරම්භයේදීම පැවැති අයහපත් කාලගුණ තත්ත්වය සලකා දිස්ත්‍රික් 650කට ආසන්න ප්‍රමාණයක් සඳහා හදිසි තත්ත්වයක් ප්‍රකාශ කිරීමට රජයට සිදුවිය. ඉදිරි සති කිහිපයේදී ත් දැඩි වැසි පවතිනු ඇතැයි පේරු කාලගුණ අංශ පවසයි.", "URL": "https://sinhala.adaderana.lk/news.php?nid=106816", "Category": null, "Parent URL": null}