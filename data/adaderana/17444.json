{"Source": "Adaderana", "Timestamp": "July 17, 2011 09:06 am", "Headline": "  ඒඩ්ස් මාරයාගෙන් කම්කරුවා රැකගන්න ඇමති සූදානම්", "News Content": "ලංකාවේ පළමු එච්.අයි.වී.ඒඩ්ස් ජාතික ප්‍රතිපත්තිය හෙට දිනයේ හඳුන්වා දෙන බව කම්කරු අමාත්‍යාංශය පවසයි. මෙම ජාතික ප්‍රතිපත්තිය සඳහා පසුගිය දෙසැම්බර් මාසයේ දී කැබිනට් අනුමැතිය හිමිවී තිබුණි. ජාත්‍යන්තර කම්කරු සංවිධානයේ සහයෝගය මත මෙම ජාතික ප්‍රතිපත්තිය සකස් කර ඇති බව කම්කරු සබදතා අමාත්‍ය ගාමිණි ලොකුගේ මහතා ප්‍රකාශ කරයි. එච්.අයි.වී ආසාදනයෙන් වැඩ කරන පංතිය බේරාගන්නටත්, වැඩපොළේදී ඒ අය දැනුවත් කිරිමේ වැඩ පිළිවෙළක් එහි අන්තර්ගත වන බව ත් අමාත්‍යවරයා කියා සිටියි. මේ පිළිබඳ ජාත්‍යන්තර ප්‍රඥ්ඥප්තියක් ඇති බවත්,ශ්‍රී ලංකාව ඊට අත්සන් තබා ඇති බවත් ඒ නිසාම එහි නිර්දේශයන් මත මෙම ප්‍රතිපත්තිය ක්‍රියාවට නංවන බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17444", "Category": null, "Parent URL": null}