{"Source": "Adaderana", "Timestamp": "September 15, 2015 12:11 am", "Headline": "උඩුගම්පොළ ත්‍රිත්ව ඝාතනයේ සැකකරුවෙක් අත්අඩංගුවට", "News Content": "ගම්පහ, උඩුගම්පොළ, දෙවලපොළ, පාරේ නිවෙසක පදිංචිව සිටි යුවළක් සහ ඔවුන්ගේ දියණිය ඝාතනය කළැයි සැකපිට පුද්ගලයෙකු අත්අඩංගු‍වට ගෙන තිබේ.එම නිවසේ කුකුළු ගොවිපොළේ සේවකයා (35) මෙලෙස අද පෙරවරුවේ පස්යාලේ දී අත්අඩංගුවට ගෙන ඇති බව වාර්තා වේ.පොලීසියට ලැබුණු තොරතුරකට පසුගිය 10 වැනිදා අදාළ යුවළගේ මළ සිරුරු නිවසේ තිබී සොයාගත් අතර දැරියගේ සිරුර නිවස ආසන්නයේ පිහිටි ළිඳකින් සොයාගන්නා ලදී.මෙම සිද්ධිය සම්බන්ධයෙන් පරීක්ෂණ පැවැත් වූ පොලිසිය එම නිවසේ කුකුළු ගොවිපළේ සේවකයා අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=53848", "Category": null, "Parent URL": null}