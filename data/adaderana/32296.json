{"Source": "Adaderana", "Timestamp": "March 11, 2013 08:59 am", "Headline": "වෙනිසියුලානු ජනපතිවරණයට හෙන්රික් කැප්‍රිල්ස්", "News Content": "අප්‍රේල් 14 වැනිදා පැවැත්වීමට නියමිත වෙනිසියුලානු ජනාධිපතිවරණය සඳහා විපක්ෂ නායක හෙන්රික් කැප්‍රිල්ස් ඉදිරිපත්වන බව තහවුරු කර තිබේ. හිටපු ජනාධිපති හියුගෝ චාවේස්ගේ අනුප්‍රාප්තිකයා වන නිකලොස් මැඩුරෝට එරෙහිව කැප්‍රිල්ස් සිය මැතිවරණ ව්‍යාපාරය මෙහෙයවීමට නියමිතය. වැඩබලන ජනාධිපතිවරයා ලෙස පසුගිය සිකුරාදා මැඩුරෝ දිවුරුම්දීම සම්බන්ධයෙන් ද විපක්ෂ ප්‍රජාතන්ත්‍රවාදී එකමුතුව චෝදනා කරයි. තම සටන ජනාධිපතිධුරය සඳහා නොව වෙනිසියුලාවේ අනාගතය වෙනුවෙන් බව කැප්‍රිල්ස් ප්‍රකාශ කර ඇත.", "URL": "https://sinhala.adaderana.lk/news.php?nid=32296", "Category": null, "Parent URL": null}