{"Source": "Adaderana", "Timestamp": "February 4, 2019 09:07 am", "Headline": "ජනපති ප්‍රධානත්වයෙන් නිදහස් දින සැමරුම ඇරඹෙයි", "News Content": "71වන අභිමානවත් නිදහස සැමරීම නිමිත්තෙන් ජාතික දින සැමරුම් උළෙල මේ වන විට ගාලුමුවදොර පිටියේදි පැවැත් වේ. ජනාධිපති මෛත්‍රීපාල සිරිසේන මහාතාගේ ප්‍රධානත්වයෙන් ජාතික දින සැමරුම් උළෙල ආරම්භ වූ අතර අග්‍රාමාත්‍ය රනිල් වික්‍රමසිංහ මහතා විසින් ජනාධිපතිවරයා ජාතික දින සැමරුම් උළෙලට පිළිගනු ලැබුවේය. මෙවර ජාතික දින සැමරුම් උළලේ විශේෂ ආරාධිත අමුත්තා ලෙස සහභාගීවී සිටින්නේ මාලදිවයින් ජනාධිපති ඉබ්ර්හිම් මොහොමඩ් සොල්හි මහතා සහ එම මැතිනියයි. විපක්ෂ නායක මහින්ද රාජපක්ෂ, කතානායක කරූ ජයසූරිය ඇතුළු මැති ඇමතිවරුන් මෙන්ම රාජ්‍යතාන්ත්‍රිකයින් රැසක් ද ජාතික දින සැමරුම් උළෙලට සහභාගී වී සිටින සිටියි.", "URL": "https://sinhala.adaderana.lk/news.php?nid=103654", "Category": null, "Parent URL": null}