{"Source": "Adaderana", "Timestamp": "December 19, 2013 02:34 pm", "Headline": "එයා එන්නේ නැත්නම් තව කට්ටිය ගන්නේ නෑ ", "News Content": "එ.ජා.ප. නායකත්ව මණ්ඩලය සඳහා එ.ජා.ප. පාර්ලිමේන්තු මන්ත්‍රී සජිත් ප්‍රේමදාස මහතා නොපැමිණියහොත් මහින්ද රාජපක්ෂ මහතාගේ කැබිනට්ටුව මෙන් ඒ සඳහා තවත් සාමාජිකයින් වැඩි නොකරන බව එ.ජා.ප. පාර්ලිමේන්තු මන්ත්‍රී රවි කරුණානායක මහතා පවසයි. සිහින ලෝක වල සිටීමට පෙර තමන්ගේ පක්ෂය ජයග්‍රහණය කරවීමට උත්සහ දැරිය යුතු බව අද(19) කොළඹ පැවති මාධ්‍ය හමුවකදී ඔහු සඳහන් කර සිටියේය. පසුගිය දිනක ක්‍රීඩා අමාත්‍ය මහින්දානන්ද අලුත්ගමගේ මහතා විසින් ක්‍රිඩා ක්ෂේත්‍රයේ අමෙරිකානු ඩොලර් මිලියන 3ක පාඩුවක් පෙන්වා දුන් බවත්, නමුත් ඊට වඩා වැඩි ප්‍රමාණයකින් එම ක්ෂේත්‍රයේ දූෂණ සිදුවන බවත්, එහිදී ඒ මහතා‍ පෙන්වා දුන්නේ. තවද අමෙරිකානු ඩොලර් මිලියන 3ක පාඩුවක් සිදුව ඇත්නම් එම මුදල් කාගේ සාක්කුවට දමාගෙන ඇත්ද යන්න පරීක්ෂණයක් කළ යුතුව ඇති බවත්, මන්ත්‍රීවරයෙකුගේ වැටුපෙන් ජීවිත්වීමට නොහැකි බව ක්‍රිඩා අමාත්‍ය මහින්දානන්ද අලුත්ගමගේ මහතා විසින් පසුගිය දිනක පැවසූ බවත්, එසේනම් මෙරටේ සිටින අඩු ආදායම් ලබන පුද්ගලයින් කෙසේ ජීවත් වෙනවාද යන්න සොයා බැලිය යුතු බවද හෙතෙම අවධාරණය කළේය. එම මාධ්‍ය හමුව ඇමතූ බස්නාහිර පළා‍ත් එ.ජා.ප. විපක්ෂ නායක මංජු ශ්‍රී අරංගල මහතා පවසා සිටියේ මේ වන විට පළාත් පාලන ආයතන වල සභාපතිවරුන්ට ගෙදර යෑමට සිදුව ඇති බවයි. එසේම මේ වන විට ආණ්ඩුවේම මන්ත්‍රීවරුන් සහ සභාපතිවරුන් අතර ගැටුම්කාරී තත්ත්වයක් හටගෙන ඇති බවත්, මේ වන විට ආණ්ඩුවේම පුද්ගලයින් සුදු කැස්බෑව සේ ජාන විකෘතිතාවයන්ට සිදුවී ඇති බවත්, හෙතෙම වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=39709", "Category": null, "Parent URL": null}