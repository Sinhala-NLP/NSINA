{"Source": "Adaderana", "Timestamp": "November 16, 2011 01:59 pm", "Headline": "හෙට මීගමුවට වතුර නෑ", "News Content": "මීගමුව නගර සභා බලප්‍රදේශය ඇතුළු අවට ප්‍රදේශ කිහිපයකට හෙට දිනයේ පැය 12 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. හෙට පෙරවරු 9.00 සිට රාත්‍රී 9.00 දක්වා මෙම ජල සැපයුම අත්හිටුවීම ක්‍රියාත්මක වන බව එම මණ්ඩලය නිකුත් කළ නිවේදනයක දැක්වෙයි. මීගමුව නගර සභා බලප්‍රදේශය. දූව පිටිපන ප්‍රදේශය, කටුනායක ආයෝජන කලාපය, කටුනායක පිහිටි ශ්‍රී ලංකා ගුවන් හමුදා කඳවුර සහ කටුනායක සීදුව නගර සභා බලප්‍රදේශයට මෙම ජලසැපයුම අත්හිටුවීම බලපානු ඇත. මීගමුව ජලසම්පාදන ක්‍රමයේ අත්‍යවශ්‍යය අලුත්වැඩියා කටයුත්තක් හේතුවෙන් මෙලෙස ජලසැපයුම අත්හිටුවීමට සිදුවන බව ජලසම්පාදන මණ්ඩලය පවසයි.", "URL": "https://sinhala.adaderana.lk/news.php?nid=20045", "Category": null, "Parent URL": null}