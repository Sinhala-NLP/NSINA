{"Source": "Adaderana", "Timestamp": "July 22, 2014 08:59 am", "Headline": "ඌවේ මැතිවරණය ගැන විශේෂ සාකච්ඡාවක්", "News Content": "ඌව පළාත් සභා ඡන්ද විමසීමට අදාළ විශේෂ සාකච්ඡාවක් ලබන 26 වන දින කොළඹ දී පැවැත්වීමට නියමිතව තිබේ. මැතිවරණ මහලේකම් කාර්යාලය සඳහන් කළේ මැතිවරණ කොමසාරිස් මහින්ද දේශප්‍රිය මහතාගේ ප්‍රධානත්වයෙන් මෙම සාකච්ඡාව පැවැත්වෙන බවයි. එම සාකච්ඡාව සඳහා බදුල්ල සහ මොණරාගල දිස්ත්‍රික්කවල සහකාර මැතිවරණ කොමසාරිස්වරුන් සහ තේරීම්භාර නිලධාරීවරුන් කැඳවා ඇත. ඌව පළාත් සභා ඡන්ද විමසීමට අදාළව මැතිවරණ කොමසාරිස්වරයා විසින් පවත්වනු ලබන පළමු සාකච්ඡාව මෙය වෙයි. මෙහිදී ඡන්ද විමසීමට අදාළ මූලික කරුණු පිළිබඳව සාකච්ඡා කිරීමට නියමිත බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=44834", "Category": null, "Parent URL": null}