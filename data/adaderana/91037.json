{"Source": "Adaderana", "Timestamp": "June 18, 2018 07:47 am", "Headline": "ගිනි අවි තුනක් සමඟ 1ක් පොලිස් දැලේ", "News Content": "මොණරාගල මැදගම පොලිස් බල ප්‍රදේශයේ රුවල්වෙල ප්‍රදේශයේ දී මැදගම පොලීසිය විසින් සිදු කළ වැටලීමකදී නීති විරෝධීව මෙරට නිෂ්පාදනය කරන ලද ගිනි අවි තුනක් ලග තබාගෙන සිටි සැකකරුවකු අත්වඩංගුවට ගෙන ඇති බව අද දෙරණ වාර්තාකරු පැවසීය. අත්අඩංගුවට ගත් සැකකරු තබාන, රුවල්වෙල, මැදගම ලිපනයේ පදිංචි වයස අවුරුදු 51 පුද්ගලයකු බව පොලීසිය පවසයි. සැකකරු කුමන හේතුවක් මත මෙම ගිනි අවි ලග තබාගෙන සිටියේ ද යන්න මේ වන තෙක් කිසිදු තොරතුරක් වාර්තා නොවී ඇති අතර ඒ පිළිබඳ විශේෂ විමර්ශනයක් ක්‍රියාත්මක බව මැදගම පොලීසිය සඳහන් කළේය. අත්අඩංගුවට ගත් සැකකරු බිබිල මහේස්ත්‍රාත් අධිකරණයට අද(18) ඉදිරිපත් කිරීමට නියමිත අතර මැදගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91037", "Category": null, "Parent URL": null}