{"Source": "Adaderana", "Timestamp": "May 18, 2014 02:11 pm", "Headline": "කුඩා දරුවන් රට පැටවීමේ ජාවාරමක් හෙළිවෙයි", "News Content": "මුහුදු මාර්ගයෙන් කුඩා දරුවන් ඔස්ට්‍රේලියාවට යැවීමේ ජාවාරම නිරත වු බවට සැකපිට පුද්ගලයෙකු මුන්දලම, උඩප්පුව ප්‍ර දේශයේ දී අත්අඩංගුවට ගෙන තිබේ. අධිකරණ නියෝගයකට අනුව මුන්දලම පොලීසිය විසින් සිදුකළ වැටලීමකදී මොහු අත්අඩංගුවට ගෙන ඇති බව සඳහන් වෙයි. අදාළ ජාවාරම සම්බන්ධයෙන් ජාතික ළමා ආරක්ෂක අධිකාරියට ලැබුණු තොරතුරු මත එම අධිකාරිය විසින් කොටුව මහේස්ත්‍රාත් අධිකරණ වෙත මේ සම්බන්ධයෙන් කරුණු දක්වා තිබුණි. එහිදි මහේස්ත්‍රාත්වරයා නියෝග කර ඇත්තේ සැකකරු අත්අඩංගුවට ගෙන අධිකරණය වෙත ඉදිරිපත් කරන ලෙසයි. ඒ අනුව මුන්දලම පොලීසිය විසින් අත්අඩංගුවට ගත් සැකකරු අධිකරණය වෙත ඉදිරිපත් කිරීම සඳහා ජාතික ළමා ආරක්ෂක අධිකාරිය වෙත භාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=43278", "Category": null, "Parent URL": null}