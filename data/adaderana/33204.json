{"Source": "Adaderana", "Timestamp": "April 12, 2013 08:14 am", "Headline": "විදුලි රැහැනේ වැදී අයෙක් මරුට", "News Content": "ලුණුගම්වෙහෙර, පහල මත්තල ප්‍රදේශයේ දී අනවසරයෙන් ඇද තිබූ විදුලි රැහැනක ගැටීමෙන් පුද්ගලයෙකු ජීවිතක්ෂයට පත්ව තිබේ. කැලෑබද ප්‍රදේශයක වන අලියෙකු දැක දිවයන අවස්ථවේ දී ඉඩමක වගා ආරක්ෂාව සඳහා යෙදූ අනවසර විදුලි රැහැනක පැටලීමෙන් මෙම අනතුර සිදුව ඇති බව පොලීසිය පවසයි. මෙලෙස අනතුරට පත්ව ඇත්තේ වයස අවුරුදු 42 ක් වන එම ප්‍රදේශයේම පදිංචි පුද්ගලයෙකි. මෘත ශරීරය දෙබරවැව රෝහලේ මෘතශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (12) පැවැත්වීමට නියමිතය. සිද්ධිය සම්බන්ධයෙන් ලුණුගම්වෙහෙර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33204", "Category": null, "Parent URL": null}