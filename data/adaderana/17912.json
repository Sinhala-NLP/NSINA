{"Source": "Adaderana", "Timestamp": "August 7, 2011 05:03 pm", "Headline": "සිමෙන්ති හිඟ නෑ", "News Content": "පසුගිය සතිය තුළ දිවයින පුරා පැවති සිමෙන්ති හිඟය මේ වන විට යථා තත්ත්වයට පත් කර ඇති බව ශ්‍රී ලංකා සිමෙන්ති සංස්ථාව පවසයි. ශ්‍රී ලංකා සිමෙන්ති සංස්ථාවේ සහ ලංකා සිමෙන්ති සමාගමේ සභාපති ජිතේන්ද්‍ර සිසිර පරණගම මහතා කියා සිටියේ මේ වන විටත් ගෙන්වා ඇති සිමෙන්ති තොග යාපනය ඇතුළු දිවයි‍නේ සෙසු ප්‍රදේශ වලට බෙදා හැර ඇති බවයි. මේ හේතුවෙන් සිමෙන්ති හිඟයක් මේ වන විට දක්නට නොලැබෙන බව සභාපතිවරයා කියා සිටියේය. එමෙන්ම සිමෙන්ති අනුමත මිලට වඩා වැඩි මිලට විකිණීම ද සිදු කළ නොහැකි බව ජි‍තේන්ද්‍ර පරණගම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17912", "Category": null, "Parent URL": null}