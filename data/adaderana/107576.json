{"Source": "Adaderana", "Timestamp": "April 7, 2019 05:06 pm", "Headline": "පොල්හේන මුහුදේ දිය නෑමට ගිය අයෙක් මරු තුරුලට", "News Content": "මහනුවර, දීගන ප්‍රදේශයේ පදිංචි පුද්ගලයෙකු මාතර පොල්හේන මුහුදේ දී දිය නෑමට ගොස් දියේ ගිලී මරණයට පත් වී ඇත. අදාළ පුද්ගලයා මහනුවර, දීගන පදිංචි 35 හැවිරිදි එක් දරු පියෙක් බව අද දෙරණ වාර්තාකරු ප්‍රකාශ කර සිටියි. මරණකරු අවුරුදු චාරිකාවකට සහභාගීව අතරමගදී මුහුදේ දිය නෑමට ගොස් ඇති අතර ඔහු මීමැස්මොරය රෝගයෙන් පෙළෙන අයෙකු බව ද වාර්තා වෙයි. දිය නෑම සඳහා මුහුදට බැස ඇති අවස්ථාවේ ඔහුට මෙම රෝගය ඇති වී ඇති අතර එම අවස්ථාවේ දී ඔහු දියේ ගිලී ඇත. පොල්හේන වෙරළාරක්ෂක නිලධාරීන් විසින් පුද්ගලයාව බේරාගෙන රෝහල්ගත කර ඇති අතර ඒ වන විටත් ඔහු මියගොස් ඇති බව අද දෙරණ වාර්තාකරු ප්‍රකාශ කර සිටියි.", "URL": "https://sinhala.adaderana.lk/news.php?nid=107576", "Category": null, "Parent URL": null}