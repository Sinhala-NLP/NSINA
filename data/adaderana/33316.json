{"Source": "Adaderana", "Timestamp": "April 16, 2013 05:57 pm", "Headline": "ඉරානයේ භූ කම්පනයකින් 40ක් මරුට", "News Content": "ඉරානයේ සිදුවු ප්‍රබල භූ කම්පනයකින් පුද්ගලයින් 40 දෙනෙකු ජීවිතක්ෂයට පත්ව තවත් පුද්ගලයින් රැසක් තුවාල ලබා තිබේ. ඉරාන - පකිස්ථාන දේශසීමාව ආසන්නයේ සිදුව ඇති එම භූ කම්පනය රිච්ටර් මාපකයේ 7.8 ක් ලෙස සනිටුහන් වී ඇතැයි විදෙස් වාර්තා පවසයි. එම භූ කම්පනයේ අපිකේන්ද්‍රය පකිස්ථාන දේශසීමාව ආසන්නයේ පිහිටි කෑෂ් නගරයට කිලෝමීටර් 86 ක් දුරින් පිහිටා ඇති බව අමෙරිකානු භූ විද්‍යා සමීක්ෂණ ආයතනය කියයි. එකී භූ කම්පනයේ බලපෑම උතුරු ඉන්දියාවේ ජායිපූර්, අහමදාබාද් හා චන්දිගාර් යන ප්‍රදේශවලට ද දැනී ඇතැයි විදෙස් වාර්තා පවසයි.", "URL": "https://sinhala.adaderana.lk/news.php?nid=33316", "Category": null, "Parent URL": null}