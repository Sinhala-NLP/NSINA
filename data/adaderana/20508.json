{"Source": "Adaderana", "Timestamp": "December 7, 2011 07:46 am", "Headline": "එ.ජා.ප කෘත්‍යාධිකාරී මණ්ඩලය අද තීරණාත්මකයි", "News Content": "එක්සත් ජාතික පක්ෂයේ කෘත්‍යාධිකාරි මණ්ඩලය සිරිකොත පක්ෂ මූලස්ථානයේ දී අද රැස්වීමට නියමිතව ඇත. පක්ෂ නායකත්වය සඳහා තරග වැදීමට කරු ජයසූරිය මහතා ඉදිරිපත් වන බව ප්‍රකාශ කිරීම හේතුවෙන් අද පැවැත්වෙන කෘත්‍යාධිකාරි මණ්ඩල රැස්වීම කෙරෙහි විශේෂ අවධානයක් යොමුව තිබේ. එබැවින් කරු ජයසූරිය මහතා සම්බන්ධයෙන් අද දිනයේ කෘත්‍යාධීකාරි මණ්ඩලයට කරුණු ඉදිරිපත් වනු ඇති බව සඳහන් වේ. මේ අතර පක්ෂ සාමාජිකත්වය තාවකාලිකව අත්හිටවූ මොහාන් ලාල් ග්‍රේරු මහතාගේ තහනම පිළිබඳ අවසන් තීරණයක් ගැනීම ද අද සිදු වනු ඇති බව එක්සත් ජාතික පක්ෂයේ ප්‍රකාශක‍යෙක් අද දෙරණට සඳහන් කළේය.", "URL": "https://sinhala.adaderana.lk/news.php?nid=20508", "Category": null, "Parent URL": null}