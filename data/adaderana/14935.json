{"Source": "Adaderana", "Timestamp": "March 19, 2011 08:47 am", "Headline": "ලිබියාව සටන් විරාමයක් ප්‍රකාශයට‍ පත් කරයි", "News Content": "ලිබියානු රජය වහාම ක්‍රියාත්මක වන පරිදි සටන් විරාමයක් ප්‍රකාශයට‍ පත් කර තිබේ. එරට අහස තුළ ගුවන් ගමන් තහනම් කිරීමේ යෝජනාවක් එක්සත් ජාතීන්ගේ සංවිධාන‍යේ ආරක්ෂක මණ්ඩලය විසින් සම්මත කිරීමත් සමග ලිබියානු රජය මෙම පියවර ගනු ලැබීය. එය උල්ලංඝණය කළ හොත් ලිබියානු ආරක්ෂක අංශ වෙත ගුවන් ප්‍රහාර එල්ල කිරීමට බටහිර රටවල් කිහිපයක් සූදානම් වීම ද මීට එක් හේතුවකි. මේ අතර සිවිල් වැසියන්ට එරෙහි ප්‍රහාර නතර නොකරන්නේ නම් හමුදා ක්‍රියාමාර්ගයකට මුහුණ දීමට ලිබියානු රජයට සිදු වන බව අමෙරිකානු ජනාධිපති බැරැක් ඔබාමා ප්‍රකාශ කර ඇත.", "URL": "https://sinhala.adaderana.lk/news.php?nid=14935", "Category": null, "Parent URL": null}