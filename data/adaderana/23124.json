{"Source": "Adaderana", "Timestamp": "March 28, 2012 12:03 pm", "Headline": " සා/පෙ පළමු තැන විශාඛාවටයි-සෙස්සවුන් මෙහෙමයි", "News Content": "2011 අ.පො.ස(සා/පෙ)විභාගයේ ප්‍රතිඵල අනුව දිවයිනේ ප්‍රථම ස්ථානයට පත්ව ඇත්තේ කොළඹ විශාඛා විද්‍යාලයේ උදේශිකා මධුශානි හෙට්ටිආරච්චි සිසුවියයි. මාතලේ විද්‍යා විද්‍යාලයෙහි අනූෂ පෙරේරා සිසුවා සා/පෙ විභාගයේ ප්‍රතිඵල අනුව දෙවන ස්ථානයට පත්ව ඇති අතර තෙවන ස්ථාන දෙකක් මෙවර ප්‍රතිඵල අනුව සටහන් වී තිබේ. එනම් මහනුවර ධර්මරාජ විද්‍යාලයේ භාරත මධුශංක සහ පින්නවල මධ්‍ය මහා විද්‍යාලයේ දිල්මි සමුද්‍රිකා යන සිසු සිසුවියන් තෙවන ස්ථානයට පත්ව ඇති බව අද විභාග දෙපාර්තමේන්තුව විසින් නිවේදනය කරන ලදී. කෙසේ වෙතත් මෙවර සාමාන්‍ය පෙළ විභාගයේ ප්‍රතිඵල අනුව 60.8% ක් උසස්පෙළ හැදෑරීම සඳහා සුදුසුකම් ලබා තිබේ.. විෂයයන් 9 සඳහාම A සාමාර්ථ ලැබූ ශිෂ්‍ය ශිෂ්‍යාවන් 3,908 දෙනෙකු මෙවර වාර්තා වන බව අධ්‍යාපන අමාත්‍යාංශය කියා සිටියි.", "URL": "https://sinhala.adaderana.lk/news.php?nid=23124", "Category": null, "Parent URL": null}