{"Source": "Adaderana", "Timestamp": "February 10, 2011 03:44 pm", "Headline": "අද පොලිසිය රාජ්‍ය අණසකට යටත්වෙලා ", "News Content": "අද පොලිස් නිලධාරීන් හා රාජ්‍ය නිලධාරීන් රාජ්‍ය අණසකට යටත්ව ඇති බව එක්සත් ජාතික පක්ෂ නියෝජ්‍ය නායක කරූ ජයසූරිය මහතා පවසයි. සියලු පොලිස් නිලධාරීන්ට ඇඟිල්ල දිගුනොකරන බවත්, පොලිස් නිලධාරීන් කිහිපදෙනෙකු පමණක් පෞද්ගලික ප්‍රයෝජනය සඳහා දේශපාලන බැලමෙහෙවරකම් සිදුකරන බවත් ඔහු සඳහන් කරයි. රාජ්‍ය සම්පත් භාවිතය, රාජ්‍ය උත්සව හරහා දේශපාලන ප්‍රචාරණ කටයුතු සිදුකිරීම නැවැත්වීමට කටයුතු කරන ලෙස මැතිවරණ කොමසාරිස්වරයාගෙන් ඉල්ලා සිටින බව අද(10) කොළඹ පැවති මාධ්‍ය හමුවකදී අදහස් දක්වමින් හෙතෙම කියා සිටියේය. නිල ඇඳුමේ ගෞරවය ආරක්ෂා කරන ලෙස පොලිස් නිලධාරින්ගෙන් ඉල්ලා සිටින බවත් කරූ ජයසූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=14127", "Category": null, "Parent URL": null}