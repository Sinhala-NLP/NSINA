{"Source": "Adaderana", "Timestamp": "May 20, 2016 01:36 pm", "Headline": "  චෝදනා පත්‍ර නැත්නම් ඇප මත නිදහස්", "News Content": "ෆේස්බුක් වෙබ් අඩවිය ඔස්සේ ජනාධිපතිවරයාට සහ අගමැතිවරයාට මරණ තර්ජන එල්ල කළ බවට චෝදනා එල්ල වී ඇති සැකකරුට එරෙහිව අද (20) දිනය තුළ චෝදනා පත්‍රක් ඉදිරිපත් නොකරන්නේ නම් ඔහු ඇප මත නිදහස් කරන බව කොළඹ මහේස්ත්‍රාත් අධිකරණය දැනුම් දී තිබේ.සැකකරු අදාළ චෝදනාවට වරද පිලිගැනීමට සූදානම් වුවද මෙතෙක් චෝදනා පත්‍රය ඉදිරිපත් කර නොමැති බවට විත්තියේ නීතීඥවරයා අධිකරණය හමුවේ ප්‍රකාශ කර ඇති බව වාර්තා වෙයි. ඒ අනුව අද දිනය තුළ චෝදනා පත්‍රයක් ඉදිරිපත් කරන ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා අපරාධ පරීක්ෂණ දෙපාර්තමේන්තුවට දැනුම් දුන් බව අද දෙරණ අධිකරණ වාර්තාකරු කේ .එස් උදයකුමාර් පැවසුවේය.", "URL": "https://sinhala.adaderana.lk/news.php?nid=60315", "Category": null, "Parent URL": null}