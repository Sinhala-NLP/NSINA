{"Source": "Adaderana", "Timestamp": "January 31, 2017 04:09 pm", "Headline": "  මත්පෙති අලෙවි කළ යුවළක් මාට්ටු ", "News Content": "නීති විරෝධී මත්පෙති අලෙවි කිරීමේ ජාවාරමක නිරත වු කාන්තාවක සහ පිරිමි පුද්ගලයෙකු මීගමුව වැල්ලවීදිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ මෙහෙයුම් අංශයට ලැබුණු තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. ඔවුන් සතුව තිබී විවිධ වර්ගයේ මත්පෙති 400කට ආසන්න ප්‍රමාණයක් සොයාගෙන තිබේ. ඒවායේ වටිනාකම රුපියල් ලක්ෂයකට අධික බව විශේෂ කාර්යය බලකාය සඳහන් කළේය. සැකකරු සහ සැකකාරිය වැඩිදුර විමර්ශන සඳහා මීගමුව පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=68896", "Category": null, "Parent URL": null}