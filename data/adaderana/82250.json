{"Source": "Adaderana", "Timestamp": "December 30, 2017 11:55 am", "Headline": "ආණ්ඩු විරෝධී උද්ඝෝෂණ මාලාවක්", "News Content": "ආණ්ඩු විරෝධී උද්ඝෝෂණ මාලාවක් ආරම්භ වී තිබේ. ඉරානයේ භාණ්ඩ මිල ඉහළ යාම හා ආණ්ඩු ප්‍රතිපත්ති වලට එරෙහිව පසුගිය බ්‍රහස්පතින්දා දින ආරම්භ වූ උද්ඝෝෂණ මේ වන විට ප්‍රධාන නගර කිහිපයක් පුරා පැතිරී ගොස් ඇති බව විදෙස් මාධ්‍ය සඳහන් ක‍ළේය. ඉරාන ජනාධිපති හසන් රවුහානි හට උද්ඝෝෂකයින් සිය අප්‍රසාදය පළ කර ඇති අතර දරුණු සටන් පාඨ ප්‍රකාශ කළ පුද්ගලයින් 52කු ද අත්අඩංගුවට ගෙන ඇති බව විදෙස් මාධ්‍ය සඳහන් කළේය. මීට අමතරව ටෙහෙරාන් හි උද්ඝෝෂණය සිදුකළ පුද්ගලයින් කිහිප දෙනෙකු ඉරාන ආරක්ෂක අංශ විසින් අත්අඩංගුවට ගෙන තිබේ. මේ අතර දේශපාලන සිරකරුවන් නිදහස් කරන ලෙස හා පොලිස් පහරදීම් වලට විරෝධය පළ කරමින් තවත් නගර කිහිපයක උද්ඝෝෂණ සිදුකරන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=82250", "Category": null, "Parent URL": null}