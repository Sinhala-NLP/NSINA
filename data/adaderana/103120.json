{"Source": "Adaderana", "Timestamp": "January 26, 2019 04:31 pm", "Headline": "සේනා මර්දනයට තවත් සුදුසුම ක්‍රමවේදයක් ", "News Content": "ක්ෂුද්‍ර ජීවීන් හා විලෝපිකයින් භාවිත කර සේනා දළඹුවන් මර්දනය කිරීම ඉතාම සුදුසු ක්‍රමවේදය බව පේරාදෙණිය විශ්ව විද්‍යාලයේ ආචාර්ය ගාමිණි හිටිනායක මහතා පැවසීය. එමෙන්ම සේනා දළඹු මර්දනයට කෘමිනාශක අනිසි ලෙස යෙදීම හරහා තවත් ගැටලු රැසක් උද්ගත විය හැකි බවයි කෘෂිකර්ම බලධාරීන් පෙන්වා දෙන්නේ. සේනා දළඹුවන් දිවයින පුරා විවිධ වගාවන් වල මේ වන විට සීග්‍රයෙන් පැතිර ගොස් ඇති අතර, අනුරාධපුර වැලිමුවපතාන ප්‍රදේශවාසීන් සිය වී, බඩ ඉරිඟු ඇතුළු වගාවන් ආරක්ෂා කරදෙන ලෙස ඉල්ලමින් දේව කන්නලව්වක නිරත විය. එසේ දේව කන්නලව්ව පැවතියේ වැලිමුවපතාන නාග තම්බිරාණ දේවස්ථානයේදීය.", "URL": "https://sinhala.adaderana.lk/news.php?nid=103120", "Category": null, "Parent URL": null}