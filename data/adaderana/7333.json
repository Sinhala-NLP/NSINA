{"Source": "Adaderana", "Timestamp": "March 18, 2010 07:40 am", "Headline": "කවදාවත් රට පාවාදුන්නේ නෑ", "News Content": "අභි‍යෝග ජයගැනීම සඳහා කිසිදු අවස්ථාවක තමා රට ජාතිය පාවා නොදුන් බව ජනාධිපති මහින්ද රාජපක්ෂ මහතා පවසයි. පසුගිය රජයන් විසින් අතහැර දැමූ දැවැන්ත සංවර්ධන ව්‍යාපෘති පිළිබඳ තීන්දු තීරණ ගනු ලැබුවේ මැතිවරණ ගැන නොසිතා බව ජනාධිපතිවරයා සඳහන් කළේය. ජනාධිපති මහින්ද රාජපක්ෂ මහතා මේ අදහස් පළ කළේ ඊයේ පස්වරුවේ දෙහිවල පැවති ශ්‍රී ලංකා නිදහස් පක්ෂ කොළඹ දිස්ත්‍රික් බලමණ්ඩලය අමතමිනි. එල්.ටී.ටී.ඊ ත්‍රස්තවාදයට මිස තමන් කිසිවිටෙක ජාතියකට එරෙහිව සටන් නොකළ බව ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=7333", "Category": null, "Parent URL": null}