{"Source": "Adaderana", "Timestamp": "December 11, 2010 04:50 pm", "Headline": "ජල ගැලීම් වලින් පීඩාවට පත්වූවන්ට ආධාරදීමට එක්සත් ජාතීන් සූදානම්  ", "News Content": "ජල ගැලීම් වලින් පීඩාවට පත්වූ මෙරට ජනතාව සඳහා මානුෂීය ආධාර සැපයීමට එක්සත් ජාතීන්ට අනුබද්ධ ආයතන කිහිපයක් ඉදිරිපත්ව සිටියි. මේ යටතේ යුනිසෙ‍ෆ් ආයතනය මගින් සනීපාරක්ෂක කට්ටල, ජලය පිරිසිදු කිරීමට යොදාගන්නා රසායන ද්‍රව්‍ය ඇතුළු මානුෂීය ආධාර ලබාදෙන බව එක්සත් ජාතීන්ගේ සංවිධානය නිකුත් කළ නිවේදනයක දැක්වෙයි. ඩෙංගු උවදුර ව්‍යාප්ත වීමේ අවදානමක් පවතින ප්‍රදේශ සඳහා මදුරු ඝනත්වය පාලනය කිරීමට අවශ්‍ය රසායන ද්‍රව්‍ය ලබාදීමට ද එක්සත් ජාතීන්ගේ සංවිධානයට අනුබද්ධ ආයතන තීරණය කර තිබේ. මෙරට බලධාරීන් ලබාදී ඇති වාර්තා අනුව ලක්ෂයකට වැඩි පිරිසකට ජල ගැලීම්වලින් බලපෑම් මතුව ඇති බව පෙනී යන්නේ යැයි එක්සත් ජාතීන් නිකුත් කළ නිවේදනයේ සඳහන්ය.", "URL": "https://sinhala.adaderana.lk/news.php?nid=12777", "Category": null, "Parent URL": null}