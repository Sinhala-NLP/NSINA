{"Source": "Adaderana", "Timestamp": "September 9, 2018 05:40 pm", "Headline": "රටකට ඕනේ අපමණ අගයක් කියූ ආණ්ඩුව දැන් කරන දේ හඳුන්නෙත්ති කියයි", "News Content": "අද වන විට විදේශ සේවා නියුක්ති අමාත්‍යංශය හා විදේශ සේවා නියුක්ති කාර්යංශය ඉතාමත් අරාජික ආයතන දෙකක් බවට පත්ව ඇති බව ජනතා විමුක්ති පෙරමුණ පවසයි. අද (09) පැවති මාධ්‍ය හමුවකට එක් වෙමින් ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා මේ බව ප්‍රකාශ කළේය. අද වන විට එම අමාත්‍යංශයේ අමාත්‍යවරයාගේ පුටුවෙහි කටයුතු කරන්නේ නියෝජ්‍ය අමාත්‍යවරයා බවද ඒ මහතා ප්‍රකාශ කළේය. විදේශගත වන කාන්තාවන්ගේ පවුල් වාර්තාවක් ලබා ගැනීම එම අමාත්‍යංශය යටතේ ක්‍රියාත්මක වූ බවත් ආර්ථික අපහසුතා ඇති කුඩා බිළිඳුන් සිටින මව්වරුන්ද පසුගිය කාලයේ විදේශ ගත වූ බවද මන්ත්‍රීවරයා ප්‍රකාශ කළේය. නීති ක්‍රියාත්මක වීම හේතුවෙයන් එය යම් ප්‍රමාණයක වැලකී තිබූ බවත් රටකට ඕනේ අපමණ අගයක් කියා බලයට පැමිණි ආණ්ඩුව අද කුඩා දරුවන්ට මව්වරුන්ගේ අගයද නැතිකර දමා ඇති බවද මන්ත්‍රීවරයා පැවසීය. පවුල් වාර්තා නොමැතිව විදේශගත වීමට හැකි වන ලෙස කැබිනට් පත්‍රිකා ඉදිරිපත් කර ඇති බවත් එජන්සිකරුවන්ට අවශ්‍ය පරිදි නියෝජ්‍ය අමාත්‍යවරයා කටයුතු කරන බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95825", "Category": null, "Parent URL": null}