{"Source": "Adaderana", "Timestamp": "July 4, 2012 04:59 pm", "Headline": "දුම්රිය හරස් මාර්ගවල අනතුරුවලින් මරණ 44 ක්", "News Content": "මේ වසරේ ගතවූ කාලය තුළ දුම්රිය හරස් මාර්ගවල සිදුවූ අනතුරුවලින් පුද්ගලයින් 44 දෙනෙකු ජීවිතක්ෂයට පත්ව ඇති බව පොලිස් මූලස්ථානය පවසයි. මෙම අනතුරුවලින් පුද්ගලයින් 26 දෙනෙකු තුවාල ලබා ඇති බව ‍පොලිස් මූලස්ථානය සඳහන් කරයි. හලාවත, මහනුවර, මාතර, ගාල්ල, කුරුණෑගල, අනුරාධපුර, දියතලාව, වැල්ලවත්ත, කොට්ටාව, රාගම වැනි ප්‍රදේශවලින් මෙම අනතුරු වැඩි ව‍ශයෙන් වාර්තා වී තිබේ. අපරික්ෂාකාරි ලෙස දුම්රිය හරස් මාර්ග හරහා රථවාහන ධාවනයට උත්සාහ ගැනීම, අනතුරු ඉහළ යාමට හේතුව බව පොලිස් මූලස්ථානය සඳහන් කරයි. දුම්රිය හරස්මාර්ග හරහා ගමන් කිරීමේ දී සෑමවිටම මාර්ග සංඥා පිළිබඳව සැලකිලිමත් වන ලෙසත් පොලිසිය රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=25522", "Category": null, "Parent URL": null}