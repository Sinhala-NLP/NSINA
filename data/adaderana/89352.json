{"Source": "Adaderana", "Timestamp": "May 18, 2018 07:33 pm", "Headline": "ජාතික ආණ්ඩුවෙන් ශ්‍රීලනිප ඉවත් වීමට දින නියම කරගන්න", "News Content": "ජාතික ආණ්ඩුවෙන් ශ්‍රී ලංකා නිදහස් පක්ෂ ඉවත් වීමට දින නියම කරගන්නා ලෙස ජනාධිපතිවරයා ඊයේ(17) පැවති මධ්‍යම කාරක සභා රැස්වීමේදී ප්‍රකාශ කළ බව හිටපු අමාත්‍ය ලක්ෂ්මන් යාපා අබේවර්ධන මහතා පවසයි. ඉදිරියේදී පැවැත්වීමට නියමිත පක්ෂයේ මධ්‍යම කාරක සභා රැස්වීමේදී අදාළ පියවර ගන්නා බව හිටපු අමාත්‍යවරයා සඳහන් කළේය. මේ අතර ශ්‍රී ලංකා නිදහස් පක්ෂය ප්‍රතිසංවිධානය කිරීම සම්බන්ධයෙන් තීරණ රැසකට එළඹ ඇති බව පාර්ලිමේන්තු මන්ත්‍රී දයාසිරි ජයසේකර මහතා පවසයි. ආණ්ඩුවෙන් ඉවත් වූ නිදහස් පක්ෂ මන්ත්‍රීවරු 16 දෙනාගේ සහභාගීත්වයෙන් පැවති මාධ්‍ය හමුවකදී දයාසිරි ජයසේකර මහතා මේ බව පැවසීය.", "URL": "https://sinhala.adaderana.lk/news.php?nid=89352", "Category": null, "Parent URL": null}