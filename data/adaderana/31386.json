{"Source": "Adaderana", "Timestamp": "February 6, 2013 08:38 am", "Headline": "හොරට පළිබෝධනාශක සැකසූ අය මාට්ටු", "News Content": "පළිබෝධ නාශක ව්‍යාජ ලෙස සකස් කරන නිෂ්පාදනාගාරයක් හැටන් ප‍්‍රදේශයේ දී වටලා තිබේ. හැටන්, තොටගල, රොසිට් වතු යායේ නිවසක පළිබෝධ නාශක නිෂ්පාදනාගාරය පවත්වාගෙන ගොස් ඇති බව සඳහන්ය. නුවරඑලිය පාරිභෝගික සේවා මධ්‍යස්ථානයේ නිලධාරීන් කණ්ඩායමක් විසින් මෙම වැටලීම සිදුකර තිබේ. තේ සහ එළවළු සඳහා භාවිත කරන අධික මිල ගණන්වලට අලෙවි වන පළිබෝධ නාශක මෙහි දී නිෂ්පාදනය කර ඇති බව වාර්තා වේ. මෙම නිෂ්පාදනාගාරය පවත්වාගෙන ගිය පුද්ගලයා අත්අඩංගුවට ගැනීම සඳහා පරීක්ෂණ සිදුකරන බව නුවරඑලිය පාරිභෝගික සේවා අධිකාරියේ නිලධාරීන් පවසයි.", "URL": "https://sinhala.adaderana.lk/news.php?nid=31386", "Category": null, "Parent URL": null}