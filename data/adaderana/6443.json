{"Source": "Adaderana", "Timestamp": "February 3, 2010 11:28 am", "Headline": "මැතිවරණ ප්‍රතිඵල දූෂිත නෑ", "News Content": "ජනාධිපතිවරණ ප්‍රතිඵල නිකුත් කිරීමේදී සිදුවුණා යයි කියනු ලබන අක්‍රමිකතා චෝදනා තමා ප්‍රතික්ෂේප කරන බව මැතිවරණ කොමසාරිස් දයානන්ද දිශානායක මහතා පවසයි. මැතිවරණ ප්‍රතිඵලය අවලංගු කිරීමට තරම් සිදුවීම් වාර්තා නොවූ බව ද හෙතෙම කියා සිටියේ අද පැවති මාධ්‍ය හමුවකට සහභාගී වෙමිනි. මේ දිනවල විවිධ කටකතා පැතිර යන බවත්,කිසිවෙක් තමන්ගේ හිසට ගිනි අවි තබා තර්ජනය නොකළ බවත් මැතිවරණ කොමසාරිස්වරයා කියා සිටියේය. මීට පෙර තමන් ප්‍රකාශ කළ පරිදි මැතිවරණ කොමසාරිස් ධූරයෙන් ඉල්ලා අස් නොවන බවත්,එළඹෙන මහ මැතිවරණයේ කටයුතු නිමා වෙන තෙක් ධූරයේ රැඳී සිටින බවත් හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6443", "Category": null, "Parent URL": null}