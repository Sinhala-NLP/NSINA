{"Source": "Adaderana", "Timestamp": "March 12, 2010 09:10 am", "Headline": "\"දෙනුවර සටන\" අද ඇරඹේ", "News Content": "ගාල්ල ශාන්ත ඇලෝෂියස් විද්‍යාලය හා මාතර රාහුල විද්‍යාලය අතර පැවැත්වෙන \"දෙනුවර සටන\" වාර්ෂික මහා ක්‍රිකට් තරගය අද ආරම්භ වේ. ගාල්ල ජාත්‍යන්තර ක්‍රිකට් ක්‍රීඩාංගනයේදී මෙවර විද්‍යාල දෙක එකිනෙකා හමුවන්නේ 7වන වරටය. මෙතෙක් පැවැත්වූ තරග 6න් එක් තරගයක් ගාල්ල ශාන්ත ඇලෝෂියස් විද්‍යාලය ජයගෙන ඇති අතර සෙසු තරග සියල්ල ජය පරාජයෙන් තොරව නිමා වී තිබේ. නජී දෙව්මිත් ශාන්ත ඇලෝෂියස් විද්‍යාලයීය කණ්ඩායමට නායකත්වය ලබාදෙයි. මාතර රාහුල විද්‍යාලයීය කණ්ඩායමේ නායකත්වය දරන්නේ ජී. එම්. ඒකනායකයි. නජී දෙව්මිත් මෙවර පාසල් ක්‍රිකට් තරගවාරය තුළ ලකුණු 450 සීමාව පසු කර ඇති අතර කඩුලු 20ක් ද දවාගෙන තිබේ. ජී. එම්. ඒකනායක ලකුණු 200 සීමාව ඉක්මවා ඇති අතර බිඳ හෙලා ඇති කඩුලු සංඛ්‍යාව 15කි.", "URL": "https://sinhala.adaderana.lk/news.php?nid=7214", "Category": null, "Parent URL": null}