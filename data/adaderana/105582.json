{"Source": "Adaderana", "Timestamp": "March 6, 2019 03:18 pm", "Headline": "අලෙවි කිරීමට සූදානම් කර තිබූ තහනම් වල් නාශක තොගයක් අල්ලයි", "News Content": "අලෙවි කිරීම සඳහා සූදානම් කර තිබූ ග්ලයිපොසෙට් අඩංගු තහනම් වල් නාශක තොගයක් පොලිස් විශේෂ කාර්ය බලකාය විසින් සිය බාරයට ගෙන ඇත. සෙට්ටිකුලම් කඳවුරේ නිලධාරීන් කණ්ඩායමක් ස්ථාන 03ක සිදුකළ වැටලීම්වලදී මෙම ග්ලයිපොසෙට් අඩංගු තහනම් වල් නාශක තොගය පොලිස් විශේෂ කාර්ය බලකාය බාරයට ගෙන ඇති බව සඳහන්ය. හොරොව්පතාන ප්‍රාදේශයේදී ග්ලයිපොසෙට් අඩංගු පැකට් 45 ක් සහ කැබිතිගොල්ලෑව ප්‍රදේශයේදී ග්ලයිපොසෙට් අඩංගු පැකට් 17 ක් එම බළකාය බාරයට ගෙන තිබේ. මෙහිදී පුද්ගලයින් තිදෙනෙකු අත්අඩංගුවට ගෙන ඇති අතර ඔවුන් වැඩිදුර විමර්ශන සඳහා හොරොව්පතාන සහ කැබිතිගොල්ලෑව යන පොලිස් ස්ථාන වෙත භාර දී ඇති බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=105582", "Category": null, "Parent URL": null}