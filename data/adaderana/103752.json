{"Source": "Adaderana", "Timestamp": "February 6, 2019 06:53 am", "Headline": "දින 07ක් පුරා නැවතුන රේගුව යළි අද සිට වැඩ අරඹයි", "News Content": "දින 07ක් පුරා පැවැති අකුරට වැඩ කිරිමේ වෘත්තිය සමිති ක්‍රියාමාර්ගය අත්හිටුවිමට රේගු නිලධාරින් තීරණය කර තිබේ. රේගු අධ්‍යක්ෂ ජනරාල් ධුරයේ කටයුතු කළ පී.එස්.එම් චාල්ස් මහත්මිය යළි එම ධුරයේ පිහිටුවිමට කැබිනට් මණ්ඩලය තීරණය කළ බවට මුදල් අමාත්‍යංශය විසින් දැනුම්දීම හේතුවෙන් වෘත්තිය සමිති ක්‍රියාමාර්ගය අත්හිටුවිමට තීරණය කළ බව රේගු නිළධාරින්ගේ සංගමයේ උප සභාපති අමිල සංජීව මහතා සඳහන් කළේය. ඒ අනුව අද(06) උදෑසන සිට සියලු රේගු අංශ සුපුරුදු පරිදි සේවයේ නිරත වන බව අමිල සංජීව මහතා කියා සිටියේය. මේ අතර රේගු වෘත්තිය සමිති විසින් ක්‍රියාත්මක කර තිබූ අකුරට වැඩ කිරිමේ වෘත්තිය සමිති ක්‍රියාමාර්ගය හේතුවෙන් සිදු වූ පාඩුවේ වගකීම මුදල් අමාත්‍යවරයා භාරගත යුතු බව ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා පවසයි.", "URL": "https://sinhala.adaderana.lk/news.php?nid=103752", "Category": null, "Parent URL": null}