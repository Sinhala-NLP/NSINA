{"Source": "Adaderana", "Timestamp": "March 11, 2014 04:38 pm", "Headline": "ලොරිය යට නිදාසිටි පුද්ගලයා ලොරියටම බිලි", "News Content": "චීන වරාය සමන්තුර ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. ලොරි රථයක් පණ ගන්වා පිටුපසට ගැනීමේ දී එම රථය යට නිදාසිටි පුද්ගලයෙකු ඊට යටවීමෙන් මියගොස් ඇති බව පොලීසිය සඳහන් කළේය. මියගොස් ඇත්තේ 50 හැවිරිදි කැලණිය, නාරංමිණිය ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41714", "Category": null, "Parent URL": null}