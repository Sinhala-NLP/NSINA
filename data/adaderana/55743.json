{"Source": "Adaderana", "Timestamp": "December 15, 2015 11:05 pm", "Headline": " රාජ්‍ය බැංකු දුබල කරන්න දෙන්න බෑ", "News Content": "අයවැය යෝජනා මගින් රාජ්‍ය බැංකු දුබල කිරීමේ යෝජනා ඉවත් කළ යුතුව ඇති බව ජාතික වෘත්තීය සමිති මධ්‍යස්ථානය පවසයි.එහි සභාපති කේ.ඩී ලාල්කාන්ත මහතාගේ අත්සනින් යුතුව අග්‍රාමාත්‍ය රනිල් වික්‍රමසිංහ මහතා වෙත යොමු කළ ලිපියකින් මෙලෙස ඉල්ලා තිබේ.එම ලිපියේ මෙසේද සඳහන්ය.වර්තමාන රජය මගින් ඉදිරිපත් කරන ලද 2016 අයවැය යෝජනා තූළින් පොදුවේ රාජ්‍ය, අර්ධ රාජ්‍ය,පෞද්ගලික හා වතු ක්ෂේත්‍රයන්හි වැඩකරන ජනතාවගේ අයිතීන් විශාල ප‍්‍රමාණයක් කප්පාදුවට ලක්කරතිබේ. මේ රටේ වැඩ කරන ජනතාව මෙතෙක් බුක්තිවිධි අයිතිවාසිකම් කප්පාදුවට එරෙහිව අපමධ්‍යස්ථානය ඇතුළුව වෘත්තීය සමිති ව්‍යාපාරය මගින් ගෙන ගිය අරගලය හමුවේ නැවත එම අයිතීන්ප‍්‍රමාණයක් ලබාගැනීම වැඩකරන ජනතාවගේ ජයග‍්‍රහණයකි.මෙම අයවැය යෝජනා මගින් රටේ රාජ්‍ය බැංකුවලට අදාළව* ලීසින් ලබාගැනීමේ අයිතිය ඉවත් කිරීම*උකස් ණය බැංකු හරහා ලබාදීම දුර්වල කිරීම* තැන්පත්කරුවන්ගේ තැන්පතු ආපසු ගැනීමේදී ගෙවිය යුතු බද්ධ වැඩිකිරීමත්,*ආනයන අපනයන කටයුතු වෙනුවෙන් විදේශ බැංකු පිහිටුවීම අයවැය යෝජනා හරහා සිදුකර තිබේ.මෙම යෝජනා හරහා රාජ්‍ය බැංකුවලට ලීසින් ලබාගැනීමට නොහැකිවීමත්, උකස් අහිමිවීමත් නිසාබැංකුවල පැවැත්ම අර්බුදයට ලක්වීමේ තත්ත්වයක් නිර්මාණය වේ. මෙම තත්ත්වය හේතුවෙන් බැංකුවලමූල්‍ය ශක්තිය දුබලවීම සහ උකස් තැන්පත්කරුවන්ගේ සුරක්‍ෂිතභාවය අහිමිවන තත්වයක් සිදුවන අතරමේ රටේ ජනතාව ලීසිං සහ උකස් සමාගම්වල දරුණු සුරාකෑමට ලක්වීම තුළින් ජනතාවත් බැංකුත්අර්බුදයට ලක්වීම සිදුවේ. එමෙන්ම බැංකුවල ආදායම අඩුවීම නිසා එය සේවකයින්ගේ වැටුප්, දීමනා,සුබසාධන කටයුතුවලට බාධාවීම අනිවාර්යය. එමෙන්ම ආනයන අපනයන කටයුතු වෙනුවෙන් විදේශබැංකු පිහිටුවීමේ යෝජනාව හරහාත් දේශීය රාජ්‍ය බැංකුවලට තිබෙන ව්‍යාපාරික අවස්ථා අහිමි වනතත්වයක් නිර්මාණයවීමද මෙම අයවැය යෝජනා හරහා සිදුවේ. ඒ හරහාද සිදුවන්නේ රාජ්‍ය බැංකුදුර්වල වීමය.මෙම තත්වයට එරෙහිව බැංකු ක්ෂේත්‍රයේ වෘත්තීය සමිති මගින් ක‍්‍රියාමාර්ග ආරම්භ කර ඇති අතරබැංකු සේවාවට අහිමි කර ඇති සියළු අයිතීන් ලබාදීමට කටයුතු කළ යුතුව ඇත. එබැවින් දැනටක‍්‍රියාමාර්ග අරඹා ඇති මෙම වෘත්තීය සමිති නියෝජිතයින් හා සාකච්ඡා කර ඔවුන්ගේ අදහස් විමසාඑම යෝජනා සැලකිල්ලට ගෙන මෙම අහිමි කර ඇති අයිතීන් ලබාදීමට පියවර ගන්නා ලෙස ඉල්ලා සිටිමි.", "URL": "https://sinhala.adaderana.lk/news.php?nid=55743", "Category": null, "Parent URL": null}