{"Source": "Adaderana", "Timestamp": "April 29, 2016 03:58 pm", "Headline": " මහින්ද ආවොත් මම ඇමතිකම අතහරිනවා", "News Content": "හිටපු ආර්ථික සංවර්ධන ඇමැති බැසිල් රාජපක්ෂ අසල්වැසි රාජ්‍යයක සහායෙන් යූඇන්පිය වෙනුවෙන් කොන්ත්‍රාත්තුවක් ඉටුකරන බව ක්‍රීඩා ඇමති දයාසිරි ජයසේකර මහතා කියයි.බැසිල් රාජපක්ෂ මහතා එලෙස කරන්නේ ශ්‍රී ලංකා නිදහස් පක්ෂය බෙදා වෙන් කිරීම යැයිද ඒ සඳහා අවශ්‍ය මුදල් ඔහුට අසල්වැසි රාජ්‍යයකින් ලැබෙන බවද හෙතෙම පවසයි.තමන්ට තනතුරු අතහැරීම ගැන ගැටලුවක් නැති බවත්, මහින්ද රාජපක්ෂ මහතා ගාලු රැලියට නොඑන බව තමන් දන්නා බවත් පැවසූ ඇමතිවරයා ඔහු ගාලු රැලියට එන්නේ නම් තමන් ඇමති තනතුර අතහරින බවද කියයි.ශ්‍රීලනිප මූලස්ථානයේදී අද (29) පැවැති මාධ්‍ය හමුවකදී ඔහු මේ බව පැවසූ අතර මුදල් ලැබෙන්නේ කවර රටෙන්දැයි මාධ්‍යවේදීන් විමසුවද ඊට නිසි පිළිතුරක් ලැබුණේ නැත.මාධ්‍ය හමුවට එක්ව සිටි හිටපු පා.ම ශාන්ත බණ්ඩාර මහතා පැවසුවේ ගාලු රැලියට බස් 2300කින් සෙනඟ ගෙනෙන බවයි.ගාලු රැලියේදී කම්කරුවන් වෙනුවෙන් යෝජනා කිහිපයක් ඉදිරිපත් කිරීමට බලාපොරොත්තුවෙන් සිටින බවද හෙතෙම කීවේය.", "URL": "https://sinhala.adaderana.lk/news.php?nid=59632", "Category": null, "Parent URL": null}