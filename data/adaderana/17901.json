{"Source": "Adaderana", "Timestamp": "August 7, 2011 09:18 am", "Headline": " යතුරුපැදිය පාරෙන් ඉවතට-යතුරුපැදිකරු මරුට", "News Content": "සියඹලාණ්ඩුව , මුතුකණ්ඩිය ප්‍රදේශයේ දී සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. යතුරුපැදියක් මාර්ගයෙන් ඉවතට පැනීමෙන් ඊයේ රාත්‍රී මෙම අනතුර සිදුවී ඇති බව සියඹලාණ්ඩුව පොලිසිය ප්‍රකාශ කරයි. අනතුරින් මියගොස් ඇත්තේ දඹගල්ල ප්‍රදේශයේ පදිංචි 28 හැවිරිදි පුද්ගලයෙකි. සියඹලාණ්ඩුව පොලිසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17901", "Category": null, "Parent URL": null}