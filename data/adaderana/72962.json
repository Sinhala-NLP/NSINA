{"Source": "Adaderana", "Timestamp": "May 8, 2017 03:38 pm", "Headline": " ගොවිජන සම්මේලනය තවත් අරගලයකට අර අදී", "News Content": "ගොවීන්ට රජය විසින් ලබාදීමටපොරොන්දු වූ වන්දි මුදල් සතියක් තුළ ලබා නොදෙන්නේනම් රටේ සෑම දිත්‍රික්කයක්ම ආවරණය වන පරිදි ගොවිජන සේවා කාර්යාල වට කිරීමට කටයුතු කරන බව එහි ජාතික සංවිධායක නාමල් කරුණාරත්න මහතා පවසයි.ඒ සඳහා ගොවීන් උනන්දු කරවීමට තීරණය කළ බව සමස්ත ලංකා ගොවිජන සම්මේලනය කියා සිටියි.ඔවුන් මේ බව කියා සිටියේ දඹුල්ලේ දී මාධ්‍ය හමුවක් පවත්වමිනි.එහි ජාතික සංවිධායක නාමල් කරුණාරත්න මහතා මේ මාධ්‍ය හමුවේදී කියා සිටියේ කොටසකට රජය විසින් වන්දි මුදල් ලබාදී ඇති නමුත් විශාල පිරිසකට වන්දි මුදල් අහිමි වී ඇති බවයි .මේ නොහැකියාව රාජ්‍ය නිලධාරීන් මත පටවා ආණ්ඩුව වන්දි ලබාදීම මඟහරින බවට සැකයක් පවතින බවද ඔහු කීවේය.මේ අතර හිටපු ජනපතිගේ ආරක්ෂක නිලධාරීන් ඉවත් කිරීම අනුමත නොකරන බවද ඔහු කියා සිටියේය.", "URL": "https://sinhala.adaderana.lk/news.php?nid=72962", "Category": null, "Parent URL": null}