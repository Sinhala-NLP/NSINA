{"Source": "Adaderana", "Timestamp": "August 15, 2018 06:24 pm", "Headline": "ලක්ෂ හයාමාරේ පුටුව ගේන්න ජවිපෙත් වගකියන්න ඕන", "News Content": "බස්නාහිර පළාත් සභාවට මන්ත්‍රී පුටුව ගෙන ඒම සම්බන්ධයෙන් ජනතා විමුක්ති පෙරමුණද වගකිව යුතු බව බස්කාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. අද (15) පැවති උත්සවයකට එක් වෙමින් ප්‍රධාන අමාත්‍යවරයා මේ බව ප්‍රකාශ කළේය. අදාළ මන්ත්‍රී පුටුව හයලක්ෂ හතලිස් දහසක් වුවද එයින් භාගයක් වැය වන්නේ බදු සඳහා බවත් පාළාත් සභා ගොඩනැගිල්ල ඉදි කිරීම සඳහා රජයෙන් මුදල් ලබා නොදුන් බවද ඉසුර දේවප්‍රිය මහතා පැවසීය. මන්ත්‍රී පුටුව ගෙන ඒම සඳහා හයලක්ෂ හතලිස් දහසක් වියදම් කිරීමට හැකි ආකාරයෙන් බස්නාහිර පළාතේ ඕනෑම ජනතා ගැටළුවකට මිලියන 100 ක් හෝ 200 ක් ලබාදීමේ හැකියාවක් තිබෙන බවද ඒ මහතා පැවසීය. පළාත් සභාව සඳහා පාර්ලිමේන්තුවට සමාන පුටුවක් ගෙන ඒම සඳහා යෝජනාව ඉදිරිපත් කළේ ජනතා විමුක්ති පෙරමුණේ නායකවරයා නියෝජනය කරන සභා කටයුතු කාරක සභාවෙන් බවද ඒ මහතා පැවසීය. මහ ඇමති ලෙස තමන් වගකීම භාර ගන්නා බවත් ජනතා විමුක්ති පෙරමුණද පුටුව ගෙන ඒම සඳහා වගකිව යුතු බව ස්කාහිර පළාත් ප්‍රධාන අමාත්‍ය ඉසුර දේවප්‍රිය මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94457", "Category": null, "Parent URL": null}