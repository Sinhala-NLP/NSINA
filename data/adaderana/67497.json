{"Source": "Adaderana", "Timestamp": "December 30, 2016 08:40 am", "Headline": "ශ්‍රී ලංකාවට ලකුණු 248ක ඉලක්කයක්", "News Content": "දකුණු අප්‍රිකාව සමග පැවැත්වෙන පළමු ටෙස්ට් ක්‍රිකට් තරඟයෙන් ජය ගැනීම සඳහා ශ්‍රී ලංකා කණ්ඩායමට තවත් ලකුණු 248ක ඉලක්කයක් හිමිව තිබේ.තරඟයේ අවසන් දිනය වන අද(30) ශ්‍රී ලංකා කණ්ඩායමට එම ඉලක්කය සපුරා ගැනීම සඳහා ඉතිරිව ඇත්තේ කඩුලු 05ක් පමණි.දකුණු අප්‍රිකාණු කණ්ඩායම සිය දෙවන ඉනිම සඳහා කඩුලු 06ක් දැවී ලකුණු 406ක් ලබා සිටියදී ඉනිම අත්හිටුවා ශ්‍රී ලංකා කණ්ඩායමට ලකුණු 488ක ඉලක්කයක් ලබා දුනි.ඒ අනුව ඊයේ(29) දිනය නිමා වන විට ශ්‍රී ලංකා කණ්ඩායම කඩුලු 05ක් දැවී ලකුණු 240ක් ලබා ගැනීමට සමත් වුණි.නායක ඇන්ජලෝ මැතිව්ස් නොදැවී ලකුණු 58ක් සහ ධනංජය ද සිල්වා නොදැවී ලකුණු 09ක් ලබා සිටියි.ශ්‍රී ලංකා කණ්ඩායම වෙනුවෙන් කුසල් මෙන්ඩිස් ලකුණු 58ක්, කෞෂාල් සිල්වා ලකුණු 48ක් සහ දිමුත් කරුණාරත්න ලකුණු 43ක් ලබා ගැනීමට සමත් වුණි.", "URL": "https://sinhala.adaderana.lk/news.php?nid=67497", "Category": null, "Parent URL": null}