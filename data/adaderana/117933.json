{"Source": "Adaderana", "Timestamp": "August 31, 2019 01:51 pm", "Headline": "පුතාගේ පහරින් පියා අවසන් ගමන් යයි", "News Content": "ආඩිගම-පෙරියමඩුව ප්‍රදේශයේදී තම පියා ඝාතනය කළ බව කියන පුත්‍රයෙකු පල්ලම පොලීසිය විසින් අත්අඩංගුවට ගෙන තිබේ. ඊයේ(30) පස්වරු 07.30ට පමණ මේ පහර දීම සිදු කර ඇති බව අද දෙරණ වාර්තාකරු පවසයි. සිය මගුල් මුද්ද උකස් කර මත්පැන් පානය කිරීම හේතුවෙන් අදාළ සැකකාර පුත්‍රයා විසින් පියාට මෙලස පහරදී ඝාතනය කර ඇති බව වාර්තා වෙයි. පුතා විවාහ වී ඇත්තේ මිට මාසයකට පමණ පෙරදී වන අතර මිට දින කිහිපයකට පෙර මගුල් මුද්ද අතුරුදන් වී තිබේ. ඝාතනයට ලක්ව ඇත්තේ ආඩිගම - පෙරියමඩුව ප්‍රදේශයේ පදිංචිව සිටි මීරියාගම කංකානම්ලාගේ ධර්මසිරි නැමති 54 හැවිරදි පුද්ගලයෙකි. සිද්ධිය සම්බන්දයෙන් පල්ලම පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=117933", "Category": null, "Parent URL": null}