{"Source": "Adaderana", "Timestamp": "April 6, 2014 10:28 pm", "Headline": "20/20 ලෝක කුසලානය ශ්‍රී ලංකාවටයි ", "News Content": "20/20 ලෝක කුසලාන ශූරතාවය දිනා ගැනීමට ශ‍්‍රී ලංකා කණ්ඩායම මීට ස්වල්ප මොහොතකට පෙර සමත් විය. ඒ ඉන්දීය කණ්ඩායම කඩුලූ 6කින් පරාජයට පත් කරමින්ය. කාසියේ වාසිය දිනූ ශ‍්‍රී ලංකාව පළමුව පන්දුවට පහරදීම සඳහා ඉන්දීය කණ්ඩායමට ආරාධනා කළේය. ඔවුන් අදාළ පන්දු වාර 20 අවසානයේ කඩුලූ 4ක් දැවී ලකුණු 130ක් ලබා ගන්නා ලදී. ලකුණු 131ක ජයග‍්‍රාහී ඉලක්කය හඹා ගිය ශ‍්‍රී ලංකා කණ්ඩායම පන්දු වාර 17.5 දී ජයග‍්‍රාහී ඉලක්කය පසු කළේය. එහිදී තම පන්දු වාර විස්ස කි‍්‍රකට් දිවියේ අවසන් තරගයට සහභාගි වූ කුමාර් සංගක්කාර නොදැවී ලකුණු 52ක් ලබා ගන්නා ලදී. තම 20/20 කි‍්‍රකට් දිවියේ අවසන් තරගයට සහභාගි වූ මහේල ජයවර්ධන ලබා ගත් ලකුණු සංඛ්‍යාව 24ක් වන අතර 20/20 තරඟයකදී ලකුණු 1000 සීමාව පසුකළ ලොව පළමු ක්‍රීඩකයා බවට මහේල පත්වීම මෙහිදී සුවිශේෂී කරුණක් විය. මීට පෙර ශ‍්‍රී ලංකා කණ්ඩායම පන්දු වාර 20/20 ලෝක කුසලාන තරඟාවලි දෙකකදී අවසන් මහා තරඟ දෙකකට සුදුසුකම් ලැබුව ද ජයග‍්‍රහණය කිරීමට හැකියාව ලැබුණේ නැත.", "URL": "https://sinhala.adaderana.lk/news.php?nid=42353", "Category": null, "Parent URL": null}