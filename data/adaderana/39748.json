{"Source": "Adaderana", "Timestamp": "December 21, 2013 08:19 am", "Headline": "නැවත සමීක්ෂණයට 20ට කලින් අයදුම්කරන්න", "News Content": "අධ්‍යයන පොදු සහතික පත්‍ර උසස් පෙළ විභාගයේ නැවත සමීක්ෂණ සඳහා ලබන ජනවාරි මස 20 වන දිනට පෙර අයදුම් කළ යුතු බව විභාග දෙපාර්තමේන්තුව පවසයි. පාසල් අයදුම්කරුවන් සඳහා නැවත සමීක්ෂණ අයදුම්පත් ප්‍රතිඵල ලේඛන සමඟ විදුහල්පතිවරු වෙත යැවෙන බව සඳහන්ය. පෞද්ගලික අයදුම්කරුවන් ලබන 26 වැනි දින පුවත්පත්වල පළ වන දැන්වීමට අනුව අයදුම්පත්‍ර සම්පුර්ණ කර නැවත සමීක්ෂණය සඳහා අයදුම් කළ යුතු බව එම දෙපාර්තමේන්තුව පවසයි. මේ අතර අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල ලේඛන අද දින දිවයිනේ සියලූම පාසල් වෙත තැපැල් කර හරින බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=39748", "Category": null, "Parent URL": null}