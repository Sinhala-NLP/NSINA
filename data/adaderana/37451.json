{"Source": "Adaderana", "Timestamp": "September 16, 2013 04:48 pm", "Headline": "පෙම්වතිය හා ඇගේ මව මැරුවාට අදත් ඇප නෑ", "News Content": "සිය පෙම්වතියට සහ ඇගේ මවට තියුණු ආයුධයකින් පහරදී ඝාතනය කර පියාට ද තුවාල සිදුකිරීම සම්බන්ධයෙන් චෝදනා ලැබ රක්ෂිත බන්ධනාගාර ගතව සිටි සැකකරුට ඇප ලබාදීම ප්‍රතික්ෂේප කර තිබේ. සැකකරු අද අනුරාධපුර මහාධිකරණය වෙත ඉදිරිපත් කිරීමෙන් අනතුරුව උතුරු මැද පළාත්බද මහාධිකරණ විනිසුරු සුනන්ද කුමාර රත්නායක මහතා ඇප ලබාදීම ප්‍රතික්ෂේප කර ඇතැයි සඳහන්ය. මීට ඉහත කිහිප අවස්ථාවකදීම අනුරාධපුර මහේස්ත්‍රාත් අධිකරණය විසින් ද සැකකරුට ඇප ලබාදීම ප්‍රතික්ෂේප කර තිබේ. පසුගිය මැයි මස 28 වන දින අනුරාධපුර, ඤානික්කුලම අභයපුර ප්‍රදේශයේ පිහිටි සිය පෙම්වතියගේ නිවස තුළ දී පෙම්වතිය සහ ඇගේ මව ඝාතනය කර පියාට ද තුවාල සිදුකිරීම සම්බන්ධයෙන් සැකකරු අත්අඩංගුවට ගනු ලැබිණ.", "URL": "https://sinhala.adaderana.lk/news.php?nid=37451", "Category": null, "Parent URL": null}