{"Source": "Adaderana", "Timestamp": "September 10, 2018 10:29 am", "Headline": "කාණුවට වැටී සැඟව ගිය පුංචි ජීවිතය", "News Content": "බක්කිඇල්ල ගම්මානයේ අනාරක්ෂිත කාණුවකට වැටී වයස අවුරුදු 4ක දරුවෙක් මියගොස් ඇති බව අද දෙරණ වාර්තාකරු පවසයි. වාරිමාර්ග දෙපාර්මේන්තුව විසින් ජලය ගෙනයෑම සඳහා හාරන ලද වලක වැටී මෙම අනතුර සිදුව ඇති බව අප වාර්තාකරු සඳහන් කළේය. ඊයේ(09) සවස මෙම අනතුර සිදුව ඇති බව ගම්වැසියන් පවසයි. දින පහකට පමණ පෙර මෙම වල කපා ඇති ඇතත් එය වටේට ආරක්ෂිත පුවරුවක් හෝ වැටක් ඉදිකර නොතිබුනු නිසා මෙම අනතුර සිදුව ඇති බව ගම්වැසියන් සඳහන් කරයි මෙලෙස මියගොස් ඇත්තේ මනුහස් සංකල්ප ඒකනායක නැමැති දරුවෙකි. සිද්ධිය ස0ම්බන්ධයෙන් බක්කිඇල්ල පොලීසිය වැඩිදුර විමර්ශන සිදු කරයි. (ඡායාරූප-වසන්ත චන්ද්‍රපාල)", "URL": "https://sinhala.adaderana.lk/news.php?nid=95850", "Category": null, "Parent URL": null}