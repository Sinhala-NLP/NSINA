{"Source": "Adaderana", "Timestamp": "April 4, 2010 03:12 pm", "Headline": "දෙවෙනි යුද අධිකරණයත් නීති විරෝධීයි", "News Content": "ජෙනරාල් සරත් ෆොන්සේකා මහතාට එරෙහිව යළි කැඳවීමට නියමිත දෙවන යුද අධිකරණයට විරුද්ධව අධිකරණ ක්‍රියාමාර්ගයක් ගන්නා බව ජනතා විමුක්ති පෙරමුණේ පාර්ලිමේන්තු කණ්ඩායම් නායක අනුර කුමාර දිසානායක මහතා පවසයි. ඒ සඳහා අභියාචනාධිකරණය හමුවේ පෙත්සමක් ගොනු කරන බව ඔහු සඳහන් කරයි. යුද හමුදාව අධිකරණයට අපහාස කර ඇති බවට පෙත්සමෙන් කරුණු දක්වන බව ද අද කොළඹ පැවති මාධ්‍ය හමුවකදී අනුර කුමාර දිසානායක මහතා ප්‍රකාශ කළේය.. එහිදි වැඩිදුරටත් අදහස් දැක්වූ ඔහු සඳහන් කළේ ජනාධිපතිවරයාගේ අරමුණ වී ඇත්තේ සරත් ෆොන්සේකා මහතාට කෙසේ‍ හෝ දඬුවම් කිරීම බවයි.", "URL": "https://sinhala.adaderana.lk/news.php?nid=7657", "Category": null, "Parent URL": null}