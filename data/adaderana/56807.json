{"Source": "Adaderana", "Timestamp": "January 31, 2016 10:38 am", "Headline": "විනය පරීක්ෂණ නොපැවැත්වීමට හේතු විමසයි", "News Content": "ශ්‍රී ලංකා නිදහස් පක්ෂයේ පළාත් පාලන ආයතන හිටපු නියෝජිතයන් කිහිපදෙනෙකුගෙන් විනය පරීක්ෂණ නොපැවැත්වීමට නිදහසට කරුණු විමසා ලිපියොමුකර ඇති බව වාර්තා වෙයි.පක්ෂ මහලේකම් අමාත්‍ය දුමින්ද දිසානායක මහතාගේ අත්සනින් යුතුව එම ලිපි යොමුකර ඇති බව සඳහන්ය.හිටපු ජනාධිපති මහින්ද රාජපක්ෂ මහතාගේ නායකත්වය යළි අවශ්‍ය බව පවසා පසුගියදා පළාත් පාලන ආයතන කිහිපයක හිටපු නියෝජිතයන් මාධ්‍ය හමු කැඳවමින් අදහස් පළ කර තිබුණි. එම අදහස් පළ කිරීම සම්බන්ධයෙන් විනය පරීක්ෂණ නොපවැත්වීමට හේතු දක්වන මෙන් දන්වා පක්ෂ මහලේකම්වරයා විසින් අදාළ පළාත් පාලන ආයතන හිටපු ප්‍රධානීන්ට ලිපි යොමුකර ඇති බවයි වාර්තා වෙයි.", "URL": "https://sinhala.adaderana.lk/news.php?nid=56807", "Category": null, "Parent URL": null}