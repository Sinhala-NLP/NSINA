{"Source": "Adaderana", "Timestamp": "July 21, 2018 11:52 am", "Headline": "දර්ගා නගරයේදී තියුණු ආයුධවලින් පහරදී පුද්ගලයෙකු ඝාතනය කරයි", "News Content": "අළුත්ගම දර්ගා නගරයේදී තියුණු ආයුධයකින් පහරදි පුද්ගලයෙකු ඝාතනය කර තිබේ. දර්ගා නගරයේ ත්‍රීරෝද රථ රියදුරන් දෙදෙනෙකු අතර ඇති වූ බහින්බස්වීමක් දුරදිග යාමෙන් අදාල ඝාතනය සිදුව ඇති බවයි පොලීසිය පැවසීය පහරකෑමෙන් බරපතළ තුවාල ලැබූ අදාල පුද්ගලයා නාගොඩ රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ අළුත්ගම, සීනවත්ත ප්‍රදේශයේ පදිංචි 36 හැවිරිදි පුද්ගලයෙකි. ඝාතනය සම්බන්ධයෙන් එම ප්‍රදේශයේම පදිංචි පුද්ගලයෙකු අත්අඩංගුවට ගෙන ඇති අතර සැකකරු අද (21) කළුතර මහේස්ත්‍රාත් අධිකරණයට ඉදිරිපත් කිරිමට නියමිත බව අළුත්ගම පොලිසිය සඳහන් කළේය.", "URL": "https://sinhala.adaderana.lk/news.php?nid=92960", "Category": null, "Parent URL": null}