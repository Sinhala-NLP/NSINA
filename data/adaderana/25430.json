{"Source": "Adaderana", "Timestamp": "June 30, 2012 12:01 pm", "Headline": "පන්දහසේ ව්‍යාජ නෝට්ටුවක් ළඟ තබාගත් පුද්ගලයෙකු පොලිස් දැලේ ", "News Content": "රුපියල් පන්දහසේ ව්‍යාජ නෝට්ටුවක් ළඟ තබාගෙන සිටි පුද්ගලයෙකු මහනුවර ප්‍රදේශයේ දී අත්අඩංගුවට ගෙන තිබේ. ප්‍රදේශයේ බැංකුවකට අදාළ මුදල් නෝට්ටුව තැන්පත් කිරීමට උත්සාහ කිරීමේ දී බැංකු නිලධාරීන් විසින් එය ව්‍යාජ එකක් බවට හඳුනාගෙන ඇති බව සඳහන්ය. එම නිලධාරීන් විසින් පොලිසිය දැනුවත් කිරීමෙන් අනතුරුව මහනුවර දිසා අපරාධ මෙහෙයුම් ඒකකයේ නිලධාරීන් කණ්ඩායමක් විසින් සැකකරු අත්අඩංගුවට ගෙන තිබේ. මාවිල්මඩ ප්‍රදේශයේ පුද්ගලයෙකු මෙසේ අත්අඩංගුවට ගෙන ඇති අතර ඔහු අද(30) මහනුවර මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය පවසයි. අපරාධ පරීක්ෂණ දෙපාර්තමේන්තුවේ ව්‍යාජ මුදල් නෝට්ටු විමර්ශන ඒකකයේ සහය ඇතුව මහනුවර දිසා අපරාධ හා මෙහෙයුම් ඒකකය සැකකරු සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25430", "Category": null, "Parent URL": null}