{"Source": "Adaderana", "Timestamp": "October 19, 2012 09:48 am", "Headline": "1 ක් මාට්ටු 3 ක් පැන දුවති", "News Content": "වීරකැටිය, ගෝනදෙණිය පුරාණ විහාරස්ථානයට අයත් බිබුල විහාරස්ථානයේ නිධන් වස්තු ගැනීමේ අදහසින් කැනීම් කටයුතුවල යෙදී සිටි පුද්ගලයෙකු අත්අඩංගුවට ගෙන තිබේ. වීරකැටිය පොලීසිය විසින් අත්අඩංගුවට ගත් සැකකරු වෑකදවල ප්‍රදේශයේ පදිංචි 58 හැවිරිදි අයෙකි. වැටලීම සිදුකරන අවස්ථාවේ දී තවත් සැකකරුවන් තිදෙනෙකු පළා ගොස් තිබේ. මේ අතර රථවාහන කොල්ලකෑම් සහ ගෙවල් බිඳ දේපළ සො‍රාගැනීම් කිහිපයකට සම්බන්ධ සැකකරුවන් දෙදෙනෙකු අතුරුගිරිය ප්‍රදේශයේ දී අත්අඩංගුවට ගෙන ඇත. සැකකරුවන් විසින් සොරකම් කරන ලද රථවාහන සහ භාණ්ඩ කිහිපයක් මෙන්ම රන් භාණ්ඩ උකස් කළ ලේඛන කිහිපයක් ද සිය භාරයට ගත් බව මිරිහාන විශේෂ අපරාධ මෙහෙයුම් ඒකකය සඳහන් කළේය.", "URL": "https://sinhala.adaderana.lk/news.php?nid=28412", "Category": null, "Parent URL": null}