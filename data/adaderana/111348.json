{"Source": "Adaderana", "Timestamp": "June 5, 2019 08:10 am", "Headline": "ට්‍රම්ප් සහ තෙරේසා මේ අතර හමුවක්", "News Content": "බ්‍රිතාන්‍යයේ සංචාරයක නිරත අමෙරිකානු ජනාධිපති ඩොනල්ඩ් ට්‍රම්ප් එරට අග්‍රාමාත්‍ය තෙරේසා මේ හමුවී සාකච්ඡා කර තිබේ. එහිදී දෙරට අතර වෙළඳ සම්බන්ධතා වර්ධනය කිරිම සම්බන්ධයෙන් අවධානය යොමු වූ බව විදෙස් මාධ්‍ය වාර්තා කළේය. ඩොනල්ඩ් ට්‍රම්ප් ඊයේ(04) බකිංහම් මාලිගාවේ පැවැති රාත්‍රි භෝජන සංග්‍රහයට එක්ව තිබේ. එහිදී දෙරට අතර පවතින සදාකාලික මිත්‍රත්වය සම්බන්ධයෙන් ඩොනල්ඩ් ට්‍රම්ප් ප්‍රශංසා කළ බව වාර්තා වෙයි. එරට අතර පවතින එම සම්බන්ධතාව හේතුවෙන් දෙරටේ ජනතාවගේ ආරක්ෂාව සහ සෞභාග්‍ය දශක ගණනාවක් පුරා සහතික වී ඇති බව එහිදී එළිසෙබෙත් රැජින ප්‍රකාශ කර තිබේ.", "URL": "https://sinhala.adaderana.lk/news.php?nid=111348", "Category": null, "Parent URL": null}