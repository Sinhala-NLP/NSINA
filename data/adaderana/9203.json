{"Source": "Adaderana", "Timestamp": "June 24, 2010 10:19 pm", "Headline": "ආසියානු කුසලානය ඉන්දියාවටයි", "News Content": "ආසියානු කුසලාන එක්දින තරගාවලියේ අද ශ්‍රී ලංකාව හා ඉන්දියාව අතර පැවැති අවසාන මහා තරගයෙන් ජයග්‍රහණය ලබා ගැනීමට මීට ස්වල්ප මොහොතකට පෙර ඉන්දීය කණ්ඩායම සමත්විය. කාසියේ වාසිය දිනාගත් ඉන්දියානු කණ්ඩායම ප්‍රථමයෙන් පන්දුවට පහර දෙන්නට තීරණය කළ අතර ඒ අනුව නියමිත පන්දුවාර 50 අවසානයේ කඩුල 6 ට ලකුණු 268 ක් ලබා ගැනීමට සමත්විය. එහිදී දිනේෂ් කාර්තික් ලකුණු 66 ක් ද රෝහිත් ශර්මා ලකුණු 41 ක් ද මහේන්ද්‍ර සිං දෝනි ලකුණු 38 ක් ද රැස් කරන ලදී. ඊට පිළිතුරු ලෙස පිටියට පිවිසි ශ්‍රී ලංකා කණ්ඩායමට ලබා ගත හැකි වූයේ ලකුණු 187 ක් පමණි. ඒ අනුව ලකුණු 81 න් 2010 ආසියානු කුසලානය දිනා ගැනීමට ඉන්දීය කණ්ඩායමට හැකිවිය.", "URL": "https://sinhala.adaderana.lk/news.php?nid=9203", "Category": null, "Parent URL": null}