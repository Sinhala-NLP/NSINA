{"Source": "Adaderana", "Timestamp": "June 28, 2018 01:27 pm", "Headline": "නිව්යෝක් ටයිම්ස් ලිපිය ගැන හිටපු බැංකු අධිපති කිව්ව දේ", "News Content": "ශ්‍රී ලංකාවේ හම්බන්තොට වරාය චීනය විසින් මිල දි ගැනිම සම්බන්ධයෙන් අමෙරිකාවේ නිව්යෝක් ටයිම්ස් පුවත්පතේ ජුනි මස 25 වනදා පල වු ලිපියේ ඇතුළත් කරුණු අසත්‍ය බව හිටපු මහා බැංකු අධිපති අජිත් නිවාඩ් කබ්රාල් මහතා පවසයි. හම්බන්තොට වරාය චීනය විසින් ණය උගුලක් අටවා මිලදි ගත් බවත් ඒ සඳහා හිටපු ජනාධිපති මහින්ද රාජපක්ෂ මහතා සම්බන්ධ බවත් එම ලිපියේ සඳහන් කර ඇති අතර එය අසත්‍ය බව අජිත් නිවාඩ් කබ්රාල් මහතා නිකුත් කල මාධ්‍ය නිවේදනයේ වැඩිදුරටත් සඳහන් කර තිබේ. මාධ්‍යවේදිනි මාරියා අබි අබිබ් විසින් ලියන ලද මෙම ලිපිය අනුව හිටපු ජනාධිපති මහින්ද රාජපක්ෂ මහතාට සහ පසුගිය ආණ්ඩුවට චෝදනා එල්ල වී ඇති අතර තමන් එම චෝදනා ප්‍රතික්ෂේප කරන බව ඒ මහතා එම නිවේදනයේ සඳහන් කර ඇත. මීට පෙර අවස්තාවකදිත් අදාල පුවත් පත විසින් තමන් සමඟ සම්මුඛ සාකච්ඡාවක් සිදු කළ බවත් එම අවස්ථාවේදිත් තමන් කල ප්‍රකාශ අදාල ලිපියේ ඇතුළත් වි නොතිබුන බවත් හිටපු මහා බැංකු අධිපති අජිත් නිවාඩ් කබ්රාල් මහතා වැඩිදුරටත් සඳහන් කර ඇත. මේ අතර පසුගිය ජූනි මස 24 වන දින මහනුවර පැවති උත්සවයකදි අජිත් නිවාඩ් කබ්රාල් මහතා රටේ වත්මන් ආර්ථිකය සම්බන්ධයෙන්ද අදහස් පළ කළේය. පසුගිය ආණ්ඩුව විසින් වත්මන් ආණ්ඩුවට රට බාර දෙන අවස්ථාවෙදි මෙරට පැවති සෑම රජයක්ම ගත් සමස්ත ණය රුපියල් ත්‍රිලියන 7ක් බවත් මේ වන විට එය රුපියල් ත්‍රිලියන 11.5ක් බවට පත් වි ඇති බව ඒ මහතා මෙහිදී වැඩිදුරටත් සඳහන් කළේය. රට බාර ගත්තා නම් එහි වගකීම අග්‍රාමාත්‍ය රනිල් වික්‍රමසිංහ මහතා විසින් බාර ගත යුතු බව හිටපු මහ බැංකු අධිපති අජිත් නිවාඩ් කාබ්රාල් මහතා එහිදි කියා සිටියේය.", "URL": "https://sinhala.adaderana.lk/news.php?nid=91636", "Category": null, "Parent URL": null}