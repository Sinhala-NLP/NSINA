{"Source": "Adaderana", "Timestamp": "September 8, 2019 09:56 pm", "Headline": "මූල්‍ය නීති පනත වෙනස් කරන්න ආණ්ඩුව වලි කනවා-බන්දුල", "News Content": "දේශපාලන අවශ්‍යතා මත රටේ මූල්‍ය නීති පනත වෙනස් කිරීමට ආණ්ඩුව සැරසෙන බවට එක්සත් ජනතා නිදහස් සන්ධාන පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා චෝදනා කළේය. අද (08) විපක්ෂ නායක කාර්යාලයේ පැවති මාධ්‍ය හමුවකදී ඔහු කියා සිටියේ අර්ථසාධක අරමුදල පවා අවභාවිත කිරීමට එමගින් අවස්ථාව උදාවිය හැකි බවයි. එහිද මන්ත්‍රීවරයා පැවසුවේ වර්තමානයේ 1949 ආණ්ඩු පක්ෂය විසින් මුදල් නීති පනත සංශෝධනයට පොරකමින් සිටින බවයි. එම්. ඒ. සුමන්තිරන් මන්ත්‍රීවරයාද මෙයට සහය දෙන බවද මන්ත්‍රීවරයා චෝදනා කළේය. මුදල් පිළිබඳ කාරක සභාවේදී තමන් ඒ සම්බන්ධයෙන් කෙතරම් කරුණු දැක්වුවද එව නිෂ්පල වන බවද මන්ත්‍රීවරයා පවසයි. මුදල් නීති පනත සංශෝධනය කිරීමට අවශ්‍ය නම් එය ආර්ථික විශේෂඥයින්ගේ කමිටුවකට යොමු කර විශේෂඥ වාර්තා අනුව සංශෝධනය කිරීමට කටයුතු කරන ලෙසට ජනාධිපතිවරයා කැබිනට් තීරණයෙන්ද දන්වා තිබුණද එය නොකරන බවදට මන්ත්‍රීවරයා චෝදනා කළේය. මූල්‍ය ප්‍රතිපත්ති ක්‍රියාත්මක කිරීමට පමනක් මුදල් නීති පනත සංශෝධනය කළ විට ඒ හරහා අර්ථසාධක අරමුදලත් මංකොල්ල කන්න හැකියාවක් ලැබෙන බව මන්ත්‍රීවරයා පෙන්වා දෙයි.", "URL": "https://sinhala.adaderana.lk/news.php?nid=118620", "Category": null, "Parent URL": null}