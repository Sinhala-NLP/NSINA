{"Source": "Adaderana", "Timestamp": "February 28, 2019 08:54 am", "Headline": "අදත් නාවික මෙහෙයුමක්-කේරල ගංජා කිලෝ 42ක් අල්ලයි", "News Content": "උතුරු මැද නාවික විධානයට අනුයුක්ත නාවිකයින් සහ මන්නාරම, පොලිසියට අනුයුක්ත නිලධාරින් පිරිසක් එක්ව අද (28) උදෑසන කේරල ගංජා කිලෝග්‍රෑම් 42 ක් සමඟ පුද්ගලයෙක් අත්අඩංගුවට ගෙන තිබේ. මන්නාරම, පුතුකුඩිඉරුප්පු ප්‍රදේශයේ සිදු කළ වැටලීමකදී මෙම පුද්ගලයා අත්අඩංගුවට පත්ව ඇත. අත්අඩංගුවට ගත් පුද්ගලයා 37 වන වියෙහි පසුවන මන්නාරම, පුතුකුඩිඉරුප්පු ප්‍රදේශයේ පදිංචිකරුවෙකු බව හඳුනාගෙන තිබේ. එම පුද්ගලයා සහ කේරල ගංජා තොගය ඉදිරි නීතිමය කටයුතු සඳහා මන්නාරම, පොලිසිය වෙත භාර දීමට කටයුතු කෙරිණි. එමෙන්ම, උතුරු නාවික විධානයට අයත් වේග ප්‍රහාරක යාත්‍රාවන්ට අනුයුක්ත නාවිකයන් පිරිසක් විසින් ඊයේද (27) පේදුරුතුඩුවට උතුරු දෙසින් වු මුහුදු ප්‍රදේශයේ සිදු කළ මුර සංචාරයකින් කේරල ගංජා කිලෝග්‍රෑම් 86.4 ක් සමඟ පුද්ගලයන් දෙදෙනෙකු අත්අඩංගුවට ගන්නා ගත්තේය.", "URL": "https://sinhala.adaderana.lk/news.php?nid=105186", "Category": null, "Parent URL": null}