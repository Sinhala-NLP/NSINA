{"Source": "Adaderana", "Timestamp": "March 2, 2010 09:20 am", "Headline": "සොරකම් රැසකට සම්බන්ධ අයෙක් අත්අඩංගුවට", "News Content": "ගෙවල් බිඳුම්, රන් භාණ්ඩ සොරකම් කිරීම්, ජංගම දුරකථන සොරකම් කිරීම ඇතුළු අපරාධ රැසකට සම්බන්ධ‍ පුද්ගලයෙකු කොස්වත්ත ප්‍රදේශයේ දී අත්අඩංගුවට ගෙන තිබේ. කොස්වත්ත පොලීසිය විසින් සිදු කළ විශේෂ වැටලීමක දී මෙම සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. අත්අඩංගුවට ගත් මෙම සැකකරු ළඟ තිබී සොරකම් කරන ලද ජංගම දුරකථන, රන් භාණ්ඩ සහ ‍මුදල් තොගයක් ද‍ සොයා ගෙන ඇත. මොහු මීගමුව, වෙන්නප්පුව, මාරවිල යන ප්‍රදේශ වල දිවා කා‍ලයේ දී මෙම අපරාධ සිදු කර ඇති බව වාර්තා වේ. අත්අඩංගුවට ගත් සැකකරු සම්බන්ධයෙන් කොස්වත්ත පොලීසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7019", "Category": null, "Parent URL": null}