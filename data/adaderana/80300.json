{"Source": "Adaderana", "Timestamp": "November 21, 2017 11:37 am", "Headline": "නඩු තීන්දුවට ඔන්න මෙන්න තියෙද්දී SI වෙඩි තියාගනී", "News Content": "මුල්ලේරියාව පොලිස් ස්ථානයේ සේවය කළ උපපොලිස් පරීක්ෂකවරයෙක් සිය රාජකාරී ගිනි අවියෙන් වෙඩි තබාගෙන සිය දිවි නසාගෙන ඇත.අද (21) උදෑසන 9.15 පමණ මුල්ලේරියාව පොලිස් භට නිවාසයේදී මෙය සිදු වී ඇති අතර මිය ගිය උප පොලිස් පරීක්ෂක වරයා 54 හැවිරිදි ප්‍රේමසිරි නම් වන දරුවන් ඇති පියකු බව පැවසේ.අද දින ඔහුට එරෙහිව පවරා තිබුණු මූලික අයිතිවාසිකම් නඩුවක තීන්දුව ප්‍රකාශයට පත් කිරීමට නියමිතව ඇත. මුල්ලේරියාව පොලිසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=80300", "Category": null, "Parent URL": null}