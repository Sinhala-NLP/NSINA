{"Source": "Adaderana", "Timestamp": "March 25, 2016 01:04 pm", "Headline": "අමෙරිකානු යුද නැවක් හෙට කොළඹට", "News Content": "අමෙරිකානු නාවික හමුදාවට අයත් බ්ලු රිච් නැමැති නෞකාව පස්දින සංචාරයක් සඳහා හෙට දිනයේ කොළඹ වරායට පැමිණීමට නියමිතව තිබේ.ශ්‍රී ලංකාව සහ අමෙරිකාව අතර සුහදතාවය වර්ධනය කර ගැනීමේ අරමුණින් අදාළ නෞකාව දිවයිනට පැමිණෙන බව නාවික හමුදාව සඳහන් කළේය.2011 වසරේ ඔක්තෝබර් මාසයෙන් පසුව අමෙරිකානු නාවික හමුදාවට අයත් නෞකාවක් මෙරටට පැමිණෙන පළමු අවස්ථාව මෙය වේ.බ්ලු රිච් නෞකාවේ අමෙරිකානු නාවිකයින් 900දෙනෙකුගෙන් සමන්විත කණ්ඩායමක් ද පැමිණෙන බව වාර්තා වෙයි.මේ අතර ජපාන නාවික හමුදාවට අයත් යුඩාචි හා යුගිරි යන නෞකා දෙක ඊයේ කොළඹ වරායට පැමිණියේය.සුහදතාව වර්ධනය කර ගැනීම හා සැපයුම් අවශ්‍යතා ලබා ගැනීම සඳහා පැමිණි නෞකාවන් අද දිනයේ දිවයිනෙන් පිටත්ව යාමට නියමිත අතර ශ්‍රී ලංකා නාවික හමුදාව සමග කෙටි අභ්‍යාසයක නිරතවීමට ද නියමිතව ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=58610", "Category": null, "Parent URL": null}