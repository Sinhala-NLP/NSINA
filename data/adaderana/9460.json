{"Source": "Adaderana", "Timestamp": "July 8, 2010 08:15 am", "Headline": "නෙදර්ලන්තය හා ස්පාඤ්ඤය අවසන් තරගයට", "News Content": "ලෝක කුසලාන පා පන්දු තරගාවලියේ නෙදර්ලන්තය සමග අවසන් මහ තරගයට ස්පාඤ්ඤ කණ්ඩායම සුදුසුකම් ලැබීය. ඒ ප්‍රබල ජර්මනිය සමග පැවති තරගයෙන් ගෝල 1 -0 වශයෙන් ජය ගැනීමත් සමගිනි. ඒ අනුව අවසන් මහ තරගය ස්පාඤ්ඤය සහ නෙදර්ලන්තය අතර ලබන 11 වැනිදා පැවැත්වීමට නියමිතය. එය දකුණු අප්‍රිකාවේ ‍ජොහැන්නස්බර්ග්හිදි පැවැත්වෙනු ඇත. වසර 81ක පාපන්දු ලෝක කුසලාන ඉතිහාසය තුළ ස්පාඤ්ඤ කණ්ඩායම අවසන් මහ තරගයට සුදුසුකම් ලැබු ප්‍රථම අවස්ථාව මෙය ලෙස ද සැළකේ. මේ අතර තරගාවලියේ හොඳම පරාජිත කණ්ඩායම තේරීම සඳහා තවත් තරගයක් ලබන 10 වැනිදා පැවැත්වීමට නියමිතය. ඒ අවසන් පූර්ව තරග වලදී පරාජයට පත්වු උරුගුවේ කණ්ඩායම සහ ජර්මනිය අතරය.", "URL": "https://sinhala.adaderana.lk/news.php?nid=9460", "Category": null, "Parent URL": null}