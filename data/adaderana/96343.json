{"Source": "Adaderana", "Timestamp": "September 19, 2018 03:19 pm", "Headline": "පලතුරුවල ඉඳිකටු දැම්ම පුද්ගලයන්ට දැඩි දඩුවම් දෙනවා", "News Content": "පලතුරුවල ඉඳිකටු ඇතුලත් කිරීමේ සිද්ධියට සම්බන්ධ පුද්ගලයින්ට දැඩි දඩුවම් ලබාදෙන බව ඔස්ට්‍රේලියානු අග්‍රාමාත්‍ය ස්කොට් මොරිසන් පවසයි. මැහුම් කටයුතු සඳහා යොදාගන්නා ඉදිකටු ස්ට්‍රේබෙරි තුළ ඇතුලත් වීමේ සිද්ධීන් 100 කට අධික සංඛ්‍යාවක් පසුගිය සතියේ සිට මේ දක්වා ඔස්ට්‍රේලියාවේ ප්‍රන්ත රැසකින් වාර්තා වී තිබිණි. මෙවැනි ක්‍රියාවන් සිදුකරන පුද්ගලයින්ට වසර 15 ක සිර දඩුවමක් විදීමට සිදුවන බව ඔස්ට්‍රේලියානු අග්‍රාමාත්‍යවරයා සඳහන් කර ඇත. ඒ සම්බන්ධයෙන් පරීක්ෂණ සිදු කිරීම සඳහා විශේෂ විමර්ශන කණ්ඩායම් පත් කර ඇති අතර එම ක්‍රියාවන් සිදු කරන පුද්ගලයින් සම්බන්ධයෙන් තොරතුරු ලබාදෙන අයෙකුට ඔස්ට්‍රේලියානු ඩොලර් මිලියනයක ත්‍යාගයක් ලබාදෙන බවට ද එරට පොලීසිය ප්‍රකාශ කර තිබේ.", "URL": "https://sinhala.adaderana.lk/news.php?nid=96343", "Category": null, "Parent URL": null}