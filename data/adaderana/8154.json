{"Source": "Adaderana", "Timestamp": "May 3, 2010 10:13 am", "Headline": "විපක්ෂයේ සංවිධායක පුටුව ජෝන්ට", "News Content": "විපක්ෂයේ ප්‍රධාන සංවිධායක ධූරයට ජෝන් අමරතුංග මහතා පත් කර ඇති වග එක්සත් ජාතික පක්ෂ ආරංචි මාර්ග සඳහන් කරයි. පසුගිය එක්සත් ජාතික පක්ෂ පාර්ලිමේන්තු මන්ත්‍රී කණ්ඩායම් රැස්වීමේදී විපක්ෂ නායක රනිල් වික්‍රමසිංහ මහතා විසින් ජෝන් අමරතුංග මහතා මෙම ධූරයට යෝජනා කළ බවත්,එකී යෝජනාව ඒකමතිකව සම්මත වූ බවත් සඳහන් වේ. තමන්ට අදාළ පත්වීම් ලිපිය පසුගිය සතියේ ලැබුණු බවත්,හෙට සිට නව තනතුරේ කටයුතු ආරම්භ කරන බවත් ඒ පිළිබඳ කළ විමසීමකදී ජෝන් අමරතුංග මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=8154", "Category": null, "Parent URL": null}