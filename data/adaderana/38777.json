{"Source": "Adaderana", "Timestamp": "November 12, 2013 12:27 pm", "Headline": " 14 වන දින සිට 19 දක්වා ජාතික ධජය ඔසවා තබන්න  ", "News Content": "ශ්‍රී ලංකාවේ පැවැත්වෙන 23 වන පොදුරාජ්‍ය මණ්ඩලයීය රාජ්‍ය නායක සමුළුව නිමිත්තෙන් නොවැම්බර් මස 14 වන දින සිට 19 වන දින දක්වා කාලය තුළ සියලුම රාජ්‍ය ආයතන ගොඩනැගිලිවල ජාතික ධජය ඔසවා තබන ලෙස රාජ්‍ය පරිපාලන හා ස්වදේශ කටයුතු අමාත්‍යාංශය ඉල්ලීමක් කරයි. එම අමාත්‍යාංශය මේ පිළිබඳව විශේෂ චක්‍රලේඛයක් නිකුත් කරමින් සියලුම අමාත්‍යාංශ ලේකම්වරුන් ප්‍රමුඛ රාජ්‍ය ආයතන ප්‍රධානීන් වෙත මේ පිළිබඳව දැනුම් දී තිබේ. මේ අතර පෞද්ගලික ආයතනවල සහ නිවෙස්වල ද මෙම කාලය තුළ ජාතික ධජය ඔසවා තබන ලෙස පෞද්ගලික අංශයේ ව්‍යවසායකයින්ගෙන් සහ මහජනතාවගෙන් රාජ්‍ය පරිපාලන හා ස්වදේශ කටයුතු අමාත්‍යාංශය ඉල්ලීමක් කරයි.", "URL": "https://sinhala.adaderana.lk/news.php?nid=38777", "Category": null, "Parent URL": null}