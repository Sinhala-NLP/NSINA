{"Source": "Adaderana", "Timestamp": "June 12, 2018 11:55 am", "Headline": "භූමිතෙල් මිල අද මැදියම් රැයේ සිට රු. 70ට බසී", "News Content": "අද(12) මධ්‍යම රාත්‍රීයේ සිට භූමිතෙල් ලීටරයක මිල රුපියල් 70 දක්වා අඩු කිරීමට කැබිනට් අනුමැතිය ලැබී තිබේ. අදාළ කැබිනට් පත්‍රිකාව අද දිනයේ කැබිනට් මණ්ඩලයට ඉදිරිපත් කිරීමෙන් පසු ඒ සඳහා අනුමැතිය ලැබුණු බව ආමත්‍ය ගාමිණී ජයවික්‍රම පෙරේරා මහතා පවසයි. ඒ අනුව රුපියල් 101ක්ව පවතින භූමිතෙල් ලීටරයක මිල රුපියල් 31කින් අඩු කෙරෙනු ඇති. මෙම මිල අඩුකිරීමට ධීවර වෘත්තීය සමිතිවල ද එකඟතාව පල වි තිබේ. ඊයේ(11) පස්වරුවේ ධීවර වෘත්තීය සමිති නියෝජිතයින් සහ ධීවර අමාත්‍ය විජිත් විජයමුණි සොයිසා මහතා අතර පැවති සාකච්ඡාවේ දී මෙම එකඟතාවට පැමිණ ඇති බව වාර්තා වෙයි.", "URL": "https://sinhala.adaderana.lk/news.php?nid=90769", "Category": null, "Parent URL": null}