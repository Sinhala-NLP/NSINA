{"Source": "Adaderana", "Timestamp": "April 26, 2011 09:41 am", "Headline": "කොංගෝවේ පාරුවක් පෙරළී 38 දෙනෙක් මරුට ", "News Content": "කොංගෝ රාජ්‍යයේ පාරුවක් පෙරළීමෙන් පුද්ගලයින් 38 දෙනෙකු ජීවිතක්ෂයට පත්වී තිබේ. කොංගෝවේ බුකාවු නගරය ආසන්නයේ දී මෙම අනතුර සිදුව ඇති බව වාර්තා වේ. ප්‍රදේශයේ පැවති අධික සුළං තත්ත්වයත් සමග ගංගාවේ ඇතිවූ අධික රැළි ස්වභාවය හේතු‍වෙන් මෙම පාරුව පෙරළී ගොස් ඇති බව වාර්තා වේ. අනතුර සිදුවන අවස්ථාවේ මෙම පාරුව තුළ පුද්ගලයින් සියයකට වැඩි පිරිසක් සිට ඇති බව සඳහන්ය. ඔවුන්ගෙන් 11 දෙනෙකු‍ගේ ජීවිත බේරාගෙන ඇති අතර තවත් 50 දෙනෙකු පමණ අතුරුදන්ව ඇති බව වාර්තා වේ.", "URL": "https://sinhala.adaderana.lk/news.php?nid=15707", "Category": null, "Parent URL": null}