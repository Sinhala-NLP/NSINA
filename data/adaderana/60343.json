{"Source": "Adaderana", "Timestamp": "May 21, 2016 10:46 am", "Headline": "ටෙස්ට් ක්‍රිකට් තරගයේ තුන්වන දිනය අදයි!", "News Content": "ශ්‍රී ලංකාව සහ එංගලන්තය අතර පැවැත්වෙන ප්‍රථම ටෙස්ට් ක්‍රිකට් තරගයේ තුන්වන දිනය අදයි.දෙවන දිනය වූ ඊයේ(20) තරගය නිමා කරන විට සිය දෙවන ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම එක් ලකුණක් ලබා සිටියි.ප්‍රථම ඉනිම සඳහා පන්දුවට පහරදුන් ශ්‍රී ලංකා කණ්ඩායමට සියළු දෙනා දැවී ලබාගත හැකි වූයේ ලකුණු 91ක් පමණි.ඇන්ජලෝ මැතිව්ස් ලකුණු 34යි.ලහිරු තිරිමාන්න ලකුණු 22යි.දිනේෂ් චන්දිමාල් ලකුණු 15ක් සහ කෞෂාල් සිල්වා ලකුණු 11ක් ලබාගත්තේය.සෙසු ක්‍රීඩකයින් සියළු දෙනාටම ලකුණු තුනක් හෝ ලබාගැනීමට නොහැකි වුණි.එංගලන්ත පිළ වෙනුවෙන් ජේම්ස් ඇන්ඩර්සන් කඩුලු 05ක් සහ ස්ටූවර්ට් බ්‍රෝඩ් කඩුලු 04ක් දවා ගත්තේය.එංගලන්තය සිය ප්‍රථම ඉනිම වෙනුවෙන් ලකුණු 298ක් රැස් කළේය.", "URL": "https://sinhala.adaderana.lk/news.php?nid=60343", "Category": null, "Parent URL": null}