{"Source": "Adaderana", "Timestamp": "October 5, 2018 09:16 pm", "Headline": "තවත් මානුෂීය මෙහෙයුමක්", "News Content": "හම්බන්තොට හොඬවැල් පොකුණ වැව ආසන්නයේ රක්ෂිතයක් තුල තුවාල වී සිටි වයස අවුරුදු 30 ක පමණ වන අලියෙකු හට ප්‍රතිකාර කිරීම හම්බන්තොට වනජීවී කාර්යාලයේ හා උඩවලව ඇත් අතුරු සෙවනේ පශු වෛද්‍ය වරියක් ඇතුළු කණ්ඩායමක් විසින් අද (05) ආරම්බ කර තිබේ. පාදයක ආබාදිත තත්ත්වයෙන් ඇවිදීමට නොහැකිව සිටින වන අලියෙකු හොඩවැල් පොකුණ ප්‍රද්ශයේ අද උදැසන සිට සිටින බවට ප්‍රදේශයේ ජනතාවගෙන් ලැබුණු තොරතුරකට අනුව හම්බන්තොට වනජීවී කාර්යාලයේ නිලධාරීන් එම අලියා නිරීක්ෂණය කොට වන අලියා සම්බන්ධයෙන් උඩවලව ඇත් අතුරු සෙවනේ වෛද්‍ය වරුන්හට දැන්වීමෙන් පශු මෙසේ ප්‍රතිකාර කිරීම ආරම්බ කර තිබේ . තුවාල වී සිටි වන අලියාගේ පාදයේ කුමන ආකාරයේ ආබාදිත තත්ත්වයක් පවතින වාද යන්න මෙතෙක් නිසියාකාරව කිව නොහැකි මුත් යම් වැටීමකින් හෝ වෙනත් වන අලියෙකු පහර දීමකින් අලියාගේ පිටුපස දකුණු පාදයට යම් බිදීම් තත්ත්වයක් හෝ පස් පිඩු පෙරලීමේ තත්ත්වයක් ඇතිවීද යන්න සැක කෙරන බව වනජීවී නිලධාරින් පවසයි. (ඡායා රූප-රාහුල් සමන්ත හෙට්ටිආරච්චි)", "URL": "https://sinhala.adaderana.lk/news.php?nid=97250", "Category": null, "Parent URL": null}