{"Source": "Adaderana", "Timestamp": "August 10, 2012 06:05 pm", "Headline": "ටෙසෝ සමුළුවේ  අරමුණ උතුරු නැගෙනහිර වෙනම රාජ්‍යයක්", "News Content": "ඉන්දීය ඩී.එම්.කේ. පක්ෂය විසින් සංවිධානය කරන \"ටෙසෝ\" සමුළුවේ ප්‍රධාන අරමුණ මෙරට උතුරු නැගෙනහිර වෙනම රාජ්‍යයක් බිහිකිරීම බව ජාතික හෙළ උරුමය පවසයි. මෙම සමුළුව පිළිබඳව ඉන්දීය රජයේ ස්ථාවරය මෙතෙක් ප්‍රකාශ කර නොමැති බව එම පක්ෂයේ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පැවසුවේය. අද (10) කොළඹ පැවති මාධ්‍ය හමුවක දී පූජ්‍ය අතුරලියේ රතන හිමියන් මේ බව සඳහන් කළේය. කෙසේ වෙතත් ඊළම හෝ ඊට සම්බන්ධ සමුළුවක් ඉන්දියාවේ පැවැත්වීමට සහය නොදෙන ලෙසට ඩී.එම්.කේ පක්ෂ නායක එම්.කරුණානිධිට දැනුම් දී ඇති බව භාරතීය ජනතා පක්ෂයේ නායක ආචාර්ය සුබ්‍රමනියම් ස්වාමි පවසයි. ඊළම හෝ ඊට සම්බන්ධ කටයුත්තකට සහභාගී වීම නීතිවිරෝධී ක්‍රියාවක් බව කොළඹ පැවති ආරක්ෂක සමුළුවේ දී අදහස් දක්වමින් ඔහු සඳහන් කළේය. ඊළම සම්බන්ධයෙන් අදාළ සමුළුව පැවැත්වුවහොත් එය තහනම් කිරීමට ද කටයුතු කරන බව සුබ්‍රමනියම් ස්වාමි මෙහිදී අවධාරණය කර තිබේ.", "URL": "https://sinhala.adaderana.lk/news.php?nid=26477", "Category": null, "Parent URL": null}