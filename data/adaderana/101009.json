{"Source": "Adaderana", "Timestamp": "December 19, 2018 06:22 pm", "Headline": "‘සේනා’ නිසා මධ්‍යම පළාතේ වගාවට හනී", "News Content": "මධ්‍යම පළාත තුල බඩ ඉරිඟු වගාව ආශ්‍රීතව පැතිර යන ‘සේනා’ දළඹුවා වෙනත් බෝග වෙතද පැතිරීමේ අවදානමක් ඇති බැවින් ගොවීන් මේ සම්බන්ධයෙන් අවධානයෙන් සිටින ලෙස ගොවීන්ගෙන් ඉල්ලා සිටින බව මධ්‍යම පළාත් අතිරේක කෘෂිකර්ම අධ්‍යක්ෂිකා කුසුම් සෙනෙවිරත්න මහත්මිය පවසයි. අද (19) සවස පැවති මාධ්‍ය හමුවකදි පැවසුවේය. මධ්‍යම පළාතේ වලපනේ, නාවුල, විල්ගමුව, දොළුව සය හසලක උල්පතගම ඇතුළු ප්‍රදේශවල පැතිරෙමින් පවතින සේනා දළඹුවාගේ හානිය මර්දනය කිරීමට මධ්‍යම පළාත් කෘෂිකර්ම දෙපාර්තමේන්තුව මව් ශාකාවේ සහාය ඇතිව විශේෂ වැඩසටහන් ක්‍රීයාත්මක කර තිබේ. බඩඉරිගු ආශ්‍රිතව බෝග වගා කර ඇති අනෙකුත් බෝගවලටද මෙම දළඹුවා පැතිරීමේ අවදානමක් පවතින බැවින් සහ මෙම දළඹුවා අතිශයින් හානිකර දළඹුවකු නිසාත් ගොවීන් වඩාත් අවධානයෙන් සිටිය යුතු බව ඔවුන් පවසයි. යම් බෝගයක දළඹුවාගේ හානිය දැක ගත හැකි වුවහොත් ළඟම පිහිටි ගොවි ජන සේවා මධ්‍යස්ථානයට දැනුම් දෙන ලෙස පළාත් අතිරේක කාෂිකර්ම අධ්‍යක්ෂ කුසුම් සේනෙවිරත්න මහත්මිය තව දුරටත් පැවසීය.", "URL": "https://sinhala.adaderana.lk/news.php?nid=101009", "Category": null, "Parent URL": null}