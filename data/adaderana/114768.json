{"Source": "Adaderana", "Timestamp": "July 23, 2019 07:39 am", "Headline": "එජාපයේ ජනාධිපති අපේක්ෂකත්වය කාට ද?", "News Content": "කෘත්‍යාධිකාරී මණ්ඩලය සහ පාර්ලිමේන්තු කණ්ඩායම රැස් වී ජනාධිපති අපේක්ෂකයා නම් කිරීම ඉතා කඩිනමින් සිදුකිරීමට එක්සත් ජාතික පක්ෂය තීරණය කර ඇති බව කැබිනට් නොවන අමාත්‍ය අජිත්.පී.පෙරේරා මහතා පවසයි. අමාත්‍යවරයා පෙන්වා දෙන්නේ ඊයේ(22) පැවති පාර්ලිමේන්තු කණ්ඩායම් රැස්විමේ දී ඒ සම්බන්ධයෙන් දීර්ඝ වශයෙන් සාකච්ඡා වු බවයි. එක්සත් ජාතික පක්ෂයේ පාර්ලිමේන්තු කණ්ඩායම් රැස්වීම ඊයේ පස්වරුවේ අරලියගහ මන්දිරයේ දී අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්විය. එහිදි ඉදිරි ජනාධිපතිවරණ අපේක්ෂකයා සම්බන්ධයෙන් සාකච්ඡා වූ අතර සජිත් ප්‍රේමදාස මහතාගේ නම බොහෝ දෙනෙකු විසින් යෝජනා කළ බව කැබිනට් නොවන අමාත්‍ය අජිත් පී.පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=114768", "Category": null, "Parent URL": null}