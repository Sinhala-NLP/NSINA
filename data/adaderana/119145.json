{"Source": "Adaderana", "Timestamp": "September 15, 2019 12:26 pm", "Headline": "සිම්බාබ්වේ පරාජය කරමින් ඇෆ්ගනිස්ථානයට ජය", "News Content": "බංග්ලාදේශයේ පැවැත්වෙන තුන්කොන් විස්සයි විස්ස ක්‍රිකට් තරගාවලියේ ඊයේ (14) පැවැති දෙවන තරගය ජය ගැනීමට ඇෆ්ගනිස්තාන කණ්ඩයාම සමත් වුණි. ඒ සිම්බාබ්වේ කණ්ඩායම ලකුණු 28කින් පරාජයට පත් කරමින්. බංග්ලාදේශයේ ඩකා නුවර දී පැවැති තරගයේ කාසියේ වාසිය දිනූ සිම්බාබ්වේ කණ්ඩායම ප්‍රථමයෙන් පන්දුවට පහරදීම සඳහා ඇෆ්ගනිස්තානයට ආරාධනා කළේය. ඒ අනුව පිටියට පිවිසි ඇෆ්ගනිස්තාන කණ්ඩායම නියමිත පන්දුවාර 20 අවසානයේදී කඩුලු 5ක් දැවි ලකුණු 197ක් රැස් කළේය. ඇෆ්ගනිස්තාන කණ්ඩායම වෙනුවෙනු නජිබුල්ලා සද්‍රාන් නොදැවී ලකුණු 69ක් සහ රහමනුල්ලා ගුර්බාස් ලකුණු 47ක් රැස් කළේය. ලකුණු 198ක ඉලක්කය හඹායාම සඳහා පිටියට සිම්බාබ්වේ කණ්ඩායමට නියමිත පන්දුවාර 20 අවසානයේදී තඩුලු 7ක් දැවි රැස් කර ගැනීමට හැකි වුණේ ලකුණු 169ක් පමණයි. පන්දු යැවීමේදී රෆීඩ් ඛාන් සහ ෆරීඩ් අහමඩ් අතර කඩුලු 2 බැගික් බෙදී ගියේය.", "URL": "https://sinhala.adaderana.lk/news.php?nid=119145", "Category": null, "Parent URL": null}