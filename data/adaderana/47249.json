{"Source": "Adaderana", "Timestamp": "November 7, 2014 10:03 pm", "Headline": " ඇත්දළ යුගළක් සමග 3ක් මාට්ටු", "News Content": "ගැනුම්කරුවෙකුට රුපියල් ලක්ෂ 70ක් දී ගත් බව කියන ඇත් දළ යුගළක් සමග පුද්ගලයින් තිදෙනෙකු පොලිස් අත්අඩංගුවට ගෙන තිබේ. ගාල්ල දූෂණ මර්දන කොට්ඨාස අංශයේ නිලධාරීන් විසින් මෙම වැටලීම කර ඇත්තේ අද පස්වරුවේ ගාල්ල, පිලාන අංකුක්කාවල ප්‍රදේශයේදීය. කුඩා ලොරියක ගෙනයමින් තිබූ මෙම ඇත් දළ යුගළ සමග සැකකරුවන් තිදෙනා පොලිස් අත්අඩංගුවට ගත් බව අප වාර්තාකරු පැවසීය. මේගැන වැඩිදුර පරික්ෂණ ගාල්ල පොලීසිය විසින් සිදුකරයි.", "URL": "https://sinhala.adaderana.lk/news.php?nid=47249", "Category": null, "Parent URL": null}