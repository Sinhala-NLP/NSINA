{"Source": "Adaderana", "Timestamp": "November 29, 2017 07:44 am", "Headline": "  ණය නොගෙවූ කත හොයන්න ගිය බැංකු නිලධාරීයාට ගුටි බැට පූජාවක්", "News Content": "ලබා ගත් ණය මුදල් නිසි පරිදි නොගෙවන ගනුදෙනු කාරියක් සොයා ගිය බැංකු නිලධාරියෙකුට පහර දුන් බව කියන පුද්ගලයෙකුව හලාවත පොලීසිය විසින් අත්අඩංගුවට ගෙන ඇත. පොලීසිය විසින් අත්අඩංගුවට ගෙන ඇත්තේ හලාවත - මහ විලත්තව පදිංචි 28 හැවිරිදි අයෙකුවය. සැකකරු ණය නොගෙනවා පැහැර හැර ඇති කාන්තාවගේ පියා බවටද හඳුනා ගෙන ඇත. පහර කෑමට ලක්ව ඇති බිංගිරිය - බෝවත්ත ප්‍රදේශයේ පිහිටි රාජ්‍ය (ප්‍රාදේශීයසංවර්ධන බැංකුව) බැංකුවක සේවකයෙකු ප්‍රතිකාර සඳහා හලාවත මහා රෝහලට ඇතුළත් කර තිබේ. හලාවත - මහ විලත්තව ප්‍රදේශයේ පදිංචි කාන්තාවක බිංගිරිය - බෝවත්ත ප්‍රදේශයේ පිහිටි රාජ්‍ය බැංකුවකින් ණය මුදලක් ලබා ගෙන ඇත. නමුත් එම ණය මුදල නිසි පරිදි නොගෙවීම සම්බන්ධයෙන් සොයා බැලීම සඳහා අදාළ බැංකුවේ නිලධාරියෙකු පසුගිය 28 වැනිදා ඇය සොයා පැමිණ තිබේ. එම අවස්ථාවේදී ඇගේ කාරියගේ පියා බැංකු නිලධාරියා සමඟ බහින් බස් පසුව පහර දීම සිදු කර ඇති බව පොලීසිය කියයි. සැකකරු හලාවත දිසා අධිකරණයට ඉදිරිපත් කිරීමට නියමිතය. හලාවත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=80713", "Category": null, "Parent URL": null}