{"Source": "Adaderana", "Timestamp": "August 21, 2013 11:22 am", "Headline": "ප්‍රේම සබඳතාවයක් නිසා ළමුන් 2ක් ගෙල වැලලාගෙන මරුට", "News Content": "රුවන්වැල්ල - වැද්දාගල ප්‍රදේශයේ දී ළමුන් දෙදෙනෙකු සියදිවි හානි කර ගෙන තිබේ. 16 හැවිරිදි පිරිමි ළමයෙකු සහ 14 හැවිරිදි ගැහැණු ළමයෙකු මෙලෙස සිය දිවි හානි කර ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ප්‍රේම සම්බන්ධයක් හේතුවෙන් ඇති වූ සිත් තැවුල මත පිරිමි ළමයා අදාළ දැරියගේ නිවස ආසන්නයේ ගසක එල්ලී සියදිවි හානි කර ගෙන තිබේ. ඉන් කම්පාවට පත්වූ දැරිය නිවසේ කාමරයක් තුළ ගෙල වැලලාගෙන සියදිවි හානිකර ගෙන ඇති බව පොලීසිය පවසයි. සිද්ධිය සම්බන්ධයෙන් රුවන්වැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36792", "Category": null, "Parent URL": null}