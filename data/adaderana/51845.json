{"Source": "Adaderana", "Timestamp": "June 8, 2015 11:43 am", "Headline": "බැසිල්ගේ ඇප අයදුම්පත සලකා බැලීම කල්යයි ", "News Content": "හිටපු අමාත්‍ය බැසිල් රාජපක්ෂ මහතාගේ ඇප අයදුම්පත සලකා බැලීම කොළඹ මහාධිකරණය විසින් කල්දමා තිබේ.ඒ අනුව අදාළ පෙත්සම කොළඹ මහාධිකරණ විසිසුරු ස‍රෝජනී කුසලා මහත්මිය හමුවේ අද(08) කැඳවා ඇති අතර එය සලකා බැලීම එළඹෙන 15 වන දින දක්වා කල්තබා ඇති බව අද දෙරණ අධිකරණ වාර්තාකරු සඳහන් කරයි.එසේම පෙත්සමට අදාළ විරෝධතා ඇත්නම් එය එදිනට ඉදිරිපත් කිරීමට නීතිපතිවරයාට අධිකරණය විසින් නියෝග කර තිබේ.දිවි නැගුම දෙපාර්තමේන්තුවේ ඇති වුවායැයි කියන මුල්‍ය අක්‍රමිකතා සම්බන්ධයෙන් පොදු දේපළ පනත යටතේ හිටපු අමාත්‍ය බැසිල් රාජපක්ෂ මහතාව කඩුවෙල මහේස්ත්‍රාත් අධිකරණය මගින් රක්ෂිත බන්ධනාගාරගත කරන ලදී.කඩුවෙල මහේස්ත්‍රාත් අධිකරණය විසින් හිටපු අමාත්‍ය බැසිල් රාජපක්ෂ මහතාට ඇප ලබාදීම ප්‍රතික්ෂේප කිරීම හේතුවෙන් කොළඹ මහාධිකරණය වෙත ඔහුගේ නීතිඥවරුන් මෙලෙස අදාළ පෙත්සම ඉදිරිපත් කර තිබේ.", "URL": "https://sinhala.adaderana.lk/news.php?nid=51845", "Category": null, "Parent URL": null}