{"Source": "Adaderana", "Timestamp": "October 11, 2016 12:08 pm", "Headline": " රසකැවිලිවලටත් වර්ණ සංකේත දෙනවා", "News Content": "රසකැවිලි නිෂ්පාදන සඳහාද වර්ණ සංකේත ක්‍රමයක් හඳුන්වාදීමට ඉදිරියේ දී පියවර ගන්නා බව සෞඛ්‍ය අමාත්‍ය රාජිත සේනාරත්න මහතා පවසයි.බෝ නොවන රෝග පාලනය කිරීමේ අරමුණින් මෙම පියවර ගන්නා බව අමාත්‍යවරයා පෙන්වා දී තිබේ.ලංකා රසකැවිලි නිෂ්පාදකයින්ගේ සංගමයේ නියෝජිතයින් සමග අමාත්‍යාංශයේ පැවති සාකච්ඡාවකදී රාජිත සේනාරත්න අමාත්‍යවරයා මේ බව ප්‍රකාශ කර ඇත.පැණි බීම සඳහා වර්ණ සංකේත ක්‍රමයක් සෞඛ්‍ය අමාත්‍යාංශය විසින් පසුගිය අගෝස්තු මස පළමු වැනිදා සිට හඳුන්වාදෙනු ලැබීය.ඒ අනුව කේක්, දොදොල්, බූන්දී, බිස්කට් වර්ග ඇතුළු සියලුම රසකැවිලි සඳහා වර්ණ සංකේත ක්‍රමයක් හදුන්වාදීමට පියවර ගන්නා අතර ඊට අදාළ නීති රීති ඉදිරියේදී ගැසට් පත්‍රයක් මගින් ප්‍රකාශයට පත් කරන බව රාජිත සේනාරත්න අමාත්‍යවරයා ප්‍රකාශ කර ඇත.කෙසේවෙතත් මේ සම්බන්ධයෙන් ගැටළුවක් ඇත්නම් ආහාර උපදේශක සභාවේ දී සාකච්ඡා කරන ලෙස ද අමාත්‍යවරයා ලංකා රසකැවිලි නිෂ්පාදකයින්ගේ සංගමයට දැනුම් දී තිබේ.", "URL": "https://sinhala.adaderana.lk/news.php?nid=64933", "Category": null, "Parent URL": null}