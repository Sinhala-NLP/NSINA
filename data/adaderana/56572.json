{"Source": "Adaderana", "Timestamp": "January 23, 2016 01:10 pm", "Headline": "උ.පොලිස් පරික්ෂකට පහරදුන් ලාංකිකයාට වැඩ වරදියි   ", "News Content": "ඉන්දීය උප පොලිස් පරික්ෂකවරයෙකුට පහරදිමේ සිද්ධියක් සම්බන්ධයෙන් ශ්‍රී ලාංකික තරුණයෙකු තිරුචි ප්‍රදේශයේදී අත්අඩංගුවට ගෙන තිබේ.සැකකාර තරුණයා සැකකටයුතු අයුරින් සුසාන භූමියක් අසල රැදී සිටිම හේතුවෙන් ඔහුට එරෙහිව අදාළ උප පොලිස් පරික්ෂකවරයා විසින් නීතිමය පියවරගෙන තිබූ බව එරට පොලිස් ආරංචි මාර්ග උපුටා දක්වමින් ඉන්දිය මාධ්‍ය වාර්තා කළේය.පසුගිය බ්‍රහස්පතින්දා රාත්‍රියේ සැකකාර තරුණයා විසින් පොලිස් නිළධාරියාගේ හිසට සහ මුහුණට පහරදී බරපතල තුවාල සිදු කර තිබේ.තුවාල ලැබූ පොලිස් උප පරික්ෂකවරයා ප්‍රදේශයේ පුද්ගලික රෝහලට ඇතුළත් කර ඇති අතර පොලිස් නිළධාරියෙකුට පහරදි ඝාතනය කිරිමට උත්සහ කිරිමේ චෝදනාව මත අදාළ ශ්‍රී ලාංකික තරුණයා අත්අඩංගුවට ගෙන රක්ෂිත බන්ධනාගාර ගත කර ඇති බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=56572", "Category": null, "Parent URL": null}