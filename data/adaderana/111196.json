{"Source": "Adaderana", "Timestamp": "June 2, 2019 04:41 pm", "Headline": "ජාතික තවුහිද් ජමාත් සංවිධානයට ආධාර දුන් ඉංජිනේරුවෙක් දෙහිවලදී කොටු වෙයි", "News Content": "ජාතික තවුහිද් ජමාත් සංවිධානයට සම්බන්ධව විවිධාකාරයෙන් ආධාර අනුබලදීම සම්බන්ධයෙන් හොරොව්පතාන පොලිසියට ලද තොරතුරකට අනුව විමර්ශන සිදුකර දෙහිවලදී සැකකරුවෙකු අත්අඩංගුවට ගෙන ඇත. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ (01) අත්අඩංගුවට ගත් අදාළ සැකකරු දෙහිවල කවුඩාන පාරේ පදිංචි වයස අවුරුදු 53 ක මොහොමඩ් සහීන් නසුර්දීන් ලෙස හඳුනාගෙන ඇති බවයි. ජාතික තව්හිද් ජමාත් සංවිධානයට මුදල් ආධාර ලබාදුන් බවට මෙම පුද්ගලයාට චෝදනා එල්ල වී තිබේ. හැවිරිදි මොහොමඩ් සහීෆ් නසියුර්දීන් නැමති අදාළ පුද්ගලයා සන්නිවේදන ඉංජිනේරුවරයෙකු වශයෙන් කටයුතු කර ඇති බව සඳහන් වේ.", "URL": "https://sinhala.adaderana.lk/news.php?nid=111196", "Category": null, "Parent URL": null}