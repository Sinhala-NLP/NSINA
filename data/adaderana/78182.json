{"Source": "Adaderana", "Timestamp": "September 30, 2017 12:06 pm", "Headline": "නැගෙනහිර නිල කාලය මැදියම් රැයෙන් අවසන්", "News Content": "නැගෙනහිර පළාත් සභාවේ නිල කාලය අද(30) මධ්‍යම රාත්‍රියෙන් අවසන්වීමට නියමිතය.ඒ අනුව නැගෙනහිර පළාත් සභාවේ පරිපාලන කටයුතු හෙට(01) සිට පළාත් ආණ්ඩුකාර රෝහිත බෝගොල්ලාගම මහතාට නිල වශයෙන් හිමි වනු ඇත.2012 වසරේ සැප්තැම්බර් මස 08 වනදා අවසන්වරට පළාත් සභාවේ මැතිවරණය පැවැති අතර එහිදී එක්සත් ජනතා නිදහස් සන්ධානය එහි බහුතර ආසන සංඛ්‍යාවක් හිමිකර ගනිමින් ජයග්‍රහණය කළේය.නැගෙනහිර පළාත් සභාව අම්පාර, මඩකළපුව සහ ත්‍රිකුණාමලය දිස්ත්‍රික්කවලින් සමන්විත වෙයි.ඒ අනුව එක්සත් ජනතා නිදහස් සන්ධානයට ආසන 14ක් හිමි වූ අතර දෙමළ ජාතික සන්ධානය ආසන 11ක් ලබා ගනිමින් ප්‍රධාන විපක්ෂය බවට පත් වුණි.ශ්‍රී ලංකා මුස්ලිම් කොංග්‍රසය ආසන 07ක් හිමි කර ගත් අතර එක්සත් ජාතික පක්ෂයට ආසන 04ක් හිමි වුණි.ජාතික නිදහස් පෙරමුණ එක් ආසනයක් හිමි කර ගත්තේය.මේ අතර හෙට මධ්‍යම රාත්‍රියෙන් උතුරුමැද පළාතේ නිල කාලය අවසන් වන අතර පසුගිය 25 වනදා සබරගමුව පළාත් සභාවේ නිල කාලය අවසන් වුණි.", "URL": "https://sinhala.adaderana.lk/news.php?nid=78182", "Category": null, "Parent URL": null}