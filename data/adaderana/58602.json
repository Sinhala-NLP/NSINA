{"Source": "Adaderana", "Timestamp": "March 25, 2016 09:49 am", "Headline": "යතුරු පැදිකරුවන් 2ක් ඇතුළු 5ක් මරුට", "News Content": "ප්‍රදේශ කිහිපයක සිදු වූ අනතුරුවලින් යතුරුපැදිකරුවන් දෙදෙනෙකු සහ පදිකයින් තිදෙනෙකු මියගොස් තිබේ.හලාවත - මීගමුව ප්‍රධාන මාර්ගයේ හණතොටුපල ප්‍රදේශයේදී යතුරුපැදියක් විදුලි රැහැන් කණුවක ගැටීමෙන් 47 හැවිරිදි පුද්ගලයෙකු මියගොස් ඇති බව පොලිසිය පැවසුවේය.ගිරිඋල්ල - නාරම්මල මාර්ගයේ දඹදෙණිය ප්‍රදේශයේදී යතුරුපැදියක් වෙනත් වාහනයක් පසු කර යාමට උත්සාහ කළ අවස්ථාවේදී ඉදිරියෙන් බවුසරයක ගැටීමෙන් 25 හැවිරිදි යතුරුපැදිකරු මියගොස් ඇත.කිරිදිවැල - හංවැල්ල මාර්ගයේ පල්ලේගම ප්‍රදේශයේදී යතුරුපැදියක ගැටීමෙන් පදිකයෙකු මියගොස් යතුරුපැදිකරු තුවාල ලබා ඇති බව පොලිසිය පැවසීය.නිට්ටඹුව නගරයේදී කැබ් රථයක ගැටීමෙන් ද පුද්ගලයෙකු මියගොස් ඇත.ජා ඇල - ගනේමුල්ල මාර්ගයේ මාඒළිය, රේල් ගේට්ටුව අසලදී මෝටර් රථයක ගැටීමෙන් 73 හැවිරිදි පුද්ගලයෙකු මියගොස් ඇති බව ජා ඇල පොලිසිය පැවසීය.", "URL": "https://sinhala.adaderana.lk/news.php?nid=58602", "Category": null, "Parent URL": null}