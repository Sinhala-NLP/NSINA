{"Source": "Adaderana", "Timestamp": "July 28, 2012 11:01 am", "Headline": "වියට්නාමයේ නායයෑම් නිසා 7 දෙනෙකු මරුට", "News Content": "වියට්නාමයේ සිදුවූ නායයෑම් හේතුවෙන් පුද්ගලයින් 7 දෙනෙකු ජීවිතක්ෂයට පත්ව තිබේ. පවතින අධික වැසි සහිත කාලගුණ තත්ත්වය හේතුවෙන් වියට්නාම‍යේ උතුරු දිග ප්‍රදේශයට ගංවතුර තත්ත්වයක්ද බලපා ඇති බව විදෙස් මාධ්‍ය වාර්තා කරයි. දින කිහිපයක සිට පවතින වැසි සහිත කාලගුණ තත්ත්වය හේතුවෙන් ප්‍රදේශයේ දෛනික කටයුතුවල ද දැඩි බාධා එල්ල වී ඇත. ගංවතුර හා නායයෑම් හේතුවෙන් තවත් පිරිසක් අතුරුදන්ව ඇති බව ද වාර්තා වේ.", "URL": "https://sinhala.adaderana.lk/news.php?nid=26129", "Category": null, "Parent URL": null}