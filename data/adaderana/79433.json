{"Source": "Adaderana", "Timestamp": "November 2, 2017 10:07 am", "Headline": "නව ව්‍යවස්ථාවකට කිසිසේත් ඉඩක් නෑ", "News Content": "රටට නව ව්‍යවස්ථාවක් හඳුන්වාදීමට කිසිසේත් ඉඩ නොතබන බව බොදුබල සේනා සංවිධානය පවසයි. එම සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි සඳහන් කළේ, නව ව්‍යවස්ථාවක් පිළිබදව සාකච්ඡා කිරීමට වත් අවශ්‍යතාවක් නොමැති බවයි. මේ මොහොතේ රටේ පොදු මහජනතාවට අවශ්‍ය නොවන ව්‍යවස්ථා සංශෝධනයක් සමඟ රට තුළ දැවැන්ත අරගලයක් නිර්මාණයට අවශ්‍ය පසුබිම රාජ්‍ය බලධාරීන් කරලියට ගෙනවිත් තිබෙන බව ද උන්වහන්සේ පවසයි. රටේ ජනතාවට ඇත්තේ ව්‍යවස්ථාව පිළිබඳ ගැටළුවක් නොව ඇත්තේ ජීවත් වීම පිළිබඳ ගැටළුවක් බව ද ඥානසාර හිමි වැඩිදුරටත් කියා සිටියේය. ව්‍යවස්ථා අර්බුදයෙන් ආණ්ඩුවේ නොහැකියාව ප්‍රදර්ශනය වන බවත් විවිධ පැතිකඩයන්ට ජනතාවගේ අවධානය යොමු කර ඇති බවත් එවන් මොහොතක කිසිදු ප්‍රයෝජනයක් නැති ව්‍යවස්ථාවක් පිළිබඳ සාකච්ඡාවක් ගෙනැවිත් තිබෙන බවත් උන්වහන්සේ අවධාරණය කරයි.", "URL": "https://sinhala.adaderana.lk/news.php?nid=79433", "Category": null, "Parent URL": null}