{"Source": "Adaderana", "Timestamp": "June 9, 2011 03:04 pm", "Headline": "කේරළයෙන් ගෙනා පොල් 75, 000 ක් විනාශ කළා -ජොන්ස්ටන් ", "News Content": "පසුගිය උත්සව සමයේ කේරළයෙන් ගෙන්වන ලද පොල් 75, 000 ක් වරායේදීම විනාශ කරන්නට සිදුවූ බව අද(09) පාර්ලිමේන්තුවේදී සමුපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පිළිගෙන තිබේ. එම පොල් භාවිතයට නුසුදුසු තත්ත්වයේ පැවතීම නිසා මෙසේ විනාශ කරන්නට සිදුවූ බව අනුර කුමාර දිසානායක මන්ත්‍රීවරයා නැගූ පැනයකට පිළිතුරු දෙමින් අමාත්‍යවරයා සඳහන් කර තිබේ. එමෙන්ම උත්සව සමයේ කුකුල් මස් මෙට්‍රික් ටොන් 490 ක් ද, බිත්තර 9, 918, 720 ආනයනය කළ බව ද වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=16649", "Category": null, "Parent URL": null}