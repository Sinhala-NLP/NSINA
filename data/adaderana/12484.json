{"Source": "Adaderana", "Timestamp": "November 29, 2010 04:52 pm", "Headline": "පළමුවැනිදා සිට විශේෂ ජාතික ඩෙංගු මර්දන සතියක්", "News Content": "ලබන මස පළමු වැනිදා සිට හත්වැනිදා දක්වා ක්‍රියාත්මක වන පරිදි විශේෂ ජාතික ඩෙංගු මර්දන සතියක් ප්‍රකාශයට පත් කර ඇතැයි සෞඛ්‍ය ‍අමාත්‍ය මෛත්‍රීපාල සිරිසේන මහතා පවසයි. එම ඩෙංගු මර්දන සතියත් සමග මේ වන විට ඩෙංගු මර්දන සති 3ක් ක්‍රියාත්මක කළ බව ඔහු සඳහන් කළේය. කොළඹ දී අද(29) පැවති මාධ්‍ය හමුවකට සහභාගී වෙමින් අමාත්‍යවරයා මෙම අදහස් පළ කළේය. ලබන වසරට සාපේක්ෂව මේ වන විට ඩෙංගු රෝග ව්‍යාප්තිය සැලිකිය යුතු ප්‍රමාණයකින් පාලනය කර ගැනීමට හැකි වී ඇති බව ඔහු එහි දී වැඩිදුරටත් ප්‍රකාශ කළේය. ඒ සදහා දායකත්වය දැක් වූ සියලු දෙනාට සිය ස්තූතිය පළ කරන බව ද ඔහු කියා සිටියේය.", "URL": "https://sinhala.adaderana.lk/news.php?nid=12484", "Category": null, "Parent URL": null}