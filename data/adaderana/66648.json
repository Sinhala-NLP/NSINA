{"Source": "Adaderana", "Timestamp": "December 2, 2016 01:28 pm", "Headline": " ලෝටස් පාර වැසෙයි", "News Content": "ත්‍රීරෝද රථ සංගම්වල විරෝධතා පා ගමනක් හේතුවෙන් ලෝටස් වටරවුම වසාදමා තිබේ.විරෝධතාකරුවන් ජනාධිපති ලේකම් කාර්යාලය දෙසට ගමන් කිරීම වැලැක්වීම සඳහා පොලීසිය මෙම පියවර ගෙන ඇති බව අද දෙරණ අධිකරණ වාර්තාකරු සඳහන් කළේය.ත්‍රී රෝද සංගම් කිහිපයක් නෙළුම් පොකුණ රඟහළ අසල සිට මෙම විරෝධතා පා ගමන ආරම්භ කරනු ලැබීය. විරෝධතාව හේතුවෙන් මේ වන විට කොළඹ ලෝටස් වටරවුම අවට දැඩි රථවාහන තදබදයක් පවතින බව වාර්තා වෙයි.", "URL": "https://sinhala.adaderana.lk/news.php?nid=66648", "Category": null, "Parent URL": null}