{"Source": "Adaderana", "Timestamp": "April 5, 2012 03:17 pm", "Headline": "උණුසුම් කාලගුණික තත්ත්වය ඉදිරියටත්", "News Content": "සූර්යයා උතුරු දෙසට ගමන් කිරීමේ දී අද(05) දහවල් ශ්‍රී ලංකාවට මුදුන්ව පැවති බව කාලගුණ විද්‍යා දෙපාර්තමේන්තුව පවසයි. ඒ අනුව අද දහවල් 12.14 ට කන්දෙගොඩ, මිද්දෙණිය සහ වීරවිල යන නගරවලට අද දිනයේ හිරු මුදුන්ව පැවති බව එම දෙපාර්තමේන්තුව සඳහන් කරයි. අද සිට අප්‍රේල් මස 14 වැනිදා දක්වා ශ්‍රී ලංකාව ආශ්‍රිත අක්ෂාංශවලට සෘජුව ඉහළින් සූර්යයා ගමන් කරන බව කාලගුණ විද්‍යා දෙපාර්තමේන්තුව පෙන්වාදෙයි. දැනට දිවයිනට බලපා තිබෙන උණුසුම් කාලගුණ තත්ත්වය ද අදාළ කාල වකවානුවේ තවදුරටත් පැවතිය හැකි බව එම දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=23311", "Category": null, "Parent URL": null}