{"Source": "Adaderana", "Timestamp": "December 1, 2018 05:12 pm", "Headline": "රනිල්ට අවශ්‍ය දේ SB හෙළි කරයි", "News Content": "එක්සත් ජාතික පක්ෂ නායක රනිල් වික්‍රමසිංහ මහතාට අවශ්‍ය වි ඇත්තේ අග්‍රාමාත්‍ය ධුරය ලබා ගැනිම නොව පක්ෂ නායකත්වය රැක ගනිමින් විපක්ෂ නායක තනතුර ලබා ගැනීම බව අමාත්‍ය එස්.බි.දිසානායක මහතා පවසයි. අමාත්‍ය එස්.බි.දිසානායක මහතා මේ බව පැවසුවේ මස්කෙලිය ආසනයේ ශ්‍රී ලංකා නිදහස් පක්ෂ සමාජිකයන් අද (01) ගිනිගත්හේන අභිනවාරාම විහරස්ථාන ශාලාවේ පැවති උත්සවයකට සහභගි වෙමිනි. මෙහිදි වැඩි දුරටත් අදහස් දැක් වු එස්.බි දිසානායක අමාත්‍ය කියා සිටියේ ඉදිරියේ පැවැත්වෙන මැතිවරණයකදි වසර 25ක් මේ රටේ විපක්ෂ නායක ධුරය දැරු රනිල් වික්‍රමසිංහ මහතාට යලිත් මේ රටේ විපක්ෂ නායක ධුරය ලබා දිය හැකි බවයි. ජනාධිපති මෛත්‍රීපාල සිරිසේන මහතා විපක්ෂයේ මන්ත්‍රීවරුන් සමඟ කොතරම් සාකච්ඡා පැවැත්වුවත් ශ්‍රේෂ්ඨාධිකරණ නියෝගය ලැබෙන තෙක් කිසිදු තිරණයකට එළබෙන්නේ නොමැති බව ද එස්.බි දිසානායක මහතා පැවසීය. ශ්‍රේෂ්ඨාධිකරණ නියෝගයෙන් පසු මහ මැතිවරණයකට යාමට අවශ්‍ය වුවහොත් මහ මැතිවරණයකට යන බවත්, ශ්‍රේෂ්ඨාධිකරණ තින්දුව පැමිණිලි පාර්ශවයට පක්ස තින්දුව ලැබුණ හොත් තවත් වසර දෙකක් යනතුරු අග්‍රාමාත්‍ය මහින්ද රාජපක්ෂ මහතාගේ අග්‍රාමාත්‍ය ධුරයෙන් මේ රජය තවත් වසර දෙකක් පාලනය කරන බවද අමාත්‍යවරයා එහිදි පැවසීය.", "URL": "https://sinhala.adaderana.lk/news.php?nid=100115", "Category": null, "Parent URL": null}