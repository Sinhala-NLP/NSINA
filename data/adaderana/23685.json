{"Source": "Adaderana", "Timestamp": "April 21, 2012 09:38 am", "Headline": "කැලණිතිස්ස බලාගාරයේ හදිසි ගින්නක්", "News Content": "අද(21) අලුයම කැලණිතිස්ස විදුලි බලාගාරයේ හදිසි ගින්නක් ඇතිවී ති‍බේ. අලුයම 4 .30 ට පමණ ඇතිවූ මෙම ගින්නෙන් බලාගාරයේ ප්‍රධාන විදුලි උත්පාදන යන්ත්‍ර ක්‍රියාකරවීමේ පාලක පුවරුව විනාශයට පත්ව ඇති බව ලංකා විදුලිබල මණ්ඩලයේ සභාපති මහාචාර්ය විමලධර්ම අබේවික්‍රම මහතා සඳහන් කළේය. මෙම පාලක පුවරුව නොමැතිව විදුලි බලය උත්පාදනය කිරීමේ හැකියාවක් නොපවතින බව ද අද දෙරණ වෙත අදහස් දක්වමින් සභාපතිවරයා පැවසීය. නමුත් මේ දිනවල කැලණිතිස්ස බලාගාරයේ විදුලි උත්පාදනය සිදුනොවන බැවින් එහි ගැටලුවක් පැනනොනගින බව ද ඒ මහතා ප්‍රකාශ කළේය. මෙම ගින්න ඇතිවීමට හේතුව පිළිබඳව මේ වනවිට ලංකා විදුලිබල මණ්ඩලය පරීක්ෂණ පවත්වන බව ද මහාචාර්ය විමලධර්ම අබේවික්‍රම මහතා කියා සිටියේය.", "URL": "https://sinhala.adaderana.lk/news.php?nid=23685", "Category": null, "Parent URL": null}