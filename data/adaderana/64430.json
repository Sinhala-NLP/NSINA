{"Source": "Adaderana", "Timestamp": "September 25, 2016 03:33 pm", "Headline": " උතුරේ හමුදා කඳවුරු ඉවත් කරන්න කිසිවිටකත් එකඟ නෑ", "News Content": "උතුරේ හමුදා කඳවුරු ඉවත් කිරීමට කිසිවිටක එකඟ නොවන බව ආරක්ෂක රාජ්‍ය අමාත්‍ය රුවන් විජේවර්ධන මහතා පවසයි.අමාත්‍යවරයා පවසන්නේ වත්මන් රජය රට තුළ සංහිඳියාවක් ඇති කිරීමට කටයුතු කරමින් සිටින විට ඇතැම් අන්තවාදී පිරිස් සංහිඳියාවට එරෙහිව කටයුතු කරන බවයි.රන්ටැඹේ ජාතික ශිෂ්‍යභට පුහුණු මධ්‍යස්ථානයේ පැවති උත්සවයකින් අනතුරුව මාධ්‍යවේදීන් සිදුකළ ප්‍රශ්න කිරීම්වලට පිළිතුරු ලබාදෙමින් අමාත්‍යවරයා මෙම අදහස් පළ කළේය.මේ අතර උතුරු පළාත් ප්‍රධාන අමාත්‍යවරයා ඇතැම් අන්තවාදී දේශපාලන කණ්ඩායම් සමග එක්ව යාපනයේ හර්තාල් ව්‍යාපාරයක් සංවිධානය කර තිබූ බව රුවන් විජේවර්ධන රාජ්‍ය අමාත්‍යවරයා පවසයි.කෙසේවෙතත් එවැනි අන්තවාදී දේශපාලන කණ්ඩායම් කුමන ඉල්ලීම් ඉදිරිපත් කළ ද ඒවා ඉටුකිරීමට කිසිවිටක එකඟ නොවන බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=64430", "Category": null, "Parent URL": null}