{"Source": "Adaderana", "Timestamp": "July 14, 2014 04:25 pm", "Headline": "පල්ලේගම පුද්ගල ඝාතනයක් ", "News Content": "අරලගංවිල, පල්ලේගම ප්‍රදේශයේ වෙළඳසැලක හිමිකරුවෙකු ඔහුගේ වෙළඳසැල තුළ දීම ඝාතනය කර තිබේ. ප්‍රදේශයේ තාවකාලික වෙළඳසැලක් පවත්වාගෙන ගිය පුද්ගලයෙකු එම වෙළඳසැල තුළදී අත්පා සහ මුහුණ රෙදිපටිවලින් බැඳ ඝාතනය සිදුකර ඇති බව පොලීසිය පවසයි. මියගොස් ඇත්තේ 64 හැවිරිදි පල්ලේගම සිරිපුර ප්‍රදේශයේ පදිංචිව සිටි පුද්ගලයෙකි. අරලගංවිල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44664", "Category": null, "Parent URL": null}