{"Source": "Adaderana", "Timestamp": "June 11, 2015 10:42 am", "Headline": "8 වසරකට පසු ජෙහාන් මුබාරක් ටෙස්ට් පිටියට ", "News Content": "සංචාරක පකිස්ථාන කණ්ඩායම සහ ශ්‍රී ලංකා ක්‍රිකට් සභාපතිගේ කණ්ඩායම අතර තුන්දින පුහුණු තරඟය අද කොළඹ කෝල්ස් ක්‍රීඩාංගනයේදී ආරම්භ වේ.දෙරට අතර ටෙස්ට් තරඟාවලිය ලබන 17 වනදා ආරම්භ වීමට නියමිතය.ටෙස්ට් තරඟාවලිය සඳහා සහභාගී වන ශ්‍රී ලංකා සංචිතය නම් කර ඇත.ඇන්ජලෝ මැතිව්ස් නායකත්වය දරන එම සංචිතයේ උප නායකත්වය ලහිරු තිරිමාන්නට හිමිව තිබේ.වසර 08කට පසු ජෙහාන් මුභාරක් සංචිතයට එක්ව සිටින අතර තරිඳු කෞෂාල්, දුෂ්මන්ත චමීර සහ කුසල් පෙරේරා කණ්ඩායමට ඇතුළත්ව සිටීම විශේෂත්වයකි.ආබාධයකට ලක්ව සිටින ෂමින්ද එරංග සංචිතයෙන් ඉවත් කර ඇත.දිමුත් කරුණාරත්න, කුමාර් සංගක්කාර, දිනේෂ් චන්දිමාල්, කිත්රුවන් විතානගේ, රංගන හේරත්, දිල්රුවන් පෙරේරා, නුවන් ප්‍රදීප් සහ ධම්මික ප්‍රසාද් මෙන්ම සුරංග ලක්මාල් සංචිතයට නම් කර ඇති සෙසු ක්‍රීඩකයින් වේ.", "URL": "https://sinhala.adaderana.lk/news.php?nid=51921", "Category": null, "Parent URL": null}