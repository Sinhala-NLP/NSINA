{"Source": "Adaderana", "Timestamp": "May 25, 2015 09:51 am", "Headline": "සැකකරුවෙකු අත්අඩංගුවට ගනී -  ගමක් නොසන්සුන් වෙයි", "News Content": "පලෙයි, උඩුතුරේයි ප්‍රදේශයේදී පොලීසිය විසින් සැකකරුවෙකු අත්අඩංගුවට ගෑනීමට උත්සහ කිරීමේදී එම ප්‍රදේශයේ නොසන්සුන්තාවයක් ඇති වී තිබේ.පසුගිය 23 වන දින පලෙයි පොලීසියට පුද්ගලයෙකු විසින් කරන ලද පැමිණිල්ලකට අනුව සිද්ධියට අදාළ සැකකා‍ර පුද්ගලයා පොලීසිය විසින් අත්අඩංගුවට ගෙන ඇත.අත්අඩංගුවට ගන්නා අවස්ථාවේදී සැකකාර පුද්ගලයා විසින් පොලිස් නිලධාරීන්ට ප්‍රහාරයක් එල්ල කර ඇති අතර එහිදී පොලීසිය විසින් වෙඩි ප්‍රහාරයක් එල්ල කර ඇති බව පොලීස් මාධ්‍ය ප්‍රකාශක කාර්යාලය සඳහන් කළේය.එම අවස්ථාවේදී අදාළ සැකකාර පුද්ගලයාට තුවාල සිදුවී ඇති බවත්, සිද්ධිය හේතුවෙන් ප්‍රදේශවාසීන් කුපිත වී පොලීසියට ගල්මුල් ප්‍රහාරයක් එල්ල කර ඇති බවත් සඳහන්ය.කෙසේ වෙතත් පොලීසිය විසින් තත්ත්වය පාලනය කර ඇති අතර තුවාල සිදුවූ පුද්ගලයා යාපනය රොහලට ඇතුළත් කර තිබේ.", "URL": "https://sinhala.adaderana.lk/news.php?nid=51555", "Category": null, "Parent URL": null}