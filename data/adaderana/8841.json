{"Source": "Adaderana", "Timestamp": "June 6, 2010 11:27 am", "Headline": "දිගටම පැරදෙද්දි ප්‍රශ්න ඇතිවෙනවා -දයාසිරි", "News Content": "පක්ෂයක් දිගින් දිගටම පරාජය වීමත් සමග එම පක්ෂයේ අභ්‍යන්තර අර්බුද ඇති වන බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. එක්සත් ජාතික පක්ෂයේ පමණක් නොව ‍ශ්‍රී ලංකා නිදහස් පක්ෂය තුළ ද අතීතයේ දී මෙවැනි ගැටලු පැවති බව ඔහු පෙන්වාදෙයි. පඩුවස්නුවර, හෙට්ටිපොළ ප්‍රදේශයේ පැවති ජනහමුවක් අමතමින් දයාසිරි ජයසේකර මන්ත්‍රීවරයා මෙම අදහස් පළ කළේය. මාධ්‍ය විසින් පක්ෂවල නැති අර්බුද මවා පෑමට උත්සාහ කරන බව එහිදී වැඩිදුරටත් අදහස් දැක්වූ මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=8841", "Category": null, "Parent URL": null}