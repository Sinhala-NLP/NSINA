{"Source": "Adaderana", "Timestamp": "November 30, 2017 08:01 am", "Headline": "අදත් සුළං සහ වැසි ඇති  විය හැකි බව කාලගුණය නිවේදනය කරයි", "News Content": "දිවයිනට බලපෑ තද සුළං සහිත කාලගුණ තත්ත්වය පහව යමින් පවතින බව කාලගුණ විද්‍යා දෙපාර්තමේන්තුව පවසයි. සුළි කුණාටු තත්ත්වයක් හෝ වෙනත් දැඩි බලපෑම් තත්ත්වයක් නොමැති බව එම දෙපාර්තමේන්තුවේ අනාවැකි පලකරන අංශයේ අධ්‍යක්ෂ අනූෂා වර්ණසූරිය මහත්මිය පවසයි. ඊයේ රාත්‍රී දිවයිනට බලපෑ ගැඹුරු පීඩන අවපාතය දිවයිනෙන් බැහැරට ගමන් කර ඇති බව ද අනූෂා වර්ණසූරිය මහත්මිය අවධාරණය කරයි. කෙසේවෙතත් අද දිනයේත් දිවයිනේ ඇතැම් ප්‍රදේශවල වැසි සහිත සහ තද සුළං සහිත කාලගුණ තත්ත්වයක් අපේක්ෂා කළ හැකි බවයි ඇය පවසයි.", "URL": "https://sinhala.adaderana.lk/news.php?nid=80784", "Category": null, "Parent URL": null}