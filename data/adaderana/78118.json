{"Source": "Adaderana", "Timestamp": "September 28, 2017 03:14 pm", "Headline": "විශේෂ කාර්යය බලකායට බාධා කළ අය අත්අඩංගුවට", "News Content": "පොලිස් විශේෂ කාර්යය බලකා නිලධාරීන්ගේ රාජකාරියට බාධා කළ පුද්ගලයින් දෙදෙනෙකු කුලියාපිටිය ප්‍රදේශයේ දී අත්අඩංගුවට ගෙන තිබේ. පසුගිය 23 වැනිදා පොලිස් විශේෂ කාර්යය බලකායේ කුරුණෑගල කඳවුරේ නිලධාරීන් පිරිසක් කුලියාපිටිය කිතලව ප්‍රදේශයේ නීති විරෝධී මත්පැන් වැටලීමක් සිදුකර තිබිණි. එහිදි සැකකරුවන් විසින් පොලිස් විශේෂ කාර්යය බලකාය මඟින් අත්අඩංගුවටගත් සැකකරුවෙකු මුදාගෙන නිලධාරින්ගේ රාජකාරියට බාධා කර ඇති බව පොලිස් විශේෂ කාර්යය බලකාය සඳහන් කළේය. එම චෝදනාවට අදාළව පොලිස් විශේෂ කාර්යය බලකාය විසින් එම සැකකරුවන් දෙදෙනා ඊයේ රාත්‍රී අත්අඩංගුවට ගෙන ඇති අතර ඉදිරි විමර්ශන සඳහා ඔවුන් කුලියාපිටිය පොලීසියට භාර දී තිබේ.", "URL": "https://sinhala.adaderana.lk/news.php?nid=78118", "Category": null, "Parent URL": null}