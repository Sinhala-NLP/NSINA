{"Source": "Adaderana", "Timestamp": "October 16, 2012 04:02 pm", "Headline": " ට්‍රැක්ටරයෙන් ඇද වැටුණු 15 හැවිරිදි ළමයා මරුට", "News Content": "කහටගස්දිගිලිය, දුටුවැව ප්‍රදේශයේ දී ට්‍රැක්ටර් රථයකින් ඇද වැටීමෙන් 15 හැවිරිදි ළමයෙකු ජීවිතක්ෂයට පත්ව තිබේ. ට්‍රැක්ටර් රථයෙන් ඇදවැටුණු ඔහු කහටගස්දිගිලිය රෝහලට රැගෙන යන අතරතුර ජීවිතක්ෂයට පත්ව ඇති බව සඳහන්ය. අනතුර සම්බන්ධයෙන් ට්‍රැක්ටර් රථය පැදවූ තරුණයා කහටගස්දිගිලිය පොලීසිය විසින් අත්අඩංගුවට ‍ගෙන ඇති අතර සිදුකළ ප්‍රශ්න කිරීම්වල දී ඔහු සතුව රියදුරු බල පත්‍රයක් නොතිබූ බවට අනාවරණය වී තිබේ. 18 වැනි වියේ පසුවන සැකකරු අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත බව කහටගස්දිගිලිය පොලීසිය සඳහන් කළේය.", "URL": "https://sinhala.adaderana.lk/news.php?nid=28336", "Category": null, "Parent URL": null}