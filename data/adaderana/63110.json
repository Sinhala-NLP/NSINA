{"Source": "Adaderana", "Timestamp": "August 16, 2016 01:22 pm", "Headline": "  නේපාල බස් රථ අනතුරින්  33ක් මරුට", "News Content": "නේපාලයේ කවරපලාන්චොක් දිස්ත්‍රික්කයේ සිදුවු බස් රථ අනතුරකින් පුද්ගලයින් 33 දෙනෙකු ජීවිතක්ෂයට පත්ව තිබේ.කඳුකර ප්‍රදේශයක ධාවනය වෙමින් තිබු බස් රථයක් මාර්ගයෙන් ඉවතට පැන මීටර් 300ක පමණ ප්‍රපාතයකට පෙරළීමෙන් අනතුර සිදුව ඇති බව විදෙස් මාධ්‍ය වාර්තා කළේය.අනතුරින් තවත් පුද්ගලයින් 38 දෙනෙකු තුවාල ලබා තිබේ.ඔවුන් ගුවන් මගින් නේපාලයේ කත්මන්ඩු නුවර වෙත රැගෙනවිත් ඇති බව වාර්තා වෙයි.මේ වන විට මියගිය පුද්ගලයින්ගෙන් 27 දෙනෙකු හඳුනාගෙන තිබේ. මේ අතර නේපාලයේ බටහිර ප්‍රදේශයේදී ද බස් රථයක් මාර්ගයෙන් ඉවතට පැන ප්‍රපාතයකට පෙරළීයාමෙන් පුද්ගලයින් තිදෙනෙකු මියගොස් තවත් තිස් දෙනෙකු තුවාල ලබා තිබේඑම බස් රථය ද මීටර් 200ක පමණ ප්‍රපාතයකට පෙරළීගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=63110", "Category": null, "Parent URL": null}