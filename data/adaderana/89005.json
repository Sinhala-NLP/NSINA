{"Source": "Adaderana", "Timestamp": "May 13, 2018 07:24 am", "Headline": "ඉරාන - ශ්‍රී ලංකා රාජ්‍ය නායකයන් අතර නිල සාකච්ඡා අද ", "News Content": "‍ඉරානයේ සංචාරයක නිරත ජනාධිපති මෛත්‍රීපාල සිරිසේන මහතා සහ එරට ජනාධිපති හසන් රවුහානි මහතා අතර නිල සාකච්ඡා අද (13) පැවැත්වේ. ජනාධිපති මෛත්‍රීපාල සිරිසේන මහතා ඊයේ රාත්‍රී ඉරානයේ ටෙහෙරාන් නුවරට පැමිණ ඇති අතර එහිදි උණුසුම් පිළිගැනීමක් ලැබුණු බව වාර්තා වේ. ජනාධිපතිවරයා පිළිගැනීමේ නිල උත්සවය අද පැවැත්වීමට නියමිතය. අනතුරුව රාජ්‍ය නායකයින් දෙදෙනා අතර සාකච්ඡා පැවැත්වේ. එහිදි දෙරටේ ආර්ථික හා වෙළෙද සබදතා තර කෙරෙන නව අවබෝධතා ගිවිසුමකට ද අත්සන් තැබීමට නියමිතය. සිය සංචාරය අතරතුරදී ජනාධිපතිවරයා එරට වාණිජ මණ්ඩලය විසින් සංවිධානය කරන විශේෂ ආයෝජන හා ව්‍යාරික සමුළුවකට ද එක් වන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=89005", "Category": null, "Parent URL": null}