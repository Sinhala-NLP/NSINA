{"Source": "Adaderana", "Timestamp": "October 16, 2013 09:32 am", "Headline": "ATM කාඩ්පතකින් මුදල් වංචා කළ අයෙක් කොටු ", "News Content": "වාරියපොළ - බමුණාකොටුව ප්‍රදේශයේ පුද්ගලයෙකුගේ ATM කාඩ්පතකින් මුදල් වංචා කිරීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. සැකකරු විසින් පසුගිය මස 22 වන දින මෙම මුදල් වංචාව සිදුකර ඇති අතර ඊයේ(15) සවස 4.00 ට පමණ බමුණාකොටුව ප්‍රදේශයේ දී ඔහු අත්අඩංගුවට ගැනීමට හැකි වු බව පොලීසිය සඳහන් කරයි. ATM කාඩ්පත් හිමියා සහ සැකකරු අසල්වැසියන් වන බව සඳහන් වෙයි. සැකකරු විසින් රුපියල් එක් ලක්ෂ හැට එක්දහසක මුදලක් කොල්ලකා ඇති බවට තොරතුරු අනාවරණය වී තිබේ. ඔහු අද වාරියපොළ මහේස්ත්‍රාත් අධිකරණයට ඉරිදිපත් කිරීමට නියමිතයි.", "URL": "https://sinhala.adaderana.lk/news.php?nid=38172", "Category": null, "Parent URL": null}