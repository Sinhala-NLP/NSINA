{"Source": "Adaderana", "Timestamp": "January 31, 2019 10:07 am", "Headline": "වර්තමානයේ ක්‍රියාත්මක වන්නේ ජාතික ආණ්ඩුවක්-දුමින්ද", "News Content": "වර්තමානයේද ක්‍රියාත්මක වන්නේ ජාතික ආණ්ඩුවක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී දුමින්ද දිසානායක මහතා පවසයි. අනුරාධපුර ප්‍රදේශයේ දි මාධ්‍ය වෙත අඳහස් දක්වමින් ඔහු සඳහන් කළේ වත්මන් ආණ්ඩුවේ ප්‍රධානියා ජනාධිපති මෛත්‍රීපාල සිරිසේන මහතා බවයි. ජනාධිපතිවරයා ශ්‍රී ලංකා නිදහස් පක්ෂය සභාහපතිවරයා වන අතර ඔහු වර්තමාන ආණ්ඩුව නියෝජනය කරන හේතුවෙන් වර්තමානයේද ක්‍රියාත්මක වන්නේ ජාතික ආණ්ඩුවක් බව පාර්ලිමේන්තු මන්ත්‍රී දුමින්ද දිසානායක මහතා පුද්ගලිකව විශ්වාස කරන බව සඳහන් කළේය. එහෙත් මේ වන විට ශ්‍රී ලංකා නිදහස් පක්ෂයේ පාර්ලිමේන්තු කාණ්ඩායම ආණ්ඩුව නියෝජනය නොකරන හේතුවෙන් ජාතික ආණ්ඩුවක් නොමැති බව ඒ මහතා වැඩිදුරට පැවසීය.", "URL": "https://sinhala.adaderana.lk/news.php?nid=103419", "Category": null, "Parent URL": null}