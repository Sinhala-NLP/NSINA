{"Source": "Adaderana", "Timestamp": "January 25, 2013 09:33 am", "Headline": "මුම්බායි ප්‍රහාරයේ මහ මොළකරු 35 වසරකට හිරේ යවයි", "News Content": "ඉන්දියාවේ මුම්බායි ප්‍රහාරය සැලසුම් කළ බවට වූ චෝදනාවලට වැරදිකරු වූ අමෙරිකානු ජාතිකයෙකුට වසර 35 ක සිර දඬුවම් නියම කර තිබේ. 2008 වසරේ එල්ල වූ මුම්බායි ප්‍රහාරය සම්බන්ධයෙන් වූ චෝදනා 12කට සැකකරු වැරදිකරු වී ඇති බව වාර්තා වේ. ඩේව්ඩ් හෙඩ්ලි නැමැති 52 හැවිරිදි සැකකරු අමෙරිකානු දිස්ත්‍රික් අධිකරණයකදී වරද පිළිගැනීම හේතුවෙන් මරණිය දණ්ඩනයෙන් සහ ඉන්දීය රජයට භාරදීමෙන් වැළකී තිබේ. අදාළ ප්‍රහාරයෙන් පුද්ගලයන් 160 දෙනෙකුට වැඩි පිරිසක් මියැදුණි.", "URL": "https://sinhala.adaderana.lk/news.php?nid=31054", "Category": null, "Parent URL": null}