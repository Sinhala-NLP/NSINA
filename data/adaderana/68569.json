{"Source": "Adaderana", "Timestamp": "January 25, 2017 09:04 pm", "Headline": "සුබවාදී තත්ත්වයක් කරා පොලීසිය වෙනස් වෙනවා", "News Content": "ලෝකයේ දියුණු රටවල මෙන්ම ජනතාවගේ ආත්ම ගෞරවය ආරක්ෂා කරන සියලු දෙනාටමසමසේ නීතිය ක්‍රියාත්මක කරන වෘත්තීමය පොලීසියක් බිහි කිරීම 19 වනසංශෝධනය හරහා ක්‍රියාත්මක කළ පොලිස් කොමිසන් සභාවේ අරමුණ බවද, එවන්සුබවාදී තත්ත්වයක් කරා පොලීසිය වෙනස් වෙමින් පවතින බවද කථානායක කරූ ජයසුරිය මහතා පවසයි. පොලිස් කොමිසන් සභාව හේතුකොට ගෙන දේශපාලනඥයන්ට අවශ්‍ය ලෙස පොලිස්නිලධාරීන් පත් කිරීම්, මාරු කිරීම්, උසස් කිරීම් කළ නොහැකි තත්ත්වයටපත්ව ඇති බවත්, දක්ෂයන්, සුදුසුකම් සපුරාලූ, කැපවීමෙන් රාජකාරී කරනඅවංක නිලධාරීන්ට සුසුදු තැන ලැබෙන බවත් ඒ මහතා කියා සිටියේය.කථානායක කරූ ජයසුරිය මහතා මේ බව පවසා සිටියේ දිවයිනේ පොලිස් ස්ථාන600 දක්වා වැඩි කිරීමේ රජයේ ව්‍යාපෘතිය යටතේ ඉදිකළ 474 වන පොලිස්ස්ථානය විවෘත කිරීමේ අවස්ථාවට එක්වෙමිනි.මෙහිදී තවදුරටත් අදහස් දැක්වූ ඒ මහතා කියා සිටියේ ආරක්ෂක හමුදාවක්නොවන පොලීසිය ජනතාවගේ එදිනෙදා ජීවිතයට අතිශයින් සමීපව කටයුතු කරනජනතාවගේ සිතුම් පැතුම් තේරුම් ගත් ආයතනයක් විය යුතු බවයි.එමෙන්ම ‍ලෝකයේ වෙනත් රටවල මෙන් නවීන තාක්ෂණය භාවිතා කරන දැනුමෙන්පරිපූර්ණ බුද්ධිමත් නිලධාරීන් බිහි කිරී‍ම තුළින් පොලීසිය ජනතා ගෞරවයටපාත්‍රවනු ඇති බවද හෙතෙම සඳහන් කළේය.එහිදී වැඩිදුරටත් අදහස් දැක්වූ කථානායකවරයා මෙසේද පැවසීය,“ පොලීසිය සඳහා වෙන් වුනු අධ්‍යාපන ආයතනයක් සඳහා මේ වන විට පියවර ගෙනතිබීම සතුටට කරුණක්. එමෙන්ම නිලධාරීන් සඳහා විදෙස් පුහුණුව ලබාදීමටත්, අවධානය යොමු වී තිබෙනවා.පසුගිය කාලය තුළ අපේ පොලීසිය තුළ අතිදක්ෂ අවංක නිලධාරීන් සිටින බව ඔප්පු වුණා. මහාපරිමාන මත්ද්‍රව්‍යජාවාරම්,දූෂණ, අපරාධ හෙළි කරගන්නට ඔවුන් දිවි පරදුට තබා කටයුතු කළා.පොලීසියේ විශාල පිරිසක් වෘත්තීමය ගෞරවය රැකගෙන රටට අවංකව සේවය කරනවා.පොලීසිය ආරක්ෂක හමුදාවක් නොවේ. එය ජනතාවට අතිශයින් සමීප ආයතනයක්. අදපොලීසියක් පූර්ණ ලෙස වෙනස් වෙමින් තියෙනවා. පොලීසියට නවීන තාක්ෂණය,දැනුම, පුහුණුව ලබා දීමෙන් මහජන ගෞරවයට පාත්‍ර වන වෘත්තීමය නිලධාරීන්බිහිකරන්න පුළුවන්. පොලීසියේ රස්සාව ඒ තරම් ප්‍රසන් එකක් නෙවෙයි.දුෂ්කරතා බොහොමයක් තිබෙනවා. ඒ සියල්ල මැද කටයුතු කරන අවංක නිලධාරීන්ගේ ගෞරවයට හානිකරන අතලොස්සක් නිසා පොලීසියේ කීර්ති නාමය කැලැල් වූ අවස්ථාත් තියෙනවා.නමුත් රටේ විනය, නීතිය , මහජන සාමය ආරක්ෂා කිරීමේ දී පොලීසියකරන සේවය විශිෂ්ටයි. “අද ජනතාවට ලැබී තිබෙන ප්‍රජාතන්ත්‍රවාදී නිදහස තව තවත් ශක්තිමත් කළ යුතු බවද, නමුත්, ප්‍රජාතන්ත්‍රවාදය නමින් කටයුතු කිරීමට, මිනිසුන්ට නිදහසේ ජීවත්වීමේ අයිතිය උදුරා ගැනීමට කිසිවෙකුටත් ඉඩ දිය නොහැකි බවත්, පුද්ගලයන් පනහක් හැටක් එක්ව විරෝධතා මුවාවෙන් මහාමාර්ග හරස්කර දහස් ගණන් ජනතාවගේ එදිනෙදා ජීවිත වලට බාධා කරන්නේ නම් බහුතරයේ යහපත වෙනුවෙන් කටයුතු කිරීම පොලීසිය වෙත බැහැර කළ නොහැකි වගකීමක් බවද කථානායකවරයා සඳහන් කළේය.", "URL": "https://sinhala.adaderana.lk/news.php?nid=68569", "Category": null, "Parent URL": null}