{"Source": "Adaderana", "Timestamp": "March 14, 2014 02:13 pm", "Headline": "සංචාරක වීසාවෙන් ඇවිත් රෙදි විකුණු ඉන්දියානුවන් 8ක් මාට්ටු", "News Content": "සංචාරක වීසා මත මෙරටට පැමිණ රෙදි වෙළෙඳාමේ නිරතව සිටි ඉන්දීය ජාතිකයින් 8 දෙනෙකු අත්අඩංගුවට ගෙන තිබේ. යාපනය විශේෂ කාර්ය බලකා කඳවුරේ නිලධාරීන්ට ලද තොරතුරකට අනුව සැකකරුවන් අත්අඩංගුවට ගෙන ඇති බව පොලීසිය සඳහන් කළේය. යාපනය ඔරොලෝසු කණුව පාර ප්‍රදේශයේ ලැඟුම්හලක නවාතැන්ගෙන සිටියදී සැකකරුවන් අත්අඩංගුවට ගෙන ඇත. සැකකරුවන් ඉන්දියාවේ තමිල්නාඩු ප්‍රදේශයේ පදිංචිකරුවන් බවට අනාවරණය වී ඇති අතර ඔවුන් අද යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41801", "Category": null, "Parent URL": null}