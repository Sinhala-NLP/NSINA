{"Source": "Adaderana", "Timestamp": "January 25, 2012 09:39 pm", "Headline": " තැපැල් මහ පුටුව පෙබරවාරි 01 සිට සම්පූර්ණයි", "News Content": "පුරප්පාඩු වූ තැපල්පති ධූරය සඳහා රෝහණ අබේරත්න මහතා පත් කළ බව රජයේ ආරංචි මාර්ග සඳහන් කරයි. ආර්ථික සංවර්ධන අමාත්‍යංශයේ ජ්‍යේෂ්ඨ සහකාර ලේකම්වරයකු ලෙස සේවය කරන රෝහණ අබේරත්න මහතා පරිපාලන සේවයේ 1 ව ශ්‍රේණියේ නිලධාරියෙකි. යෝජනා කෙරුණු නව තැපැල්පතිවරයාගේ නමට අද කැබ්නට් මණ්ඩල අනුමැතිය හිමිව ඇති බවත්,ඒ අනුව පෙබරවාරි මස 01 වන දින සිට ඔහු සිය ධූරයේ රාජකාරි කටයුතු ආරම්භ කරනු ඇති බවත් කියැවෙයි.", "URL": "https://sinhala.adaderana.lk/news.php?nid=21644", "Category": null, "Parent URL": null}