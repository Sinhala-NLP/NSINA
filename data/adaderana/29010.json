{"Source": "Adaderana", "Timestamp": "November 8, 2012 09:38 am", "Headline": "නාදුනන මළ සිරුරු 2 ක් ප්‍රදේශ 2 න් හමුවෙයි ", "News Content": "වැල්ලවත්ත ප්‍රදේශයේ ගාලුපාරේ රාජ්‍ය බැංකුවක් අසල තිබී නාදුනන පුද්ගලයෙකුගේ මළ සිරුරක් සොයා ගෙන තිබේ. මෙලෙස මියගොස් ඇත්තේ අවුරුදු 55 ක් පමණ වයසැති පුද්ගලයෙකු බව වැල්ලවත්ත පොලීසිය සඳහන් කළේය. මෘත ශරීරය කළුබෝවිල රෝහලේ තබා ඇති අතර වැල්ලවත්ත පොලීසිය මේ සම්බන්ධයෙන් වැඩිදුර පරීක්ෂණ පවත්වයි. මේ අතර ජා-ඇල, දඬුගම ප්‍රදේශයේ තිබී තවත් නාදුනන පුද්ගලයෙකුගේ මළ සිරුරක් සොයාගෙන ඇත. මෙලෙස මියගොස් ඇත්තේ අවුරුදු 45 ත් 50 අතර වයසේ පුද්ගලයෙකු බව ජා-ඇල පොලීසිය සඳහන් කළේය. ජා-ඇල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29010", "Category": null, "Parent URL": null}