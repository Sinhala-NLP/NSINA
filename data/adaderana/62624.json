{"Source": "Adaderana", "Timestamp": "July 31, 2016 10:22 pm", "Headline": " තරුණයා දුම්රියට බිලි", "News Content": "මීරිගම ප්‍රදේශයේදී දුම්රියක ගැටීමෙන් තරුණයෙකු මියගොස් තිබේ.මීරිගම සංඥා කණුව අසළදී ගල්ඔය සිට කොළඹ බලා ධාවනය වූ ඉන්ධන ප්‍රවාහන දුම්රියේ ගැටීමෙන් එම තරුණයා මියගොස් ඇති බව පොලීසිය පවසයි. මියගොස් ඇත්තේ අඹේපුස්ස ප්‍රදේශයේ පදිංචිව සිටි 21 හැවිරිදි තරුණයෙකි. මළ සිරුර වතුපිටිවල රෝහලේ තබා ඇති අතර පශ්චාත් මරණ පරීක්ෂණය අද(31) සිදුකිරීමට නියමිතය. මීරිගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62624", "Category": null, "Parent URL": null}