{"Source": "Adaderana", "Timestamp": "February 28, 2016 02:47 pm", "Headline": "පොලිස් නිලධාරීන් 2කකට ඇසිඩ් ප්‍රහාර", "News Content": "වීරකැටිය, වෑකදවල ප්‍රදේශයේ දී වරෙන්තුකරුවෙකු අත්අඩංගුවට ගැනීමට ගිය පොලිස් නිලධාරීන් දෙදෙනෙකුට ඇසිඩ් ප්‍රහාරයක් එල්ල වි තිබේ.වළස්මුල්ල පොලීසියට අනුයුක්ත පොලිස් සැරයන්වරයෙකු සහ කොස්තාපල්වරයෙකු මෙලෙස ප්‍රහාරයට ලක්ව ඇති බව සඳහන්ය.වරෙන්තුකරු අත්අඩංගුවට ගැනීම සඳහා ඔහුගේ නිවසට ගිය අදාළ පොලිස් නිලධාරීන් දෙදෙනාට වරෙන්තුකරු සහ ඔහුගේ පුත්‍රයා පහර දීමට උත්සහ දරා ඇති බව වාර්තා වෙයි.එම ප්‍රහාර වළක්වා ගැනීමට පොලිස් නිලධාරීන් දෙදෙනා සමත්ව ඇති නමුත් පසුව වරෙන්තුකරුගේ බිරිඳ විසින් ඔවුන් දෙදෙනාට ඇසිඩ් ප්‍රහාරයක් එල්ල කර තිබේ.ප්‍රහාරයට ලක්වූ පොලිස් නිලධාරීන් දෙදෙනා ප්‍රතිකාර සදහා වළස්මුල්ල රෝහලට ඇතුළත් කර ඇති බව පොලීසිය පවසයි.සිද්ධිය සම්බන්ධයෙන් වරෙන්තුකරු, ඔහුගේ බිරිඳ සහ පුත්‍රයා වළස්මුල්ල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57690", "Category": null, "Parent URL": null}