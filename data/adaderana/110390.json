{"Source": "Adaderana", "Timestamp": "May 21, 2019 06:37 pm", "Headline": " රොටුඹ අමිල සහ කළුවා ජුනි 4 දක්වා රිමාන්ඩ්", "News Content": "සේපාල රත්නායකගේ අමිල සම්පත් හෙවත් රොටුඹ අමිල සහ රණවකගේ ධම්මික නුවන් රණවක හෙවත් කළුවා මොරවක මහේස්ත්රාණත් අධිකරණයට අද(21) ඉදිරිපත් කිරීමෙන් අනතුරු එළඹෙන ජුනි මස 04 වන දා දක්වා රක්ෂිත බන්ධනාගාර ගත කිරීමට මොරවක මහේස්ත්‍රාත් ශෂිකා මිථුනආරච්ච්චි මෙනවිය නියෝග කළාය. ගිය වසරේ ඔක්තෝබර් මස 27 වන දින මාතර රොටුඹ ප්‍රදේශයේ දී නාලක පුෂ්ප කුමාර යන ව්‍යාපාරිකයා සහ ජාසිංකන්දගේ නිලංග සඳරුවන් යන ඔහුගේ සහායකයා රොටුඹ ප්‍රදේශෙය් වෙළඳසල තුළ දී ටී-56 ගිනි අවියකින් වෙඩිතබා ඝාතනය කිරීමට තැත් කිරීමේ අපරාධය ඩුබායි සිට මෙහෙයු බවට දුරකථන විශ්ලේෂන වාර්තා බුද්ධි තොරතුරු සහ විමර්ශනවලදී අනාවරණය විය. මේ හේතුවෙන් සේපාල රත්නායකගේ අමිල සම්පත් නොහොත් රොටුඹ අමිල රිමාන්ඩ් බන්ධනාගාරයට පත්වූ අතර එම අපරාධය සඳහා සහයදීමේ චෝදනාව යටතේ රණවකගේ ධම්මික නුවන් හෙවත් කළුවා ඩුබායි සිට පිටුවහල් කිරීමේදී රහස් පොලිසියේ කටුනායක ගුවන් තොටුපල ඒකකය අත්අඩංගුවට ගෙන පසුවරොටුඹ පොලිසිය විසින් අධිකරණයට ඉදිරිපත් කිරීමෙන් අනතුරුව රිමාන්ඩ් බන්ධනාගාර ගත කෙරිණි. එලෙසම මෙම ඝාතනයට තැත්කිරීම සඳහා සහාය ලබා දුන් තවත් පුද්ගලයින් හය දෙනෙකු මේ වන විට ඉදිරිපත් කිරීමට රොටුඹ පොලිසිය කටයුතු කර ඇති අතර එම අපරාධය සඳහා භාවිතා කල උණ්ඩ රස පරීක්ෂණ වාර්තාව ලබාගැනීම සඳහා අද (21)රොටුඹ පොලීසිය කටයුතු කර තිබිණි. මාකඳුරේ මධුෂ් සමඟ ඩුබායිහි පැවති සාදයක දී අත්අඩංගුවට පත්ව එරටින් පිටුවහල් කිරීමෙන් අනතුරුව රහස් පොලිසියේ කටුනායක ගුවන් තොටුපල ඒකකය විසින් කන්ජිපානි ඉම්රාන් සමඟ පැමිණි අමිල සම්පත් අධිකරණය ඉදිරිපත් කිරීමට කටයුතුකළ අතර පසුව ඩුබායි සිට පැමිණි රණවකගේ ධම්මික නුවන් අත්අඩංගුවට ගෙන අධිකරණයට ඉදිරිපත් කිරීමට කටයුතු කර තිබිණි.", "URL": "https://sinhala.adaderana.lk/news.php?nid=110390", "Category": null, "Parent URL": null}