{"Source": "Adaderana", "Timestamp": "January 22, 2014 09:07 am", "Headline": "තංගල්ල ප්‍රා.සභාවේ සභාපති අත්අඩංගුවේ ", "News Content": "රුසියානු ජාතික කාන්තාවක දූෂණය කර ඇගේ පෙම්වතා වන බ්‍රිතාන්‍ය ජාතිකයෙකු ඝාතනය කිරීමේ සිද්ධියට චෝදනා ලැබ සිටින තංගල්ල ප්‍රාදේශීය සභාවේ සභාපති සම්පත් චන්ද්‍රපුෂ්ප විදානපතිරණ මහතා අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් විසින් මොහු ඊයේ(21) රාත්‍රී අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. කෝට්ටේ ප්‍රදේශයේ දී මොහු අත්අඩංගුවට ගෙන ඇති බව වාර්තාවෙයි. අධිකරණය හමුවේ සම්පත් චන්ද්‍ර පුෂ්ප මහතාට එරෙහිව අදාළ චෝදනා සම්බන්ධයෙන් නඩුවක් විභාග වෙමින් පවතියි. අධිකරණය හමුවේ පෙනී නොසිටීම හේතුවෙන් පසුගියදා ඔහු අත්අඩංගුවට ගන්නා ලෙස වරෙන්තු ද නිකුත් කර තිබුණි.", "URL": "https://sinhala.adaderana.lk/news.php?nid=40545", "Category": null, "Parent URL": null}