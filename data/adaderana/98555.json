{"Source": "Adaderana", "Timestamp": "November 1, 2018 04:30 pm", "Headline": "ගූගල් රත්වෙයි", "News Content": "ගූගල් සමාගමේ ලොව පුරා කාර්යාල වල සේවකයින් සේවයෙන් ඉවත් වී විරෝධතාවක් දියත් කොට ඇති බව විදේසි මාධ්‍ය වාර්තා කරයි. ගූගල් සමාගම විසින් කාන්තා සේවකයින් හට දක්වන සැළකිල්ල පිලිබඳ ගැටලුවකට විරෝධය පළ කරමින් මෙම වැඩවර්ජන ආරම්භ කර ඇති බව විදෙස් මාධ්‍ය වාර්තා කර ඇත. ලිංගික අපයෝජන චෝදනා එල්ලවීමෙන් අනතුරුව ඉල්ලා අස්වූ ගූගල් සමාගමේ ඉහළ නිළධාරියෙකුට, සමාගම විසින් ඩොලර් මිලියන 90ක මුදලක් ගෙවීමට විරෝධය පළ කරමින් ප්‍රථමයෙන් මෙම වැඩවර්ජන ආරම්භකර තිබූ අතර පසුව රටවල් කිහිපයක එය සංඛේතවත් කරමින් වැඩවර්ජන ආරම්භ වී ඇත. ගූගල් සමාගමේ ප්‍රධාන විධායක නිළධාරී සුන්දර් පිචායි මහතා පවසා ඇත්තේ සේවක ඉල්ලීම් ලබාගැනීමට තමාද සහාය පළ කරන බවයි.", "URL": "https://sinhala.adaderana.lk/news.php?nid=98555", "Category": null, "Parent URL": null}