{"Source": "Adaderana", "Timestamp": "January 23, 2018 06:36 am", "Headline": "ලක්ෂ 7ක ස්වර්ණාභරණ පැහැර ගත් 2ක් පොලීසියට කොටුවෙයි", "News Content": "මඩකලපුව කාත්තාන්කුඩි ප‍්‍රදේශයේ සිය යාපනයේ සංචාරයක නිරත පවුලක් බිය වද්දා ඔවුන් සතුව තිබූ රුපියල් ලක්ෂ හතකට ආසන්න වටිනාකමක් ඇති ස්වර්ණාභරණ තොගයක් කොල්ල කන ලද පුද්ගලයින් දෙදෙනෙකුව ඊයේ(22) සවස යාපනය කොඩිගාමම් පොලීසිය විසින් අත් අඩංගුවට ගෙන තිබේ. විනෝදයට යාපනයට පැමිණ සිටි එම පවුල යාපනයේ එළුතුමට්ටුවාල් ප‍්‍රදේශයේ විවේක ගනිමින් සිටියදී එතැනට පැමිණි තරුණයින් දෙදෙනෙකු ඔවුන්ට පිහියක් හා කිණිස්සක් පෙන්වා ඔවුන්ව බිය කොට මෙම ස්වර්ණාභරණ කොල්ල කා පලා ගොස් ඇත. මේ සම්බන්ධයෙන් යාපනයේ කොඩිගාමම් පොලීසියට කරණ ලද පැමිණිල්ලකට අනුව පොලීසිය ක‍්‍රියාත්මක වී ඔවුන්ව අත් අඩංගුවට ගෙන තිබේ. සැකකරුවන් දෙදෙනා අධිකරණයට ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=83362", "Category": null, "Parent URL": null}