{"Source": "Adaderana", "Timestamp": "July 17, 2016 12:26 pm", "Headline": "  සියලු සහන ජනතාවට දීම එකම අරමුණයි", "News Content": "ප්‍රධාන දේශපාලන පක්ෂ දෙක එක්ව ආණ්ඩුවක් බිහිකර ඇත්තේ ජනතාවට සහන ලබාදීමේ අරමුණින් බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ඔහු පෙන්වා දෙන්නේ ඇතැම් පිරිස් චෝදනා කළ ද ජනතාවට ලබාදිය හැකි සියලු සහන ලබාදීම වත්මන් රජයේ අරමුණ බවයි.මාතර ප්‍රදේශයේ පැවති උත්සවයකට එක්වෙමින් ලක්ෂ්මන් යාපා අබේවර්ධන මහතා මෙම අදහස් පළ කළේය.එමෙන්ම මීළඟ රජයේ ද ජනාධිපතිවරයා සහ අගමැතිවරයා වෙනස් නොවන බවද පී.හැරිසන් අමාත්‍යවරයා ප්‍රකාශ කරයි.මේ අතර වර්තමාන ආණ්ඩුව කඩිනමින් වෙනස් කිරීමට ජනතාව පෙළගස්වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රිණි ගීතා කුමාරසිංහ මහත්මිය සඳහන් කළේය.", "URL": "https://sinhala.adaderana.lk/news.php?nid=62152", "Category": null, "Parent URL": null}