{"Source": "Adaderana", "Timestamp": "October 31, 2010 08:46 am", "Headline": "ළමා අපයෝජන ගැන සෙවීමට විශේෂ අනුකමිටුවක්", "News Content": "වර්තමානයේ බහුලව සිදු වන ළමා අපයෝජන සම්බන්ධයෙන් සොයා බැලීමට විශේෂ අනුකමිටුවක් පත් කර තිබේ. එම අනුකමිටුව මගින් ළමා අපයෝජන සිදු වීමට හේතු සහ ඒවා වළක්වා ගැනීමට අවශ්‍ය පියවර තීරණය කිරීමට නියමිතය. ජාතික ළමා රක්ෂණ අධිකාරියේ ප්‍රධානත්වයෙන් මෙම විශේෂ අනුකමිටුව පත් කර ඇත එමෙන්ම මෙරට ජනතාවගෙන් ද ඒ සඳහා අදහස් ලබාගැනීමට බලාපොරොත්තු වන බව එම කමිටුවේ වැඩකටයුතු සම්බන්ධයෙන් අද දෙරණට අදහස් දක්වමින් ජාතික ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය සඳහන් කළාය.", "URL": "https://sinhala.adaderana.lk/news.php?nid=11842", "Category": null, "Parent URL": null}