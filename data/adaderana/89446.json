{"Source": "Adaderana", "Timestamp": "May 20, 2018 03:28 pm", "Headline": "ආපදා තත්ත්වයක් ඇතිවුනොත් එයට මුහුණ දෙන්න යුද හමුදාව සූදානමින්", "News Content": "පවතින වැසි සහිත කාලගුණ තත්වයත් සමග යම් ආපදා තත්වයක් ඇතිවුවහොත් ඊට මුහුණ දීම සඳහා යුද හමුදා භට කණ්ඩායම් සූදානමින් පසුවන බව හමුදා ප්‍රකාශක බ්‍රිගේඩියර් සුමිත් අතපත්තු මහතා පවසයි. ඔහු පෙන්වාදෙන්නේ ආරක්ෂක සේනා මූලස්ථානයේ බටහිර විදානයට අයත් භට කණ්ඩායම් දෙකක් මේ වන විටත් සූදානමින් සිටින බවයි . ආපදා කළමනාකරණ මධයස්ථානයෙන් ලැබෙන තොරතුරු අනුව අවශ්‍ය කටයුතු සඳහා සහය දැක්වීමට පියවර ගන්නා බව සුමිත් අතපත්තු මහතා සඳහන් කළේය. මේ අතර පවතින වැසි සහිත කාලගුණ තත්වයත් සමග අධිවේගී මාර්ග වල රිය ධාවනයේදී වේගය පිළිබඳ අවධානය යොමු කළ යුතු බව මාර්ග සංවර්ධන අධිකාරිය පවසයි. පැයට කිලෝ මීටර 60ක පමණ උපරිම වේගයකින් රිය ධාවනයට රියදුරන් වග බලාගත යුතු බව එම අධිකාරිය පවසයි.", "URL": "https://sinhala.adaderana.lk/news.php?nid=89446", "Category": null, "Parent URL": null}