{"Source": "Adaderana", "Timestamp": "June 6, 2017 07:39 am", "Headline": "ඩෙංගු මඩින්න ඩෙක්ස්ට්‍රෑන් තොගයක් එයි", "News Content": "ඩෙංගු රෝගීන්ට ප්‍රතිකාර කිරීම සඳහා අවශ්‍ය ඩෙක්ස්ට්‍රෑන් නමැති ඖෂධ තොගයක් අද දිනයේ දිවයිනට පැමිණීමට නියමිත බව වෛද්‍ය සැපයුම් අංශය පවසයි.වෛද්‍ය සැපයුම් අංශයේ අධ්‍යක්ෂ විශේෂඥ වෛද්‍ය ලාල්පනාපිටිය මහතා කියා සිටියේ ඩෙංගු රෝගීන්ගේ ප්‍රතිකාර කටයුතු සදහා අවශ්‍ය සියලු ඖෂධ තොග මේ වන විට රජය සතුව පවතින බවයි. ඩෙංගු රෝගීන්ගේ ප්‍රතිකාර සඳහා අවශ්‍ය ඩෙක්ස්ට්‍රෑන් ඖෂධය හිඟ බවට රජයේ වෛද්‍ය නිලධාරීන්ගේ සංගමය විසින් පසුගියදා චෝදනා එල්ල කරන ලදී.එහෙත් එවැනි හිඟයක් නොමැති බව වෛද්‍ය ලාල් පනාපිටිය මහතා කියා සිිටියි.කෙසේවෙතත් රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා කියා සිටියේ තම සංගමය දැනුම්දුන් පසුව අදාළ ඖෂධ තොගය ආනයනය කිරීමට සැලසුම් කර ඇති බවයි. එසේම ඩෙංගු රෝගය පාලනය කිරීම සදහා සෞඛ්‍ය අමාත්‍යංශයට පමණක් තනිව ක්‍රියාත්මක විය නොහැකි බව වෛද්‍ය සැපයුම් අංශයේ අධ්‍යක්ෂ විශේෂඥ වෛද්‍ය ලාල් පනාපිටිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=73944", "Category": null, "Parent URL": null}