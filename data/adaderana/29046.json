{"Source": "Adaderana", "Timestamp": "November 9, 2012 02:51 pm", "Headline": "ඔස්ට්‍රේලියාවට පලායමින් සිටි 83ක් මාට්ටු", "News Content": "නීති විරෝධි අයුරින් ඔස්ට්‍රේලියාවට පලායමින් සිටි තවත් ශ්‍රී ලාංකිකයින් 83 දෙනෙකු අද (09) අලුයම නාවික හමුදාව විසින් අත්අඩංගුවට ගෙන තිබේ. “කැන්ගරු” නැමැති බහුදින ධීවර යාත්‍රාවකින් පලායමින් සිටි මොවුන් මිරිස්සට නාවික සැතපුම් 15 ක් ඈත මුහුදේදී නාවික හමුදාවට නිරීක්ෂණය වී ඇත. ඒ අනුව අදාළ ශ්‍රී ලාංකිකයින් පිරිස අත්අඩංගුවට ගැනීමට හැකිව තිබේ. අත්අඩංගුවට ගත් පුද්ගලයින්ගෙන් 48 දෙනෙකු ද්‍රවිඩ ජාතිකයින් වන අතර 32 ක් සිංහල ජාතිකයින්ද වේ. ඉතිරි තිදෙනා මුස්ලීම් ජාතිකයින්ය. මොවුන් වව්නියාව, කිලිනොච්චිය, මඩකළපුව, නුවරඑළිය, වත්තල, වෙන්නප්පුව, මාතර යන ප්‍රදේශවල පදිංචිකරුවන් බව අනාවරණය වී ඇති අතර වැඩිදුර පරීක්ෂණ කටයුතු සඳහා ඔවුන් අපරාධ පරීක්ෂණ දෙපාර්තමේන්තුවට භාරදීමට කටයුතු යොදා ඇත.", "URL": "https://sinhala.adaderana.lk/news.php?nid=29046", "Category": null, "Parent URL": null}