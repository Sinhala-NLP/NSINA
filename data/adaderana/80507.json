{"Source": "Adaderana", "Timestamp": "November 25, 2017 12:25 pm", "Headline": " ගුරුවරිය අවවාද කරලා, දෙමාපියන් එක්ක පාසලට එන්න කිව්වට දැරියන් 4ක් සිය දිවි නසා ගනී", "News Content": "පාසල් ශිෂ්‍යාවන් හතර දෙනෙකුට ගුරුවරියක විසින් අවවාද කිරීමක් නිසා එම ශිෂ්‍යාවන් හතර දෙනා සිය දිවි හානි කර ගැනීමේ පුවතක් වාර්තා වේ. මේ සම්බන්ධයෙන් පොලීසිය විසින් විශේෂ විමර්ශනයක් ආරම්භ කර තිබේ. දාසය හැවිරිදි පාසල් ශිෂ්‍යාවන් හතර දෙනෙක් වන මොවුන් රේවතී , සංකරී, තීපා සහ මනීෂා යන අය වේ. මෙම ශිෂ්‍යාවන් හතර දෙනාට පංති බාර ගුරුවරිය විසින් අවවාද කර ඇති අතර ඊළඟ දිනයේ පැමිණෙන විට දෙමාපියන් සමඟ පැමිණෙන ලෙස ගුරුවරිය විසින් දන්වා ඇත. පසු දින මෙම ශිෂ්‍යාවන් හතර දෙනා සුපුරු පරිදි පාසල් පැමිණ ඇති අතර පාසල් බෑග් තම පන්ති කාමරයෙන් තබා මොවුන් පිටව ගොස් ඇති බව සඳහන්ය. පසුව දහවල් වන තෙක් මොවුන් පංතියට නොපැමිණි නිසා ගුරුවරුන් විසින් මොවුන්ගේ දෙමාපියන්ට දන්වා ඇති අතර පසුව ගුරුවරුන් හා දෙමාපියන් හා පොලිසිය ගිනි නිවීමේ ඒකකවේ නිලධාරීන් එක්ව සොදිසි කර තිබේ. අවට සොදිසි කර බැලීමේදී මොවුන්ගේ පා පැදි හමුවී ඇති අතර ඒ අසළම තිබී ඔවුන්ගේ පාවහන්ද හමුවී ඇත. තවදුරටත් සොදිසි කිරීමේදි රාත්‍රී 8.00 ට පමණ අසළ ළිඳක තිබී මොවුන්ගේ මළ සිරුරු හමුවී ඇත. මෙය ඉන්දියාවේ පත්නගම් ප්‍රදේශයේ සිදු වී තිබේ.", "URL": "https://sinhala.adaderana.lk/news.php?nid=80507", "Category": null, "Parent URL": null}