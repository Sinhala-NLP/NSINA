{"Source": "Adaderana", "Timestamp": "February 27, 2010 08:29 am", "Headline": "රිය අනතුරකින් පුද්ගලයෙක් මියයයි", "News Content": "කොළඹ, බදුල්ල ප්‍ර‍ධාන මාර්ගයේ පුස්සැල්ල ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ත්‍රීරෝද රථයක් සහ ලොරි රථයක් ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ඊයේ රාත්‍රී සිදුවූ මෙම අනතුරින් ජීවිතක්ෂයට පත්ව ඇත්තේ ත්‍රීරෝද රථයේ රියදුරු බව සඳහන්ය. ත්‍රීරෝද රථයේ ගමන් ගත් තවත් පුද්ගලයින් දෙ‍දෙනෙකු තුවාල ලබා ඇති අතර ඔවුන් ප්‍රතිකාර සඳහා හල්දුම්මුල්ල රෝහලට ඇතුළත් කර ඇත. ත්‍රීරෝද රථයේ රියදුරුගේ නොසැලකිලිමත්භාවය හේතුවෙන් අනතුර සිදුව ඇති බව විමර්ශන වලදී අනාවරණය වී ඇති බව ද පොලිස් මාධ්‍ය ප්‍රකාශකවරයා ප්‍රකාශ කළේය.", "URL": "https://sinhala.adaderana.lk/news.php?nid=6964", "Category": null, "Parent URL": null}