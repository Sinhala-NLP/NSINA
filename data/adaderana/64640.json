{"Source": "Adaderana", "Timestamp": "October 2, 2016 12:17 pm", "Headline": " ගුරු සංගමයෙන් අනතුරු ඇඟවීමක්", "News Content": "දිවයිනේ සියලු ගුරු සහයකයින් මේ මස 05 වනදා කොළඹට කැඳවා දැවැන්ත විරෝධතා ව්‍යාපාරයක් ආරම්භ කරන බව ලංකා ගුරු සංගමය පවසයි.එහි ප්‍රධාන ලේකම් ජෝෂප් ස්ටාලින් මහතා සඳහන් කළේ ගුරු සහයකයින්ට ආණ්ඩුවෙන් ලබාදීමට පොරොන්දු වූ කිසිඳු වරප්‍රසාදයක් මේ දක්වා ලබා දී නොමැති බවයි.ඊට විරෝධය පළ කරමින් ලෝක ගුරු දිනයේ එම වරප්‍රසාද දිනා ගැනීම සඳහා රජයට බල කිරීමට මෙම විරෝධතා ව්‍යාපාරය ක්‍රියාත්මක කරන බව ඔහු කියා සිටියේය .", "URL": "https://sinhala.adaderana.lk/news.php?nid=64640", "Category": null, "Parent URL": null}