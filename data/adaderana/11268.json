{"Source": "Adaderana", "Timestamp": "October 4, 2010 08:27 am", "Headline": "දුම්රියේ ගැටී අලි මව්පිය යුවලක් මරු දකී", "News Content": "ත්‍රිකුණාමලයේ සිට ගල්ඔය දක්වා ධාවනය වු දුම්රියක ගැටීමෙන් වල් අලීන් දෙදෙනෙකු මියගොස් තිබේ. ඊයේ(03) රාත්‍රී 9ට පමණ මෙම අනතුර සිදුව ඇති බව දුම්රිය පාලක මැදිරිය සඳහන් කරයි. අනතුරින් මගීන්ට කිසිදු හානියක් සිදුවී නොමැති අතර පැය භාගයක පමණ ප්‍රමාදයකින් පසු දුම්රිය යළි ධාවනය කර තිබේ. පැටවුන් දෙදෙනෙකු සහිත අලි රංචුවක අලින් දෙදෙනෙකු බව දුම්රිය ගැටීමෙන් මියගොස් ඇත. අනතුරට ලක්ව තම මාපියන් මිය යාම හේතුවෙන් අලි පැටවුන් දෙදෙනා එම ස්ථානයෙන් ඉවත් නොවී රැඳී සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=11268", "Category": null, "Parent URL": null}