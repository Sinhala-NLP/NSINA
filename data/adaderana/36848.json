{"Source": "Adaderana", "Timestamp": "August 23, 2013 03:30 pm", "Headline": "තියුණු ආයුධයකින් පහර දී කතක් මරුට", "News Content": "කැලණිය - ඊරියවැටිය ප්‍රදේශයේ දී තියුණු ආයුධයකින් පහරදී කාන්තාවක ඝාතනය කර තිබේ. අදාළ කාන්තාව සහ ඇගේ පියා නිවසේ රැඳී සිටියදී පැමිණි පිරිසක් තියුණු ආයුධ වලින් පහරදී ඇති අතර එහිදි තුවාල ලැබු ඔවුන් දෙදෙනා රාගම රෝහලට ඇතුළත් කර ඇති බව සඳහන් වෙයි. බරපතළ තත්ත්වයේ පසු වු කාන්තාව ජීවිතක්ෂයට පත්ව ඇති අතර ඇගේ පියා වැඩිදුර ප්‍රතිකාර සඳහා කොළඹ ජාතික රෝහල වෙත මාරුකර යවා තිබේ. සිද්ධිය සම්බන්ධයෙන් මේ වන විට සැකකරුවන් දෙදෙනෙකු අත්අඩංගුවට ගෙන ඇති බව පොලිසිය පවසයි.", "URL": "https://sinhala.adaderana.lk/news.php?nid=36848", "Category": null, "Parent URL": null}