{"Source": "Adaderana", "Timestamp": "May 11, 2016 09:10 am", "Headline": " පැනමා ලිපිගොනු ගැන තවදුරටත් විමර්ශන", "News Content": "පැනමා ලිපිගොනු හරහා හෙළිදරව් වී ඇති ශ්‍රී ලාංකික පුද්ගලයන් සම්බන්ධයෙන් තවදුරටත් විමර්ශන සිදුකරන බව ට්‍රාන්ස්පේරන්සි ඉන්ටර්නැෂනල් ආයතනය පවසයි.පැනමාවේ නීති සමාගමක් වන මොසැක් ෆොන්සේකා සමාගම හරහා බදු සහන සහිත ස්ථානවල ගිණුම් පවත්වාගෙන ගිය පුද්ගලයින් සහ සමාගම් සම්බන්ධයෙන් ගවේෂණාත්මක ජනමාධ්‍යවේදීන්ගේ අන්තර්ජාතික සංසදය විසින් තොරතුරු අනාවරණය කර තිබුණි.අදාළ තොරතුරුවලට අනුව එම සමාගම හා සම්බන්ධ වී කටයුතු කළ ශ්‍රී ලංකාවට සම්බන්ධ විදේශ සමාගම් තුනක්, ශ්‍රී ලාංකික පුද්ගලයින් 60කට වැඩි සංඛ්‍යාවක් සහ ලිපියන් 53ක් හෙළිදරව් වී තිබේ.කෙසේවෙතත් ට්‍රාන්ස්පේරන්සි ඉන්ටර්නැෂනල් ආයතනයේ විධායක අධ්‍යක්ෂ නීතිඥ ජේ.සී. වැලිඅමුණ මහතා පවසන්නේ අදාළ මුදල් තැන්පත් කර ඇති ආකාරය පිළිබඳ සොයාබැලීම සඳහා දැනට කරුණු ප්‍රමාණවත් නොවන බවයි.අදාළ පුද්ගලයා විසින් සිදුකර ඇති වරදේ ස්වභාවය අනුව ඒ සඳහා දඬුවම නියම වන බව ජේ.සී. වැලිඅමුණ මහතා පවසයි.", "URL": "https://sinhala.adaderana.lk/news.php?nid=60028", "Category": null, "Parent URL": null}