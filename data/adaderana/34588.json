{"Source": "Adaderana", "Timestamp": "June 3, 2013 10:07 am", "Headline": "බිබිලේ රිය අනතුරකින් අයෙක් මරුට", "News Content": "මහියංගනය, ඇකිරියන්කුඹුර බිබිල මාර්ගයේ කණ්ඩිඅරාව ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ‍. යතුරුපැදියක් මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබු යතුරුපැදිකරු ඇකිරියන්කුඹුර රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 23 හැවිරිදි මීරහැන, ඇකිරියන්කුඹුර ප්‍රදේශයේ පදිංචිව සිටි අයෙකි. මහියංගනය පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34588", "Category": null, "Parent URL": null}