{"Source": "Adaderana", "Timestamp": "December 20, 2010 03:09 pm", "Headline": "මෙරට හා හීත්‍රෝ අතර ගුවන් ගමන් යළි ඇරඹෙයි", "News Content": "ශ්‍රී ලංකාව සහ එංගලන්තයේ හීත්‍රෝ ගුවන් තොටුපළ අතර ගුවන් ගමන් අද(20) යළි ආරම්භ කළ බව ශ්‍රී ලංකන් එයාර් ලයින් ගුවන් සේවය පවසයි. ශ්‍රී ලංකාවේ සිට අද දිනයේ ගුවන් යානා දෙකක් හීත්‍රෝ ගුවන් තොටුපළ බලා පියාසර කළ බව එම ගුවන් සමාගමේ ප්‍රකාශයෙකු සඳහන් කළේය. අධික හිම පතනය හේතුවෙන් ඊයේ(19) එංගලන්තයේ ලන්ඩන් හීත්‍රෝ ගුවන් තොටුපළ තාවකාලිකව වසා දැමුණි. කෙසේ වෙතත් එම ගුවන් තොටුපළේ මේ වන තෙක් සුපුරුදු පරිදි ගුවන් ගමන් වාර ආරම්භ වී නොමැති බව එරට වාර්තා පෙන්වා දෙයි.", "URL": "https://sinhala.adaderana.lk/news.php?nid=12982", "Category": null, "Parent URL": null}