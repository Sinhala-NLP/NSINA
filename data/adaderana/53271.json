{"Source": "Adaderana", "Timestamp": "August 16, 2015 12:24 pm", "Headline": "සූදුපොළේ ආරවුල පෙට්‍රල් බෝම්බ ප්‍රහාරයකින් කෙලවරයි ", "News Content": "රඹුක්කන , ඇඹුල්අඹේ ප්‍රදේශයේ දී පෙට්‍රල් බෝම්බ ප්‍රහාරයකින් පුද්ගලයින් අට දෙනෙකු තුවාල ලබා තිබේ. ඊයේ රාත්‍රී 7.00ට පමණ සූදු පොළක ඇති වු මුදල් ආරවුලක් දුරදිග යාමෙන් මෙම අත්බෝම්බ ප්‍රහාරය එල්ල කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.තුවාල ලැබූවන් රඹුක්කන රෝහලට ඇතුළත් කිරීමෙන් අනතුරුව කෑගල්ල මහ රෝහල වෙත මාරු කර යවා තිබේ. සිද්ධියට සම්බන්ධ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා කෑගල්ල සහ රඹුක්කන පොලීසිය ඒකාබද්ධව විමර්ශන ආරම්භ කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=53271", "Category": null, "Parent URL": null}