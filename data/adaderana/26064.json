{"Source": "Adaderana", "Timestamp": "July 25, 2012 04:28 pm", "Headline": "වැල්ලම්පිටියේ නීති විරෝධි තේ කොළ ගබඩාවක්", "News Content": "බලපත්‍ර නොමැතිව අසුරමින් තිබූ තේ‍ කොළ තොගයක් පොලිස් විශේෂ කාර්යය බලකාය විසින් සිය භාරයට ගෙන තිබේ. වැල්ලම්පිටිය, සිත්තම්බුව පාර ප්‍රදේශයේ ගබඩාවක මෙම තේ කොළ අසුරමින් තිබූ බව එම බලකාය සඳහන් කළේය. මෙහිදී එක් සැකකරුවෙකු අත්අඩංගුවට ගෙන තිබේ. එහිදී තේ කොළ කිලෝග්‍රෑම් 69,700 ක් පොලිස් විශේෂ කාර්යය බලකා භාරයට ගෙන ඇති බව සඳහන්ය. තේ කොළ තොගය සහ සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදී ඇත.", "URL": "https://sinhala.adaderana.lk/news.php?nid=26064", "Category": null, "Parent URL": null}