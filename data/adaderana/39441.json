{"Source": "Adaderana", "Timestamp": "December 9, 2013 11:17 am", "Headline": "තායිලන්ත පාර්ලිමේන්තුව විසිරුවයි", "News Content": "තායිලන්ත අග්‍රාමාත්‍යවරිය විසින් එරට පාර්ලිමේන්තුව විසුරුවා හැරීමට තීරණය කර තිබේ. තායිලන්ත අග්‍රාමාත්‍ය යින්ලුක් ෂිනවත්‍රා පවසා ඇත්තේ තායිලන්ත පාර්ලිමේන්තුව විසුරුවා හැරීමෙන් අනතුරුව මැතිවරණයක් පැවැත්විමට බලාපොරොත්තු වන බවයි. පසුගිය සති කිහිපය තුළම බැංකොක් අගනුවර ආණ්ඩු විරෝධි උද්ඝෝෂණ පැවැති අතර උද්ඝෝෂකයින් සඳහන් කළේ අග්‍රාමාත්‍යවරිය ඉවත් වී කඩිනමින් මැතිවරණයක් පැවැත්විය යුතු බවයි. ඒ අනුව අග්‍රාමාත්‍යවරිය විසින් මෙම තීරණය ගෙන ඇති බව විදෙස් මාධ්‍ය වාර්තා කරයි. මේ අතර ඊයේ(09) දිනයේදී තායිලන්ත පාර්ලිමේන්තුවේ විපක්ෂ මන්ත්‍රීවරුන් පාර්ලිමේන්තුවෙන් ඉවත් වීම ද අග්‍රාමාත්‍යවරියට ‍මෙම තීරණය ගැනීමට හේතු වී ඇති බව වාර්තා වෙයි.", "URL": "https://sinhala.adaderana.lk/news.php?nid=39441", "Category": null, "Parent URL": null}