{"Source": "Adaderana", "Timestamp": "March 1, 2017 11:02 am", "Headline": "අසේලට හා ප්‍රසන්නට උසස්වීම් ", "News Content": "ඔස්ට්‍රේලියානු තරඟ සංචාරයේ දී දැක් වූ දක්ෂතා හේතුවෙන් ශ්‍රී ලංකා කණ්ඩායමේ ප්‍රහාරත්මක පිතිකරුවන් දෙදෙනෙකු වන සීකුගේ ප්‍රසන්න සහ අසේල ගුණරත්නට ශ්‍රී ලංකා යුධ හමුදාව විසින් උසස් වීම් ලබා දී තිබේ. ඒ අනුව සීකුගේ ප්‍රසන්න බලලත් නිලධාරි එක තනතුර සඳහා උසස් කර ඇති අතර අසේල ගුණරත්න බලලත් නිලධාරී දෙක තනතුර සඳහා උසස් කර ඇති බව වාර්තා වේ. අසේල ගුණරත්න ශ්‍රී ලංකා කාලතුවක්කු හමුදාව නියෝජනය කරමින් ශ්‍රී ලංකා ජාතික ක්‍රිකට් කණ්ඩායමට ක්‍රීඩා කරනු ලබයි.සීකුගේ ප්‍රසන්න නියෝජනය කරනු ලබන්නේ ශ්‍රී ලංකා යුධ හමුදාවේ යුධෝපකරණ බලකාය ය.", "URL": "https://sinhala.adaderana.lk/news.php?nid=70264", "Category": null, "Parent URL": null}