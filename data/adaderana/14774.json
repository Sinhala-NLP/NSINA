{"Source": "Adaderana", "Timestamp": "March 11, 2011 02:08 pm", "Headline": "කැබ් රිය ගසක ගැටී හමුදා නිලධාරියා මරුට-පස් දෙනෙකුට තුවාලයි", "News Content": "යුද හමුදාවට අයත් කැබ් රථයක් අනතුරට පත්වීමෙන් එක් හමුදා නිලධාරියෙකු ජීවිතක්ෂයට පත්වී තවත් පස් දෙනෙකු තුවාල ලබා ඇතැයි යුද හමුදා මාධ්‍ය ඒකකය සඳහන් කරයි. වැලිකන්ද,කන්දකඩුව යුද හමුදා කඳවුරේ සිට කුරුණෑගල දක්වා ගමන් ගත් යුද හමුදාවට අයත් කැබ් රථයක් අද අලුයම මේ අයුරින් අනතුරට පත්ව තිබේ. කැබ් රථය මාර්ගයෙන් ඉවතට පැන අසල ගසක ගැටීමෙන් මෙම අනතුර සිදුව ඇති බවත්,අනතුරෙන් තුවාල ලැබූවන් පොළොන්නරුව මහ රෝහලට ඇතුළත් කර ඇති බවත් සඳහන් වේ. මෙම අනතුරෙන් මිය ගොස් ඇත්තේ 2 වන ලුතිනන්වරයෙකු ලෙස සේවය කළ රාජපක්ෂ නැමැති නිලධාරියෙකි.", "URL": "https://sinhala.adaderana.lk/news.php?nid=14774", "Category": null, "Parent URL": null}