{"Source": "Adaderana", "Timestamp": "August 4, 2018 07:27 am", "Headline": "වෛද්‍යවරුන්ගේ වර්ජනය අද 8ට අවසන්", "News Content": "රජයේ වෛද්‍යවරුන් විසින් දියත් කර ඇති වර්ජනය අද(04) පෙරවරු 8.00ට අවසන් වීමට නියමිත වේ. ඊයේ පෙරවරු 8.00 සිට දීප ව්‍යාප්තව මෙම වර්ජනය ආරම්භ කෙරුණි. සිංගප්පූරු නිදහස් වෙළඳ ගිවිසුම අත්සන් කිරිමට එරෙහිව මෙන්ම මූලික වැටුප් ඉහල නැංවීම, රාජ්‍ය සේවයේ දිමනා ලබාදීම, වෛද්‍යවරුන්ගේ බාධා කිරිමේ රැදීසිටිමේ හා පැමිණිමේ දිමනාව ඉහල නැංවීම සහ වෛද්‍යවරුන්ගේ දරුවන්ට පාසල් ලබාදීම ඇතුලු ඉල්ලීම් කිහිපයක් ද වර්ජනයට හේතුවූ බව රජයේ වෛද්‍ය නිළධාරීන්ගේ සංගමය පවසන්නේය. මෙම වර්ජනය හේතුවෙන් දිවයින පුරා රෝහල් වල කටයුතු අඩාල වූ අතර රෝගීන් දැඩි අසීරුතාවයට පත් විය.", "URL": "https://sinhala.adaderana.lk/news.php?nid=93778", "Category": null, "Parent URL": null}