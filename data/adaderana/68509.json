{"Source": "Adaderana", "Timestamp": "January 24, 2017 04:07 pm", "Headline": "අර්ජුන මහේන්ද්‍රන් මුදල් අමාත්‍යංශයේ වැඩ නෑලු!", "News Content": "මහබැංකුවේ හිටපු අධිපති අර්ජුන මහේන්ද්‍ර මහතා මුදල් අමාත්‍යංශයේ කිසිදු තනතුරක් නොදරණ බව ශ්‍රී ලංකා මහබැංකුව පවසයි.අර්ජුන මහේන්ද්‍රන් මහතා ශ්‍රී ලංකා මහබැංකුවේ උපදේශක තනතුරක් දරණ බවට පළවූ පුවත්වල සත්‍යතාවක් නොමැති බව ශ්‍රී ලංකා මහබැංකුවේ තොරතුරු අධ්‍යක්ෂ එම්.අලිහසන් මහතාගේ අත්සනින් යුතුව නිකුත් කළ නිවේදනයේ දැක්වෙයි.කෙසේ වෙතත් බැඳුම්කර සිද්ධියට චෝදනා එල්ලවී සිටින මහ බැංකුවේ හිටපු අධිපතිවරයා යළි මුදල් අමාත්‍යංශයේ මහ බැංකු උපදේශකවරයෙකු ලෙස කටයුතු කරමින් සිටින බවට දූෂණ විරෝධී පෙරමුණ විසින් ඊයේ දිනයේ චෝදනා කරන ලදී.", "URL": "https://sinhala.adaderana.lk/news.php?nid=68509", "Category": null, "Parent URL": null}