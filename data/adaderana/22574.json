{"Source": "Adaderana", "Timestamp": "March 4, 2012 03:11 pm", "Headline": "35% ක ඇසේ සුදට හේතුව ගෘහස්ත අනතුරුලු", "News Content": "ග්‍රාමීය ප්‍රදේශ වල ඇසේ සුද ඇති වීමේ රෝගයට ගොදුරු වී සිටින වැඩිහිටියන්ගෙන් 35% ක් ම එම රෝගයට ගොදුරු වී ඇත්තේ ගෘහස්තව සිදු වී ඇති අනතුරු හේතුවෙන් බවට අනාවරණය වී තිබේ. ඇතැම් පුද්ගලයින්ගේ ඇස් වලට සිදු වන තැලීම් හා හදිසි අනතුරු තත්ත්වයන් පසුකාලීනව ඇසේ සුද ඇතිවීමට හේතුවන බව සෞඛ්‍ය අමාත්‍යාංශය පෙන්වා දෙයි. ශ්‍රී ලංකාවේ මේ වන විට සමස්ත ජනගහනයෙන් පුද්ගලයින් එක්ලක්ෂ හැත්තෑපන් දහසක් පමණ ඇසේ සුද ඇතිවීමේ රෝගයට ගොදුරුව සිටිති. මෙය සම්පූර්ණයෙන්ම සුව කළ හැකි රෝගයක් බව පවසන සෞඛ්‍ය අමාත්‍යාංශය පෙන්වා දෙන්නේ ඇසේ සුද ඉවත් කිරීමේ සැත්කම් සිදු කිරීමේ ජාතික වැඩපිළිවෙලක් මේ වන විටත් දියත් කර ඇති බවයි.", "URL": "https://sinhala.adaderana.lk/news.php?nid=22574", "Category": null, "Parent URL": null}