{"Source": "Adaderana", "Timestamp": "April 2, 2015 08:55 am", "Headline": "ලොරිය වෙළඳසැලේ - මරණ 2ක්", "News Content": "කොළඹ - නුවර ප්‍රධාන මාර්ගයේ මීපිටිය ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්වී තිබේ.පොලීසිය සඳහන් කළේ ලොරියක් එහි රියදුරුට පාලනය කර ගැනීමට නොහැකිව මාර්ගයෙන් ඉවතට පැන වෙළඳසැළක ගැටීමෙන් මෙම අනතුර සිදුවී ඇති බවයි.අනතුරෙන් ළෙඳසැලේ සිටි කාන්තාවක් සහ පිරිමි පුද්ගලයෙකු තුවාල ලබා කෑගල්ල රෝහලට ඇතුළත් කිරීමෙන් අනතුරුව මියගොස් ඇත.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.කෑගල්ල පොලීසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=50380", "Category": null, "Parent URL": null}