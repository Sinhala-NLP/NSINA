{"Source": "Adaderana", "Timestamp": "September 28, 2017 07:07 am", "Headline": "ඡන්ද හිමි නාම ලේඛනය සහතික කෙරේ", "News Content": "2017 ඡන්ද හිමි නාම ලේඛනය සහතික කිරීම ඉදිරි සතිය තුළ සිදුකිරීමට නියමිතය.මැතිවරණ කොමිෂන් සභාව සදහන් කළේ ඡන්ද හිමි නාමලේඛනය සකස් කිරීමේ අවසන් කටයුතු මේ දිනවල සිදුවන බවයි. 2017 ඡන්ද හිමි නාමලේඛනයට අදාළව ඉදිරිපත් වු අභියාචනා හා විරෝධතා පිළිබදව විමර්ශන කටයුතු අවසන් කර ඇති බවද වැඩිදුරටත් පැවැසීය. මේ මස අවසානය වන විට ඡන්ද හිමි නාමලේඛනය සහතික කිරීමට සැලසුම් කර තිබුණ ද ඒ සදහා තවත් සතියක පමණ කාලයක් ගත වනු ඇති බව මැතිවරණ කොමිෂන් සභාව සදහන් කළා.කෙසේවෙතත් ඡන්ද හිමි නාමලේඛනය සහතික කිරිමෙන් අනතුරුව ප්‍ර කාශයට පත් කෙරෙන ඕනෑම මැතිවරණයක් සදහා 2017 ඡන්ද හිමි නාමලේඛනය යොදා ගන්නා බවයි මැතිවරණ කොමිෂන් සභාව වැඩිදුරටත් සදහන් කළේ.", "URL": "https://sinhala.adaderana.lk/news.php?nid=78091", "Category": null, "Parent URL": null}