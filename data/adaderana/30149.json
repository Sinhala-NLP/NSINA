{"Source": "Adaderana", "Timestamp": "December 22, 2012 09:31 am", "Headline": "පරාක්‍රම දොරටු ඇරේ", "News Content": "පරාක‍්‍රම සමුද්‍රයේ වාන් දොරටු 04 ක් විවෘත කර තිබේ. ජලාශයේ ජලමට්ට්ම ඉහළ යාමත් සමග අද (22) පෙරවරුවේ මෙම වාන් දොරටු විවෘත කර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප‍්‍රදීප් කොඩිප්පිලි මහතා ස`දහන් කළේය. මීට අමතරව රාජාංගන ජලාශයේ වාන් දෙරෙටු 02 ක් ද විවෘත කර තිබේ. එම ජලාශ අවට සිටින ජනතාවගෙන් අවධානයෙන් සිටින ලෙස ආපදා කළමනාකරණ මධ්‍යස්ථානය ඉල්ලීමක් කරයි. මේ අතර අද දිනයේත් දිවයිනේ උතුරු, උතුරුමැද, නැගෙනහිර සහ ඌව පළාත්වලත්, මධ්‍යම ක`දුකරයේ නැගනහිර බෑවුම් ප‍්‍රදේශවල සහ හම්බන්තොට දිස්ත‍්‍රික්කයේත් තවදුරටත් වැසි ඇති වන බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ සන්ධ්‍යා කාලයේ දී දිවයිනේ සෙසු ප‍්‍රදේශවල ද වැසි ඇති විය හැකි බව එම දෙපාර්තමේන්තුව කියයි.", "URL": "https://sinhala.adaderana.lk/news.php?nid=30149", "Category": null, "Parent URL": null}