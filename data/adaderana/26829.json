{"Source": "Adaderana", "Timestamp": "August 23, 2012 02:31 pm", "Headline": "සරණාගතයින් 20,000 කට අවසර ලැබෙයි", "News Content": "වසරක දී ඔස්ට්‍රේලියාවට සරණාගතයින් 20,000 ක් ඇතුළු කර ගැනීමට එරට රජය තීරණය කර තිබේ. විශේෂඥ කමිටු වාර්තාවේ නිර්දේශයන්ට අනුව මෙම තීරණය ගෙන ඇති බව සඳහන්ය. ඔස්ට්‍රේලියාවට නීති විරෝධීව පැමිණෙන සරණාගතයින් සංඛ්‍යාව ඉහළයාම හේතුවෙන් අදාළ කමිටුව මෙම නිර්දේශ ඉදිරිපත් කර ඇති බව විදෙස් මාධ්‍ය වාර්තා කරයි. මෙතුළින් ශ්‍රී ලංකාවේ සිට නීති විරෝධීව යාත්‍රාවලින් ඔස්ට්‍රේලියාවට පැමිණීම සාධාරණීකරණය නොකරන බව ඔස්ට්‍රේලියාවේ ශ්‍රී ලංකා මහකොමසාරිස් අද්මිරාල් තිසර සමරසිංහ මහතාගෙන් අද දෙරණ කළ විමසීමක දී සඳහන් කළේය.", "URL": "https://sinhala.adaderana.lk/news.php?nid=26829", "Category": null, "Parent URL": null}