{"Source": "Adaderana", "Timestamp": "March 27, 2013 10:51 am", "Headline": "සරසවි සිසුන්ගේ ප්‍රජාතන්ත්‍රීය අයිතිය උල්ලංඝණය කරලාලු", "News Content": "සබරගමුව විශ්ව විද්‍යාලයේ ශිෂ්‍ය සංගම් තහනම් කිරීමට එම විශ්ව විද්‍යාල බලධාරීන් කටයුතු කිරීම සිසුන්ගේ ප්‍රජාත්‍රන්ත්‍රීය අයිතිය උල්ලංඝණය කිරීමක් බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. ශිෂ්‍ය සංගම් පිහිටුවීම 1978 විශ්ව විද්‍යාල පනත මගින් සහතික කරනු ලැබූ ප්‍රජාත්‍රන්ත්‍රීය අයිතියක් බව එම සංගමය පෙන්වාදෙයි. ශිෂ්‍ය සංගම් විශ්ව විද්‍යාලයක කටයුතු සාමාන්‍ය සහ සෞඛ්‍ය සම්පන්න ආකාරයෙන් පවත්වාගෙන යාමට උපකාරීවන බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතා වැඩිදුරටත් පවසයි.", "URL": "https://sinhala.adaderana.lk/news.php?nid=32774", "Category": null, "Parent URL": null}