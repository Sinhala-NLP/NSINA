{"Source": "Adaderana", "Timestamp": "August 16, 2011 10:20 pm", "Headline": "ජය ශ්‍රී ලංකාවටයි..!", "News Content": "ශ්‍රී ලංකාව හා ඕස්ට්‍රේලියාව අතර පැවැති තෙවන එක්දින තරගයෙන් වැඩි ලකුණු 78 න් ජයග්‍රහණය කිරීමට ශ්‍රී ලංකා කණ්ඩායමට හැකිවිය. අද තරගයේ කාසියේ වාසිය දිනූ ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන් අතර ඒ අනුව ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 9 ට ලකුණු 286 ක් ලබාගැනීමට සමත්විය. එහිදී උපුල් තරංග ඕස්ට්‍රේලියාවට එරෙහිව ලකුණු 111ක් ලබාගැනීම විශේෂත්වයක් විය. අද සූරියවැව ජාත්‍යන්තර ක්‍රිකට් ක්‍රීඩාංගණයේ පැවත්වුණු මෙම තරගයේදී පිළිතුරු ඉනිම ක්‍රීඩා කළ ඕස්ට්‍රේලියානු කණ්ඩායමට ලබාගත හැකි වූයේ ලකුණු 208 ක් පමණි. පන්දු යැවීමේදී ලසිත් මාලිංග ලකුණු 28 ට කඩුලු 5 ක් බිඳහෙළීමට සමත්වීම ශ්‍රී ලංකාවට ජය කැන්දීමට තීරණාත්මක විය.", "URL": "https://sinhala.adaderana.lk/news.php?nid=18121", "Category": null, "Parent URL": null}