{"Source": "Adaderana", "Timestamp": "June 24, 2010 02:14 pm", "Headline": "ලංගම බස් වලට නව ටිකට් යන්ත්‍රයක්", "News Content": "ලංකා ගමනා ගමන මණ්ඩලයේ බස් රථ වල භාවිතය සඳහා නව ටිකට් යන්ත්‍රයක් හඳුන්වා දීමට කටයුතු යොදා තිබේ. නවීන තාක්ෂණයෙන් සමන්විත මෙම නව යන්ත්‍රය මගින් විශේෂ පහසුකම් රැසක් ලැබෙනු ඇති බව ශ්‍රී ලංකා ගමනා ගමන මණ්ඩලය සඳහන් කළේය. විශේෂයෙන්ම ‍කෙටි පණිවිඩ මගින් ප්‍රධාන කාර්යාලය සමඟ සබඳතා පැවැත්වීමේ හැකියාව මෙම යන්‍ත්‍රයේ ඇති විශේෂත්වයක් වේ. ඒ සඳහා විශේෂ වූ මෙහෙයුම් මැදිරියක් ද ශ්‍රී ලංකා ගමනා ගමන මණ්ඩලයේ පිහිටුවා ඇති බව ද සඳහන්ය. මෙම යන්ත්‍රය හඳුන්වා දීමේ පළමු පියවර ‍වශයෙන් උඩහමුල්ල ඩිපෝවට අයත් බස් රථ මාර්ග දෙකක ලබන 01 වන දා සිට මෙම යන්ත්‍රය භාවිතා කිරීමට කටයුතු යොදා තිබේ.", "URL": "https://sinhala.adaderana.lk/news.php?nid=9198", "Category": null, "Parent URL": null}