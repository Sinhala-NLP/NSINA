{"Source": "Adaderana", "Timestamp": "November 29, 2011 06:06 pm", "Headline": " විරෝධතාවය හේතුවෙන් දැඩි රථ වාහන තදබදයක්", "News Content": "එක්සත් ජාතික පක්ෂය විසින් කොළඹ හයිඩ් පිටියේ පවත්වන ලද විරෝධතා ව්‍යාපාරය හේතුවෙන් ‍ටවුන් හෝල්,හයිඩ් පිටිය ආශ්‍රිත දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. බන්ධනාගාරගතව සිටින හිටපු යුද හමුදාපති සරත් ෆොන්සේකා මහතා වහා නිදහස් කරන ලෙස ඉල්ලීම, පාඩු ලබන ආයතන රජයට පවරාගැනීම පිළිබඳ පනත අකුලාගන්නා ලෙස බලකිරීම සහ 2012 අයවැයට ජනතා විරෝධය පළකිරීම යන කරුණු 03 මුල්කර ගනිමින් එක්සත් ජාතික පක්ෂය විසින් අද(29) පස්වරුවේ ආණ්ඩුවට එරෙහිව මෙම විරෝධතා රැළිය සංවිධානය කර තිබිණි. ජාතික විරෝධතාවයක් ලෙස සලකා මෙම විරෝධතා රැළිය පැවැත්වීමට බලාපොරොත්තු වන බව ඊයේ(28) පැවති මාධ්‍ය හමුවකදී අදහස් දක්වමින් තිස්ස අත්තනායක මහතා ප්‍රකාශ කළේය.", "URL": "https://sinhala.adaderana.lk/news.php?nid=20346", "Category": null, "Parent URL": null}