{"Source": "Adaderana", "Timestamp": "June 30, 2010 03:20 pm", "Headline": "ලක් සතොස දැන් ලාභයි", "News Content": "ලක් සතොස මේ වන විට ලාභ ලබන තත්ත්වයකට පත් කිරීමට රජය සමත්ව ඇති බව සමුපාකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. දිවයිනපුරා මේ වන විට ලක් සතොස අලෙවිසැල් 200ක් ස්ථාපිත කර ඇති බව අමාත්‍යවරයා කියා සිටියි. ඒ සඳහා රුපියල් බිලියන 616ක මුදලක් ආයෝජනය කර ඇති අතර එමගින් රැකියා අවස්ථා 1772 ක් උත්පාදනය කිරීමට හැකිවු බව ද ජොන්ස්ටන් ප්‍රනාන්දු අමාත්‍යවරයා පෙන්වා දෙයි.. අද පාර්ලිමේන්තුවේදී රවී කරුණානායක මන්ත්‍රීවරයා විසින් අසන ලද ප්‍රශ්නයකට පිළිතුරු ලබාදෙමින් අමාත්‍යවරයා මේ බව සඳහන් කළේය. එහිදි වැඩිදුරටත් අදහස් දැක්වු ජොන්ස්ටන් ප්‍රනාන්දු අමාත්‍යවරයා සඳහන් කළේ එක්සත් ජාතික පක්ෂ පාලන සමයේ වසා තිබු සතොස මහින්ද චින්තනය යටතේ අද වන විට ප්‍රතිසංවිධානය කර ඇති බවයි.", "URL": "https://sinhala.adaderana.lk/news.php?nid=9303", "Category": null, "Parent URL": null}