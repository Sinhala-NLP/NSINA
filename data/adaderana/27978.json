{"Source": "Adaderana", "Timestamp": "October 3, 2012 02:23 pm", "Headline": "මොණරාගල ඩිපෝව වැඩ නෑ", "News Content": "මොණරාගල ඩිපෝවේ සේවකයින් අද (03) පෙරවරුවේ සිට අඛණ්ඩ වැඩ වර්ජනයක නිරතවේ. මාස 2 ක වැටුප් නොලැබීම හේතුවෙන් මෙලෙස සේවකයින් වර්ජනයේ නිරත වන බව අද දෙරණ වාර්තාකරු සඳහන් කළේය. මෙම වර්ජනය සඳහා ඩිපෝවෙහි කාර්මික නිලධාරීන්, රියදුරන් සහ කොන්දොස්තරවරුන් එක් වී සිටියි. තම මාස 2 ට අදාළ වැටුප නොලැබීම හේතුවෙන් තමන් මහත් දුෂ්කරතාවන්ට පත්ව සිටින බව වර්ජනයේ නිරත සේවකයින් පවසයි. මේ සම්බන්ධයෙන් බලධාරීන් දැනුවත් කළ ද ඊට කිසිදු විසඳුමක් ලබාදීමට මෙතෙක් කටයුතු කර නොමැති බව වර්ජනයේ නියුතු සේවකයින් සඳහන් කළේය.", "URL": "https://sinhala.adaderana.lk/news.php?nid=27978", "Category": null, "Parent URL": null}