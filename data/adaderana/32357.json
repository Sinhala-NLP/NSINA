{"Source": "Adaderana", "Timestamp": "March 12, 2013 03:06 pm", "Headline": "බංග්ලාදේශයට ලකුණු 268ක ඉලක්කයක්", "News Content": "ගාල්ලේදී පැවැත්වෙන ටෙස්ට් තරගයේදී බංග්ලාදේශයට ලකුණු 268ක ඉලක්කයක් ලබාදෙමින් ශ්‍රී ලංකා කණ්ඩායම සිය දෙවන ඉණිම කඩුලු 4ක් දැවී ලකුණු 335ක් ලබා සිටියදී අත්හිටුවීමට තීරණය කළේය. ශ්‍රී ලංකා කණ්ඩායම වෙනුවෙන් දෙවන ඉණිමේ වැඩිම ලකුණු ලබාගත් පිතිකරුවන් අතරින් තිලකරත්න ඩිල්ෂාන් ලකුණු 126ක් හා කුමාර් සංගක්කාර ලකුණු 105ක් ලබා ගත්හ. ශ්‍රී ලංකාව මෙම තරගයේ පළමු ඉණිමට කඩුලු 4ක් දැවී ලකුණු 570ක් ලබාගත් අතර පිළිතුරු වශයෙන් බංග්ලාදේශ සියලු දෙනා දැවී ලකුණු 638ක් ලබා ගත්තේය.", "URL": "https://sinhala.adaderana.lk/news.php?nid=32357", "Category": null, "Parent URL": null}