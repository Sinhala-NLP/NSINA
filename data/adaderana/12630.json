{"Source": "Adaderana", "Timestamp": "December 6, 2010 09:16 am", "Headline": "සවුදි නිලධාරීන් අනතුරට පත් මෙරට නාවිකයෙකු බේරාගනියි", "News Content": "සවුදි ආරබියානු දේශ සීමා ආරක්ෂක නිලධාරීන් පිරිසක් විසින් මුහුදේදී අනතුරට පත්ව සි‍ටි ශ්‍රී ලාංකික නාවිකයෙක් මුදවාගෙන ඇති බව විදෙස් මාධ්‍ය වාර්තා කරයි. ස්පාඤ්ඤයේ සිට මලයාසියාව දක්වා යාත්‍රාකරන නැවක ප්‍රධානියා විසින් මෙම නාවිකයා අනතුරට ලක්ව සිටින බව සවුදි දේශ සීමා ආරක්ෂක නිලධාරීන් වෙත දැනුම් දී තිබේ. එම තොරතුරු මත ජසාන්හි සවුදි නිලධාරීන් කණ්ඩාමයක් එම නාවිකයා මුදවාගැනීමට කටයුතු කර ඇති අතර ඒ වනවිට තුවාල ලබා සිටි එම නාවිකයාගේ අතැඟිලි කිහිපයක් අහිමි වී තිබූ බව ද එම නිලධාරීන් පවසා ඇත. අනතුරට පත් මෙම නාවිකතා නැවත සිය රට වෙත එවීමට පෙර ඔහුට අවශ්‍ය කරන වෛද්‍ය ප්‍රතිකාර ලබාදීමට කටයුතු කරන බව ද සඳහන්ය.", "URL": "https://sinhala.adaderana.lk/news.php?nid=12630", "Category": null, "Parent URL": null}