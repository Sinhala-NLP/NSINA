{"Source": "Adaderana", "Timestamp": "April 7, 2016 10:37 am", "Headline": "සෙල්ලකතරගම ඝාතකයා පොලීසියට භාරවෙයි", "News Content": "සෙල්ලකතරගම ප්‍රදේශයේ දී පුද්ගලයන් දෙදෙනෙකු කපා කොටා ඝාතනය කිරීමේ සිද්ධියට සම්බන්ධ සැකකරු පොලීසියට භාර වී තිබේ.සැකකරු, කොළඹ, කෙසෙල්වත්ත පොලිස් ස්ථානයට පැමිණ භාරවී ඇති අතර ඉන් අනතුරුව ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.මෙලෙස අත්අඩංගුවට ගෙන ඇත්තේ සෙල්ලකතරගම, රජමාවත ප්‍රදේශයේ පදිංචි 32 හැවිරිදි පුද්ගලයෙකි.ඝාතනයට හේතුව මෙතෙක් අනාවරණය වී නොමැති අතර සැකකරු වැඩිදුර විමර්ශන සඳහා සෙල්ලකතරගම පොලිස් ස්ථානය වෙත භාරදීමට කටයුතු කර තිබේ.සෙල්ලකතරගම, බුත්තල මාර්ගයේ මරුවංගුව අසළ ඇළ මාර්ගයක තිබී කපා කොටා ඝාතනය කරන ලද තිස්සමහාරාම ප්‍රදේශයේ පදිංචිව සිටි පුද්ගලයන් දෙදෙනෙකුගේ මළ සිරුරු ඊයේ(06) උදෑසන පොලීසිය විසින් සොයාගෙන තිබුණි.", "URL": "https://sinhala.adaderana.lk/news.php?nid=59011", "Category": null, "Parent URL": null}