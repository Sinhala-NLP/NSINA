{"Source": "Adaderana", "Timestamp": "January 28, 2019 07:01 pm", "Headline": "පාර්ලිමේන්තුවේ සිල් අරන් හිටපු පිරිසක් ගැන රෝහිත හෙළිදරව්වක්", "News Content": "පාර්ලිමේන්තුව තුළ විපක්ෂයේ මන්ත්‍රිවරුන්ගේ හඬ නිහඬ කිරීමේ උත්සාහයක ආණ්ඩුව නිරතවන බව එක්සත් ජනතා පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද(28) පැවති මාධ්‍යහමුවකට එක්වෙමින් මන්ත්‍රිවරයා මේ බව සඳහන් කළේය. එහිදී වැඩිදුරටත් අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා මේ බව පැවසීය. “මැතිසබයේ සිද්ධියට මන්ත්‍රීවරු 59ට චෝදනා එල්ල වෙනවාලූ. එයින් එක්සත් ජනතා නිදහස් සන්ධානයේ මන්ත්‍රීවරු 54ට චෝදනා එල්ල වෙනවලූ. තවම නම් එළියට ඇවිත් නැහැ. එයින් ප්‍රසන්න රණවිර මන්ත්‍රීවරයාට වැඩි චෝදනාලූ. එක්සත් ජාතික පක්ෂයේ මන්ත්‍රීවරු හතරදෙනාටයි චෝදනා තියෙන්නේ. ඉතිරි කට්ටිය සිල් අරන් හිටියේ. සිල් රෙද්ද කරේ දාගෙන නවතුණ වැල අතේ දැගෙන පිරිත් අහ අහ ඉදලා තියෙන්නේ. ජනතා විමුක්ති පෙරමුනේ එක්කෙනයි. ඉතිරි අය බණ භාවනා කරලා. මේ බලන්නේ මන්ත්‍රීවරු බය කරලා පාර්ලිමේන්තුවේ හඩ නිහඩ කරන්නයි. පාර්ලිමේන්තුවේ මෙහෙම වුනේ පළමු වතාවට නෙවේ. පුටුව පොළොවට හයි කරන්නෙත් පුටුවෙන් ගහපු නිසයි. ලෝකය පුරාම තමතමන්ගේ මතය පාර්ලිමේන්තුවේ කියා ගන්න බැරි වුනාම මෙහෙම දේවල් වෙලා තියෙනවා. ලංකාවේ වුනේ ලෝකේ පළමු සිද්ධිය නෙමෙයි. මේ චෝදනා පත්‍ර දෙන්න කළින් පාර්ලිමේන්තුවේ මෙවැනි සිද්ධියක් ඇති වෙන තත්ත්වය ඇති කලේ කවුද කියන දේ හොයලා ඉන්න. කතානාකවරයායි සිද්ධිය ඇති වෙන්න පරිසරය නිර්මාණය කලේ. ඒ නිසා කතානායකවරයාගෙන් අහන්න ඕනේ පාර්ලිමේන්තු සභා ගැබට අංක තහඩු නැති පොලිස් නිලධාරින් ඇතුල් කලේ කොහොමද කියලා. මේ විදියට කාට ඇතුළට එන්න බැරිද? ඉස්සරහට ආණ්ඩුවට එළියට යන්න බැරි වුනොත් සාම සාදක හමුදාවන් ගෙන්වයිද දන්නේ නැහැ. මේ ආණ්ඩුවට ඕනේ කොහෙන් හරි යැපෙන්න. පාර්ලිමේන්තුවේ ගැටුම සම්බන්ධයෙන් වෙනත් කාරණා ඔලූවේ තියාගෙක කටයුතු කරන්න එපා. ජනතාවගේ ඡන්දයෙන් තේරිලා එන මන්ත්‍රීවරුන් විදියට අපි ඒවාට මුහුණ දෙන්න සූදානම්.“", "URL": "https://sinhala.adaderana.lk/news.php?nid=103241", "Category": null, "Parent URL": null}