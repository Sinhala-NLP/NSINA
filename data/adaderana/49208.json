{"Source": "Adaderana", "Timestamp": "February 8, 2015 04:17 pm", "Headline": "මුදල් අමාත්‍යාංශයේ ලිපිගොනු රැසක් නැති වෙලාලු!", "News Content": "මුදල් අමාත්‍යාංශයේ ලිපිගොනු රැසක් අස්ථානගත වී ඇති බව මුදල් අමාත්‍ය රවී කරුණානායක මහතා පවසයි. ලිපිගොනු 2000කට වැඩි සංඛ්‍යාවක් එලෙස අතුරුදන් වී ඇති බවට තමාට වාර්තා වී ඇති බව අමාත්‍යවරයා සඳහන් කළේය. එම ලිපිගොනු අතර මුදල් අමාත්‍යාංශය සතු අත්‍යවශ්‍ය ලිපිගොනු ද වන බව සඳහන්ය.අතුරුදන්ව ඇති ලිපිගොනු සම්බන්ධයෙන් සොයාබැලීමට මේ වන විටත් පියවර ගෙන ඇති බව රවී කරුණානායක අමාත්‍යවරයා සඳහන් කළේය.ඉදිරියේ දී මේ සම්බන්ධයෙන් අපරාධ පරික්ෂණ දෙපාර්තමේන්තුව දැනුවත් කිරීමට ද පියවර ගන්නා බව අමාත්‍යවරයා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=49208", "Category": null, "Parent URL": null}