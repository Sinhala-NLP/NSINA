{"Source": "Adaderana", "Timestamp": "January 23, 2018 10:28 am", "Headline": "ජනප්‍රිය දෙමළ පොප් ගායක මනෝහරන් අභාවප්‍රාප්ත වෙයි!", "News Content": "ශ්‍රී ලංකාවේ ජනප්‍රිය දෙමළ පොප් ගායකයෙකු වන ඒ.ඊ.මනෝහරන් මහතා 22 දා ඉන්දියාවේ චෙන්නායි රෝහලකදී අභාවප්‍රාප්ත වී තිබේ. 1972 ශ්‍රී ලංකා ගුවන් විදුලි සංස්ථාවට බැදුණු මනෝහරන් මහතා භාෂා පහකින් ගීත ගායනා කොට ඇති අතර ඔහු සිංහල හා දෙමළ චිත්‍රපට 265 ක රඟපා ඒවායින් වැඩි කොටසකට පසුබිම් ගායනයෙන්ද සහය වී ඇත. සම්මාන ලාභී ගායකයෙකු වන ඔහු ශ්‍රී ලංකාවේ දෙමළ රසිකයින් අතර ඉතා ජනාදරයට පත්ව ඇත්තේ පොප් ගායකයෙකු වශයෙනි. සිංහල හා දෙමළ මිශ්‍ර ගීත කීපයක්ම ගායනා කොට ඇති මනෝහරන් විසින් ගායන කල ''සින්න මාමියේ..සින්න මාමියේ'' ගීතයත් ''සුරංගනී'' ගීතයත් සිංහල හා දෙමළ රසිකයින් අතර ඉතා ජනප්‍රිය වී තිබේ.", "URL": "https://sinhala.adaderana.lk/news.php?nid=83377", "Category": null, "Parent URL": null}