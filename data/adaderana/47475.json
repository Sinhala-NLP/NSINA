{"Source": "Adaderana", "Timestamp": "November 19, 2014 11:24 am", "Headline": "ත්‍රීරෝද රථය වහලය උඩ - හමුදාවේ 2ක් මරුට ", "News Content": "මාතර, නාවිමන මාර්ගයේ, සිදුවු රිය අනතුරකින් හමුදා සෙබළුන් දෙදෙනෙකු මියගොස් තවත් තිදෙනෙකු තුවාල ලබා තිබේ. නාවිමන දෙස සිට මාතර දෙසට ධාවනය වු ත්‍රී රෝද රථයක් අඩි 90 ක පමණ බෑවුම් ප්‍ර දේශයක පිහිටි නිවසක වහලක් මතට පෙරළීමෙන් මෙම අනතුර සිදුව ඇති බව පොලිසිය පැවසුවේය. අනතුරෙන් ත්‍රී රෝද රථයේ ගමන් කළ හමුදා සෙබළුන් 05 දෙනෙකු තුවාල ලබා මාතර රෝහලට ඇතුළත් කිරීමේ දී දෙදෙනෙකු මියගොස් තිබේ. මියගොස් ඇත්තේ ත්‍රී රෝද රථයේ රියදුරු වශයෙන් කටයුතු කළ 48 හැවිරිදි හමුදා සෙබලෙකු සහ 33 හැවිරිදි හමුදා සෙබලෙකි. ඔවුන් නාවිමන යුදහමුදා කඳවුරට අනුයුක්තව සේවය කළ සෙබළුන් බව පොලිසිය පැවසුවේය. අනතුර සම්බන්ධයෙන් මාතර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47475", "Category": null, "Parent URL": null}