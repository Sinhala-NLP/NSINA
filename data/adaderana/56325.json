{"Source": "Adaderana", "Timestamp": "January 13, 2016 10:08 am", "Headline": "කුවේටයේ සිට 80ක් යළි මව්බිමට", "News Content": "විදේශ රැකියා සඳහා ගොස් විවිධ හිංසනයන්ට ලක්වු ශ්‍රී ලාංකික ගෘහ සේවිකාවන් පිරිසක් යළි දිවයිනට පැමිණ ති‍බේ.අද උදෑසන 6.50ට පමණ ශ්‍රී ලංකන් ගුවන් සේවයට අයත් යු.එල්.230 දරණ යානයෙන් කුවේට්හි සිට ඔවුන් පැමිණි බව අද දෙරණ ගුවන්තොටුපල වාර්තාකරු සඳහන් කළේය.කාන්තාවන් 80 දෙනෙකු විදේශ සේවා නියුක්ති කාර්යාංශයේ මැදිහත්වීමෙන් මෙලෙස යළි දිවයිනට ගෙන්වා ගැනීමට පියවර ගෙන තිබේ. මේ මස අවසානයට පෙර තවත් මෙවැනි කාන්තාවන් පිරිසක් දිවයිනට ගෙන්වා ගැනීමට කටයුතු කරන බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=56325", "Category": null, "Parent URL": null}