{"Source": "Adaderana", "Timestamp": "December 7, 2010 03:00 pm", "Headline": "උඩරටට නව ශීඝ්‍රගාමී දුම්රිය සේවයක්", "News Content": "උඩරට දුම්රිය මාර්ගය සඳහා නගරාන්තර නව ශීඝ්‍රගාමී දුම්රිය සේවයක් ආරම්භ කිරීමට ශ්‍රී ලංකා දුම්රිය දෙපාර්තමේන්තුව තීරණය කර තිබේ. එම දුම්රිය සේවය මෙම මස 11 වැනි දින සිට ආරම්භ වන බව දුම්රිය දෙපාර්තමේන්තුව සදහන් කරයි. උඩරට දුම්රිය මාර්ගයෙන් විශාල මඟීන් පිරිසක් ගමන් කිරීම හේතුවෙන් මෙම නව දුම්රිය සේවය ආරම්භ කිරීමට තීරණය කර ඇත. නව නගරාන්තර දුම්රිය සේවය මේ මස 11 වැනි දින සිට 31 දක්වා ඔත්තේ දින වල කොළඹ කොටුවේ සිට පෙරවරු 8 .35 ට බණ්ඩාරවෙල දක්වාත් ‍12, 14 , 16 , 18 , 20 , 22 , 24 , 26 , 28 සහ 30 යන දිනයන් වල බණ්ඩාරවෙල පෙරවරු 6 .40ට කොළඹ කොටුව බලා ධාවන වන බව ‍දුම්රිය දෙපාර්තමේන්තුව සඳහන් ක‍රයි.", "URL": "https://sinhala.adaderana.lk/news.php?nid=12680", "Category": null, "Parent URL": null}