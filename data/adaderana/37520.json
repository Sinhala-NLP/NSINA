{"Source": "Adaderana", "Timestamp": "September 19, 2013 09:11 am", "Headline": "රත්‍රං කැබලි 12ක් සමඟ ලාංකිකයින් 2ක් ඉන්දීය අත්අඩංගුවේ", "News Content": "රත්‍රං කැබලි 12 ක් ළඟ තබාගෙන සිටි ශ්‍රී ලාංකිකයින් දෙදෙනෙකු ඉන්දියාවේ ගෝවා ජාත්‍යන්තර ගුවන් තොටුපළේදී අත්අඩංගුවට ගෙන තිබේ. ඉන්දීය මාධ්‍ය වාර්තා කරන්නේ ගෝවා ගුවන්තොටුපළේ සිට ඩුබායි බලා යාමට සූදානමින් සිටි මොවුන් දෙදෙනා ඊයේ(19) දිනයේ අත්අඩංගුවට ගෙන ඇති බවයි. ඉන්දීය රේගු බුද්ධි අංශ නිලධාරීන් විසින් සිදුකළ වැටලීමකදී සූක්ෂම ලෙස සිය සිරුරේ සඟවා තිබියදී මෙම රත්‍රං කැබලි සොයාගෙන තිබේ. සොයාගත් මෙම රත්‍රංවල වටිනාකම රුපියල් කෝටි 3 කට අධික බව ඉන්දීය මාධ්‍ය වාර්තා කරයි. පසුගිය මාසයේ ද මෙලෙස රත්‍රං සමඟ ශ්‍රී ලාංකිකයින් දෙදෙනෙකු ඉන්දියාවේදී අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=37520", "Category": null, "Parent URL": null}