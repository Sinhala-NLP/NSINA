{"Source": "Adaderana", "Timestamp": "January 24, 2017 02:58 pm", "Headline": "ඉඩම් හබය මරණයෙන් කෙලවර වෙයි", "News Content": "ග්‍රෑන්ඩ්පාස් ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ.ඉඩම් ආරවුලක් හේතුවෙන් එකම පවුලේ සහෝදරයින් දෙදෙනෙකු අතර ඇති වු ආරවුලක් දුරදිග යාමෙන් මෙම පහරදීම සිදුව ඇති බව පොලීසිය පවසයි.එහිදි බරපතළ තුවාල ලැබු එක් සහෝදරයෙකු කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ ග්‍රෑන්ඩ්පාස් ප්‍රදේශයේ පදිංචිව සිටි 53 හැවිරිදි අයෙකි.ඝාතනය සිදුකළ සැකකරු අත්අඩංගුවට ගෙන ඇති අතර ඔහු අද(24) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.ග්‍රෑන්ඩ්පාස් පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68504", "Category": null, "Parent URL": null}