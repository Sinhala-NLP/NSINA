{"Source": "Adaderana", "Timestamp": "February 26, 2014 03:26 pm", "Headline": "නාගසේනපුර පොදු සුසාන භූමිය කිසියම් පිරිසක් අත්පත්කරගෙන ", "News Content": "තලවකැලේ, ලිඳුල, නාගසේනපුර ප්‍රදේශයේ පොදු සුසාන භූමිය පිහිටි ඉඩම කිසියම් පිරිසක් විසින් අත්පත් කරගනිමින් සිටින බව ප්‍රදේශවාසීන් චෝදනා කරයි. වසර 19 කට අධික කාලයක් ප්‍රදේශවාසීන් අදාළ ඉඩම ප්‍රදේශයේ පොදු සුසාන භූමිය ලෙස සැලකූ බව වාර්තා වෙයි. කෙසේ වෙතත් මෙම ඉඩම අත්පත් කර ගැනීම සඳහා කිසියම් පිරිසක් විසින් අදාළ භූමිය පස් යොදා ගොඩකරමින් සිටින බවට ප්‍ර දේශවාසීන් පවසයි. සුසාන භූමියේ පිහිටි සොහොන් කොත් පස් යොදා වසා දමා ඇති බව ඔවුන් පෙන්වා දෙයි. කෙසේ වෙතත් මේ සම්බන්ධයෙන් නුවරඑළිය දිස්ත්‍රික් ලේකම්වරයා දැනුවත් කිරීමෙන් අනතුරුව පොදු සුසාන භූමියට පස් දැමීම සිදුකළ පුද්ගලයින් විසින් එම පස් ඉවත් කර එම ස්ථානය යථා තත්ත්වයට පත් කිරීමට එකඟතාව පළ කර තිබේ.", "URL": "https://sinhala.adaderana.lk/news.php?nid=41397", "Category": null, "Parent URL": null}