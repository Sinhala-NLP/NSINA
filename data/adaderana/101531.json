{"Source": "Adaderana", "Timestamp": "December 30, 2018 01:31 pm", "Headline": "රට පුරා ඖෂධ හිඟයක්-රාජ්‍ය ඖෂධ නීතිගත සංස්ථාව කියයි", "News Content": "මේ වන විට දිවයින පුරා දැඩි ඖෂධ හිඟයක් පවතින බව රාජ්‍ය ඖෂධ නීතිගත සංස්ථාව පවසයි. එහි සභාපති ආචාර්ය එච්.එම්.එම් රූමි මහතා සඳහන් කලේ ඖෂධ වර්ග 400ක පමණ හිඟයක් මේ වන විට රට තුළ පවතින බවයි. එමෙන්ම අත්‍යවශ්‍ය ඖෂධ වර්ග 75ක පමණ හිඟයක් පවතින බව එච්.එම්.එම් රූමි මහතා අද දෙරණ වෙත අදහස් දක්වමින් සඳහන් කලේය. මේ අතර පවතින ඖෂධ හිගය සම්බන්ධයෙන් කඩිනමින් පියවර ගන්නා ලෙස පසුගියදා සෞඛ්‍ය අමාත්‍ය රාජිත සේනාරත්න මහතා ද අදාළ බලධාරීන්ට උපදෙස් ලබාදී තිබේ. සෞඛ්‍ය අමාත්‍යවරයා එහිදී උපදෙස් ලබාදී ඇත්තේ අවශ්‍ය ඖෂධ ගුවන් මගින් හෝ මෙරටට ගෙන්වාගන්නා ලෙසයි.", "URL": "https://sinhala.adaderana.lk/news.php?nid=101531", "Category": null, "Parent URL": null}