{"Source": "Adaderana", "Timestamp": "March 18, 2017 01:03 pm", "Headline": " දකුණු අධිවේගයේ බද්දේගම-පින්නදූව අතර කොටසේ එක් මන්තීරුවක් වැසෙයි ", "News Content": "දක්ෂිණ අධිවේගී මාර්ගයේ බද්දේගම සහ පින්නදූව අතර කොටසේ එක් මන්තීරුවක් වසා තබන බව දක්ෂිණ අධිවේගී මාර්ගයේ මෙහෙයුම් මධ්‍යස්ථානය පවසයි. ඒ අනුව පස්වරු 01.00 සිට පස්වරු 02.00 දක්වා පැයක පමණ කාලයක් ගාල්ල දෙසට ගමන් කරන මන්තීරුව වසා තබන බව දක්ෂින අධිවේගී මාර්ගයේ නඩත්තු සහ කළමනාකරණ අංශයේ අධ්‍යක්ෂ එච්. ඕපනායක මහතා පැවසුවේය. ඊයේ(17) දිනයේ බද්දේගම හුවමාරුව සහ පින්නදුව හුවමාරුව අතර ප්‍රදේශයේදී කන්ටේනර් රථයක් මාර්ගයෙන් ඉවතට පැන පෙරළී ගොස් තිබුණි. එය නැවත මාර්ගයට ගැනීම සඳහා අද(18) දිනයේ මෙලෙස අධිවේගී මාර්ගයේ එක් මන්තීරුවක් වසා තබන බව එච්. ඕපනායක මහතා කියා සිටියේය.", "URL": "https://sinhala.adaderana.lk/news.php?nid=71036", "Category": null, "Parent URL": null}