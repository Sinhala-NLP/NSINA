{"Source": "Adaderana", "Timestamp": "June 27, 2013 06:56 am", "Headline": "කෙවින් රඩ් අගමැති පුටුව‍ට දිවුරුම් දෙයි", "News Content": "ඔස්ට්‍රේලියානු කම්කරු පක්ෂයේ නව නායක කෙවින් රඩ් එරට නව අග්‍රාමාත්‍යවරයා වශයෙන් දිවුරුම් දී තිබේ. කම්කරු පක්ෂයේ නායකත්වය අහිමිවීමත් සමග හිටපු අගමැතිනී ජූලියා ගිලාඩ් ඊයේ අග්‍රාමාත්‍ය ධූරයෙන් ඉල්ලා අස්වූ අතර ඒ වෙනුවට කෙවින් රඩ් පත්වූ බව විදෙස් මාධ්‍ය උපුටා දක්වයි. එරට විපක්ෂ නායක ටෝනි අබ්බෝට් පවසා ඇත්තේ හිටපු අග්‍රාමාත්‍යවරිය සැලසුම් කර තිබුණු පරිදි සැප්තැම්බර් 14 වන දිනට ප්‍රථම ඔස්ට්‍රේලියාවේ මහ මැතිවරණය පැවැත්විය යුතු බවයි. ඒ බව තමන් නව අග්‍රාමාත්‍යවරයාට දැනුම් දුන් බව එරට විපක්ෂ නායකවරයා පවසා තිබේ.", "URL": "https://sinhala.adaderana.lk/news.php?nid=35277", "Category": null, "Parent URL": null}