{"Source": "Adaderana", "Timestamp": "October 10, 2010 10:42 am", "Headline": "වව්නියාව දුම්රිය අනුරාධපුරයට පමණයි", "News Content": "ප්‍රධාන දුම්රිය මාර්ගයේ සිදු කෙරෙන අලුත්වැඩියා කටයුත්තක් හේතුවෙන් අනුරාධපුර සහ වව්නියාව අතර මාර්ගයේ දුම්රිය ධාවනය තාවකාලිකව නතර කර තිබේ. සාලියපුර සහ මිහින්තලේ අතර දුම්රිය මාර්ගයේ මෙම අලුත්වැඩියා කටයුතු සිදු කෙරෙන බව දුම්රිය වානිජ අධිකාරි විජය සමරසිංහ මහතා ප්‍රකාශ කරයි.. ඒ අනුව අද රාත්‍රී 7.00 වන තෙක් එම මාර්ගයේ දුම්රිය ධාවනය තාවකාලිකව නතර කර ඇති බව විජය සමරසිංහ මහතා ප්‍රකාශ කළේය. කොළඹ සිට වව්නියාව බලා ධාවනය වන සියලුම දුම්රියන් අනුරාධපුර දුම්රිය ස්ථානය දක්වා පමණක් ධාවනය වන බව විජය සමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11398", "Category": null, "Parent URL": null}