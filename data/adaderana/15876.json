{"Source": "Adaderana", "Timestamp": "May 4, 2011 09:18 am", "Headline": "මුන්දමෙන් කසිප්පු තිප්පොළක් හමුවෙයි", "News Content": "මුන්දම , බත්තුලු ඔය ප්‍රදේශයේ පවත්වාගෙන ගිය මහා පරිමාණ නීතී විරෝධී මත්පැන් නිෂ්පාදනාගාරයක් පොලිසිය විසින් වටලා තිබේ. එහි තිබී ගෝඩා සහ නීති විරෝධී මත්පැන් පෙරීම සඳහා උපයෝගි කර ගන්නා භාණ්ඩ තොගයක් සොයා ගත් බව පොලිසිය පවසයි. නීතී විරෝධී මත්පැන් නිෂ්පාදනාගාරය පවත්වාගෙන ගිය බවට සැක කෙරෙන පුද්ගලයෙකු ද පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු මුන්දලම පොලිසියට භාර දී ඇති අතර ඔහු පුත්තලම දිසා අධිකරණයට ඉදිරිපත් කිරීමට නියමිතය. වයඹ බටහිර නියෝජ්‍ය පොලිස්පති කාර්යා‍ලයේ විශේෂ ‍ඒකකයේ නිලධාරීන් කණ්ඩායමක් විසින් මෙම වැටලීම සිදු කර ඇති බව සඳහන්වේ.", "URL": "https://sinhala.adaderana.lk/news.php?nid=15876", "Category": null, "Parent URL": null}