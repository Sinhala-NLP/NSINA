{"Source": "Adaderana", "Timestamp": "February 6, 2013 07:49 am", "Headline": "ඩෙංගු මර්දන සතිය අද සිට ‍", "News Content": "මෙම වසරේ පළමු ඩෙංගු මර්දන සතිය අදින් ආරම්භ වේ. අද (06) සිට ලබන 13 වැනිදා දක්වා මෙම සතිය ක‍්‍රියාත්මක වන බව සෞඛ්‍ය අමාත්‍යංශය පැවසුවේය. මදුරුවන් බෝ වන ස්ථාන හඳුනාගැනීම, එම ස්ථාන විනාශ කිරීම සහ මදුරුවන් බෝ වන ස්ථාන පවත්වා ගෙන යන්නන්ට එරෙහිව නීතිමය පියවර ගැනීම මෙම සතිය තුළ දී දැඩිව ක‍්‍රියාත්මක කරන බව එම අමාත්‍යංශය පවසයි. විශේෂයෙන් දිවයින පුරා පිහිටි රජයේ කාර්යාල, පාසැල්, අදාළ කාලය තුළ විශේෂ පරීක්ෂා කිරීමකට ලක් කරන බව සෞඛ්‍ය අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=31383", "Category": null, "Parent URL": null}