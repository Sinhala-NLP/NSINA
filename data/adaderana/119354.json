{"Source": "Adaderana", "Timestamp": "September 18, 2019 06:07 am", "Headline": "බිම්බෝම්බ ඉවත් කිරීමේ කටයුතු ජර්මන් තානාපතිගේ නිරීක්ෂණයට", "News Content": "යාපනය, මුහමාලෙයි හා පලෙයි අරසර්කේනි ප්‍රදේශයේ බිම්බෝම්බ ඉවත් කිරීමේ කටයුතු නිරීක්ෂණය කිරීම වෙනුවෙන් මෙරට ජර්මන් තානාපති ජෝන් රෝහිඩි මහතා ඇතුළු ජර්මන් රාජ්‍ය නියෝජිතයින් කණ්ඩායමක් එක්වූ බව අද දෙරණ වාර්තාකරු පවසයි. ඊයේ(17) මෙම් පිරිස විසින් අරසර්කේනි ප්‍රදේශයේදී බිම්බෝම්බ ඉවත් කිරීමේ කටයුතු නිරීක්ෂණය කිරීම සඳහ එක්ව තිබුණි. ජර්මන් රජයේ මුල්‍ය දායකත්වය යටතේ ඩෑෂ් බිම්බෝම්බ ඉවත් කිරීමේ සංවිධානය විසින් යාපනය පලෙයි අරසර්කේනි ප්‍රදේ‍ශයේ බිම්බෝම්බ ඉවත් කිරීමේ කටයුතු සිදුකරනු ලබයි. යුධ ගැටුම් බහුලව පැවති යාපනය මුහමාලෙයි ප්‍රදේශයේ හා පලෙයි ප්‍රදේශයන්ගේ යුධ හමුදා හා එල්.ටී.ටී.ඊ සංවිධානයේ ආරක්ෂක වළලු පිහිටා තිබීම හේතුවෙන් අදාළ ප්‍රදේශයන්ගේ එවක වැඩි වශයෙන් බිම්බෝම්බ වළලා ඇති බැව් බිම්බෝමබ ඉවත් කිරීමේ සංවිධාන පවසයි. බිම් බෝම්බ ඉවත් කිරීමේ ඩෑෂ්,හෙලෝ ට්‍රස්ට් ආදි සංවිධාන අදාළ ප්‍රදේශයන්ගේ බිම්බෝම්බ ඉවත් කිරීමේ කටයුතුවල නිරතව සිටිති. බිම් බෝම්බ ඉවත් කිරීමේ සංවිධානයන්ගේ නියෝජිතයින් සංචාරයට එක්වු ජර්මන් තානාපතිවරයා වෙනුවෙන් පැවසුවේ ජනතාව‍ගේ වගා ඉඩම් හා ජනතාව මුල් පදිංචිව සිටි බ්ම් කොටස්වල බිම්බෝම්බ ඉවත් කිරීම මේ වන විට සිදුකරන බවයි. නිරීක්ෂණ චාරිකාව වෙනුවෙන් ජර්මන් තානාපති කාර්යාල නිලධාරීන් පිරිසක්ද එක්ව සිටියහ.", "URL": "https://sinhala.adaderana.lk/news.php?nid=119354", "Category": null, "Parent URL": null}