{"Source": "Adaderana", "Timestamp": "July 25, 2010 12:52 pm", "Headline": "ටිකට් නැතිව දුම්රියේ ගොස් කොටුවෙයි", "News Content": "ප්‍ර‍වේශ පත්‍ර නොමැතිව දුම්රියේ ගමන් ගත් පුද්ගලයින් 166 දෙනෙකු දුම්රිය දෙපාර්තමේන්තුව විසින් අත්අඩංගුවට ගෙන තිබේ. මරදාන දුම්රිය ස්ථානයේ දී පසුගිය සිකුරාදා දින සිදු කළ වැටලීමක දී මොවුන් අත්අඩංගුවට ගත් බව දුම්රිය වාණිජ අධිකාරි විජය සමරසිංහ මහතා ප්‍රකාශ කළේය. ඔවුන්ගෙන් රුපියල් එක් ලක්ෂ දස දහස් දෙසිය හැටක මුදලක් දඩ මුදල් වශයෙන් දුම්රිය දෙපාර්තමේන්තුව අය කර ගෙන ඇත. මෙම වැටලීම සඳහා දුම්රිය වාණිජ අංශයෙහි ප්‍ර‍වේශ පත් පරීක්ෂකවරුන් සහ දුම්රිය ආරක්ෂක හමුදාවේ නිලධාරීන් එක්ව ඇති බව සඳහන්ය. මේ ආකාරයෙන් හදිසි වැටලීම් ඉදිරියටත් ක්‍රියාත්මක කරන බව විජය සමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9827", "Category": null, "Parent URL": null}