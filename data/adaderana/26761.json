{"Source": "Adaderana", "Timestamp": "August 21, 2012 11:01 am", "Headline": "ජපන් මාධ්‍යවේදිනියක යුද පුවත් වාර්තාකරණයේ දී මරුට", "News Content": "සිරියාවේ යුද පුවත් වාර්තාකරණයේ නිරතව සිටි ජපන් ජාතික මාධ්‍යවේදිනියක ජීවිතක්ෂයට පත්ව තිබේ. 45 හැවිරිදි මිකා යමමොටෝ නැමැති මාධ්‍යවේදිනිය මෙලෙස මියගොස් ඇති බව විදෙස් මාධ්‍ය වාර්තා කළේය. මෙම මාධ්‍යවේදිනිය සමඟ ගිය සෙසු මාධ්‍යවේදීන් විසින් ඇයගේ මළ සිරුර හඳුනාගෙන ඇති බව සඳහන්ය. කෙසේ වෙතත් ඇය මියගිය ආකාරය පිළිබඳව නිශ්චිත තොරතුරු තවමත් අනාවරණය වී නොමැති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=26761", "Category": null, "Parent URL": null}