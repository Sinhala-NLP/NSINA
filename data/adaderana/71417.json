{"Source": "Adaderana", "Timestamp": "March 27, 2017 01:27 pm", "Headline": " ලංකාවෙන් රැගෙන ගිය රත්‍රං කිලෝ 16ක් ඉන්දියාවේදී අල්ලයි ", "News Content": "කිලෝග්‍රෑම් 16 අධික රත්‍රං ප්‍රමාණයක් ඉන්දියාවේ රාමනාතපුරම් ප්‍රදේශයේදී ආදායම් බුද්ධි අංශ නිලධාරීන් බාරයටගෙන තිබේ. තූත්තුකුඩිය ප්‍රදේශයේ සිට භාණ්ඩ ප්‍රවාහන වෑන් රථයකින් එම රත්‍රං තොගය රැගන යමින් සිටියදී දේවපටිනම් ප්‍රදේශයේදී ඊයේ(26) රාත්‍රියේ නිලධාරීන් බාරයට ගෙන ඇති බව වාර්තා වෙයි. එම රත්‍රං තොගය මුහුදු මාර්ග ඔස්සේ ශ්‍රී ලංකාවෙන් රැගෙන යන්නට ඇති බවට නිලධාරීන් සැකපළ කරයි. සිද්ධිය සම්බන්ධයෙන් අත්අඩංගුවට ගත් වෑන් රථයේ රියදුරුගෙන් නිලධාරීන් ප්‍රශ්න කරන බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=71417", "Category": null, "Parent URL": null}