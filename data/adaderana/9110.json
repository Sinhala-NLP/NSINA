{"Source": "Adaderana", "Timestamp": "June 20, 2010 08:26 am", "Headline": "සංචාරක වීසා මත රැකියා කළ 200ක් කොටුවෙයි", "News Content": "මේ වසරේ ගතවු කාලය තුළ සංචාරක වීසා ලබාගෙන මෙරට රැකියා වල නිරත වු විදේශිකයින් 200කට වැඩි පිරිසක් අත්අඩංගුවට ගෙන තිබේ. එම අත්අඩංගුවට ගත් පිරිස අතර ඉන්දීය, පාකිස්තානු, බංග්ලාදේශ හා චීන ජාතිකයින් සිටින බව වාර්තා වේ. එසේ අත්අඩංගුවට ගත් විදේශිකයින්ගෙන් 28 දෙනෙකු තවමත් රැඳවුම් භාරයේ සිටින බව ආගමන විගමන දෙපාර්තමේන්තුව ප්‍රකාශ ක‍ළේය. එම පිරිසද අදාළ රටවල් වලට කඩිනමින් යැවීමට කටයුතු කරන බව ආගමන විගමන දෙපාර්තමේන්තුවේ නියෝජ්‍ය පාලක විලියම් දේවේන්ද්‍ර රාජ‍ා මහතා සඳහන් කළේය. පසුගිය බදාදා දිනයේදී ද සංචාරක වීසා ලබාගෙන මෙරටට පැමිණ වත්තල ප්‍රදේශයේ පිත්තල කම්හලක රැකියා කළ ඉන්දීය ජාතිකයින් 7 දෙනෙකු අත්අඩංගුවට ‍ගනු ලැබු බව දේවේන්ද්‍ර රාජා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9110", "Category": null, "Parent URL": null}