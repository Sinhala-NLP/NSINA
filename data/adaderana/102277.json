{"Source": "Adaderana", "Timestamp": "January 13, 2019 06:47 pm", "Headline": "නීති විරෝධීව මෙරටට ගෙනාපු  විදෙස් මත්පැන් තොගයක් ප්‍රවාහනය කල අයෙක් මාට්ටු", "News Content": "නීති විරෝධීව මෙරටට රැගෙන ආ විදෙස් මත්පැන් තොගයක් ප්‍රවාහනය කරමින් සිටි පුද්ගලයෙකු කඩවත කිරිල්ලවල ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ මෙහෙයුම් අංශයේ නිලධාරීන්ට ලද තොරතුරක් මත ත්‍රීරෝද රථයක් නවතා පරීක්ෂා කිරීමේ දී එම මත්පැන් තොගය සොයාගෙන ඇති බව වාර්තා වෙයි. ත්‍රීරෝද රථයේ රුපියල් එක් ලක්ෂ 68,000ක පමණ වටිනාකමින් යුතු විදෙස් මත්පැන් බෝතල් 24ක් විශේෂ කාර්යය බලකාය භාරයට ගෙන තිබේ. සැකකරු වැඩිදුර විමර්ශන සඳහා කඩවත පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=102277", "Category": null, "Parent URL": null}