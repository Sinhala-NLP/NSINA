{"Source": "Adaderana", "Timestamp": "December 11, 2015 10:48 am", "Headline": "ලංකාවේ නිෂ්පාදිත ගිනි අවි 3ක් සමග තරුණයෙක් අත්අඩංගුවට", "News Content": "මෙරට නිෂ්පාදිත ගිනි අවි 3ක් සමග පුද්ගලයෙකු කැකිරාව, වලුකරඳ හංදිය ප්‍රදේශයේ දී අත්අඩංගුවට ගෙන තිබේ.කැකිරාව පොලීසියට ලද තොරතුරක් මත සිදුකළ විමර්ශනයදී ඔහු අත්අඩංගුවට ගෙන ඇති බව වාර්තා වෙයි.අත්අඩංගුවට ගත් සැකකරු 22 හැවිරිදි කැකිරාව ප්‍රදේශයේ පදිංචිකරුවෙකු වන අතර ඔහු අද දින කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර නාවලපිටිය, නාගස්තැන්න ප්‍රදේශයේදී ද ගිනි අවියක් සමග පුද්ගලයෙකු අත්අඩංගුවට ගෙන ඇත. සැකකරු 31 හැවිරිදි රඹුක්පිටිය ප්‍රදේශයේ පදිංචිකරුවෙකු වන අතර ඔහු අද නාවලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55660", "Category": null, "Parent URL": null}