{"Source": "Adaderana", "Timestamp": "November 13, 2011 09:45 am", "Headline": "ලෝක කුසලාන කාන්තා ක්‍රිකට්- සුදුසුකම් තෝරන තරග හෙටයි", "News Content": "ලෝක කුසලාන කාන්තා ක්‍රිකට් තරගාවලිය සඳහා සුදුසුකම් ලැබීමේ තරගාවලිය හෙට ආරම්භ කෙරෙයි. බංග්ලාදේශයේ ඩකා නුවරදී පැවැත්වෙන තරගාවලිය සඳහා රටවල් 09ක් සහභාගී වීමට නියමිතය. ඒ සහ බී කාණ්ඩ යටතේ එම කණ්ඩායම් තරගවදින අතර ශ්‍රී ලංකාව , දකුණු අප්‍රිකාව , නෙදර්ලන්තය , සිම්බාබ්වේ සහ අමෙරිකාව ඒ කොටසට ඇතුළත්වේ. බී කාණ්ඩය යටතේ තරගවැදීමට නියමිත ඇත්තේ බටහිර ඉන්දීය කොදෙව් , පකිස්ථානය , අයර්ලන්තය , ජපානය සහ බංග්ලාදේශය යන කණ්ඩායම්ය. ශ්‍රි ලංකා කාන්තා කණ්ඩායම හෙට දකුණු අප්‍රිකාව සමඟ පළමු තරගයට සහභාගී වීමට නියමිතව ඇත.", "URL": "https://sinhala.adaderana.lk/news.php?nid=19974", "Category": null, "Parent URL": null}