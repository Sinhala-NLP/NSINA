{"Source": "Adaderana", "Timestamp": "February 23, 2010 11:07 am", "Headline": "විදුහල්පතිගෙන් සිසුවියන්ට  ලිංගික පාඩම්", "News Content": "බණ්ඩාරවෙළ පොලිස් වසමට අයත් විදුහලක සිසුවියන් දෙදෙනෙකු ලිංගික අපයෝජනයට ලක්කිරීමේ චෝදනාවට පාසලේ විදුහල්පතිවරයා අත්අඩංගුවට ගෙන තිබේ. මෙම පාසලේ 10 වසරේ සහ සහ 11 වසරේ ඉගෙනුම ලබන සිසුවියන් දෙදෙනා විදුහල්පති නිල නිවස තුළට කැඳවා නිර්වින්දන බෙහෙතක් එන්නත් කිරීමෙන් අනතුරුව විදුහල්පතිවරයා විසින් මොවුන් අවස්ථා දෙකකදී අපයෝජනයට ලක්කර ඇතැයි සඳහන් වේ. අපයෝජනයට ලක්වූ දැරියන් දෙදෙනා වෛද්‍ය පරීක්ෂණයකට ලක්කිරීම සඳහා දියතලාව මූලික රෝහලට ඇතුළත් කර ඇති වග පොලිස් ආරංචි මාර්ග පවසයි. 51 වියැති සැකකරු මේ වන විට පොලිස් අත්අඩංගුවේ පසුවන අතර බණ්ඩාරවෙළ පොලීසිය විසින් මොහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6893", "Category": null, "Parent URL": null}