{"Source": "Adaderana", "Timestamp": "August 18, 2014 07:50 am", "Headline": "අතුරුදහන් කොමිසමට පැමිණිලි 20,000ක් ", "News Content": "අතුරුදන්වූවන් පිළිබඳ පැමිණිලි විමර්ශනය කිරිමේ කොමිසමට මේ වන විට පැමිණිලි 20,000කට ආසන්න ප්‍රමාණයක් ලැබි තිබේ. කොමිසම මේ වන විට පැමිණිලි සටහන් කර ගැනිමේ සැසිවාර 06ක් අවසන් කර ඇති බව සඳහන් වෙයි. ඒ අනුව මේ වන විට එම කොමිසමට ලැබි ඇති මුළු පැමිණිලි සංඛ්‍යාව 19, 471 ක් බව වාර්තා වෙයි. මින් පැමිණිලි 5000ක් ආරක්ෂක අංශ සාමාජිකයින්ගෙන් ලද පැමිණිලි වන අතර පැමිණිලි 14, 471ක් සිවිල් වැසියන්ගෙන් ලද පැමිණිලි බව අතුරුදන්වූවන් පිළිබඳ පැමිණිලි විමර්ශනය කිරිමේ කොමිසම සඳහන් කළේය. මෙම කොමිසම අවසන් වරට අගෝස්තු 08 සිට 11 වැනිදා දක්වා මන්නාරම දිස්ත්‍රික්කයේ දි පැමිණිලි සටහන් කරගැනිම සිදුකරන ලදී. එහිදි එම කොමිසමට පැමිණිලි 187ක් ලැබි තිබේ. මෙම වසරේ ජනවාරි මාසයේ දි කිලිනොච්චි දිස්ත්‍රික්කයේ දි පෙබරවාරි මාසයේ දි යාපනයේ දිස්ත්‍රික්කයේ දි මාර්තු මාසයේ දි මඩකලපුව දිස්ත්‍රික්කයේදිත් ජුනි මාසයේ දි මුලතිව් දිස්ත්‍රික්කයේත් ජුලි මාසයේ දි නැවත වරත් මඩකලපුව දිස්ත්‍රික්කයේදිත් ජන හමු පවත්වා ඇති බව එම කොමිසම සඳහන් කළේය.", "URL": "https://sinhala.adaderana.lk/news.php?nid=45421", "Category": null, "Parent URL": null}