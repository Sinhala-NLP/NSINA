{"Source": "Adaderana", "Timestamp": "July 29, 2017 09:10 am", "Headline": "සෙනරත් කපුකොටුව අභාවප්‍රාප්ත වෙයි!", "News Content": "එක්සත් ජාතික පක්ෂයේ හිටපු මහ ලේකම්වරයෙකු වූ සෙනරත් කපුකොටුව මහතා අභාවප්‍රාප්ත වී තිබේ. රෝගී තත්ත්වයක් හේතුවෙන් ප්‍රතිකාර ලබමින් සිටි ඔහු ඊයේ(27) රාත්‍රියේ මියගොස් ඇති බව එක්සත් ජාතික පක්ෂයේ ප්‍රකාශකයෙකු සඳහන් කළේය. 2001 වසරේ සිට 2004 වසර දක්වා එක්සත් ජාතික පක්ෂයේ මහ ලේකම්වරයා ලෙස කටයුතු කළේ සෙනරත් කපුකොටුව මහතායි. 2004 වසරේදී එක්සත් ජාතික පක්ෂය පරාජයට පත්වීමෙන් පසු ධූරයෙන් ඉවත් වූ ඔහු ඉන් පසු ක්‍රියාකාරී දේශපාලනයෙන් තරමක් ඈත්ව සිටි බව වාර්තා වුණි.", "URL": "https://sinhala.adaderana.lk/news.php?nid=75729", "Category": null, "Parent URL": null}