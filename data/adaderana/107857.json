{"Source": "Adaderana", "Timestamp": "April 12, 2019 07:35 am", "Headline": "භාවනා අසපුවක් ළඟින් හෙරොයින්-විදෙස් ගිනි අවියක් සමඟ පුද්ගලයෙක් මාට්ටු", "News Content": "හෙරොයින් ග්‍රෑම් 75 ක් හා විදේශ රටක නිෂ්පාදිත ගිනි අවියක් හා එම අවියට යොදන උණ්ඩ 6ක් සන්තකයේ තබා ගෙන සිටි පුද්ගලයෙක් දෙල්ගොඩ ප්‍රදේශයේ දී පොලිස් මත්ද්‍රව්‍ය කාර්යාංශය විසින් අත්අඩංගුවට ගෙන තිබේ. පසුගිය අප්‍රේල් 10 වන දින රාත්‍රී 7.10ට පමණ දෙල්ගොඩ කදුබොඩ භාවනා මධ්‍යස්ථානය අසල දී පොලිස් මත්ද්‍රව්‍ය කාර්යංශයේ නිලධාරීන්ට ලද තොරතුරක් මත මෙම වැටලීම සිදුකර තිබේ. එහිදී 0.38 වර්ගයේ ගිනි අවියක් හා මෙම සැකකරු අත්අඩංගුවට පත්ව ඇත. සැකකරු එගොඩ පැලහැල, දෙකටන ප්‍රදේශයේ පදිංචි පුද්ගලයෙකි. ඊයේ(11) දින සැකකරු පූගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව දින 7ක් කාලයක් රැඳවුම් නියෝග ලබා ගෙන ඇත. පොලිස් මත්ද්‍රව්‍ය කාර්යාංශය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107857", "Category": null, "Parent URL": null}