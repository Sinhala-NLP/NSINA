{"Source": "Adaderana", "Timestamp": "July 17, 2012 10:32 am", "Headline": "ව්‍යාජ මුදල් නෝට්ටු මුද්‍රණය කළ අයෙකු කොටු", "News Content": "ව්‍යාජ මුදල් නෝට්ටු මුද්‍රණය කිරීමේ ජාවාරමක නිරත වූ පුද්ගලයෙකු රද්දොළුගම ප්‍රදේශයේදී අත්අඩංගුවට ගෙන තිබේ. ලැබුණු තොරතුරකට අනුව නිවසක් පරික්ෂා කිරීමේදී රුපියල් 500 ව්‍යාජ මුදල් නෝට්ටු 9 ක් සහ රුපියල් 1000 ව්‍යාජ මුදල් නෝට්ටුවක් සොයා ගත් බව රද්දොළුගම පොලීසිය පවසයි. එම නිවස තුළ තිබී මුදල් නෝට්ටු මුද්‍රණය කිරීම සඳහා යොදාගත් පරිඝණකයක් සහ උපාංග පොලීසිය විසින් සොයා ගෙන ඇත. අත්අඩංගුවට ගත් සැකකරු අද (17) මීගමුව මහේස්ත්‍රාත් අධිකරණයට ඉදි‍රිපත් කිරීමට නියමිත බව පොලීසිය සඳහන් කරයි.", "URL": "https://sinhala.adaderana.lk/news.php?nid=25842", "Category": null, "Parent URL": null}