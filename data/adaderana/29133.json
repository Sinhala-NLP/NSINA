{"Source": "Adaderana", "Timestamp": "November 12, 2012 04:44 pm", "Headline": "තේරීම්කාරක සභාවට විපක්ෂයෙන් තවත් 3ක්", "News Content": "අගවිනිසුරුවරියට එරෙහිව ඉදිරිපත් කර ඇති දෝෂාභියෝගයට අදාළ ‍තේරීම්කාරක සභාව සඳහා එක්සත් ජාතික පක්ෂයෙන් මෙන්ම ද්‍රවිඩ ජාතික සන්ධානයෙන් ද මන්ත්‍රීවරුන් නම් කර තිබේ. ඒ අනුව එක්සත් ජාතික පක්ෂයෙන් ජෝන් අමරතුංග හා ලක්ෂ්මන් කිරිඇල්ල මහතාගේ නම් ඒ සඳහා යෝජනා කර ඇති අතර ද්‍රවිඩ ජාතික සන්ධානයෙන් ආර්. සම්පන්දන් මහතාගේ නම යෝජනා කර ඇත. අද (12) ප්‍රජාතන්ත්‍රවාදි ජාතික සන්ධානය ද විජිත හේරත් මන්ත්‍රීවරයාගේ නම ඒ සඳහා යෝජනා කරන ලදී. මෙම තේරීම්කාරක සභාව සඳහා ආණ්ඩු පක්ෂයෙන් නියෝජිතයින් 7 දෙනෙකු පසුගියදා නම් කරනු ලැබීය. ඒ අනුව ආණ්ඩු පක්ෂය විසින් නම් කළ තේරීම්කාරක සභාවට විමල් වීරවංශ, රාජිත සේනාරත්න, ඩිලාන් පෙරේරා, අනුර ප්‍රියදර්ශන යාපා, නිමල් සිරිපාල ද සිල්වා හා සුසිල් ප්‍රේමජයන්ත යන අමාත්‍යවරුන් මෙන්ම නියෝජ්‍ය අමාත්‍ය නියෝමාල් පෙරේරා මහතා ද ඇතුළත්ය.", "URL": "https://sinhala.adaderana.lk/news.php?nid=29133", "Category": null, "Parent URL": null}