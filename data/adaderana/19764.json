{"Source": "Adaderana", "Timestamp": "November 3, 2011 02:18 pm", "Headline": "ක්‍රිකට් අතුරු කමිටුව විසුරුවයි..!", "News Content": "ශ්‍රී ලංකා ක්‍රිකට් අතුරු පාලක මණ්ඩලය නොවැම්බර් මස 14 වැනි දින විසුරුවා හැරීමට තීරණය කර තිබේ. මෙම වසර අවසන්වීමට පෙර ක්‍රිකට් පාලක මණ්ඩල නිල වරණය පැවැත්වීමට නියමිත බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. ක්‍රිකට් අතුරු පාලක මණ්ඩලය විසුරුවා හැරීමෙන් දින 20 ක් ඇතුළත නාමයෝජනා කැඳවීම සිදුවෙයි. ඒ අනුව දැනට පවතින ක්‍රිකට් අතුරු පාලක මණ්ඩලය වෙනුවට ක්‍රිකට් පාලක මණ්ඩලයක් පත්කිරීම සිදුකරන බව මහින්දානන්ද අලුත්ගමගේ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=19764", "Category": null, "Parent URL": null}