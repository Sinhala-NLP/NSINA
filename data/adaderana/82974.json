{"Source": "Adaderana", "Timestamp": "January 15, 2018 07:26 am", "Headline": "හැකි නම් ශ්‍රී ලංකා නිදහස් පක්ෂයෙන් ඉවත් වන්න ", "News Content": "අලුත් පක්ෂයක් ගොඩනගාගෙන ඇති පිරිස්වලට හැකිනම් ශ්‍රී ලංකා නිදහස් පක්ෂයෙන් ඉවත්වන ලෙස අභීයෝග කරන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පවසන්නේ අලුත් පක්ෂයේ සාමාජිකත්වය ලබා නොගත් බවට මාධ්‍ය සාකච්ඡාවලදී පවසන ඇතැම් පිරිස් ශ්‍රී ලංකා නිදහස් පක්ෂයට නොව වෙනත් පක්ෂයකට ඡන්දය ලබා දෙන්නැයි ජනතාවට පැවසීම විහිළුවට කරුණක් බවයි. හෝමාගම ප්‍රදේශයේ පැවැති ජන හමුවකට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=82974", "Category": null, "Parent URL": null}