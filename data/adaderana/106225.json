{"Source": "Adaderana", "Timestamp": "March 17, 2019 03:23 pm", "Headline": "නාත්තන්ඩියේ ගින්නක්-අක්කර 25ක් විනාශයි", "News Content": "නාත්තන්ඩිය - අශෝකපුර ගම්මානයේ ගින්නකින් අක්කර 25කට වැඩි ප්‍රමාණයකට හානි සිදුවී ඇති බව අද දෙරණ වාර්තාකරු සඳහන් කර සිටියි. ඊයේ (16) සවස මෙම ගින්න හට ගෙන ඇත. ගින්න හේතුවෙන් නිවාස හෝ ජීවිත වලට හානි සිදුවී නොමැති අතර පොල් ගස් විශාල ප්‍රමාණයකට හානි සිදුවී ඇත. මේ දිනවල පවතින වියළි කාලගුණය හේතුවෙන් පුත්තලම දිස්ත්‍රික්කයේ ස්ථාන කීපයකම පිහිටි පොල් වතු ගින්නට හසුවී විනාශයට පත් වී ඇත. පැතිර යමින් තිබූ ගින්න ප්‍රදේශවාසීන් විසින් නිවා දමා ඇති අතර ඒ සඳහා ජල බව්සර්ද යොදා ගෙන ඇති බවත් වාර්තා වෙයි.", "URL": "https://sinhala.adaderana.lk/news.php?nid=106225", "Category": null, "Parent URL": null}