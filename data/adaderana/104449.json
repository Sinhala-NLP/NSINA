{"Source": "Adaderana", "Timestamp": "February 16, 2019 11:16 am", "Headline": "ඕනෙම වෙලාවක මැතිවරණයකට සූදානම්", "News Content": "ඕනෑම ආකාරයේ මැතිවරණයකට මුහුණදීම සඳහා එක්සත් ජාතික පක්ෂය සූදානම් බව ඉඩම් සහ පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා පැවසීය. ගාල්ලේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. දේශපාලනය කරන විට ඕනෑම මැතිවරණයකට මුහුණදීමේ හැකියාව තිබිය යුතු බව පවසමින් මාධ්‍යවේදියෙකු ඇසූ ප්‍රශ්නයකට පිළිතුරු දෙමින් අමාත්‍යවරයා පැවසූවේ පළාත් සභා ඡන්දයට පමණක් නොව ජනාධිපතිවරණයක් හෝ මහමැතිවරණයකට වුවද තමන් සූදානම් බවයි. වැඩි දුරටත් අදහස් දක්වමින් ඒ මහතා පැවසූවේ අදහසක් නොමැති වීම හේතුවෙන් දැනටම අපේක්ෂකයා තෝරා ගැනීම සම්බන්ධයෙන් විශාල ප්‍රශ්නයක් මතුව ඇති බව දක්නට තිබෙන බවයි.", "URL": "https://sinhala.adaderana.lk/news.php?nid=104449", "Category": null, "Parent URL": null}