{"Source": "Adaderana", "Timestamp": "January 27, 2016 05:32 pm", "Headline": "චෝදනා එල්ලවු විදුහල්පතිවරුන්ට විනය ක්‍රියාමාර්ග", "News Content": "විදුහල්පතිවරුන්ගේ වෘත්තීය අභිමානය ආරක්ෂා කිරීම වෙනුවෙන් චෝදනා එල්ල වු විදුහල්පතිවරුන්ට විනය හා විමර්ශන ක්‍රියාමාර්ග ගැනීමට පසුබට නොවන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.විදුහල්පතිවරුන්ගේ වෘත්තීය අභිමානය රැකගනිමින් කටයුතු කළ හැකි පසුබිමක් සැකසීම වෙනුවෙන් පියවර ගැනීම තම ප්‍රධාන අරමුණ බව අධ්‍යාපන අමාත්‍යවරයා සඳහන් කළේය.පසුගියදා තායිලන්තයේ පුහුණු වැඩසටහනකට සහභාගි වූ විදුහල්පතිවරුන්ගේ සුහද හමුවකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මෙම අදහස් පළ කර තිබේ.මෙහිදී අදහස් දැක්වු අමාත්‍යවරයා සඳහන් කළේ අධ්‍යාපන පද්ධතිය ශක්තිමත් කිරීමේ අරමුණින් සියලුම විදුහල්පතිවරුන්ට හා ගුරුවරුන්ට පුහුණු අවස්ථා ලබාදීම කෙරෙහි රජය විශේෂ අවධානය යොමුකොට ඇති බවයි.", "URL": "https://sinhala.adaderana.lk/news.php?nid=56703", "Category": null, "Parent URL": null}