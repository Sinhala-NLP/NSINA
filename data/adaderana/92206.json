{"Source": "Adaderana", "Timestamp": "July 8, 2018 10:09 pm", "Headline": "ගායන ශිල්පිනි ප්‍රියානි ජයසිංහ ඝාතනය කරයි-සැමියා පිළිබඳ සැකයක් ", "News Content": "ගායන ශිල්පිනී ප්‍රියානි ජයසිංහ මහත්මිය අද(08) රාත්‍රියේ ඇගේ සැමියා විසින් ඝාතනය කර තිබේ. ඇගේ සැමියා මේ වන විට ප්‍රදේශයෙන් පලාගොස් ඇති බව පොලීසිය සඳහන් කළේය. ගායන ශිල්පිනී ප්‍රියානි ජයසිංහ මහත්මිය පානදුර, අරුක්ගොඩ ප්‍රදේශයේ පිහිටි ඇයගේ නිවසේ සිටියදී අද රාත්‍රියේ ඝාතනයට ලක්ව ඇත්තේ කතුරකින් සිදු කළ තුවාල හේතුවෙන් බව පොලිසිය පවසයි. ඝාතනයට සම්බන්ධ ඇයගේ සැමියා මේ වන විට ප්‍රදේශයෙන් පලාගොස් තිබේ. ඔහු අත්අඩංගුවට ගැනිම සඳහා පානදුර දකුණ පොලිසියෙන් විමර්ශන ක්‍රියාත්මකයි. වසරක පමණ කාලයක සිට දෙදෙනා අතර නිතර ගැටුම්කාරී තත්වයන් පැවති බව අනාවරණ වී ඇතැයිද පොලීසිය පවසයි. ජනප්‍රිය ගීත රැසක් ගායනා කර ඇති ප්‍රියානි ජයසිංහ මහත්මිය මියයන විට 51 වන වියේ පසු විය.", "URL": "https://sinhala.adaderana.lk/news.php?nid=92206", "Category": null, "Parent URL": null}