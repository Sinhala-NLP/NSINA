{"Source": "Adaderana", "Timestamp": "May 7, 2019 05:43 pm", "Headline": "සහරාන්ගේ දේශන ඇතුළත් ලැප්ටොප් පරිගණයක් සමඟ පුද්ගලයෙක් අත්අඩංගුවට ", "News Content": "සහරාන් හෂීම්ගේ සහ තවත් පුද්ගලයෙකතුගේ දේශන ඇතුළත් ලැප්ටොප් පරිගණයක්, රුපියල් ලක්ෂ පනහක් එක්වර ස්ථාවර තැන්පත් දමා තිබූ රිසිට් පතක් සහ බැංකු පොත් කිහිපයක් සමඟ පුද්ගලයෙකු අත්අඩංගුවට ගෙන තිබේ. අම්පාර කල්මුනේ පොලිස් බල ප්‍රදේශයේ මරදමුනේ ගම්මානයේ විශේෂ සොදිසි මෙහෙයුමක් ශ්‍රිලංකා නාවික හමුදාව සහ පොලීසිය එක්ව සිදු කර තිබේ. ශ්‍රිලංකා නාවික හමුදාවේ ගිනිකොණ විධානය භාර ආඥපති රියර් අද්මිරාල් නොයෙල් කලුබෝවිල මහතාගේ මෙහයවිමෙන් මෙම මෙහෙයුම දියත් කළ අතර අම්පාර කොට්ඨාශ බාර පොලිස් අධිකාරි සාමන්ත විජේසේකර මහතාගේ උපදෙස් පරිදි කල්මුනේ කොට්ඨාශ බාර පොලිස් අධිකාරි ප්‍රියදර්ශණ හේරත් මහතාගේ අධික්ෂණය යටතේ ප්‍රධාන පොලිස් පරීක්ෂක ඉන්දික උදයංග මහතා ඇතුලු පොලිස් නිළධාරින්ද මෙම මෙහෙයුමට එක්ව සිටියේය. සහරාන් ඇතුලු කණ්ඩායම විසින් බෝම්බ පුපුරුවා ගනිමින් කරන ලද විනාශයෙන් පසුව අම්පාර දිස්ත්‍රික්කය පුරා ආරක්ෂක අංශ විසින් මෙහෙයුම් මේ වන විටත් ආරම්භ කර තිබේ.", "URL": "https://sinhala.adaderana.lk/news.php?nid=109470", "Category": null, "Parent URL": null}