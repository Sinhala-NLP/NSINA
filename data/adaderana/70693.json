{"Source": "Adaderana", "Timestamp": "March 10, 2017 05:04 pm", "Headline": " ඒකාබද්ධ විපක්ෂය පාර්ලිමේන්තුවේ ගෞරවය විනාශ කරනවා", "News Content": "ඒකාබද්ධ විපක්ෂය පාර්ලිමේන්තුවේ සහ මන්ත්‍රීවරුන්ගේ ගෞරවය විනාශ කරමින් සිටින බවට එක්සත් ජාතික පක්ෂය චෝදනා කරයි.විපක්ෂයේ පාර්ලිමේන්තු මන්ත්‍රී හර්ෂණ රාජකරුණා මහතා කොළඹ අද(10) පැවැති මාධ්‍ය හමුවකට එක්වෙමින් කියා සිටියේ පාර්ලිමේන්තුවේ කටයුතුවලට බාධා කිරීමට ඒකාබද්ධ විපක්ෂය සැලසුම් සහගතව කටයුතු කරමින් සිටින බවයි.නව රජය අපහසුතාවයට පත් කරමින් පාර්ලිමේන්තුවේ කටයුතුවලට බාධා කිරීමට ගත හැකි උපරිම ක්‍රියාමාර්ග ඒකාබද්ධ විපක්ෂය මඟින් ගෙන ඇති බව ද ඔහු සඳහන් කළේය.එමෙන්ම ජනතාව ඉදිරියේ බොරු මත ගොඩනගමින් මන්ත්‍රීවරුන්ගේ අයිතිවාසිකම් උල්ලංඝණය වී ඇති බව පෙන්වීමට ව්‍යාජ උත්සහයක් දරමින් සිටින බව හර්ෂන රාජකරුණා මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=70693", "Category": null, "Parent URL": null}