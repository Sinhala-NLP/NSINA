{"Source": "Adaderana", "Timestamp": "May 29, 2015 04:47 pm", "Headline": "සංවර්ධනයේදී රාජ්‍ය සහ පෞද්ගලික වශයෙන් නොබෙදිය යුතුයි", "News Content": "රටේ සංවර්ධනයේදී රාජ්‍ය අංශය සහ පෞද්ගලික අංශය ලෙස බෙදී වෙන්විය නොහැකි බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ සියලුදෙනාම තම වගකීම් හා යුතුකම් නිසි ලෙස හඳුනා ගනිමින් නොපිරිහෙලා ඉටු කිරීමට කැපවිය යුතු බවයි.බණ්ඩාරනායක අනුස්මරණ ජාත්‍යන්තර සම්මන්ත්‍රන ශාලාවේ පැවැත්වෙන නිවාස හා ගොඩනැගිලි ප්‍රදර්ශනය විවෘත කරමින් ජනාධිපතිවරයා මේ බව කියා සිටියේය.එහිදී තවදුරටත් අදහස් දැක්වූ ජනාධිපති මෛත්‍රීපාල සිරිසේන මහතා පැවසුවේ පවතින ගැටලු නිරාකරණය කර රටේ පොදු ජනතාව වෙනුවෙන් ගුණාත්මක සේවාවක් ලබාදෙන පරිදි ඉදිකිරීම් ක්ෂේත්‍රය ශක්තිමත් කරන බවයි.", "URL": "https://sinhala.adaderana.lk/news.php?nid=51661", "Category": null, "Parent URL": null}