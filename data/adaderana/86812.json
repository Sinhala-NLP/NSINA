{"Source": "Adaderana", "Timestamp": "April 3, 2018 10:34 am", "Headline": "මංගලට සාරිවලට ආසා හිතිලා ", "News Content": "කිළිනොච්චියේ සමූපකාර සමිති විසින් ආර්ථික උත්පාදන ක්‍රියාවලිය සඳහා අලුතින් ආරම්භ කොට ඇති විවිධ ව්‍යාපෘති පිළිබඳව මුදල් අමාත්‍ය මංගල සමරවීර අමාත්‍යවරයා දැඩි ලෙස සතුටට පත් වූයේ ඔහු පසුගියදා කිළිනොච්චිය පළාතේ සංචාරය කළ අවස්ථාවේදීය. සමූපකාර සමිති මඟින් ආරම්භ කොට ඇති වෙළෙඳ සැල්,ආහාර නිෂ්පාදනය කෙරෙන අලෙවි සැල් ඇතුළු ආර්ථික උත්පාදන මධ්‍යස්ථාන කීපයක් නැරඹීමට ගිය මංගල සමරවීර මහතාට කිළිනොච්චියේම තරුණියන් විසින් නිෂ්පාදනය කරණු ලබන අත්යන්ත්‍ර රෙදි පිළි මධ්‍යස්ථානයකටද යාමේ අවස්ථාව උදා විය. මංගල සමරවීර අමාත්‍යවරයා පිළිගැනීමට ඉදිරිපත් වී සිටි කිළිනොච්චියේ කාන්තාවන් සියලුම දෙනාම පාහේ තම සමුපකාර සමිතියේ අත්යන්ත්‍ර රෙදිපිළි මධ්‍යස්ථානයේ නිෂ්පාදනය කරන ඉතා අලංකාර වූ සාරි වලින් සැරසී සිටියහ. සාරි වල අලංකාරය දුටු අමාත්‍යවරයාට එක් සාරියක් අල්ලා අත ගා බැලීමට තරම් ආශාවක් පහල වූයේ ඒවායෙහි වූ අලංකාරත්වය නිසාමය. කිළිනොච්චියේ වයෝවෘද්ධ පිරිස් පවා සමුපකාර සමිති වල සුපිරි වෙළෙඳ සැල් වෙත පැමිණීමට හුරුව තිබීමද අමාත්‍යවරයාගේ සතුටට හේතු විණි.", "URL": "https://sinhala.adaderana.lk/news.php?nid=86812", "Category": null, "Parent URL": null}