{"Source": "Adaderana", "Timestamp": "November 10, 2016 12:41 pm", "Headline": " 2016 ලෝක කැරම් ශූරතාව ශ්‍රී ලංකාවටයි", "News Content": "2016 ලෝක කැරම් ශූරතාව දිනාගැනීමට ශ්‍රී ලංකාව සමත්ව තිබේ.එංගලන්තයේ බර්මින්හැම් නගරයේ පැවති තරගාවලියේදී ශ්‍රී ලංකාව නියෝජනය කරමින් චමිල් කුරේ සහ නිශාන්ත ප්‍රනාන්දු කැරම් යුගල පිරිමි ශූරතාව දිනාගෙන තිබේ.මෙම තරගාවලිය සඳහා රටවල් 23ක් එක්ව ඇති අතර ශ්‍රී ලංකාව සහ ඉන්දියාව අවසන් මහා තරගය සඳහා සුදුසුකම් ලබාගෙන තිබුණි.කෙසේවෙතත් තරගයේ අවසන් වටයේදී ඉන්දියානු ක්‍රීඩකයින් අභිබවා යමින් චමිල් කුරේ සහ නිශාන්ත ප්‍රනාන්දු 2016 ලෝක කැරම් ශූරතාව දිනාගත්තේය.මේ අතර පෙරේදා පැවති කැරම් ඒකල තරගයකින්ද රන් පදක්කමක් දිනා ගැනීමට චමිල් කුරේ සමත්ව තිබේ.ශ්‍රී ලංකාව නියෝජනය කරමින් මෙම තරගාවලිය සඳහා එම්.ෂෙරිෆ්ඩීන් සහ මොහොමඩ් ෂහීඩ් යන ක්‍රීඩකයින්ද එක් වූ බව ශ්‍රී ලංකා කැරම් සම්මේලනය සඳහන් කළේය.", "URL": "https://sinhala.adaderana.lk/news.php?nid=65898", "Category": null, "Parent URL": null}