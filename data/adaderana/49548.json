{"Source": "Adaderana", "Timestamp": "February 24, 2015 10:55 am", "Headline": "ඇඟළුම් කර්මාන්ත ශාලාවේ 24ක් රෝහලේ", "News Content": "අකුරැස්ස, බෝපිටිය ප්‍රදේශයේ ඇඟළුම් කර්මාන්ත ශාලාවක සේවකයින් 24 දෙනෙකු ආහාර විෂ වීමක් හේතුවෙන් රෝහල්ගත කර තිබේ.ඊයේ රාත්‍රී එම කර්මාන්ත ශාලාවෙන් ලබාදුන් ආහාර විෂ වීමෙන් මොවුන් රෝගාතුර වී ඇත.ආහාර විෂ වීමට ලක් වු පිරිස මේ වනවිට කරාපිටිය ශික්ෂණ රෝහලේ ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය සඳහන් කළේය.ඔවුන් අතර කාන්තාවන් ද වන බව සඳහන්ය.සිද්ධිය සම්බන්ධයෙන් අකුරැස්ස පොලිසිය විමර්ශනයක් ආරම්භ කර ඇති බව පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=49548", "Category": null, "Parent URL": null}