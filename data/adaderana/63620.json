{"Source": "Adaderana", "Timestamp": "August 30, 2016 11:26 pm", "Headline": " ශ්‍රී ලංකාව තැබූ වාර්තාව එංගලන්තයෙන් බිඳියි", "News Content": "එක්දින තරඟ පිටියේ වැඩිම ලකුණු සංඛ්‍යාවක් රැස් කරමින් ශ්‍රී ලංකා කණ්ඩායම විසින් 2006 දී තබා තිබූ ලෝක වාර්තාව බිඳ හෙළීමට එංගලන්ත කණ්ඩායම මීට ස්වල්ප මොහොතකට පෙර සමත්විය.එංගලන්තය හා පකිස්ථානය අතර පැවති 3වන එක් දින තරඟයේදී නියමිත පන්දුවාර 50 අවසානයේ කඩුලු3 ට ලකුණු 444 ක් ලබාගැනීමට එංගලන්ත කණ්ඩායමට හැකිවිය.ඒ අනුව එය ක්‍රිකට් ඉතිහාසයේ එක්දින තරඟයකදී ලබන ලද ඉහළම ලකුණු සංඛ්‍යාව ලෙස සනිටුහන් වී තිබේ. 2006 වසරේදී නියමිත පන්දුවාර 50 අවසානයේ නෙදර්ලන්ත කණ්ඩායමට එරෙහිව කඩුලු නවයක් දැවී ලකුණු 443 ක් රැස් කිරීමට ශ්‍රී ලංකා කණ්ඩායම සමත් විය. කෙසේ වෙතත් ටෙස්ට් සහ 20/20 තරඟවල වැඩිම ලකුණු රැස් කිරීමේ වාර්තාව තවමත් හිමි වන්නේ ශ්‍රී ලංකාවටයි.", "URL": "https://sinhala.adaderana.lk/news.php?nid=63620", "Category": null, "Parent URL": null}