{"Source": "Adaderana", "Timestamp": "October 14, 2011 04:20 pm", "Headline": "හමීඩියා වෙතින් පළමුවරට අංගසම්පූර්ණ ඇඳුම්  ආයිත්තම් කට්ටලයක් ", "News Content": "ශී‍්‍ර ලංකාවේ ප‍්‍රමුඛතම පිරිමි ඇඳුම් නිෂ්පාදන ආයතනයක් වන හමීඩියා විසින් අංගසම්පූර්ණ ඇඳුම් ආයිත්තම් කට්ටලයක් හඳුන්වා දේ. මෙම හඳුන්වාදීම සිදුකරනු ලැබුවේ, ජනපි‍්‍රය කි‍්‍රකට් කී‍්‍රඩක ඇන්ජලෝ මැතිව්ස් සමගින් තණතීරුව මත දී ඔහු විසින් දක්වන විශිෂ්ට දක්‍ෂතා අගයමින් වීම විශේෂත්වයකි. හමීඩියා විසින් සකස් කරන ලද මෙම ඇඳුම් ආයිත්තම් කට්ටලය ප‍්‍රථම වතාවට ප‍්‍රදානය කෙරුණේ ද ඇන්ජලෝ මැතිව්ස් වෙතට ය. මෙම පිරිනැමීම ආයතනික ප‍්‍රධානීන්, මාධ්‍යවේදීන් සහ තවත් සම්භාවනීය අමුත්තන් රැසක් ඉදිරියේ කොළඹ ක්‍රෙස්කැට් බුල්වාඞ් හිදී උත්සවාකාරයෙන් සිදුකෙරිණි. Wardrobe (ඇඳුම් ආයිත්තම් කට්ටලය) ලෙසින් මෙහි නමින් ම සඳහන් වන පරිදි මෙම ඇඳුම් ආයිත්තම් කට්ටලය ඉලක්ක කර ඇත්තේ විවිධ අවස්ථාවන් වෙනුවෙන් තම සංවිධානය නියෝජනය කරන නව ලොව ආයතනික විධායකයින් වෙනුවෙනි. ඔවුන් නියෝජනය කරනු ලබන ඕනෑම අවස්ථාවකට ගැළපෙන ආකාරයෙන් මෙම ඇඳුම් ආයිත්තම් කට්ටලය නිර්මාණය වී තිබේ. එක් එක් අවස්ථාවට උචිත වන අයුරින් තම ඇඳුම් ආයිත්තම් සකස් කිරීමට වැඩි කාලයක් ගත කළ යුතු බැවින් මෙම නවතම ඇඳුම් ආයිත්තම් කට්ටලය හරහා ඔවුන්ට පහසුවක් ගෙන දෙනු ඇත. මෙම ඇඳුම් ආයිත්තම් කට්ටල \"ප්ලැටිනම්\" සහ \"ගෝල්ඞ්\" යනුවෙන් ආකාර දෙකකින් එළිදක්වනු ලබයි. වටිනා මෙන්ම සුඛෝපභෝගී එකතුවකින් සමන්විත \"ප්ලැටිනම්\" ඇඳුම් ආයිත්තම් කට්ටල ජාත්‍යන්තර වශයෙන් ඉහළ පිළිගැනීමක් ඇති Georgio Armani සහ Hugo Boss වැනි සන්නාමයන්ගේ ප‍්‍රමිතියෙන් යුතු ඇඳුම් ඇතුලත්වේ. \"ගෝල්ඩ්\" ඇඳුම් ආයිත්තම් කට්ටලය, මෙසේ හඳුන්වා දෙනු ලබන අනෙක් වර්ගය වන අතර එය ගෙවන මුදලට වඩා ඉහළ වටිනාකමක් ගෙන දෙන ප‍්‍රමිතියකින් යුතුවේ. \"ප්ලැටිනම්\" සහ \"ගෝල්ඩ්\" යන දෙවර්ගයම Envoy, FH, Le Bond සහ අනෙකුත් ලොව පිළිගත් ජාත්‍යන්තර සන්නාමයන් වන Van Heusen, Louis Philippe, Park Avenue, adidas යනාදීන්ගෙන් සමන්විත වේ. ඕනෑම අවස්ථාවකට ගැළපෙන අකාරයේ formal, casual, smart casual, party, ceremonial යනාදී නිමි ඇඳුම් ආයිත්තම් සහ පාවහන් යන සියලූ දෑ වලින් මෙම ඇඳුම් ආයිත්තම් කට්ටල පරිපූර්ණ වනු ඇත. ශී‍්‍ර ලංකාවේ සුප‍්‍රසිද්ධ පුද්ගලයින් වෙනුවෙන් වස්ත‍්‍රාභරණ පිළියෙල කිරීමෙහිලා පුද්ගලිකවම තම දායකත්වය සපයන ඇඳුම් නිර්මාණ ශිල්පී ෆවුසුල් හමීඞ් මහතා ගේ සහාය තම ඇඳුම් ආයිත්තම් කට්ටල සකස් කරගැනීම වෙනුවෙන් මෙහිදී සෘජුව හිමිවනු ඇත. එය තම කාලය ඉතිරි කර ගැනීමටත්, තමන් ට අවශ්‍ය මෝසතර තම සිතැඟි පරිදි සකසා ගැනීමට ත් මනා සහායක් වනු ඇත. මෙහි දී අදහස් දැක්වූ හමීඩියා හි කළමනාකාර අධ්‍යක්‍ෂ ෆවුසුල් හමීඞ් මහතා, \"විශිෂ්ට ගණයේ කි‍්‍රකට් කී‍්‍රඩකයෙකු ලෙස, ඇන්ජලෝ මැතිව්ස් තමන් සහභාගී වන විවිධ අවස්ථාවන් සඳහා නිවැරදි ඇඳුමෙන් සැරසී සිටීම අත්‍යවශ්‍ය දෙයක්. නිසි අවස්ථාවේ දී ඊට උචිත ඇඳුමෙන් ඔහු සැරසී සිටිය යුතුයි. මෙම ඇඳුම් ආයිත්තම් කට්ටලය ඔහුගේ විශිෂ්ටත්වය පිළිබිඹු කිරීමට සමත් වස්ත‍්‍රාභරණවලින් සමන්විත බවට මට කිසිදු සැකයක් නැහැ\"යැයි පැවසීය. ඇන්ජලෝ මැතිව්ස් අදහස් දක්වමින් මෙසේ කියා සිටියේය. \"හමීඩියා විසින් හඳුන්වා දී ඇති මෙම ඇඳුම් ආයිත්තම් කට්ටලය නිසා, මා වැනි නිදහසේ සාප්පුවල ඇවිදිමින් ඇඳුම් ආයිත්තම් තේරීමට කාලයක් නොමැති අවිවේකී පුද්ගලයින් වෙනුවෙන් නිසි වස්ත‍්‍රාභරණ තෝරා ගැනීමට මහඟු සහායක් ලබා දෙනවා. ආයතනික විධායකයින් හා මා වැනි කාර්යබහුල කී‍්‍රඩකයින් වෙනුවෙන්, ඇඳුම් ආයිත්තම් නිර්මාණයේ ජාත්‍යන්තර වශයෙන් හසළ අත්දැකීම් ඇති ෆවුසුල් හමීඞ් මහතාගේ පෞද්ගලික මැදිහත් වීම ලැබීම මෙහිදී විශේෂ වරප‍්‍රසාදයක් ලෙස සලකන්න පුළුවන්\" හමීඩියා හි මෙම නවතම ඇඳුම් ආයිත්තම් කට්ටල වෙතින් සැලසෙන ප‍්‍රතිලාභ රැුසකි. විශේෂඥ උපදෙස්, තම තමන්ගේ පෞරුෂත්වයට, දේහ ලක්‍ෂණවලට ගැළපෙන ආකාරයෙන් ඇඳුම් සකසා ගත හැකිවීම, ඒවා තම නිවසටම ගෙන්වා ගත හැකිවීම ඒ අතරින් කිහිපයකි. සාප්පුවකට ගොස් ඇඳුම් තේරීමේ දී තම අවශ්‍යතාවයන් නිසි පරිදි වටහා ගත නොහැකි විකුණුම් සහායකයින් සමඟ ගතකිරීමට ගත වන කාලය මඟ හැරීම ද මේ තුළින් සැලසෙන තවත් වාසියකි. පුද්ගලයෙකුගේ පළමු සංකල්පනය සෑම අවස්ථාවකදීම ශක්තිමත් ලෙස පිළිබිඹු කිරීමෙහි ලා මෙම ඇඳුම් ආයිත්තම් කට්ටල නිසියාකාරයෙන් සවිබල ගැන්වීමක් සිදුකරනු ඇත. වැල්ලවත්ත ගාලූ පාරේ පිහිටි හමීඩියා ප‍්‍රධාන ප‍්‍රදර්ශනාගාරය වෙත පැමිණ මෙම නවතම ඇඳුම් ආයිත්තම් කට්ටලවල අත්දැකීම ලබා ගත හැකිය. එහි පැමිණ රෙදි වර්ග, නිමි ඇඳුම්, මෝස්තර ආදිය පිළිබඳ අත්දැකීම් ලබාගැනීමට හමීඩියා ඔබට ආරාධනය කර සිටී. 0777 55 33 44 අංකය ඔස්සේ වේලාවක් වෙන් කර ගෙන පැමිණ, ඔබ වෙනුවෙන්ම කැපවුණු මනා පුහුණුවලත් කාර්ය මණ්ඩලයක උපදෙස් හා සහයෝගය අනුව ඔබගේ අවශ්‍යතාවය නිසි පරිදි සම්පූර්ණ කර ගත හැකිවනු ඇත. පසුගිය කාලය පුරාවටම දේශීය හා ජාත්‍යන්තර වශයෙන් ප‍්‍රසිද්ධියට පත් බොහෝ දෙනෙකුට තම සේවාවන් සැලසීමට හමීඩියා සමත්ව සිටී. ඒ අතර ශී‍්‍ර ලංකාවේ රාජ්‍ය නායකයින්, සචින් තෙන්ඩුල්කාර්, මුත්තයියා මුරලිදරන්, ටෝනි ග්‍රෙග්, රමීස් රාජා වැනි කි‍්‍රකට් තරු, ශී‍්‍ර ලංකාවේ හිටපු බි‍්‍රතාන්‍ය මහ කොමසාරිස් ආචාර්ය පීටර් හේස් වැන්නන් වේ. ඒ හැරුණු විට බොහෝ ජනපි‍්‍රය පුද්ගලයින්, රාජ්‍ය තාන්ති‍්‍රකයින් හා දේශපාඥයින් ද හමීඩියා හි සේවය ලබා ගෙන තිබීම, දශක ගණනාවක් පුරා හමීඩියා විසින් ලබා ගෙන ඇති අසමසම විශිෂටත්වය කියාපාන්නකි.", "URL": "https://sinhala.adaderana.lk/news.php?nid=19360", "Category": null, "Parent URL": null}