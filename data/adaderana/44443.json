{"Source": "Adaderana", "Timestamp": "July 5, 2014 11:17 am", "Headline": "කුඩාඔය  ප්‍රදේශයේ රිය අනතුරක් - 15ක් රෝහලේ ", "News Content": "හැටන් - නුවරඑළිය මාර්ගයේ කුඩාඔය ප්‍රදේශයේ දි සිදුවු බස් රථ අනතුරකින් පුද්ගලයින් 15 දෙනෙකු පමණ තුවාල ලබා තිබේ. පවතින අධික වර්ෂාව හේතුවෙන් බස්රථය පාලනය කරගැනීමට නොහැකිවී මාර්ගයෙන් ඉවතට පැන පස් කන්දක ගැටීමෙන් අද(05) උදෑසන 08.00 ට පමණ මෙම අනතුර සිදුව ඇති බව සඳහන් වෙයි. අනතුරෙන් තුවාල ලැබුවන් දික්ඔය සහ කොටගල රෝහල් වලට ඇතුළත් කර ඇති අතර බරපතළ තත්ත්වයේ පසුවු ඉන් කිහිපදෙනෙකු නාවලපිටිය රෝහලට මාරු කර යවා තිබේ. තුවාල ලැබු පිරිසෙන් වැඩි පිරිසක් කාන්තාවන් වන අතර තුවාල ලැබුවන් කොටගල, ඩයගම සහ තලවකැලේ යන ප්‍රදේශ වල පදිංචිකරුවන් වන බව වාර්තා වෙයි.", "URL": "https://sinhala.adaderana.lk/news.php?nid=44443", "Category": null, "Parent URL": null}