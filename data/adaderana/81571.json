{"Source": "Adaderana", "Timestamp": "December 16, 2017 09:10 am", "Headline": "පුසෙක් සපා කා පුද්ගලයෙකු මිය යයි -  බිරිඳ සැකපිට අත්අඩංගුවට", "News Content": "පූසෙකු සපාකෑම හේතුවෙන් යාපනය ප්‍රදේශයේදී පුද්ගලයෙකු මියගොස් තිබේ. යාපනය, සංගානෙයි ප්‍රදේශයේදී පුද්ගලයෙකු පසුගිය 14 වෙනිදා රාත්‍රියේ සිය නිවසේ නිදා සිටියදී වෙනත් නිවසක වෙසෙන පූසෙකු පැමිණ සපා කා ඇති අතර පසුව අදාළ පුද්ගලයා යාපනය ශික්ෂණ රෝහලට ඇතුළත් කිරීමෙන් අනතුරුව මියගොස් තිබේ. අදාළ පුද්ගලයාගේ මරණය සම්බන්ධයෙන් ඔහුගේ බිරිඳ ද සැකපිට පොලිස් භාරයට ගෙන තිබූ බව සඳහන්ය. මෘත ශරීරය සම්බන්ධයෙන් පශ්චාත් මරණ පරීක්ෂණය පැවැත්වීමෙන් අනතුරුව විෂක් ශරීරගත වීමෙන් අදාළ මරණය සිදුවී ඇති බවට අනාවරණය වී ඇති බවයි වාර්තා වේ. ඒ අනුව එය ඝාතනයක් නොව පූසෙකු සපාකෑම හේතුවෙන් එම මරණය සිදුවී ඇති බව නිගමනය වී තිබේ. යාපනනය ශික්ෂණ රෝහලේ අධිකරණ වෛද්‍ය නිලධාරීවරයා පවසා ඇත්තේ අදාළ පූසා හට යම් රෝගයක් වැලඳී ඇති බවට සැක කළ හැකි බැවින් එම පූසා අල්ලාගෙන රෝහලට රැගෙන එන ලෙසයි.", "URL": "https://sinhala.adaderana.lk/news.php?nid=81571", "Category": null, "Parent URL": null}