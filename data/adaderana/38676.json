{"Source": "Adaderana", "Timestamp": "November 8, 2013 07:13 am", "Headline": "සරසවි වරම් දෙන කඩඉම් ලකුණු කියන්න සූදානම්", "News Content": "2012 - 2013 වසරේ විශ්වවිද්‍යල ප්‍රවේශය සඳහා වු කඩඉම් ලකුණු අද ප්‍රකාශයට පත් කරන බව විශ්වවිද්‍යාල ප්‍රතිපාදන කොමිෂන් සභාව පවසයි. ඒ අනුව www.ugc.ac.lk හෝ www.admission.ugc.ac.lk යන වෙබ් අඩවි වලට පිවිසිමෙන් අද දිනය (08)තුළ අදාළ කඩඉම් ලකුණු සිසුන්ට ලබා ගත හැකිය. ඊට අමතරව රාජ්‍ය තොරතුරු කේන්ද්‍රය වෙත 1919 ඔස්සේ ඇමතීමෙන් හෝ ugc හිස්තැනක් තම විභාග අංකය ඇතුළත් කර 1919ට එස්.එම්.එස් කිරීමෙන් හෝ විශ්වවිද්‍යාල ප්‍රතිපාදන කොමිෂන් සභාව වෙත දුරකතන ඇමතුමක් ලබා දිමෙන් කඩඉම් ලකුණු ලබා ගත හැකිය. මෙවර විශවවිද්‍යාල ප්‍රවේශය සඳහා සිසුන් විසිහතරදහසක් පමණ බඳවා ගැනිමට නියමිතය. සිසුන් ඇතුළත් කර ගැනීම සඳහා වන නායකත්ව පුහුණු වැඩමුළු මේ මස 25වන දින සිට අදියර තුනක් යටතේ ක්‍රියාත්මක කරන බව විශ්ව විද්‍යාල ප්‍රතිපාදන කොමිෂන් සභාව සඳහන් කරයි.", "URL": "https://sinhala.adaderana.lk/news.php?nid=38676", "Category": null, "Parent URL": null}