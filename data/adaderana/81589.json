{"Source": "Adaderana", "Timestamp": "December 16, 2017 01:38 pm", "Headline": "  පස් අවුරුදු සැළැස්මේ කෙටුම්පත සකස් කර අවසන්", "News Content": "ආපදා කළමනාකරණය සම්බන්ධයෙන් වූ පස් අවුරුදු සැළැස්මේ කෙටුම්පත සකස් කර අවසන් බව ආපදා කළමනාකරණ මධ්‍යස්ථානය පවසයි. එහි අවසන් වාර්තාව ලබන වසර ආරම්භයේදී පාර්ලිමේන්තුව වෙත ඉදිරිපත් කර අනුමැතිය ලබාගැනීමට කටයුතු කරන බව ආපදා කළමනාකරණ මධ්‍යස්ථානයේ අධ්‍යක්ෂ ජනරාල් සමන් සේනාධීර මහතා සඳහන් කළේය. ඉදිරියේදී ඇති වන ආපදා අවස්ථාවකදී සියලු පාර්ශවයන් කටයුතු කළ යුතු ආකාරය ඇතුළත් නිර්නායක පස් අවුරුදු සැලැස්මේ ඇතුළත් වෙයි. රජයේ සහ පෞද්ගලික අංශ සම්බන්ධ කර ගනිමින් එය ක්‍රියාත්මක කරන අතර අනාගතයේදී ඇති වන ආපදා අවස්ථාවන්වලට සාර්ථකව මුහුණදීමට මෙමඟින් අපේක්ෂා කරන බව අධ්‍යක්ෂ ජනරාල්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=81589", "Category": null, "Parent URL": null}