{"Source": "Adaderana", "Timestamp": "October 27, 2015 12:43 pm", "Headline": "එජාපය සමග එක්වූ නිසා ශ්‍රීලනිපය ආරක්ෂා වුණා", "News Content": "ශ්‍රී ලංකා නිදහස් පක්ෂය සහ එක්සත් ජාතික පක්ෂය එක්වී සම්මුතිවාදී ආණ්ඩුවක් බිහිකිරීම හේතුවෙන් ශ්‍රී ලංකා නිදහස් පක්ෂය ආරක්ෂා කරගැනීමට හැකි වු බව මහාමාර්ග රාජ්‍ය අමාත්‍ය ඩිලාන් පෙරේරා මහතා පවසයි.සිය අමාත්‍යාංශයට අයත් සම්බන්ධීකරණ කාර්යාලයක් බදුල්ල ප්‍රදේශයේ දී විවෘත කිරීමේ අවස්ථාවකට එක්වෙමින් ඩිලාන් පෙරේරා අමාත්‍යවරයා මේ බව පැවසුවේය.පසුගිය මහමැතිවරණයේදී ජනතාව කිසිදු පක්ෂයකට ආසන 113ක් ලබා ගැනීමට ඉඩනොදුන් බව ඒ මහතා කියා සිටියේය.කෙසේ වුවද එක්සත් ජාතික පක්ෂයට ඉතා ලෙහෙසියෙන්ම ටී.එන්.ඒ පක්ෂය හා සම්බන්ධ වී ආණ්ඩුවක් සැදීමට තිබූ බවද ඔහු පෙන්වාදුන්නේය.එසේ වුවත් ජනාධිපති මෛත්‍රිපාල සිරිසේන මහතා එක්සත් ජාතික පක්ෂය සමග එක්ව සම්මුතිවාදී රජයක් ගොඩනැඟීමට කටයුතු කළ නිසා ශ්‍රීලනිපය ආරක්ෂා වූ බවද හෙතෙම කියා සිටියේය.", "URL": "https://sinhala.adaderana.lk/news.php?nid=54703", "Category": null, "Parent URL": null}