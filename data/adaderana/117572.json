{"Source": "Adaderana", "Timestamp": "August 27, 2019 10:17 am", "Headline": "ගිනි නිවන්න G7 රටවල ආධාර බ්‍රසීලයෙන් ඉවතට", "News Content": "ඇමර්සන් වනාන්තරයේ හටගෙන ඇති ලැව්ගිනි මැඩපැවැත්වීම සඳහා ජී.07 සමුළුවේ රටවල ආධාර ලබා ගැනීම බ්‍රසීල රජය ප්‍රතික්ෂේප කර තිබේ. ජී.07 සමුළුවේ රටවල නායකයින් ගත් එම තීරණය පිළිබඳ ප්‍රසාදය පල කරන නමුත් යුරෝපයේ වන ගහනය වර්ධනය කිරීම සදහා එම මුල්‍ය ආධාර යෙදවීම වඩා යහපත් බවයි බ්‍රසීල ජනාධිපතිවරයාගේ කාර්ය මණ්ඩල ප්‍රධානී ඔනික්ස් ලොරෙන්සෝනි ප්‍රකාශ කර ඇත. බ්‍රසීලය ආශ්‍රිත ඇමර්සන් වනාන්තර පද්ධතියේ හටගෙන ඇති ලැව්ගිනි මැඩපැවැත්වීම සදහා අමෙරිකානු ඩොලර් මිලියන 20 ක මූල්‍ය ආධාර ලබාදීමට ප්‍රංශයේදී පැවති ජී.07 සමුළුවේදී සාමාජික රටවල නායකයින් එකඟතාව පල කර තිබුණි. ප්‍රංශ ජනාධිපති එමානුවල් මැක්‍රෝන් විසින් සිදුකරන ලද යෝජනාවකට අනුව මෙම අනුමැතිය හිමිව ඇති බව විදෙස් මාධ්‍ය වාර්තා කළේය.‍", "URL": "https://sinhala.adaderana.lk/news.php?nid=117572", "Category": null, "Parent URL": null}