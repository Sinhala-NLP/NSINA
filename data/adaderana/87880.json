{"Source": "Adaderana", "Timestamp": "April 23, 2018 02:03 pm", "Headline": "මානසික ආබාධයකින් සිටි මව දරුවා ඝාතනය කර සියදිවි නසා ගනියි", "News Content": "හබරකඩ නිවසක වයස අවුරුදු 32 ක කාන්තාවක් ඇයගේ මාස 10 ක් වයසැති පිරිමි දරුවා ඝාතනය කර එම කාන්තාව ද එම නිවස තුළ ගෙල වැළලාගෙන මිය ගොස් ඇති බව පොලීසිය පවසයි. හබරකඩ, හිනිදුම පොලිස් වසමේ සමඟි මාවතේ, ඇල ඉහළ ප්‍රදේශයේ මෙම නිවස පිහිටා තිබේ. අද(23) උදෑසන 10 ට පමණ මෙම සිදුවීම සිදුව ඇති බව පොලිස් මාධ්‍ය ප්‍රකාශක කාර්යාලය පවසයි. එම කාන්තාව මානසික ආබාධයකට ප්‍රතිකාර ලබා ගන්නා බවට අනාවරණ වී ඇත. හිනිදුම පොලිසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=87880", "Category": null, "Parent URL": null}