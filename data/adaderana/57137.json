{"Source": "Adaderana", "Timestamp": "February 11, 2016 02:30 pm", "Headline": "ගොවීන් පළවාහැර ඔබාමාගේ පිටිගුලි ගිලීමට ආණ්ඩුව සැරසෙයි ", "News Content": "විසම්මුතිවාදී ආණ්ඩුව විසින් රටේ දියුණුවට දිරි දෙන ජාතියේ ගොවියා දැඩි දුෂ්කරතාවයකට පත්කර ඇති බව පාර්ලිමේන්තු මන්ත්‍රී විමලවීර දිසානායක මහතා පවසයි.ඒ මහතා පෙන්වා දෙන්නේ රුපියල් 50කට වී මිල දී ගැනීමට පොරොන්දු වූ ආණ්ඩුව අද වන විට ගොවියා බඩගින්නේ තබා ඇති බවයි.පසුගිය ආණ්ඩු සමයේ රුපියල් 1200ක් වැනි මුදලකට සහනාධාර යටතේ ගොවියාට පොහොර ලබා දුන්නද වත්මන් ආණුඩුව එය රුපියල් 3500 දක්වා වැඩි කර ඇති බවත්, නමුත් එම මුදලට හෝ පොහොර ක්‍රමානුකූලව ලබා දී නොමැති බව ඒ මහතා පෙන්වා දී තිබේ.කුඹුරේ නියරවත් හරි හැටි නොදන්නා ටයි කෝට් දමන අගමැතිවරුන් පත්කර ගත් විට මෙවැනි තත්ත්වයන් උත්ගත වන බවද ඒ මහතා ප්‍රකාශකර තිබේ.මේ නිසාවෙන් සිදු වී ඇත්තේ ගොවීන් පළවා හැර ඔබාමාගේ පිටිගුලි ගිලීමට බව ඒ මහතා වැඩිදුරටත් පෙන්වා දී ඇත.එමෙන්ම පළාත් පාලන මැතිවරණය කල් දැමීම ආණ්ඩුව දිනෙන් දින කල් දමන්නේ පරාජය උරුම වේ යැයි ඇති බිය නිසා බව පාර්ලිමේන්තු මන්ත්‍රී එස්.එම් චන්ද්‍රසේන මහතා ප්‍රකාශකර තිබේ.වත්මන් ආණුඩුව විසින් ලබා දීමට පොරොන්දු වූ රුපියල් 300යේ රබර් මිල සහනය තවමත් රබර් ගොවියාට ලබා දී නොමැති බව පාර්ලිමේන්තු මන්ත්‍රී කණක හේරත් මහතා පවසයි.ඒ මහතා පෙන්වා දී ඇත්තේ FCIDය මහින්ද රාජපක්ෂ මහතාට පමණක් යෑමට මෙම ආණ්ඩුව විසින් නිර්මාණය කරන ලද්දක් බවයි.", "URL": "https://sinhala.adaderana.lk/news.php?nid=57137", "Category": null, "Parent URL": null}