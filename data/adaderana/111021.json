{"Source": "Adaderana", "Timestamp": "May 30, 2019 08:45 pm", "Headline": "අද වන විට විදුලි බල මණ්ඩලයට බිලියන 80ක් පාඩුයි-පවිත්‍රා", "News Content": "හිටපු ජනාධිපති මහින්ද රාජපක්ෂ මහතාගේ පාලන සමයේ කිසිඳු අවස්ථාවක හදිසි විදුලිය මිලදී ගැනීමක් සිදු කොකළ බව පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය පවසයි. අද(30) කොළඹ පැවති මාධ්‍ය හමුවකට එක්වෙමින් මන්ත්‍රීවරිය මේ බව සඳහන් කළේය. එහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය මේ බව පැවසීය. “මහින්ද රාජපක්ෂ පාලන සමයේ කිසිඳු අවස්ථාවක හදිසි විදුලිය මිලදී ගැනීම් කළේ නැහැ. රටේ විදුලි හිගය ගැනත්, හදිසි විදුලි මිලදි ගැනීම් නිසා පාරිභෝගිකයාටත්, රටටත් වුනු හානිය ගැන සලකා බලා අඩු මිලට විදුලිය නිපදවීමේ බලාගාර නිර්මාණය කලා. රුපියල් 7 පමණ පිරිවැයකින් යුත් ෙනොරොච්චෝලේ ගල් අගුරු බලාගාරය එයින් ප්‍රධානයි. මෙගා වොට් 40කින් යුක්ත උමාඔය ජල විදුලි බලාගාරය අපි දෙන අවස්ථාවේ 80%ක් වැඩ අවසන්. මෙගාවොට් 25 කින් යුක්ත රෝඞ්ලන්ඞ් බලාගාරය අපි 40%ක් වැඩ අවසන් කරලා තිබුණා. මෙගාවොට් 35ක්න් යුක්ත මොරගහකන්ද ජල විදුලි බලාගාරයෙන් 70%ක් වැඩ අවසන් කරලා තිබුණා. මෙගාවොට් 25කින් යුක්ත මොරගොල්ල විදුලිබලාගාරයෙන් 25%ක් වැඩ අවසන් කරලා තිබුනේ. අපේ යුගයේ මෙවැනි විදුලි බලාගාර රැසක් ඇරඹුවත් ගෙවුනු වසර කිහිපයේ මේ රජය කිසිදු විදුලි බලාගාරයක් හැදුවේ නැහැ. ඒ කාලයේ හදපු විදුලි බලාගාර කිසිවක් විදුලි බල පද්ධතියට එකතු කරන්න පියවර ගත්තෙත් නැහැ. ඉන්දියානු රජයත් එක්ක මෙගා වොට්500 ගල් අගුරු බලාගාරයක් සාම්පූර්වල හදන්න සුදානම් කළා. ඒ සදහා ශ්‍රී ලංකා රජයත් ඉන්දියානු රජයත් එක්ව සමාගමක් හදලා සාම්පූර්වල ඒ සඳහා අවශ්‍ය ඉඩම් අත්පත් කරගැනීමත් කළා. ඒකකයක් රුපියල් 9ට ජාතික විදුලි බල පද්ධතියට එක් කරන්නයි සූදානම තිබුනේ. 2017 වර්ෂයේ මේ බලාගාරය අපේ පද්ධතියට එක් කරන්නයි සූදානම තිබුනේ. ටෙන්ඩර් කැදවලා බලාගාරය පටන් ගන්න විතරයි තිබුනේ. මේ ආන්ඩුවට ඕන වුනේ මඩි තර කර ගැනීමට පුද්ගලික විදුලි බලාගාර ගේනනයි. සාම්පුර්වල බලාගාරය හදන කොටසට අනෙක් කොටසට ජපන් අපේ මණ්ඩලයත් එක්ව මෙගාවොට් 700 තවත් විදුලි බලාගාරයක් හදන්න සූදානම් වුනා. විදුලි බල මණ්ඩලයේ කොටස ජපන් රජය ආධාරයක් විදියට දෙන්න එකග වෙලා තිබුනේ. 2014 වෙද්දි විදුලි බල මණ්ඩලය ලාභ ලබමින් තිබුනේ. අද මේ වන විට මණ්ඩලය බිලියන 80ක් පාඩුයි. ඒ බර දරන්න වෙන්නේ මේ රටේ මිනිස්සුන්ටයි. අපි සැලසුම් කළ විදියට අඩු මුදලකින් විදුලිය නිපදවූවා නම් අද විදුලි බිල 50%කින් අඩු කරන්න තිබුණා. අපේ රජය සමයේ 98%ට විදුලිය දුන්නා. මහින්ද රාජපක්ෂ මහතා විදුලි බල මණ්ඩලය මට දිලා කිව්වේ හැම නිවසකම විදුලි බල්බයක් දැලිවෙන්න ඕනේ කියලයි. ඉස්සර කදු මුදුනේ ගේකට විදුලිය ගන්නවා නම් ඒ මිනිස්සුන්ගේ වියදමෙන් කණු දාගන්න වුනා. කණු 10ක් විතර දාගෙන ගයිට් ගන්න ගියෝත් ඒ මිනිස්සුන්ට කවදාවත් විදුලිය ගන්න බැරි වෙන නිසා අපි පනත් වෙනස් කරලා සැම නිවසක් ඉදිරිපිටම කණුවක් හිටවූමේ වගකීම අපේ අමාත්‍යංශය ගත්තා. සමහර ගෙවල් තිබුණා ගේ දොරකඩ කණුවේ ඉදලා සම්බන්ධතාවය නිවසට ලබා ගැනීමේ විදයම් ගෙවා ගැනීමේ හැකියාව නැති. අමාත්‍යංශ නිලධාරීන් කැදවලා වැඩිපුර පාරිභොගිකයෝ ඉන්න තරමට මණ්ඩලයට ලාභ නිසා සම්බන්ධතා ගාස්තුව මණ්ඩලයෙන් ගෙවලා අවුරුදු 5කදි බිලෙන් කැපෙන විදියට ඒ නිවෙස්වලටත් විදුලිය දුන්නා.“", "URL": "https://sinhala.adaderana.lk/news.php?nid=111021", "Category": null, "Parent URL": null}