{"Source": "Adaderana", "Timestamp": "January 19, 2014 11:03 am", "Headline": "පොල්ගහවෙලදී කසළ තේ කිලෝ 40,000ක් සමග 23ක් අත්අඩංගුවට", "News Content": "පොල්ගහවෙල ප්‍රදේශයේ පොලිස් විශේෂ කාර්ය බලකාය සිදුකළ විශේෂ වැටලීමක දී අපනයනය කිරීම සඳහා සුදානම් කර තිබු කසළ තේ කිලෝග්‍රැම් 40,000 ක් සොයාගෙන තිබේ. පොලිස් විශේෂ කාර්ය බලකා බුද්ධි අංශයට ලැබුණු තොරතුරකට අනුව අද අලුයම මෙම වැටලීමේ දී පුද්ගලයින් 23 දෙනෙකු ද අත්අඩංගුවට ගෙන ඇති බව සඳහන්ය. ක්ෂණික මාර්ග බාධක යොදා සිදුකළ වැටලීමක දී කසළ තේ කිලෝ ග්‍රෑම් 14,000 ක් අඩංගු කන්ටේනරයක් සහ කසළ තේ කිලෝ ග්‍රෑම් 6,000 ක් අඩංගු ලොරි රථයක් සොයාගෙන ඇත. ඊට අමතරව බණ්ඩාව ප්‍රදේශයේ ගබඩාවක තිබී කසළ තේ කිලෝග්‍රෑම් 20,000 ක් සොයාගත් බව පොලිස් විශේෂ කාර්ය බලකාය සඳහන් කළේය. සැකකරුවන් සම්බන්ධයෙන් වැඩිදුර ප්‍රශ්න කිරීම් සිදුකරන බව පොලිස් විශේෂ කාර්ය බලකායේ පොලිස් පරීක්ෂක නදීක සිල්වා මහතා පැවසීය.", "URL": "https://sinhala.adaderana.lk/news.php?nid=40457", "Category": null, "Parent URL": null}