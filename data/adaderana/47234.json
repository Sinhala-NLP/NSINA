{"Source": "Adaderana", "Timestamp": "November 7, 2014 10:46 am", "Headline": "විග්නේෂ්වරන් මහ ඇමති වී පළමුවරට ඉන්දියාවට පය තබයි", "News Content": "ඉන්දියාවේ පැවැත්වෙන දේශනයකට සහභාගි වීම සඳහා උතුරු පළාත් මහ ඇමති සී.වී විග්නේෂ්වරන් ඉන්දියාව බලා අද (07) උදෑසන පිටත්ව ගොස් තිබේ. ලබන 9 වැනිදා චෙන්නායි හි මෙම දේශනය පැවැත්වීමට නියමිතය. විග්නේෂ්වරන්ද එහිදී දේශනයක් සිදුකිරීමට නියමිත බව පැවසේ. කෙසේ වුවද ඉන්දීය අගමැති වශයෙන් මෑතකදී පත්වූ නරේන්ද්‍ර මෝඩිගේ දිවුරුම්දීමේ උත්සවයට යාමට ජනපති මහින්ද රාජපක්ෂ මහතා කළ ආරාධනය විග්නේෂ්වරන් ප්‍රතික්ෂේප කර තිබිණ.", "URL": "https://sinhala.adaderana.lk/news.php?nid=47234", "Category": null, "Parent URL": null}