{"Source": "Adaderana", "Timestamp": "June 13, 2014 09:04 am", "Headline": "බුත්තල යතුරුපැදි අනතුරකින් අයෙක් මරුට", "News Content": "බුත්තල, මාළිගාවිල ප්‍රදේශයේ සිදුවු අනතුරකින් පුද්ගලයෙකු මියගොස් තිබේ. මාළිගාවිල දෙස සිට ඔක්කම්පිටිය දෙසට ගමන්ගත් යතුරුපැදියක් පැදිකරුට පාලනය කරගැනීමට නොහැකිවි අසළ තිබු බෝක්කුවක ගැටීමෙන් මෙම අනතුර සිදුව ඇත. අනතුරෙන් තුවාල ලැබු පැදිකරු රෝහලට ඇතුළත් කිරීමට පෙර මියගොස් ඇති අතර පසුපැදිකරු සුළු තුවාල ලබා ඇති බව පොලිසිය පැවසුවේය. යතුරුපැදියේ ගමන්ගත් දෙදෙනාම හිස් ආවරණ පැළඳ නොසිට ඇති බව ද පොලීසිය සඳහන් කළේය. අනතුර සම්බන්ධයෙන් බුත්තල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43936", "Category": null, "Parent URL": null}