{"Source": "Adaderana", "Timestamp": "February 26, 2016 10:44 am", "Headline": "උතුරු කොරියාවට තවදුරටත් සම්බාධක පැනවීමට යයි", "News Content": "උතුරු කොරියාවට තවදුරටත් සම්බාධක පැනවීම සඳහා අමෙරිකා එක්සත් ජනපදය එක්සත් ජාතීන්ගේ ආරක්ෂක කවුන්සිලය වෙත යෝජනා කෙටුම්පතක් ඉදිරිපත් කර තිබේ.උතුරු කොරියාව විසින් මෑතකදී සිදු කළ න්‍යෂ්ටික අතහදා බැලීම් සහ මිසයිල ගුවන් ගත කිරීමට එරෙහිව මෙම සම්බාධක පැනවෙන බව වාර්තා වෙයි.ඒ අනුව උතුරු කොරියාවට යැවෙන සහ උතුරු කොරියාවෙන් ලැබෙන සියළු භාණ්ඩ පරික්ෂාවට ලක් කිරීමට එක්සත් ජාතීන්ගේ සාමාජික රටවල් වලට සිදු වනු ඇත.ගත වූ වසර 20 ක පමණ කාලය තුළ උතුරු කොරියාවට පනවා ඇති සම්බාධක ඉහළම අවස්ථාවට පත්වීම මෙමඟින් සිදු වනු ඇති බව වාර්තා වෙයි.මේ පිළිබද ඡන්ද විමසීමක් මෙම සති අන්තයේදී පැවැත්විමට නියමිතව ඇත.", "URL": "https://sinhala.adaderana.lk/news.php?nid=57607", "Category": null, "Parent URL": null}