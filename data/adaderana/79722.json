{"Source": "Adaderana", "Timestamp": "November 10, 2017 04:22 pm", "Headline": "පියා මරා දුව දූෂණය කර මරන දඩුවම නියම වී සිටියදී සැගව සිටි ඝාතකයා කොටු කරගත් හැටි", "News Content": "නෝටන්බ්‍රිජ් පොලිස් වසමට අයත් අළුඔය ප‍්‍රදේශයේ ස්ත්‍රී දුෂණයක් සිදුකර මනුෂ්‍ය ඝාතනයක් සිදුකිරීම සම්බන්ධයෙන් මරණ දඬුවම නියම වූ පුද්ගලයෙක් අධිකරණය මඟහැර කොළඹ ප‍්‍රදේශයේසැඟව සිටියදී සිටියදී නෝටන්බ්‍රිජ් පොලීසිය මඟින් ඊයේ (11) අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ නෝටන්බ්‍රිජ් අළුඔය ප‍්‍රදේශයේ පදිංචි ඉලංගකෝන් තිසේරා නොහොත් කමලදාස් නැමැති පුද්ගලයෙකි.මොහු සහ ඔහුගේ සහෝදරයන් දෙදෙනෙකු විසින් 2009 වර්ෂයේ දිනක නෝටන්බ්‍රිජ් අළුඔය ප‍්‍රදේශයේ දී පියා ඝාතනය කර දුව දුෂණය කිරිමේ චෝදනාවට 2016 වර්ෂයේ මාර්තු මස 16 දින එම සැකකරුවන් තිදෙනාට මරණ දඬුවම නියම කර තිබේ.එම නියෝගය ලබා දෙන දිනයේ සහෝදරයන් දෙදෙනා පමණක් මහාධිකරණය වෙත ඉදිරිපත් වී ඇති අතර ප‍්‍රධාන චුදිතයා නඩු තින්දුව ප‍්‍රකාශයට පත්කරන අවස්ථාවේ අධිකරණය මඟහැර සිට ඇති බව නෝටන්බ්‍රිජ් පොලිසිය පැවසීය. එදින සිට පදිංචි ස්ථානය අතහැර කොළඹ ප‍්‍රදේශයේ කුලී වැඩ කරමින් සිටි මෙම සැකකරු සම්බන්ධයෙන් නෝටන්බ්‍රිජ් පොලීසියේ බුද්ධි නිලධාරීන් වෙත ලද තොරතුරක් මත ඔහුගේ ජංගම දුරකථනයක් ඔස්සේ උපාය දූතයකු මාර්ගයෙන් ලුහු බැඳ ගොස් අත්අඩංගුවට ගෙන ඇත.අත්අඩංගුවට ගත් වැරදි කරු අද (10) දිනයේ හැටන් දිසා විනිසුරු හා මහේස්ත‍්‍රාත් එස්.සරවරනරාජා මහතා වෙත ඉදිරිපත් කිරිමෙන් අනතුරුව බන්ධනාගාර නිලධාරින් හරහා නුවරඑළිය මහාඅධිකරණය වෙත ඉදිරිපත් කරන ලෙස නෝටන්බ්‍රිජ් පොලිසියට නියෝග කළේය.", "URL": "https://sinhala.adaderana.lk/news.php?nid=79722", "Category": null, "Parent URL": null}