{"Source": "Adaderana", "Timestamp": "August 3, 2010 10:30 am", "Headline": "දකුණට බදාදා දින රාජකාරි අනිවාර්යයි", "News Content": "දකුණු පළාත් රාජ්‍ය නිලධාරීන්ට බදාදා දින තම රාජකාරී ස්ථානයේ රැඳී සිටීම අනිවාර්යය කර තිබේ. දකුණු පළාත් ප්‍රධාන අමාත්‍ය ශාන් විජය ලාල් ද සිල්වා මහතාගේ උපදෙස් පරිදි වහාම ක්‍රියාත්මක වන පරිදි මෙම වැඩපිළිවෙල ක්‍රියාවට නංවා ඇති බව සඳහන්ය. බදාදා දිනය ආයතන ප්‍රධානීන් හා නිලධාරීන් ආයාතනය තුළ රැඳී සිටිමින් සේවය කළ යුතු නමුත් ඒ පිළිබඳව නිසි අවධානයකින් තොරව අදාළ නිලධාරීන් කාර්යාලයෙන් බැහැර වීම හේතුවෙන් මහජනතාවට ගැටලු රැසක් මතු වී ඇති බව අමාත්‍යවරයා පෙන්වා‍ දෙයි. මේ පිළිබඳව මහජනතාව ඉදිරිපත් කළ අදහස් සැලකිල්ලට ගනිමින් ප්‍රධාන අමාත්‍ය ශාන් විජය ලාල් ද සිල්වා මහතා පළාත් රාජ්‍ය නිලධාරීන්‍ට බදාදා රාජකාරි ස්ථානයේ රැඳී සිටීම අනිවාර්ය කර තිබේ.", "URL": "https://sinhala.adaderana.lk/news.php?nid=9999", "Category": null, "Parent URL": null}