{"Source": "Adaderana", "Timestamp": "March 18, 2015 09:50 am", "Headline": "පොලිස් කූඩුවේදී ගෙල සිරකරගෙන මැරිලා", "News Content": "ජා ඇල පොලීසියේ සිරමැදිරිය තුළදී සැකකරුවෙකු සියදිවි හානිකර ගෙන තිබේ.හෙරොයින් මත්ද්‍රව්‍ය ළඟ තබා ගැනීම හා ගෙවල් බිඳීමේ සිද්ධියක් සම්බන්ධයෙන් සැකපිට අත්අඩංගුවට ගත් පුද්ගලයෙකු මෙලෙස මියගොස් ඇතැයි සඳහන්ය.සැකකරු ජා ඇල, ඒකලවත්තේ පදිංචි 38 හැවිරිදි පුද්ගලයෙකු බව පැවසේ.අදාළ පුද්ගලයා ගෙල සිරකරගෙන ඇත්තේ ඔහු පැළඳ සිටි කලිසමේ තිබූ නූලක් පොලිස් කූඩුවේ ජනේලයක ගැට ගසා එය අධාරයෙනි.සැකකරු ඊයේ රාත්‍රී 11.30ට පමණ අත්අඩංගුවට ගෙන ඇති අතර අද උදෑසන 5ට පමණ ගෙල සිරකරගෙන මියගොස් ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=50042", "Category": null, "Parent URL": null}