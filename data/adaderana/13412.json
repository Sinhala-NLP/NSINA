{"Source": "Adaderana", "Timestamp": "January 11, 2011 10:05 am", "Headline": "මහ වැසි නිසා මාතලේ -වස්ගමුව මාර්ගය ගිලාබසියි", "News Content": "අධික වර්ෂාව හේතුවෙන් මාතලේ, වස්ගමුව මාර්ගය රත්තොට ප්‍රදේශයේ දී ගිලා බැසීමට පටන් ගෙන ඇති බව වාර්තා වේ. මෙම මාර්ගයේ මීටර් 100 ක පමණ ප්‍රමාණයක් පිපිරීමට ලක්ව ඇති බව අද දෙරණ වාර්තාකරු පවසයි. මේ හේතුවෙන් නිවාස 8ක පදිංචිකරුවන් ඉවත් කිරීමට පියවර ගෙන තිබේ. මේ අතර මාතලේ නුවර මාර්ගයේ කොටසක් ද ගිලා බැසීමේ අවදානමකට ලක්ව ඇති බැවින් ඒ පිළිබඳ සැලකිල්ලක් දක්වන ලෙස බලධාරීන් මහජනතා‍වගෙන් ඉල්ලා සිටියි.", "URL": "https://sinhala.adaderana.lk/news.php?nid=13412", "Category": null, "Parent URL": null}