{"Source": "Adaderana", "Timestamp": "March 5, 2018 06:44 pm", "Headline": "කෝච්චිය ජීවිතයක් නතර කරයි", "News Content": "කිලිනොච්චිය, පරන්තන් ප්‍රදේශයේදී යතුරුපැදියක් දුම්රියේ ගැටීමෙන් පුද්ගලයෙකු අද(05) දහවල් ජිවිතක්ෂයට පත්ව ඇති බව කිලිනොච්චිය පොලීසිය පවසයි. පරන්තන් දුම්රිය ස්ථානයට මීටර 150 ක පමණ දුරකින් යුතු අනාරක්ෂිත දුම්රිය හරස් මාර්ගයක් හරහා යතුරුපැදි‍යකින් ගමන් කිරීමට ගිය පුද්ගලයෙකු දුම්රියේ ගැටී ජිවිතක්ෂයට පත්ව ඇත. අනතුරින් කිලිනොච්චිය මලයාලපුරම් ප්‍රදේශයේ පදිංචි 36 හැවිරිදි තිදරු පියෙකු වු මාරියමුත්තු නාගරාසා නමැති පුද්ගලයෙකු ජිවිතක්ෂයට පත්ව ඇති බව පොලීසිය පැවසීය. මියගිය පුද්ගලයා සැළකිල්ලක් නොදක්වා දුම්රිය හරස්මාර්ගය හරහා යතුරුපැදිය දමා ඇති බවට ප්‍රදේශවාසීන් පවසයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=85208", "Category": null, "Parent URL": null}