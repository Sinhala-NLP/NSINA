{"Source": "Adaderana", "Timestamp": "June 8, 2010 08:04 am", "Headline": "පැනගිය තිදෙනෙක් යළි අල්ලති", "News Content": "මාළිගාකන්ද මහේස්ත්‍රාත් අධිකරණයෙන් පැනගිය සිරකරුවන්ගෙන් ති‍දෙනකු යළි අත්අඩංගුවට ගෙන තිබේ. පැනගිය සිරකරුවන්ගෙන් දෙදෙනකු පොලිසිය මගින් ද අනෙක් සිරකරු බන්ධනාගාර නිලධාරීන් විසින් ද අත්අඩංගුවට ගත් බව බන්ධනාගාර කොමසාරිස් මේජර් ජෙනරාල් වී. ආර්. ද සිල්වා මහතා පැවසුවේය. ඊයේ පස්වරුවේ මොවුන් යළි අත්අඩංගුවට ගෙන තිබේ. අධිකරණ කටයුතු වෙනුවෙන් මාළිගාකන්ද මහේස්ත්‍රාත් අධිකරණයට ගෙන ආ මෙම සිරකරුවන් බන්ධනාගාර නිලධාරීන්ගෙන් මිදී පලාගොස් ඇති බව බන්ධනාගාර දෙපාර්තමේන්තුවේ මාධ්‍ය ප්‍රකාශක කෙනත් ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=8875", "Category": null, "Parent URL": null}