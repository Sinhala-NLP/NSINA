{"Source": "Adaderana", "Timestamp": "September 19, 2010 09:05 am", "Headline": "ජෙයරාජ් ඝාතන සැකකරු තවදුරටත් රිමාන්ඩ්", "News Content": "හිටපු අමාත්‍ය ජෙයරාජ් ප්‍රනාන්දුපුල්ලේ මහතා ඝාතනය කිරීමේ සිද්ධියට අදාළව අත්අඩංගුවට ගත් සිංහල ජාතික සැකකරු තවදුරටත් රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කර තිබේ. මෙම සැකකරු ජෙයරාජ් ප්‍රනාන්දුපුල්ලේ මහතාගේ ගමන් බිමන් පිළිබඳ තොරතුරු එල්.ටී.ටී.ඊ සංවිධානය වෙත ලබාදී ඇති බව රහස් පොලිසිය අධිකරණයට වාර්තාවක් ඉදිරිපත් කරමින් පවසා ඇත. සැකකරු සම්බන්ධයෙන් සිදුකළ සියලු පරීක්ෂණ වාර්තා නීතිපතිවරයා වෙත යොමු කර ඇතැයි පවසන රහස් පොලිසිය නීතිපතිවරයාගේ උපදෙස් මත ඉදිරි ක්‍රියාමාර්ග තීරණය කරන බව ද අධිකරණයට දැනුම් දෙනු ලැබීය. අත්අඩංගුවට ගැනීමෙන් පසුව මෙම සැකකරු වසරකට අධික කාලයක් රහස් පොලිසිය මගින් හදිසි ‍නීති රෙගුලාසි යටතේ රඳවාගෙන ප්‍රශ්න කර තිබේ.", "URL": "https://sinhala.adaderana.lk/news.php?nid=10953", "Category": null, "Parent URL": null}