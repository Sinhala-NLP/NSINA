{"Source": "Adaderana", "Timestamp": "October 6, 2017 08:55 am", "Headline": "ගොවි සංවිධානවල කොන්ත්‍රාත් වටිනාකම මිලියන 5 දක්වා ඉහළ යයි", "News Content": "ගොවි සංවිධාන වෙත ලබා දෙන කොන්ත්‍රාත්වල වටිනාකම රුපියල් මිලියන 05ක් දක්වා ඉහළ නංවා තිබේ. මේ සඳහා ආර්ථික කළමනාකරණ පිළිබඳ අමාත්‍ය මණ්ඩල කමිටුවේ අනුමැතිය හිමිව ඇති බව වාරිමාර්ග හා ජල සම්පත් කළමනාකරණ රාජ්‍ය අමාත්‍යාංශය සඳහන් කළේය. වාරිමාර්ග අලුත්වැඩියා කිරිම, සුළු ඇළ මාර්ග සම්බන්ධ සේවා ප්‍රර්ධනය කිරිම ඇතුළු කාරණා වාරිමාර්ග දෙපාර්තමේන්තුව වෙත පැවරෙන කාර්යය වෙයි. නමුත් මෙම ව්‍යාපෘති ක්‍රියාත්මක කිරිමේදී ගොවි සංවිධාන වෙත ලබාදෙන කොන්ත්‍රත්වල වටිනාකම රුපියල් ලක්ෂ 02කට සීමා වී තිබු අතර ලක්ෂ 02කට වඩා වැඩි කොන්ත්‍රාත් විවිධ සමාගම් සහ කොන්ත්‍රාත්කරුවන් වෙත පැවරීම සිදු කෙරුණි. එහිදී ඉදිරිකිරිම් නිසි පරිදි සිදු නොවිම, ඒවායේ කල්පැවැත් පිළිබඳ ගැටළු මතුවිම සහ නිසි වේලාවට වැඩ නිම නොකිරිම වැනි ගැටළු මතුව තිබුණි. එම නිසා ගොවි සංවිධාන වෙත ලබා දෙන කොන්ත්‍රාත්වල වටිනාකම ලක්ෂ 05 දක්වා වැඩි කර එම ව්‍යාපෘති ගොවි සංවිධාන වෙත ලබාදීමට තීරණය කළ බව වාරිමාර්ග හා ජල සම්පත් කළමනාකරණ රාජ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=78391", "Category": null, "Parent URL": null}