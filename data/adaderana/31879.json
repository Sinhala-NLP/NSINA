{"Source": "Adaderana", "Timestamp": "February 24, 2013 08:35 am", "Headline": "වනාතවිල්ලුවේ බසයක් පෙරළෙයි", "News Content": "වනාතවිල්ලුව, නාගමඩුව වැව ඉදිරිපිටදී පුද්ගලික බස් රථයක් අනතුරට ලක්වීමෙන් පුද්ගලයන් අට දෙනෙකු තුවාල ලබා තිබේ. ඊයේ රාත්‍රී 8.20ට පමණ බස් රථය මාර්ගයෙන් ඉවතට පැන පෙරළී ඇති බව පොලීසිය පැවසුවේය. තුවාල ලැබුවන් වනාතවිල්ලුව රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා පුත්තලම රෝහලට මාරුකර යවා ඇත. බස් රථයේ රියදුරු සහ කොන්දොස්තරවරයා ද තුවාල ලැබුවන් අතර වන බව පොලීසිය කියයි.", "URL": "https://sinhala.adaderana.lk/news.php?nid=31879", "Category": null, "Parent URL": null}