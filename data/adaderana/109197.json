{"Source": "Adaderana", "Timestamp": "May 3, 2019 11:15 pm", "Headline": "දුම්රියක ගැටී දෙදෙනෙක් ජීවිතක්ෂයට", "News Content": "අහංගම කබලාන දුම්රිය හරස් මාර්ගයේ දී අද (03) සවස මාතර-මහනුවර දුම්රියේ ත්‍රිරෝද රථයක් ගැටී පුද්ගලයන් දෙදෙනකු මියගොස් ඇත. මෙම අනතුරෙන් මියගොස් ඇත්තේ අහංගම මිදිගම ප්‍රදේශයේ පදිංචිකරුවකු වන ඉසුරු චාමර ( 34) සහ සමන් ආනන්ද (41) නමැති අය වෙති. එක තරුණයෙක් එම ස්ථානයේදීම මියගොස් තිබු අතර අනෙක් තරුණයා කරාපිටිය රෝහල් රෝහල්ගත කිරීමෙන් පසු මියගොස් ඇති බව අහංගම පොලීසිය ප්‍රකාශ කර සිටියේය. මුරකරුවකු නොමැති දුම්රිය මාර්ගයට දැමු ත්‍රී රෝද රථය එක්වරම ක්‍රියා විරහිත වී ඇති අතර මාතර සිට මහනුවර බලා ධාවනය වෙමින් තිබු අංක 80 - 39 දරණ සීග්‍රගාමී දුම්රිය එහි ගැටී ඇත. මෙම අනතුර සම්බන්ධයෙන් අහංගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=109197", "Category": null, "Parent URL": null}