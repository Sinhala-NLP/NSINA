{"Source": "Adaderana", "Timestamp": "August 24, 2013 03:54 pm", "Headline": "තලවකැලේ ක‍ඩයක නීති විරෝධි දුම්වැටි", "News Content": "තලවකැලේ, දෙව්සිරිපුර ප්‍රදේශයේ වෙළෙඳසැලක් තුළ නීති විරෝධී දුම්වැටි අලෙවි කළ පුද්ගලයෙකු අත්අඩංගුවට ගෙන තිබේ. තලවකැලේ පොලිස් විශේෂ කාර්ය බලකා නිලධාරීන්ට ලද තොරතුරක් මත සැකකරු අත්අඩංගුවට ගෙන ඇති බව සඳහන්ය. එහිදි වෙළෙඳසැල තුළ තිබී නීති විරෝධී දුම්වැටි 84ක් පොලිසිය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන කටයුතු සඳහා තලවකැලේ පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=36870", "Category": null, "Parent URL": null}