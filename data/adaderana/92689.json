{"Source": "Adaderana", "Timestamp": "July 17, 2018 11:01 am", "Headline": "ජාතික විගණන පනතට කථානායක අත්සන් තබයි", "News Content": "ජාතික විගණන පනත් කෙටුම්පතට කථානායක කරු ජයසූරිය මහතා විසින් අත්සන් තබා තිබේ. මෙම ජාතික විගණන පනත් කෙටුම්පත පසුගිය 05 දා පාර්ලිමේන්තුවේ දී ඡන්ද විමසීමකින් තොරව සම්මත වී තිබේ. පනත් කෙටුම්පත කාරක සභාවේ දී සලකා බලා සංශෝධන සහිතව සම්මත වූ බව නියෝජ්‍ය කථානායක ආනන්ද කුමාරසිරි මහතා පාර්ලිමේන්තුව වෙත දන්වා සිටියේ ය. විගණන සේවා කොමිෂන් සභාවේ බලතල, කාර්ය සහ කර්තව්‍ය පිළිබඳ විධිවිධාන සැලැස්වීම සඳහා ද, ජාතික විගණන කාර්යාලය සහ ශ්‍රී ලංකා රාජ්‍ය විගණන සේවය පිහිටුවීම සඳහා ද රාජ්‍ය මූල්‍ය පිළිබඳ විගණකාධිපතිවරයාගේ කාර්යභාරය නිශ්චිතව දැක්වීම සඳහා ද ඒ හා සම්බන්ධ හෝ ඊට අනූෂාංගික කරුණු සඳහා විධිවිධාන සැලැස්වීම පිණිස ද වූ පනතකි.", "URL": "https://sinhala.adaderana.lk/news.php?nid=92689", "Category": null, "Parent URL": null}