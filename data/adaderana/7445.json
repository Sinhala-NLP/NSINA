{"Source": "Adaderana", "Timestamp": "March 22, 2010 01:55 pm", "Headline": "ජනාධිපති යටතේ එ.ජා.ප ආණ්ඩුවක්", "News Content": "ජනාධිපතිවරයා විධායකයේ කටයුතු කළද එළඹෙන මහ මැතිවරණයෙන් එක්සත් ජාතික පක්ෂ ආණ්ඩුවක් පිහිටුවීමට කටයුතු කරන බව එ.ජා.ප මාධ්‍ය ප්‍රකාශක ගයන්ත කරුණාතිලක මහතා පවසයි. මෙම මහ මැතිවරණයෙන් 2/3ක බලයක් ලැබුණොත් මේ රටේ ජනතාවට ප්‍රාණ භුක්තිය හෝ නැති වන බව හෙතෙම කියා සිටියේ අද පැවති මාධ්‍ය හමුවකට සහභාගී වෙමිනි. එ.ජා.ප ආණ්ඩුවක් බලයට පත් වූ පසු රට දැනට අරගෙන යන අත්තනෝමතික ගමන නවත්වා රට යහපත් දිශාවට යොමු කරන බව ද ඔහු කියා සිටියේය. මහ මැතිවරණයෙන් පසු විදුලිය,ජලය,ප්‍රවාහන,ආදී ක්ෂේත්‍රයන්හි පමණක් නොව අත්‍යවශ්‍ය බඩු භාණ්ඩවල ඇතුළු සියලු දේහි මිල වැඩිවන බවද මන්ත්‍රීවරයා පෙන්වා දුන්නේය.", "URL": "https://sinhala.adaderana.lk/news.php?nid=7445", "Category": null, "Parent URL": null}