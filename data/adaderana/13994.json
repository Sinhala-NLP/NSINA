{"Source": "Adaderana", "Timestamp": "February 5, 2011 10:28 am", "Headline": "අනුරාධපුරයට පැමිණීමෙන් වළකින්නැයි වන්දනාකරුවන්ගෙන් ඉල්ලයි", "News Content": "අනුරාධපුර ප්‍රදේශයට පැමිණීමෙන් වළකින ලෙස සියලු වන්දනාකරුවන්ගෙන් අනුරාධපුර දිස්ත්‍රික් ලේකම් එච්. එම්. කේ. හේරත් මහතා ඉල්ලීමක් කරයි. අනුරාධපුර ප්‍රදේශයේ පවතින ජලගැලීම් තත්ත්වය හේතුවෙන් මෙම දැනුම් දීම සිදුකරන බව ඔහු පවසයි. දිස්ත්‍රික්කයට බලපා තිබෙන ජලගැලීම් තත්ත්වය මෙතෙක් පහව ගොස් නොමැති අතර ප්‍රදේශයේ වැසි සහිත කාලගුණය ද තවදුරටත් පවතින බව හෙතෙම පෙන්වාදෙයි. ජලාශ බොහොමයක් ද පිටාර මට්ටමේ පවතින බව දිස්ත්‍රික් ලේකම්වරයා සඳහන් කරයි. රාජාංගණය ජලාශයේ ද තවත් වාන් දොරටු 3 ක් අද(05) පෙරවරුවේ විවෘත කිරීමට සිදුවන බව දිස්ත්‍රික් ලේකම්වරයා ප්‍රකාශ කළේය.", "URL": "https://sinhala.adaderana.lk/news.php?nid=13994", "Category": null, "Parent URL": null}