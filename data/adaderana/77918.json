{"Source": "Adaderana", "Timestamp": "September 23, 2017 11:32 am", "Headline": "පයින් ගිය කත යතුරුපැදියට යටවේ", "News Content": "කඩවත, දළුපිටිය ප්‍රදේශයේ සිදු වූ යතුරුපැදි අනතුරකින් කාන්තාවක් මියගොස් තිබේ. යතුරුපැදියක් මාර්ගය හරහා ගමන් කරමින් සිටි කාන්තාවකගේ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතල තුවාල ලැබූ අදාළ කාන්තාව රාගම රෝහලට ඇතුළත් කර ප්‍රතිකාර ලබමින් සිටියදී මියගොස් තිබෙනවා. මියගොස් ඇත්තේ මහර, කඩවත ප්‍රදේශයේ පදිංචි 58 හැවිරිදි කාන්තාවක්ය. අනතුර සම්බන්ධයෙන් යතුරුපැදියේ රියදුරු අත්අඩංගුවට ගෙන ඇති අතර කඩවත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77918", "Category": null, "Parent URL": null}