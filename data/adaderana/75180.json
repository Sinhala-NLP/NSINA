{"Source": "Adaderana", "Timestamp": "July 12, 2017 04:58 pm", "Headline": "ජනපති හෙට බංග්ලාදේශයට යයි", "News Content": "තෙදින රාජ්‍ය සංචාරයක් සඳහා ජනාධිපති මෛත්‍රීපාල සිරිසේන මහතා හෙට බංග්ලාදේශය බලා පිටත්ව යාමට නියමිතව තිබේ.බංග්ලාදේශ අග්‍රමාත්‍ය ෂීක් හසීනා මහත්මිය කරන ලද ආරාධනාවකට අනුව ජනාධිපතිවරයා බංග්ලාදේශයේ සංචාරය කරන බව ජනාධිපති මාධ්‍ය අංශය සඳහන් කළේය.දෙරට අතර ආයෝජන ඉහළ නැංවීම, නාවික, අධ්‍යාපන, සංචාරක, ධීවර හා සෞඛ්‍ය යනාදී ක්ෂේත්‍රවල සබඳතා වැඩිදියුණු කිරීම පිළිබඳ මෙහිදී සාකච්ඡා පැවැත්වීමට නියමිතය.එමෙන්ම සංචාරය තුළදී දෙරටේ කෘෂිකර්ම, අධ්‍යාන, විදේශ කටයුතු පුහුණුවීම්, ආගමන හා විගමන යන ක්ෂේත්‍ර ආවරණය වන පරිදි අවබෝධතා ගිවිසුම් කිහිපයකටද අත්සන් තැබීමට නියමිත බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=75180", "Category": null, "Parent URL": null}