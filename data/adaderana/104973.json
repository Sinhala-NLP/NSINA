{"Source": "Adaderana", "Timestamp": "February 25, 2019 08:53 am", "Headline": "මෝටර් රථයකින් මස් කිලෝ 300ක් අරන් යද්දි මාට්ටු", "News Content": "බණ්ඩාරගම පොලිස් වසමේ රයිගම ප්‍රදේශයේ දී මෝටර් රථයකින් ගව මස් කිලෝ ග්‍රෑම් 300 ක් ප්‍රවාහනය කරමින් සිටි සැකකරුවන් දෙදෙනෙක් පොලීසිය විසින් අත්අඩංගුවට ගෙන තිබේ. ඊයේ(24) උදෑසන 10.50ට පමණ මෙය සිදුව තිබේ. එහිදී පොලීසියට ලද තොරතුරක් මත වැටලීම සිදු කර ඇත. වයස අවුරුදු 34 ක් හා 28 ක් වු මුස්ලිම් ජාතිකයින් දෙදෙනෙක් අත්අඩංගුවට පත්ව ඇති අතර, මොවුන් අම්බලන්තොට හා පුත්තලම ප්‍රදේශයේ පදිංචිකරුවන් බව පොලීසිය පවසයි. සැකකරුවන් අද(25) පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි. බණ්ඩාරගම පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=104973", "Category": null, "Parent URL": null}