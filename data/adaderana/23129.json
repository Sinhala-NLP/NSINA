{"Source": "Adaderana", "Timestamp": "March 28, 2012 03:11 pm", "Headline": "උතුරේ සංවර්ධනය ජාත්‍යන්තර බලපෑම් නිසා නෙවෙයි", "News Content": "දකුණේ සිදුකෙරෙන සංවර්ධනය හා සමාන සංවර්ධනයක් උතුරු ප්‍රදේශයේ සිදුකරන්නේ බ්‍රිතාන්‍යයේ හෝ අමෙරිකාවේ බලපෑම් හේතුවෙන් නොවන බව අමාත්‍ය නිමල් සිරිපාල ද සිල්වා මහතා පවසයි. මෙරට යළි යුද්ධයක් ඇති නොවීම සඳහා හදවතට එකඟ සංහිඳියා ක්‍රියාවලියක් මෙරටට ගෙනඑන බව අමාත්‍යවරයා සඳහන් කළේය. එය යුතුකමක් හා වගකීමක් වශයෙන් සලකන බව ද අමාත්‍යවරයා පවසයි. මීගහකිවුල ප්‍රාදේශීය සභා ගොඩනැගිල්ල ජනතා අයිතියට පත්කිරීම වෙනුවෙන් පැවති උත්සවයට එක්වෙමින් නිමල් සිරිපාල ද සිල්වා මහතා මේ අදහස් පළ කළේය. එහිදී වැඩිදුරටත් අදහස් දක්වමින් අමාත්‍යවරයා කියා සිටියේ ජාත්‍යන්තර ප්‍රජාවට උවමනා අයුරින් කටයුතු කළේ නම් ත්‍රස්තවාදය යන පිළිකාව ශ්‍රී ලංකාව නැමැති දේහයෙන් ඉවත් කිරීමට හැකි නොවනු ඇති බවයි.", "URL": "https://sinhala.adaderana.lk/news.php?nid=23129", "Category": null, "Parent URL": null}