{"Source": "Adaderana", "Timestamp": "April 19, 2016 03:05 pm", "Headline": " මැරතන් තරඟයෙන් දෙදරු පියා අවසන් ගමනේ!", "News Content": "සුරියවැව ප්‍රදේශයේ අවුරුදු උත්සවයක මැරතන් තරඟයකට සහභාගි වෙමින් සිටි පුද්ගලයෙකු තරඟය අතර තුර රෝගාතුර වීමෙන් පසු මියගොස් තිබේ.සුරියවැව ප්‍රාදේශීය ලේකම් කාර්යාලය හා පොලිසිය එක්ව 19 වනදා සංවිධානය කර තිබු බක්මහ උළෙලක මැරතන් ධාවනයකට සහභාගි වෙමින් සිටි සූරියවැව, කෝන්කැටිආර ධීවරගම ප්‍රදේශයේ දෙදරු පියෙකු තරඟය අතර තුර රෝගාතුර වීමෙන් පසු එසේ මියගොස් ඇත.මියගොස් ඇත්තේ වන්නිය වත්තේ දිවුල්කාරගේ රන්ජිත් විජේවික්‍රම නමැති (36) අයෙකි.ඔහුගේ බිරිඳ වන ඒ ජී.චාන්දනී මහත්මිය ප්‍රකාශ කළේ තම ස්වාමි පුරුෂයාට පපුවේ අමාරු තත්ත්වයක් තිබු හෙයින් මැරතන් ධාවන තරගයට සහභාගි නොවන ලෙස තමන් කීවත් එය නොඅසා තම ස්වාමියා එයට සහභාගි වූ බවයි .මේ අතර තරඟය සංවිධානය කළ නිලධාරීන් ප්‍රකාශ කළේ තරඟයට පෙර වෛද්‍ය පරීක්ෂයක්ද පැවැත්වූ බවයි.මේ සම්බන්ධයෙන් සුරියවැව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=59317", "Category": null, "Parent URL": null}