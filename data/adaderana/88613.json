{"Source": "Adaderana", "Timestamp": "May 6, 2018 12:01 pm", "Headline": " නීතියේ අාධිපත්‍ය ස්ථාපිත කර හොරුන්ට දූෂිතයන්ට දඬුවම්දීම එකම බලාපොරොත්තුවයි", "News Content": "ඒකාධිපති ආණ්ඩුවක් පරාජය කිරීමෙන් පසු රට තුළ ප්‍රජාතන්ත්‍රවාදය ස්ථාපිත කර එමෙන්ම නීතියේ අාධිපත්‍ය ස්ථාපිත කර හොරුන්ට දූෂිතයන්ට දඬුවම් දීමට හා යුක්තිගරුක සමාජයක් ඇති කිරීමට කම්කරු ජනතාව තුළත් මධ්‍යම පාන්තිකයන් තුළ මෙන්ම සියලුම ජනතාව තුළ ඇති බලාපොරොත්තුවක් බව රාජ්‍ය අමාත්‍ය අජිත් පී. පෙරේරා මහතා පවසයි. එත්සත් ජාතික පක්ෂයේ මැයි දින සැමරුමට අද (06) එක්වෙමින් ඒ මහතා මේ බව පැවසීය. හොරුන්ට දූෂිතයන්ට එරෙහිව පොලිස් පරීක්ෂණ අවසන් කිරීම සඳහා වසර තුනක් තුළ තම ආණ්ඩුව විශාල වශයෙන් මහන්සි වූ බවත් එහෙත් අධිකරණ පද්ධතියේ පවතින අකාර්යක්ෂමතාව නිසා දූෂිතයන්ට නියමිත ස්ථානයට යැවීමට නොහැකි වී ඇති බව ඔහු පැවසීය. හොරුන්ට දූෂිතයන්ට දඬුවම් දීම සඳහා ත්‍රිපුද්ගල දූෂණ විරෝධී මහාධිකරණ පිහිටුවා දිනපතා නඩු අසා පරණ හොරුන්ට මෙන්ම තම ආණ්ඩුව බලයට පත්වීමෙන් අනතුරුව හොරකම් කරන ලද අලුත් හොරුන්ටද දඬුවම් දීමට කටයුතු කරන බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=88613", "Category": null, "Parent URL": null}