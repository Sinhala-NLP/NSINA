{"Source": "Adaderana", "Timestamp": "July 13, 2010 02:54 pm", "Headline": "සනත් හා වාස් ගැනත් සලකා බලනවා", "News Content": "සනත් ජයසූරිය පමණක් නොව චමින්ද වාස් ද 2011 ලෝක කුසලාන තරගාවලිය නියෝජනය කිරීම සඳහා ශ්‍රී ලංකා කණ්ඩායමට එක්කරගැනීම සම්බන්ධයෙන් සලකාබලන බව ජාතික තේරීම්කාරක කමිටු සභාපති අරවින්ද ද සිල්වා මහතා පවසයි. ඔවුන් පිළබඳව අවධානයෙන් සිටින බවත්, අවශ්‍යතාවයක් මතුවුවහොත් අනිවාර්යයෙන්ම ඔවුන් වෙත ක්‍රීඩා කිරීමේ අවස්ථාව ලබාදෙන බව ද සභාපතිවරයා සඳහන් කරයි. අද දෙරණ වෙත අදහස් දක්වමින් අරවින්ද ද සිල්වා මහතා මේ බව ප්‍රකාශ කළේය. තරුණ ක්‍රීඩකයින්ට අවස්ථාව ලබාදීම සම්බන්ධයෙන් එම තීරණය බලපෑමක් නොවන බවත්, ඔවුන් වෙත පළමුව අවස්ථාව ලබාදෙන බවත් එහිදී ඒ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=9581", "Category": null, "Parent URL": null}