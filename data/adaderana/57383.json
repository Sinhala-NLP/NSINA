{"Source": "Adaderana", "Timestamp": "February 19, 2016 03:23 pm", "Headline": "කසළ තේ ගබඩාවක් වටලයි", "News Content": "බද්දේගම, මද්දේවෙළ, ඇත්කඳුර ප්‍රදේශයේ බලපත්‍ර නොමැතිව කසළ තේ ගබඩාකර තිබූ ස්ථානක් පොලිස් විශේෂ කාර්ය බලකා නිලධාරීන් විසින් වටලා තිබේ.පොලිස් විශේෂ කාර්ය බලකායේ බුද්ධි අංශ නිලධාරීන්ට ලද තොරතුරක් මත එම වැටලීම සිදු කර ඇති බව සඳහන්ය.එහිදී ගබඩා කර තිබූ කසළ තේ කිලෝග්‍රෑම් 6445ක ප්‍රමාණයක් පොලිස් විශේෂ කාර්ය බලකාය භාරයට ගෙන තිබේ.එම ස්ථානයේ ගබඩා භාරකරු ලෙස සිටි පුද්ගලයෙකු අත්අඩංගුවට ගෙන ඇති අතර ඔහු වැඩිදුර විමර්ශන සඳහා බද්දේගම පොලිස් ස්ථානයට භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=57383", "Category": null, "Parent URL": null}