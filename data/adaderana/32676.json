{"Source": "Adaderana", "Timestamp": "March 23, 2013 07:37 pm", "Headline": "8 වැනි දැයට කිරුළ කුරුණෑගල - ජනපති කියයි", "News Content": "8 වැනි දැයට කිරුළ ප්‍රදර්ශනය කුරුණෑගලදී පවත්වන බව ජනාධිපති මහින්ද රාජපක්ෂ මහතා පවසයි. අම්පාර හාඩි උසස් තාක්ෂණ පර්යේෂණ ආයතන පරිශ්‍රයේ මෙවර පැවැත්වෙන 07 වන දැයට කිරුළ ප්‍රදර්ශනය අද (23) පස්වරුවේ නිලවශයෙන් විවෘත කිරීමෙන් පසු ජනාධිපතිවරයා මේ බව පැවසීය. කුරුණෑගල, කෑගල්ල හා පුත්තලම දිස්ත්‍රීක්කවල සංවර්ධන කටයුතු උදෙසා 8 වැනි දැයට කිරුළ කුරුණෑගල පැවැත්වීමට තීරණය කර ඇත. මෙවර අම්පාරේ සංවිධානය කර ඇති දැයට කිරුළ ප්‍රදර්ශනය ලබන 29 වැනිදා දක්වා පැවැත්වෙයි.", "URL": "https://sinhala.adaderana.lk/news.php?nid=32676", "Category": null, "Parent URL": null}