{"Source": "Adaderana", "Timestamp": "April 12, 2017 02:09 pm", "Headline": "කන්තලේ රිය අනතුරකින් අයෙක් මරුට", "News Content": "ත්‍රිකුණාමලය, හබරණ මාර්ගයේ කන්තලේ ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. ත්‍රිකුණාමලය දෙස සිට කන්තලේ දෙසට ධාවනය වූ වෑන් රථයක් රියදුරුට පාලනය කරගත නොහැකිව ප්‍රතිවිරුද්ධ දෙසින් පැමිණි යතුරුපැදියක ගැටී ඇති බව පොලිසිය සඳහන් කරයි. අනතුරින් තුවාල ලැබූ යතුරුපැදිකරු කන්තලේ රෝහලට ඇතුලත් කිරීමෙන් අනතුරුව මියගොස් තිබේ. මියගොස් ඇත්තේ කන්තලේ, ගං තලාව ප්‍රදේශයේ පදිංචිව සිටි 70 හැවිරිදි අයෙක් බව අනාවරණය වී ඇත. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර කන්තලේ පොලිසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=72016", "Category": null, "Parent URL": null}