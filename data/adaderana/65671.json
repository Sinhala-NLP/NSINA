{"Source": "Adaderana", "Timestamp": "November 3, 2016 01:22 pm", "Headline": " නියෝග අසාධාරණයි-ධීවරයින්ගෙන් චෝදනා", "News Content": "කරවල වේලීම සහ මාළු අලෙවි කිරීම සඳහා වෙරළ තීරයේ ඉදි කර ඇති ඉදිකිරීම් ඉවත් කරන ලෙසට වෙරළ සංරක්ෂණ දෙපාර්තමේන්තුව විසින් දැනුම් දීම හේතුවෙන් තමන් දුෂ්කරතා රැසකට පත්ව සිටින බව මාරවිල, හලාවත සහ වෙන්නප්පුව ධීවරයින් පවසයි.මුහුදෙන් අල්ලාගනු ලබන මසුන්ගෙන් වැඩි ප්‍රමාණයක් අලෙවි කරගත නොහැකි තත්ත්වයේ පසුවන බැවින් එම මසුන් කරවල සඳහා වේලීමට ධීවරයින් මෙම තාවකාලික ඉදිකිරීම් සිදුකර ඇති බව සඳහන්ය.මෙලෙස ඉදිකර ඇති තාවකාලික ඉදිකිරීම් වලට පිවිසීම සඳහා ධීවර අමාත්‍යංශය විසින් මාර්ගද ඉදිකර දී ඇති බව ධීවරයින් පෙන්වා දෙයි.එවැනි තත්ත්වයක් මත මෙම ඉදිකිරීම් ඉවත් කරන ලෙස වෙරළ සංරක්ෂණ දෙපාර්තමේන්තුව විසින් ලබාදෙන නියෝග අසාධාරණ බව ධීවරයින් පවසයි.", "URL": "https://sinhala.adaderana.lk/news.php?nid=65671", "Category": null, "Parent URL": null}