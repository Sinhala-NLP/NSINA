{"Source": "Adaderana", "Timestamp": "December 24, 2011 10:42 am", "Headline": "බස් වර්ජනය අත්හිටුවයි", "News Content": "බස්නාහිර පළාතේ ක්‍රියාත්මක පෞද්ගලික බස් වර්ජනය අත්හිටුවා තිබේ. බලධාරීන් ගැටලුව පිළිබඳ සාකච්ඡාවක් ලබාදී ඇති බැවින් වර්ජනය අත්හිටුවිමට තීරණය කළ බව සමස්ත ලංකා පෞද්ගලික බස් සමාගම් සමිති සම්මේලනයේ ලේකම් අංජන ප්‍රියන්ජිත් මහතා පැවසුවේය. ඒ අනුව බස්රථ ධාවනයේ යෙදවීමට පියවර ගන්නා ලෙස සියලු බස්රථ හිමියන්ගෙන් ඉල්ලා සිටින බව අංජන ප්‍රියන්ජිත් මහතා ප්‍රකාශ කළේය. බස්නාහිර පළාතේ පෞද්ගලික බස්රථ අතිරික්තයක් තිබියදීත් නව බස්රථ සඳහා බලපත්‍ර නිකුත් කිරීමට විරෝධය පළ කරමින් පෞද්ගලික බස්හිමියන් අද(24) දිනයේ මෙම වර්ජනය ක්‍රියාත්මක කර තිබුණි.", "URL": "https://sinhala.adaderana.lk/news.php?nid=20902", "Category": null, "Parent URL": null}