{"Source": "Adaderana", "Timestamp": "July 26, 2019 01:52 pm", "Headline": "නායකයෝ භාෂාව ගැන සංවේදී නෑ-ආනන්ද හිමි", "News Content": "කුමාරතුංග මුනිදාස මහතාගේ 132 වන උපත් සමරු උළෙල ඊයේ කොළඹදී පැවැත්වුණි. 'කුමාරතුංග මුනිදාස සිසුවරම' අනුස්මරණ ශිෂ්‍යත්ව ප්‍රදානයද ඊට සමගාමීව සිදුකෙරුණි . කුමාරතුංග මුනිදාස 132 වන උපත් සමරුව සහ 'කුමාරතුංග මුනිදාස සිසුවරම' අනුස්මරණ ශිෂ්‍යත්ව ප්‍රදානෝත්සවය කොළඹ ලක්ෂ්මන් කදිරගාමර් ආයතන පරිශ්‍රෙය්දී ඊයේ පස්වරුවේ පැවැත්වුණි. 2018 අ.පො.ස. සාමාන්‍ය පෙළ විභාගයෙන් 'සිංහල භාෂාව හා සාහිත්‍යය' විෂයට මුළු දිවයිනෙන්ම ඉහළම ලකුණු ලබාගත් මොණරාගල මහානාම මධ්‍ය මහා විද්‍යාලයේ හෂිණි පියුමිකා ශිෂ්‍යාවට මෙවර ශිෂ්‍යත්වය පිරිනැමුණා. කුමාරතුංග මුනිදාස පදනමේ සභාපති පූජ්‍ය ත්‍රිකුණාමලේ ආනන්ද හිමි ප්‍රකාශ කළේ කුමාරතුංගයන් එදා පල කළ අදහස් ජාතික සමඟියක් පතන වත්මන් අය කල්පනාවට ගත යුතු බවයි. අද ජාතිකත්වයේ නායකයන් භාෂාව පිළිබඳ සංවේදී අය නොවන බව ඒ හිමියන් වැඩි දුරටත් පැවසීය. කුමාරතුංග මුනිදාස පදනමේ ලේකම් ගෙවිඳු කුමාරතුංග මහතා සඳහන් කළේ තමන්ගේ මව් බසට ආදරය කරන දරු පරපුරක් බිහි විය යුතු බවයි.", "URL": "https://sinhala.adaderana.lk/news.php?nid=115076", "Category": null, "Parent URL": null}