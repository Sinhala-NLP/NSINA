{"Source": "Adaderana", "Timestamp": "November 2, 2013 09:36 am", "Headline": "විදුලි ස්ත්‍රික්කය පුපුරා 8ක් රෝහලේ", "News Content": "කටුනායක නිදහස් වෙළඳ කලාපයේ කර්මාන්ත ශාලාවක සේවිකාවන් 08 දෙනෙකු විදුලි ස්ත්‍රික්කයක් පුපුරායාමෙන් රෝහල් ගත කර තිබේ. විදුලි ස්ත්‍රික්කය පුපුරායන අවස්ථාවේ දී ඇති වු කම්පනය හේතුවෙන් මෙම සේවිකාවන් රෝහල් ගත කර ඇති බව පොලීසිය සඳහන් කළේය. සේවිකාවන් මීගමුව රෝහලට ඇතුළත් කිරීමෙන් පසු ප්‍රතිකාර ලබා රෝහලෙන් පිටත්ව ගොස් ඇත. සිද්ධිය සම්බන්ධයෙන් කටුනායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38546", "Category": null, "Parent URL": null}