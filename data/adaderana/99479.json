{"Source": "Adaderana", "Timestamp": "November 20, 2018 11:03 am", "Headline": "අනතුරු 2ක් ජීවිත 2ක් බිලි ගනී", "News Content": "බදුල්ල - කොළඹ ප්‍රධාන මාර්ගයේ කොට බෝධිය පන්සල අසල දී සිදුවු රිය අනතුරකින් පුද්ගලයෙකු මියගොස් තිබේ. බස් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු යතුරුපැදිකරු සහ පසුපැදිකරු බලංගොඩ රෝහලට ඇතුළත් කිරීමේ දී පසුපැදිකරු මියගොස් තිබේ. මියගොස් ඇත්තේ බලංගොඩ දෙල්වින්න ප්‍රදේශයේ පදිංචිව සිටි 31 හැවිරිදි අයෙක්. අනතුර සම්බන්ධයෙන් බස් රථ රියදුරු අත්අඩංගුවට ගෙන ඇති අතර බලංගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර පේදුරුතුඩුව යාපනය මාර්ගයේ මරතඩි කෝලිකඩ ප්‍රදේශයේ දී යතුරුපැදියක පදිකයෙකු ගැටීමෙන් අනතුරක් සිදුව ඇත. අනතුරෙන් බරපතල තුවාල ලැබු පදිකයා මන්දිගායි රෝහලට ඇතුළත් කර වැඩිදුර ප්‍රතිකාර සඳහා යාපනය රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. මියගොස් ඇත්තේ පේදුරුතුඩුව, පුලෝලි උතුර ප්‍රදේශයේ පදිංචිව සිටි 84 හැවිරිදි අයෙක්. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර පේදුරුතුඩුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99479", "Category": null, "Parent URL": null}