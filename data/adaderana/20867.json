{"Source": "Adaderana", "Timestamp": "December 22, 2011 10:17 am", "Headline": "  යතුරුපැදි‍ය වෑන් රථයක ගැටී යතුරුපැදිකරු මරුට", "News Content": "දඹුල්ල - කුරුණෑගල ප්‍ර‍ධාන මාර්ගයේ මැල්සිරිපුර ප්‍රදේශයේ සිදු වූ රිය අනතුරකින් පුද්ගලයෙකු ජීවීතක්ෂයට පත්ව තිබේ. යතුරු පැදියක් මාර්ගයෙන් ඉවතට පෙරළී වෑන් රථයක ගැටීමෙන් මෙම අනතුර සිදුවී ඇති බව ගොකරැල්ල පොලිසිය ප්‍රකාශ කරයි. අනතුරින් මිය ගොස් ඇත්තේ යතුරු පැදියේ ගමන් ගත් 50 හැවිරිදි ගිරිඋල්ල ප්‍රදේශයේ පදිංචිකරුවෙකි. වෑන් රථයේ රියදුරු අත්අඩංගුවට ගෙන ඇති අතර ගොකරැල්ල පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි. මේ අතර පොල්පිතිගම , මාඑළිය ප්‍රදේශයේ දී ට්‍රැක්ටරයක් පෙරළීමෙන් සිදු වූ අනතුරකින් පුද්ගලයෙකු මිය ගොස් තිබේ. අනතුරින් මිය ගොස් ඇත්තේ එම ට්‍රැක්ටරයේ රියදුරු වන 73 හැවිරිදි පුද්ගලයෙකු බව පොල්පිතිගම පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=20867", "Category": null, "Parent URL": null}