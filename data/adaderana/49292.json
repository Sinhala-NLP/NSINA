{"Source": "Adaderana", "Timestamp": "February 12, 2015 08:40 am", "Headline": "“දේශප්‍රිය මිනිහෙක්”", "News Content": "ජනතා පරමාධිපත්‍ය ආරක්ෂා කිරීම සඳහා පසුගිය ජනාධිපතිවරණයේ දී කැපවී ක්‍රියා කළ බව මැතිවරණ කොමසාරිස් මහින්ද දේශප්‍රිය මහතා පවසයි.මැතිවරණ කොමසාරිස්වරයා පෙන්වාදෙන්නේ පසුගිය ජනාධිපතිවරණයේ දී ජන්ද දායකයින් ජන්ද මධ්‍යස්ථාන වෙත ගෙනයාම තම එකම අරමුණ වු බවයි.මැතිවරණ කොමසාරිස්වරයාට සහ ඔහුගේ කාර්ය මණ්ඩලයට උපහාර පිදීම නිමිත්තෙන් කොළඹ බණ්ඩාරනායක සම්මන්ත්‍රණ ශාලාවේ පැවති උත්සවයකට එක්වෙමින් මහින්ද දේශප්‍රිය මහතා මෙම අදහස් පළ කළේය.මැතිවරණ කොමසාරිස්වරයා අධ්‍යාපනය ලැබු අම්බලන්ගොඩ ප්‍රජාපතී විද්‍යාලය, ධර්මාශෝක විද්‍යාලය හා පේරාදෙණිය විශ්ව විද්‍යාලයේ සමකාලීනයන් රැසක් එක්ව මෙම උත්සවය සංවිධානය කර තිබුණි.“දේශප්‍රිය මිනිහෙක්” නැමැති ග්‍රන්ථය දොරටවැඩීම ද මෙහිදී සිදුකෙරුණි.", "URL": "https://sinhala.adaderana.lk/news.php?nid=49292", "Category": null, "Parent URL": null}