{"Source": "Adaderana", "Timestamp": "September 22, 2011 08:04 am", "Headline": "ලිහිණියාගල කන්ද රක්ෂිතයේ ගින්න තවදුරටත් ", "News Content": "වලපනේ, ලිහිණියාගල කන්ද රක්ෂිතයේ ඊයේ(21) පස්වරුවේ හට ගත් ගින්න තවමත් පැතිරෙමින් තිබෙන බව ආපදා කළමනාකරණ මධ්‍යස්ථානය පවසයි. ගින්න මැඩපැවැත්වීම සඳහා මේ වන විටත් කටයුතු කරමින් සිටින බව නුවරඑළිය දිස්ත්‍රික් ආපදා කලමනාකරණ සම්බන්ධීකාරක එරන්දන හේමවර්ධන මහතා ප්‍රකාශ කළේය. පවතින වියළි කාළගුණ තත්ත්වය ගින්න මැඩපැවැත්වීමට බාධාවක් වී ඇති බව ඔහු සඳහන් කළේය. ගින්න මැඩපැවැත්වීමට උදෑසන කාලයේ ශ්‍රී ලංකා ගුවන් හමුදාවේ සහය ද ලබා ගැනීමට බලාපොරොත්තු වන බව එරන්දන හේමවර්ධන මහතා කියා සිටියේය. කෙසේ වෙතත් මේ වන විට රක්ෂිතයේ විශාල ප්‍රදේශයක් ගින්නෙන් හානියට පත්ව ඇති බව එරන්දන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18881", "Category": null, "Parent URL": null}