{"Source": "Adaderana", "Timestamp": "December 17, 2013 09:29 am", "Headline": "අදත් ප්‍රදේශ කිහිපයකට වැසි ", "News Content": "දිවයිනට ගිනිකොන දෙසින් වායුගෝලයේ කැළඹිලි තත්ත්වයක් දක්නට ලැබෙන බව කාලගුණ විද්‍යා දෙපාර්තමේන්තුව පවසයි. නිවේදනයක් නිකුත් කරමින් ඔවුන් පෙන්වා දෙන්නේ මේ හේතුවෙන් දිවයිනේ සහ දිවයින අවට මුහුදු ප්‍ර දේශවල තද සුළං සහ දිවයිනට ගිනිකොන දෙසින් වන මුහුදු ප්‍රදේශවල තද වැසි සහිත කාලගුණ තත්ත්වයක් බලාපොරොත්තු විය හැකි බවයි. පොතුවිල් සිට හම්බන්තොට හරහා ගාල්ල දක්වා වෙරළට ඔබ්බෙන් වන මුහුදු ප්‍රදේශ නිරන්තර වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. එම මුහුදු ප්‍රදේශවල සුළගේ වේගය විටක පැයට කිලෝමීටර් 70ක පමණ ඉහළ අගයක් ගන්නා අතර දිවයින වටා වන සෙසු මුහුදු ප්‍රදේශවල ද සුළගේ වේගය පැයට කිලෝමීටර් 60ක පමණ අගයක් ගන්නා බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=39645", "Category": null, "Parent URL": null}