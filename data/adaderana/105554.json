{"Source": "Adaderana", "Timestamp": "March 6, 2019 09:44 am", "Headline": "වරද කා අතේ ද? - දර්ශන සහිතයි", "News Content": "මීගොඩ බොරැල්ල මාර්ගයේ ගොඩගම මැදමණ්ඩිය ප්‍රදේශයේදී ටිපර් රථයක් හා යතුරු පැදියක් ගැටීමෙන් අනතුරක් සිදුව තිබේ. අතුරුගිරිය සිට ගොඩගම බලා ධාවනය වූ ටිපර් රථයක් හා ගොඩගම සිට අතුරුගිරිය බලා ධාවනය වූ යතුරු පැදියක් එකිනෙක ගැටීමෙන් ඊයේ(05) පස්වරුවේ මෙම අනතුර සිදුව තිබේ. අනතුරින් යතුරු පැදියේ ගමන් ගත් පුද්ගලයකු බරපතළ තුවාල ලබා හෝමාගම මූලික රෝහලට ඇතුළත් කර ඇති අතර ඔහු මේ වන විට දැඩි සත්කාර ඒකකයේ ප්‍රතිකාර ලබන බව රෝහල් ආරංචි මාර්ග සඳහන් කළේය. අනතුර අසල වෙළදසැලක තිබූ ආරක්ෂක කැමරාවක මෙලෙස සටහන්ව තිබුණි. ටිපර් රථයේ රියදුරු අතුරුගිරිය පොලීසිය විසින් අත්අඩංගුවට ගෙන ඇති අතර සැකකරු කඩුවෙල මහේස්ත්‍රාත් අධිකරණයට අද(06) ඉදිරිපත් කිරීමට නියමියි.", "URL": "https://sinhala.adaderana.lk/news.php?nid=105554", "Category": null, "Parent URL": null}