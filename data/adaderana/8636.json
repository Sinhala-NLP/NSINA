{"Source": "Adaderana", "Timestamp": "May 26, 2010 04:49 pm", "Headline": "විනය පරීක්ෂණයක් නැතිව ඉවත් කරන්න බෑ", "News Content": "තමන් තවදුරටත් එක්සත් ජාතික පක්ෂ කෘත්‍යාධිකාරී මණ්ඩලයේ කටයුතු කරන බව එම පක්ෂයේ පාර්ලිමේන්තු මන්ත්‍රී රංජිත් මද්දුමබණ්ඩාර මහතා පවසයි. කෘත්‍යාධිකාරී මණ්ඩලයෙන් ඉවත් කළ බවට කිසිදු දැනුම් දීමක් තමන් වෙත සිදුකර නොමැති බව හෙතෙම කියාසිටියි. කිසියම් අවස්ථාවක සාමාජිකයෙකු පක්ෂයෙන් ඉවත් කරන්නේ නම් ඔහුට අදාළව විනය පරීක්ෂණයක් සිදුකරන බව පෙන්වා දෙන රංජිත් මද්දුමබණ්ඩාර මහතා විනය පරීක්ෂණයේ දී තමාගේ නිවැරදිභාවය සනාථ කළ හැකි බව ද පවසයි. පක්ෂ සාමාජිකයෙකු බලහත්කාරයෙන් කිසිවෙකුටත් පක්‍ෂයෙන් ඉවත් කළ නොහැකි බව මද්දුම බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8636", "Category": null, "Parent URL": null}