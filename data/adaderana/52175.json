{"Source": "Adaderana", "Timestamp": "June 22, 2015 06:54 pm", "Headline": "එච්.වන්.එන්.වන් නිසා මරණ 24ක්", "News Content": "රෝහල් සෞඛ්‍ය කාර්ය මණ්ඩල වලට ඉන්ෆ්ලුවෙන්සා එච්. වන්.එන්. වන් වෛරස‍ය ආසාදනය වීම වැළැක්වීම සඳහා විශේෂ වැඩපිළිවෙළක් ක්‍රියාත්මක බව වසංගත රෝග විද්‍යා අංශය පවසයි.විශේෂඥ වෛද්‍ය ආනන්ද අමරසිංහ මහතා පැවසුවේ සෞඛ්‍ය සේවා අධ්‍යක්ෂ ජෙනරාල්වරයා විසින් සෞඛ්‍ය කාර්යමණ්ඩල වෙත විශේෂ උපදෙස් මාලාවක් නිකුත් කර ඇති බවයි.ඉන්ෆ්ලුවෙන්සා එච්.වන්.එන්.වන් වෛසරය ආසාදනය වීමෙන් වසරේ මේ දක්වා කාලය තුළ පුද්ගලයින් 24 දෙනෙකු ජීවිතක්ෂයට පත්ව ඇත.මියගිය අතර ගැබිණි මවුවරුන්ද සිටින බව වාර්තා විය.එම වෛරසය වැළඳුණු පුද්ගලයින්ට අවශ්‍ය ඖෂධ ඇතුළු සියලු ප්‍රතිකාර සේවා සඳහා අවශ්‍ය උපදෙස් සහ පහසුකම් සියලු රෝහල් වෙත ලබාදීමට සෞඛ්‍ය අමාත්‍යාංශය පියවර ගෙන ඇති බව ද විශේෂඥ වෛද්‍ය ආනන්ද අමරසිංහ මහතා පැවසුවේය.", "URL": "https://sinhala.adaderana.lk/news.php?nid=52175", "Category": null, "Parent URL": null}