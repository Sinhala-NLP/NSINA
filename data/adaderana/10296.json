{"Source": "Adaderana", "Timestamp": "August 17, 2010 06:40 pm", "Headline": "මර්වින්ගේ විනය පරීක්ෂණ කමිටුව නම් කෙරේ", "News Content": "ගම්පහ දිස්ත්‍රික් පාර්ලිමේන්තු මන්ත්‍රී මර්වින් සිල්වා මහතා සම්බන්ධයෙන් පැවැත්වෙන විනය පරීක්ෂණය සඳහා ශ්‍රී ලංකා නිදහස් පක්ෂය විසින් විනය පරීක්ෂණ මණ්ඩලය නම් කර තිබේ. තිදෙනකුගෙන් සමන්විත එම විනය පරීක්ෂණ මණ්ඩලයේ සභාපතිත්වය දරන්නේ ජනාධිපති නීතීඥ ජයන්ත වීරසිංහ මහතා විසිනි. මහින්ද සම‍රසේකර මහතා එම විනය පරීක්ෂණ මණ්ඩලයේ ලේකම්වරයා ලෙස කටයුතු කරන අතර නීතීඥ එන්.එම්. සහීඩ් මහතා විනය පරීක්ෂණ මණ්ඩලයේ සෙසු සාමාජිකයා වෙයි. සමෘද්ධි නිලධාරියෙකු ගස්බැඳීමේ සිද්ධිය පිලිබඳ මර්වින් සිල්වා මහතාට එල්ල වී ඇති චෝදනා සම්බන්ධ‍ෙයන් මෙම විනය පරීක්ෂණ මණ්ඩලය කරුණු විමසීමට නියමිතයි.", "URL": "https://sinhala.adaderana.lk/news.php?nid=10296", "Category": null, "Parent URL": null}