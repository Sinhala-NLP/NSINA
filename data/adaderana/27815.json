{"Source": "Adaderana", "Timestamp": "September 28, 2012 09:55 am", "Headline": "මගීන් වෙනුවට ගංජා ඇද්ද කොන්දොස්තර රිමාන්ඩ්", "News Content": "ඇඹිලිපිටියේ සිට වව්නියාව බලා ධාවනය වූ පෞද්ගලික මගී ප්‍රවාහන බස් රථයක ගංජා ප්‍රවහනය කිරීමේ චෝදනා මත එහි කොන්දොස්තරවරයා අත්අඩංගුවට ගෙන තිබේ. දඹුල්ල - කුරුණෑගල ප්‍රධාන මාර්ගයේ ගොකරැල්ල ප්‍රදේශයේ දී ඊයේ (27) පස්වරුවේ බස් රථය පරීක්ෂා කළ බව ගොකරැල්ල ‍පොලීසිය සඳහන් කළේය. එහිදී කොන්දොස්තරවරයා සතුව තිබූ ගංජා කිලෝග්‍රෑම් 4 ක් පමණ සොයා ගෙන ඇත. සැකකරු කුරුණෑගල මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 10 වන දින දක්වා රක්ෂිත බන්ධනාගරයේ තැබීමට නියෝග කෙරිණි.", "URL": "https://sinhala.adaderana.lk/news.php?nid=27815", "Category": null, "Parent URL": null}