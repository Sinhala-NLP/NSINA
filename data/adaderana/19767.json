{"Source": "Adaderana", "Timestamp": "November 3, 2011 03:51 pm", "Headline": "ඖෂධ නීතිගත සංස්ථාව හා නිෂ්පාදන සංස්ථාව ඒකාබද්ධ කිරීමට අනුමැතිය", "News Content": "රාජ්‍ය ඖෂධ නීතිගත සංස්ථාව සහ රාජ්‍ය ඖෂධ නිෂ්පාදන සංස්ථාව ඒකාබද්ධ කිරීමට කැබිනට් අනුමැතිය හිමිවී තිබේ. මෙම ආයතන ‍දෙක එක් ආයතනයක් ලෙස ඒකාබද්ධ කර රජය විසින් පාලනය කිරීම ජාතික ඖෂධ ප්‍රතිපත්තිය මගින් නිර්දේශයක් ලබා දී තිබුණි. ඒ සඳහා මේ වන විටත් අමාත්‍ය මණ්ඩල අනුමැතිය ලැබී ඇති බව ජනමාධ්‍ය අමාත්‍ය කෙහෙළිය රඹුක්වැල්ල මහතා කැබිනට් තීරණ දැනුම් දීමේ මාධ්‍ය හමුවට එක්වෙමින් ප්‍රකාශ කළේය. ඒ අනුව මෙම සංස්ථා දෙක ඒකාබද්ධ කිරීමට අවශ්‍ය පනත් කෙටුම්පත් සම්පාදනය කිරීම සඳහා නීති කෙටුම්පත් දෙපාර්තමේන්තුවට උපදෙස් ලබාදී තිබේ.", "URL": "https://sinhala.adaderana.lk/news.php?nid=19767", "Category": null, "Parent URL": null}