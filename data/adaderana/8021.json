{"Source": "Adaderana", "Timestamp": "April 27, 2010 07:35 am", "Headline": "බසයක් පෙරළී 31කට තුවාලයි", "News Content": "අනුරාධපුර, තලාව, තම්මැන්නාව මාර්ගයේ ගමන් ගත් පෞද්ගලික බස් රථයක් ජය ගඟට පෙරළීමෙන් පුද්ගලයින් 31 දෙනෙකු තුවාල ලබා රෝහල් ගත කර තිබේ. අනුරාධපුරයේ සිට හඟුරන්කෙත මහවැලි ගම්මානය කර ධාවනය වෙමින් තිබූ මෙම පෞද්ගලික බස් රථය ඊයේ පස්වරු 5. 40 ට පමණ ‍මෙම අනතුරට ලක්ව ඇති බව තලාව පොලිසිය පවසයි. අනතුරින් තුවාල ලැබූ පුද්ගලයින් 20 දෙනෙකු තලාව රෝහලේ ප්‍රතිකාර ලබන අතර තවත් පුද්ගලයින් 11 දෙනෙකු අනුරාධපුර රෝහලේ ප්‍රතිකාර ලබති. ප්‍රදේශයට තද වර්ෂාවක් ඇද හැලෙන අවස්ථාවේ මෙම අනතුර සිදු වී ඇති බව වාර්තා වේ.", "URL": "https://sinhala.adaderana.lk/news.php?nid=8021", "Category": null, "Parent URL": null}