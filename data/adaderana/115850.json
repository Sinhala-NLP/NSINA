{"Source": "Adaderana", "Timestamp": "August 6, 2019 10:48 am", "Headline": "මද්දකට හසු වු දැවැන්තයා", "News Content": "කවුඩුල්ල වන රක්ෂිතයේ සැරි සැරූ වන අලියෙකු මද්දකට හසුවී බරපතළ තුවාල ලබා සිට වන අලියෙකු කවුඩුල්ල ජාතික වන උද්‍යානයේ වනජීවි නිලධාරීන් විසින් සොයා ගෙන තිබේ. සතුන් දඩයම් කිරීම දඩයක්කරුවෙකු විසින් අටවා තිබූ මද්දකට මෙම වන අලියාගේ හොඬවැල බරපතළ ලෙස තුවාලවී ඇති බව අද දෙරණ වාර්තාකරු පවසයි. වහාම ක්‍රියාත්මක වු ගිරිතලේ වනජීවි පශු වෛද්‍ය ඒකකයේ නිලධාරින් හා කවුඩුල්ල ජාතික වන උද්‍යානයේ වනජීවි නිලධාරීන් වන අලියා නිර්වින්දනය කර ඇතාට ප්‍රතිකාර කිරීමට කටයුතු කර තිබේ. මෙලෙස තුවාල ලබා ඇත්තේ වයස අවුරුදු 10-15ත් අතර වු උස අඩි 7ක් වු ඇතෙකු වන බව වනජීවි නිලධාරීන් පවසයි. මද්ද ඉවත් කර තුවාලවලට ප්‍රතිකාර කිරීමෙන් අනතුරුව මෙම වන අලයා ඊයේ(05) කවුඩුල්ල රක්ෂියතපළවා හැර තිබේ.", "URL": "https://sinhala.adaderana.lk/news.php?nid=115850", "Category": null, "Parent URL": null}