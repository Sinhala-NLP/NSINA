{"Source": "Adaderana", "Timestamp": "January 25, 2017 05:05 pm", "Headline": "මාර්තුවේ දී ඩිජිටල් සමුළුවක්", "News Content": "ශ්‍රී ලංකාව ගෝලීය ඩිජිටල් කේන්ද්‍රස්ථානයක් බවට පත්කිරීමේ අරමුණින් ලබන මාර්තු මාසයේ දී මෙරට දී ඩිජිටල් සමුළුවක් පැවැත්වීමට නියමිතව තිබේ.මාර්තු මස 23 සහ 24 යන දෙදින තුළ අදාළ සමුළුව පැවැත්වීමට නියමිත අතර ඊට අදාළ කටයුතු සිදුකිරීම සඳහා විදුලි සංදේශ හා ඩිජිටල් යටිතල පහසුකම් අමාත්‍ය හරීන් ප්‍රනාන්දු මහතා ඉදිරිපත් කළ යෝජනාවට අමාත්‍ය මණ්ඩල අනුමැතිය හිමිව ඇති බව සඳහන් වේ.අදාළ සමුළුව සදහා ෆේස්බුක්, ගූගල්, සෝෂල් කැපිටල්, ඉන්ෆෝසිස් යන ක්ෂේත්‍රයේ ජාත්‍යන්තර කීර්තියක් සහිත ප්‍රවීනයන් සහ විධායක නිලධාරීන් සහභාගී වීමට නියමිතය.", "URL": "https://sinhala.adaderana.lk/news.php?nid=68565", "Category": null, "Parent URL": null}