{"Source": "Adaderana", "Timestamp": "July 19, 2019 01:33 pm", "Headline": "ඔස්ට්‍රේලියා-එංගලන්ත කාන්තා ටෙස්ට් තරගයේ දෙවන දිනය අදයි", "News Content": "සංචාරක ඔස්ට්‍රේලියානු කාන්තා කණ්ඩායම සහ එංගලන්ත කාන්තා කණ්ඩායම අතර පැවැත්වෙන ටෙස්ට් තරගය දෙවන දිනය අද (19)යි. කාසියේ වාසිය දිනු ඔස්ට්‍රේලියානු කාන්තා කණ්ඩායම පළමුවෙන් පන්දුවට පහර දීමට තීරණය කළේය. ඒ අනුව ඊයේ (18) දිනය නිමාවනවිට ඔවුන් කඩුලු 03ක් දැවී ලකුණු 265ක් ලබා සිටියේය. නොදැවී පන්දුවට පහර දෙන එලිස් පෙරී ලකුණු 84ක් සහ රේචල් හේනස් ලකුණු 54ක් ලබා සිටියි.", "URL": "https://sinhala.adaderana.lk/news.php?nid=114501", "Category": null, "Parent URL": null}