{"Source": "Adaderana", "Timestamp": "November 26, 2010 08:07 am", "Headline": "නැගෙනහිර නව පාලම් 5 ක් ඉදිකිරීමට ජපානයෙන් බිලියන 1.5ක්", "News Content": "නැගෙනහිර පළාතේ නව පාලම් 5 ක් ඉදිකිරීම සඳහා ජපාන රජය විසින් ‍රුපියල් බිලියන 1 .5ක මුදලක් ලබාදී තිබේ. ශ්‍රී ලංකාවේ ජපාන තානාපති කුනියෝ තකහෂි සහ මුදල් හා ක්‍රම සම්පාදන අමාත්‍යාංශ ලේකම් ආචාර්ය පී. බී. ජයසුන්දර යන මහත්වරුන් විසින් අදාළ ගිවිසුමට ඊයේ(25) අත්සන් කෙරුණි. මඩකළපුව -ත්‍රිකුණාමලය මාර්ග‍යේ පනිච්චන්කේනි පාලම, පේ‍රාදෙණිය -බදුල්ල චෙන්කලඩි මාර්ගයේ පුලවාඩි පාලම ඇතුළු පාලම් 5ක් මේ යටතේ ඉදිකෙරෙනු ඇත. මාර්ග සංවර්ධන අධිකාරිය යටතේ අදාළ ව්‍යාපෘති ක්‍රියාත්මක කිරීමට සැලසුම් කර තිබේ.", "URL": "https://sinhala.adaderana.lk/news.php?nid=12399", "Category": null, "Parent URL": null}