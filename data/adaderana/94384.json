{"Source": "Adaderana", "Timestamp": "August 14, 2018 12:37 pm", "Headline": " රීදිපොකුණ කැළඹෙයි", "News Content": "වැලිකන්ද, රීදීපොකුණ ගම්මානයේ ළිඳකට වැටී සිටි වයස අවුරුදු 10 ක පමණ වල් ඌරෙකු මහත් පරිශ්‍රමයක් දරා ගොඩට ගැනීමට සමත් ව තිබේ. ඊයේ (13) දහවල් මෙම වල් ඌරා ළිඳ තුළට වැටී ඇති අතර, ගම්වාසීන්ගේ මෙන්ම පොළොන්නරුව අඩෙවි වන ජීවි නිලධාරීන් හා සිවිල් ආරක්ෂක භටයන් එක්ව මෙම මෙහෙයුම දියත් කර ඇත. අවසානයේ ළිඳ තුළ සිරවී සිටි වල් ඌරා බේරා ගැනීමට බැකෝ යන්‍ත්‍රයක් යොදා ගෙන තිබේ. කෙසේ වෙතත් ළිඳෙන් ගොඩට ගත් වල් ඌරා ගම්මානය පුරා දිව ගොස් ඇති අතර, දළ සහිත ඌරෙකු වීම නිසා ගම්වාසීන් මහත් බියට පත්ව සිට තිබේ. පසුව අලි වෙඩි දමා බිය ගන්වා ඌරා අල්ලා ගැනීමට වන ජීවි නිලධාරීන් සමත්ව තිබේ. පසුව ගිරිතලේ පශු වෛද්‍ය කාර්යාලය වෙත වල් ඌරා රැගෙන ගොස් ඇත.", "URL": "https://sinhala.adaderana.lk/news.php?nid=94384", "Category": null, "Parent URL": null}