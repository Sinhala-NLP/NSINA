{"Source": "Adaderana", "Timestamp": "August 30, 2018 05:48 pm", "Headline": "ලක්ෂ 50 ක මැණික් හා රිදී භාණ්ඩ සොරාගත් 2ක් පොලිස් බාරයට", "News Content": "මැණික් හා ස්වර්ණාභරණ ජාත්‍යන්තර අලෙවි මධ්‍යස්ථානයකින් මැණික් හා රිදී භාණ්ඩ සොරාගත් පුද්ගලයින් දෙදෙනෙක් කොල්ලුපිටිය පොලීසිය විසින් අත්අඩංගුවට ගෙන තිබේ. සැකකරුවන් සොරා ගන්නා ලද භාණ්ඩවල වටිනාකම රුපියල් ලක්ෂ 50කි. කොළඹ ගාලුමෝදර ප්‍රදේශයේ පිහිටි මැණික් හා ස්වර්ණාභරණ ජාත්‍යන්තර අලෙවි මධ්‍යස්ථානයකින් මෙම සොරකම සිදුකර තිබුනේ පසුගිය 16 වැනිදායි. ඒ අනුව එම ආයතනයේ සේවකයෙකු හා සොරකම් කරන ලද භාණ්ඩ වලින් කොටසක් ලග තබා ගත් තවත් පුද්ගලයෙකු කොල්ලුපිටිය පොලිසිය විසින් සැකපිට අත්අඩංගුවට ගනු ලැබීය. එම මැණික් හා රිදී ආභරණ බහා තිබු සේප්පුව ව්‍යාජ යතුරක් අධාරයෙන් විවෘත කර අදාල භාණ්ඩ සොරාගත් බවයි පොලිසිය සිදුකල ප්‍රශ්න කිරීම් වලදි ආයතන සේවකයා පවසා ඇත. එහිදි ඔවුන් රුපියල් ලක්ෂ 50කට ආසන්න වටිනාකමකින යුත් මැණික් හා රිදී භාණ්ඩ සොරාගෙන තිබු බවයි පොලීසිය පැවසීය. සොරා ගන්නා ලද භාණ්ඩ කලුතර උතුර ආයතන සේවකයාගේ නිවසේ සගවා තිබියදී සොයාගෙන ඇති අතර අනෙක් කොටස බේරුවල ව්‍යාපාරිකයෙකු සන්තකයේ තිබියදී අත්අඩංගුවට ගෙන තිබේ. සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=95258", "Category": null, "Parent URL": null}