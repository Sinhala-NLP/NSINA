{"Source": "Adaderana", "Timestamp": "June 5, 2016 12:49 pm", "Headline": "තුන්කොන් දෙවන තරගය අද", "News Content": "බටහිර ඉන්දීය කොදෙව්, ඔස්ට්‍රේලියා සහ දකුණු අප්‍රිකානු කණ්ඩායම් අතර තුන්කොන් එක්දින ක්‍රිකට් තරගාවලියේ දෙවන තරගය අද(04) පැවැත්වෙයි.කොදෙව් කණ්ඩායම සහ ඔස්ට්‍රේලියානු කණ්ඩායම අතර එම තරගය පැවැත්වීමට නියමිතය.ආබාධයකට ලක්වීම හේතුවෙන් මාස 6ක කාලයක් ක්‍රිකට් පිටියෙන් ඉවත්ව සිටි ඔස්ට්‍රේලියානු කණ්ඩායමේ මිචෙල් ස්ටාක් අද පැවැත්වෙන තරගයට යළි කැඳවා ඇති බව වාර්තා වෙයි.තුන් කොන් තරගාවලියේ පළමු තරගය ලෙස කොදෙව් කණ්ඩායම සහ දකුණු අප්‍රිකානු කණ්ඩායම අතර පැවති තරගයෙන් කඩුලු 4ක ජයක් හිමිකර ගැනීමට කොදෙව් කණ්ඩායම සමත් වුණි.", "URL": "https://sinhala.adaderana.lk/news.php?nid=60802", "Category": null, "Parent URL": null}