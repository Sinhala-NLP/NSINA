{"Source": "Adaderana", "Timestamp": "July 6, 2014 04:50 pm", "Headline": "දංකොටුවෙන්  අභිරහස් මළ සිරුරක් හමුවෙයි ", "News Content": "දංකොටුව, ඇටියාවල ප්‍රදේශයේ වැලි කපන ලද වළක තිබී පුද්ගල මළ සිරුරක් සොයාගෙන තිබේ. දංකොටුව පොලීසියට ලද තොරතුරකට අනුව සිදුකළ සෝදිසියකදී මළ සිරුර සොයාගෙන ඇති බව පොලීසිය පැවසුවේය. අදාළ මරණය දින කිහිපයකට පෙර සිදුවූවක් බවට පොලීසිය සිදුකළ මූලික පරීක්ෂණ වලදී අනාවරණය වී තිබේ. කෙසේ වෙතත් මියගිය පුද්ගලයාගේ අනන්‍යතාව මෙතෙක් තහවුරු වී නොමැති අතර දංකොටුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44468", "Category": null, "Parent URL": null}