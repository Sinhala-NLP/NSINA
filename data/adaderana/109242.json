{"Source": "Adaderana", "Timestamp": "May 4, 2019 06:19 pm", "Headline": "කාදිනල් හිමිපානන් සහ විපක්ෂ නායක අතර හමුවක්", "News Content": "අගරදගුරු අතිඋතුම් මැල්කම් කාදිනල් රංජිත් හිමිපාණන් සහ විපක්ෂ නායක මහින්ද රාජපක්ෂ මහතා අතර හමුවක් සිදුව තිබේ. අගරදගුරු නිල නිවසේදී එම හමුව පැවති බව විපක්ෂ නායක කාර්යාලය සඳහන් කළේය. පාස්කු ඉරුදින ප්‍රහාර මාලාව සහ ඉන් අනතුරුව රට තුළ වර්තමානයේ පවතින තත්ත්වය සම්බන්ධයෙන් එහිදී සාකච්ඡා වී ඇති බව සඳහන්. රජය එකිනෙකාට චෝදනා එල්ල කර ගනිමින් සිටින මොහොතක අන්තවාදීන්ගේ අරමුණ වූ ජාතීන් සහ ආගම් අතර ඇති කිරීමට සැලසුම් කළ ව්‍යසනය නැවැත්වීමට කටයුතු කිරීම පිළිබඳව විපක්ෂ නායකවරයා අගරදගුරු හිමිපාණන් වෙත සිය ස්තූතිය පල කර ඇත. මෙම අවස්ථාවට ඒකාබද්ධ විපක්ෂයේ මන්ත්‍රිවරුන් පිරිසක් ද එක්ව සිටි බව විපක්ෂ නායක කාර්යාලය සඳහන් කළේය.", "URL": "https://sinhala.adaderana.lk/news.php?nid=109242", "Category": null, "Parent URL": null}