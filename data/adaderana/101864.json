{"Source": "Adaderana", "Timestamp": "January 6, 2019 07:06 am", "Headline": "හොර පාරෙන් ප්‍රංශයේ දූපතකට ගිය ලාංකිකයින් 7කට වැඩ වරදියි", "News Content": "නීති විරෝධී ලෙස රී යුනියන් දුපතට ඇතුළු වූ මෙරට ධීවරයින් හත් දෙනෙකු එරටින් පිටුවහල් කිරීමට තීරණය කර තිබේ. ප්‍රංශයට අයත් රී යුනියන් දූපතට නීති විරෝධී ලෙස ඇතුළු වූ මෙරට ධීවරයින් හත් දෙනෙකු පසුගියදා එරට ආරක්ෂක අංශ විසින් අත්අඩංගුවට ගනු ලැබීය. මීගමුව ප්‍රදේශයෙන් පසුගිය දෙසැම්බර් පස් වන දින මෙම ධීවරයින් පිරිස “ඔෂද පුතා” නමැති ධීවර යාත්‍රාවෙන් ධීවර කටයුතු සඳහා පිටත්ව ගොස් ඇති බව වාර්තා විය. මොවුන් නීති විරෝධී ලෙස රී යුනියන් දූපතට ඇතුළු වී ඇති අතර ඔවුන් එරටින් පිටුවහල් කිරීමට එරට රජය තීරණය කර තිබේ. ධීවර දෙපාර්තමේන්තුව සඳහන් කළේ ඒ අනුව පිටුවහල් කරනු ලැබු එක් ධීවරයෙකු ඊයේ දිනයේ දිවයිනට පැමිණ ඇති අතර තවත් දෙදෙනෙකු අද දිනයේ දිවයිනට පැමිණීමට නියමිත බවයි.", "URL": "https://sinhala.adaderana.lk/news.php?nid=101864", "Category": null, "Parent URL": null}