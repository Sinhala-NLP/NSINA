{"Source": "Adaderana", "Timestamp": "April 22, 2012 03:09 pm", "Headline": " වල් අලි ප්‍රහාරයකින් තිදෙනකුට තුවාලයි -වගා පාලු ගැන කීවත් බලධාරීන් නිහඬයි", "News Content": "ගනේවල්පොල - කැකිරාව ප්‍රධාන මාර්ගයේ මාන්කඩවල ප්‍රදේශයේ දී වල් අලියෙකු පහරදීමෙන් පුද්ගලයින් තිදෙනෙකු තුවාල ලබා තිබේ. ත්‍රීරෝද රථයකින් ගමන් කරමින් සිටිය දී මෙම පහරදීම සිදුව ඇති බව සඳහන්වේ. අද උදෑසන 5.45ට පමණ මෙම පහරදීම සිදුව ඇති අතර මෙහිදි තුවාල ලැබු එකම පවුලේ අඹුසැමි යුවළ සහ අවුරුදු ‍දෙකක් වයසැති දියණිය ප්‍රතිකාර සඳහා කැකිරාව රෝහලට ඇතුළත් කර තිබේ. ගතවු දින කිහිපය තුළ දී මාන්කඩවල ප්‍රදේශයට වල් අලි පැමිණ වගාවන්ට හා නිවාසවලට හානී සිදුකළ අතර ඒ සම්බන්ධයෙන් වන ජිවී නිලධාරීන් දැනුවත් කළ ද මෙතෙක් ඊට කිසිදු ක්‍රියාමාර්ගයක් ගෙන නොමැති බවට ප්‍රදේශවාසීහු චෝදනා කරති.", "URL": "https://sinhala.adaderana.lk/news.php?nid=23721", "Category": null, "Parent URL": null}