{"Source": "Adaderana", "Timestamp": "January 15, 2010 10:49 am", "Headline": "බුලත් කොළේ ජය ජනතාවටයි", "News Content": "බුලත් කොළයේ ජයග්‍රහණය ජනතාවගේ ජයග්‍රහණයක් බව ජනාධිපති මහින්ද රාජපක්ෂ මහතා පවසයි. එය ඒකීය රටක් පවත්වා ගෙන යාමට ප්‍රජාත්‍රන්තවාදය ආරක්ෂා කිරීමට සහ බියෙන් සැකෙන් තොරව ජීවත් වීමට හේතු වන බව ජනාධිපතිවරයා පෙන්ව‍ා දෙයි. අම්පාර ප්‍රදේශයේ පැවති ජනහමුවක් අමතමින් ජනාධිපතිවරයා මේ අදහස් පළ ක‍රන ලදී. එහි දී වැඩි දුරටත් අදහස් දැක් වූ ජනාධිපති මහින්ද රාජපක්ෂ මහතා පැවසුවේ ලබන 26 වනදා තමන්ට නියත ජයග්‍රහණයක් ලැබෙන බවයි.", "URL": "https://sinhala.adaderana.lk/news.php?nid=6075", "Category": null, "Parent URL": null}