{"Source": "Adaderana", "Timestamp": "January 2, 2011 12:06 pm", "Headline": "ගවයින් 7 දෙනෙකු යට කර මැරූ  තිදෙනෙකු අත්අඩංගුවට ", "News Content": "වව්නියාව, හොරොව්පතාන මාර්ගයේ ස්ථාන දෙකක දී ගවයින් 7 දෙනෙකු යට කර මරා දැමූ ලොරි රථ රියදුරෙකු ඇතුළු පුද්ගලයින් තිදෙනෙකු කැබිතිගොල්ලෑව පොලිසිය විසින් අත්අඩංගුවට ගෙන තිබේ. අදාළ රියදුරු විසින් පැද වූ ලොරි රථයට යට වී වව්නියාව, අම්බලන්ගොඩැල්ල ප්‍රදේශ‍යේ දී ගවයින් තිදෙනෙකු ද කුඩාකච්චකොඩිය ප්‍රදේශයේ දී ගවයින් සිව් දෙනෙකු ද මිය ගොස් ඇති බව සඳහන්ය. අදාළ සිද්ධිය පිළිබදව ප්‍රදේශවාසීන් පොලිසියට දැනුම් දීමෙන් අනතුරුව පලා ගිය ලොරි රථය සහ සැකකරුවන් පොලිසිය විසින් අත්අඩංගුවට ගෙන තිබේ. සැකකරුවන් හෙට(03) අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=13216", "Category": null, "Parent URL": null}