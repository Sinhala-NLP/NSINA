{"Source": "Adaderana", "Timestamp": "March 8, 2012 02:39 pm", "Headline": "අමෙරිකාවේ යෝජනාව රටට අහිතකර නෑ", "News Content": "අමෙරිකාවේ යෝජනා කෙටුම්පත සම්බන්ධයෙන් තම එකඟතාව පළ කරන බව දෙමළ ජාතික සන්ධාන පාර්ලිමේන්තු මන්ත්‍රී එම්. ඒ. සුමන්දිරන් මහතා පවසයි. එම යෝජනාව ශ්‍රී ලංකාවට එරෙහිව ඉදිරිපත් වූ යෝජනාවක් නොවන බව අද දෙරණ වෙත අදහස් දක්වමින් සුමන්දිරන් මහතා සඳහන් කළේය. එය ශ්‍රී ලංකා රජය මගින්ම පත්කරන ලද උගත් පාඩම් හා ප්‍රතිසන්ධානය පිළිබඳ ජනාධිපති කොමිසමේ වාර්තාව මගින් ඉදිරිපත් කරන ලද නිර්දේශ ක්‍රියාත්මක කිරීම සඳහා වන යෝජනාවක් පමණක් බව ඒ මහතා පෙන්වාදුන්නේය. එමනිසා අදාළ යෝජනාව රටට හිතකර යෝජනාවක් ලෙස තමන් දකින බව ද පාර්ලිමේන්තු මන්ත්‍රීවරයා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=22672", "Category": null, "Parent URL": null}