{"Source": "Adaderana", "Timestamp": "February 8, 2016 01:52 pm", "Headline": " දේශපාලන අරමුණු වෙනුවෙන් වෛද්‍ය නිලධාරින්ගේ සංගමය ප්‍රකාශ සිදුකරනවා", "News Content": "ඖෂධ නියාමන අධිකාරියේ සභාපති සහ ප්‍රධාන විධායක නිලධාරිවරයා නිසි ක්‍රමවේදයකින් තොරව ඉවත් කර ඇති බවට සිදු කරන ප්‍රකාශ සම්පූර්ණයෙන්ම ප්‍රතික්ෂේප කරන බව සෞඛ්‍ය අමාත්‍යවරයා පවසයි.සෞඛ්‍ය අමාත්‍ය රාජිත සේනාරත්න මහතා පවසන්නේ ඖෂධ නියාමන අධිකාරියේ සභාපතිවරයා සහ ප්‍රධාන විධායක නිලධාරියා තම ඉල්ලා අස්වීම් ලිපි සෞඛ්‍ය අමාත්‍යාංශය වෙත භාරදී ඇති බවයි.කෙසේ වෙතත් එම ඉල්ලා අස්වීම් ලිපි සම්බන්ධයෙන් මෙතෙක් කිසිදු අවසන් තීරණයක් ගෙන නොමැති බව අමාත්‍යවරයා පෙන්වා දී තිබේ.ඖෂධ නියාමන අධිකාරියේ සභාපතිවරයා සහ ප්‍රධාන විධායක නිළධාරියා නිසි ක්‍රමවේදයෙන් තොරව ඉවත් කර ඇති බවට පසුගියදා රජයේ වෛද්‍ය නිලධාරින්ගේ සංගමය චෝදනා කර තිබුණි.කෙසේ වෙතත් එවැන්නක් සිදුව නොමැති බව පවසන අමාත්‍යාවරයා පෙන්වා දෙන්නේ රජයේ වෛද්‍ය නිලධාරින්ගේ සංගමය දේශපාලන අරමුණු වෙනුවෙන් නොදන්නා සිද්ධි පිළිබඳ මාධ්‍ය ඉදිරියේ ප්‍රකාශ සිදු කරන බවයි", "URL": "https://sinhala.adaderana.lk/news.php?nid=57020", "Category": null, "Parent URL": null}