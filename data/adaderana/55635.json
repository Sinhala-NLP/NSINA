{"Source": "Adaderana", "Timestamp": "December 10, 2015 09:00 am", "Headline": "මානව හිමිකම් දිනය අදයි", "News Content": "ජාත්‍යන්තර මානව හිමිකම් දිනය අදට යෙදී තිබේ.සෑම වසරකම දෙසැම්බර් මස 10 වන දින ජාත්‍යන්තර මානව හිමිකම් දිනය ලෙස එක්සත් ජාතීන්ගේ සංවිධානය ප්‍රකාශයට පත් කර ඇත.1948 වසරේ දෙසැම්බර් මස 10 වන දින මානව අයිතිවාසිකම් පිළිබඳව විශ්ව ප්‍රකාශනය එක්සත් ජාතීන්ගේ මහ සභාව විසින් පිළිගනු ලබූ අතර 1950 වසරේ සිට සෑම වසරකම දෙසැම්බර් 10 වන දින මානව හිමිකම් දිනය සමරනු ලබයි.එක්සත් ජාතීන්ගේ සංවිධානයේ සාමාජිකයෙකු ලෙස ශ්‍රී ලංකාව ජාත්‍යන්තර මානව හිමිකම් දිනය සමරනු ලබන්නේ 1955 වසරේ සිටයි.ලොව පුරා මානව හිමිකම් ගැටලු පිළිබඳව දැනුවත් කිරීම, ප්‍රවර්ධනය කිරීම සහ මානව හිමිකම් තත්වය වැඩිදියුණු කිරීම ජාත්‍යන්තර මානව හිමිකම් දිනය සැමරීමේ අරමුණ වී ඇත.", "URL": "https://sinhala.adaderana.lk/news.php?nid=55635", "Category": null, "Parent URL": null}