{"Source": "Adaderana", "Timestamp": "May 26, 2011 10:50 am", "Headline": "තහනම් උත්තේජක භාවිතයට එරෙහිව දැඩි පියවර ගන්නවා", "News Content": "තහනම් උත්තේජක භාවිතයට එරෙහිව දැඩි පියවර ගන්නා බව ක්‍රීඩා අමාත්‍යාංශය පවසයි. තහනම් උත්තේජක භාවිතය ශීඝ්‍රයෙන් වර්ධනය වීම ක්‍රීඩාවේ පැවැත්මට තර්ජනයක් විය හැකි බැවින් මෙම තීරණය ගෙන ඇති බව ක්‍රීඩා අමාත්‍ය මහින්දානන්ද අලුත්ගමගේ මහතා සඳහන් කරයි. ඒ සඳහා ජාතික තහනම් නිවාරණ ආයතනයක් වෙනමම ස්ථාපිත කර ජාතික මට්ටමින් ක්‍රීඩකයින් දැනුවත් කිරීමේ ව්‍යාපෘතියක් ක්‍රියාත්මක කිරීමට ද නියමිතය. පාසල් මට්ටමේ සිට ජාතික හා ජාත්‍යන්තර මට්ටම දක්වා සියලුම ක්‍රීඩකයින් නිවැරදිව දැනුවත් කර තහනම් උත්තේජක භාවිතා කරන ක්‍රීඩකයින්ට මෙන්ම ඒ සඳහා යොමුකර පුහුණුකරුවන් හා ක්‍රීඩා සංගම්වලට ද දැඩි ක්‍රියාමාර්ග ගන්නා බව අමාත්‍යවරයා ප්‍රකාශ කළේය. ක්‍රීඩා වෛද්‍ය ආයතනය විසින් මේ වන විටත් චක්‍රලේඛන මගින් තහනම් උත්තේජක භාවිතා කිරීම පිළිබඳව ක්‍රීඩා සංගම් දැනුවත් කර ඇති බව මහින්දානන්ද අලුත්ගමගේ මහතා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=16339", "Category": null, "Parent URL": null}