{"Source": "Adaderana", "Timestamp": "June 29, 2018 06:13 pm", "Headline": "මාධ්‍ය ක්ෂේත්‍රයේ හිමිකාරීත්වය LTTE හිතවාදීන් අතට පත්වීම වළක්වන්න ජනපති මැදිහත්විය යුතුයි", "News Content": "මෙරට මාධ්‍ය ක්ෂේත්‍රයේ හිමිකාරීත්වය එල්.ටී.ටී.ඊ. හිතවාදීන්ට අතට පත්වීම වළක්වන ලෙස ජනාධිපතිවරයා මැදිහත් විය යුතු බව රාවනා බලය හා සිංහලේ ජාතික සංවිධානය පවසයි. ජනාධිපති ලේකම් කාර්යාලයට සන්දේශයක් භාර දීමෙන් අනතුරුව එම සංවිධාන මේ බව සඳහන් කළේය. මෙරට මාධ්‍ය ක්ෂේත්‍රෙය් හිමිකාරීත්වය එල්.ටී.ටී.ඊ. හිතවාදීන්ට ලැබීම වළක්වන ලෙස ඉල්ලා සන්දේශයක් භාර දීම සඳහා රාවනා බලය හා සිංහලේ ජාතික සංවිධානයේ භික්ෂූන් වහන්සේ අද (29) පෙරවරුවේ ජනාධිපති ලේකම් කාර්යාලය වෙත වැඩම කළේය. එහිදී අතිරේක ලේකම්වරයෙකු වෙත අදාළ සන්දේශය භාර දී තිබිණි. මෙහිදී මාධ්‍ය වෙත අදහස් දක්වමින් රාවනා බලය සංවිධානයේ ඉත්තෑකන්දේ සද්ධාතිස්ස හිමින් ප්‍රකාශ කළේ මෙරට ඇතැම් මාධ්‍ය ආයතන දෙමළ ඩයස්පෝරාව සතුවිමේ අවධානනමක් ඇති බවයි. උන්වහන්සේ පවසන්නේ ඇතැම් මූල්‍ය ආයතන ද එම ඩයස්පෝරාව වෙත පැවරිමේ අවධානමක් ද ඇති බවයි. එහිදී තවදුරටත් අදහස් දක්වමින් ඉත්තෑකන්දේ සද්ධාතිස්ස හිමි පැවසුවේ වත්මන් ආණ්ඩුව සහ එහි ඇතැම් මැති ඇමතිවරු ආරක්ෂක අංශ සාමාජිකයින්ට එරෙහිව බලය අයිතු ලෙස භාවිත කරමින් ඇති බවයි.", "URL": "https://sinhala.adaderana.lk/news.php?nid=91706", "Category": null, "Parent URL": null}