{"Source": "Adaderana", "Timestamp": "May 11, 2017 11:52 am", "Headline": " සාමදාන විනිශ්චයකාරවරුන් පත් කිරීමට අදාළ නීති සංශෝධනයට කැබිනට් අනුමැතිය", "News Content": "අධිකරණ කලාප හෝ කොට්ඨාශ මට්ටමින් පත් කිරීම වෙනුවට පරිපාලන දිස්ත්‍රික්ක සඳහා සාමදාන විනිශ්චයකාරවරුන් පත් කිරීමට අදාළව නීති සංශෝධනය සඳහා අවශ්‍ය ක්‍රියාමාර්ග ගැනීමට කැබිනට් අනුමැතිය හිමිව තිබේ.අධිකරණ අමාත්‍ය විජේදාස රාජපක්ෂ මහතා විසින් ඉදිරිපත් කළ යෝජනාවකට අනුව ඒ සඳහා අවශ්‍ය විධිවිදාන සැළසීම සඳහා 1978 අංක 02 දරණ අධිකරණ සංවිධාන පනතේ 45 වන වගන්තිය සංශෝධනය කිරීමට නියමිතය.ඒ සඳහා නීති කෙටුම්පත් සම්පාදක වෙත උපදෙස් ලබාදීමට අමාත්‍ය වරයාට බලය පවරා තිබේ.කලින් කලට අධිකරණ කලාප වෙනස්වීම හේතුවෙන් තනතුරේ කටයුතු කිරීම දුෂ්කර වන බවට සාමදාන විනිශ්චයකාරවරුන්ගෙන් ලැබුනු පැමිණිලි හේතුවෙන් නව සංශෝධන සිදු කිරීමට අපේක්ෂිතය.මීට අමතරව මහාධිකරණ විනිසුරුවරුන් සංඛ්‍යාව දස දෙනෙකුගෙන් ඉහළ නැංවීම සඳහා අධිකරණ සංවිධාන පනත සංශෝධනය කිරීමට ද කැබිනට් අනුමැතිය හිමිව තිබුණි.", "URL": "https://sinhala.adaderana.lk/news.php?nid=73058", "Category": null, "Parent URL": null}