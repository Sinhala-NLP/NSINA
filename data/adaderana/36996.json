{"Source": "Adaderana", "Timestamp": "August 29, 2013 05:07 pm", "Headline": "සබරගමුව සරසවියට ‍සම සෞඛ්‍ය පීඨයක්", "News Content": "සබරගමුව විශ්ව විද්‍යාලය යටතේ සම සෞඛ්‍ය පීඨයක් ආරම්භ කිරීමට කටයුතු යොදා ඇති බව එම විශ්ව විද්‍යාලයේ උපකුලපති මහින්ද රූපසිංහ මහතා පවසයි. රත්නපුර මහ රෝහල කේන්ද්‍ර කරගනිමින් එහි පාඨමාලා ආරම්භ කිරීමට කටයුතු කරන බව උපකුලපතිවරයා කියයි. සබරගමුව විශ්ව විද්‍යාලය තුළ පැන නැගී ඇති ගැටලු පිළිබඳ සබරගමුව පළාත් සභා සංකීර්ණයේ පැවති විශේෂ සාකච්ඡාවකදී සබරගමුව විශ්ව විද්‍යාල උපකුලපතිවරයා මේ බව කියා සිටියේය. එහිදී තවදුරටත් අදහස් දැක්වු උපකුලපතිවරයා කියා සිටියේ ලබන වසරේ මෙහි පාඨමාලා ආරම්භ කරන බවයි.", "URL": "https://sinhala.adaderana.lk/news.php?nid=36996", "Category": null, "Parent URL": null}