{"Source": "Adaderana", "Timestamp": "May 13, 2018 04:34 pm", "Headline": " පුරාවස්තු ලබා ගැනීමේ අරමුණින් කැණීම් කළ 1ක් මාට්ටු ", "News Content": "පුරාවස්තු ලබා ගැනීමේ අරමුණින් කැණීම් සිදු කරමින් සිටි පුද්ගලයෙකු කොස්ගම, කනම්පැලැල්ල ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකා පූගොඩ කඳවුරේ නිලධාරීන් කණ්ඩායමක් විසින් සිදු කළ වැටලීමකදී සැකකරු අත්අඩංගුවට ගෙන ඇති බව පොලීසිය සඳහන් කළේය. වැටලීම සිදු කරන අවස්ථාවේ එහි සිටි සැකකරුවන් තිදෙනෙකු පළාගොස් ඇති අතර එක් සැකකරුවෙකු අත්අඩංගුවට ගැනීමට හැකිව තිබේ. අත්අඩංගුවට ගත් සැකකරු දේවලගම ප්‍රදේශයේ පදිංචි 39 හැවිරිදි අයෙකු බවයි පොලීසිය පැවසුවේය. සැකකරු අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර කොස්ගම පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89033", "Category": null, "Parent URL": null}