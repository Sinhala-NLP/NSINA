{"Source": "Adaderana", "Timestamp": "March 15, 2017 07:37 pm", "Headline": "ප්‍රජාතන්ත්‍රවාදය අහුරමින් රජය කටයුතු කිරීම හෙළා දකිනවා", "News Content": "ඒකාබද්ධ විපක්ෂයේ මන්ත්‍රීවරුන්ට පාර්ලිමේන්තුව තුළ ප්‍රජාතන්ත්‍රවාදීව කටයුතු කිරීමට අවස්ථාව ලබානොදෙමින් ආණ්ඩුව ගෙන යන ක්‍රියාවලිය සම්පුර්ණයෙන්ම ප්‍රතික්ෂේප කරන බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. අද (15) කොළඹ පැවති ඒකාබද්ධ විපක්ෂයේ මාධ්‍ය හමුවට එක්වෙමින් දිනේෂ් ගුණවර්ධන මන්ත්‍රීවරයා මෙම අදහස් පල කළේය. මෙම මාධ්‍ය හමුවේ දී වැඩිදුරටත් අදහස් දැක්වු දිනේෂ් ගුණවර්ධන මන්ත්‍රීවරයා සඳහන් කළේ මාලබේ පෞද්ගලික වෛද්‍ය විද්‍යාලයට එරෙහිව සිදුකරන විරෝධතා ක්‍රියාමාර්ගවලට විසඳුම් ලබාදීමට රජය කටයුතු නොකරන බවයි. මේ අතර ඒකාබද්ධ විපක්ෂයේ මාධ්‍ය හමුවට එක්වෙමින් පාර්ලිමේන්තු මන්ත්‍රී ඩලස් අලහප්පෙරුම මහතා සඳහන් කළේ මැතිවරණය පැවැත්වීම මැතිවරණ කොමිසමේ සභාපතිවරයාගේ වගකීමක් බවයි.", "URL": "https://sinhala.adaderana.lk/news.php?nid=70928", "Category": null, "Parent URL": null}