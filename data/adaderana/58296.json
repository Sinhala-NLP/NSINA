{"Source": "Adaderana", "Timestamp": "March 17, 2016 09:30 am", "Headline": "සහෝදරයින් තිදෙනා එල්ලුම් ගස්!", "News Content": "නෝට්න්බ්‍රිජ්, අළුඔය ප්‍රදේශයේදී තරුණියක පැහැරගෙන ගොස් දූෂණය කිරීම සහ පුද්ගල ඝාතනයක් සිදුකීරීම සම්බන්ධයෙන් වූ නඩුවක එකම පවුලේ චූදිතයන් තිදෙනෙකුට මරණ දඬුවම නියම කර තිබේ.2009 වසරේ අගෝස්තු මස 03 වන දින එය සිදුව ඇති අතර මේ සම්බන්ධයෙන් පරීක්ෂණ සිදුකළ පොලීසිය සැකකරුවන් අත්අඩංගුවට ගෙන තිබුණි.ඒ අනුව ඔවුන් නුවරඑළිය මහාධිකරණයට ඉදිරිපත් කර ඇති අතර එහිදී මොවුන්ට මරණ දඬුවම නියම කර ඇති බව පොලීසිය පැවසීය.24 හැවිරිදි, 32 හැවිරිද සහ 35 හැවිරිදි එකම පවුලේ සහෝදරයන් තිදෙනෙකුට මෙලෙස නුවරඑළිය මහාධිකරණය මගින් මරණ දඬුවම නියම කර තිබේ.", "URL": "https://sinhala.adaderana.lk/news.php?nid=58296", "Category": null, "Parent URL": null}