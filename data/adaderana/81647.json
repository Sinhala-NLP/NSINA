{"Source": "Adaderana", "Timestamp": "December 17, 2017 01:20 pm", "Headline": " බීමතින් උඩින් යන්න ගිහින් අසාදු ලේඛනයටම යයි-දඩත් කයි", "News Content": "චීන ගුවන් සේවයට අයත් ගුවන් යානයක බීමතින් ගමන් කළ ජපන් ජාතිකයින් තිදෙනෙකු අසාදු ලේඛනගත කර තිබේ. ඒ අනුව ඔවුන්ට ඉදිරියේදී එම ගුවන් සේවයේ ගුවන් යානා වල ගමන් කිරීම තහනම් බව විදෙස් මාධ්‍ය වාර්තා කළේය. ඔවුන් බීමතින් හැසිරිම හේතුවෙන් ගුවන් යානය තායිවාන ටයෝවානා ගුවන් තොටුපලට ආපසු පැමිණ ඇති අතර වෙනත් ගුවන් යානයකින් එහි සිටි මගීන්ට ප්‍රවාහන පහසුකම් සැලසීමට එරට බලධාරීන් පියවර ගෙන තිබේ. එම ගුවන් යානා දෙකෙහිම ඉන්ධන පිරිවැය ඇතුළත්ව ඔවුන් විසින් ගුවන් යානයට සිදු කළ අලාභය අයකර ගැනීමට ද එරට බලධාරීන් තීරණය කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81647", "Category": null, "Parent URL": null}