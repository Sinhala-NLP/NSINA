{"Source": "Adaderana", "Timestamp": "July 19, 2019 12:48 pm", "Headline": "අවසන් වු තැපැල් වර්ජනය", "News Content": "සිය ඉල්ලීම්වලට විසඳුම් ලබා දීමට විෂය භාර අමාත්‍යවරයා එකඟතාව පළ කළ බවට ඒකාබද්ධ තැපැල් වෘත්තීය සමිති පෙරමුණ පවසයි. මේ හේතුවෙන් පසුගිය 16 වනදා පස්වරු 4.00 සිට ක්‍රියාත්මක කළ වැඩවර්ජනය ඊයේ රාත්‍රි 8.00ට අවසන් කිරීමට සිය සංගමය තීරණය කළ බවයි එම පෙරමුණේ කැඳවුම්කරු චින්තක බණ්ඩාර මහතා පැවසුවේය. සිය ඉල්ලීම් සම්බන්ධයෙන් තැපැල් සේවා හා මුස්ලිම් ආගමික කටයුතු අමාත්‍ය එම්.එච්.එම් හලීම් මහතා සහ තැපැල්පති රංජිත් ආරියරත්න මහතා සමඟ ඊයේ (18) පස්වරුවේ සාකච්ඡාවක් පැවැත් වු බව ඔහු සඳහන් කළේය. එහිදී ලිඛිතව ලබාදුන් එකඟතාවක් මත වැඩවර්ජනය අවසන් කිරීමට තිරණය කල බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=114497", "Category": null, "Parent URL": null}