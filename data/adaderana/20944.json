{"Source": "Adaderana", "Timestamp": "December 26, 2011 10:10 am", "Headline": "උසස් පෙළ ප්‍රතිඵල අවුල් -හතරවටින් චෝදනා", "News Content": "අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල සම්බන්ධයෙන් අවුල් සහගත තත්ත්වයක් පවතින බවට සිසුන් චෝදනා කරයි. දිස්ත්‍රික් ශ්‍රේණිගත කිරීම් සහ ජාතික මට්ටමේ ශ්‍රේණිගත කිරීම් අතර පරස්පරතාවයන් පවතින බව ඔවුන් පෙන්වා දෙයි. උසස් පෙළ විභාගය විෂය නිර්දේශ දෙකක් යටතේ පැවැත්වුව ද පොදු ඉසෙඩ් අගයක් තීරණය කිරීමේ ගැටලුවක් මතුවීම හේතුවෙන් ප්‍රතිඵල ලබා දීම ප්‍රමාද විය. එහෙත් ජනාධිපති මහින්ද රාජපක්ෂ මහතාගේ මැදිහත්වීමෙන් පසු ඊයේ(25) රාත්‍රිය වනවිට ප්‍රතිඵල අන්තර්ජාලයට නිකුත් කිරීමට විභාග‍ කොමසාරිස්වරයා පියවර ගත්තේය. සිසුන්ගේ චෝදනා සම්බන්ධයෙන් විමසීමට විභාග කොමසාරිස් ජනරාල් අනුර එදිරිසිංහ මහතා සම්බන්ධ කර ගැනීමට අද දෙරණ කළ උත්සහය සාර්ථක වුයේ නැත.", "URL": "https://sinhala.adaderana.lk/news.php?nid=20944", "Category": null, "Parent URL": null}