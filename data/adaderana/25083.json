{"Source": "Adaderana", "Timestamp": "June 16, 2012 03:46 pm", "Headline": "කසල තේ තොගයක් සමග 6 දෙනෙකු කොටුවෙයි", "News Content": "යක්කලමුල්ල සිට ගම්පොළ ප්‍රදේශය දක්වා ප්‍රවාහනය කරමින් තිබූ කසල තේ තොගයක් සමග සැකකරුවන් 6 දෙනෙකු උඩුගම පොලිසිය මගින් අත්අඩංගුවට ගෙන තිබේ. උඩුගම පොලිසියට ලද තොරතුරක් අනුව සිදුකළ වැටලීමකදී මෙම සැකකරුවන් අත්අඩංගුවට ගත් බව සඳහන්ය. මෙහිදී කසල තේ කුඩු ක්‍රිලෝ ගෑම් 4200 ක් පොලිස් භාරයට ගත් බව උඩුගම පොලිසිය සදහන් කරයි. අත්අඩංගුවට ගත් කසල තේ තොගය සහ සැකකරුවන් අධිකරණයට ඉදිරිපත් කිරීමට නියමිතය. උඩුගම පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25083", "Category": null, "Parent URL": null}