{"Source": "Adaderana", "Timestamp": "April 28, 2015 01:00 pm", "Headline": "නේපාල භූ කම්පනයෙන් මළ ගණන 4000ත් පනී", "News Content": "නේපාල භූකම්පනයෙන් පීඩාවට පත් සංඛ්‍යාව මිලියන 8ක් පමණ වන බව එක්සත් ජාතීන්ගේ සංවිධානය පවසයි. ඒ අතරින් මිලියන එකයි දශම හතරක පිරිසක් ආහාර නොමැති වීම හේතුවෙන් දැඩි දුෂ්කරතාවට පත්ව ඇති බව එම සංවිධානය කියයි.නේපාලය වෙත ජාත්‍යන්තර ආධාර මේ වන විට ලැබෙමින් තිබුණ ද ආහාර, ඇඳුම්පැළදුම් හා ඖෂධ විශාල වශයෙන් අවශ්‍යව පවතින බව එම සංවිධානය සිදුකළ විමර්ශනයකදී අනාවරණය වී ඇත.පසුගිය සෙනසුරාදා සිදුවු භූකම්පනයෙන් මියගිය සංඛ්‍යාව මේ වන විට 4310 දක්වා ඉහළ ගොස් ඇති අතර පුද්ගලයින් 8000කට වැඩි පිරිසක් තුවාල ලබා ඇති බව නේපාල අභ්‍යන්තර කටයුතු අමාත්‍යාංශය පවසයි.භූකම්පනයෙන් පසු තවත් පසුකම්පන රැසක් සිදුවීම හේතුවෙන් බියට පත් කත්මන්ඩු නුවර වැසියන් තවදුරටත් නිවෙස්වලින් පිටත නගරයේ රාත්‍රිය ගත කරමින් සිටින බව වාර්තා වේ.", "URL": "https://sinhala.adaderana.lk/news.php?nid=50958", "Category": null, "Parent URL": null}