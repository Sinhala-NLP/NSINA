{"Source": "Adaderana", "Timestamp": "November 15, 2018 02:12 pm", "Headline": "ගම්මානයේ ජනතාව පීඩාවට පත් කළ ජල කඳ", "News Content": "මසකට ආසන්න කාලයක් මහ වැසි වලින් ගලා ආ ජල කඳක් කල්පිටිය කරඹ ගම්මානයේ රැඳී තිබිම නිසා ජනතාව පීඩාවට පත්ව සිටියත් වගකිව යුතු කිසිදු බළධාරියකු නිසි සොයා බැලීමක් නොකල බව ජනතාව චෝදනා එල්ල කර තිබේ. මසකට ආසන්න කාලයක් මහ වැසි හේතුවෙන් ගලා ආ දැවැන්ත ජල කඳ කරඹ ගම්මානයේ නිවාස 20 කට ආසන්න ප්‍රමාණයක වසන ජනතාව බරපතල ලෙස පීඩාවන්ට පත් කර තිබේ. ඒ පිළිබඳව රාජ්‍ය නිළධාරින්ට දන්වා සිටියද කිසිම නිළධාරියකු ඉදිරිපත් නොවු බව මොවුන් චෝදනා එල්ල කර තිබේ. ජනතාව පවසන්නේ තම ගම්මානයට වර්ෂාව සමයේ ගලා එන ජලය නැවත බැස යාමට තිබෙන ඇල මාර්ග පිරිසක් අවහිර කරමින් තිබුනද කිසිදු බළධාරියකු සොයා නොබලන බවයි. මේ වැසි ජලය කරඹ ගම්මානයේ මාර්ග ඇතැම් ස්ථාන වල අඩියක් දෙකක් පමණ ජලයෙන් යටවි ඇති බවත් තම නිවෙස් වෙත පවා ගමන් කිරිමට නොහැකි වි ඇති බවත්ය. ජලය නිවෙස් වටා පිරි තිබීම නිසා මැසි මදුරු කරදරයට ලක්ව දැවැන්ත අර්බුදයකට පත්වී සිටින බවද වැසිකිලි උතුරා යාමත් සමග දැවැන්ත සෞඛ්‍යය අර්බුදයකට මුහුණ පෑමට සිදුව ඇති බව පැවසීය. මේ පිළිබඳව කළ විමසිමේදි පුත්තලම අතිරේක දිස්ත්ත්‍රික් ලේකම් එච්.එම්.එස්.පි.හේරත් මහතා පවසා සිටියේ මේ පිළිබඳව තමන් කඩිනමින් සොයා බලන බවත් එම ස්ථානයන් සම්බන්ධයෙන් පවසන ලෙසත් මෙම තත්වය පිළිබඳව දැනගෙන නොසිටිය බවත්ය.", "URL": "https://sinhala.adaderana.lk/news.php?nid=99252", "Category": null, "Parent URL": null}