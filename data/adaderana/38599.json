{"Source": "Adaderana", "Timestamp": "November 4, 2013 11:07 am", "Headline": "දේශමාන්‍ය ගාමිණි කොරයා මහතා අභාවප්‍රාප්ත වෙයි", "News Content": "ආර්ථික විද්‍යාඥයෙකු, සිවිල් සේවකයෙකු සහ රාජ්‍ය තාන්ත්‍රික නිලධාරියෙකු වු දේශමාන්‍ය ගාමිණි කොරයා මහතා අභාවප්‍රාප්ත වී තිබේ. රෝගාතුරව සිටි එම මහතා ඊයේ(03) රාත්‍රි කොළඹ 7 හෝර්ටන් පෙදෙසේ පිහිටි ඔහුගේ නිවසේ සිටියදි අභාවප්‍රාප්ත වු බව පවුලේ ඥාතින් ප්‍රකාශ කරයි. මියයන විට 87 වන වියේ පසු වු ඒ මහතාගේ උපන් දිනය අදට(04) යෙදි තිබුණි. අග්‍රගන්‍ය ආර්ථික විද්‍යඥයෙකු ලෙස ලොව පුරා ගෞරවයට පාත්‍ර වු ගාමිණි කොරයා මහතා එක්සත් ජාතීන්ගේ සංවිධානයේ වෙළඳ හා සංවර්ධනය සඳහා වු ආයතනයේ ප්‍රධාන ලේකම්වරයා ලෙස ද කටයුතු කර තිබේ. ඊට අමතරව තානාපති නිලධාරියෙකු ලෙස ද, අමාත්‍යංශ රැසක ප්‍රධාන ලේකම්වරයෙකු ලෙස ද, ජ්‍යේෂ්ඨ නියෝජ්‍ය මහ බැංකු අධිපතිවරයෙකු ලෙස ද කටයුත කර තිබේ. ගාමිණි කොරයා මහතාගේ දේහය පිළිබඳ අවසන් කටයුතු අද(04) පස්වරු 4.00 ට බොරැල්ල කනත්තේදී සිදු කිරිමට නියමිතයි.", "URL": "https://sinhala.adaderana.lk/news.php?nid=38599", "Category": null, "Parent URL": null}