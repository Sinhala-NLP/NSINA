{"Source": "Adaderana", "Timestamp": "December 23, 2018 03:22 pm", "Headline": "පුත්තලම කාන්තාවන්ගේ කොන්ඩෙට රසදිය තර්ජනයක්", "News Content": "පුත්තලම කලපුව ආශ්‍රිතව වාසය කරන කාන්තාවන්ගේ හිසකෙස්වල අඩංගු රසදිය ප්‍රමාණය වර්ධනය වී ඇති බව පරිසර යුක්ති කේන්ද්‍රය පවසයි. එම කේන්ද්‍රයේ විධායක අධ්‍යක්ෂ හේමන්ත විතානගේ මහතා සඳහන් කළේ සිදුකළ පර්යේෂණයකින් මේ බව තහවුරු වී ඇති බවයි. නොරොච්චෝලේ බලාගාරයේ බලපෑම මෙම තත්ත්වට හේතු වන්නට ඇති බව හේමන්ත විතානගේ මහතා සඳහන් කළේය. මේ සම්බන්ධයෙන් අද දෙරණ වෙත අදහස් දැක්වු පරිසර යුක්ති කේන්ද්‍රයේ විධායක අධ්‍යක්ෂ හේමන්ත විතානගේ මහතාවැඩි දුරටත් පැවසුවේ ලබා ගත් සම්පල් වල සියයට 78ක ප්‍රතිශතයක සරදිය ප්‍රමාණය බොහො සේ මිශ්‍ර වී ඇති බවයි.", "URL": "https://sinhala.adaderana.lk/news.php?nid=101191", "Category": null, "Parent URL": null}