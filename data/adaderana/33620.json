{"Source": "Adaderana", "Timestamp": "April 27, 2013 11:17 am", "Headline": "අත්පත් කරගත් ඉඩම් දෙන හැටි රනිල් කියයි", "News Content": "ආරක්ෂක කලාප සඳහා අත්පත් කරගත් ඉඩම් යළි ඒවායේ අයිතිකරුවන්ට ලබාදීමේ ක්‍රියාවලිය සඳහා එල්.එල්.ආර්.සී. වාර්තාව සහ 2009 වසරේ ශ්‍රී ලංකා රජය එක්සත් ජාතීන්ගේ සංවිධානයට ඉදිරිපත් කළ යෝජනාව පමණක් නොව ආරක්ෂක අවශ්‍යතා පිළිබඳවත් සලකා බැලිය යුතු බව විපක්ෂ නායක රනිල් වික්‍රමසිංහ මහතා පවසයි. ආරක්ෂක තත්ත්වය සහ ඉඩම් ආපසු ලබාදීම සම්බන්ධ සියලු ගැටලු ජාත්‍යන්තර නිර්ණායක පදනම් කරගෙන සාකච්ඡා මට්ටමින් විසඳාගත හැකි බව ද විපක්ෂ නායකවරයා පෙන්වාදෙයි. යාපනයේ ව්‍යාපාරික ප්‍රජාව සමඟ ඊයේ පැවති සාකච්ඡාවකදී විපක්ෂ නායක රනිල් වික්‍රමසිංහ මහතා මේ බව පවසා ඇත.", "URL": "https://sinhala.adaderana.lk/news.php?nid=33620", "Category": null, "Parent URL": null}