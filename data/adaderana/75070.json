{"Source": "Adaderana", "Timestamp": "July 10, 2017 09:02 am", "Headline": "දේපළ සොරකමේ ගිය 1ක් අල්ලයි", "News Content": "අතුරුගිරිය ප්‍රදේශයේ දිවා කාලයේ නිවෙස් බිඳ දේපළ සොරාගත් පුද්ගලයෙකු අත්අඩංගුවට ගෙන තිබේ.සිදු කළ වැටලීමකදී අදාළ සැකකරු අත්අඩංගුවට ගත් බව පොලීසිය පැවසුවේය.එහිදී ඔවුන් විසින් සොරා ගන්නා ලද රන්මාලයක්, රන් මුදුවක්, පෙන්ඩනයක්, පංචායුධයක්, රන්වළලු 04ක් සහ රන් කරාබු ජෝඩුවක් පොලීසිය බාරයට ගෙන තිබේ.අදාළ සැකකරු මීට ඉහතදී ද නිවෙස් 04ක් බිද දේපළ සොරා ගැනීමේ සිද්ධි සම්බන්ධයෙන් හම්බන්තොට මහේස්ත්‍රාත් අධිකරණය මඟින් වරෙන්තු නිකුත් කළ අයෙකු බවට සිදු කළ වැඩිදුර විමර්ශනවලදී අනාවරණය වූ බව පොලීසිය සඳහන් කළේය.සැකකරු සූරියවැව ප්‍රදේශයේ පදිංචි 26 හැවිරිදි පුද්ගලයෙකි.ඔහු අද(10) කඩුවෙළ මහේස්ත්‍රාත් අධීකරණයට ඉදිරිපත් කිරිමට නියමිත අතර අතුරුගිරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75070", "Category": null, "Parent URL": null}