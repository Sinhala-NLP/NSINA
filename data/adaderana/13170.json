{"Source": "Adaderana", "Timestamp": "December 31, 2010 08:47 am", "Headline": "වැලි ප්‍රවාහන බලපත්‍ර නීති ලිහිල් කිරීමේ තීරණයක්", "News Content": "වැලි ප්‍රවාහන බලපත්‍ර නීති ලිහිල් කිරීමට මාතලේ දිස්ත්‍රික් සම්බන්ධීකරණ කමිටුව තීරණය කර තිබේ. මාතලේ විල්ගමුව ප්‍රදේශයේ දී මහවැලි ගගෙන් වැලි ‍ගොඩදැමීම සිදුකළත් දිස්ත්‍රික්කයේ සංවර්ධන ව්‍යාපෘති ක්‍රියාත්මක කිරීමට එය ප්‍රමාණවත් නොවීම හේතුවෙන් මෙම තීරණය ගෙන ඇති බව සඳහන්ය. ප්‍රාදේශීය සභා මට්ටමින් පිහිටුවන වැලි ගබඩාවල සිට කෙටිදුරක් වැලි ප්‍රවාහනය කිරීමේ දී ගබඩාව දක්වා වැලි ප්‍රවාහනය කළ බලපත්‍රයම වලංගු සේ සලකා කටයුතු කිරීමේ හැකියාව අදාළ කමිටුවේ දී සාකච්ඡා වී ඇත. දැනටමත් පිහිටුවා ඇති වැලි ගොඩදමන්නන්ගේ සමූපකාර සමිතියට ලැබෙන මුදල් ග්‍රාමීය සංවර්ධනය සඳහා යොදවන බව මාතලේ දිස්ත්‍රික් සම්බන්ධීකරණ කමිටු සභාපති පාර්ලිමේන්තු මන්ත්‍රී ලක්ෂ්මන් වසන්ත පෙරේරා මහතා පවසයි.", "URL": "https://sinhala.adaderana.lk/news.php?nid=13170", "Category": null, "Parent URL": null}