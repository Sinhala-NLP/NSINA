{"Source": "Adaderana", "Timestamp": "January 28, 2013 05:26 pm", "Headline": " මුදල් කොල්ලකෑ ක්‍රීඩකයාගේ ඇප අවලංගුයි", "News Content": "පුද්ගලයෙකු පැහැරගෙන ගොස් රුපියල් ලක්ෂ 06 ක මුදලක් කොල්ලකෑමේ සිද්ධියක් සම්බන්ධයෙන් ඇප ලබා සිටි මලල ක‍්‍රීඩක රංග කුමාර විමලවංශ නැමැත්තාගේ ඇප අවලංගු කර තිබේ. කොළඹ මහාධිකරණය හමුවේ රජයේ අධිනිතීඥවරයා අද (28)පෙන්වා දුන්නේ අදාළ චූදිතයා තවත් වංචා කිරිමකට සම්බන්ධ බවට තොරතුරු ලැබී ඇති බවයි. එබැවින් සැකකරුගේ ඇප අවලංගු කරන ලෙස රජයේ අධිනිතීඥවරයා අධිකරණයෙන් ඉල්ලා සිටියේය. ඒ අනුව සැකකරු මාර්තු 05 වන දින දක්වා රක්ෂිත බන්ධනාගාරගත කරන ලෙස කොළඹ මහාධිකරණ විනිසුරු කුමුදු වික‍්‍රමසිංහ මහත්මිය නියෝග කළාය.", "URL": "https://sinhala.adaderana.lk/news.php?nid=31162", "Category": null, "Parent URL": null}