{"Source": "Adaderana", "Timestamp": "April 11, 2017 07:40 am", "Headline": "ඉදිරි සති දෙක තුළ ඩෙංගු පැතිරීම පාලනය කළ හැකියි", "News Content": "ත්‍රිකුණාමලය දිස්ත්‍රීක්කයේ ඩෙංගු රෝගය පැතිරයාම ඉදිරි සති දෙක ඇතුළත පාලනය කළ හැකි වනු ඇති බව සෞඛ්‍ය අංශ පවසයි.ඩෙංගු මර්දන ව්‍යාපාරයේ වෛද්‍ය එන්.සරවනභවන් මහතා ප්‍රකාශ කළේ එම දිස්ත්‍රීක්කයේ ඩෙංගු ව්‍යප්ත්‍ය මේ වන විටත් අවම කිරීමට පියවර ගෙන ඇති බවය. කින්නියා, ත්‍රීකුණාමලය, උප්පුවේලී, මුතූර් යන සෞඛ්‍ය වෛද්‍ය නිලධාරී කාර්යාල මඟින් ඩෙංගු රෝගීන් 3500ක් පමණ වාර්තා වී ඇති අතර මරණ 15ක් සිදුව තිබේ. මේ අතර නාවික හමුදාව විසින් යාපනය අනලතිව් ප්‍රාදේශීය රෝහලේ දී වෛද්‍ය සායනයක් පවත්වා තිබේ.මණ්ඩතිව් සහ අනලතිව් දූපත්වල නැවත පදිංචිකළ පුද්ගලයින් 538 දෙනෙකු පමණ එහිදී වෛද්‍ය ප්‍රතිකාර ලැබූ බව නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=71952", "Category": null, "Parent URL": null}