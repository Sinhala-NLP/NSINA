{"Source": "Adaderana", "Timestamp": "May 5, 2017 07:34 pm", "Headline": "රාත්‍රී  දුම්රිය ගමන් සියල්ල අවලංගුවෙයි", "News Content": "අද රාත්‍රියේ ධාවනයවීමට නියමිත සියලු තැපැල් දුම්රිය අවලංගු කළ බව දුම්රිය ප්‍රධාන පාලක මැදිරිය පවසයි. ඒ අනුව කොළඹ කොටුවේ සිට ධාවනය වන තැපැල් දුම්රිය 05ක් සහ සෙසු පළාත්වල සිට ගමන් ආරම්භ කරන තැපැල් දුම්රිය 05ක ගමන්වාර අවලංගු කළ බව ප්‍රධාන පාලක මැදිරිය පැවසුවේය.කෙසේවෙතත් කාර්යාල දුම්රිය කිහිපයක් ධාවනය වන බව සඳහන්ය.මේ අතර අද පස්වරුවේ ක්‍රියාත්මක කිරීමට නියමිතව තිබූ දුම්රිය ස්ථානාධිපතිවරුන්ගේ වැඩවර්ජනය අත්හිටුවීමට තීරණය කර තිබේ.දුම්රිය ස්ථානාධිපතිවරුන්ගේ රාජකාරි කටයුතු සඳහා දුම්රිය නියාමකවරුන් යෙදවීමට එරෙහිව එම සංගමය වැඩවර්ජනයක නිරතවීමට තීරණය කර තිබුණි.කෙසේ වෙතත් දුම්රිය පාලනාධිකාරිය විසින් ලබාදුන් විසඳුම්වලට අනුව ක්‍රියාත්මක කිරීමට තිබු වැඩවර්ජනය අත්හිටුවීමට තීරණය කළ බව දුම්රිය ස්ථානාධිපතිවරුන්ගේ සංගමයේ ලේකම් රුවන් පතිරණ මහතා සඳහන් කළේය.", "URL": "https://sinhala.adaderana.lk/news.php?nid=72859", "Category": null, "Parent URL": null}