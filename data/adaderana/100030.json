{"Source": "Adaderana", "Timestamp": "November 29, 2018 10:40 pm", "Headline": "මුදල් පනතක් සංශෝධනය කළ හැකි ආකාරය සිසිර කියයි", "News Content": "මුදල් පනතක් සංශෝධනය කළ හැක්කේ තවත් පනතක් ගෙන ඒමෙන්ම පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී සිසිර කුමාර ජයකොඩි මහතා පවසයි. මන්ත්‍රීවරයා මේ බව ප්‍රකාශ කළේ අද(26) පෙරවරුවේ අග්‍රාමාත්‍ය කාර්යාලයේ පැවති මාධ්‍ය හමුවකට එක්වෙමින්ය. මේ අතර වත්මන් ආණ්ඩුව බලයට පත්විමෙන් පසුව ජනතාවට සෘජුව බලපාන සහන රැසක් මේ වන විට ලබාදී ඇති බව ලක්ෂ්මන් යාපා අබේවර්ධන මන්ත්‍රීවරයා පෙන්වා දෙයි. ඔහු පවසන්නේ එළඹෙන මාසය තුළ තවත් සහන රැසක් ලබාදීමට ආණ්ඩුව පියවර ගන්නා බවයි. එහිදී තවදුරටත් අදහස් දැක්වූ ලක්ෂ්මන් යාපා අබේවර්ධන මන්ත්‍රීවරයා එක්සත් ජාතික පක්ෂය සහ එහි නායකත්වය සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=100030", "Category": null, "Parent URL": null}