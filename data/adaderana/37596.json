{"Source": "Adaderana", "Timestamp": "September 22, 2013 12:21 pm", "Headline": "CNCI The Achiever Awards කුසලතා සම්මානයක් සෙන්ට‍්‍රල් ඉන්ඩස්ටී‍්‍රස් දිනාගනී  ", "News Content": "ශී‍්‍ර ලංකාවේ ජලනල හා උපාංග වෙළඳනාමයක් වන නැෂනල් PVC නිපදවන සෙන්ට‍්‍රල් ඉන්ඩස්ටී‍්‍රස් සමාගම කර්මාන්ත හා සේවා විශිෂ්ටත්වය උදෙසා සම්මාන පිරිනැමෙන CNCI The Achiever Awards - 2013 හි Extra Large (ජාතික තලය) අංශයෙන් කුසලතා සම්මානයක් දිනාගැනීමට සමත් වී තිබේ. දේශීය කර්මාන්ත හා මෙරට ආර්ථිකයට එම සමාගම් සපයන දායකත්වය ඇගයීමට ලංකා ජාතික කර්මාන්ත මණ්ඩලය විසින් වාර්ෂිකව සංවිධානය කළ මෙම සම්මාන උළෙල මෙවර 12වන වරට කොළඹ සිනමන්ඞ් ග‍්‍රෑන්ඞ් හෝටලයේදී පසුගියදා පැවැත්විය. විදේශ කටයුතු අමාත්‍ය මහාචාර්ය ජී.එල්.පීරිස් මහතා මෙම උළෙලේ ප‍්‍රධානත්වය ගත්තේය. මෙම කුසලතා සම්මානයක් හිමි වීමෙන් සිය නිෂ්පාදන හා සේවාවන් හි විශිෂ්ටත්වය නැවත වරක් සනාථ වූ බවත්, එනම් සියලු නිෂ්පාදනවල ඉහළම ප‍්‍රමිතිය පවත්වාගෙන යෑම තම සමාගමේ දැක්ම වන බවත් මෙහිදී අදහස් දැක්වූ සෙන්ට‍්‍රල් ඉන්ඩස්ටී‍්‍රස් සමාගමේ ප‍්‍රධාන විධායක නිලධාරී/අධ්‍යක්ෂ, වරලත් ඉංජිනේරු නිව්ටන් වික‍්‍රමසූරිය මහතා කියා සිටියේය. එමෙන්ම ඔවුන්ගේ සෑම නිෂ්පාදනයක්ම වෙළඳපොලට නිකුත් කෙරෙන්නේ සමාගමේ තත්ත්ව පරීක්ෂක අංශය මගින් අති නවීන විද්‍යාගාරයකදී දැඩි පරීක්ෂාවකට ලක්කිරීමෙන් පසුව බවද ඔහු පැවසීය. නැෂනල් PVC ජලනල හා කි‍්‍රප්ටන් විදුලි ස්විච අමතරව සෙන්ට‍්‍රල් ඉන්ඩස්ටී‍්‍රස් සමාගම, ජපානයේ නිෂ්පාදිත හිටාචි විදුලිබල මෙවලම් හී ශී‍්‍ර ලංකාවේ එකම අලෙවි නියෝජිතයා වන බවද සඳහන්ය. සෙන්ට‍්‍රල් ඉන්ඩස්ටී‍්‍රස් සමාගම ISO 9001 හා SLS 147, SLS 659, SLS 935, SLS 948, SLS 659, SLS 1000, ප‍්‍රමිති සහතිකවලින් පිදුම් ලබා තිබේ.", "URL": "https://sinhala.adaderana.lk/news.php?nid=37596", "Category": null, "Parent URL": null}