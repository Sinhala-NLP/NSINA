{"Source": "Adaderana", "Timestamp": "November 13, 2016 08:41 am", "Headline": "  ගත වූ මාස කිහිපය තුළ ඩෙංගු රෝගීන් 44,822ක්", "News Content": "මෙම වසරේ ගත වු මාස කිහිපය තුළ ඩෙංගු රෝගීන් 44,822 දෙදෙනෙකු වාර්තා වී ඇති බව සෞඛ්‍ය අමාත්‍යාංශය පවසයි.කොළඹ, ගම්පහ, මහනුවර, කුරුණෑගල, රත්නපුර, කෑගල්ල, මාතර සහ යාපනය යන දිස්ත්‍රික්කවලින් ඉන් වැඩිම රෝගීන් සංඛ්‍යාවක් වාර්තා වී ඇති බව එම අමාත්‍යාංශය පෙන්වා දෙයි.කොළඹ දිස්ත්‍රික්කය කේන්ද්‍ර කරගනිමින් පසුගිය දෙදින තුළ පැවැත්වු ඩෙංගු මදුරු මර්දන වැඩසටහනේ දී ඩෙංගු මදුරුවන් බෝවීම් ස්ථාන පවත්වාගෙන ගිය පුද්ගලයින් 316 දෙනෙකුට එරෙහිව නඩු පවරා ඇති බව ද සෞඛ්‍ය අමාත්‍යාංශය ප්‍රකාශ කළේය.එමෙන්ම තවත් පුද්ගලයින් 837 දෙනෙකුට නොතීසි නිකුත් කිරීමට ද පියවර ගත් බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=65979", "Category": null, "Parent URL": null}