{"Source": "Adaderana", "Timestamp": "December 29, 2012 08:34 am", "Headline": "රිය ගසේ හැපෙයි", "News Content": "කුරුණෑගල, පුත්තලම මාර්ගයේ වැලගනේ ප‍්‍රදේශයේ දී සිදුවූ මාරක රිය අනතුරකින් එක් අයෙකු ජීවිතක්ෂයට පත්ව තිබේ. තම මෝටර් රථය පාලනය කර ගැනීමට නොහැකිව මාර්ගයෙන් ඉවතට පැන ගසක හැපීමෙන් මෙම අනතුර සිදුව ඇති බව පොලීසිය සඳහන් කළේය. ජීවිතක්ෂයට පත්ව ඇත්තේ වයස අවුරුදු 36 වන මාස්පොත ප‍්‍රදේශයේ පදිංචිකරුවෙකි. බරපතළ තුවාල ලැබූ මෝටර් රථයේ රියදුරු කුරුණෑගල රෝහලට ඇතුළත් කිරීමේ දී මියගොස් ඇති බව සඳහන්ය .", "URL": "https://sinhala.adaderana.lk/news.php?nid=30331", "Category": null, "Parent URL": null}