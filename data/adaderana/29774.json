{"Source": "Adaderana", "Timestamp": "December 7, 2012 11:25 am", "Headline": "කොළොන්නාව නගර සභාවේ විපක්ෂ නායකවරයා අභාවප්‍රාප්ත වෙයි", "News Content": "කොළොන්නාව නගර සභාවේ විපක්ෂ නායක චන්ද්‍රසිරි ඩයස් මහතා අභාවප්‍රාප්ත වී තිබේ. අද (07) පෙරවරුවේ නගර සභා රැස්වීම අමතමින් සිටිය දී ඔහු හදිසියේ සභාව තුළ ඇද වැටී ඇති බව සභාපති රවීන්ද්‍ර උදය ශාන්ත මහතා සඳහන් කළේය. පසුව රෝහල්ගත කළ චන්ද්‍රසිරි ඩයස් මහතා අභාවප්‍රාප්ත වු බව ජාතික රෝහල් ප්‍රකාශකයෙකු පැවසීය. චන්ද්‍රසිරි ඩයස් මහතා දීර්ඝ කාලයක සිට කොළොන්නාව නගර සභාව නියෝජනය කර ඇති අතර නගර සභා සභාපතිවරයෙකු ලෙස ද කටයුතු කර තිබේ.", "URL": "https://sinhala.adaderana.lk/news.php?nid=29774", "Category": null, "Parent URL": null}