{"Source": "Adaderana", "Timestamp": "February 10, 2017 02:07 pm", "Headline": " තහනම් දැල් දැමූ 2ක් අල්ලයි", "News Content": "තහනම් දැල් භාවිත කර ගනිමින් නීති විරෝධී අයුරින් ධීවර කටයුතු වල නිරත වූ පුද්ගලයින් දෙදෙනෙකු නිලාවේලී කුඹුරුපිඩ්ඩි ප්‍රදේශයේදී අත්අඩංගුවට ගෙන තිබේ. නිලාවේලි නාවික හමුදා කඳවුරේ නිලධාරීන් පිරිසක් විසින් මොවුන් අත්අඩංගුවට ගත් බව නාවික හමුදාව සඳහන් කළේය. එහිදී ඩිංගි යාත්‍රාවක් සහ තහනම් දැල් දෙකක් ද නාවික හමුදා බාරයට ගෙන තිබේ. සැකකරුවන් සහ භාණ්ඩ ඉදිරි විමර්ශන කටයුතු සඳහා ත්‍රීකුණාමලය සහකාර ධීවර අධ්‍යක්ෂක කාර්යාලය වෙත බාර දීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=69418", "Category": null, "Parent URL": null}