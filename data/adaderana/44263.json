{"Source": "Adaderana", "Timestamp": "June 27, 2014 12:41 pm", "Headline": "මයික්‍රෝන 20ට අඩු පොලිතින් සොයයි", "News Content": "මයික්‍රෝන 20ට වඩා ඝනකමින් අඩු පොලිතින් භාවිතය මෙරට ඉහළගොස් ඇති බව මධ්‍යම පරිසර අධිකාරිය පවසයි. එම අධිකාරියේ අපද්‍රව්‍ය කළමනාකරණ සහ පිළිසරු ඒකකයේ අධ්‍යක්ෂ අජිත් විජේසුන්දර මහතා පවසන්නේ 2007 වර්ෂයේ මයික්‍රෝන 20ට වඩා ඝනකමින් අඩු පොලිතින් භාවිතය තහනම් කරමින් රෙගුලාසි නිකුත් කළ බවයි. එහෙත් පොලිතින් නිෂ්පාදකයින් විසින් වෙළඳපළට මයික්‍රෝන 20ට වඩා ඝනකමින් අඩු පොලිතින් නිකුත් කරන බවට තොරතුරු අනාවරණය වී ඇති බැවින් ඒ පිළිබඳ සොයාබැලීමට ඉදිරියේ දී කටයුතු කරන බව අජිත් විජේසුන්දර මහතා කියා සිටියේය.", "URL": "https://sinhala.adaderana.lk/news.php?nid=44263", "Category": null, "Parent URL": null}