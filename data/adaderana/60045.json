{"Source": "Adaderana", "Timestamp": "May 11, 2016 12:35 pm", "Headline": "දා හතර වියැති දියණියට අතවර කළ නරුම පියෙක් සොයයි", "News Content": "වයස අවුරුදු 14 ක් වන තම දියණියට ලිංගික අතවර සිදු කළ බව කියන පියෙකු අත්අඩංගුවට ගැනීම සදහා විමර්ශන කටයුතු සිදුකරන බව හලාවත පොලීසිය කියයි.අතවරයට ලක්ව ඇත්තේ හලාවත සිප්පිකලාන ප්‍රදේශයේ පදිංචිව සිටින පාසල් සිසුවියකි.ඇයගේ මව මීට වසර දෙකකට පමණ පෙර රැකියාවක් සඳහා විදේශ ගතවී ඇති අතර එතැන් සිට ඇය තම මිත්තණිය බාරයේ සිට ඇති බව සඳහන්ය.මිත්තණියද නිතර නිවසින් බැහැරව කුලී වැඩවලට යන කාන්තාවක් බවට හදුනා ගෙන ඇති බව පොලීසිය කියයි.මීට සති දෙකකට පමණ පෙර දිනයකදී මිත්තණිය නොමැති අවස්ථාවක පළමු වරට සැකකාර පියා විසින් දියණියට අතවර කර ඇත.ඉන් අනතුරුව අවස්ථා කීපයකදීම සැකකරු තම දියණියට අතවර කර ඇති බව මූලික විමර්ශන වලදී පොලීසිය අනාවරණය කර ගෙන තිබේ.සැකකරු විසින් තම දියණියට සිදුකරන අතවරය සම්බන්ධයෙන් දැන ගත් අයෙකු මේ බව හලාවත පොලීසියට නිර්නාමිකව දැනුම් දී ඇති අතර ඒ අනුව පොලීසිය විසින් විමර්ශන කටයුතු ආරම්භ කර ඇත.සැකකරු මෙතෙක් අත්අඩංගුවට ගෙන නැත.හලාවත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=60045", "Category": null, "Parent URL": null}