{"Source": "Adaderana", "Timestamp": "September 27, 2011 12:13 pm", "Headline": "අනුරාධපුරයේ රිය අනතුරක්-19 ට තුවාලයි", "News Content": "අනුරාධපුර පොලිස් බලප්‍රදේශයට අයත් මාකට් පෙදෙසේ අද පෙරවරුවේ සිදුවූ රිය අනතුරකින් පුද්ගලයින් 19 දෙනකු තුවාල ලබා තිබේ. මාකට් පෙදෙස,දුම්රිය ක‍්‍රීඩාංගණය අසලදී මිහින්තලය දෙස සිට අනුරාධපුරය දෙසට ගමන් කළ ලංගම බස් රථයක් ඊට ප‍්‍රතිවිරුද්ධ දිසාවට ධාවනය වු ලොරි රථයක් සමග ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක,පොලිස් අධිකාරී මැක්සි ප්‍රොක්ටර් මහතා පවසයි. එසේම මෙම අනතුර සිදුවීමත් සමග මාර්ගයේ ගමන් කළ තවත් පුද්ගලික බස් රථයක හා යතුරු පැදියක ගැටීමෙන් එම ස්ථානයේ තවත් අනතුරක් සිදු වී ඇති බව පොලීසිය සඳහන් කරයි. රිය අනතුරින් තුවාල ලැබු ලංගම බස් රථයේ රියදුරු ඇතුළු පිරිමින් 05 දෙනෙකු,කාන්තාවන් 11 දෙනෙකු හා ගැහැණු ළමයෙකු අනුරාධපුර රෝහලේ ප‍්‍රතිකාර ලබන බව පොලීසිය පෙන්වාදෙයි. එසේම ලොරි රථයේ රියදුරු හා යතුරුපැදිකාරියද තුවාල ලබා අනුරාධපුර රෝහලේ ප‍්‍රතිකාර ලබන බවත්,අනුරාධපුර පොලීසිය විසින් වැඩිදුර විමර්ශන කටයුතු පවත්වාගෙන යන බවත් පොලිස් මාධ්‍ය ප්‍රකාශක,පොලිස් අධිකාරී මැක්සි ප්‍රොක්ටර් මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=18997", "Category": null, "Parent URL": null}