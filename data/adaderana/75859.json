{"Source": "Adaderana", "Timestamp": "August 1, 2017 12:42 pm", "Headline": " ජනතාව පාවා දෙන නායකයින් සැබෑ නායකයින් නෙමෙයි", "News Content": "තමන්ගේ දේශපාලනය ගොඩනගා ගැනීමට ජනතාව පාවා දෙන නායකයින් සැබෑ නායකයින් නොවන බව නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක මහතා පවසයි.රුපියල් කෝටි තුනක වියදමින් ඉදිකරන ලද, දෙනියාය, පිටබැද්දර - සියඹලාගොඩ “ කැතිගහනදොල නව පාළම” ජනතා අයිතියට පත්කිරීමේ උත්සවයට එක්වෙමින් ඔහු මේ බව සඳහන් කළේය. එහිදී වැඩිදුරටත් අදහස් දැක්වූ අමාත්‍ය සාගල රත්නායක මහතා කියා සිටියේ දේශපාලන පක්ෂ සහ නායකයෝ ජනතාවට ආදරය කළයුතු බවත් ආණ්ඩු පක්ෂය හෝ විපකෂ්‍ය යන කුමන අපරශාවයක් නියෝජනය කළද ජනතාවට සේවය කිරීම සිය වගකීම බවට පත්කරගත යුතු බවයි.එහිදී වැඩිදුරටත් අදහස් දැක්වූ ඒ මහතා,“ හිටපු ජනාධිපති මහින්ද රාජපක්ෂ මහතා මේ වරාය ඉදිකරන්න චීනෙන් ණයක් ලබාගත්තා.ඒ ණය ගෙවන්න ක්‍රම දෙකක් තියෙනවා. ඉන් එක ක්‍රමයක් වන්නේ වරාය පවතින විදියට පිහිනුම් තටාකයක් වගේ තියෙන්න ඉඩදී ජනතාවගෙන් බදු එකතු කරලා ඒ ණය ගෙවන එක. හිටපු ජනාධිපතිතුමා ටික කාලයක් එය සිදු කළා. එසේ නොමැතිනම් වරාය වටිනාකමක් ඇතිකරලා එතන ව්‍යාපාර කටයුතු දියුණු කරලා ඒ එන ආදායම්වලින් අපිට ණය ගෙවන්න හැකියාවක් ඇති වෙනවා. ඒ අනුව දෙවැනි ක්‍රමයට මේ ණය ගෙවන්න රජය තීරණය කළා. රජය එසේ කලේ බදු මුදලින් ගෙවන්න ගියොත් එහි බර ජනතාව මත පැටවෙන නිසත් එයින් බඩු මිල ඉහළයාමක් සිදුවන නිසාත්ය.මේ ණය මුදල විශාල ප්‍රමාණයක්. එම නිසා ජනතාවට බරක් නොදී ණය මුදල ගෙවන්න අවසථාව තියෙන නිසයි අපි ඒ වගේ ගිවිසුමකට එළඹුණේ.අපි දීර්ඝ කාලීන බද්දකට හම්බන්තොට වරායට පවරනවා ශ්‍රී ලංකාවේ ලියාපදිංචි වුනු සමාගමකට. එකේ චීන සමාගමත් කොටස් ලබාගෙන තියෙනවා. ඒ වගේම වරාය අධිකාරියටත් එහි කොටස් හිමිවෙනවා. මුල් අවධියේදී චීන සමාගමට වැඩිපුර කොටස් හිමිවන අතර පසුව අවුරුදු හැත්තෑවකින් අපට අවස්තාව හිමිවෙනවා එම සමාගමේ වැඩිපුර කොටස් අයිතියක් ලබාගන්න, ඒ වගේම අවුරුදු අසූවෙන් අපි එය ලබාගන්නවා නම් එක ඩොලරයකට එහි අයිතිය ලබාගන්න පුළුවන්. නමුත් භුමියේ සහ වරායේ අයිතිය හැමදාටමත් තියෙන්නේ ශ්‍රී ලංකා රජයටයි.වරායේ ව්‍යාපාරික තත්වය දියුණු වෙනකොට ඒ අවට අක්කර පන්දහසේ කර්මාන්ත පුරය ඉදිවී එහි රැකී රක්ෂා ඇතුලු ප්‍රතිලාභ රැසක් අපේ රටේ තරුණ තරුණියන්ට හිමිවෙනවා. බියගම කටුනායක කොග්ගල නිදහස් වෙළඳ කලාපතුලින් ඇති වුණු සමාජ දියුණුව වගේ සිය ගුණයක දියුණුවක් හම්බන්තොට කර්මාන්තපුරය මගින් සිදුකිරීම රජයේ අපේක්ෂාවයි. එය දකුණට පමණක් සීමා කරන් නැතුව මුළු රටටම ප්‍රතිලාභ ලබාදෙන්න පුළුවන්.මේ හැමදේම සිදුවෙද්දී කකුලෙන් අදින, නොයෙක් කටකතා පතුරන පිරිසකුත් සිටිනවා. පසුගිය දින කීපයේ ඇතිවුණු ප්‍රශ්න ඔක්කොම මේ කකුලෙන් අදින පිරිසගේ ක්‍රියාවන්ය. ඔවුන්ට අවශ්‍ය කොහොමහරි මේ රට දුවන එක නතර කරන්න. අපි ඒකට ඉඩ දුන්නේ නැහැ.ඛනිජ තෙල් සංස්ථාවේ සේවකයෝ වැඩ වර්ජනය කළේ තමන්ගේ උවමනාවට නෙවෙයි, බලලෝභී දේශපාලඥයන්ගේ උවම්නාවටයි. ඔවුන්ව බය කරලා වැඩකරන්න එපා කියලා පීඩනයක් ඇතිකරලා මෙම වැඩ වර්ජනය සිදු කළා. නමුත් වැඩ කරන්න පුළුවන් පරිසරයක් සකස්කිරීමෙන් පසු ඒ සේවකයින් සියල්ලම සිය රාජකාරිවැල නිරත වුණා. ඒ වගේ,මා විශේෂයෙන් ත්‍රිවිධ හමුදාව, පොලීසිය, විශේෂ කාර්ය බලකාය ඒ අවස්ථාවේදී එම ආයතනය රැකගන්න විශාල කැපකිරීමක් කළා. ඒ වගේම වැඩ වර්ජනයට සහභාගී නොවී විශාල සේවක පිරිසක් සිය රාජකාරිය ඉටු කළා. ඒ සියල්ලන්ටම අපේ රජයේ ගෞරවය හිමිවෙනවා. එක දිනක් පමණ මෙම වැඩ වර්ජනයෙන් ජනතාව දුක් වින්දා නමුත් වැඩ වර්ජනය දිගටම සිදුකලා නම් ඊට මුහුණ දීමට ත්‍රිවිධ හමුදාවට, පොලීසියට සහ වැඩකරපු සේවක පිරිසට හැකියාව තිබුණු බව මෙහිදී සිහිපත් කරන්න ඕන.‍ෙ", "URL": "https://sinhala.adaderana.lk/news.php?nid=75859", "Category": null, "Parent URL": null}