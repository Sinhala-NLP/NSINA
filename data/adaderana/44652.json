{"Source": "Adaderana", "Timestamp": "July 14, 2014 08:26 am", "Headline": "තියුණු ආයුධයකින් පහරදී පුද්ගලයෙක් ඝාතනය කරයි ", "News Content": "තියුණු ආයුධයකින් පහරදී ගම්පහ, බෝගමුව ප්‍රදේශයේදී පුද්ගලයෙකු ඝාතනය කර තිබේ. අදාළ පුද්ගලයා නිවසට පැමිණි පිරිසක් සමඟ ඇති කරගත් ආරවුලක් දුරදිග යාම හේතුවෙන් මෙම ඝාතනය සිදුව ඇති බව පොලිසිය පැවසුවේය. ඝාතනයට ලක්ව ඇත්තේ අලුත්ගම, බෝගමුව ප්‍රදේශයේ පදිංචිව සිටි 37 හැවිරිදි පුද්ගලයෙකි. ඝාතනය සම්බන්ධයෙන් පුද්ගලයින් 03 දෙනෙකු අත්අඩංගුවට ගෙන ඇති අතර ඔවුන් අද(14) ගම්පහ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=44652", "Category": null, "Parent URL": null}