{"Source": "Adaderana", "Timestamp": "July 1, 2015 09:09 am", "Headline": "  විදෙස් මුදල් තොගයක් පන්නන්න ගිහින් මාට්ටු", "News Content": "නීති විරෝධී ලෙස විදේශීය මුදල් තොගයක් මෙරටින් රැගෙන යාමට උත්සාහ කළ පුද්ගලයෙකු ගුවන්තොටුපළ රේගුව විසින් අත්අඩංගුවට ගෙන තිබේ.ඔහු සතුව තිබී ඇමරිකානු ඩොලර් 85,000ක මුදලක් සොයාගත් බව රේගු මාධ්‍ය ප්‍රකාශක ලෙස්ලි ගාමිණී මහතා ප්‍රකාශ කළේය.මෙම මුදල් තොගය රැගෙන S.Q 469 දරණ ගුවන් යානයෙන් සිංගප්පූරුව බලා පිටත්ව යාමට නියමිතව සිටියදී අද අළුයම 1.20ට පමණ මොහු අත්අඩංගුවට ගෙන තිබේ.එම පුද්ගලයා 59 හැවිරිදි වියේ පසුවන රාජගිරිය ප්‍රදේශයේ පදිංචිකරුවකු බව රේගු මාධ්‍ය ප්‍රකාශක ලෙස්ලි ගාමිණී මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=52361", "Category": null, "Parent URL": null}