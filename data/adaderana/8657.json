{"Source": "Adaderana", "Timestamp": "May 27, 2010 03:25 pm", "Headline": "කාන්තාවන් වෙනුවෙන් විශේෂ වැඩපිළිවෙළක් ", "News Content": "යුද්ධයෙන් විපතට පත් ප්‍රදේශයේ කාන්තාවන්ගේ ජීවන තත්ත්වය ඉහළ නැංවීම සඳහා විශේෂ වැඩපිළිවෙලක් ක්‍රියාවට නංවන බව ළමා සංවර්ධන හා කාන්තා අභිවෘද්ධි අමාත්‍ය තිස්ස කරළියැද්ද මහතා පවසයි. යුද්ධයෙන් විශාල වශයෙන් පීඩාවට පත් පිරිස වන්නේ ද කාන්තාවන් හා ළමුන් බව හෙ‍තෙම සඳහන් කළේය. නැගෙනහිර පළාතේ පමණක් ‍ වැන්දඹුවන් 49,000ක් සිටින අතර ඔවුන‍්ගෙන් 12,000කට අධික පිරිසකට ළමයින් තිදෙනෙකු බැගින් සිටින බව අමාත්‍යවරයා පෙන්වා දෙයි. මොවුන් සියලු දෙනාටම සුභ සිද්ධිය සලසාදීම තම වගකීම බව ද අමාත්‍යවරයා ප්‍රකාශ කරයි.", "URL": "https://sinhala.adaderana.lk/news.php?nid=8657", "Category": null, "Parent URL": null}