{"Source": "Adaderana", "Timestamp": "September 5, 2016 12:09 pm", "Headline": " සංචාරය නිමවා මහින්ද දිවයිනට ", "News Content": "හිටපු ජනාධිපති මහින්ද රාජපක්ෂ මහතා මැලේසියානු සංචාරය නිමවා අද(05) පෙරවරුවේ දිවයිනට පැමිණ තිබේ.අද දෙරණ ගුවන් තොටුපොළ වාර්තාකරු පැවසුවේ අද පෙරවරු 10.30ට පමණ හිටපු ජනාධිපතිවරයා ඇතුළු පිරිස දිවයිනට පැමිණි බවයි.මේ අතර ඒකාබද්ධ විපක්ෂයේ පාර්ලිමේන්තු කණ්ඩායම හෙට(06) මහින්ද රාජපක්ෂ මහතාගේ ප්‍රධානත්වයෙන් රැස්වන බව පාර්ලිමේන්තු මන්ත්‍රී රංජිත් සොයිසා මහතා පවසයි.ඒකාබද්ධ විපක්ෂය පාර්ලිමේන්තුවේ වෙනම කණ්ඩායමක් ලෙස ක්‍රියාත්මකවීම සඳහා කථානායකවරයාගෙන් ඉල්ලීමක් කරන බව ද රංජිත් සොයිසා මහතා පැවසුවේය.", "URL": "https://sinhala.adaderana.lk/news.php?nid=63809", "Category": null, "Parent URL": null}