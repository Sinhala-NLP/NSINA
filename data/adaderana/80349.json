{"Source": "Adaderana", "Timestamp": "November 22, 2017 09:16 am", "Headline": "හෙරොයින්-ගංජා එක්ක 3ක් දැලේ ", "News Content": "හෙරොයින් ග්‍රෑම් 50යි මිලි ග්‍රෑම් 150ක් ළඟ තබාගෙන සිටි කාන්තාවක ග්‍රෑන්ඩ්පාස් මාදම්පිටිය ප්‍රදේශයේදී අත්අඩංගුවට ගෙන තිබේ. කොළඹ අපරාධ කොට්ටාසයේ නිලධාරීන් කණ්ඩායමක් විසින් අත්අඩංගුවට ගත් 39 හැවිරිදි කාන්තාව අද(22) මාලිගාකන්ද මහෙස්ත්‍රාත් අධිකරණයට ඉදිරිපත්කිරීමට නියමිතය. මේ අතර හෙරොයින් ග්‍රෑම් 02යි මිලි ග්‍රෑම් 400ක් සමඟ 22 හැවිරිදි තරුණයෙකු ද වැලිකඩ, අරුණෝදය මාවත ප්‍රදේශයේදී අත්අඩංගුවට ගෙන තිබේ. මේ අතර පේදුරුතුඩුවේ සිට කොළඹ බලා ධාවනය වූ ලංගම බස් රථයක ගමන් කළ මඟියෙකු කේරළ ගංජා කිලෝ ග්‍රෑම් 02කට අධික ප්‍රමාණයක් සමඟ මාන්කුලම පොලීසිය විසින් අත්අඩංගුවට ගෙන තිබේ. පනිච්චිකුලම් ප්‍රදේශයේදී ඊයේ රාත්‍රියේ හදීසි මාර්ග බාධකයක් යොදා සිදුකළ පරීක්ෂාවකදී අත්අඩංගුවට ගත් 24 හැවිරිදි සැකකරු එරාවූර් ප්‍රදේශයේ පදිංචිකරුවෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=80349", "Category": null, "Parent URL": null}