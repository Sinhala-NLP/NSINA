{"Source": "Adaderana", "Timestamp": "April 12, 2013 04:29 pm", "Headline": "ගජමුතු සමග කතක් දැලේ", "News Content": "නීති විරෝධී අයුරින් ගජමුතු ළඟ තබා ගැනීමේ චෝදනා මත පූඬලුඔය පොලීසිය විසින් කාන්තාවක් අත්අඩංගුවට ගෙන තිබේ. පූඬඔය පොලීසියට ලද තොරතුරක් මත උපාය දූතයන් යොදවා සිදුකරන ලද වැටලීමකින් අනතුරුව මෙම කාත්තාව අත්අඩංගුවට ගෙන ඇති බව සඳහන්ය. කොත්මලේ, නියංගන්දර ප්‍රදේශයේ දී කාන්තාව අත්අඩංගුවට ගෙන තිබේ. ගජමුතුවල වටිනාකම තක්සේරු කිරීම සඳහා නුවර එළිය වනජීවී නිලධාරීන්ට හා පුරාවිද්‍යා නිලධාරීන්ට දැනුම් දී ඇති බව පොලීසිය පවසයි. භාණ්ඩ සහ සැකකාරිය හෙට (13) නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33228", "Category": null, "Parent URL": null}