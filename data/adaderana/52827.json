{"Source": "Adaderana", "Timestamp": "July 24, 2015 03:01 pm", "Headline": "හිටපු ජනපති නිල රථය වෙනුවෙන් ලක්ෂයක් ගෙවලා", "News Content": "හිටපු ජනාධිපති මහින්ද රාජපක්‍ෂ මැතිතුමාගේ නිල රථය මැතිවරණ කටයුතු සඳහා යොදා ගැනීම වෙනුවෙන් මුදල් ගෙවන ලද බව ඔහුගේ මාධ්‍ය ලේකම් රොහාන් වැලිවිට මහතා නිවේදනය කරයි.රාජපක්ෂ මහතාට රජයෙන් ලබාදී තිබෙන නිල රථය 2015 මහ මැතිවරණයේ කටයුතු සඳහා භාවිතා කරන බැවින් ඒ සඳහා රු. 100,000.00 ක මුදලක් අද (24) රජයට ගෙවූ බව හෙතෙම කියා සිටියි. ජනාධිපති කාර්යාලයේ ප‍්‍රධාන ගණකාධිකාරී වෙත මෙම මුදල ගෙවා ඊට අදාළ රිසිට්පත ලබාගත් බව රොහාන් වැලිවිට මහතාගේ අත්සනින් යුතුව නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=52827", "Category": null, "Parent URL": null}