{"Source": "Adaderana", "Timestamp": "July 13, 2014 12:54 pm", "Headline": "ලක්ෂ 41 ක් වටිනා කල් ඉකුත් වු සෝස් බෝතල්  තොගයක් හමුවෙයි", "News Content": "වත්තල, හැදල ප්‍රදේශයේ දී කල් ඉකුත්වු සෝස් බෝතල් අලෙවි කිරීමට සුදානම් කර තිබු පුද්ගගලයින් තිදෙනෙකු අත්අඩංගුවට ගෙන තිබේ. පාරිභෝගික සේවා අධිකාරියේ ලද තොරතුරකට අනුව ඇලකන්ද ප්‍රදේශයේ ගබඩා කර තිබිය දී විදෙස් රටකින් ආනයනය කරන ලද සෝස් බෝතල් 15,000 ක් මෙලෙස සොයාගත් බව එම අධිකාරිය සඳහන් කළේය. මෙහි වටිනාකම රුපියල් ලක්ෂ 41ක් පමණ වන බව පාරිභෝගික සේවා අධිකාරියේ ගම්පහ කාර්යාලයේ ප්‍රධානී රංජිත් වීරවර්ධන මහතා සඳහන් කළේය. සැකකරුවන් තිදෙනා මුදල් බැඳුම්කර මත නිදහස් කර ඇති අතර භාණ්ඩ තොගය සහ සැකකරුවන් වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44640", "Category": null, "Parent URL": null}