{"Source": "Adaderana", "Timestamp": "August 8, 2012 08:02 am", "Headline": "පොලිස් කොස්තාපල්වරයෙකුගේ කණක් කයි", "News Content": "බලංගොඩ පොලිසියට අනුයුක්තව සේවය කරන නිලධාරියෙකුගේ කණක් පුද්ගලයෙකු විසින් සපා කා තිබේ. බලංගොඩ නගරයේ බස් නැවතුම්පලේ දී මෙය සිදුව ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. පොලිස් කොස්තාපල්වරයා මතට කඩා වැදුණු අදාළ පුද්ගලයා කණ සපා කෑම හේතුවෙන් කණ් පෙත්තෙහි කුඩා කැබැල්ලක් කැඩී ගොස් ඇති බව අජිත් රෝහණ මහතා පවසයි. තුවාල ලැබූ කොස්තාපල්වරයා බලංගොඩ රෝහලේ ප්‍රතිකාර ලබන බව සඳහන්ය. කණ සපා කෑ පුද්ගලයා පොලිසිය විසින් අත්අඩංගුවට ගෙන ඇති අතර ඔහු උම්මන්තකයෙකු බවට මූලික පරීක්ණවලින් අනාවරණය වී ඇතැයි වාර්තා වේ.", "URL": "https://sinhala.adaderana.lk/news.php?nid=26403", "Category": null, "Parent URL": null}