{"Source": "Adaderana", "Timestamp": "July 24, 2016 04:56 pm", "Headline": " ආයුර්වේද වෛද්‍ය පත්වීම් කඩිනමින් ලබාදෙනවා", "News Content": "ආයුර්වේද වෛද්‍යවරු ලෙස 830 කට කඩිනමින් පත්වීම් ලබාදෙන බව සෞඛ්‍ය,පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා පවසයි.සෞඛ්‍ය,පෝෂණ හා දේශීය වෛද්‍ය අමාත්‍ය රාජිත සේනාරත්න මහතා මේ බව ප්‍රකාශ කළ බව සෞඛ්‍ය අමාත්‍යාංශය පවසයි.ආයුර්වේද වෛද්‍යවරු 830 කට පත්වීම් ලබාදීමට කැබිනට් අනුමැතිය ලබා දී මුදල් වෙන් කර තිබෙන බවත්, රේඛීය අමාත්‍යාංශය යටතේ 94 කට හා පළාත් සභා යටතේ 736 කට පත්වීම් ලබාදීමට නියමිත බව වාර්තා වෙයි. දැනට මුදල් අමාත්‍යාංශයේ කළමනාකරණ සේවා දෙපාර්තමේන්තුව සහ පළාත් සභා අතර මෙම නිලධාරීන් අනුයුක්ත කිරීම පිළිබඳව සාකච්ඡා පැවැත්වෙන බවද සඳහන්ය.අමාත්‍යවරයා වැඩිදුරටත් ප්‍රකාශ කර ඇත්තේ \"අපි වෛද්‍යවරුන්ට නිදහස් වාහන බලපත‍්‍රය දෙන්න තීන්දු කරලා එන සුමානයේ චක‍්‍ර ලේඛයක් නිකුත් කිරීමට සුදානම්. ඔය වර්ජනය කරන්නේ ග‍්‍රාමීය රෝහල්වල ඉන්න වෛද්‍යවරුන්ට පෙනෙන්නයි. ආයුර්වේද වෛද්‍ය පත්වීම් දෙන් නෑ කියන්නේ අමූලික බොරුවක්.දැන් කැබිනට් අනුමැතිය ඇවිල්ලා මාස 02 ක් විතර වෙනවා\" යනුවෙනි.", "URL": "https://sinhala.adaderana.lk/news.php?nid=62391", "Category": null, "Parent URL": null}