{"Source": "Adaderana", "Timestamp": "January 23, 2017 09:42 am", "Headline": "දෙතැනක මරණ 2ක්", "News Content": "තිහගොඩ, ඔරුගොඩැල්ල ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් සහ ටිපර් රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි.අනතුරින් බරපතළ තුවාල ලැබූ යතුරුපැදිකරු මාතර රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 67 හැවිරිදි පුද්ගලයෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර තිහගොඩ පොලීසිය මේ පිළිබඳ වැඩිදුර විමර්ශන සිදු කරයි.මේ අතර අනුරාධපුර - පුත්තලම මාර්ගයේ, උලුක්කුලම හංදිය ආසන්නයේදී බස් රථයක පාපුවරුවෙන් ඇඳ වැටී කාන්තාවක මියගොස් තිබේ.පොලීසිය පැවසුවේ අදාළ කාන්තාව බස් රථයෙන් බැසීම සඳහා පාපුවරුව අසල රැදී සිටියදී බස් රථය නැවත්වීමට පෙර ඇඳ වැටී ඇති බවයි.අනතුරෙන් බරපතළ තුවාල ලැබූ කාන්තාව අනුරාධපුර රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මහබුලන්කුලම ප්‍රදේශයේ පදිංචිව සිටි 61 හැවිරිදි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර අනුරාධපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68445", "Category": null, "Parent URL": null}