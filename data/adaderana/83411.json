{"Source": "Adaderana", "Timestamp": "January 23, 2018 07:07 pm", "Headline": "ජනාධිපතිගේ කතා අහන්න ජනතාවට දැන් තියෙන්නේ වැඩි කැමැත්තක්ලු", "News Content": "දේශපාලන වේදිකාවේ ජනාධිපතිවරයාගේ වටිනා ප්‍රකාශයන් සවන්දීමට ජනතාව තුළ දැඩි කැමැත්තක් නිර්මාණය වී ඇතැයි ශ්‍රී ලංකා නිදහස් පක්ෂ උපලේකම් අමාත්‍ය මහින්ද සමරසිංහ මහතා පවසයි. අමාත්‍යවරයා මේ බව සදහන් කළේ අද(23) පක්ෂ මූලස්ථානයේ පැවති මාධය හමුවකට එක්වෙමින්. ජනාධිපතිවරයා පවත්වන රැස්වීම් අද වන විට අති සාර්ථක මට්ටමට පත්ව ඇති බවත් පැවසු අමාත්‍යවරයා මේ වන විට ජනාධිපතිවරයා ගැන ජනතාවට විශ්වාසය වැඩි වී ඇති බව ද සඳහන් කළේය. එනිසා එහි වාසිය ශ්‍රී ලංකා නිදහස් පක්ෂයට හිමි වී ඇති බව ද අමාත්‍යවරයා පැවසීය. කෙසේ වෙතත් විදුහල්පතිනියක දණ ගැස්වූ බවට චෝදනා එල්ල වී ඇති ඌව පළාත් ප්‍රධාන අමාත්‍ය චාමර සම්පත් දසනායක මහතාට සංවිධායක ධූරයක් ලබා දීම සම්බන්ධයෙන් මාධ්‍යවේදීන් විසින් අසන ලද පැනයකට පිළිතුරු දෙමින් අමාත්‍යවරයා පවසා සිටියේ, ඔහු පාඩමක් ඉගෙන ගනිවි යන බලාපොරොත්තුවෙන් එම තනතුර ලබා දුන් බවයි.", "URL": "https://sinhala.adaderana.lk/news.php?nid=83411", "Category": null, "Parent URL": null}