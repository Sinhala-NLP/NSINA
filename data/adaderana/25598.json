{"Source": "Adaderana", "Timestamp": "July 8, 2012 09:44 am", "Headline": " කාසියේ වාසිය ශ්‍රී ලංකාවටයි-පන්දුවට පහරදීම පකිස්ථානයටයි", "News Content": "ශ්‍රී ලංකාව හා පකිස්ථානය අතර පැවත්වෙන තුන්වන හා අවසාන ටෙස්ට් තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දු රැකීමට තීරණය කර තිබේ. මෙම තරගය පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වේ. අද තරගය සදහා ශ්‍රී ලංකා කණ්ඩායමේ ආරම්භක පිතිකරු ලෙස තරංග පරණවිතාන ක්‍රීඩා කරන අතර දිනේෂ් චන්දිමාල් ද කණ්ඩායමට ඇතුළත්ව සිටීම විශේෂත්වයකි. මීට අමතරව තිසර පෙරේරා සහ දිල්හාර ප්‍රනාන්දු කණ්ඩායමට ඇතුළත්ය. මේ වන විට එකට බින්දුවක් ලෙස ටෙස්ට් තරගාවලියේ ඉදිරියෙන් සිටින්නේ ශ්‍රී ලංකා කණ්ඩායමයි.", "URL": "https://sinhala.adaderana.lk/news.php?nid=25598", "Category": null, "Parent URL": null}