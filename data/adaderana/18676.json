{"Source": "Adaderana", "Timestamp": "September 12, 2011 05:07 pm", "Headline": "මැණික් ගැරීමේ ජාවාරමට පොලිසියේ සම්බන්ධයක්?", "News Content": "හැටන්, නෝර්වුඩ් වතු යායේ කලක සිට සිදුවන මැණික් ගැරීමේ ජාවාරමට පොලිසියේ සම්බන්ධයක් ඇති බවට චෝදනා එල්ල වේ. අදාළ සිදුවීම පිළිබඳ නෝර්වුඩ් පොලිසියට පැමිණිලි කළ ද ඒ සම්බන්ධයෙන් ක්‍රියාත්මක වී නොමැති බව නෝර්වුඩ් වතුයායේ ජ්‍යෙෂ්ඨ සහකාර වතු අධිකාරි ඒ.පී විශ්වනාත් මහතා සඳහන් කළේය. පසුගිය 9 වැනිදා දිනයේ ද මැණික් ගැරීමේ ජාවාරම සිදු වූ අතර ඒ පිළිබඳ පොලිසියට පැමිණිලි කර තිබේ. ඒ අනුව වතු යායේ මුරසේවයේ නිරතවූවන් දෙදෙනා පොලිස් භාරයට ගෙන ප්‍රශ්න කර ඇති අතර එම කාලය තුළ ද ජාවාරම ක්‍රියාත්මක වූ බව සහකාර වතු අධිකාරිවරයා පෙන්වා දෙයි. අදාළ ජාවාරම සම්බන්ධ සැකකරුවන් අත්අඩංගුවට ගැනීම සඳහා පරීක්ෂණ ක්‍රියාත්මක වන බව මේ සම්බන්ධයෙන් නෝර්වුඩ් පොලිසියෙන් අද දෙරණ කළ විමසීමකදී එම පොලිසිය සඳහන් කළේය.", "URL": "https://sinhala.adaderana.lk/news.php?nid=18676", "Category": null, "Parent URL": null}