{"Source": "Adaderana", "Timestamp": "August 18, 2010 10:27 am", "Headline": "වයඹ මාර්ග 168 ට මිලියන 400 ක් ", "News Content": "වයඹ පළාතේ ඇති මාර්ග 168 ක් ඔක්තෝබර් මස 31 වන දිනට පෙර ප්‍රතිසංස්කරණය කර අවසන් කරන බව පළාත් මාර්ග සංවර්ධන අමාත්‍ය සරත් නිශාන්ත පෙරේරා මහතා පවසයි. ඒ සදහා රුපියල් මිලියන 400 ක මුදලක් වෙන් කර ඇති බව අමාත්‍යවරයා සඳහන් කළේය. ඒ අනුව පුත්තලම දිස්ත්‍රික්කයේ මාර්ග 65 ක් සහ කුරුණෑගල දිස්ත්‍රික්කයේ මාර්ග 103 ක් ප්‍රතිසංස්කරණය කිරීමට නියමිතව ඇත. මේ වන විටත් අදාළ ප්‍රතිසංස්කරණ කටයුතු ආරම්භ කර ඇති බව පළාත් මාර්ග සංවර්ධන අමාත්‍යවරයා පවසයි. ග්‍රාමීය ජනතාවට වඩාත් විධිමත් සේවාවක් ලබා දීම මෙහි අරමුණ බව අමාත්‍ය සරත් නිශාන්ත පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=10301", "Category": null, "Parent URL": null}