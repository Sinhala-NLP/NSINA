{"Source": "Adaderana", "Timestamp": "June 24, 2016 10:23 am", "Headline": " එස්.එම්.රංජිත් වංචා සෙවීමේ කොමිසමට", "News Content": "උතුරු මැද පළාත් හිටපු ප්‍රධාන අමාත්‍ය එස්.එම් රංජිත් මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ.පළාත් සභාවේ වාහන අවභාවිත කිරීමක් සම්බන්ධයෙන් කොමිසම විසින් සිදු කරනු ලබන විමර්ශනයට අදාළව ප්‍රකාශයක් ලබාගැනීම සඳහා ඔහු මෙලෙස කැඳවා ඇති බව බරපතළ වංචා විමර්ශන ජනාධිපති කොමිසම සඳහන් කළේය.සිද්ධියට අදාළව තවත් පුද්ගලයින් 11 දෙනෙකු ද නොතීසි ලත් පාර්ශවය ලෙස එම කොමිසම විසින් නම් කර තිබේ.ඔවුන්ගෙන්ද අද(24) දිනයේ ප්‍රකාශ ලබා ගැනීම සිදු කෙරෙන බව බරපතළ වංචා විමර්ශන ජනාධිපති කොමිසම සඳහන් කළේය.උතුරු මැද පළාත් සභාවේ වාහන අවභාවිත කිරීමට අදාළ විමර්ශනය සඳහා මීට පෙර ද හිටපු ප්‍රධාන අමාත්‍ය එස්.එම් රංජිත් මහතා බරපතල වංචා විමර්ශන ජනාධිපති කොමිසම හමුවේ පෙනී සිටියේය.", "URL": "https://sinhala.adaderana.lk/news.php?nid=61426", "Category": null, "Parent URL": null}