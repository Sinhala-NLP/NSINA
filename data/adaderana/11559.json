{"Source": "Adaderana", "Timestamp": "October 17, 2010 05:36 pm", "Headline": "හෙද ව්‍යවස්ථා සංශෝධනය සූදානම්-අසත්‍ය ප්‍රචාරයන්ට රැවටෙන්න එපාලු", "News Content": "පවත්නා හෙද ව්‍යවස්ථාව වර්තමානයට උචිත වන ආකාරයට සංශෝධනය කිරීම සඳහා වෘත්තීය සමිති වලින් ඉදිරිපත් කෙරුණු කරුණු සැලකිල්ලට ගෙන සෞඛ්‍ය අමාත්‍යාංශය මේ වන විට කෙටුම්පතක් සකස් කර තිබේ. රාජ්‍ය පරිපාලන අමාත්‍යාංශය ‍හා මුදල් අමාත්‍යාංශයේ උපදෙස් මත සකස් කරන ලද මෙම කෙටුම්පත කැබිනට් අනුමැතිය සඳහා මේ වන විට ඉදිරිපත් කර ඇති බව එම අමාත්‍යාංශය සඳහන් කරයි. සෞඛ්‍ය සේවාවට අයත් කිසිදු වෘත්තීය සමිතියකට අසාධාරණයක් නොවන ආකාරයකින් මීට අදාළ නි‍ර්දේශ අමාත්‍ය මණ්ඩලයෙන් ලබා ගැනීමට බලාපොරොත්තු වන බව ද සෞඛ්‍ය අමාත්‍යාංශය පවසයි. කැබිනට් මණ්ඩලය අනුමත කිරීමෙන් පසු අදාළ සංශෝධන ව්‍යවස්ථාව චක්‍රලේඛයක් මඟින් ක්‍රියාත්මක කෙරෙණු ඇත.. අදාල කෙටුම්පතට කැබිනට් මණ්ඩල අවසන් අනුමැතිය ලැබෙන තෙක් අතැම් පුද්ගලයින් විසින් සිදුකරන අසත්‍ය ප්‍රකාශයන්ට නොරැවැටෙන ලෙස සෞඛ්‍ය අමාත්‍යාංශය වෘත්තීය සමිති වලින් ඉල්ලා සිටියි.", "URL": "https://sinhala.adaderana.lk/news.php?nid=11559", "Category": null, "Parent URL": null}