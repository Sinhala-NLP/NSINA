{"Source": "Adaderana", "Timestamp": "September 16, 2011 09:04 am", "Headline": "ඕස්ට්‍රේලියා -ශ්‍රී ලංකා අවසන් ටෙස්ට් තරගය අදයි", "News Content": "සංචාරක ඕස්ට්‍රේලියානු කණ්ඩායම සහ ශ්‍රී ලංකා කණ්ඩායම අතර තෙවන සහ අවසන් ටෙස්ට් ක්‍රිකට් තරගය අද(16) කොළඹ එස්.එස්.සී. ක්‍රී‍ඩාංගණයේ දී ආරම්භ වේ. මෙතෙක් පැවති තරග දෙකෙන් එකක් ජයගත් ඕස්ට්‍රේලියානු කණ්ඩායම තරගාවලියේ පෙරමුණ ගැනීමට සමත්ව තිබේ. තරගාවලිය ජයපරාජයෙන් තොරව නිමා කිරීමට නම් මෙම තරගය ශ්‍රී ලංකා කණ්ඩායම අනිවාර්යෙන්ම ජයගත යුතුය. ශ්‍රී ලංකා කණ්ඩාය‍මේ හිටපු නායක කුමාර් සංගක්කාර තම ටෙස්ට් ක්‍රිකට් දිවියේ සියවැනි තරගයට අද සහභාගී වේ. මේ වන විට ඔහු ටෙස්ට් තරග 99 ක දී ශතක 25 ක් සහ අර්ධ ශතක 35 ක් සමගින් ලකුණු 8,572 ක් රැස් කරගෙන සිටියි. මේ අතර ඕස්ට්‍රේලියානු කණ්ඩායමේ රයන් හැරිස් ආබාධයකට ලක්වීම හේතුවෙන් ඒ වෙනුවට අද තරගයට පීටර් සීඩ්ල් සහභාගී වීමට නියමිතය.", "URL": "https://sinhala.adaderana.lk/news.php?nid=18756", "Category": null, "Parent URL": null}