{"Source": "Adaderana", "Timestamp": "April 28, 2010 06:17 pm", "Headline": "බලංගොඩ රිය අනතුරකින් සිව්දෙනෙකු මරුට - 20කට තුවාල", "News Content": "බලංගොඩ ඉඹුල්පෙ ප්‍රදේශයේ සිදුවූ රිය අනතුරකින් පුද්ගලයින් සිව්දෙනෙකු ජීවිතක්ෂයට පත්ව තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේ අද පස්වරුවේ සිදුවූ මෙම අනතුරින් තවත් පුද්ගලයින් විසිදෙනෙකු තුවාල ලබා ඇති බවයි. බදුල්ල සිට කොළඹ බලා ධාවනය වූ ලංගම බස් රථයක් කොළඹ සිට බදුල්ල බලා ධාවනය වූ ලොරි රථයක ගැටීමෙන් අනතුර සිදුව ඇත. අනතුරින් ජීවිතක්ෂයට පත්ව ඇත්තේ බස් රථයේ ගමන් ගත් පුද්ගලයින් සිව්දෙනෙකි. තුවාල ලැබූවන් බලංගොඩ රෝහලට ඇතුළත් කර ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=8058", "Category": null, "Parent URL": null}