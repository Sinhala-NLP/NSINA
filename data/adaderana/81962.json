{"Source": "Adaderana", "Timestamp": "December 23, 2017 09:46 am", "Headline": "පොලීසිය ගැන අහිමිවූ ජනතා  විශ්වාසය නැවත අරන් දුන්නේ යහපාලන රජයයි", "News Content": "පොලීසිය පිළිබඳ ජනතාව තුළ අමිහි වී තිබූ ගෞරවය යළි ජනතාව තුළ ඇතිකිරීමට හැකි වූයේ යහපාලන රජය බලයට පත්වීමෙන් පසුව බව නීතිය හා සාමය සහ දක්ෂීණ සංවර්ධන අමාත්‍ය සාගල රත්නායක මහතා මහතා පැවසීය. අමාත්‍යවරයා මේ බව ප්‍රකාශ කළේ පුහුණූව ලැබූ ආධුනිල පොලිස් නිලධරයන් 476 දෙනෙකු මූලික පුහුණුව අවසන් කර විසිර යාමේ උත්සවයට සහභාගී වෙමිනි. මෙසේ විසිර ගිය ආධුනික පොලිස් නිලධාරීන් අතර දමිළ පොලිස් කොස්තාපල්වරුන් 275 ක්ස සහ දමිළ කාන්තා පොලිස් කොස්තාපල්වරියන් 07 දෙනෙකුත් ඇතුළත් වෙති. එම අවස්ථාවේ දී අමාත්‍යවරයා ප්‍රකාශ කළේ මෛත්‍රීපාල සිරිසේන ජනාධිපතිතුමත්, රනිල් වික්‍රමසිංහ අගමැතිතුමත් රටේ ජාතික ආණ්ඩුවක් පිහිටුවලා යුද්ධය අවසන් වීමේ ප්‍රතිපල රටේ ජනතාවට ලබා දීමේ පොරොන්දුවක් දුන් බවත් පොලිසියට අහිමිවෙලා තිබුණු ජනතා ගෞරවය යළි පොලීසියට ලබා දෙන්න යහපාලන ආණ්ඩුවට හැකිවුන බවත් අමාත්‍යවරයා පැවසීය. එම කටයුතු සිදු කරන්න ඉතාම කෙටි කාලයක් තුළ හැකිවුණු බවත් දැන් අපි එතනින් එහාට කටයුතු කරන්න ආරම්භ කර ඇති අතර අපි පොලිසීය ප්‍රතිසංස්කරණය කරන්න පටන් ගෙන තිබෙන බවද අමාත්‍යවරයා වැඩිදුරටත් පැවසීය. ​", "URL": "https://sinhala.adaderana.lk/news.php?nid=81962", "Category": null, "Parent URL": null}