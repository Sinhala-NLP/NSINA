{"Source": "Adaderana", "Timestamp": "June 26, 2010 02:04 pm", "Headline": "ඇමරිකාවත් ජෙනරාල්ලා සේවයෙන් පහකරනවා", "News Content": "ජෙනරාල් සරත් ෆොන්සේකා සම්බන්ධයෙන් ශ්‍රී ලංකාවට අවවාද දෙන ඇමරිකාව තමන් ගන්නා තීරණ වලදී වෙනස් ස්ථාවරයක් දරනා බව ලෝකයාට ඔප්පු කරමින් සිටින බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජෙනරාල් ලක්ෂ්මන් හුළුගල්ල මහතා පවසයි. ඇෆ්ගනිස්ථානයේ සේවයේ යොදවා සිටි හමුදා ප්‍රධානියෙකු ඉවත්කිරීමට ඔබාමා පාලනය ක්‍රියාකිරීමෙන් ඒ බව තහවුරු වන බව හෙතෙම පවසා ඇත්තේ ජී.ටී.එන් පුවත් සේවයට අදහස් දක්වමිනි. ඇෆ්ගනිස්ථානයේ සේවයේ යොදවා සිටි නේටෝ ජාත්‍යන්තර ආරක්ෂක සහායක බලකායේ ජෙනරාල් ස්ටැන්ලි ඒ. මැක්ක්‍රිස්ටල් ඇමරිකානු රජය විවේචනය කරමින් පුවත්පතකට කළ ප්‍රකාශයක් හේතුවෙන් සේවයෙන් පහකිරීමට ඇමරිකානු රාජ්‍ය දෙපාර්තමේන්තුව පසුගියදා කටයුතු කර තිබිණි. එබැවින් ඇමරිකාව විසින් ජෙනරාල් සරත් ෆොන්සේකා මහතා සම්බන්ධයෙන් ශ්‍රී ලංකා රජය විසින් ‍ගනු ලබන අධිකරණ ක්‍රියාමාර්ග විවේචනය කරමින් එය ප්‍රජාතන්ත්‍රවාදයට වැරදි ආදර්ශයක් බව පෙන්වාදීමට උත්සාහ ගැනීම විහිළුවක් බව හුළුගල්ල මහතා පෙන්වාදෙයි.", "URL": "https://sinhala.adaderana.lk/news.php?nid=9226", "Category": null, "Parent URL": null}