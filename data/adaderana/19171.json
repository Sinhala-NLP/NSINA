{"Source": "Adaderana", "Timestamp": "October 6, 2011 08:30 am", "Headline": "තැපැල්පති ගැන වාර්තාව අද ඇමති අතට", "News Content": "තැපැල්පතිවරයා සම්බන්ධයෙන් පරීක්ෂණ පැවැත්වීමට පත්කළ ත්‍රිපුද්ගල කමිටු වාර්තාව අද(06) දිනයේ තැපැල් සේවා අමාත්‍ය ජීවන් කුමාරතුංග මහතාට බාරදීමට නියමිතය. සිය රාජකාරී කටයුතු සිදුකිරීමේ දී නීත්‍යානූකූල නොවන අයුරින් ක්‍රියාකාර ඇති බවට තැපැල්පතිවරයාට එරෙහිව චෝදනා එල්ල විය. ඒ අනුව එම චෝදනා සම්බන්ධයෙන් විමර්ශන පැවැත්වීමට කැබිනට් මණ්ඩලය විසින් ත්‍රිපුද්ගල කමිටුවක් පත්කරනු ලැබීය. එම ත්‍රිපුද්ගල කමිටුව විසින් සිදු කළ විමර්ශන වලින් අනතුරුව ඊට අදාළ වාර්තාව මේ වන විට සකස් කර තිබේ. අවස්ථා කිහිපයක දීම මෙම වාර්තාව ජීවන් කුමාරතුංග අමාත්‍යවරයාට බාරදීමට නියමිතව තිබුණ ද විවිධ හේතූන් මත එය ප්‍රමාද විය. කෙසේ වෙතත් අද(06) දිනයේ තැපැල්පතිවරයා සම්බන්ධයෙන් සිදු කළ විමර්ශන අඩංගු කමිටු වාර්තාව තැපැල් සේවා අමාත්‍ය ජීවන් කුමාරතුංග අමාත්‍යවරයාට බාරදීමට නියමිත බව වාර්තා වේ.", "URL": "https://sinhala.adaderana.lk/news.php?nid=19171", "Category": null, "Parent URL": null}