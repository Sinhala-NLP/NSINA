{"Source": "Adaderana", "Timestamp": "February 21, 2010 10:32 am", "Headline": "එ.ජා.ප නාම යෝජනා අත්සන් අත්හිටුවයි", "News Content": "එක්සත් ජාතික පක්ෂයේ සිය නාම යෝජනා වලට අත්සන් කිරීම තාවකාලිකව අත්හිටුවීමට තීරණය කර තිබේ. අද සිරිකොත මන්දිරයේ දී එක්සත් ජාතික පක්ෂයේ නායක රනිල් වික්‍රමසිංහ මහතාගේ ප්‍රධානත්වයෙන් නාම යෝජනා වලට අත්සන් කිරීමට නියමිතව තිබුණි. එක්සත් ජාතික පෙරමුණ සමඟ සන්ධාන ගතව සිටින සෙසු පක්ෂ විවිධ ඉල්ලීම් ඉදිරිපත් කිරීම හේතුවෙන් නාම යෝජනා සැකසීම ගැටලුවක් වී ඇති බව දේශපාලන ආරංචි මාර්ග සඳහන් කරයි. කෙසේ වෙතත් එක්සත් ජාතික පක්ෂය නාමයෝජනා වලට අත්සන් තැබීම අත්හිටුවීමට හේතු‍ව මෙතෙක් ප්‍රකාශයට පත් කර නැත. එළඹෙන පාර්ලිමේන්තු මැතිවරණය සඳහා‍ නාමයෝජනා භාර ගැනීම ඊයේ ආරම්භ කෙරුණු අතර ලබන 26 වන දායින් නාමයෝජනා භාර ගැනීම අවසන් වේ.", "URL": "https://sinhala.adaderana.lk/news.php?nid=6847", "Category": null, "Parent URL": null}