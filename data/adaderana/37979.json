{"Source": "Adaderana", "Timestamp": "October 7, 2013 04:09 pm", "Headline": "රු.100 කප්පමට 2ක් මාට්ටු", "News Content": "පෞද්ගලික බස් රථ වලින් කප්පම් ලබාගැනීමේ නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. අනුරාධපුර සිට මතුගම බලා ධාවනය වු පෞද්ගලික බස් රථයකින් රුපියල් සියයක් කප්පම් වශයෙන් ලබාගැනීමේ දී ඔවුන් අත්අඩංගුවට ගෙන ඇති බව වාර්තා වේ. පානීය ජලය අලෙවිකරන මුවාවෙන් සැකකරුවන් කප්පම් ගැනීම් සිදුකර ඇති බවට පොලීසිය සිදුකළ විමර්ශන වලින් අනාවරණය වී ඇත. සැකකරුවන් මල්දෙණිපුර සහ අලගොල්ලෑව යන ප්‍රදේශවල පදිංචිකරුවන් වන අතර ඔවුන් කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37979", "Category": null, "Parent URL": null}