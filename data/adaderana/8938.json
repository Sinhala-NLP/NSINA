{"Source": "Adaderana", "Timestamp": "June 11, 2010 08:25 am", "Headline": "විභාග කලට වේලාවට ", "News Content": "රාජ්‍ය සේවයේ විවිධ සේවා සදහා බඳවා ගැනීමට අදාළ තරග විභාග නියමිත වාර්ෂික කාල සටහනකට අනුව පැවැත්වීමට රාජ්‍ය පරිපාලන හා ස්වදේශ කටයුතු අමාත්‍යාංශය පියවර ගෙන ඇත. ඒ අනුව ශ්‍රී ලංකා පරිපාලන සේවය, ශ්‍රී ලංකා ඉංජිනේරු සේවය, ශ්‍රී ලංකා තාක්ෂණ සේවය සහ රාජ්‍ය කළමනාකරණ සේවය ඇතුළු සේවා කිහිපයක් වෙනුවෙන් පවත්වන විභාග සෑම වසරකම නියමිත කාලයකදී පැවැත්වීමට නියමිතය. අදාළ විභාග නිසි වේලාවට නොපැවැත්වීමෙන් රාජ්‍ය ආයතන වල ඇතිවන පුරප්පාඩු පිරවීමේ ගැටලු මතු වී ඇති බව අමාත්‍යාංශය පවසයි. මෙමගින් රාජ්‍ය සේවයට බැඳීමට අපේක්ෂා කරන්නන්ට පූර්ව සූදානම්වීමකට ඉඩ ලැබෙන බව ද අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=8938", "Category": null, "Parent URL": null}