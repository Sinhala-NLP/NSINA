{"Source": "Adaderana", "Timestamp": "April 24, 2019 11:43 am", "Headline": "හෙරොයින් ග්‍රෑම් 20ක් සමඟ 3ක් මාට්ටු", "News Content": "හෙරොයින් ග්‍රෑම් 20ක් සහ අලෙවිය සඳහා සකසා තිබූ හෙරොයින් පැකට් 70ක් සමඟ සැකකරුවන් තිදෙනෙක් වැලිමඩ පොලීසිය විසින් අත්අඩංගුවට ගෙන තිබේ. හුලංකපොල්ල, සිල්මියාපුර, රේන්දපොල හා බොරගස් ප්‍රදේශයේ කරන ලද මෙහෙයුමක් අතරතුර මෙම හොරොයින් තොගය සොයාගෙන ඇති බව වාර්තා වෙයි. සැකකරුවන් සතුව තිබී හෙරොයින් ග්‍රෑම් 20යි මිලිග්‍රෑම් 400ක්, අලෙවිය සඳහා සකසා තිබූ හෙරොයින් පැකට් 70ක්, දුරකතන 6ක් සහ රුපියල් තිස්දහසක මුදලක් පොලිස් බාරයට ගෙන ඇති බව වාර්තා වෙයි. සැකකරුවන් වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=108587", "Category": null, "Parent URL": null}