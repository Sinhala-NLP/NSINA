{"Source": "Adaderana", "Timestamp": "February 11, 2017 04:02 pm", "Headline": " මෝටර් රියේ ගැටී 13 හැවිරිදි සිසුවා අවසන් ගමන් යයි ", "News Content": "හම්බන්තොට සුනාමි ගම්මානය ඉදිරිපිටදී සිදුවු රිය අනතුරකින් පාසල් ශිෂ්‍යයෙක් මියගොස් තිබේ. තිස්ස - කතරගම ප්‍රධාන මාර්ගය ආසන්නයේ ගමන් කරමින් සිටි අදාළ පාසල් සිසුවා මෝටර් රථයක ගැටීමෙන් මෙම අනතුර සිදුව ඇති බව අම්බලන්තොට පොලීසිය පැවසුවේය. මියගොස් ඇත්තේ අම්බලන්තොට ප්‍රදේශයේ පදිංචිව සිටි 13 හැවිරිදි පාසල් ශිෂ්‍යයෙකි. අදාළ මෝටර් රථය කාන්තාවක විසින් ධාවනය කර ඇති අතර ඇය අත්අඩංගුවට ගෙන තිබේ. මේ සම්බන්ධයෙන් අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69465", "Category": null, "Parent URL": null}