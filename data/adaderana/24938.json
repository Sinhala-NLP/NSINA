{"Source": "Adaderana", "Timestamp": "June 11, 2012 02:42 pm", "Headline": "කඩුගන්නාව කැප්ටන් ඩෝසන් කුළුණ විනාශ වී යාමේ තර්ජනයක ", "News Content": "කන්ද උඩරට පිවිසුම් ලකුණ ලෙස සැලකෙන කඩුගන්නාව කැප්ටන් ඩෝසන් කුළුණ විනාශ වී යාමේ තර්ජනයකට මුහුණ දී ඇති බව අනාවරණය වී ඇත. කඩුගන්නාව නගරයේ දකුණූ දෙසින් ඉහළට නැඟි එම කුළුණ පුරා විද්‍යා ස්මාරකයක් වශයෙන් නම් කර ඇති අතර මීට වසර එකහමාරකට පමණ පෙර සිට එය ජනතාව සඳහා විවෘත වී නොතිබිණි. මේ වන විට කුළුණ මතට පිවිසෙන දැව පියගැටපෙල අබලන්ව ඇති අතර ස්මාරකයේ විදුලි සැපයුම ද විසන්ධි කොට ඇති බව වාර්තා වේ. මෙතෙක් එහි සේවය කළ මුරකරු ද සේවයෙන් ඉවත් කර ඇති අතර එම ප්‍රදේශය ආශ්‍රිතව නීතී විරෝධී ක්‍රියා සිදුවන බවට ද ප්‍රදේශවාසීන් පෙන්වා දෙයි.", "URL": "https://sinhala.adaderana.lk/news.php?nid=24938", "Category": null, "Parent URL": null}