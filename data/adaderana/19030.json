{"Source": "Adaderana", "Timestamp": "September 29, 2011 09:42 am", "Headline": "සභාපතිගේ ලිපිගොනුව ගෙනයාම ගැන සංගමයේ විරෝධය", "News Content": "අල්ලස් හා දූෂණ විමර්ශන ඒකකයේ නිලධාරීන් විසින් සිය සංගමයේ සභාපතිවරයාගේ පෞද්ගලික ලිපිගොනුව රැගෙන යාම පිළිබඳව දැඩි විරෝධය පළ කරන බව රජයේ වෛද්‍ය නිලධාරීන්ගේ සංගමය පවසයි. පැමිණිල්ලකින්‍ තොරව පුද්ගලික ලිපි ගොනුවක් රැගෙන යාම බරපතල තත්ත්වයක් බව එම සංගමයේ ලේකම් චන්දික එපිටකඩුව මහතා ප්‍රකාශ ක‍ළේය. මේ සම්බන්ධයෙන් ගත යුතු ඉදිරි ක්‍රියාමාර්ග පිළිබඳ තීරණය කිරීමට අද(29) ‍දහවල් සිය සංගමයේ මධ්‍යම කාරක සභාව රැස්වීමට තීරණය කර ඇති බව වෛද්‍ය චන්දික එපිටකඩුව මහතා සඳහන් කළේය. සභාපතිවරයාට පෞද්ගලිකව පහරදීමේ පියවරක් ලෙස මෙම සිදුවීම සිදුවූ බව විශ්වාස කරන බව ද අද දෙරණ වෙත අදහස් දක්වමින් ඔහු කියා සිටියේය.", "URL": "https://sinhala.adaderana.lk/news.php?nid=19030", "Category": null, "Parent URL": null}