{"Source": "Adaderana", "Timestamp": "December 24, 2018 01:48 pm", "Headline": "අයහපත් කාලගුණයෙන් තරුණ ජීවිතයක් අහිමි වෙයි", "News Content": "අධික වර්ෂාවත් සමඟ රාජාංගනය ජලාශයේ වාන් දොරටු 30 න් 08ක් ඊයේ(23) විවෘත කරනු ලැබුවේය. එහිදී තරුණයින් දෙදෙනෙකු රාජාංගන ජලාශයේ දිය නෑමට ගිය අවස්ථාවේදී එක් තරුණයෙකු ජල පහරට ගසාගෙන යාමෙන් මියගොස් තිබේ. රාජාංගන ජලාශයේ වාන් දොරටු සියල්ල වසා දමා ඊයේ උදෑසන සිට සවස 5 වනතුරු මියගිය තරුණයාගේ මළ සිරුර සෙවීම සඳහා කිමිඳුම්කරුවන් දැඩි පරිශ්‍රමයක් දරා ඇති අතර පසුව සිරුර සොයාගෙන ඇත. මෙලෙස මියගොස් ඇත්තේ අනුරාධපුර, සාලියවැව ප්‍රදේශයේ පදිංචි වයස අවුරුදු 18 ක් වන අවිශ්ක දිල්ෂාන් නමැති අයෙක්.", "URL": "https://sinhala.adaderana.lk/news.php?nid=101228", "Category": null, "Parent URL": null}