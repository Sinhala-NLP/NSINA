{"Source": "Adaderana", "Timestamp": "August 14, 2018 11:59 am", "Headline": "ඉන්දියාවේ අයහපත් කාලගුණයෙන් මියගිය සංඛ්‍යාව 18 දක්වා ඉහළට", "News Content": "ඉන්දියාවේ හිමචාල්ප්‍රදේශ් ප්‍රන්තයට බලපා ඇති අයහපත් කාලගුණ තත්ත්වය හේතුවෙන් මියගිය පුද්ගලයින්ගේ සංඛ්‍යාව 18 දක්වා ඉහළ ගොස් තිබේ. පසුගිය ඉරිදා දිනයේ සිට ඇද හැලෙන අධික වර්ෂාවත් සමග ඇති වු ගංවතුර සහ නායයෑම් හේතුවෙන් මෙම මරණ සිදුව ඇති බව විදෙස් මාධ්‍ය වාර්තා කළේය. නායයෑම් හේතුවෙන් වාහන ගමනාගමනට දැඩි බාධා එල්ල වී ඇති අතර ඇතැම් ප්‍රදේශවල පාසල් ද තාවකාලිකව වසා දැමීමට පියවර ගෙන ඇති බව සඳහන්. මේ අතර ආපදා තත්ත්වයෙන් විපතට පත්වූ පුද්ගලයින් බේරාගැනීම සඳහා සහන කණ්ඩායම් තවදුරටත් කටයුතු කරමින් සිටින බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=94382", "Category": null, "Parent URL": null}