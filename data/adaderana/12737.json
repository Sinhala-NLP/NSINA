{"Source": "Adaderana", "Timestamp": "December 10, 2010 07:57 am", "Headline": "උසස් පෙළ ප්‍රතිඵල නැවත සමීක්ෂණයට අයදුම්පත් බාරගැනෙයි", "News Content": "2010 අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල නැවත සමීක්ෂණය සඳහා අයදුම්පත් බාරගැනීම ලබන 21 වැනිදා දක්වා සිදුකරන බව විභාග දෙපාර්තමේන්තුව පවසයි. එම අයදුම්පත් අදාළ විදුහලේ විදුහල්පති මාර්ගයෙන් යොමු කළ යුතු බව එම දෙපා‍ර්තමේන්තුව සඳහන් කරයි. පාසල් හා පෞද්ගලික අයදුම්කරුවන්ගේ ඉල්ලුම්පත් විභාග කොමසාරිස් ජනරාල් ඇගයීම් ශාඛාව, ජාතික ඇගයීම් හා පරීක්ෂණ සේවාව, ශ්‍රී ලංකා විභාග දෙපාර්තමේන්තුව, තැ පෙ 1503 යන ලිපිනයට යොමු කළ යුතුය. මීට අමතරව සාමාන්‍ය පොදු පරීක්ෂණය සඳහා ලකුණු 30‍ ට වඩා අඩු ලකුණු සංඛ්‍යාවක් ලබාගත් සිසුන්ට ද නැවත සමීක්ෂණය සඳහා අයදුම්කළ හැකි බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=12737", "Category": null, "Parent URL": null}