{"Source": "Adaderana", "Timestamp": "March 7, 2011 06:21 pm", "Headline": "9 දා සබරගමුවේ දොරටු ඇරෙයි", "News Content": "තාවකාලිකව වසා දමා ඇති සබරගමුව විශ්ව විද්‍යාලයේ පළමු වසරේ සිසුන්ගේ අධ්‍යයන කටයුතු ලබන 9වැනිදා ආරම්භ කිරීමට කටයුතු යොදා තිබේ. එම විශ්ව විද්‍යාලයේ උපකුලපති මහාචාර්ය මහින්ද එස් රූපසිංහ මහතා සඳහන් කර සිටියේ කෙසේ වුවත් ව්‍යවහාරික විද්‍යා පීඨය හැර සෙසු පීඨ වල පළමු වසරේ සිසුන්ගේ අධ්‍යයන කටයුතු පමණක් ලබන 9 වැනිදා ආරම්භ වන බවයි. සබරගමු විශ්ව විද්‍යාලය පසුගිය දා තාවකාලිකව වසා දැමුනේ සිසුන් අධ්‍යයන කටයුතු වලට සහභාගී නොවීම හේතුවෙනි.", "URL": "https://sinhala.adaderana.lk/news.php?nid=14687", "Category": null, "Parent URL": null}