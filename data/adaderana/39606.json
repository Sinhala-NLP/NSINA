{"Source": "Adaderana", "Timestamp": "December 15, 2013 11:54 am", "Headline": "සිරිපා වන්දනා සමය ඇරඹේ", "News Content": "මෙවර සිරිපා වන්දනා සමය ආරම්භ කිරීම නිමිත්තෙන් සධාතුක කරඬුව සහ සමන් දේව ප්‍රතිමාව ඇතුළු දේවාභරණ ශ්‍රී පාද මළුව දක්වා වැඩම කරවීම මේ වනවිට ආරම්භ වී තිබේ. පැල්මඩුල්ල, ගල්පොත්තාවල රජමහා විහාරයේ තැන්පත් කර තිබු සධාතුක කරඬුව ඇතුළු භාණ්ඩ ශ්‍රී පාද මළුව වෙත වැඩම කරවීම අද උදෑසන 06.00ට පමණ ආරම්භ විය. ශ්‍රී පලාපත්වල මාර්ගය ඔස්සේ සහ හැටන් මාර්ගය ඔස්සේ ශ්‍රී පාද මළුව වෙත ගමන් කර සධාතුක කරඬුව සහ අදාළ භාණ්ඩ ශ්‍රී පාද මළුවේ තැන්පත් කිරීමෙන් පසු හෙට සිට සිරිපා වන්දනා සමය ආරම්භ කිරීමට නියමිතය.", "URL": "https://sinhala.adaderana.lk/news.php?nid=39606", "Category": null, "Parent URL": null}