{"Source": "Adaderana", "Timestamp": "September 5, 2018 10:49 am", "Headline": "ජනබලය කොළඹට එන හැටි-අවසන් තීරණය 1ට", "News Content": "“ජනබලය කොළඹට“ විරෝධතාවය පැවැත් වෙන ආකාරය සම්බන්ධයෙන් අවසන් තීරණ ගැනීම සඳහා මේ වන විට හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් ඒ මහතාගේ නිල නිවසේ විශේෂ සාකච්ඡාවක් පැවැත්වෙයි. එම සාකච්ඡාව සඳහා ඒකාබද්ධ විපක්ෂයේ පක්ෂ නායකයින් හා ජනබලය කොළඹට විරෝධතාවයේ සංවිධායක කමිටුව එක්ව සිටින අතර සාකච්ඡාවේ ගනු ලබන තීන්දු අද(05) පස්වරු 1ට නිවේදනය කිරීමට නියමිත බව වාර්තා වෙයි. මේ අතර ඒකාබද්ධ විපක්ෂයේ ජනබලය කොළඹට ජන රැලිය පිළිබඳ තොරතුරු ගෙන ඒම සඳහා අද දෙරණ වාර්තාකරුවන් කොළඹ ස්ථාන රැසක රැදී සිටියි. මේ අතර කොළඹ නගරයේ ආරක්ෂාව සම්බන්ධයෙන් අප පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතාගෙන් විමසීමක් සිදු කළ අතර, ඔහු පවසා සිටියේ මේ වන විට කොළඹ තත්ත්වය සාමාකාමීව පවතින බවයි. යම් හේතුවක් මත මහා මාර්ග අවහිරතාවයක් ඇති වුවහොත් ඒ පිළිබඳ මාධ්‍ය තුළින් ජනතාව දැනුවත් කිරීමට කටයුතු කරන බව ද ඔහු පැවසීය.", "URL": "https://sinhala.adaderana.lk/news.php?nid=95567", "Category": null, "Parent URL": null}