{"Source": "Adaderana", "Timestamp": "December 21, 2012 12:23 pm", "Headline": "දළදා මාලිගයේ ත්‍රිපිටක ධර්ම සංගායනාවක්", "News Content": "මහනුවර ශ්‍රී දළදා මාලිගයේ මඟුල් මඩුවේ දී ත්‍රිපිටක ධර්ම සංගායනාවක් පැවැත්වීමට තීරණය කර තිබේ. බුදු දහමේ උන්නතිය සහ රටට සෞභාග්‍ය ප්‍රාර්ථනා කිරීම ඇතුළු කරුණු කිහිපයක් මුල් කරගනිමින් මෙම සංඝායනාව පැවැත්වීමට නියමිතය. ත්‍රෛනිකායික මහනාහිමිවරුන්ගේ මඟපෙන්වීම යටතේ හෙට (22) සහ අනිද්දා (23) දෙදින පුරා ත්‍රිපිටක ධර්ම සංඝායනාව පැවැත්වේ. ඉන්දීය මහාබෝධී විහාරස්ථානයේ වසර 9 ක් පුරා අඛණ්ඩව පැවැත්වෙන ත්‍රිපිටක ධර්ම සංඝායනාවට සමගාමීව මෙය පැවැත්වෙන බව ඊයේ පැවති මාධ්‍ය හමුවක දී අනාවරණය විය. මේ සඳහා ඉන්දියාව, නේපාලය, කාම්බෝජය, ලාඕසය, තායිලන්තය, බුරුමය ඇතුළු රටවලින් ද බෞද්ධ භික්ෂුන් වහන්සේ සහභාගීවීමට නියමිතය.", "URL": "https://sinhala.adaderana.lk/news.php?nid=30128", "Category": null, "Parent URL": null}