{"Source": "Adaderana", "Timestamp": "October 21, 2017 03:06 pm", "Headline": " 20/20  නායකත්වය තිසරට", "News Content": "පකිස්ථාන කණ්ඩායම සමඟ පැවැත්වෙන තරග 3න් සමන්විත 20යි 20 ක්‍රිකට් තරඟාවලියේ ශ්‍රී ලංකා කණ්ඩායමේ නායකත්වය තිසර පෙරේරාට ලබාදී තිබේ. තරගාවලිය ලබන 26 වනදා අබුඩාබිහි ෂෙයික් සයේඩ් ක්‍රීඩාංගණයේදී ආරම්භවීමට නියමිතය. තිසර පෙරේරාගේ නායකත්වයෙන් යුත් ශ්‍රී ලංකා කණ්ඩායමේ සෙසු ක්‍රීඩකයින් ලෙස දිල්ෂාන් මුණවීර, ධනුෂ්ක ගුණතිලක, සමීර සමරවික්‍රම, අශාන් ප්‍රියංජන්, මහේල උඩවත්ත, දසුන් ශානක, සචිත් පතිරණ, විකුම් සංජය, ලහිරු ගමගේ, සික්කුගේ ප්‍රසන්න, විශ්ව ප්‍රනාන්දු, ඉසුරු උදාන, ජෙෆ්රි වැන්ඩර්සේ සහ චතුරංග ද සිල්වා නම් කර තිබේ.", "URL": "https://sinhala.adaderana.lk/news.php?nid=78975", "Category": null, "Parent URL": null}