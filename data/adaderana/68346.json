{"Source": "Adaderana", "Timestamp": "January 20, 2017 03:36 pm", "Headline": "  වසර 30ට වැඩි සේවකයින්ට සේවා තිළිණ", "News Content": "රාජ්‍ය දැව සංස්ථාවේ වසර 30ට වැඩි කාලයක් සේවය කළ කාර්යමණ්ඩල සාමාජිකයින්ට සේවා තිළිණ ප්‍රදානය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු කර තිබේ.අද(20) පෙරවරුවේ බත්තරමුල්ල අපේ ගම පරිශ්‍රයේදී පැවැති උත්සවයේදී ඔවුන්ගේ සේවය අගයමින් ජනාධිපතිවරයා අතින් රන් සම්මාන පිරිනැමුණු බව ජනාධිපති මාධ්‍ය අංශය සඳහන් කළේය.පරිසර අමාත්‍යංශ ලේකම් උදය ආර්. සෙනෙවිරත්න සහ රාජ්‍ය දැව සංස්ථාවේ සභාපති පී. දිසානායක යන මහත්වරුන් විසින් එහිදී මෛත්‍රීපාල සිරිසේන මහතා වෙත සමරු තිළිණ ප්‍රදානය කිරීම ද සිදු කර තිබේ.මෙම අවස්ථාව සඳහා මහවැලි සංවර්ධන හා පරිසර නියෝජ්‍ය අමාත්‍ය අනුරාධ ජයරත්න, ශ්‍රී ලංකා ටෙලිකොම් ආයතනයේ සභාපති කුමාරසිංහ සිරිසේන සහ රාජ්‍ය දැව සංස්ථාවේ හිටපු සමාන්‍යාධිකාරී පාලිත ජයසේකර යන මහත්වරුන් ඇතුළු පිරිසක් එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=68346", "Category": null, "Parent URL": null}