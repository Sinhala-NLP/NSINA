{"Source": "Adaderana", "Timestamp": "November 3, 2012 04:16 pm", "Headline": "නීතීඥ සංගමය හා කතානායක අතර සාකච්ඡාවක්", "News Content": "අධිකරණ පද්ධතිය තුළ දැනට මතුවී ඇති තත්ත්වය සම්බන්ධයෙන් කතානායක චමල් රාජපක්ෂ මහතා සමග සාකච්ජා කිරීමට බලාපොරොත්තු වන බව ශ‍්‍රී ලංකා නීතීඥ සංගමය පවසයි. අධිකරණය සහ ව්‍යවස්ථාදායකය අතර දැනට පැනනැගී ඇති ගැටලු සම්බන්ධයෙන් මෙහිදී සාකච්ජා කිරීමට බලාපොරොත්තු වන බව එම සංගමය සඳහන් කළේය. ඊයේ (02) රැස්වූ ශ‍්‍රි ලංකා නීතීඥ සංගමයේ විධායක රැස්වීමේ දී මේ පිළිබඳව අධානය යොමුව තිබේ. ඒ අනුව ලබන 7 වන දින පැවැත්වෙන ශ‍්‍රී ලංකා නීතීඥ සංගමයේ විධායක රැස්වීමේ දී මේ පිළිබඳව පුළුල්ව සාකච්ජා කිරීමට නියමිත බව එම සංගමය සඳහන් කළේය. මේ අතර ලබන 10 වන දින ශ‍්‍රී ලංකා නීතීඥ සංගමයේ මහාසභාව පැවැත්වීමට නියමිත බවද එම සංගමයේ ලේකම් නීතීඥ සංජීව ගමගේ මහතා පැවසීය.", "URL": "https://sinhala.adaderana.lk/news.php?nid=28866", "Category": null, "Parent URL": null}