{"Source": "Adaderana", "Timestamp": "April 15, 2011 01:12 pm", "Headline": "කොළඹ -යාපනය බස් අනතුරකින් දෙදෙනෙකුට තුවාලයි", "News Content": "කොළඹ සිට යාපනය බලා ධාවනය වු අධි සුඛෝපභෝගි බස් රථයක් අද(15) අලුයම පුනෑව නාවික හමුදා කඳවුර අසලදී අනතුරට ලක්වී තිබේ. බස් රථයේ වේගය පාලනය කරගත නොහැකි වීමෙන් බස් රථය මාර්ගයෙන් ඉවතට පැන ලයිට් කණු දෙකක හැපී මෙම අනතුර සිදුවී ඇති බව වාර්තා වේ. අනතුරින් බස් රථයේ රියදුරු හා බස් රථයේ ගමන් ගත් මගියෙකු ද තුවාල ලබා රෝහල් ගත කර තිබේ. මැදවච්චිය පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=15487", "Category": null, "Parent URL": null}