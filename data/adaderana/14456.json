{"Source": "Adaderana", "Timestamp": "February 25, 2011 08:23 am", "Headline": "ලිබියාවේ ප්‍රදේශ කිහිපයක බලය ගඩාෆිගෙන් ගිලිහෙයි", "News Content": "ලිබියාවේ පවතින උද්ඝෝෂණ ක්‍රියාමාර්ග හමුවේ ප්‍රදේශ කිහිපයක බලය එරට පාලක කර්නල් මුවම්මර් ගඩාෆිගෙන් ගිලිහෙමින් පවතියි. නැගෙනහිර ලිබියාවේ ප්‍රදේශ රැසක බලය මේ වන විට උද්ඝෝෂකයින් සතුව ඇති අතර ඔවුන් ඒ සම්බන්ධයෙන් ප්‍රීති ‍ඝෝෂා නගමින් සිටින බව විදෙස් වාර්තා පවසයි. කෙසේවුවත් ලිබියානු නායක ගඩාෆි අල්කයිඩා සංවිධානයට සිය විරෝධය පළ කරයි. උද්ඝෝෂකයින් සමග එකතු වී අල්කයිඩා සංවිධානයේ සාමාජිකයින් රට අරාජික තත්ත්වයකට ගෙන යමින් සිටින බව ඔහු අවධාරණය කරයි. මේ අතර ලිබියානු පාලනයට විරුද්ධ පාක්ෂිකයින් සහ ගෝත්‍රික නායකයින් ලිබියාවේ නැගෙනහිර ප්‍රදේශයේ නගරයක් වන අල්-බයිඩා හි විශේෂ සාකච්ඡාවක් පවත්වා ඇති බව ද විදෙස් මාධ්‍ය වාර්තා කරනු ලැබීය. මුවම්මර් ගඩාෆිගේ 41 වසරක පාලනයට එරෙහිව මෙම උද්ඝෝෂණ පැවැත්වෙයි.", "URL": "https://sinhala.adaderana.lk/news.php?nid=14456", "Category": null, "Parent URL": null}