{"Source": "Adaderana", "Timestamp": "March 19, 2014 12:25 pm", "Headline": "සරසවි සිසු විරෝධයෙන් කොළඹ-නුවර මාර්ගයේ වාහන තදබදයක්", "News Content": "සරසවි සිසුන් පිරිසකගේ විරෝධතා පාගමනක් හේතුවෙන් කැලණිය විශ්වවිද්‍යාලය ආසන්නයේ සිට කොළඹ-නුවර මාර්ගයේ දැඩිරථවාහන තදබදයක් නිර්මාණයවී ඇති බව අද දෙරණ වාර්තාකරු පවසයි. මෙම සිසුන්ගේ පාගමන කොළඹ, කොටුව දක්වා පැමිණෙන බව අන්තර් විශ්වවිද්‍යාල ශිෂ්‍යබල මණ්ඩලය පවසයි. අධ්‍යාපනය විකිණීම, නිදහස් අධ්‍යාපනය කප්පාදු කිරීම, ශිෂ්‍ය මර්දනය ඇතුළු ආණ්ඩුවේ අත්තනෝමතික ක්‍රියාකලාපයට එරෙහිව ඉල්ලීම් 15 ක් වෙනුවෙන් සියලුම විශ්වවිද්‍යාල නියෝජනය කරමින් සිසු සහභාගිත්වයෙන් මෙම විරෝධතා පාගමන පැවැත්වෙන බව අන්තර් විශ්වවිද්‍යාල ශිෂ්‍ය බලමණ්ඩලයේ ප්‍රකාශකයෙක් අද දෙරණට කියා සිටියේය.", "URL": "https://sinhala.adaderana.lk/news.php?nid=41909", "Category": null, "Parent URL": null}