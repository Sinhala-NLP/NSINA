{"Source": "Adaderana", "Timestamp": "October 21, 2012 08:29 am", "Headline": "කැපුම් තුවාල සහිතව සිටි වියපත් කත මරුට", "News Content": "හිස සහ පපු ප්‍රදේශවල කැපුම් තුවාල සහිතව වව්නියාව රෝහලට ඇතුළත් කර සිටි 67 හැවිරිදි කාන්තාවක් මියගොස් තිබේ. වව්නියාව, තෝනිකල්, පොදු ළිඳ පාර ප්‍රදේශයේ සිය නිවසේ රැඳී සිටිය දී අදාළ කාන්තාවට කිසියම් අයෙකු විසින් කැපුම් තුවාල සිදුකර තිබු බව පොලීසිය පැවසුවේය. පසුගිය සිකුරාදා රෝහල් ගත කෙරුණු ඇය වැඩිදුර ප්‍රතිකාර සඳහා අනුරාධපුර රෝහලට මාරුකර යවා තිබිය දී ඊයේ (20) මිය ගොස් ඇත. තුවාල සිදුවු දින රාත්‍රියේ අදාළ නිවසේ ඥාතී පුත්‍රයෙකු නැවතී සිටි බව පොලීසියට තොරතුරු ලැබී තිබේ. සැකකරු පොලීසියෙන් පලාගොස් ඇති බව වව්නියාව පොලීසිය සඳහන් කළේය.", "URL": "https://sinhala.adaderana.lk/news.php?nid=28475", "Category": null, "Parent URL": null}