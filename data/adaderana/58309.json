{"Source": "Adaderana", "Timestamp": "March 17, 2016 03:36 pm", "Headline": " දින 4ට එක මාර්ගයයි", "News Content": "ප්‍රතිසංස්කරණ කටයුත්තක් හේතුවෙන් හෙට සිට දින 04ක් මුහුදුබඩ දුම්රිය මාර්ගයේ කොළඹ කොටුව සහ ගල්කිස්ස දුම්රිය ස්ථාන අතර තනි මාර්ගයේ දුම්රිය ධාවනය කිරීමට සිදුවන බව දුම්රිය දෙපාර්තමේන්තුව පවසයි.කොළඹ කොටුව සහ ගල්කිස්ස දුම්රිය ස්ථානය අතර පිහිටි පාලමේ ප්‍රතිසංස්කරණ කටයුතු සහ නව පාලමක් ස්ථාපිත කිරීමට නියමිත බැවින් මෙම පියවර ගන්නා බව එම දෙපාර්තමේන්තුව සඳහන් කළේය.ඒ අනුව හෙට රාත්‍රී 8.00 සිට ලබන 22 වන දින පස්වරු 4.30 දක්වා කොළඹ කොටුව සහ ගල්කිස්ස දුම්රිය ස්ථාන අතර දුම්රිය ධාවනය තනි මාර්ගයේ පමණක් දුම්රිය ධාවනය සිදුකිරීමට නියමිතය.කෙසේවෙතත් මේ හේතුවෙන් කිසිදු සාමාන්‍ය දුම්රිය ගමන් වාරයක් අවලංගු නොකරන අතර සුළු දුම්රිය ප්‍රමාදයක් සිදුවිය හැකි බව දුම්රිය ගමනාගමන අධිකාරී විජය සමරසිංහ මහතා පැවසුවේය.", "URL": "https://sinhala.adaderana.lk/news.php?nid=58309", "Category": null, "Parent URL": null}