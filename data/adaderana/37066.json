{"Source": "Adaderana", "Timestamp": "September 1, 2013 12:59 pm", "Headline": "රංගල නිවාස 15ක් ජලයෙන් යටවෙයි", "News Content": "පැවති අධික වර්ෂාවත් සමඟ රංගල, තුනිස්ගල ඔය පිටාර ගැලීමෙන් ගෝමරය වතුයාය, නව තුනිස්ගල කොටසේ නිවාස 15ක් පමණ ජලයෙන් යටවී තිබේ. පොලීසිය පැවසුවේ මේ හේතුවෙන් එම නිවාසවල පදිංචි පුද්ගලයින් 67 දෙනෙකු පමණ පීඩාවට පත්ව ඇති බවය. අවතැන් වුවන් මේ වන විට තුනිස්ගල කෝවිලේ තාවකාලිකව රඳවා ඇත. ඔවුන්ට අවශ්‍ය ආහාර පාන සහ සනීපාරක්ෂක පහසුකම් සැපයීමට පියවර ගෙන ඇති බව රංගල පොලීසිය සඳහන් කළේය.", "URL": "https://sinhala.adaderana.lk/news.php?nid=37066", "Category": null, "Parent URL": null}