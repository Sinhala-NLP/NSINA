{"Source": "Adaderana", "Timestamp": "May 6, 2013 03:22 pm", "Headline": "වෙද වර්ජනයෙන් රෝගීන් අමාරුවේ", "News Content": "රජයේ ලියාපදිංචි සහ සහකාර වෛද්‍යවරුන් ආරම්භ කර ඇති වර්ජනය හේතුවෙන් දිවයිනේ රෝහල් රැසක කටයුතුවලට බාධා එල්ලවී තිබේ. බාහිර රෝගී අංශවලින් ප්‍රතිකාර සඳහා පැමිණි බොහෝ පිරිසක් මේ හේතුවෙන් දුෂ්කරතාවට පත්ව සිටි බව අද දෙරණ වාර්තාකරුවන් සඳහන් කළේය. සන්නිවේදන දීමනා පහසුකම් සැපයීම සහ බිල්පත් නිරවුල් කිරීම පිළිබඳ දීමනා ලබාදෙන ලෙස ඉල්ලමින් වර්ජනය ක්‍රියාත්මක වේ. මේ අතර නිවේදනයක් නිකුත් කරමින් රජයේ වෛද්‍ය නිලධාරීන්ගේ සංගමය පවසන්නේ සහකාර වෛද්‍යවරුන් ලෙස හඳුන්වාදෙන පුද්ගලයින් වෛද්‍යවරුන් ලෙස හැඳින්විය නොහැකි බවයි. ඔවුන් වෛද්‍ය උපාධියක් නොලැබූ වෛද්‍යවරුන්ගෙන් වෙන් වූ කණ්ඩායමක් බව ද රජයේ වෛද්‍ය නිලධාරීන්ගේ සංගමය පවසයි.", "URL": "https://sinhala.adaderana.lk/news.php?nid=33858", "Category": null, "Parent URL": null}