{"Source": "Adaderana", "Timestamp": "July 14, 2019 08:59 am", "Headline": "මාවනැල්ලේ රිය අනතුරක්-අයෙක් ජීවිතක්ෂයට", "News Content": "මාවනැල්ල ප්‍රදේශයේ දී සිදුවු රිය අනතුරකින් පුද්ගලයෙකු මියගොස් ඇත. යතුරුපැදියක් මාර්ගය හරහා ගමන්ගනිමින් සිටි පුද්ගලයෙකු ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා මාවනැල්ල රෝහලට ඇතුළත් කර පසුව වැඩිදුර ප්‍රතිකාර සඳහා මහනුවර රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ මාවනැල්ල ප්‍රදේශයේ පදිංචිව සිටි 71 හැවිරිදි අයෙක්. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර මාවනැල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114090", "Category": null, "Parent URL": null}