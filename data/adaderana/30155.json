{"Source": "Adaderana", "Timestamp": "December 22, 2012 10:49 am", "Headline": "හමීඩියා නව ප‍්‍රදර්ශනාගාරයක් රත්නපුරේට", "News Content": "මහත්වරුන්ගේ ඇඳුම් පිළිබඳ ශී‍්‍ර ලංකාවේ ප‍්‍රමුඛයා වන හමීඩියා, සිය විශිෂ්ටතම සන්නාමයන්, නිෂ්පාදිතයන් හා සේවාවන් රැගත් නවතම ප‍්‍රදර්ශනාගාරය මෙරට මැණික් කර්මාන්තයේ අගනගරය වන රත්නපුරේ දී එළි දක්වනු ලැබීය. මෙම සුවිශේෂී සමාරම්භක අවස්ථාව රාජ්‍ය පරිපාලන හා ස්වදේශ කටයුතු පිළිබඳ ගරු අමාත්‍ය ජෝන් සෙනෙවිරත්න මහතාගේ ප‍්‍රධානත්වයෙන් පැවති අතර ඊට හමීඩියා හි කළමනාකාර අධ්‍යක්‍ෂ ෆවුසුල් හමීඞ් මහතා ද එක් වී සිටියේය. රත්නපුර මහ වීදියේ අංක 269 දරණ ස්ථානයේ දී විවෘත කරන ලද මෙම නවතම හමීඩියා පිරිමි ඇඳුම් ප‍්‍රදර්ශනාගාරය වර්ග අඩි 4,500 ක ඉඩකඩකින් යුතු වන අතර හමීඩියා කීර්තිමත් පිරිමි ඇඳුම් සන්නාමයන් රැසකින් ම එය සමන්විත වේ. formal හා casual wear, smart casuals, party හා ceremonial යනාදී ඕනෑම අවස්ථාවකට ගැලපෙන නවතම විලාසිතාවන්, වර්ණ හා රෙදිවර්ග මාදිලි ගණනාවකින් මෙම ප‍්‍රදර්ශනාගාරයෙන් පහසුවෙන් තෝරා ගත හැකිය. මෙම නවතම රත්නපුර ප‍්‍රදර්ශනාගාරයෙන් ලබා ගත හැකි තවත් සුවිශේෂී සේවාවක් වන්නේ ඉතාම උසස් රෙදි වර්ග ගණනාවකින් තම සිතැඟි පරිදි ඇඳුම් නිර්මාණය කර ගැනීමට (Bespoke Tailoring Service) අවස්ථාව ලැබීමයි. මෙහිදී අදහස් දැක්වූ හමීඩියා හි කළමනාකාර අධ්‍යක්‍ෂ ෆවුසුල් හමීඩ් මහතා, “රත්නපුර නගරය ව්‍යාපාරික අතින් ඉතා වැදගත් ස්ථානයක්. එය තවත් තදාසන්න නගර කිහිපයකටම සේවාවන් සලසන ස්ථානයක් වශයෙන් හඳුන්වන්න පුළුවන්. කාලයක පටන් රත්නපුර හා ඒ අවට නගරවල ජනතාවට නවීන විලාසිතාවන්ගෙන් යුතු දේශීය හා ජාත්‍යන්තර සන්නාමයන්ගෙන් යුතු අව්‍යාජ රෙදිපිළි ලබා ගැනීමේ දැඩි අවශ්‍යතාවයක් තිබුණා. දැන් ඔවුන්ට තවදුරටත් ඔවුන්ගේ රෙදිපිළි අවශ්‍යතාවන් සඳහා කොළඹ කරා පැමිණිය යුතු වන්නේ නැහැ. දැන් ඔවුන්ගේ සියලූ අවශ්‍යතාවන් සපුරාලන්න අපිට පුළුවන්” යැයි කියා සිටියේය. හමීඩියා අද වන විට ශී‍්‍ර ලංකාවේ ප‍්‍රමුඛතම පිරිමි ඇඳුම් විශේෂඥයා ලෙසින් පෙරමුණ ගෙන සිටින අතර ශ‍්‍රී ලංකාවේ මෙන්ම විදේශීය වෙළෙඳපොළවල ද සිය ස්ථානය සීඝ‍්‍ර ලෙසින් වර්ධනය කර ගැනීමට සමත් වී තිබේ. එය හොඳම දේ අගයන ශී‍්‍ර ලංකාවේ ජනපි‍්‍රය පුද්ගලයින්, කී‍්‍රඩා තාරකාවන්, ආයතනික විධායක නිලධාරීන්, මනාලයින් ආදී සියලූ දෙනාගේම පළමු තේරීම බවට පත්ව ඇත. ජාත්‍යන්තර කීර්තියක් අත්පත් කර ගනිමින් ශී‍්‍ර ලංකාවේ වඩාත් ආකර්ෂණීය හා විශ්වාසදායක පිරිමි ඇඳුම් විශේෂඥයා ලෙසින් හමීඩියා මේවන විට සිය ගනුදෙනුකරුවන් සියල්ලන්ගේම අවංකත්වය හා විශ්වාසනීයත්වය සුරැකීමට සමත් වී සිටී.", "URL": "https://sinhala.adaderana.lk/news.php?nid=30155", "Category": null, "Parent URL": null}