{"Source": "Adaderana", "Timestamp": "May 9, 2019 08:07 am", "Headline": "වවුනියාවේ වෙළඳසැළක හදිසි ගින්නක්", "News Content": "වවුනියාව, නගරයේ වෙළඳසැළක හදිසි ගින්නක් හට ගෙන ඇති බව අද දෙරණ වාර්තාකරු පවසයි. ඊයේ(08) රාත්‍රියේ මෙම ගින්න හට ගෙන ඇති බව වාර්තා වෙයි. පොලිසිය පැවසුවේ සැරසිළි භාණ්ඩ ඇතුළු භාණ්ඩ වෙළදාම් කළ වෙළඳසැලක් එලෙස ගිනිගෙන ඇති අතර, ගින්න හේතුවෙන් වෙළඳසැළේ භාණ්ඩ රැසක් ගිනිගෙන විනාශ වී ඇති බවයි. ප්‍ර‍දේශවාසීන්,පොලිස් නිළධාරීන්,යුධ හමුදා නිලධාරීන් හා වවුනියාව නගර සභා ගිනි නිවීම් ඒකකයේ නිලධාරීන් එක්ව ගින්න නිවාදැමු බවද පොලීසිය පැවසූහ. පොලීසිය වැඩිදුරටත් පැවසූවේ විදුලි කාන්ඳුවක් ගින්නට හේතුවි ඇති බවට සැක පළ කරන අතර, ගින්නෙන් විනාශ වු භාණ්ඩවල වටිනාකම මෙතෙක් තක්සේරු කොට නොමැති බවයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109576", "Category": null, "Parent URL": null}