{"Source": "Adaderana", "Timestamp": "June 17, 2019 06:24 pm", "Headline": "රුහුණු සරසවි සිසුන් පෙත්සමකට අත්සන් තබයි", "News Content": "රුහුණු විශ්වවිද්‍යාලයේ සිසුන් දෙදෙනෙකුගේ ශිෂ්‍යභාවය තවකාලිකව අත්හිටුවීමට විරෝධය පළ කරමින් විශ්වවිද්‍යාලය තුළ විරෝධතාවයක් පවත්වා තිබේ. අද(17) මෙම විරෝධතාව පැවති බව අද දෙරණ වාර්තාකරු පවසයි. පසුව විරෝධතාවයේ නිරතවී සිටි සිසුන් පිරිස පාගමනින් විශ්වවිද්‍යාලයේ ඉදිරිපිටට පැමිණි බව අප වාර්තාකරු සඳහන් කළේය. එලෙස පාගමනින් විශ්වවිද්‍යාලයේ ඉදිරිපිටට පැමිණි සිසුන් පිරිස විසින් ශිෂ්‍යභාවය තාවකාලිකව අත්හිටුවා ඇති සිසුන් දෙදෙනාගේ තහනම ඉවත් කිරීම ඇතුළු ඉල්ලීම් කිහිපයක් ඇතුළත් පෙත්සමකට අත්සන් තැබූ බව වාර්තා වෙයි.", "URL": "https://sinhala.adaderana.lk/news.php?nid=112183", "Category": null, "Parent URL": null}