{"Source": "Adaderana", "Timestamp": "April 27, 2018 08:34 am", "Headline": "කොටහේනේ සිදුවු වෙඩි තැබීම-සැකකරුවෙකු අත්අඩංගුවට", "News Content": "පසුගිය මාර්තු මස 8 වන දින කොටහේනේ දී පුද්ගලයෙකු වෙඩි තබා ඝාතනය කර තවත් පුද්ගලයින් දෙදෙනෙකුට බරපතළ තුවාල සිදුකළ සැකකරුවෙකු පොලීසිය විසින් අත්අඩංගුවට ගෙන තිබේ. කොළඹ අපරාධ කොට්ඨා‍ශය විසින් මෙම සැකකරු ඊයේ(26) දහවල් 1.30ට පමණ කොටහේන ප්‍රදේශයේ දී අත්අඩංගුවට ගෙන තිබේ. මෙම අපරාධය සිදු කිරීමට අනුබල දීම හා සාක්ෂි වසන් කිරීමේ වරදට ඉහත අපරාධය සිදු කිරීම සඳහා සැකකරුවන් ගමන් කළ යතුරුපැදියද පොලීසිය අත්අඩංගුවට ගෙන තිබේ. අත්අඩංගුවට ගත් සැකකරු වයස අවුරුදු 40 ක් වු කොටහේන, කොළඹ 13 ප්‍රදේශයේ පදිංචිකරුවෙක් බව පොලීසිය පවසයි. අද(27) දින සැකකරු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි. කොළඹ අපරාධ කොට්ඨාශය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=88119", "Category": null, "Parent URL": null}