{"Source": "Adaderana", "Timestamp": "December 26, 2011 04:09 pm", "Headline": "උත්සව සමයේ ගිණිකෙළි භාවිතයෙන් ප්‍රවේශම් වන්න", "News Content": "ගිණිකෙළි භාවිතය හේතුවෙන් අනතුරට පත්වන දරුවන්ගෙන් 70% ම හානි සිදුව ඇත්තේ අක්ෂි වලට බව ජාතික අක්ෂි රෝහල පවසයි. එබැවින් උත්සව සමයේ ගිණිකෙළි භාවිතයෙන් ප්‍රවේශම් වන ලෙස අක්ෂි රෝහල අවධාරණය කරයි. අනතුරුවලින් 80% ක් පමණ සිදුව ඇත්තේ රතිඤ්ඤා, අහස් ගුණ්ඩු, නිලා, බඹර චක්‍ර ආදිය සිරුර ආසන්නයේදීම දැල්වීම හේතුවෙනි. හදිසි අනතුරකදී ඇසට හානී වී ඇත්නම් එම ඇස අතින් තෙරපීම, ඇස තදවන සේ ආවරණ යෙදීම, බෙහෙත් වර්ග ඇසට නොදැමීම, වේදනා නාශක භාවිතයට දීම හෝ සිදුනොකළ යුතුය. එවැනි අනතුරකදී හැකි ඉක්මනින් අක්ෂි රෝහලක් වෙත අදාළ පුද්ගලයා යොමුකළ යුතු බව ජාතික අක්ෂි රෝහල පෙන්වා දෙයි.", "URL": "https://sinhala.adaderana.lk/news.php?nid=20956", "Category": null, "Parent URL": null}