{"Source": "Adaderana", "Timestamp": "June 17, 2011 09:56 am", "Headline": "අල්කයිඩා මීළඟ නායකයා ගැන තොරතුරක් දුන්නොත් ඩොලර් මිලියන 25ක් ", "News Content": "අල්කයිඩා සංවිධානයේ මීළඟ නායකයා ලෙස නම් කර ඇති අයිමන් අල් සවාහිරී පිළිබඳ නිශ්චිත තොරතුරක් ලබාදෙන්නෙකුට ඩොලර් මිලියන 25ක ත්‍යාගයක් ලබාදීමට අ‍මෙරිකාව තීරණය කර තිබේ. පසුගිය මාසයේ දී ඔසාමා බින් ලාඩ්න්ගේ ඝාතනයෙන් පසු නව නායකත්වයට අල් සවාහිරී පත් කෙරු ණි. ඔහු බින් ලාඩ්න්ගේ සමීපතමයෙකු ලෙස සැලකෙයි. අමෙරිකාවට සහ ඊශ්‍රායලයට එරෙහි ශුද්ධ වූ යුද්ධය ඉදිරියට ගෙන යන බව සවාහිරී ප්‍රකාශ කර තිබේ. ඊජීප්තු ජාතිකයෙකු වන ඔහු 59 වැනි වියේ පසුවන අතර අක්ෂි ශල්‍ය වෛද්‍යවරයෙකු ලෙස ද සැලකෙයි. පාසල් කාලය තුළ දීම තහනම් සංවිධානයක් වූ මුස්ලිම් සහෝදරත්ව සංවිධානයේ සාමාජිකයෙකු වූ අල් සවාහිරී ඊජීප්තු‍වේ ජිහාඩ් සංවිධානය ආරම්භ කිරීමට පුරෝගාමීව කටයුතු කළ අයෙකි.", "URL": "https://sinhala.adaderana.lk/news.php?nid=16813", "Category": null, "Parent URL": null}