{"Source": "Adaderana", "Timestamp": "August 28, 2013 05:16 pm", "Headline": "චාවකච්චේරි වෙඩි තැබීම ගැන පුළුල් පරීක්ෂණ", "News Content": "(වෙඩි තැබිමේදී හා ගැටුමේදී තුවාල ලැබූ පුද්ගලයින් දෙදෙනාගේ ඡායා රූපයකි - කැෆේ සංවිධානය) යාපනය චාවකච්චේරි තැපැල් කාර්යාලය අසලදී සිදුවූ වෙඩි තැබීමට සැක කෙරෙන එම දිස්ත්‍රික්කයේ එජනිසයේ අපේක්ෂක අන්ගජන් රාමනාදන්ගේ පියා වන රාමනාදන් නැමැත්තා සම්බන්ධයෙන් යාපනය පොලීසිය විමර්ශන ආරම්භ කර තිබේ. චාවකච්චේරි තැපැල් කාර්යාලය අසල පිහිටි එ.ජ.නි.ස කාර්යාලයේදී ඊයේ රාත්‍රී 7.45ට පමණ එම වෙඩි තැබීම සිදුවිය. එම අවස්ථාවේ සිදුවු පහරදීමකින් තවත් පුද්ගලයෙකු තුවාල ලබා ඇති බව කැෆේ සංවිධානය කීවේය. ඒ අනූව ඔවුන් දෙදෙනාම රෝහල් ගත කොට ඇති අතර එක් අයෙකුගේ හිසට ද, තවත් අයෙකුගේ කකුලකට ද තුවාල සිදුවී ඇත. මෙම වෙඩි තැබීම සම්බන්ධයෙන් චෝදනා එල්ල වී ඇත්තේ යාපනය දිස්ත්‍රික් එජනිසයේ අපේක්ෂක අන්ගජන් රාමනාදන් ගේ පියා වන රාමනාදන් නැමැත්තාට බවද කැෆේ සංවිධානය පැවසීය.", "URL": "https://sinhala.adaderana.lk/news.php?nid=36964", "Category": null, "Parent URL": null}