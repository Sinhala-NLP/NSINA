{"Source": "Adaderana", "Timestamp": "May 24, 2015 06:53 pm", "Headline": "නේපාලය යළිත් සෙලවෙයි ", "News Content": "නේපාලයේ කත්මන්ඩු අගනුවර ආශ්‍රිතව අද දිනයේත් භූ චලන කිහිපයක් සිදුව තිබේ.අද උදෑසන කාලයේ රිච්ටර් මාපකයේ ඒකක 4. 2ක්, 4.4ක් සහ 4.2ක් ලෙස සටහන් වූ භූචලන 3ක් සිදුව ඇති බව විදෙස් මාධ්‍ය වාර්තා කළේය.පසුගිය මස 25 වැනිදා නේපාලයේ සිදුවු ප්‍රබල භූකම්පනයෙන් පුද්ගලයින් 9000 කට ආසන්න සංඛ්‍යාවක් ජීවිතක්ෂයට පත්ව තවත් 21,000 කට වැඩි පිරිසක් තුවාල ලැබුණි.ඉන් අනතුරුව මේ දක්වා රිච්ටර් මාපකයේ ඒකක 4ට වැඩි පසුකම්පන 260කට වැඩි සංඛ්‍යාවක් සිදුව ඇති බව වාර්තාවෙයි.", "URL": "https://sinhala.adaderana.lk/news.php?nid=51547", "Category": null, "Parent URL": null}