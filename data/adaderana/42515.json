{"Source": "Adaderana", "Timestamp": "April 13, 2014 03:42 pm", "Headline": "දකුණු අධිවේගයෙන් පැය 24ට ලක්ෂ 58ක් ", "News Content": "දක්ෂිණ අධිවේගී මාර්ගයේ දිනක් තුළ ධාවනය වු වැඩිම රථ වාහන සංඛ්‍යාව ගත වු පැය 24 තුළ වාර්තා වී තිබේ. මහාමාර්ග අමාත්‍යාංශය සඳහන් කළේ ඊයේ උදෑසන හයේ සිට අද උදෑසන හය දක්වා කාලය තුළ රථ වාහන 24,000ක් දක්ෂිණ අධිවේගී මාර්ගයේ ගමන් කර ඇති බවයි. එමගින් රුපියල් ලක්ෂ 58ක ආදායමක් උපයා ගෙන ඇති බව එම අමාත්‍යාංශය සඳහන් කළේය. සිංහල සහ දෙමළ අලුත් අවුරුද්ද නිමිත්තෙන් අධිවේගී මාර්ගවල පිවිසුම් ගාස්තු අඩු කිරීම මෙලෙස වැඩි වාහන ප්‍රමාණයක් එම මාර්ගවල ගමන් කිරීමට හේතුවී තිබේ. ජනාධිපති මහින්ද රාජපක්ෂ මහතාගේ උපදෙස් පරිදි පසුගිය10 වන දින මධ්‍යම රාත්‍රියේ සිට ලබන 25 වන දින දක්වා අධිවේගී මාර්ගවල පිවිසුම් ගාස්තු අඩු කිරීමට මහාමාර්ග අමාත්‍යාංශය පියවර ගනු ලැබීය.", "URL": "https://sinhala.adaderana.lk/news.php?nid=42515", "Category": null, "Parent URL": null}