{"Source": "Adaderana", "Timestamp": "November 20, 2011 08:28 am", "Headline": "පාඩම් වැඩට හිත යෙදවූ දැරියන්ගේ මාරයා බිත්තියකින් මතුවෙයි", "News Content": "දඹගල්ල , ගල්බොක්ක ප්‍රදේශයේ ගොඩනැගිල්ලක බිත්තියක් කඩා වැටීමෙන් එම ස්ථානයේ පාඩම් කරමින් සිටි දැරියන් දෙදෙනෙකු මියගොස් තිබේ. ඊයේ පස්වරු 5.10ට පමණ අනතුර සිදුව ඇති බව දඹගල්ල පොලිසිය පවසයි. මියගිය දැරියන් දෙදෙනා අවුරුදු 10 සහ අවුරුදු 8 යන වයස් වල පසුවූවන් බව අනාවරණය වේ. පශ්චාත් මරණ පරීක්ෂණ මෙතෙක් අවසන් කර නොමැති අතර මෘත ශරීර දඹගල්ල රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=20113", "Category": null, "Parent URL": null}