{"Source": "Adaderana", "Timestamp": "November 26, 2012 06:29 pm", "Headline": "වේල්ලවීදියේ කීරි සම්බා කෑවොත් අගුණයි!", "News Content": "කොළඹ 13 වේල්ලවීදියේ ව්‍යාපාරික ස්ථානයක තිබී මිනිස් පරිභෝජනයට නුසුදුසු කීරි සම්බා සහල් කිලෝග‍්‍රෑම් 2500ක තොගයක් සොයාගෙන තිබේ. පාරිභෝගික සේවා අධිකාරියේ විශේෂ වැටලීම් ඒකකයේ නිලධාරීන් පිරිසක් විසින් සිදුකළ වැටලීමක දී අද මෙම සහල් තොගය සොයාගෙන ඇති බව සඳහන්ය. එම සහල් තොගය එලැඹෙන උත්සව සමයේ දී නැවත ඇසුරුම් කර වෙළෙදපළට නිකුත් කිරීමට සූදානම්ව තිබූ බව වාර්තා වේ.", "URL": "https://sinhala.adaderana.lk/news.php?nid=29509", "Category": null, "Parent URL": null}