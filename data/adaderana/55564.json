{"Source": "Adaderana", "Timestamp": "December 7, 2015 12:58 pm", "Headline": "  වවුචර් වැඩේට ලබන වසරේදී අපි නෑ - වෘත්තීය සමිති", "News Content": "පාසල් නිල ඇඳුම් රෙදි වෙනුවට වවුචර් බෙදාදීමේ වැඩපිළිවෙළ ප්‍රායෝගික නොවන නිසා ලබන වසරේදී එයට සම්බන්ධ නොවන බව ගුරු - විදුහල්පති වෘත්තීය සමිති එකමුතුව පවසයි.පාසල් නිල ඇඳුම් රෙදි වෙනුවට වවුචර් බෙදාදීමේ වැඩපිළිවෙළ ප්‍රායෝගික නොවන නිසා ලබන වසරේදී එයට සම්බන්ධ නොවන බව ගුරු - විදුහල්පති වෘත්තීය සමිති එකමුතුව පවසයි.එම එකමුතුව වෙනුවෙන් ස්වාධීන අධ්‍යාපන සේවා සංගමයේ ප්‍රධාන ලේකම් ජගත් ආනන්ද සිල්වා මහතා අද (07) පැවති මාධ්‍ය හමුවකට එක්වෙමින් කියා සිටියේ කවුරුන් කෙසේ කීවද ලබන වසරේ සිට මෙම වව්චර් ක්‍රමය ක්‍රියාත්මක කිරීමට ඉඩනොතබන බවයි.අමාත්‍යවරයාගේ මෙම දුරදිග නොදක්නා ක්‍රියාවට එරෙහිව මේවන විට අධ්‍යාපන සේවයේ ගුරුවරුන්, විදුහල්පතිවරුන් ඇතුළු සෑම සියලු වෘත්තීය සමිතියක්ම ඒකරාශිවෙමින් සිටින බව ඔහු පෙන්වා දුන්නේය.වර්ෂයේ අවසාන කාල පරිච්ඡේදය වන විට ළමුන්ට පොත් බෙදාදීම, විභාග ප්‍රතිඵල ලබාදීම, ළමුන් බඳවා ගැනීම ආදී කටයුතු සඳහා බොහෝ කාර්ය භාර්යයක් ගුරුවරුන්ටත්, විදුහල්පතිවරුන්ටත් පැවරී ඇති බවත්, මෙදා සැරේ හඳුන්වා දුන් වව්චර් ක්‍රමය නිසා වෙනත් කිසිදු කටයුත්තක් නිසියාකාරව කිරීමට ඉඩක් නොලැබුණු බවත් ඔහු සඳහන් කළේය.පසුගිය බ්‍රහස්ප්‍රතින්දා සිට ගම්පහ දිස්ත්‍රීක්කයේ මව්පියන් පාසල්වල රස්තියාදු වන බවත්, සිකුරාදාද රස්තියාදු වී ඇති බවත්, අද දිනයේත් ඔවුන් රස්තියාදු වන බවත්, මේ ආකාරයට රැකියා කරන මව්පියන්ට දින ගණන් රස්තියාදුවීමට හැකියාවක් නැති බවත් ඔහු පෙන්වා දුන්නේය.එක විදුහල්පතිවරයෙකුට වව්චර තුන් හාරදහසක අත්සන් තැබීමට සිදුව ඇති බවත්, මේ හේතුව නිසා ‍කොළඹ දිස්ත්‍රීක්කයේ පවා අද දිනයේ පවා වව්චර නොලැබුණු පාසල් ඇති බව ඔහු සිහිපත් කළේය.", "URL": "https://sinhala.adaderana.lk/news.php?nid=55564", "Category": null, "Parent URL": null}