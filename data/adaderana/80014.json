{"Source": "Adaderana", "Timestamp": "November 16, 2017 03:55 pm", "Headline": "පෙට්‍රල් ගැටළුවේ දී හොඳ වැඩ නොකළ අයට කිසිවිටෙකත් සමාව දෙන්න බෑ", "News Content": "හදිසියේ ඇති වු පෙට්‍රල් හිඟය හොඳ පරිපාලනයක් පැවතියේ නම් පාලනය කිරීමට ඉඩ තිබුණූ බව විශේෂ කාර්යභාර අමාත්‍ය සරත් අමුණුගම මහතා පවසයි. අද(16) පැවති ශ්‍රී ලංකා නිදහස් පක්ෂයේ මාධ්‍ය හමුවට එක්වෙමින් අමාත්‍යවරයා මෙම අදහස් පළ කළේය. ආරක්ෂිත සංචිතයක් නිසි ලෙස පවත්වාගෙන නොයෑම මෙම තත්ත්වයට මුලික හේතුව බවත්, ඒ සඳහා නිසි පරිපාලනයක් ඉටු නොකළ සියලු දෙනාට කිසිවිටෙකත් සමාව දිය නොහැකි බව ද අමාත්‍යවරයා මෙහිදී කියා සිටියේය. ගබඩා කළ හැක මුළු තෙල් ධාරිතාවය මෙක්ට්‍රික් ටොන් 90,000 ක් වන බවත්, එය ඉන්ධන පුරවුම් හලවල් සමඟින් 1,16,000 ක් පමණ වන බවත් අමාත්‍යවරයා මෙහිදී පැවසීය. කෙසේ වෙතත් සංඛ්‍යා ලේඛන අනුව මෙක්ට්‍රික් ටොන් 56,500 ක් ගබඩා තුළ හිස්ව පැවති බවත් එනිසා නිසැකයෙන්ම ආරක්ෂිත සංචිතයක් නොමැති වීම පරිපාලනයේ දුර්වලතාවයක් බව ද අමාත්‍යවරයා මෙහිදී තරයේ ප්‍රකාශ කළේය.", "URL": "https://sinhala.adaderana.lk/news.php?nid=80014", "Category": null, "Parent URL": null}