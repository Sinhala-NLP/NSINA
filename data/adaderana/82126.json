{"Source": "Adaderana", "Timestamp": "December 27, 2017 08:54 am", "Headline": "ප්‍රදේශ දෙකක කුඩු සහ ගංජා ළඟ තබාගත් 3 ක් පොලිස් දැලේ ", "News Content": "හෙරොයින් ළඟ තබාගෙන සිටි පුද්ගලයෙකු රාජගිරිය ප්‍රදේශයේදී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාශය විසින් මොහු අත්අඩංගුවට ගෙන ඇති අතර සැකකරු සතුව තිබී හෙරොයින් ග්‍රෑම් 04යි මිලි ග්‍රෑම් 150ක් සොයාගත් බව සඳහන්ය. අත්අඩංගුවට ගෙන ඇත්තේ බොරැල්ල ප්‍රදේශයේ පදිංචි 41 හැවිරිදි පුද්ගලයෙකු වන අතර ඔහු අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසීය. මේ අතර කේරල ගංජා කිලෝ ග්‍රෑම් 11කට ආසන්න ප්‍රමාණයක් සමඟ පුද්ගලයින් දෙදෙනෙකු කිලිනොච්චිය කනකපුරම් ප්‍රදේශයේදී අත්අඩංගුවට ගෙන තිබේ. සැකකරුවන් 25 හා 46 හැවිරිදි කිලිනොච්චිය ප්‍රදේශයේ පදිංචිකරුවන් වන අතර ඔවුන් අද දින කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය ප්‍රකාශ කළේය.", "URL": "https://sinhala.adaderana.lk/news.php?nid=82126", "Category": null, "Parent URL": null}