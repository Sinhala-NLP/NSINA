{"Source": "Adaderana", "Timestamp": "September 24, 2015 09:01 am", "Headline": "රත්‍රං ගෙනා 2ක් දැලේ", "News Content": "නීති විරෝධී ලෙස රත්‍රං තොගයක් මෙරටට රැගෙන ආ ඉන්දියන් ජාතිකයෙකු ඇතුළු පුද්ගලයින් දෙදෙනෙකු කටුනායක ගුවන්තොටුපළේදී අත්අඩංගුවට ගෙන තිබේ.චෙන්නායි සිට මෙරටට පැමිණි ඔවුන් දෙදෙනොගේ ගමන් මළු වල තිබී මෙම රත්‍රන් සොයාගෙන ඇති බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.ග්‍රෑම් 900ක් බරැති රත්‍රන් කැබලි 9ක් ඔවුන්ගේ ගමන් මළු වල තිබී සොයාගෙන ඇති අතර ඒවායේ වටිනාකම රුපියල් ලක්ෂ 45කට අධික බව සඳහන්ය.අත්අඩංගුවට ගත් සැකකරුවන් සම්බන්ධයෙන් ගුවන්තොටුපළ රේගුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=54047", "Category": null, "Parent URL": null}