{"Source": "Adaderana", "Timestamp": "May 13, 2019 10:33 am", "Headline": "මුස්ලිම් ජනතාව ගැන විශ්වාසය නැවත ඇතිකර ගත යුතුයි", "News Content": "රටේ පවතින වත්මන් වාතාවරණය සම්බන්ධයෙන් මුස්ලිම් ප්‍රජාව දැනුවත් කිරීමේ වැඩසටහනක් මේ වනවිට ආරම්භ කර තිබේ. ඒ අනුව මෙහි එක් වැඩසටහනක් දෙහිවල ජුම්මා දේවස්ථානයේ දී යුද හමුදා නිලධාරීන්ගේ ප්‍රධානත්වයෙන් ඊයේ (12) පැවැත් විය. එම අවස්ථාවට එක් වු බ්‍රිගේඩියර් අසාද් ඉසදීන් මහතා පසුගියදා සිදුවූ ත්‍රස්ත ප්‍රහාරය සම්බන්ධයෙන් අදහස් දක්වමින් පැවසුවේ එවැනි ප්‍රහාරයක් මුස්ලිම් සමාජයකින් සිදුවීම පිළිබඳව තමා කණගාටු වන බවයි. එමෙන්ම මෙම ප්‍රහාරය සම්බන්දයෙන් තමන් ලැජ්ජාවට පත්වන බවද ඔහු පැවසීය. මේ වන විට මුස්ලිම් ප්‍රජාව සම්බන්දයෙන් විශ්වාසය පළුදු වි ඇති බවත් ඒය නැවත ගොඩ නගා ගැනීමට කටයුතු කළ යුතු බවත් බ්‍රිගේඩියර් අසාද් ඉසදීන් මහතා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=109841", "Category": null, "Parent URL": null}