{"Source": "Adaderana", "Timestamp": "March 3, 2014 08:11 am", "Headline": "ශ්‍රී ලංකාවේ ගැටලු ඉන්දීය සංචාරයේදී සාකච්ඡා කරනවා", "News Content": "ශ්‍රි ලංකාවේ ඇති ගැටලු සම්බන්ධයෙන් එළඹෙන ඉන්දීය සංචාරයේ දී සාකච්ඡා කිරීමට බලාපොරොත්තු වන බව අමෙරිකානු රාජ්‍ය දෙපාර්තමේන්තුවේ දකුණු සහ ආසියානු කටයුතු පිළිබඳ සහකාර රාජ්‍ය ලේකම් නිෂා බිස්වාල් මහත්මිය පවසයි. නිෂා බිස්වාල් මහත්මිය මෙම සතියේ දි ඉන්දියාවේ සංචාරය කිරිමට නියමිතය. මාර්තු මස 04 වන දින සිට 06 වන දින දක්වා ඇය ඉන්දියාවේ සංචාරය කිරිමට නියමිත බව අමෙරිකානු රාජ්‍ය දෙපාර්තමේන්තුව සඳහන් කළේය. බිස්වාල් මහත්මිය ඉන්දීය සංචාරය අතරතුර බැංගලෝරයේ සහ නවදිල්ලියේ සංචාරය කිරිමට නියමිතව තිබේ. සහකාර රාජ්‍ය ලේකම්වරියගේ මෙම සංචාරය අතරතුර ඉන්දියාව සහ එක්සත් ජාතීන්ගේ සංවිධානය අතර පවතින සම්බන්ධය වැඩිදියුණු කරගැනීම සඳහා සාකච්ඡා පැවැත්වීමට නියමිත බව ද වාර්තා වෙයි. මෙම සංචාරය අතරතුර දී සහකාර රාජ්‍ය ලේකම් නිෂා බිස්වාල් මහත්මිය ඉන්දීය ජ්‍යෙෂ්ඨ නිලධාරින් මුණගැසී ද්වී පාර්ශවික සාකච්ඡා පැවැත්වීමට නියමිත බව ආමරිකානු රාජ්‍ය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=41495", "Category": null, "Parent URL": null}