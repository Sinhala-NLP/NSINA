{"Source": "Adaderana", "Timestamp": "July 6, 2016 12:16 pm", "Headline": " බස් ගාස්තු සංශෝධනය ගැන සාකච්ඡාවක්", "News Content": "බස් ගාස්තු සංශෝධනය සම්බන්ධයෙන් පෞද්ගලික බස් සංගම් නියෝජිතයින් සහ ජනාධිපති මෛත්‍රීපාල සිරිසේන මහතා අතර තීරණාත්මක සාකච්ඡාවක් අද(06) පස්වරුවේ පැවැත්වෙයි.බස් ගාස්තු සංශෝධනය මුල් කරගනිමින් පසුගිය සඳුදා දින පෞද්ගලික බස් සංගම් වර්ජනයක් ක්‍රියාත්මක කිරීමට සැළසුම් කර තිබුණ ද ජනාධිපතිවරයාගේ මැදිහත්වීමෙන් එම වර්ජනය තාවකාලිකව අත්හිටුවීමට තීරණය කෙරුණි.ඒ අනුව අද පස්වරු 3.00ට ජනාධිපතිවරයා සමග පැවැත්වෙන සාකච්ඡාවේ දී ඒ සම්බන්ධයෙන් දීර්ඝ වශයෙන් සාකච්ඡා කෙරෙන බව සඳහන්ය. එමෙන්ම එම සාකච්ඡාවේ දී පෞද්ගලික බස් කර්මාන්තයට මුහුණදීමට සිදුව ඇති ගැටළු පිළිබඳව සාකච්ඡා කිරීමට බලාපොරොත්තු වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කරයි.කෙසේවෙතත් අද පැවැත්වෙන සාකච්ඡාවෙන් අනතුරුව සියලු බස් සංගම් විසින් ඒකමතික තීරණයක් ගැනීමට නියමිත බව සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත් මහතා පැවසුවේය.", "URL": "https://sinhala.adaderana.lk/news.php?nid=61832", "Category": null, "Parent URL": null}