{"Source": "Adaderana", "Timestamp": "July 31, 2016 09:24 am", "Headline": " කැරලිකරුවන්ට සිරියාවෙන් ප්‍රහාරයක්?", "News Content": "සිරියාව ප්‍රකාශයට පත් කර ඇති යුධ මුක්ත ප්‍රදේශ හරහා එරට ඇලෙප්පෝ ප්‍රදේශයේ සිට විශාල පිරිසක් පිටතට පැමිණෙමින් සිටින බව වාර්තා වෙයි. රුසියාවේ සහය ඇතිව කැරලිකරුවන්ට එරෙහිව ප්‍රහාරයක් එල්ල කිරීමට සිරියාව පියවර ගෙන ඇති අතර ඊට පෙර නගරයේ සිටින සිවිල් වැසියන්ට පිටතට පැමිණීමට අවස්ථාව සළසා දී තිබේ. පසුගිය බ්‍රහස්පතින්දා සිට සිවිල් වැසියන් පිරිසක් පිටතට පැමිණ ඇති අතර කැරලිකරුවන් පිරිසක් ද යටත් වී ඇති බව විදෙස් වාර්තා සඳහන් කළේය.එසේ පැමිණෙන්නන් පිළිබඳ සොයා බැලීම සඳහා එක්සත් ජාතීන්ගේ සංවිධානය සහ අමෙරිකාව ඇතුළු රටවල් කිහිපයක් ද අවධානය යොමුකර තිබේ.", "URL": "https://sinhala.adaderana.lk/news.php?nid=62594", "Category": null, "Parent URL": null}