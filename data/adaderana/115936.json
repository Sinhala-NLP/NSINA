{"Source": "Adaderana", "Timestamp": "August 7, 2019 09:17 am", "Headline": "ගබ්සාව සාපරාධී වරදක් නොවන බවට නව නීති කෙටුම්පතක්", "News Content": "ගබ්සා කිරීම සාපරාධී වරදක් නොවන බව ප්‍රකාශයට පත් කිරීම සඳහ වන නව නීති කෙටුම්පතක් ලබන 08 වනදා පාර්ලිමේන්තුවට ඉදිරිපත් කිරිමට නවසීලන්ත රජය තීරණය කර තිබේ. එම කෙටුම්පතට අනුව පිළිසිඳ ගැනීමෙන් සති 20ක් දක්වා කාලයක් තුළ ගබ්සා කිරීමකට යොමු වනවා ද යන්න තීරණය කිරීමට අවස්ථාව හිමි වනු ඇති බව විදෙස් මාධ්‍ය වාර්තා කරයි. 1977 වසරේ සිට බලාත්මක එරට ගබ්සා කිරීම් නීති සංශෝධනය කිරීම සම්බන්ධයෙන් වන පනත් කෙටුම්පතෙහි අඩංගු කරුණු අග්‍රාමාත්‍ය ජසින්ඩා ආඩන් ප්‍රමුඛ රජය විසින් නිකුත් කර තිබේ. පවතින වත්මන් නීතිය අනුව ගබ්සා කිරීමකට අනුමැතිය ලැබෙනුයේ අදාළ පිළිසිඳ ගැනීම නිසා ගර්භණී කාන්තාවගේ මානසික හෝ ශාරීරික සෞඛ්‍යය අනතුරුදායක වැටෙනු ඇති බවට වෛද්‍යවරුන් දෙදෙනෙකු විසින් සහතික කරනු ලැබුවහොත් පමණක් බව සදහන්.", "URL": "https://sinhala.adaderana.lk/news.php?nid=115936", "Category": null, "Parent URL": null}