{"Source": "Adaderana", "Timestamp": "March 23, 2013 08:12 am", "Headline": "උඩවලව උදෑසනම කම්පාවෙයි", "News Content": "උඩවලව, දෙමටගල ප්‍රදේශයේදී අද (23) පෙරවරු 6.00ට පමණ ටිපර් රථයක් හා ත්‍රිරෝද රථයක ගැටීමෙන් සිදුවු අනතුරකින් පුද්ගලයින් තිදෙනෙකු ජීවිතක්ෂයට පත්ව තිබේ. උඩවලව ප්‍රාදේශීය රෝහලේ අධ්‍යක්ෂ වෛද්‍ය වසන්ත කුමාරසිරි මහතා පැවසුවේ මැදිවයසේ පසුවන පිරිමි පුද්ගලයින් තිදෙනෙකු මෙසේ ජිවිතක්ෂයට පත්ව ඇති බවයි. ඔවුන්ගෙන් දෙදෙනෙකු රෝහලට ඇතුළත් කරන විටත් මියගොස් සිටි බව වෛද්‍ය වසන්ත කුමාරසිරි මහතා කියා සිටියේය. ජීවිතක්ෂයට පත්ව ඇත්තේ ත්‍රිරෝද රථයේ ගමන් කළ තිදෙනෙකු බව සඳහන්. මේ අතර සීගිරිය, රත්මල්කොටුව, ප්‍රදේශයේ දී අනතුරකට ලක්වූ පුද්ගලයෙකු ජීවිතක්ෂයට පත්ව තිබේ. අනතුරට ලක්වූ පුද්ගලයා ට්‍රැක්ට්‍රර් රථයකින් බිමට බැසීමට යාමේ දී ඇදවැටීමේන් තුවාල ලැබූ බව පවසා දඹුල්ල රෝහලට ඇතුළත් කිරීමට යාමේ දී ජීවිතක්ෂයට පත්ව සිටි බව රෝහල් ආරංචිමාර්ග පවසයි. මියගොස් ඇත්තේ වයස අවුරුදු 40 ක් වූ ඉනාමලුව ප්‍රදේශයේ පදිංචිකරුවෙකි. සිද්ධිය සම්බන්ධයෙන් සීගිරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32651", "Category": null, "Parent URL": null}