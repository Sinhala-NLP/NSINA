{"Source": "Adaderana", "Timestamp": "July 4, 2019 03:15 pm", "Headline": "අධ්‍යාපනයෙන් විතරක් සාර්ථක වෙන්න බෑ", "News Content": "වාර්ගික හෝ ආගමික පදනමින් පාසල් ඇති කිරීම වහා නතර කළ යුතු බව අමාත්‍ය ලක්ෂ්මන් කිරිඇල්ල මහතා පවසයි. මහනුවර පැවති උත්සවයකට එක් වෙමින් ඒ මහතා මේ බව සඳහන් කළේය. සමස්ථ ජාතීන් අතුරෙන් සියයට 99ක් ම අන්තවාදයට විරුද්ධ බවත් අධ්‍යාපනයෙන් පමණක් ජීවිතය සාර්ථක නොවන බව ඒ සඳහා විෂය භාහිර ක්‍රියාකාරකම්හි නිරත විය යුතු බවත් ඒ මහතා වැඩිදුරටත් පැවසීය. එසේම සියලු ජාතීන් වලට අයත් සිසුන් එකට සිටින පාසල් ආරම්භ කර එමඟින් ජාතීන් අතර සහයෝගය වර්ධනය කළ යුතු බවත් ඒ මහතා පවසා සිටියේය.", "URL": "https://sinhala.adaderana.lk/news.php?nid=113367", "Category": null, "Parent URL": null}