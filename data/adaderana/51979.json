{"Source": "Adaderana", "Timestamp": "June 13, 2015 06:07 pm", "Headline": "පාර්ලිමේන්තු මන්ත්‍රීධූර 225 වඩා වැඩි කිරිම ගැන අපි විරුද්ධයි", "News Content": "20 වන ආණ්ඩුක්‍රම ව්‍යවස්ථා සංශෝධනය හරහා පාර්ලිමේන්තු මන්ත්‍රීවරුන්ගේ සංඛ්‍යාව 225ට වඩා ඉහළ නැංවීමට කටයුතු කිරිම සම්බන්ධයෙන් තම පක්ෂය විරුද්ධත්වය පල කරන බව එක්සත් ජාතික පක්ෂය පවසයි. මන්ත්‍රී ආසන සංඛ්‍යාව 225 ක් විම තවදුරටත් තම පක්ෂයේ ස්ථාවරය බව ඔවුන් සඳහන් කළේය.මහනුවර ප්‍ර දේශයේ පැවති විශේෂ මාධ්‍ය හමුවකට එක්වෙමින් එක්සත් ජාතික පක්ෂ මහ ලේකම් අමාත්‍ය කබීර් හෂිම් මහතා මෙම අදහස් පළ කළේය කෙසේවෙතත් මෙම මාධ්‍ය හමුවේදී වැඩිදුරටත් අදහස් දැක්වු අමාත්‍ය කබීර් හෂිම් මහතා සදහන් කළේ 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් ඊයේ පැවති කැබිනට් මණ්ඩලයේදී සාමුහික එකඟතාවයකට නොපැමිණි බවයි.", "URL": "https://sinhala.adaderana.lk/news.php?nid=51979", "Category": null, "Parent URL": null}