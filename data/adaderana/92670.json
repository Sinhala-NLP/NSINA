{"Source": "Adaderana", "Timestamp": "July 16, 2018 10:45 pm", "Headline": "මිත්‍රාත්වය පළුදු නොවි තබා ගැනීම දෙරටේම වගකීම", "News Content": "දෙරට අතර පවතින මිත්‍රාත්වය සහ සම්බන්ධතා පළුදු නොවි තබා ගැනීම දෙරටේම වගකීම බව අමෙරිකානු ජනාධිපති ඩොනල්ඩ් ට්‍රාම්ප් අද (16) රුසියානු ජනාධිපති ව්ලැදිමීර් පුටින් අතර පැවති ද්වීපාර්ශවික සාකච්ඡාවේදි පවසා ඇත. මෙම සාකච්ඡාව පැවැත්වුණේ ෆින්ලන්තයේ හෙල්සින්කි අගනුවරදී යි. විදෙස් මාධ්‍ය සඳහන් කළේ පැය දෙකකට ආසන්න කාලයක් අමෙරිකානු ජනාධිපති ඩොනල්ඩ් ට්‍රාම්ප් සහ රුසියානු ජනාධිපති ව්ලැදිමීර් පුටින් අතර මෙම සාකච්ඡාව පැවති බවය. ජනාධිපති ධුරයට පත්විමෙන් අනතුරුව ඩොනල්ඩ් ට්‍රාම්ප් ජාත්‍යන්තර සමුළු කිහිපයකදී රුසියානු ජනාධිපතිවරයා මුණගැසී තිබුණ ද ඔවුන් දෙදෙනා අතර මේ දක්වාත් නිල සාකච්ඡා පවත්වා තිබුණේ නැත. දෙරටේ නායකයින් අතර අද පැවැත්වෙන මෙම සාකච්ඡා ලෝක දේශපාලනයේ සංදිස්ථානයක් වනු ඇති බව දේශපාලන විචාරකයින් පෙන්වා දෙති.", "URL": "https://sinhala.adaderana.lk/news.php?nid=92670", "Category": null, "Parent URL": null}