{"Source": "Adaderana", "Timestamp": "April 27, 2018 09:44 am", "Headline": "යාපනයේ පාසල් පුස්තකාලවලට පොත් බෙදා දෙයි", "News Content": "යාපනයේ පාසල් පුස්තකාලවලට පොත් බෙදා දීමේ උත්සවයක් යාපනය හින්දි බාලිකා විද්‍යාලයේ ප්‍රධාන ශාලාවේදී ජාතික එකාබද්ධතා හා ප්‍රතිසංවිධාන රාජ්‍ය අමාත්‍ය ඒ.එච්.එම්.ෆවුසි අමාත්‍යවරයාගේ හා උතුරු පළාත් ආණ්ඩුකාර රෙජිනෝල්ඩ් කුරේ මහතාගේ ප්‍රධානත්වයෙන් පැවැත්විණි. යුරෝපා සංගමයේ ආධාර මත මෙම පොත් යාපනයේ සෑම පාසලකම පුස්තකාල වෙත ලබා දෙන ලද අතර එම අවස්ථාවට යුරෝපා සංගමයේ නියෝජිතයින්ද සහභාගි වූහ. යුද සමයේදී උතුරේ පාසල් පුස්තකාල වල තිබූ පොත් පත් විනාශ වීම නිසා ඊට පිළියමක් වශයෙන් යුරෝපා සංගමය පාසල් පුස්තකාල වලට පොත් බෙදා දීම හා පුස්තකාල ප්‍රවර්ධනය කරවීමේ වැඩ සටහන් ක්‍රියාත්මක කොට තිබේ.", "URL": "https://sinhala.adaderana.lk/news.php?nid=88124", "Category": null, "Parent URL": null}