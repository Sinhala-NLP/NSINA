{"Source": "Adaderana", "Timestamp": "March 15, 2013 02:15 pm", "Headline": "සබරගමුව සරසවියේ මහා ශිෂ්‍ය සංගමයට තහනමක්?", "News Content": "සබරගමුව විශ්ව විද්‍යාලයේ මහා ශිෂ්‍ය සංගමය විසින් නීති විරෝධී රැස්වීමක් පවත්වා ඇති බව උසස් අධ්‍යාපන අමාත්‍යාංශය පවසයි. ඊයේ පැවැති බව කියන එම රැස්වීම සඳහා කාන්තා නේවාසිකාගාරවල රැඳී සිටි ශිෂ්‍යාවන් ද සහභාගී කරගෙන ඇති බව එම අමාත්‍යාංශය නිකුත් කළ නිවේදනයක සඳහන් වේ. විශ්ව විද්‍යාලයේ මහා ශිෂ්‍ය සංගමයේ නියෝජිතයින් පිරිසකගේ මෙහෙයවීම මත මෙම රැස්වීම රාත්‍රී 7.00 සිට රාත්‍රී 12.30 දක්වා පවත්වා ඇති බව උසස් අධ්‍යාපන අමාත්‍යාංශය පවසයි. මේ සම්බන්ධයෙන් පරීක්ෂණ පවත්වා ඊට අදාළ ශිෂ්‍යයින්ට එරෙහිව දැඩි ක්‍රියාමාර්ග ගන්නා බව එම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=32439", "Category": null, "Parent URL": null}