{"Source": "Adaderana", "Timestamp": "May 22, 2018 02:38 pm", "Headline": " කනත්තෙන් අත්බෝම්බයක් මතුවෙයි", "News Content": "මොණරාගල - බුත්තල යුදගනාව ජනපදයේ සොහොන් කනත්තක තිබී විදෙස් රටක නිෂ්පාදිත ජීව අත්බෝම්බයක් බුත්තල පොලීසිය විසින් අද (22)දහවල් සොයාගෙන තිබේ. ප්‍රදේශයේ පුද්ගලයකු බුත්තල පොලීසියට සිදු කළ දැනුම් දීමකින් අනතුරුව මෙම අත්බෝම්බය සොයාගත් බව බුත්තල පොලීසිය පවසයි. කිසියම් අපරාධයක් සිදු කිරීමෙ අරමුණින් මෙම අත්බෝම්බය සුසාන භූමියේ සඟවා තිබූ බවට පොලීසිය සැක පල කරයි. කුඹුක්කන එකසිය විසි එක් වන බල සේනා මූලස්ථානයේ යුද හමුදා නිලධාරීන් පැමිණ අත්බෝම්බය නිෂ්ක්‍රීය කිරීමට නියමිත අතර බුත්තල පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=89609", "Category": null, "Parent URL": null}