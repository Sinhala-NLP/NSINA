{"Source": "Adaderana", "Timestamp": "January 31, 2013 03:28 pm", "Headline": "ට්‍රාන්ස්ෆෝමරයක් ගිනි ගනියි - 2 ට තුවාල", "News Content": "ඉංගිරිය, අරකවිල, පොල්ගස්හන්දිය ප්‍රදේශයේ විදුලි ට්‍රාන්ෆෝමරයක අලුත් වැඩියා කටයුතුවල නිරත වෙමින් සිටි විදුලි බල මණ්ඩල සේවකයන් දෙදෙනෙකු ට්‍රාන්ෆෝමරයේ හටගත් ගින්නකට හසුවීමෙන් පිළිස්සුම් තුවාල ලබා තිබේ. අද (31) පෙරවරුවේ මෙම අනතුර සිදුව ඇති බව පොලීසිය සඳහන් කළේය. පිළිස්සුම් තුවාල ලැබූ සේවකයින් දෙදෙනා ප්‍රතිකාර සඳහා ඉංගිරිය සහ හොරණ රෝහල්වලට ඇතුළත් කර තිබේ. සිද්ධිය සම්බන්ධයෙන් ඉංගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31241", "Category": null, "Parent URL": null}