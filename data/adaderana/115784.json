{"Source": "Adaderana", "Timestamp": "August 5, 2019 01:04 pm", "Headline": "හම්බන්තොට දී කැබ් රථයකට වෙඩි ප්‍රහාරයක්", "News Content": "හම්බන්තොට ගොන්නොරුව මාර්ගයේ 06 කණුව ප්‍රදේශයේ දී කැබ් රථයකට වෙඩි තැබූ පුද්ගලයෙකු එම කැබ් රථයේ රියදුරු විසින්ම අල්ලා හම්බන්තොට මුලස්ථාන පොලිසියට බාර දීමට කටයුතු කළ බව හම්බන්තොට මුලස්ථාන පොලීසිය පවසයි. ඊයේ(04) රාත්‍රී 8.30 පමණ මෙය සිදුව තිබේ. කැබ් රථයට වෙඩි තැබූ අදාළ සැකකාර පුද්ගලයා ස්කුටර් වර්ගයේ යතුරු පැදියකින් පැමිණ කැබ් රථයේ ගමන්ගත් යට මෙරට නිෂ්පාදිත ගිනි අවියකින් වෙඩි තබා ඇති අතර වෙඩි වෙඩි පහර වැඩි ඇත්තේ කැබ් රථයේ බද ප්‍රදේශයටයි. එමෙන්ම මෙම වෙඩි ප්‍රහාරයට ලක්වූ කැබ් රථයේ ගමන් ගත් අය හම්බන්තොට ගොන්නොරුව ප්‍රදේශයේම පදිංචි පුද්ගලයෙකු වන අතර ඉඩම් ආරවුලක් සම්බන්ධයෙන් තවත් අයෙකු විසින් ලබා දුන් කොන්ත්‍රාත්තුවකට අනුව මෙම වෙඩි තැබීම සිදුකර ඇති බව වාර්තා වෙයි. කෙසේ නමුත් මේ වන විට හම්බන්තොට මුලස්ථාන පොලීසිය මඟින් මෙම වෙඩි තැබීමේ සිද්ධිය සම්බන්ධයෙන් පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=115784", "Category": null, "Parent URL": null}