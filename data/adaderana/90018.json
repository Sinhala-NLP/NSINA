{"Source": "Adaderana", "Timestamp": "May 29, 2018 02:30 pm", "Headline": "ගංජා එක්ක කෝප්‍රල්වරයා මාට්ටු වෙයි", "News Content": "ශ්‍රී ලංකා යුද හමුදාවේ - අනුරාධපුර - සාලියපුර ගජබා රෙජිමේන්තු මුලස්ථාන කඳවුර තුළදී ගංජා මිලි ග්‍රෑම් දෙකක් සමඟ ලාන්ස් කෝප්‍රල්වරයෙකු එම කඳවුරේ සේවයෙහි නියුතු ලුතිනන්වරයෙකු ඇතුළු නිලධාරීන් කණ්ඩායමක් විසින් ඊයේ (28) සැකපිට අත්අඩංගුවට ගෙන වැඩිදුර පරීක්ෂණ සඳහා අනුරාධපුර පොලීසිය වෙත බාර දී ඇත. එම කඳවුරේ අණදෙන නිලධාරීවරයාගේ උපදෙස් මත කඳවුරේ භට නිවස්න පරීක්ෂා කිරීමේදී තිස් එක් හැවිරිදි සැකකාර ලාන්ස් කෝප්‍රල්වරයාගේ ගමන් මල්ලක තිබී එම ගංජා හසු වී තිබේ. අනතුරුව යුද හමුදා පොලීසිය විසින් සැකකරු අනුරාධපුර පොලීසියට බාර දී ඇති අතර පොලීසිය විසින් ඔහු අද (29) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=90018", "Category": null, "Parent URL": null}