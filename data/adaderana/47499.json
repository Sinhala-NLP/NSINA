{"Source": "Adaderana", "Timestamp": "November 20, 2014 03:19 pm", "Headline": "වසර 24ක්  ලංකාවේ හොරෙන් සිටි  බ්‍රිතාන්‍ය ජාතිකයෙක් මාට්ටු ", "News Content": "නීති විරෝධීව වසර 24 ක කාලයක් මෙරට රැඳී සිටිමේ චෝදනා මත අත්අඩංගුවට ගත් බ්‍රිතාන්‍ය ජාතිකයෙකුට ලිහිල් වැඩ සහිත සිර දඬුවමක් නියම කර තිබේ. වීසා බලපත්‍රයක් නොමැතිව මෙරට රැඳී සිටි අදාළ බ්‍රිතාන්‍ය ජාතිකයා ඇල්ල ප්‍රදේශයේ හෝටලයක රැඳී සිටියදි පසුගියදා අත්අඩංගුවට ගෙන තිබේ. සැකකරු අද බණ්ඩාරවෙල මහේස්ත්‍රාත් අධිකරණයට ඉදිරිපත් කර ඇති අතර එහිදි ඔහු වරද පිළිගෙන ඇති බව සඳහන්ය. ඒ අනුව මහේස්ත්‍රාත්වරයා විසින් රුපියල් 50,000 ක දඩයක් නියම කර තිබේ. කෙසේවෙතත් අදාළ දඩ මුදල ගෙවීමට විත්තිකාර බ්‍රිතාන්‍ය ජාතිකයා අපොහොසත් වීම හේතුවෙන් ඔහුට මාසයක කාලයක් ලිහිල් වැඩ සහිත සිර දඬුවමක් මහේස්ත්‍රාත්වරයා විසින් නියම කළ බව අද දෙරණ වාර්තාකරු පැවසුවේය. සිර දඬුවමින් පසු මිරිහාන අනවසර සංක්‍රමණිකයින් රඳවා තැබීමේ කඳවුරකට අදාළ බ්‍රිතාන්‍ය ජාතිකයා භාර දෙන ලෙසද මහේස්ත්‍රාත්වරයා බන්ධනාගාර නිලධාරීන්ට නියෝග කර තිබේ.", "URL": "https://sinhala.adaderana.lk/news.php?nid=47499", "Category": null, "Parent URL": null}