{"Source": "Adaderana", "Timestamp": "June 12, 2015 09:20 am", "Headline": "කැස්බෑවේ මෝටර් රථය ගැන පරීක්ෂණ තාම ප්‍රමාදයි - අජිත් පෙරේරා නීතිපතිට දොස් කියයි", "News Content": "වංචා දූෂණ සිදුකළ පුද්ගලයින්ට එරෙහිව නීතිය ක්‍රියාත්මක කිරීම ප්‍රමාද වීමට ඇතැම් රාජ්‍ය ආයතන වල ක්‍රියාකලාපය හේතු වී ඇති බව විදේශ කටයුතු නියෝජ්‍ය අමාත්‍ය අජිත් පී. පෙරේරා මහතා පවසයි. ඔහු පෙන්වා දෙන්නේ වරදකරුවන් අත්අඩංගුවට ගැනීම ප්‍රමාදවීමට හේතුව නීතිපති උපදෙස් නොලැබීම බවයි.කොළඹ පැවති මාධ්‍ය හමුවකට එක්වෙමින් නියෝජ්‍ය අමාත්‍ය අජිත් පී. පෙරේරා මහතා මෙම අදහස් පළ කළේය. පසුගියදා කැස්බෑව ප්‍රදේශයෙන් සොයාගත් ලක්ෂ 400ක් පමණ වටිනා සුඛෝපභෝගි මෝටර් රථයේ අංකය ජනාධිපතිවරයා‍ විසින් භාවිතා කරන මෝටර් රථයේ අංකයට සමාන බවත්, මේ සම්බන්ධයෙන් නීතිපති දෙපාර්තමේන්තුව පරීක්ෂණ සිදුකරන බවත්, හෙතෙම පැවසීය.කෙසේ වුවද එම පරීක්ෂණවලට මේ දක්වා මාස 4ක පමණ කාලයක් ගතව ඇති බවත්, එහෙත් එම පරීක්ෂණයේ ප්‍රගතියක් අදාළ ආයතනය විසින් දැනුම්දී නැති බවද නියෝජ්‍ය ඇමතිවරයා චෝදනා කළේය.", "URL": "https://sinhala.adaderana.lk/news.php?nid=51948", "Category": null, "Parent URL": null}