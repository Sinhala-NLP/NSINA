{"Source": "Adaderana", "Timestamp": "September 18, 2018 06:48 am", "Headline": "මෙට්ටයට වසන් වු ගංජා", "News Content": "කිලිනොච්චිය,අම්බාල්කුලම ප්‍රදේශයේදී ගංජා කිලෝග්‍රෑම් 4ක් ප්‍රවාහනය කළ සැකකරුවන් හතර දෙනෙකු අත්අඩංගුවට ගත් බව කිලිනොච්චිය පොලීසිය පවසයි. පොලීසිය පැවසූවේ ලද තොරතුරක් මත ඊයේ(17) සවස කුඩා ලොරි රථයකින් හා ත්‍රීරෝද රථයකින් ගංජා ප්‍රවාහනය කළ පිරිසක් එලෙස අත්අඩංගුවට ගත් බවයි. සැකකරුවන් ඇඳන් මෙට්ට විකුණන මුවාවෙන් මෙට්ට අතර සඟවාගෙන ගංජා ප්‍රවාහනය කරමින් සිටියදී අත්අඩංගුවට ගැනීම සිදුකළ අතර, අදාළ කුඩා ලොරි රථය පසුපසින් ගමන්ගත් ත්‍රීරෝද රථයක තිබියදීද ගංජා තොගයක් සොයාගත් බවද පොලීසිය පැවසීය. පොලිසිය පැවසූවේ සැකකරුවන් කිලිනොච්චිය ප්‍රදේශයේ පදිංචි පිරිසක් වන අතර,‍මෙට්ට විකුණන මුවාවෙන් ගංජා ජාවාරම සිදුකොට ඇති බවට අනාවරණය වී ඇති බවයි. අත්අඩංගුවට ගත් සැකකරුවන් කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=96250", "Category": null, "Parent URL": null}