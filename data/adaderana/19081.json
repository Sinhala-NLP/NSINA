{"Source": "Adaderana", "Timestamp": "October 1, 2011 04:55 pm", "Headline": "අනාගත විද්වතුන් බිහිවන්නේ වත්මන් දරු පරපුරෙන්", "News Content": "අනාගත ලෝකයේ විද්වතුන්, නිර්මාණකරුවන් සහ පඬිවරුන් බිහිවන්නේ වත්මන් දරු පරපුරෙන් බව ජනාධිපති මහින්ද රාජපක්ෂ මහතා පවසයි. අධ්‍යාපනයට පමණක් සීමා නොවී ක්‍රීඩාවට ද යොමු වන දරු පරපුරක් අවශ්‍ය වන බව ජනාධිපතිවරයා සඳහන් කරයි. ලෝක ළමා දිනය වෙනුවෙන් අරලිය ගහමන්දිරයේ පැවති උත්සවයේ දී ජනාධිපති මහින්ද රාජපක්ෂ මහතා මේ අදහස් පළ කළේය. ක්‍රීඩාව හරහා ජය පැරදුම සමව අත්විඳීමට දරුවන් පුරුදු පුහුණු වන බැවින් එය ජිවිතයට අත්‍යවශ්‍ය අංගයක් බව ජනාධිපතිවරයා එහිදී පෙන්වා දුන්නේය.", "URL": "https://sinhala.adaderana.lk/news.php?nid=19081", "Category": null, "Parent URL": null}