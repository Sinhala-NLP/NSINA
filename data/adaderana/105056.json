{"Source": "Adaderana", "Timestamp": "February 26, 2019 12:56 pm", "Headline": "ගෙවල් බිඳලා ගත්ත බඩු විකුණලා මත්ද්‍රව්‍ය ගත්ත හොරා අත්අඩංගුවට", "News Content": "ගල්කිස්ස හා මොරටුව යන ප්‍රදේශවල නේවාසිකාගාර සහ නිවෙස් බිඳ රුපියල් ලක්ෂ 20කට අධික දේපළ සොරාගත් පුද්ගලයෙකු අත්අඩංගුවට ගෙන තිබේ. රත්මලාන ප්‍රදේශයේදී මෙම පුද්ගලයා අත්අඩංගුවට ගත් බව පොලීසිය සඳහන් කළේය. මෙලෙස අත්අඩංගුවට ගෙන ඇත්තේ තෙලවල පදිංචි 24 හැවිරිදි පුද්ගලයෙකි. මෙම පුද්ගලයා විසින් සොරකම් කරන ලද බැංකු කාඩ් පත්, හැඳුණුම් පත්, රන් භාණ්ඩ සහ ජංගම දුරකථන 50කට ආසන්න සංඛ්‍යාවක් පොලිස් භාරයට ගෙන තිබේ. පොලීසිය වැඩිදුරටත් සඳහන් කළේ මෙම පුද්ගලයා විසින් සොරාගත් භාණ්ඩ ගල්කිස්ස සහ රත්මලාන ප්‍රදේශවල අළෙවිකර සහ උකස් කර එම මුදල්වලින් මත්ද්‍රව්‍ය භාවිත කර ඇති බවයි. එමෙන්ම හඳුනාගත නොහැකි ජංගම දුරකථන 35කට ආසන්න සංඛ්‍යාවක් පොලිස් භාරයේ ඇති අතර සැකකරු අධිකරණයට අද(26) ඉදිරිපත් කිරීමට නිටයමිත බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=105056", "Category": null, "Parent URL": null}