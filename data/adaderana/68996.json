{"Source": "Adaderana", "Timestamp": "February 2, 2017 02:04 pm", "Headline": " තාජුදීන් ඝාතනය-පොලිස් ලොක්කන් යළි රිමාන්ඩ් ", "News Content": "රගර් ක්‍රීඩක වසීම් තාජුදීන් ඝාතනයේ තොරතුරු වසන් කිරීම සම්බන්ධයෙන් අත්අඩංගුවට ගෙන සිටින හිටපු ජ්‍යෙෂ්ඨ නියොජ්‍ය පොලිස්පති අනුර සේනානායක සහ නාරාහේන්පිට පොලිසියේ අපරාධ අංශයේ හිටපු ස්ථානාධිපති සුමිත් පෙරේරා යන අය තවදුරටත් රක්ෂිත බන්ධනාගාර ගත කර තිබේ.අද දෙරණ අධිකරණ වාර්තාකරු සඳහන් කළේ අදාළ නඩුව අද (020 කැඳවූ අවස්ථාවේදී ඔවුන් ලබන 16 වන දින දක්වා රක්ෂිත බන්ධනාගාර ගත කිරීමට කොළඹ අතිරේක මහේස්ත්‍රාත් අනුර බුද්ධදාස මහතා නියෝග කළ බවයි. එහිදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් ඩිලාන් රත්නායක මහතා අධිකරණය හමුවේ කියා සිටියේ අදාළ ඝාතනය සිදුවූ දින සහ ඊට පසු දින අනුර සේනානායක මහතාගේ දුරකථනයෙන් ජනාධිපති ලේකම් කාර්යාලයට ඇමතුම් රැසක් ලැබී ඇති බවයි. එම ඇමතුම් කුමන පුද්ගලයෙකුට යොමු කළේද යන්න සම්බන්ධයෙන් තවදුරටත් පරීක්ෂණ ක්‍රියාත්මක බව නියෝජ්‍ය සොලිසිටර් ජනරාල්වරයා ප්‍රකාශ කර තිබේඑමෙන්ම සිද්ධියට අදාළව හිටපු ජනාධිපතිවරයාගේ ජ්‍යෙෂ්ඨ ආරක්ෂක නිලධාරීන් දෙදෙනෙකුගෙන් ප්‍රකාශ සටහන් කරගෙන ඇති බව ද නියෝජ්‍ය සොලිසිටර් ජනරාල්වරයා අධිකරණය හමුවේ ප්‍රකාශ කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=68996", "Category": null, "Parent URL": null}