{"Source": "Adaderana", "Timestamp": "May 30, 2014 09:15 am", "Headline": "ලංකාවට තීරණාත්මක තරඟය හෙටයි", "News Content": "ශ්‍රී ලංකාව සහ එංගලන්තය අතර සිව්වන එක්දින ක්‍රිකට් තරඟය ලෝඩ්ස්හිදි හෙට පැවැත්වෙයි. ශ්‍රී ලංකා කණ්ඩායමට තරඟාවලිය ජයගැනීම පිළිබඳ බලාපොරොත්තු තබාගැනීමට නම් හෙට තරඟය අනිවාර්යයයෙන් ජයගත යුතු අතර එංගලන්ත කණ්ඩායම හෙට තරඟය ජයගතහොත් තරඟාවලියේ ජය ඔවුන්ට හිමිවේ. මේ වන විට එංගලන්ත කණ්ඩායම 2ට එකක් ලෙස තරඟාවලියේ පෙරමුණේ පසුවෙයි. මේ අතර ඉන්දීය ප්‍රිමියර් ලීග් ක්‍රිකට් තරඟාවලිය යටතේ අවසන් මහා තරඟයට සුදුසුකම් ලබන දෙවන කණ්ඩායම තේරීමේ තරගය අද පැවැත්වෙයි. මේ යටතේ චෙන්නායි සහ පංජාබ් කණ්ඩායම් මුම්බායි හි තරඟ වදින අතර ඉන් ජයගන්නා කණ්ඩායම ජුනි මස පළමුවැනිදා කොල්කටා කණ්ඩායම සමග අවසන් මහ තරඟයට සුදුසුකම් ලබනු ඇත.", "URL": "https://sinhala.adaderana.lk/news.php?nid=43593", "Category": null, "Parent URL": null}