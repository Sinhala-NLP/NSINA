{"Source": "Adaderana", "Timestamp": "August 17, 2010 08:51 am", "Headline": "එලොවනාකන්ද රක්ෂිතයේ ගින්නකින් හෙක්ටයාර 150 ක් විනාශයි", "News Content": "විල්ගමුව, එලොවනාකන්ද රක්ෂිතයේ ඇති වූ ගින්නකින් හෙක්ටයාර 150 ක පමණ භූමි ප්‍රදේශයක් ගින්නෙන් විනාශ වී තිබේ. පසුගිය 15 වන දින රාත්‍රියේ මෙම රක්ෂිතයේ ගින්නක් ඇති වූ අතර එය ප්‍රදේශවාසීන්ගේ සහය ඇතිව විල්ගමුව පොලිසිය විසින් නිවා දමනු ලැබීය. මෙම ගින්න නැවත වරක් ඊයේ දිනයේ ද පැතිර ඇති බව වාර්තා වේ. පසුව ශ්‍රී ලංකා ගුවන් හමුදාවේ හෙලිකොප්ටර් යානා වල ද සහය ලබා ගෙන ගින්න සම්පූර්ණයෙන්ම නිවා දැමීමට කටයුතු යොදා තිබේ. ගින්න ඇති වීමට හේතුව අනාවරණය වී නොමැති බව පොලිසිය පවසයි.", "URL": "https://sinhala.adaderana.lk/news.php?nid=10276", "Category": null, "Parent URL": null}