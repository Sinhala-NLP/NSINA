{"Source": "Adaderana", "Timestamp": "January 5, 2015 02:17 pm", "Headline": "ළමා අපචාර ගැන කියන කතා බොරුලු ", "News Content": "මෙරට තුළ දිනකට ළමා අපචාර 4ක් සිදුවන බවට ඇතමුන් ගෙන යන චෝදනා අසත්‍යය බව ජාතික ළමා ආරක්ෂක අධිකාරීය පවසයි. ජාතික ළමා ආරක්ෂක අධිකාරීයේ සභාපති අනෝමා දිසානායක මහත්මිය පවසන්නේ ශ්‍රී ලංකාවේ වැඩිපුරම වාර්තා වන්නේ ළමුන් කෲරත්වයට පත්කීරීම පිළිබඳ පැමිණිලි වන බවයි. 2014 වසර තුළ අධිකරණ ක්‍රියාමාර්ග ගැනීමට තරම් සාධක ඇති ළමා අපචාර සිද්ධින් වාර්තා වී ඇත්තේ 154 ක් පමණ බවද ඇය පෙන්වා දෙයි. ඒ අනුව ආසියාවේ ඉහළම ළමා ආරක්ෂාව ඇති රට බවට ශ්‍රී ලංකාව පත්ව ඇති බව අනෝමා දිසානායක මහත්මිය සඳහන් කළාය.", "URL": "https://sinhala.adaderana.lk/news.php?nid=48471", "Category": null, "Parent URL": null}