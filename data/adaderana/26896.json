{"Source": "Adaderana", "Timestamp": "August 26, 2012 11:58 am", "Headline": "මුස්ලිම් නායකයින් රජයෙන් යන්නේ නෑ", "News Content": "ශ්‍රී ලංකා මුස්ලිම් කොංග්‍රසයේ නායක රවුෆ් හකීම් මහතා ඇතුළු සෙසු අය රජයේ ඇමති තනතුරුවලින් ඉවත් විය යුතු යැයි එම පක්ෂයේ උත්තරීතර මණ්ඩලය අවධාරණය කරන බවට පැතිර යන ආරංචි ප්‍රතික්ෂේප කරන බව එම පක්ෂයේ මහ ලේකම් හසන් අලී මහතා පවසයි. අදාළ කාරණාව සත්‍යදැයි කළ විමසීමකදි හසන් අලී මහතා එම ප්‍රකාශය අසත්‍ය බවත් නාම යෝජනාවලින් පසු මෙතෙක් උත්තරී මණ්ඩල රැස්වීමක් හෝ පවත්වා නැතැයි කියා සිටි‍යේය. ඇතැම් මාධ්‍ය මගින් මෙවැනි ප්‍රචාර ගෙන යන නමුත් එහි කිසිදු සත්‍යතාවක් නැති බවත් නායක රවුෆ් හකීම් මහතා හෝ වෙනත් කිසිවෙකු රජයේ තනතුරු අතහැර නැගෙනහිර පළාත් සභා ඡන්දයට ඉදිරිපත් නොවන බව පැවසුවේය. කෙසේ වෙතත් බසීර් සේගුදාවුඩ් නියෝජ්‍ය අමාත්‍ය සිය තනතුරින් ඉවත් වුයේ පෞද්ගලික කාරණයක් නිසා යැයි ද ඔහු කියා සිටියේය. නැගෙනහිර පළාත් සභා ඡන්දයට මුස්ලිම් කොංග්‍රසය තනි පක්ෂයක් ලෙස තරග කරන බැවින් රජයේ මැති ඇමති තනතුරු දරමින් එම කටයුතුවල නිරතවීම යෝග්‍ය නොවන බවට උත්තරීතර මණ්ඩලය පෙන්වාදී ඇත්දැයි කළ විමසීමකට පිළිතුරු වශයෙන් ඔහු මේ බව සඳහන් කළේය.", "URL": "https://sinhala.adaderana.lk/news.php?nid=26896", "Category": null, "Parent URL": null}