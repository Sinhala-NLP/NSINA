{"Source": "Adaderana", "Timestamp": "September 30, 2016 01:28 pm", "Headline": "කම්කරුවන් සිව්වන දිනටත් උද්ඝෝෂණය කරයි ", "News Content": "තම දෛනික වැටුප රුපියල් දහස දක්වා වැඩි කරන ලෙස ඉල්ලමින් වතු කම්කරුවන් හතරවන දිනයටත් උද්ඝෝෂණයේ නිරත වෙයි. හැටන්, මස්කෙලිය, බගවන්තලාව, ආගරපතන පූඩලුඔය, කොටගල, තලවකැලේ, හැටන් , ගිනිගත්හේන ප්‍රධාන මාර්ගය අවහිර කරමින් ඔවුන් උද්ඝෝෂණයේ නිරත වන බව අද දෙරණ වාර්තාකරු සඳහන් කළේය.උද්ඝෝෂණ හේතුවෙන් එම මාර්ග වල ගමනාගමන කටයුතු වලටද බාධා එල්ල වී තිබේ.ඔවුන් පවසන්නේ තමන්ගේ වැටුප් වැඩි කිරීම සම්බන්ධයෙන් වතු සමාගම් සමඟ පැවති සාකච්ඡා අසාර්ථක වී ඇති අතර තමන්ට සාධාරණ වැටුපක් ලබාදීමට වතු සමාගම් ක්‍රියා කර නොමැති බවයි.", "URL": "https://sinhala.adaderana.lk/news.php?nid=64581", "Category": null, "Parent URL": null}