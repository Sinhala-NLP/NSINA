{"Source": "Adaderana", "Timestamp": "September 29, 2015 04:48 pm", "Headline": "ග්‍රහලෝකාගාරයට නවීන තාක්ෂණය දෙනවා", "News Content": "විද්‍යා හා තාක්ෂණ ක්ෂේත්‍රයේ දියුණුතම රටවල සහයෝගය ලබා ගෙන ග්‍රහලෝකාගාරය නවීනතම තාක්ෂණයෙන් සවිබල ගැන්වීමට පියවර ගන්නා බව විද්‍යා, තාක්ෂණ හා පර්යේෂණ අමාත්‍ය සුසිල් ප්‍රේමජයන්ත් මහතා පවසයි.අමාත්‍යවරයා සඳහන් කළේ නවීන තාක්ෂණ ක්‍රම උපයෝගි කර ගනිමින් ග්‍රහලෝකාගාරය නැරඹීමට එන පිරිසට විශ්වීය කරුණු පිළිබඳ පුළුල් අවබෝධයක් ලබාදීමට කටයුතු කරන බවයි.අද පෙරවරුවේ ග්‍රහලෝකාගාරයේ නිරීක්ෂණ චාරිකාවකට එක්වෙමින් අමාත්‍යවරයා මෙම අදහස් පළ කළේය.1965 වසරේ පවත්වන ලද කර්මාන්ත ප්‍රදර්ශනයේ එක් විශේෂාංගයක් ලෙස ආරම්භ කරන ලද ශ්‍රී ලංකා ග්‍රහලෝකාගාරයෙන් අද වන විට නවීන සහ ඩිජිටල් තාක්ෂණය මගින් ගෝලීය දර්ශන නැරඹීමේ අවස්ථාව ජනතාවට ලබාදීමට හැකිවීම සාඩම්බර කරුණක් බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=54159", "Category": null, "Parent URL": null}