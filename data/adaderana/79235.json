{"Source": "Adaderana", "Timestamp": "October 28, 2017 04:32 pm", "Headline": " කොටි හැංගූ උණ්ඩ 500ක් කල්නට්ටන්කුලමෙන් මතුවෙලා", "News Content": "වව්නියාව, කල්නට්ටන්කුලම, සංචාරක ස්ථාන භූමියේ එල්.ටී.ටී.ඊ සංවිධානය සඟවා තිබු උණ්ඩ තොගයක් අද(28) උදෑසන සොයාගත් බව වව්නියාව පොලීසිය පවසයි. වව්නියාව පොලීසිය පැවසූවේ පොලීසිය අදාළ සංචාරක ස්ථානය ප‍්‍රතිසංස්කරණය කරන පිරිසකට අදාළ උණ්ඩ තොගය හමුවී ඇති අතර, අනතුරුව පොලීසිය දැනුවත් කොට ඇති බවයි. එම්.පී.එම්.ජී.වර්ගයේ උණ්ඩ 500 ට ආසන්න ප‍්‍රමාණයක් අදාළ ස්ථානයේ තිබී සොයාගත් බවද පොලීසිය පැවසීය. එල්.ටී.ටී.ඊ සංවිධානය පසුගිය යුද සමයේ අදාළ පතුරම් තොගය සඟවා තබන්නට ඇති බව පොලීසිය සැක පළ කරයි. සොයාගත් පතුරම් තොගය වව්නියාව මහේස්ත‍්‍රාත් අධිකරණය වෙත ඉදිරිපත් කිරීමෙන් අනතුරුව නිශ්ක‍්‍රීය කිරීමට නියමිත බවද පොලීසිය සඳහන් කළේය. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි. ඡායාරූ-වවුනියාව - මාධව කුලසූරිය.", "URL": "https://sinhala.adaderana.lk/news.php?nid=79235", "Category": null, "Parent URL": null}