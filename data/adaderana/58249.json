{"Source": "Adaderana", "Timestamp": "March 15, 2016 01:10 pm", "Headline": "මියෙන්මාර් ජනාධිපතිවරණ ඡන්ද විමසීම අද", "News Content": "නව ජනාධිපතිවරයෙකු තෝරා පත්කරගැනීම සඳහා මියෙන්මාර පාර්ලිමේන්තුවේ ඓතිහාසික ඡන්ද විමසීම අද(15) පැවැත්වෙයි.පාර්ලිමේන්තු මන්ත්‍රීවරුන් 657 දෙනෙකු අතුරෙන් මන්ත්‍රීවරුන් හයසිය පනස් දෙදෙනෙකු මේ සඳහා ඡන්දය භාවිත කිරීමට නියමිත බව විදෙස් මාධ්‍ය වාර්තා කළේය. වසර 50කට පසුව මියෙන්මාරයේ ප්‍රජාතන්ත්‍රවාදී ඡන්ද විමසීමකින් ජනාධිපතිවරයෙකු තෝරාපත් කරගන්නා පළමු අවස්ථාව මෙය වෙයි. අවුන්සාන් සුකීගේ නායකත්වයෙන් යුත් එරට ප්‍රජාතන්ත්‍රවාදී ජාතික ලීගය වෙනුවෙන් තින් ක්යාවු සහ හෙන්රි වෑන් තියෝ ජනාධිපති ධුර අපේක්ෂකයන් ලෙස ඉදිරිපත් වී සිටින බව සඳහන්ය.මියෙන්මාරයේ පැවති හමුදා පාලනය විසින් විශ්‍රාමික ලුතිනන් ජනරාල්වරයෙකු ද ජනාධිපති ධූර අපේක්ෂකයෙකු ලෙස ඉදිරිපත් කර තිබේ.අපේක්ෂිකයින් තිදෙනා අතරින් ජයග්‍රහණය කරන පුද්ගලයා එරට ජනාධිපති ධූරයට පත් වන අතර සෙසු දෙදෙනා උප ජනාධිපතිවරුන් ලෙස කටයුතු කිරීමට නියමිතය.", "URL": "https://sinhala.adaderana.lk/news.php?nid=58249", "Category": null, "Parent URL": null}