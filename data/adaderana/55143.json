{"Source": "Adaderana", "Timestamp": "November 17, 2015 10:15 am", "Headline": "සමලිංගික විවාහයන් සඳහා අවසර", "News Content": "සමලිංගික විවාහයන් සඳහා අයර්ලන්ත රජය නීතියෙන් අවසර ලබාදී තිබේ. සමලිංගික විවාහයන් සඳහා අවසර ලබාදීමට මීට මාස 06කට පෙර අයර්ලන්තයේ ජනමත විචාරණයක් ද පවත්වනු ලැබුවේය.නීත්‍යානුකූලව විවාහ නොවී සමලිංගක සහකරුවන් සහ සහකාරීයන් ලෙස ලියාපදිංචි වීමේ අවස්ථාවක් අයර්ලන්තය විසින් 2011 වසරේ සිට ලබා දී තිබුණි.ඒ අනුව එසේ ලියාපදිංචි වු සමලිංගිකයන්ට මෙම නව නීතිය යටතේ කඩිනමින් විවාහය ලියාපදිංචි කිරීමට අවස්ථාව හිමිවනු ඇත. මේ වන විට ලෝකයේ රටවල් 19ක සමලිංගික විවාහය නීතිගත කොට ඇත.", "URL": "https://sinhala.adaderana.lk/news.php?nid=55143", "Category": null, "Parent URL": null}