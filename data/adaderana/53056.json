{"Source": "Adaderana", "Timestamp": "August 5, 2015 02:41 pm", "Headline": "ගමන් බෑගයේ මළ සිරුර දැමූ ප්‍රධාන සැකකරු අල්ලයි", "News Content": "පිටකොටුව, බැස්ටියන් මාවත පුද්ගලික බස් නැවතුම්පළේ ගමන් බෑගයක තිබී මළ සිරුරක් හමුවීමේ සිදුවීමට අදාළ ප්‍රධාන සැකකරු අත්අඩංගුවට ගෙන තිබේ.කොළඹ, අපරාධ කොට්ඨාසය විසින් මන්නාරම කෝවිල්කුලම් ප්‍රදේශයේදී මෙම සැකකරු අත්අඩංගුවට ගත් බව පොලිස් මාධ්‍ය ප්‍රකාශක, සහකාර පොලිස් අධිකාරි රුවන් ගුණසේකර මහතා කියා සිටියි.අත්අඩංගුවට ගනු ලැබූ සැකකරු යාපනය, නල්ලූර් ප්‍රදේශයේ පදිංචි 44 හැවිරිදි පුද්ගලයෙකු බව පොලිස් මාධ්‍ය ප්‍රකාශකවරයා සඳහන් කළේය.අත්අඩංගුවට ගනු ලැබූ සැකකරු අධිකරණයට ඉදිරිපත් කිරීමට කටයුතු සූදානම් කරමින් ඇති බවත්, වැඩිදුර විමර්ශන සිදුකෙරෙන බවත් හෙතෙම සඳහන් කළේය.ඉකුත් ජූලි 29 වන දින බස්නැවතුම්පළේ ගමන් බෑගයක තිබී මෙම මළ සිරුර හමුවිය.", "URL": "https://sinhala.adaderana.lk/news.php?nid=53056", "Category": null, "Parent URL": null}