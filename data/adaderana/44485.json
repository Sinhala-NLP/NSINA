{"Source": "Adaderana", "Timestamp": "July 7, 2014 02:09 pm", "Headline": "කැමරා වෙදාට උසාවියේ පෙනී සිටින්නැයි නියෝගයක්", "News Content": "අනුරාධපුර ශික්ෂණ රෝහලේ කාන්තා වැසිකිළියක කැමරාවක් සවි කිරීමේ සිද්ධියට සම්බන්ධ සැකකාර වෛද්‍යවරයාට යළි අධිකරණයේ පෙනී සිටින ලෙස නියෝග කර තිබේ. සිද්ධියට අදාළ නඩුව අද කැඳවූ අවස්ථාවේ අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු යුරේෂා ද සිල්වා මෙනවිය විසින් මෙම නියෝගය ලබා දුන් බව අද දෙරණ අධිකරණ වර්තාකරු සඳහන් කළේය. ඒ අනුව සිද්ධිය සම්බන්ධයෙන් චෝදනා ලැබ රක්ෂිත බන්ධනාගාර ගත කර සිට පසුව මුදල් සහ ශරීර ඇප මත මුදා හැරී සැකකාර වෛද්‍යවරයාට ලබන අගොස්තු මස පළමුවනදා යළි අධිකරණය හමුවේ පෙනීසිටින ලෙස මහේස්ත්‍රාත්වරිය නියෝගකර ඇත. එහිදී අදාළ දර්ශන පටිගත කිරීමේ සිද්ධීය සම්බන්ධයෙන් පවත්වා ඇති විමර්ශන වල උදෘත නීතිපතිවරයා වෙත යොමු කරන ලෙසද අනුරාධපුර ප්‍රධාන මහේස්ත්‍රාත්වරිය අනුරාධපුර මූලස්ථාන පොලිසියට නියෝගකර තිබේ.", "URL": "https://sinhala.adaderana.lk/news.php?nid=44485", "Category": null, "Parent URL": null}