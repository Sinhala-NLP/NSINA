{"Source": "Adaderana", "Timestamp": "July 23, 2019 06:32 am", "Headline": "කඩුවක්-ගිනි අවියක්-ජීව උණ්ඩ සමඟ සැකකරුවන් 3ක් එරාවුර්හි දී අත්අඩංගුවට", "News Content": "එරාවුර් පොලිස් වසමේ අත්තිපට්ටි ප්‍රදේශයේ දී සැකකටයුතු ලෙස නිවසක පුද්ගලයින් කිහිප දෙනෙකු රැඳී සිටින බවට එරාවුර් පොලීසියට තොරතුරක් ලැබී තිබේ. ඒ අනුව ක්‍රියාත්මක වු පොලීසිය සැකකරුවන් තිදෙනෙකු හා ටී 56 ගිනි අවියක් ජීව උණ්ඩ 16 ක් හා කඩුවක් අත්අඩංගුවට ගෙන තිබේ. අත්අඩංගුවට පත් සැකකරුවන් වයස අවුරුදු 25,30 හා 34 යන වයස්වල පසු‍ වන්නන් බව පොලීසිය පවසයි. සැකකරුවන් අද(23) එරාවුර් මහේස්ත්‍රාත් අධිකරණයට ඉදිරිපත් කිරීමට නියමිතයි. එරාවුර් පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=114764", "Category": null, "Parent URL": null}