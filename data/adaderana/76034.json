{"Source": "Adaderana", "Timestamp": "August 6, 2017 11:05 pm", "Headline": "විදුලි සැපයුම අභියෝගයක්", "News Content": "පවතින වියළි කාලගුණික තත්ත්වය හමුවේ විදුලිය සැපයුම මේ වන විට අභියෝගයක් වුව ද කප්පාදුවකින් තොරව විදුලිය ලබාදීමට කටයුතු කරන බව විදුලිබල අමාත්‍යංශය පවසයි.එම අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ බලාගාර ආශ්‍රිත ජලාශවල ජල මට්ටම මේ වන විට සියයට 36යි දශම 8ක පවතින බවයි.බාධාවකින් තොරව එම ජල ධාරිතාවෙන් විදුලිය ලබාදීමට විදුලිබල මණ්ඩලය කටයුතු කරන අතර දැනට ගිවිසුම්ගතව සිටින පෞද්ගලික විදුලි සමාගම්වලින් විදුලිය මිලදී ගැනීම ද සිදුකරන බව ඔහු කියා සිටියේය.කෙසේවෙතත් පවතින අභියෝගාත්මක තත්ත්වය සැලකිල්ලට ගෙන විදුලිය අරපිරිමැස්මෙන් භාවිත කරන ලෙස විදුලිබල අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=76034", "Category": null, "Parent URL": null}