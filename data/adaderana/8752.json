{"Source": "Adaderana", "Timestamp": "June 2, 2010 08:34 am", "Headline": "ධනුනට එරෙහි නොතීසි ඇළවෙයි", "News Content": "හයිකෝප් සමාගම සිදුකළ මුල්‍ය වංචාව මත අත්අඩංගුවට ගැනීම සඳහා වරෙන්තු නිකුත් කර ඇති ධනුන තිලකරත්නට අධිකරණය හමුවේ පෙනී සිටින මෙන් දන්වා නිකුත් කර ඇති අවසන් නොතීසිය ඇළවීමට පියවර ගෙන තිබේ. කොළඹ - කොටුව මහේස්ත්‍රාත් අධිකරණයේ නියෝගයක් මත එම අධිකරණයේ පිස්කල නිලධාරියා විසින් මෙම නොතීසි ඇළවීම සිදුකර ඇති බව සඳහන් වේ. සැකකාර ධනුන තිලකරත්න ගැවසුණු බව සඳහන් කොළඹ රැජින පාර, රාජකීය මාවත ඇතුළු ප්‍රදේශ කිහිපයක අදාළ නොතීසි ප්‍රදර්ශනය කිරීමට පියවර ගෙන ඇතැයි පිස්කල් නිලධාරියා විසින් අධිකරණයට දැනුම් දී තිබේ. එම නොතීසි මගින් හයිකෝප් මූල්‍ය වංචාව සම්බන්ධයෙන් චෝදනා එල්ල වී ඇති ධනුන තිලකරත්නට ජුනි මස 30 වන දා පෙරවරු 9.00 ට කොටුව මහේස්ත්‍රාත් අධිකර‍‍ණයේ පෙනී සිටින මෙන් දැනුම් දී ඇති බව සඳහන් වේ.", "URL": "https://sinhala.adaderana.lk/news.php?nid=8752", "Category": null, "Parent URL": null}