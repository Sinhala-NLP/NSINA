{"Source": "Adaderana", "Timestamp": "May 28, 2011 11:08 am", "Headline": "හෙරොයින් සමග එක් අයෙක් ගල්කිස්සේදී කොටුවෙයි", "News Content": "හෙරොයින් ළඟ තබාගත් පුද්ගලයෙකු ගල්කිස්ස, හෝටල් පාර අසල දී අත්අඩංගුවට ගෙන තිබේ. සැකකරු ගමන් ගත් ත්‍රිරෝද රථය පරීක්ෂා කිරීමේ දී එහි තිබී හෙරොයින් ග්‍රෑම්ස් 4 ක් සොයාගත් බව ගල්කිස්සස පොලිසිය පවසයි. අත්අඩංගුවට ගත් සැකකරු දෙහිවල, විජේසිංහ පාර ප්‍රදේශයේ පදිංචිකරුවෙකි. ඔහු අද(28) ගල්කිස්ස මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16379", "Category": null, "Parent URL": null}