{"Source": "Adaderana", "Timestamp": "October 11, 2016 05:14 pm", "Headline": " බදුල්ලේ තවත් පාසල් 2ක් හෙට සිට වැසෙයි?", "News Content": "බදුල්ල කුණු කන්දේ හටගෙන ඇති ගින්න තවදුරටත් මැඩපැවැත්වීමට නොහැකිවුවහොත් තවත් පාසල් දෙකක් හෙට සිට තාවකාලිකව වසා දමන බව ඌව පළාත් අධ්‍යාපන දෙපාර්තමේන්තුව පවසයි. පළාත් අධ්‍යාපන අධ්‍යක්ෂ පියදාස රත්නායක මහතා සඳහන් කළේ බදුල්ල මධ්‍ය මහා විද්‍යාලය සහ සුජාතා බාලිකා විද්‍යාලය මෙලෙස වසා දැමීම පිළිබඳව තීරණය කිරීමට නියමිත බවයි.කෙසේවෙතත් අද දිනය තුළ ගින්න නිවා දැමීමට හැකිවුවහොත් එම පාසල් වසා දැමීමේ අවශ්‍යතාවක් නොමැති බව ද පියදාස රත්නායක මහතා පැවසුවේය.බදුල්ල කුණු කන්දේ ගින්නෙන් පිටවන දුමාරය හේතුවෙන් බදුල්ල කලාපයේ පාසල් 5ක් අද දිනයේ තාවකාලිකව වසා දැමීමට පියවර ගත්තේය.බදුල්ල ධර්මදූත ජාතික පාසල, ඌව මහා විද්‍යාලය, විහාරමහාදේවී බාලිකා විද්‍යාලය, අදාම් විද්‍යාලය සහ දෙමළ බාලිකා විද්‍යාලය මෙලෙස තාවකාලිකව වසා දැමුණු පාසල් වෙයි.", "URL": "https://sinhala.adaderana.lk/news.php?nid=64950", "Category": null, "Parent URL": null}