{"Source": "Adaderana", "Timestamp": "June 24, 2016 09:56 pm", "Headline": " එංගලන්තයට 255ක ඉලක්කයක්", "News Content": "ශ්‍රී ලංකා - එංගලන්ත දෙවන එක්දින තරගයේ කාසියේ වාසිය දිනා පළමුව පන්දුවට පහරදුන් ශ්‍රී ලංකා කණ්ඩායම කඩුලු 7ක් දැවී ලකුණු 254ක් ලබා ගැනීමට සමත් විය.ශ්‍රී ලංකා පිල වෙනුවෙන් උපුල් තරංග ලකුණු 53ක්, දිනේෂ් චන්දිමාල් ලකුණු 52ක්, ඇන්ජලෝ මැතිව්ස් ලකුණු 44ක්, කුසල් ජනිත් පෙරේරා ලකුණු 37ක් හා සුරාජ් රන්දිව් ලකුණු 25ක් ලබා ගත්හ.පන්දු යැවිමේදී අදිල් රෂිඩ් හා ලියම් ප්ලන්කට් කඩුළු 2ක් බැගින් ලබා ගන්නා ලදී.තරගාවලිය තරග 5කින් සමන්විත අතර දෙරට අතර පළමු තරගය ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=61450", "Category": null, "Parent URL": null}