{"Source": "Adaderana", "Timestamp": "November 15, 2017 09:29 pm", "Headline": "පිටියෙන් සමුගත් අෂීෂ් හෙට තරඟයට සහභාගී වෙයි", "News Content": "මෑතකදී ජාත්‍යන්තර ක්‍රිකට් පිටියෙන් සමුගත් ඉන්දීය හිටපු ‍වේග පන්දු යවන ක්‍රීඩක අෂීෂ් නෙහෙරා හෙටින් ආරම්භ වන ඉන්දු ලංකා ටෙස්ට් තරඟයේ විස්තර විචාරකයෙකු ලෙස සහභාගී වීමට නියමිතව ඇති බව ඉන්දීය මාධ්‍ය වාර්තා කරයි. පසුගියදා අවසන් වූ ඉන්දීය නවසීලන්ත විස්සයි විස්ස ක්‍රිකට් තරඟාවලියේ පළමු තරඟයෙන් පසු නෙහෙරා සිය ජාත්‍යන්තර ක්‍රිකට් දිවියට සමු දුනි. ඒ අනුව ඔහු විස්තර විචාරකයෙකු ලෙස පළමු වරට සහභාගී වන තරඟය හෙටින් ආරම්භ වන ඉන්දු ලංකා පළමු ටෙස්ට් තරඟය වනු ඇත. නෙහෙරා විස්තර විචාරකයෙකු ලෙස එක්වීම සම්බන්ධයෙන් සුභ පැතුම් එක් කරමින් හිටපු ක්‍රීඩක විරේන්ද්‍ර ෂෙවාග් සිය ට්විටර් ගිණුමේ සටහනක්ද තබා තිබේ. 1999 වසරේ ටෙස්ට් වරම් හිමි කරගත් අෂීෂ් නෙහෙරා ඉන්දීය කණ්ඩායම වෙනුවෙන් ටෙස්ට් තරඟ 17 කට සහභාගී වී බිඳ හෙලා ඇති කඩුලු සංඛ්‍යාව 44 කි.", "URL": "https://sinhala.adaderana.lk/news.php?nid=79977", "Category": null, "Parent URL": null}