{"Source": "Adaderana", "Timestamp": "April 24, 2015 10:35 am", "Headline": "නවගමුවේ අනතුරකින් කතක් මරුට", "News Content": "නවගමුව, බෝම්රිය රාක්ෂපාන හන්දියේදී සිදුවු අනතුරකින් කාන්තාවක් මියගොස් තිබේ.කඩුවෙල සිට හංවැල්ල දෙසට ධාවනය වු ලොරි රථයක කාන්තාවක් ගැටීමෙන් අනතුර සිදුව ඇත. අනතුරෙන් බරපතල තුවාළ ලැබු කාන්තාව නවගමුව රෝහලට ඇතුළත් කිරිමෙන් අනතුරුව වැඩිදුර ප්‍රතිකාර සදහා ජාතික රෝහලට ඇතුළත් කර තිබේ.එහිදී එම කාන්තාව මියගොස් ඇත.මියගොස් ඇත්තේ බෝම්රිය, කඩුවෙළ ප්‍රදේශයේ පදිංචිව සිටි 63 හැවිරිදි කාන්තාවකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇත.පශ්චාත් මරණ පරීක්ෂණය අද සිදුකිරීමට නියමිත අතර නවගමුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50866", "Category": null, "Parent URL": null}