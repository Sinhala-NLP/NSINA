{"Source": "Adaderana", "Timestamp": "June 12, 2013 04:05 pm", "Headline": "ලබන වසරේ සැමට විදුලිය", "News Content": "ආසියානු කළාපයේ රටවල් අතරින් පැය 24 පුරාම අඛණ්ඩ විදුලි සැපයුමක් ලබා දෙන එකම රට ශ්‍රී ලංකාව බව විදුලිබල හා බල ශක්ති අමාත්‍යවරිය පවිත්‍රා වන්නිආරච්චි මහත්මිය පවසයි. මේ වන විට මෙරට ජනගහනයෙන් සියයට 94ක ප්‍රමාණයකට විදුලි පහසුකම් සපයා ඇති අතර ලබන වසර අවසන් වීමට පෙර සියළුම ජනතාවට එම පහසුකම ලබා දීමට පියවර ගන්නා බව අමාත්‍යවරිය සඳහන් කරයි. කොළොන්න මැතිවරණ කොට්ඨාශයේ ඉදිකළ විදුලි යෝජනා ක්‍රම ජනතා අයිතියට පත්කිරීමේ අවස්ථාවට සහභාගී වෙමින් පවිත්‍රා වන්නිආරච්චි මහත්මිය මේ අදහස් පළ කරන ලදී. රටේ ජනතාවගේ ජීවන මට්ටම වඩාත් යහපත් කිරීම වත්මන් රජයේ මූලික ඉලක්කය බව වැඩිදුරටත් අදහස් දැක්වූ අමාත්‍යවරිය පවසයි.", "URL": "https://sinhala.adaderana.lk/news.php?nid=34866", "Category": null, "Parent URL": null}