{"Source": "Adaderana", "Timestamp": "October 1, 2015 05:10 pm", "Headline": "දෙමළ ජනයාගේ ගැටලුවලට විසඳුම් දෙනවා", "News Content": "දෙමළ ජනතාවගේ ගැටලු වලට විසඳුම් ලබාදීමට තමන් කටයුතු කරන බව විපක්ෂ නායක ආර්. සම්බන්ධන් මහතා පවසයි.විපක්ෂ නායකධූරයට පත්වීමෙන් අනතුරුව අද පෙරවරුවේ පළමුවරට යාපනය ප්‍රදේශයේ සංචාරයකට එක්වෙමින් දෙමළ ජාතික සන්ධානයේ නායක ආර්. සම්බන්ධන් මහතා මේ බව ප්‍රකාශ කළේය.යාපනය නගරයට පැමිණි විපක්ෂ නායකවරයා පුස්තකාල පරිශ්‍රයේ පිහිටි ඉලංගෙයි තමිල් අරසුකච්චි පක්ෂයේ නිර්මාතෘ එස්.ජේ.වී. චෙල්වනායගම් මහතාගේ පිළිරුවට පුෂ්පෝපහාර දැක්වූ බව අද දෙරණ වාර්තාකරු පැවසුවේය.ඉන් අනතුරුව යාපනය ප්‍රදේශයේ පාසලක පැවති ත්‍යාග ප්‍රධානෝත්සවයකට එක්වෙමින් ආර්. සම්බන්ධන් මහතා කියා සිටියේ වත්මන් රජය සමග සාකච්ඡා කොට දෙමළ ජනතාවගේ ගැටලුවලට විසඳුම් ලබාදීමට කටයුතු කරන බවයි.", "URL": "https://sinhala.adaderana.lk/news.php?nid=54204", "Category": null, "Parent URL": null}