{"Source": "Adaderana", "Timestamp": "February 5, 2011 09:58 am", "Headline": "ජනපතිට එරෙහි ඊජීප්තු උද්ඝෝෂණ තවදුරටත් ", "News Content": "ඊජීප්තුවේ කයිරෝ අගනගරයට රැස්වූ ලක්ෂ සංඛ්‍යාත උද්ඝෝෂකයින් පිරිසක් ජනාධිපති හොස්නි මුබාරක් ඉවත්ව යායුතු බව පවසමින් තවදුරටත් උද‍්ඝෝෂණයේ නිරත වෙයි. \"නික්ම යෑමේ දිනය\"ලෙස නම් කරමින් ඔවුන් මෙම උද්ඝෝෂණයේ නිරත වන බව වාර්තා වේ. කෙසේවෙතත් තමාට මේ වන විට පාලන බලය එපාවී ඇති බව ඊජීප්තු ජනාධිපති හොස්නි මුබාරක් පවසා ඇත. එහෙත් ජනාධිපති ධුරයෙන් විශ්‍රාම යෑමට ඉක්මන් නොවන බව හෙතෙම කියා සිටියි. මේ අතර හොස්නි මුබාරක් ඊජීප්තු පාලන‍යේ වෙනසක් සිදුකිරීම සඳහා වහා පියවර ගත යුතු බව අමෙරිකානු ජනාධිපතිවරයා‍ පවසයි.", "URL": "https://sinhala.adaderana.lk/news.php?nid=13991", "Category": null, "Parent URL": null}