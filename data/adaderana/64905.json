{"Source": "Adaderana", "Timestamp": "October 10, 2016 02:46 pm", "Headline": " රක්ෂිත 3ක් ගිනි ගනියි ", "News Content": "හපුතලේ, බෙරගල කන්දේ හටගත් ගින්න මැඩපැවැත්වීම සඳහා යුධ හමුදා කණ්ඩායමක් මේ වන විට පිටත්ව ගොස් ඇති බව බදුල්ල දිස්ත්‍රික් ආපදා කළමනාකරණ මධ්‍යස්ථානය පවසයි.බදුල්ල දිස්ත්‍රික් සහකාර කළමනාකාර අධ්‍යක්ෂ ඊ.එම්.එල් උදය කුමාර මහතා සඳහන් කළේ බෙරගල කන්දේ පතන් ප්‍රදේශයක මෙම ගින්න හටගෙන ඇති බවයි.ඊයේ(09) පස්වරුවේ සිට ගින්න පවතින අතර කදු මුදුනේ පතන් බිමක් මෙලෙස ගිනි ගැනීම හේතුවෙන් එය නිවා දැමීම දුෂ්කර කටයුත්තක් බව ඔහු කියා සිටියේය.මේ අතර මොණරාගල, බුත්තල, රහතන් කන්දේ ඊයේ දහවල් හට ගත් ගින්න මේ වන විට නිවා දමා තිබේ.ගින්නෙන් අක්කර 100කට වැඩි ප්‍රදේශයක් විනාශ වී ඇති බව අද දෙරණ වාර්තාකරු පැවසුවේය.මේ අතර ඇතිමලේ වට්ටාරම වැව් රක්ෂිතයේ ද ගින්නක් හට ගත් අතර එම ගින්න ද මේ වන විට ඇතිමලේ පොලීසිය යොදවා නිවා දමා තිබේ.", "URL": "https://sinhala.adaderana.lk/news.php?nid=64905", "Category": null, "Parent URL": null}