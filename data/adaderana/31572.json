{"Source": "Adaderana", "Timestamp": "February 12, 2013 02:59 pm", "Headline": "තරුණ තරුණියන්ට ආණ්ඩුව දුන්නේ 5400 තෑග්ගක්", "News Content": "වැලන්ටයින් දිනය භාණ්ඩ විකුණන දිනයක් බවට පත්කරගත යුතු නැති බවත් ආදරයට මිලක් නැති, දෑවැදි නැති, කුල මල නැති හෙටක් මැයෙන් වැඩසටහන් මාලාවක් ආරම්භ කර ඇති බවත් සමාජවාදී තරුණ සංගමයේ ජාතික සංවිධායක බිමල් රත්නායක මහතා පවසයි. පෙබරවාරී 14 වැනිදාට යෙදෙන වැලන්ටයින් දිනය හා මෙරට තරුණ තරුණියන් මුහුණ දී සිටින ගැටලු සම්බන්ධයෙන් මාධ්‍ය දැනුවත් කිරීමේ අරමුණින් අද (12) කොළඹදී පැවැති මාධ්‍ය හමුවකදී ‍ඔහු මේ පිළිබඳව මෙසේ ද අදහස් දැක්වීය. පෙබරවාරි 14 වෙනිදාට යෙදෙන වැලන්ටයින් දිනය නිමිත්තෙන් සමාජවාදී තරුණ සංගමය විසින් සිදුකරනු ලබන වැඩසටහන් පිළිබඳවත් තරුණ තරුණියන්ට මේ අවස්ථාවේ මුහුණ දී සිටින ආදරය සම්බන්ධ බාධාවනුත් වෙනත් ගැටලූ සම්බන්ධයෙනුත් රටේ අවධානය යොමුකරන්න අපි කල්පනා කළා. ආදරයට මිලක් නැති, දෑවැදි නැති, කුල මල නැති හෙටක්.... යන්න අපේ තේමාවයි. දැනට දශක දෙකක පමණ කාලයක සිට ලංකාවේ වැලන්ටයින් දින සැමරුම් වැඩසටහන් ක්‍රියාත්මක වෙනවා. තරුණයින්ට යෞවනයින්ට අදාළ දෙයක් වන මෙම වැලන්ටයින් දින සැමරුම විශාල පිරිසකගේ අවධානයට ලක්වෙලා. මාධ්‍ය වැඩසටහන් පවත්වනවා. නමුත් අප කල්පනා කළා ආදරයට තිඛෙන බාධා වගේම තරුණ තරුණියන්ට තිඛෙන බාධාවන් පිළිබඳව සමාජයේ කථා බහක් ඇති කරන්න. පළමුවෙන්ම මෙම දිනය මොකක්ද කියලා පැහැදිළි කරගත යුතුයි. වැලන්ටයින් දිනයට බලපාන ප්‍රබල හේතුවක් තිඛෙනවා. ක්‍රි.ව. 270දී රෝමයේ අධිරාජ්‍යයා වූ ක්ලෝඩියස් එරට ඒකාධිපති පවුල් පාලනයක් ගෙන ගියා. ඔහු වහල්ලූ මෙන්ම සාමාන්‍ය ජනතාව විශාල පීඩාවකට ලක් කළා. ඔහුගේ පවුලේ සුබසාධනය වෙනුවෙන් රෝමයත් යටත් විජිතයනුත් විශාල යුද්ධයකට යටත් කළා. ඒ වෙනුවෙන් තරුණයින් සොල්දාදුවන් ලෙස බඳවා ගැනීමට ඔහුට අවශ්‍ය වුණා. ඒ නිසා ඔහු තරුණයන්ට විවාහය තහනම් කළා. එවැනි කෲර ක්‍රියාමාර්ගයන් තරුණයින්ට, සොල්දාදුවන්ට එරෙහිව ක්‍රියාත්මක කළා. රෝමයේ මේ පාලකයා තරුණ තරුණියන්, සොල්දාදුවන්ට එරෙහිව ගෙනගිය මෙම වැඩපිළිවෙළට විරෝධය පළ කරමින් වැලන්ටයින් නම් පූජකයා තරුණයින් වෙනුවෙන් පෙනී සිටියා. අන්ත:පුර පවත්වාගෙන ගිය එම ඒකාධිපතියාට විරුද්ධව එම පාලකයාගේ කෲර තීරණවලට එරෙහිව තරුණයින්ට තමන් කැමති කෙනෙකුට ආදරය කිරීමට ඇති අයිතිය, විවාහවීමට ඇති අයිතිය වෙනුවෙන් වැලන්ටයින් පූජකයා අරගලයක් ගෙන ගියා. ඒ හේතුවෙන් ක්‍රි.ව. 270දී වැලන්ටයින් පූජකයා ක්ලෝඩියස් අධිරාජ්‍යයා විසින් ඝාතනය කළා. එතැන් සිට අවුරුදු 2000ක පමණ කාලයක් ආදරයේ නමට සමාන නමක් ඇති වැලන්ටයින් පූජකයා සමරනු ලබනවා. ක්ෂේස්පියර් තමන්ගේ ප්‍රසිද්ධ හැම්ලට් නාට්‍යයේ පවා වැලන්ටයින් පූජකයා සම්බන්ධ යෙදුම් භාවිතා කර තිඛෙනවා. සමාජවාදී තරුණ සංගමය ලෙස අප එම වැලන්ටයින් දිනයේ ආදරයට ඇති බාධා සම්බන්ධයෙන් එම බාධාවන්වලට පිළිතුරු සෙවීමට මඟ පෙන්වන්න කල්පනා කළා. මෙම දිනය විකුණන් කෑම සඳහා භාවිතා කරන දිනයක් වෙනුවට අසාධාරණයන් වෙනුවෙන් අරගල කරන දිනයක් බවට පත්කර ගත යුතුයි. වර්තමානයේ ලංකාවේ දුප්පත් පවුල්වල තරුණ තරුණියන්ගේ විවාහයට විශාල බාධාවන් ප්‍රමාණයක් එල්ල වෙලා. තරුණයින්ගේ ජීවිත ඉතාම ඛේදජනකයි. ලක‍ෂ 22කට රැකියා නැහැ. ඔවුන්ගේ විවාහයට බලපාන ප්‍රධාන කරුණක් තමන් කරන රැකියාවයි. විවාහය හා බැඳුණු සමාජ සාධක, මිල මුදල්, දේපළ සමග බැඳී තිඛෙනවා. මංගල යෝජනා යනු වෙන්දේසි පොළක් බවට පත්වෙලා. කුලය, ජාතිය, ආගම, දේපළ විවාහයට බද්ධ වෙලා. ආදරය හැර අන් සියලූම දේ තිඛෙනවා. සිංහල සමාජයටත් වඩා දෙමළ, මුස්ලිම්, සාමාජවල දෑවැද්ද නිසා තරුණයින්ගේ විවාහයට විශාල බාධාවන් එල්ල වෙලා තිඛෙනවා. පසුගියදා පෞද්ගලික අංශය ගෙනගිය විශ්‍රාම වැටුප් ප්‍රෝඩාවට එරෙහි අරගලයේ යෙදුනු තරුණියන් කියා සිටියේ තමන්ගේ දෑවැද්ද (ඊ.ටී.එෆ් අරමුදල) කොල්ල කන්න එපා කියලයි. ගාමන්ට් රැකියාවලට එන තරුණියන් අවුරුදු 5ක් වැඩ කරලා හොයාගන්නේ තමන්ගේ දෑවැද්ද සඳහා දේපළයි. ඒ වෙනුවෙන් තරුණයන් විශාල පිරිසක් කාන්තාරවල මුහුදේ දුක් විඳිනවා. හිස ගැසුම් කනවා. මේ වනවිට වෙඩිං සංස්කෘතිය තරුණ තරුණියන් ණය කාරයන් බවට පත්කරලා. ලක‍ෂ හත අටක මුදලක් වියදම් කරවන සංස්කෘතියක් ගොඩනගලා. මේ අර්බුදයට මැදිවෙලා ඉන්න තරුණ ප්‍රජාවට පහුගිය අයවැයෙන් ආණ්ඩුව දුන්නේ මොකක්ද? විවාහ ගාස්තු 5400ක් බවට පත් කළා. ගහෙන් වැටුණු මිනිහට ගොනා ඇන්නා වගේ වැඩක් ආණ්ඩුව කළේ. විවාහ රිජිස්ට්‍රාර්වරුන්ගෙන් අපවෙත තොරතුරු ලැබී තිඛෙනවා මේ වර්ෂයේ සැලකියයුතු ප්‍රමාණයකින් විවාහ ලියාපදිංචිය අඩුවෙලා කියලා. පසුගියදා පුත්තලම ප්‍රදේශයේ පාසලකින් අපූරු තොරතුරක් වාර්තා වුණා. පළමු වසරට සිසුන් ඇතුළත් කිරීමට පැමිණි පවුල් 32ක් විවාහය ලියාපදිංචි කොට තිබුණේ නැහැ. විදුහල්පතිට සිදුවුණා රෙජිස්ට්‍රාර් වරයෙකු ගෙන්වා එම පවුල් 32කේ විවාහ ලියාපදිංචි කිරීමට. මෙම විවාහ ගාස්තු වැඩිකිරීමත් සමඟ අනාගතයේදී කොහොම තත්ත්වයක් උදාවේවිද කියලා හිතාගන්න පුළුවන්. අපේ රට නැවත අතීතය වෙත ගමන් කරමින් තිඛෙනවා. දරු පවුල්වල ආරක‍්ෂාව, වගකීම් තහවුරු වන්නේ විවාහය ලියාපදිංචි වූ විටයි. ආණ්ඩුවේ සංඛ්‍යා ලේඛනවලින්ම පෙන්වනවා දිනකට සියදිවි නසාගන්නා 11 දෙනාගෙන් සැලකිය යුතු ප්‍රමාණයක් තරුණ තරුණියන් බව. සියදිවි නසාගැනීමට උත්සාහ කරන පිරිස විසි ගුණයක් බව එනම් දිනකට 220ක් බව එම සංඛ්‍යාලේඛන පෙන්වා දෙනවා. අවුරුද්දට මෙම ප්‍රමාණය ලක්ෂයකට ආසන්න වනවා. විද්වතුන් පෙන්වා දෙන්නේ වාර්තා නොවන සියදිවි නසාගැනීම් මීට වඩා ඉහළ යා හැකි බවයි. සියදිවි නසාගැනීම්වලට ප්‍රධාන වශයෙන් බලපාන්නේ ආදරය සහ ප්‍රේමය බිඳවැටීම් සම්බන්ධ කාරණායි. ඔබ කවුරුත් දන්නවා පසුගියදා වාර්තා වුණා පොලිස් නිලධාරියෙක් තමන් ආදරය කළ තරුණිය අහිමි වීම නිසා ඇයට පිහියෙන් ඇන ඝාතනයට ලක් කළ ප්‍රවෘත්තියක්. තමන්ට හිමි නැතිනම් පෙම්වතිය ඝාතනය කිරීමේ වටපිටාවක් මේ සමාජයේ නිර්මාණය වෙලා. කලාවෙන්, අධ්‍යාපනයෙන් මේ සම්බන්ධ කරුණු කාරණා ලබා දෙන්න පාලකයින් උත්සාහ කරන්නේ නැහැ. ඇමරිකාවේ විශාල ලෙස තරුණ තරුණියන් මෙවැනි ඝාතනවලට සම්බන්ධ වෙමින් ඉන්නවා. නමුත් එම රටවල කලාව, අධ්‍යාපනය හරහා එම තරුණයින්ගේ පීඩනයන් සමනය කරන්න විවිධ වැඩසටහන් සම්බන්ධයෙන් අවධානය යොමුකර තිඛෙනවා. අපේ රටේ එවැනි විකෘතිභාවයන් විශාල වර්ධනය වෙමින් තිබුණත් ඒවා සමනය කරන්න ආණ්ඩුවේ අවධානය යොමුවෙලා නැහැ. පසුගියදා විකාශය වූ “චංගුමී” නම් ටෙලිනාට්‍ය මෙරට ජනතාවට විශාල බලපෑමක් කළා. එයින් කථාබහට ලක්වුණේ කොරියාවේ ඒකාධිපති පවුල වෙනුවෙන් එරට මුළු ජනතාවම දුක් විඳින කථාන්දරයයි. අපේ රටෙත් තත්ත්වය ඊට සමානයි. නමුත් එවැනි කතා හරහා තරුණ තරුණියන්ගේ පීඩනයන් සම්බන්ධයෙන් පණිවුයක් ගෙනයන්න උත්සාහ කරන්නේ නැහැ. ආදරය, මුදල් මගින් දූෂණය කරපු වටපිටාවක් නිර්මාණය වෙලා. ඇඳ පුටු මේස විවාහ කරගන්නා සමාජයක් නිර්මාණය වෙලා. ගූගල් වෙබ් අඩවියේ කාම දර්ශන සෙවීම සම්බන්ධයෙන් ලංකාව මුල් තැනට පත් වුණා. අන්තර්ජාලය භාවිත කරන පිරිසෙන් 1/4ක් පිවිසෙන්නේ කාම දර්ශන සහිත වෙබ් අඩවිවලටයි. තරුණයින් විශාල ප්‍රමාණයක් ලිංගික අධ්‍යාපනය නොමැතිකමින් මෙවැනි තත්ත්වයන්වලට ඛේදජනක ලෙස ඇබ්බැහිවෙලා තිඛෙනවා. මේ සියලූ දේවල් නිසා තරුණ තරුණියන්ගේ ඇවතුම් පැවතුම්වලට අතිවිශාල බාධා, පීඩන, එල්ලවෙලා තිඛෙනවා. අපේ රටේ පවතින සංස්කෘතියේ පසුගාමීකමින් මෙම තත්ත්වය උග්‍ර අතට හැරිලා. තරුණ තරුණියන්ට ආදරය කරන්න වටපිටාවක් නොමැතිකමින් ඔවුන් ගෙස්ට් හවුස් සංස්කෘතියකට ඇබ්බැහි වෙලා. මෙම සාමජ ක්‍රමය තරුණිය පිළිබඳ ගොඩනගා තිඛෙන්නේ ඇය ලිංගික භාණ්ඩයක් කියන සංකල්පයයි. එවැනි වටපිටාවක් තුළ තරුණියන් විශාල අසාධාරණයකට පත්වෙලා තිඛෙනවා. එනිසා මෙම වැලන්ටයින් දිනය සැබෑ අර්ථයෙන් ගොඩනැගිය යුතුයි. මේ දිනය ක්ලෝඩියස් පාලකයා ගෙනගිය ක්‍රමයට විරුද්ධව, කෲර පාලනයට විරුද්ධව, දේපළ අයිතියට විරුද්ධව සටන් කරපු එඩිතර පූජකයකුගේ අරගලය හා සම්බන්ධ දිනයක්. එම දිනය කුමන හෝ බඩු ටිකක් විකුණා ගන්න දිනයක් බවට පත් නොකරගත යුතුයි. ආදරයට තිඛෙන සමාජීය බාධාවන් ගැන දැනුවත්කරන්න පත්‍රිකාවක් බෙදීම්, පෝස්ටර් ව්‍යාපාර සහ සංස්කෘතික වැඩසටහන් විශාල ප්‍රමාණයක් සමාජවාදී තරුණ සංගමය විසින් සංවිධානය කර තිඛෙනවා. එහි ප්‍රධාන වැඩ සටහන ගාලූ මුවදොර ආශි්‍රතව ලබන 14වන දින සවස 4.00ට ආරම්භ කරන අතර ගාල්ල, මාතර, හම්බන්තොට, බදුල්ල යන නගරවලද මීට සමගාමී වැඩසටහන් සංවිධානය කොට තිඛෙනවා. ආදරයට මිලක් නැති, දෑවැදි නැති, කුල මල නැති හෙටක්.... යන්න අපේ තේමාවයි. හම්බන්තොටදී පැවැත්වීමට නියමිත අපේ වැඩසටහන් සම්බන්ධයෙන් දැනටමත් බාධා එල්ල වෙමින් තිඛෙනවා. හම්බන්තොට වරාය ගොඩනගන කාලයේ හම්බන්තොට තරුණ තරුණියන්ට රැකියා ලබා දෙනවා යැයි කියමින් නාමල් රාජපක‍ෂ ඇතුළු පිරිස විශාල ප්‍රොඩාවක් ගෙන ගියා. දැන් එය සිහිනයක් පමණක් බවට පත්වෙලා. ලංකාවේ රැකියා විරහිත තරුණ තරුණියන් විශාල පිරිසක් සිටින්නේ හම්බන්තොට දිස්ත්‍රීක්කයේ. ඔවුන්ට මේ ආණ්ඩුවෙන් රැකියා ලබාදෙන්න කිසිදු වැඩපිළිවෙලක් නැහැ. හම්බන්තොට වරායට නැව් එන්නේ නැහැ. කොළඹට එන නැව් දෙක තුනක් හම්බන්තොට වරායට හරවා යවනවා. හම්බන්තොට වරාය දැන් භාවිතා කරන්නේ තරුණ තරුණියන් මාළු බාන රැකියාවට. එහෙම තත්ත්වයක් උදා කරපු ආණ්ඩුව තරුණ තරුණියන් දැනුවත් කරන මෙවැනි වැඩසටහන්වලට බාධා කරමින් ඉන්නවා. මාධ්‍යවේදීන් නැගු ප්‍රශ්නවලට පිළිතුරු දෙමින්.... අධ්‍යාපනය සම්බන්ධයෙන් ගත්තත් තරුණ ශිෂ්‍ය ශිෂ්‍යාවන් මුහුණ දෙන ප්‍රශ්න උග්‍රවෙලා තිඛෙනවා. මේ රටේ ශිෂ්‍යයන්ට නොමිලේ ලැඛෙන එකම දේ අධ්‍යාපනය පමණයි. තරුණ තරුණියන්ට මෙම අධ්‍යාපනය ඉතා වැදගත්. නමුත් පසුගියදා නිකුත් කළ උසස් පෙළ ප්‍රතිඵල සලකා බැලීමේදී තරුණ තරුණියන් 2000කට ආසන්න ප්‍රමාණයක් විශාල ගැටලුවකට මුහුණ දීල තිඛෙනවා. ඒ තුන සාමාර්ථය ලබාගත් 2000කට ආසන්න ප්‍රමාණයක් විශ්වවිද්‍යාල අහිමි වෙන තත්ත්වයක් උදාවෙලා. එම තරුණ තරුණියන් අනාගතයේදී කරන්නේ මොකක්ද? ඔවුන් අපේක‍ෂා භංගත්වයට පත්වෙනවා. ඔවුන් මේ සමාජයට වෛර කරනවා. ඔවුන් මානසික ආතතියට පත් වෙනවා. අප ප්‍රාර්ථනා කරනවා සියදිවි නසාගැනීම් නොවේවා කියලා. ලෝකයේ උසස් අධ්‍යාපනය අහිමි රටවල් අතර ලංකාව පළමු රටවල් 10 ඇතුළත වාර්තාගත වෙලා. පසුගියදා විශ්වවිද්‍යාල ආචාර්යවරුන්ගේ අරගලයේදී ඔවුන් පෙන්වා දුන්නා අධ්‍යාපනයට මුදල් වෙන් කිරීමේ වැදගත්කම. ආණ්ඩුවට ඇයි බැරි විශ්ව විද්‍යාලවලට බඳවා ගන්න පිරිස වැඩි කරන්න. මෙම අසාධාරණයන්වලින් පීඩාවට පත්වන තරුණ තරුණියන්ගෙන් අපි ඉල්ලා සිටින්නේ සියදිවි නසාගැනීමට නොව මේ අසාධාරණයන්ට එරෙහිව අරගල කරන්න ඉදිරියට එන්න කියලා. අපේ රටේ අවුරුදු 15ත් 35ත් අතර තරුණ ජනගහණය ලක‍ෂ 75ක් වෙනවා. ඔවුන්ගෙන් ලක‍ෂ 22ක් රැකියා විරහිතයි. ලක‍ෂ 40ක් පමණ කරන රැකියාව ආකර්ෂණීය වැටුප් ලබන තෘප්තිමත් ඒවා නොවේ. ඉතා දුෂ්කර තත්ත්වයන් යටතේ සිදුකරන රැකියායි. එම ලක්ෂ 75න් සැලකිය යුතු ප්‍රමාණයක් අධ්‍යාපනයන ලබන ශිෂ්‍ය ප්‍රජාවයි. ලක‍ෂ 2ක් පමණ ඉතාමත් සුළු පිරිසක් පමණයි තමන්ගේ රැකියාවෙන් ආර්ථීකය සහ සංස්කෘතික ජීවිතය ගොඩනගා ගන්නේ. අයි.එම්.එෆ්.කොන්දේසිවලට යටවෙන්නේ නැහැ කියන ආණ්ඩුව පසුගිය අයවැයෙන් ප්‍රාග්ධන ගිණුම විවෘත කළා. දැන් රටෙන් ඕනෑම ප්‍රමාණයක මුදලක් ගෙනියන්නත්, ඕනෑම මුදල් ප්‍රමාණයක් රටට ගෙන ඒමටත් පුළුවන්කම තිඛෙනවා. මේවා අයි.එම්.එෆ්. කොන්දේසි තමයි. අයි.එම්.එෆ්. කොන්දේසිවලට අනුවම විදෙස් ණය මත සිදුකරන ලද ව්‍යාපෘති ආණ්ඩුවට පවත්වාගෙන යා නොහැකි නිසා විදෙස් සමාගම්වට විකුණන්න යනවා. ඉල්මනයිට් නිධිය විදෙස් සමාගමකට පවරන්න යනවා. නිෂ්පාදන කර්මාන්තයෙන් ඉවත් වෙලා සංචාරක කර්මාන්තයට ඉඩකඩ ලබාදෙන්නේ අයි.එම්.එෆ්. කොන්දේසි. එනිසා මහ බැංකු අධිපතිවරයා සිදුකරන අයි.එම්.එෆ්. කොන්දේසිවලට ආණ්ඩුව යටත් නැහැ කියන කතාව හෝ අයි.එම්.එෆ් එකෙන් ණය ගන්නේ නැහැ කියන කතාව අපි ඒ තරම් ගණන් ගත යුතු නැහැ. ඔහු දේශපාලන වුවමනා වෙනුවෙන් වැඩකරන පුද්ගලයෙක්. හෙජින් ගිවිසුම, ග්‍රීසියේ මුදල් තැන්පත් කිරීම වැනි අයථා ගනුදෙනුවලට හවුල් වුණු පුද්ගලයෙක් ලෙස ඔහු අපේ රටේ ආර්ථීකයට විශාල හානියක් කරපු පුද්ගලයෙක්. එනිසා ඔහු කියන කතා අප ඒ තරම් පිළිගත යුතු නැහැ. රාජපක‍ෂ ආණ්ඩුවට අය්.එම්.එෆ්. කොන්දේසිවලින් තොර ආර්ථීකයක් නැතිවා වගේම අයි.එම්.එෆ්. එකට රාජපක‍ෂ පාලනය තරම් හිතවත් පාලනයක් ලංකාවේ නැහැ", "URL": "https://sinhala.adaderana.lk/news.php?nid=31572", "Category": null, "Parent URL": null}