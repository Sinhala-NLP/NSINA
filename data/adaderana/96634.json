{"Source": "Adaderana", "Timestamp": "September 24, 2018 02:12 pm", "Headline": "පියාගේම ට්‍රැක්ටරයට බිළි වූ සිඟිත්තා", "News Content": "තෙලිප්පලේ, මල්ලාකම් ප්‍රදේශයේදී ට්‍රැක්ටර් රථයක ගැටීමෙන් කුඩා දරුවෙකු මියගොස් තිබේ. නිවසේ නවතා තිබූ ට්‍රැක්ටර් රථය දරුවාගේ පියා විසින් පිටුපසට ගැනීමේදී එම දරුවා ට්‍රැක්ටර් රථයේ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ දරුවා තෙලිප්පලේ රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ අවුරුදු 02යි මාස 06ක් වයසැති දරුවෙකු බව සඳහන්ය. අනතුර සම්බන්ධයෙන් දරුවාගේ පියා අත්අඩංගුවට ගෙන ඇති අතර තෙලිප්පලේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96634", "Category": null, "Parent URL": null}