{"Source": "Adaderana", "Timestamp": "December 26, 2012 02:58 pm", "Headline": "ලංකාවෙන් වෙදෙක් ඕනෑද අසයි", "News Content": "ජනාධිපති මහින්ද රාජපක්ෂ මහතා වෙනිසියුලානු ජනාධිපති හියුගෝ චාර්වේස් මහතාට ඉක්මන් සුවය ප්‍රාර්ථනා කර තිබේ. මේ වන විට වෛද්‍ය ප්‍රතිකාර ලබමින් සිටින වෙනිසියුලානු ජනාධිපතිවරයාට ශ්‍රී ලංකා ජනතාව සමග එක්ව ඉක්මන් සුවය ප්‍රාර්ථනා කරන බව ජනාධිපතිවරයා ප්‍රකාශ කර ඇත. එමෙන්ම හියුගෝ චාර්වේස් මහතාගේ සෞඛ්‍ය තත්ත්වය යථා තත්ත්වයට පත්කිරීම සඳහා මෙරට පළපුරුදු වෛද්‍යවරයෙකුගේ සේවය ලබාදීමට හැකි බවද ජනාධිපතිවරයා සඳහන් කර තිබේ. ලොව පුරා ජනතාවගේ සුබපැතුම් සහ යාඥා හේතුවෙන් වෙනිසියුලානු ජනාධිපතිවරයාට ඉක්මන් සුවය ලැබෙනු ඇති බවට ජනාධිපති මහින්ද රාජපක්ෂ මහතා හියුගෝ චාර්වේස් මහතා වෙත ඉක්මන් සුවය ප්‍රාර්ථනා කරමින් සඳහන් කර ඇත.", "URL": "https://sinhala.adaderana.lk/news.php?nid=30265", "Category": null, "Parent URL": null}