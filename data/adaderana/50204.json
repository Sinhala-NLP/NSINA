{"Source": "Adaderana", "Timestamp": "March 25, 2015 08:29 am", "Headline": " ජනපති අද චීන සංචාරය අරඹයි ", "News Content": "ජනාධිපති මෛත්‍රීපාල සිරිසේන මහතා අද චීනය බලා පිටත්ව යාමට නියමිතව තිබේ.සිවු දින නිල සංචාරයක් සඳහා ජනාධිපති වරයා චීනය බලා පිටත්ව යාමට නියමිත බව සඳහන්ය.එහිදී ජනාධිපති මෛත්‍රීපාල සිරිසේන මහතා චීන ජනාධිපති ෂී ජින් පින් මහතා ඇතුළු චීන නියෝජිතයින් සමඟ ද්වීපාර්ශ්වික සාකච්ඡා පැවැත්වීමට නියමිතය.එමෙන්ම දෙරට අතර ද්වී පාර්ශ්වික ගිවිසුම් කිහිපයකටද අත්සන් තැබීමටද නියමිත බව සඳහන්ය.චීන රජය විසින් ශ්‍රී ලංකාවේ ක්‍රියාත්මක ව්‍යාපෘති පිලිබඳ ද්වී පාර්ශ්වික සාකච්ඡා වලදී වැඩි අවධානය ‍යොමුවනු ඇත.", "URL": "https://sinhala.adaderana.lk/news.php?nid=50204", "Category": null, "Parent URL": null}