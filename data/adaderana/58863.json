{"Source": "Adaderana", "Timestamp": "April 2, 2016 04:15 pm", "Headline": "හෙට තරගයේ දී විශේෂ යමක් ", "News Content": "20/20 ලෝක කුසලාන ක්‍රිකට් තරගාවලියේ හෙට(02) පැවැත්වෙන අවසන් තරගය සඳහා හොඳ සූදානමකින් සිටින බව දෙරටේ ක්‍රීඩකයින් පවසා තිබේ. එංගලන්ත ක්‍රීඩක ජෝරූට් පවසා ඇත්තේ මෙවර ලෝක කුසලාන තරගාවලියේ මුල් තරග ක්‍රීඩා කළ ආකාරයට තම කණ්ඩායම හෙට දිනයේ පැවැත්වෙන අවසන් මහ තරගයට ද ක්‍රීඩා කිරීමට සූදානමින් පසුවන බවයි. කෙසේවෙතත් බටහිර ඉන්දීය කොදෙව් කණ්ඩායම අවතක්සේරු කළ නොහැකි බව ද ඔහු පවසා තිබේ. මේ අතර හෙට දිනයේ පැවැත්වෙන අවසන් තරගය පිළිබඳව තම කණ්ඩායම විශාල බලාපොරොත්තු තබා ඇති බව බටහිර ඉන්දීය කොදෙව් නායක ඩැරන් සමී පවසයි. ක්‍රිස්ගේල් හෙට තරගයේ දී විශේෂ යමක් කරනු ඇති බවට තමන් විශ්වාසය පළ කරන බව ඔහු විදෙස් මාධ්‍ය වෙත පවසා ඇත.", "URL": "https://sinhala.adaderana.lk/news.php?nid=58863", "Category": null, "Parent URL": null}