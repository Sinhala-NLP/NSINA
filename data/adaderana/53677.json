{"Source": "Adaderana", "Timestamp": "September 5, 2015 04:56 pm", "Headline": "සියඹලාණ්ඩුවේ අනතුරකින් 21ට තුවාලයි", "News Content": "සියඹලාණ්ඩුව, දොඹගහවෙල ප්‍රදේශයේදී සිදු වූ රිය අනතුරකින් පුද්ගලයින් 21 දෙනෙකු තුවාල ලබා තිබේ.බදුල්ල සිට අම්පාර දෙසට ධාවනය වූ ලොරි රථයක් ඊට ප්‍රතිවිරුද්ධ දෙසින් පැමිණි බස් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බස් රථයේ ගමන් ගත් මගීන් 21 දෙනෙකු තුවාල ලබා මොණරාගල රෝහලට ඇතුළත් කර ඇත.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර සියඹලාණ්ඩුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53677", "Category": null, "Parent URL": null}