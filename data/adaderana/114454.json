{"Source": "Adaderana", "Timestamp": "July 18, 2019 09:08 pm", "Headline": " කළු ගඟ ගංවතුර මට්ටම දක්වා ඉහළට-අවට ජනතාව අවධානයෙන් ඉන්න", "News Content": "කළු ගඟේ ජල මට්ටම මේ වන විට ගංවතුර තත්ත්වයක් දක්වා ඉහළ ගොස් ඇති බවත් ආපදා කළමනාකරණ මධ්‍යස්ථානය පවසයි. ඒ හේතුවෙන් රත්නපුර, ඇලපාත, කිරිඇල්ල සහ අයගම යන ප්‍රාදේශීය ලේකම් කොට්ඨාශවල ගංවතුර අවදානම් සහිත ප්‍රදේශවල ජනතාවට වහා ආරක්ෂිත ස්ථාන වෙත යොමුවන ලෙසටයි ආපදා කළමනාකරණ මධ්‍යස්ථානය ජනතාවගෙන් ඉල්ලීම් කරයි. පසුගිය පැය විසිහතරක කාලය තුළ රත්නපුර දිස්ත්‍රික්කයේ කිරිඇල්ල මිලිටීමර් 59.0ක් ද, පලාබද්දල ප්‍රදේශයට මිලිටීමර් 99.0, ගිලීමලේ ප්‍රදේශයට මිලිටීමර් 92.0, කුඩාවැව ප්‍රදේශයට මිලිටීමර්172.0ක ද, වලබොඩ ප්‍රදේශයට මිලිටීමර් 107.0 ක ද, ගලබොඩ ප්‍රදේශයට මිලිටීමර්106.0 ක ද වර්ෂාපතනයක් වාර්තා වී තිබේ. මේ හේතුවෙන් රත්නපුර ආශ්‍රත කළු ගංගා සහ ඊට සම්බන්ධ අතු ගංඟාවල දෙපස පහත් බිම් ප්‍රදෙශවල වාසය කරන ජනතාව ගංවතුර තත්ත්වය පිළිබදව දැඩි අවදානයෙන් සිටින ලෙසට ජනතාවගෙන් ඉල්ලා සිටී. එසේම අවදානමින් මිදීම සඳහා සුදුසු ක්‍රියාමාර්ග අනුගමනය කරන ලෙස ආපදා කළමනාකරණ මධ්‍යස්ථානය තවදුරටත් දැනුම් දෙයි.", "URL": "https://sinhala.adaderana.lk/news.php?nid=114454", "Category": null, "Parent URL": null}