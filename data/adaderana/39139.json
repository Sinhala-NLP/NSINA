{"Source": "Adaderana", "Timestamp": "November 27, 2013 12:49 pm", "Headline": "ජෙයපාලන් රටින් පිටුවහල් කරයි ", "News Content": "අත්අඩංගුවට ගත් ශ්‍රී ලාංකීය ද්‍රවිඩ ජාතික කවියෙකු වන ව.අයි.ස. ජෙයපාලන් මහතා ඊයේ(26) පස්වරුවේ රටින් පිටුවහල් කළ බව ආගමන විගමන පාලක චූලානන්ද පෙරේරා‍ මහතා පවසයි. වව්නියාව මාන්කුලම් ප්‍රදේශයේදී ස්වකීය මෑණියන්ගේ සොහොනට ගෞරව දැක්වීමට යමින් සිටියදී අත්අඩංගුවට ගත් මොහු දැනට නෝර්වේ හී දිවි ගෙවන අතර ඔහු 2006 වසරේ ඔහුගේ මව ජීවිතක්ෂයට පත් වීමෙන් අනතුරුව ලංකාවට පැමිණි පළමු අවස්ථාව මෙය බව සඳහන්ය. වීසා කොන්දේසී උල්ලංඝණය කළ බවට ඉකුත් සිකුරාදා(22) අත්අඩංගුවට ගනු ලැබූ ජෙයපාලන් මහතා ප්‍රශ්න කිරීම සඳහා ආගමන විගමන දෙපාර්තමේන්තුවට බාරදුන් බව පොලීසිය පැවසීය. අත්අඩංගුවට ගැනීමට පෙර හෙතෙම සතියකට වැඩි කාලයක් මෙරට රැඳි සිට ඇති බව පැවසෙන අතර එම කාලයේදී මාධ්‍යයට සම්මුඛ සාකච්ඡා ද ලබා දී ඇති බව වාර්තා විය.", "URL": "https://sinhala.adaderana.lk/news.php?nid=39139", "Category": null, "Parent URL": null}