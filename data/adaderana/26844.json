{"Source": "Adaderana", "Timestamp": "August 24, 2012 09:40 am", "Headline": "අම්බලන්ගොඩින් කොලොම්තොටට බස් නෑ", "News Content": "අම්බලන්ගොඩ - කොළඹ පෞද්ගලික බස්රථ සේවකයින් වර්ජනයක් ආරම්භ කර ඇත. ඊයේ (23) රාත්‍රී කොළඹ සිට අම්බලන්ගොඩ බලා ධාවනය වූ පෞද්ගලික බස්රථයක කොන්දොස්තරවරයෙකුට සිදුකළ පහරදීමකට විරෝධය පළ කරමින් මෙම වර්ජනය ආරම්භ කර ඇති බව වාර්තා වේ. අම්බලන්ගොඩ නගරය ආසන්නයේ දී එම බස්රථයට කිසියම් පුද්ගලයෙකු ගල් ප්‍රහාරයක් එල්ල කර ඇති අතර ඉන් කොන්දොස්තරවරයාට තුවාල සිදුව තිබේ. ඔහු බලපිටිය රෝහලේ ප්‍රතිකාර ලබමින් සිටින බව සඳහන්ය. මීට පෙර ද මෙවැනිම පහරදීම් සිදුව ඇති බවට බස්රථ සේවකයින් චෝදනා කරයි. තම ආරක්ෂාව තහවුරු කරන ලෙස ඉල්ලමින් මෙම වැඩ වර්ජනය ක්‍රියාත්මක කරන බව බස්රථ සේවකයින් පවසයි.", "URL": "https://sinhala.adaderana.lk/news.php?nid=26844", "Category": null, "Parent URL": null}