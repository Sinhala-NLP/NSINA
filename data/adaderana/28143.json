{"Source": "Adaderana", "Timestamp": "October 9, 2012 11:08 am", "Headline": "ආශාගේ දියණිය සිය දිවි නසාගනියි", "News Content": "ඉන්දීය ප්‍රවීණ ගායිකා ආශා බෝස්ලේගේ දියණියක සිය දිවි හානි කරගෙන තිබේ. වර්ෂා‍ බෝස්ලේ සිය මවගේ නිවස තුළ දී හිසට වෙඩි තබාගෙන සියදිවි හානිකරගෙන ඇති බව ඉන්දීය මාධ්‍ය වාර්තා කරයි. 56 හැවිරිදි වර්ෂා ආශා බෝස්ලේගේ දෙවැනි දියණිය යි. ඇය අදාළ නිවසේ තනිව සිටි අවස්ථාවක මෙම වෙඩි තබාගැනීම සිදුකර ගෙන ඇති බව සදහන්ය. සියදිවි හානි කරගැනීමට හේතුව මෙතෙක් අනාවරණය වී නොමැති අතර ඇය ඒ සඳහා යොදාගත් ගිනි අවියේ හිමිකරු කවරෙකු ද යන්න පිළිබඳ ඉන්දීය පොලීසිය විමර්ශන සිදුකරයි. චිත්‍රපට කිහිපයකට ගායනයෙන් දායක වී ඇති වර්ෂා බෝස්ලේ සිය මව සමඟ ප්‍රසංග කිහිපයකට ද එක්ව තිබේ.", "URL": "https://sinhala.adaderana.lk/news.php?nid=28143", "Category": null, "Parent URL": null}