{"Source": "Adaderana", "Timestamp": "January 23, 2019 12:12 pm", "Headline": "අමෙරිකාවේ සහ කැනඩාවේ සීතල වැඩි වෙයි-නයගරා ඇල්ලත් ගල් වෙයි", "News Content": "හිම කුණාටු හේතුවෙන් අමෙරිකාවට සහ කැනඩාවට දැඩි ශීත කාලගුණයක් බලපා ඇත. ඒ හේතුවෙන් ලොව විශාලතම දිය ඇලිවලින් එකක් වන නයගරා දියඇල්ලේ හිම මිදී ඇත. අධික ශීතල හේතුවෙන් කැනඩාවේ සුප්‍රකට නයගරා දිය ඇල්ලේ හිම මිදී ඇති දර්ශනීය දසුන සියසින් දැකගැනීමට පැමිණෙන සංචාරයකයන්ගෙන් නයගරා දියඇල්ලේ පිරික්සුම් වේදිකා පිරීගොස් ඇති බවට සඳහන් වුණි. මේ දිනවල අමෙරිකාව සහ කැනඩාව වෙත බලපා ඇති හිම කුණාටුව හේතුවෙන් මිලියන 100කට අධික ජනතාවක් පීඩාවට පත්ව සිටියි. උතුරු අමෙරිකාවේ බටහිර සිට නැගෙනහිර දක්වා හමායන කුණාටු තත්ත්වය කැනඩාව දෙසින් හමා එන ආක්ටික් සුළං හේතුවෙන් තවත් ශක්තිමත් වන බව කාලගුණ අංශ පවසා සිටියි.", "URL": "https://sinhala.adaderana.lk/news.php?nid=102890", "Category": null, "Parent URL": null}