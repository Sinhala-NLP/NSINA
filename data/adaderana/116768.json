{"Source": "Adaderana", "Timestamp": "August 17, 2019 01:45 pm", "Headline": "දමෝදර් ගනේෂ් බාපට් අභාවප්‍රාප්ත වෙයි", "News Content": "පද්ම ශ්‍රී සම්මානයෙන් පිදුම් ලැබු ඉන්දියාවේ ප්‍රසිද්ධ සමාජ ක්‍රියාකාරිකයෙකු වු දමෝදර් ගනේෂ් බාපට් මහතා අභාවප්‍රාප්ත වී ඇත. එරට චතිස්ගාර්හි පෞද්ගලික රෝහලක ප්‍රතිකර ලබමින් සිටියදී ඒ මහතා අභාවප්‍රාප්ත වී ඇති බව ඉන්දීය මාධ්‍ය වාර්තා කළේය. ගනේෂ් බාපට් මහතා චතිස්ගාර් ප්‍රදේශයේ සිටින ගෝත්‍රික ජනතාවගේ ගැටළු සම්බන්ධයෙන් විසඳුම් ලබාදෙමින් ප්‍රබල සමාජ ක්‍රියාකාරිකයෙකු වශයෙන් කටයුතු කළේය. එමෙන්ම ලාදුරු රෝගීන්ගේ ප්‍රතිකාර සහ ඔවුන්ට අවශ්‍ය පහසුකම් ලබා දීම සඳහාද ගනේෂ් බාපට් මහතා විශාල සේවයක් ඉටු කර ඇත. 84 හැවිරිදි දමෝදර් ගනේෂ් බාපට් මහතාගේ සමාජ සේවය අගයමින් ඔහු 2018 වසරේදී පද්ම ශ්‍රි සම්මානයෙන් පිඳුම් ලැබුවේය.", "URL": "https://sinhala.adaderana.lk/news.php?nid=116768", "Category": null, "Parent URL": null}