{"Source": "Adaderana", "Timestamp": "August 7, 2014 10:23 am", "Headline": "යතුරු පැදි 2ක් හා අත්ට්‍රැක්ටරයක් ගැටී අයෙක් මරුට - තවත් 3ට තුවාලයි", "News Content": "පන්නල - කුලියාපිටිය මාර්ගයේ සිදුවු රිය අනතුරකින් එක් අයෙකු මියගොස් තවත් තිදෙනෙකු තුවාල ලබා තිබේ. යතුරුපැදි දෙකක් සහ අත්ට්‍රැක්ටරයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් එක් යතුරුපැදියක පැදිකරු මියගොස් ඇති අතර පසුපැදිකරු තුවාල ලබා ඇත. අනතුරෙන් තුවාල ලැබු අනෙක් යතුරු පැදියේ පැදිකරු ප්‍රතිකාර සඳහා දඹදෙණිය රෝහලට ඇතුළත් කර ඇති අතර තුවාල ලැබු අත්ට්‍රැක්ටරයේ රියදුරු කුලියාපිටිය රෝහලට ඇතුළත් කර තිබේ. අනතුර සම්බන්ධයෙන් පන්නල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45183", "Category": null, "Parent URL": null}