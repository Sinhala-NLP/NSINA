{"Source": "Adaderana", "Timestamp": "March 1, 2013 03:14 pm", "Headline": "ජාතික රෝහලේ අධ්‍යක්ෂට චෝදනාවක්", "News Content": "කොළඹ ජාතික රෝහලේ වෛද්‍යවරුන් පිරිසක් ආරම්භ කර ඇති වැඩවර්ජනය සඳහා සහය නොදෙන බවත් ඊට එක්ව සිටින්නේ වෛද්‍යවරුන් 10ක් වැනි පිරිසක් බවත් රජයේ වෛද්‍ය නිලධාරීන්ගේ සංගමය පවසයි. කෙසේ වුවද මෙම වර්ජනයට ජාතික රෝහලේ අධ්‍යක්ෂවරයා ප්‍රමුඛ පාලනාධිකාරිය වගකිව යුතු බව අද (01) මාධ්‍ය හමුවක් පවත්වමින් එහි මාධ්‍ය ප්‍රකාශක වෛද්‍ය නවීන්ද සොයිසා මහතා පැවසීය. ලබන 10 වැනිදා පැවැත්වෙන ‍මධ්‍යම කාරක සභා රැස්වීමේදී එකී වෛද්‍යවරුන් සම්බන්ධයෙන් තීරණයක් ගන්නා බවත් වෛද්‍යවරුන්ගේ ස්ථාන මාරුවීම්වලට එරෙහිව කටයුතු කරන පිරිසක් මෙලෙස වර්ජනය කරන බවත් ඔහු සඳහන් කළේය. කෙසේ වුවද මෙම වැඩඩර්ජනය හේතුවෙන් කොළඹ ජාතික රෝහලට ප්‍රතිකාර ලබා ගැනීමට පැමිණි රෝගීහූ දැඩි දුෂ්කරතාවට පත්වූ බව අප වාර්තාකරු පැවසීය.", "URL": "https://sinhala.adaderana.lk/news.php?nid=32028", "Category": null, "Parent URL": null}