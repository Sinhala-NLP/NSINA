{"Source": "Adaderana", "Timestamp": "April 1, 2013 09:11 pm", "Headline": "  භික්ෂුන් තුන් නමක් භාරවෙති", "News Content": "පැපිලියාන ප්‍රදේශයේ රෙදිපිළි වෙළඳසැලකට පහරදීමේ සිද්ධිය සම්බන්ධයෙන් භික්ෂූන් වහන්සේලා තුන් නමක් භාර වී ඇත. ඔවුන් පොලිස් විශේෂ විමර්ශන ඒකකයට මොවුන් භාර වී තිබේ. මෙම සිද්ධිය සම්බන්ධයෙන් තවත් සිවිල් පුද්ගලයින් දෙදෙනෙකු ද භාර වී ඇත. ඊයේ (31) මේ සම්බන්ධයෙන් අත්අඩංගුවට පත්වූ සැකකරුවන් 6 දෙනා අද දින ගංගොඩවිල මහේස්ත්‍රාත් අධිකරණයට ඉදිරිපත් කරන ලදී. එහිදී එක් සැකකරුවෙකු ඇප මත නිදහස් වූ අතර අනෙකු සැකකරුවන් 5 දෙනා තවදුරටත් රිමාන්ඩ් භාරයේ තබන ලෙසට නියෝග කෙරිණි. ඒ අනුව එම සැකකරුවන් සහ ‍පොලීසියට භාර වූ තෙරුන් තුන් නම හෙට දින ගංගොඩවිල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32923", "Category": null, "Parent URL": null}