{"Source": "Adaderana", "Timestamp": "April 26, 2017 11:22 am", "Headline": "  මව-පියා ඝාතනය කළ අමානුෂික පුත්‍රයා අත්අඩංගුවට", "News Content": "පුතෙකු විසින් මව සහ පියා ඝාතනය කිරීමේ ඛේදජනක පුවතක් හෙම්මාතගම තල්ගස්පිටිය ප්‍රදේශයෙන් වාර්තා වෙයි.මත්ද්‍රව්‍යවලට අබ්බැහි වී සිටි 38 හැවිරිදි මෙම පුත්‍රයා ඊයේ(25) රාත්‍රියේ සිය වයෝවෘද්ධ මව්පියන්ට පහර දී ඝාතනය කර ඇති බව පොලීසිය පැවසුවේය.ඝාතනයට ලක්වූ පියා 76 හැවිරිදි වියේ පසුව ඇති අතර මව 72 හැවිරිදි වියේ පසුවූ බව සඳහන්ය.ඊයේ රාත්‍රියේ ඝාතනයට ලක්වූ එම මව්පිය යුවලගේ මළ සිරුරු පළමුව දැක ඇත්තේ අද උදෑසන නිවසට පැමිණි ඔවුන්ගේ වැඩිමහල් පුත්‍රයා විසිනි.සිද්ධියට අදාළ සැකකාර පුත්‍රයා නිවසේම රැඳී සිට ඇති අතර හෙම්මාතගම පොලීසිය විසින් ඔහු අත්අඩංගුවට ගෙන තිබේ.සිද්ධිය සම්බන්ධයෙන් හෙම්මාතගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72490", "Category": null, "Parent URL": null}