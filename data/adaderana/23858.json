{"Source": "Adaderana", "Timestamp": "April 28, 2012 08:53 am", "Headline": "පාන් මිල වැඩිකිරීම ගැන තීරණය අදයි", "News Content": "පාන් මිල ඉහළ දැමීම සම්බන්ධයෙන් අද(28) තීරණය කරන බව සමස්ත ලංකා බේකරි හිමියන්ගේ සංගමය පවසයි. අද පස්වරුවේ සංගමයේ විධායක සභාව රැස්වී ඒ පිළිබඳ අවසන් තිරණය ගන්නා බව එම සංගමයේ සභාපති එන්‍.කේ.ජයවර්ධන මහතා සඳහන් කරයි. කෙ‍සේවෙතත් ග්‍රෑම් 450 ක පාන් ගෙඩියක් රුපියල් 3 ත් 5 ත් අතර මිලකින් ඉහළ දැමිය යුතු බව එන්.කේ.ජයවර්ධන මහතා පෙන්වාදෙයි. පිටිමිල රුපියල් 8.50 න් ඉහළ යාම හේතුවෙන් පාන් ඇතුළු බේකරි නිෂ්පාදනවල ඉහළ දැමිය යුතු බව බේකරි හිමියන්ගේ සංගමයේ සභාපතිවරයා පවසයි.", "URL": "https://sinhala.adaderana.lk/news.php?nid=23858", "Category": null, "Parent URL": null}