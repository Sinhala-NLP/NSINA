{"Source": "Adaderana", "Timestamp": "January 31, 2019 02:33 pm", "Headline": "සීෂෙල්ස් රාජ්‍යයේ උප ජනාධිපති අද දිවයිනට", "News Content": "සීෂෙල්ස් රාජ්‍යයේ උප ජනාධිපති වින්සන්ට් මෙරිටන් මහතා නිල සංචාරක් සඳහා අද (31) මෙරටට පැමිණීමට නියමිතව ඇත. දෙදින නිල සංචාරයක් සඳහා ඔහු ශ්‍රී ලංකාවට පැමිණෙන බව එරට විදේශ කටයුතු අමාත්‍යාංශය නිවේදනය කර ඇත. උප ජනාධිපතිවරයා සමඟ එරට අමාත්‍යවරුන් ඇතුළු දූත පිරිසක් ද ශ්‍රී ලංකා සංචාරයට එක්වන බව සඳහන් වෙයි. සිය සංචාරය තුළදී සීෂෙල්ස් උප ජනාධිපතිවරයා ජනාධිපති මෛත්‍රීපාල සිරිසේන මහතා ඇතුළු රජයේ ඉහළ පෙළේ නියෝජිතයින් සමඟ සාකච්ඡා පැවැත්වීමට නියමිතය.", "URL": "https://sinhala.adaderana.lk/news.php?nid=103439", "Category": null, "Parent URL": null}