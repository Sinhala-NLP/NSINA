{"Source": "Adaderana", "Timestamp": "April 18, 2014 01:12 pm", "Headline": "රජ මැදුරෙන් පැන්න 4 දෙනා ආයෙමත් රජ මැදුරට!", "News Content": "කොටුව ජනපති මැදුරේ ඇති දැඩි කරමින් සිටියදී ඉගිලගිය බැව් කියූ මැකෝ වර්ගයේ ගිරව් සිව්දෙනාම මේවන විට යළිත් සුපුරුදු නවාතැනට රැගෙනවිත් තිබේ. ජනපති මැදුරේ ඇති දැඩි කරමින් සිටි මැකෝ වර්ගයේ ගිරවුන් සිව්දෙනෙකු ඉගිල ගොස් ඇති බව පසුගිය 16 වැනිදා අනාවරණය කෙරිණ. ඒ අනූව ඉගිල ගිය එම ගිරවුන්ගෙන් දෙදෙනෙකු කොළඹ ආරක්ෂක විද්‍යාලය ඉදිරිපිට ගසකත් අනෙකා කොළඹ අවටින්ද සොයා‍ගත් බව ජනපති මාධ්‍ය අංශය ඊයේ පැවසීය. අතුරුදන්ව සිටි අනෙක් ගිරවා ද කොටහේනේ නිවසක පක්ෂි කූඩුවක සිට තිබේ. ආගන්තුක පක්ෂියා ගැන නිවැසියන් පොලීසියට දැනුම්දී ඇත. ඒ අනූව කොටහේන පොලීසියේ සහයෝගයෙන් අද පෙරවරුවේ එම ගිරවා ද සුපුරුදු නවාතැනට යළි රැගෙනවිත් තිබේ.", "URL": "https://sinhala.adaderana.lk/news.php?nid=42632", "Category": null, "Parent URL": null}