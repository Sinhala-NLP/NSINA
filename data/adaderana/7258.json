{"Source": "Adaderana", "Timestamp": "March 14, 2010 11:06 am", "Headline": "තිරුකේතීස්වරම් කෝවිල යළිත් බැතිමතුන්ට ", "News Content": "යුද්ධයෙන් විනාශ වූ මන්නාරම ඓතිහාසික තිරුකේතීස්වර්ම් කෝවිල ප්‍රතිසංස්කරණය ‍කොට පූජා භූමියක් ලෙස ප්‍රකාශයට පත් කර තිබේ. රුපියල් මිලියන 700 ක් වැය කරමින් ප්‍රතිසංස්කරණය කෙරුණු මෙම කෝවිල ඊයේ මහා ශිව රාත්‍රී දිනයේ දී හින්දු බැතිමතුන් වෙනුවෙන් භාර දෙනු ලැබිණි. එම කෝවිල යළි භාර දීමේ අවස්ථාවට උතුරු පළාත් ආණ්ඩුකාර මේජර් ජෙනරාල්.ජී.ඒ චන්ද්‍රසිරි , අමාත්‍ය රිෂාද් බද්යුදීන් , ඉන්දීය මහ කොමසාරිස් අ‍ශෝක් කේ කාන්තන් සහ වන්නි දිසාව භාර නියෝජ්‍ය පොලිස්පති දීපාල් දල්පදාදු යන මහත්වරුන් සහභාගී වී සිටියහ.", "URL": "https://sinhala.adaderana.lk/news.php?nid=7258", "Category": null, "Parent URL": null}