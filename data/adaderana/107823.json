{"Source": "Adaderana", "Timestamp": "April 11, 2019 12:15 pm", "Headline": "මරදාන ප්‍රදේශය‍ෙන් හමු වු හිමිකරුවෙක් නැති හෙරොයින්", "News Content": "මරදාන, ඩී.ආර් විජේවර්ධන මාවතේ තිබි හෙරොයින් කිලෝග්‍රෑම් එකකට අධික ප්‍රමාණයක් සොයාගෙන තිබේ. පොලිස් මත්ද්‍රව්‍ය කාර්යාංශයේ නිළධාරින්ට ලද තොරතුරක් මත සිදු කළ වැටලීමකදී හිමිකරුවෙකු නොමැති මෙම හෙරොයින් තොඟය සොයාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. හෙරොයින් කිලෝග්‍රැම් 01යි මිලිග්‍රෑම් 30ක් මෙලෙස සොයාගෙන ඇති අතර සිද්ධියට අදාල සැකකරුවන් අත්අඩංගුවට ගැනිම සඳහා පොලිස් මත්ද්‍රව්‍ය කාර්යාංශය විමර්ශන ආරම්භ කර තිබේ. මේ අතර කොටහේන ප්‍රදේශයේ මහල් නිවාස සංකීරණයක් ඉදිරිපිටදී හෙරොයින් හා ගංජා තොඟයක් සමඟ සැකකරුවෙකු අත්අඩංගුවට ගෙන ඇති බව පොලිසිය සදහන් කරයි. බස්නාහිර පළාත් දූෂණ මර්දන අංශය විසින් අත්අඩංගුවට ගත් සැකකරු සතුව තිබී හෙරොයින් ග්‍රෑම් 220යි මිලිග්‍රෑම් 600ක් හා ගංජා කිලෝග්‍රෑම් 18යි මිලිග්‍රෑම් 500ක් සොයාගෙන ඇති බව සදහන් වේ.", "URL": "https://sinhala.adaderana.lk/news.php?nid=107823", "Category": null, "Parent URL": null}