{"Source": "Adaderana", "Timestamp": "September 2, 2011 11:55 am", "Headline": "අනවසරයෙන් මැණික් ගොඩ දැමූ 17 දෙනෙකුට දඩ", "News Content": "ලග්ගල, කළුගඟ ප්‍රදේශයේ මැණික් ඉල්ලමක් අනවසරයෙන් ගොඩ දමමින් සිටියදී අත්අඩංගුවට ගත් පුද්ගලයින්ගෙන් රුපියල් 1,045,000 ක දඩ මුදලක් අය කරගෙන තිබේ. පොලිස් විශේෂ කාර්යය බලකායේ සහය ඇතිව සිද්ධියට සම්බන්ධ පුද්ගලයින් 17 දෙනෙකු අත්අඩංගුවට ගත් බව මැණික් හා ස්වර්ණාභරණ අධිකාරිය සඳහන් කරයි. පතල් කැණීමට යොදා ගත් බැකෝ යන්ත්‍ර 7 ක් ද අධිකාරිය භාරයට ගෙන ඇත. ඒ අනුව අදාළ සැකකරුවන්ගෙන් දඩ මුදල් අයකරගත් බව මැණික් හා ස්වර්ණාභරණ අධිකාරිය ප්‍රකාශ කරයි.", "URL": "https://sinhala.adaderana.lk/news.php?nid=18468", "Category": null, "Parent URL": null}