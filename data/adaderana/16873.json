{"Source": "Adaderana", "Timestamp": "June 20, 2011 09:31 am", "Headline": "හොර හරක් ගෙනගිය ලොරි 2 ක් සමග තිදෙනෙක් අත්අඩංගුවට", "News Content": "නීති විරෝධී ලෙස ගවයින් ප්‍රවාහනය කරමින් සිටි ලොරි රථ දෙකක් ගාල්ල අකුරැස්ස මාර්ගයේ බෝගහගොඩ ප්‍රදේශයේ දී පොලිස් භාරයට ගෙන තිබේ. අද(20) අලුයම හබරාදූව පොලිසිය විසින් ගවයින් ප්‍රවාහනය කළ සැකකරුවන් තිදෙනෙකු ද අත්අඩංගුවට ගත් බව වාර්තා වේ. වැටලීම සිදුකරන අවස්ථාවේ දී සැකකරුවන් තිදෙනෙකු පලාගොස් තිබේ. ලොරි රථ දෙකෙහි ගවයින් 28 දෙනෙකු ප්‍රවාහනය කරමින් තිබු බව පොලිසිය පැවසීය. වළස්මුල්ල ප්‍රදේශයේ සිට අලුත්ගම ප්‍රදේශයට ගවයින් ප්‍රවාහනය කළ බවට අනාවරණය වී ඇත. පොලිසිය මඟ හැරීමේ අරමුණින් ගවයින් රැගත් ලොරි රථ අතුරු මාර්ග ඔස්සේ පැමිණ ඇති බව පොලිසිය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=16873", "Category": null, "Parent URL": null}