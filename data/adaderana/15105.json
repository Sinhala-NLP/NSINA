{"Source": "Adaderana", "Timestamp": "March 27, 2011 03:23 pm", "Headline": "හිඟන්නාගේ පාත්තරේට  දුම්රිය බලධාරීන් වැටෙන්න යයි", "News Content": "දුම්රිය මැදිරිවල සහ දුම්රිය ස්ථානවල සිටින යාචකයින් ඉවත් කිරීම හෙට සිට යළි සිදුකරන බව දුම්රිය දෙපාර්තමේන්තුව පවසයි. මීට පෙර ද මෙලෙස යාචකයින් ඉවත් කිරීම සිදුකළ ද නැවතත් දුම්රිය මැදිරිවල සහ දුම්රිය ස්ථානවල යාචකයින් සිඟමන් යැදීම සිදුවන බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා පැවසුවේය. දුම්රිය ආඥා පනතට අනූව දුම්රිය මැදිරිතුළ සහ දුම්රිය ස්ථානවල සිඟමන් යැදීම සහ වෙළෙඳාම් කිරීම සපුරා තහනම් වන බව හෙතෙම කියා සිටියේය. හෙට දිනයේ සිට දුම්රිය දෙපාර්තමේන්තුවේ ආරක්ෂක නිලධාරීන් යොදා ගනිමින් මෙම යාචකයින් ඉවත් කිරීම සිදුකරන බව විජය සමරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15105", "Category": null, "Parent URL": null}