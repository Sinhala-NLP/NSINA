{"Source": "Adaderana", "Timestamp": "July 16, 2019 11:11 am", "Headline": "සේනා යළි කරලියට-විසඳුම් ඉල්ලා ගොවීන් විරෝධයේ", "News Content": "සේනා දළඹු උවදුරෙන් හානී වූ බඩඉරිඟු වගාවන් සඳහා වන්දි ලබා දීමට රජය මෙතෙක් කටයුතු කර නොමැති බව පවසමින් බිබිල මැදගම ගොවීන් පිරිසක් විරෝධතාවයක නිරත විය. පසුගිය දිනවල දිවයිනේ බොහෝ ප්‍රදේශවල බඩඉරිඟු වගාවන් අශ්‍රීතව සේනා දළඹු උවදුර සීඝ්‍රෙයන් ව්‍යාප්තව තිබුණි. මෙම උවදුර මොණරාගල දිස්ත්‍රීක්කය පුරාද ව්‍යාප්තව තීබු අතර ඒ හේතුවෙන් බිබිල,මැදගම අලුත්වෙල ප්‍රදේශයේ බඩඉරිඟු වගාවටද හානි සිදුව තිබේ. කෙසේ නමුත් එම හානීයට ලක්වූ වගාවන් සඳහා මේ වන තෙක් වන්දි මුදල් ලබා දීමට රජය කිසිදු පියවරක් ගෙන නොමැති බව පවසමින් ඔවුන් මෙලෙස විරෝධතාවයේ නිරත විය. ඔවුන් පවසන්නේ සිය ග්‍රාමසේවක වසම භාරව සිටි ගොවි නියාමක නිලධාරීනිය විසින් වන්දි ලබා දීම සඳහා නිසි අයුරින් කටයුතු කර නොමැති බවයි. එමෙන්ම වන්දි මුදල් ලබා දෙන බවට පොරොන්දු වී ඇය විසින් අයතා ලෙස මුදල් එක් රැස් කර ඇති බවටද ඔවුන් චෝදනා කරයි.", "URL": "https://sinhala.adaderana.lk/news.php?nid=114238", "Category": null, "Parent URL": null}