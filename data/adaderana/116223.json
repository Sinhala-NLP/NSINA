{"Source": "Adaderana", "Timestamp": "August 10, 2019 12:51 pm", "Headline": "මාළු ලොරියක් මහමඟ පෙරළෙයි-අයෙක් මරුට", "News Content": "මුලතිව්, සිලාවත්ත ප්‍රදේශයේදී අද(10) උදැසන සිදුවු රිය අනතුරකින් පුද්ගලයෙකු ජීවිතක්ෂයට පත්ව ඇත. මුලතිව් සිට ‍කෝකිලායි දක්වා ගමන් ගත් මසුන් ප්‍රවාහනය කරන ලොරි රථයක් එලෙස පෙරළීමෙන් මෙම අනතුර සිදුව ඇත. ලොරි රථය පෙරළීමෙන් රථයේ රියදුරු ලෙස කටයුතු කළ 35 හැවිරිදි පුද්ගලයෙකු ජීවිතක්ෂයට පත්ව ඇත. අනතුරින් ලොරි රථයේ රිය සහයක ලෙස කටයුතු කළ පුද්ගලයෙකු තුවාල ලබා මුලතිව් රෝහලට ඇතුළත් කොට කර ඇත. අධික වේගයෙන් ගමන්ගත් ලොරි රථයේ සිදුවු දෝෂයක් හේතුවෙන් ලොරි රථය පෙරළී ගොස් ඇති බවට පොලීසිය සැක පළ කරයි. සිද්ධිය සම්බන්ධයෙන් මුලතිව් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116223", "Category": null, "Parent URL": null}