{"Source": "Adaderana", "Timestamp": "June 13, 2017 07:42 am", "Headline": "මෙරටින් රත්තරං පන්නන්න හැදූ ගුවන් සෙබලා මාට්ටු", "News Content": "නීති විරෝධී ලෙස ගුවන් මගින් සතු රත්රන් තොගයක් රැගෙන යාමට උත්සාහ කළ කටුනායක ගුවන් තොටුපළ නිලධාරියෙකු අත්අඩංගුවට ගෙන තිබේ.අදාළ නිලධාරියා සූක්ෂම ලෙස සිය පාදයේ සඟවා ගෙන එම රත්රන් තොගය රැගෙන යාමට උත්සාහ කළ අවස්ථාවේදී ගුවන් තොටුපළ ආරක්ෂක නිලධාරීන් විසින් ඔහු අත්අඩංගුවට ගෙන ඇති බව සඳහන්වේ.අත්අඩංගුවට ගෙන ඇත්තේ කටුනායක ගුවන් හමුදා කඳවුරේ සේවයේ නිරතව සිටි අයෙකි.රත්රන් කිලෝග්‍රෑම් 02 යි ග්‍රෑම් 64ක් අදාළ පුද්ගලයා විසින් රැගෙන යාමට උත්සාහ කර තිබේ.සැකකරු බෙලිඅත්ත හන්දිය ප්‍රදේශයේ පදිංචිකරුවෙකු වන අතර ගුවන් තොටුපළ රේගුව සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74164", "Category": null, "Parent URL": null}