{"Source": "Adaderana", "Timestamp": "May 2, 2014 10:41 am", "Headline": "අපරාධකරුවෙක් බෝම්බ සමග ගාල්ලෙන් අල්ලයි", "News Content": "ජීව අත්බෝම්බ 02ක් ළඟ තබාගෙන සිටි පුද්ගලයෙකු ගාල්ල, කනම්පිටිය ප්‍රදේශයේ දී අත්අඩංගුවට ගෙන තිබේ. ගාල්ල පොලිසියට ලැබුණු තොරතුරකට අනුව සිදුකළ වැටලීමක දී ඔහු අත්අඩංගුවට ගෙන ඇති අතර සැකකරු අපරාධ ගණනාවකට අවශ්‍යව සිටි පුද්ගලයෙකු බව පොලිසිය සඳහන් කළේට. සැකකරු යුද හමුදාවෙන් පලාවිත් සිටින වයස අවුරුදු 36ක් වන ගාල්ල, කනම්පිටිය ප්‍රදේශයේ පදිංචිකරුවෙකි. හෙතෙම අද ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් ගාල්ල පොලීසිය වැඩදුර විමර්ශන සිදුකරයි.", "URL": "https://sinhala.adaderana.lk/news.php?nid=42928", "Category": null, "Parent URL": null}