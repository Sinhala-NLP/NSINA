{"Source": "Adaderana", "Timestamp": "December 6, 2011 08:58 am", "Headline": "ඉරාකයේ බෝම්බ පිපිරීම්වලින් 30 ට වැඩි පිරිසක් මරුට", "News Content": "ඉරාකයේ සිදුවූ බෝම්බ පිපිරීම්වලින් පුද්ගලයින් තිස්දෙනෙකුට අධික පිරිසක් ජිවිතක්ෂයට පත්වී තිබේ. ශියා වන්දනාකරුවන් ඉලක්ක කර මෙම ප්‍රහාර එල්ල වී ඇති බව විදෙස් මාධ්‍ය වාර්තා කරයි. ඉරාකයේ හිල්ලා නගරය ආසන්නයේ ශියා වන්දනාකරුවන්ගේ උත්සවයකදී එක් බෝම්බ පිපිරීමක් සිදුව ඇති අතර එහිදි පුද්ගලයින් 16 දෙනෙකු මියගොස් ඇත. මියගිය පුද්ගලයින් අතර කාන්තාවන් සහ කුඩා ළමුන් ද සිටින බව සඳහන්ය. මේ අතර ඉරාකයේ බැග්ඩෑඩ් අගනුවර ආසන්නයේ සිදුවු තවත් පිපිරීම් දෙකකින් පුද්ගලයින් 11 දෙනෙකු ජිවිතක්ෂයට පත්වී තිබේ. එම පිපිරීම්වල ද ඉලක්කය වී ඇත්තේ ශියා වන්දනාකරුවන් බව විදෙස් මාධ්‍ය පවසයි. ඊට අමතරව ඉරාකයේ උතුරු ඌර් ප්‍රදේශයේ ද බෝම්බ පිපිරීම් සිදුව ඇත.", "URL": "https://sinhala.adaderana.lk/news.php?nid=20487", "Category": null, "Parent URL": null}