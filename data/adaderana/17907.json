{"Source": "Adaderana", "Timestamp": "August 7, 2011 02:15 pm", "Headline": " 285 බස් වර්ජනයෙන් උසස් පෙළ සිසුන්ට බාධා", "News Content": "මාර්ග අංක 285 හොරණ - කලවැල්ලාව මාර්ගයේ දින තුනක සිට ක්‍රියාත්මක පෞද්ගලික බස් රථ වර්ජනය හේතුවෙන් හෙට දිනයේ උසස් පෙළ විභාගයට පෙනී සිටින සිසුන්ට ද බාධා පැමිණිය හැකි බව ලංකා පෞද්ගලික බස් රථ හිමියන්ගේ සංගමය පවසයි. මේ සම්බන්ධයෙන් වහා බලධාරීන්ගේ අවධානය යොමු විය යුතු බව එම සංගමයේ සභාපති ගැමුණු විජේරත්න මහතා කියා සිටියි. මේ වන විට අදාළ මාර්ගයේ පෞද්ගලික බස් රථ 42ක් ධාවනයෙන් ඉවත්ව සිටින බව ඔහු පෙන්වා දෙයි. අයථා අන්දමින් අදාළ මාර්ගයට එක් කර ඇති බස් රථ දෙක වහා ඉවත් කර ගැනීමට බලධාරීන් කටයුතු කරන්නේ නම් වර්ජනය අත්හැරීමට බස් රථ සේවකයින් සූදානම් බව ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=17907", "Category": null, "Parent URL": null}