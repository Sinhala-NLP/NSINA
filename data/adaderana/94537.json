{"Source": "Adaderana", "Timestamp": "August 17, 2018 08:17 am", "Headline": "යාපනයේ දි මෝටර් රථයක් ගිනි ගනී", "News Content": "යාපනය,අරසඩි ප්‍රදේශයේ මාර්ගය ආසන්නයේ නවතා තිබු කාර් රථයක් ගිනිගෙන විනාශ වි තිබේ. ඊයේ(16) රාත්‍රියේ මෙම ගිනි ගැනිම සිදු වි ඇති බව යාපනය පොලිසිය පවසයි. අදාළ කාර් රථය මාර්ගය ආසන්නයේ නවතා තිබියදී හදිසියේ ගිනිගෙන ඇති අතර, ගින්න කුමන කාරණයක් හේතුවෙන් හටගෙන ඇතිද යන්න සම්බන්ධයෙන් මෙතෙක් අනාවරණය නැත. ගින්න හට ගැනීමෙන් අනතුරුව යාපනය මහ නගර සභා ගිනි නිවී‍මේ ඒකකය පැමිණ ගින්න නිවා දමා ඇති අතර, ගින්න හේතුවෙන් කාර් රථය විනාශ වි ඇති බවද පොලිසිය පවසයි. සිද්ධියෙන් කිසිවෙකුටත් ජිවිත හානි හෝ තුවාල සිදුවි නොමැති අතර ඒ සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94537", "Category": null, "Parent URL": null}