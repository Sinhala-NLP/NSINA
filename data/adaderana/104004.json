{"Source": "Adaderana", "Timestamp": "February 10, 2019 08:29 am", "Headline": "ජංගම දුරකථනයක් සොරකම් කළ යුධ හමුදා ස‍ෙබලා", "News Content": "ජංගම දුරකථනයක් සොරකම් කිරීමේ සිද්ධියක් සම්බන්ධයෙන් යුධ හමුදා ලාන්ස් කෝප්‍රල්වරයෙකුව ආණමඩුව පොලීසියේ නිලධාරීන් විසින් අත්අඩංගුවට ගෙන ඇත. ඊයේ (09) ආණමඩුව නගරයේදී මෙම අත්අඩංගුවට ගැනීම සිදු කර තිබේ. පොලීසිය විසින් අත්අඩංගුවට ගෙන ඇත්තේ පුත්තලම යුධ හමුදා පුහුණූ පාසලට අනුයුක්තව සේවය කරන ලාන්ස් කෝප්‍රල්වරයෙකුවයි. ආණමඩුව - වැටිය පහලගම ප්‍රදේශයේ පදිංචි සැකකාර හමුදා සෙබළා නිවාඩු ලබා නිවසට පැමිණ සිටියදී මෙම සොරකම සිදු කර ඇති බවට ලද පැමිණිල්ලක් මත අත්අඩංගුවට ගැනීම සිදු කර ඇත. සැකකරු ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතයි. ආණමඩුව පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=104004", "Category": null, "Parent URL": null}