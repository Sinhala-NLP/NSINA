{"Source": "Adaderana", "Timestamp": "March 25, 2012 10:03 am", "Headline": "  කෝටි එක හමාරක ස්ප්‍රීතු තොගයක් සමග තිදෙනෙක් දැලේ ", "News Content": "නීති විරෝධී ලෙස මත්පැන් ස්ප්‍රීතු තොගයක් ප්‍රවාහනය කරමින් සිටි පුද්ගලයින් තිදෙනෙකු සුරාබදු දෙපාර්තමේන්තුව විසින් මල්වාන ප්‍රදේශයේ දී අත්අඩංගුවට ගෙන තිබේ. සුරාබදු දෙපාර්තමේන්තුවේ මාධ්‍ය ප්‍රකාශක සුරාබදු අධිකාරී ප්‍රභාත් ජයවික්‍රම මහතා කියා සිටියේ ලොරි රථ දෙකකින් අදාළ ස්ප්‍රීතු තොගය ප්‍රවාහනය කරමින් තිබු බවයි. කාලයක සිට මෙම පුද්ගලයින් විසින් නීති විරෝධී ලෙස මෙම ජාවාරම සිදුකර ඇති බවට තොරතුරු ලැබී ඇති බව සුරාබදු දෙපාර්තමේන්තුව සඳහන් කරයි. අදාළ ස්ප්‍රීතු තොගය රුපියල් කෝටි එකහාමාරකට අධික වටිනාකමකින් යුක්ත බව සුරාබදු දෙපාර්තමේන්තුව පවසයි.", "URL": "https://sinhala.adaderana.lk/news.php?nid=23042", "Category": null, "Parent URL": null}