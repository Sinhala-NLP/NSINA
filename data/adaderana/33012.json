{"Source": "Adaderana", "Timestamp": "April 5, 2013 07:50 am", "Headline": "අලුත් අවුරුද්දට විශේෂ බස් සේවාවක්", "News Content": "අලුත් අවුරුදු උත්සවය නිමිත්තෙන් ගම්බ්ම් බලා යන ජනතාව වෙනුවෙන් අද (05) සිට විශේෂ බස් රථසේවාවක් ක්‍රියාත්මක කිරීමට ලංකා ගමනාගමන මණ්ඩලය තීරණය කර තිබේ. එය ලබන 17 වැනිදා දක්වා ක්‍රියාත්මක වේ. මේ සඳහා බස් රථ 4500 ක් පමණ යොදවා ඇති බව ලංකා ගමනා ගමන මණ්ඩලය පවසයි. පිටකොටුව මධ්‍යම බස් නැවතුම්පළ, බියගම, කටුනායක ඇතුළු ආයෝජන කලාපවල සිට දිවයිනේ විවිධ ප්‍රදේශ වෙත බස් රථ යෙදවීමට පියවර ගෙන තිබේ. රියදුරන්, කොන්දොස්තරවරුන් සහ කාර්මික නිලධාරීන්ගේ නිවාඩු අවලංගු කර ඇති බව ද ලංකා ගමනා ගමන මණ්ඩලයේ ප්‍රකාශකයෙකු සඳහන් කළේය. මේ අතර අලුත් අවුරුදු උත්සවය වෙනුවෙන් විශේෂ දුම්රිය සේවාවක් ද ක්‍රියාත්මක වේ.", "URL": "https://sinhala.adaderana.lk/news.php?nid=33012", "Category": null, "Parent URL": null}