{"Source": "Adaderana", "Timestamp": "December 6, 2012 02:43 pm", "Headline": "නීති විරෝධී මත්පැන් ළඟ තබා ගත් දෙදෙනෙක් මාට්ටු  ", "News Content": "නීති විරෝධී මත්පැන් ළඟ තබා ගත් පුද්ගලයින් දෙදෙනෙකු වැලිකඩ, මාදින්නාගොඩ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා රාජගිරිය කඳවුරේ නිලධාරීන් කණ්ඩායමක් විසින් අත්අඩංගුවට ගත් සැකකරුවන් සතුව තිබී සොයා ගත් මත්පැන්වල වටිනාකම රුපියල් ලක්ෂයකට අධික බව සඳහන්ය. රාජගිරිය ප්‍රදේශයේ පදිංචිකරුවන් දෙදෙනෙකු මෙලෙස අත්අඩංගුවට ගෙන ඇති අතර ඔවුන් වැඩිදුර විමර්ශන සඳහා වැලිකඩ පොලිස් ස්ථානය වෙත භාරදී ඇත.", "URL": "https://sinhala.adaderana.lk/news.php?nid=29754", "Category": null, "Parent URL": null}