{"Source": "Adaderana", "Timestamp": "December 29, 2012 12:11 pm", "Headline": "ප්‍රභූ රියට බිල්ලක්", "News Content": "හමුදා සෙබළුන් දෙදෙනෙකු ඇතුළු තිදෙනෙක් ගමන් ගත් ප්‍රභූ ආරක්ෂක රථයක ගැටීමෙන් හික්කඩුව තිරාණගම ප්‍රදේශයේදී පුද්ගලයෙකු මියගොස් තිබේ. කොළඹ සිට තංගල්ල බලා ධාවනය වෙමින් තිබු එකී ප්‍රභූ ආරක්ෂක රථයේ ගැටී ඇත්තේ අතුරු මාර්ගයකින් පැමිණි යතුරු පැදිකරුවෙකි. ඔහු ප්‍රධාන මාර්ගයට ප්‍රවේශවනවාත් සමගම අද (29) පෙරවරු 8.00 පමණ මෙම අනතුර සිදුව ඇත. අනතුරින් මියගොස් ඇත්තේ හික්කඩුව ප්‍රදේශයේ පදිංචි 52 හැවිරිදි පුද්ගලයෙකි. සිද්ධිය සම්බන්ධයෙන් එකී වාහනයේ රියදුරු අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=30339", "Category": null, "Parent URL": null}