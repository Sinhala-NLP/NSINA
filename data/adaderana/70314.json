{"Source": "Adaderana", "Timestamp": "March 2, 2017 12:01 pm", "Headline": " වර්තමාන දේශපාලඥයින් පාතාල නායකයින් වගේ වෙලා", "News Content": "මාලඹේ පෞද්ගලික වෛද්‍ය විද්‍යාලයේ මතුව ඇති අර්බුදයට ප්‍රධාන හේතුව දේශපාලන අවශ්‍යතාවයන් අනුව කටයුතු කිරීම බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි.මීගොඩ ප්‍රදේශයේ පැවති ජන හමුවකට එක්වෙමින් බස්නාහිර පළාත් ප්‍රධාන අමාත්‍යවරයා මේ බව සඳහන් කළේය.වර්තමානයේ දේශපාලඥයන් පාතාල නායකයින් ලෙස කටයුතු කිරීම හේතුවෙන් සම්බන්ධීකරණ රැස්වීමක් පවා පවත්වාගෙන යෑමට අපහසු වී ඇති බව ද බස්නාහිර පාළාත් ප්‍රධාන අමාත්‍යවරයා මෙහිදී වැඩිදුරටත් සඳහන් කළේය.මේ අතර මැදවච්චිය ප්‍රදේශයේ පැවති උත්සවයකට එක්වෙමින් පාර්ලිමේන්තු මන්ත්‍රී ෂෙහාන් සේමසිංහ මහතා සඳහන් කළේ පාතාලය යළි හිස ඔසවා ඇති බවයි.", "URL": "https://sinhala.adaderana.lk/news.php?nid=70314", "Category": null, "Parent URL": null}