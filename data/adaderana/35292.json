{"Source": "Adaderana", "Timestamp": "June 27, 2013 01:42 pm", "Headline": "සරත් වීරසේකරගේ ගෝල බාලයින් හය දෙනෙක් පොලිස් මුරපොළේ හිරවෙලා", "News Content": "අම්පාර දිස්ත්‍රීක් පාර්ලිමේන්තු මන්ත්‍රී රියර් අද්මිරාල් සරත් වීරසේකර මහතාගේ කාර්ය මණ්ඩලයේ පිරිසක් මේවන විට දීඝවාපිය ප්‍රදේශයේ ජනතාවගේ ග්‍රහණයට ලක්ව තිබේ. ඓතිහාසික දීඝවාපී රජමහා විහාරයේ වැඩ වාසය කරන පූජ්‍ය මාඔය සොභිත හිමිගේ පිටට තට්ටුවක් දැමූ බව කියන සිදුවීමක් නිසා මන්ත්‍රීවරයාගේ කාර්ය මණ්ඩලයේ 6 දෙනකු පිටව යා නොහැකිව විහාරස්ථානය ආසන්නයේ පොලිස් මුරපොළේ රැඳී සිටින බව අද දෙරණ වාර්තාකරු පවසයි. ගම්වැසියන් මේ වන විට පොලිස් මුරපොළ වටලා සිටින බවත්, මේවන විට අදාළ ස්ථානයේ නොසන්සුන්තාවක් වර්ධනය වී ඇති බවත් අප වාර්තාකරු කියා සිටියි.", "URL": "https://sinhala.adaderana.lk/news.php?nid=35292", "Category": null, "Parent URL": null}