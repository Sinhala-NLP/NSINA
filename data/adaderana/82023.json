{"Source": "Adaderana", "Timestamp": "December 24, 2017 02:15 pm", "Headline": "ඡන්ද පැමිණිලි 23ක් වාර්තා වෙලා", "News Content": "පළාත් පාලන ආයතන ඡන්ද විමසීමට අදාළව මැතිවරණ නීති උල්ලංඝණය කිරීම් හා මැතිවරණ පැමිණිලි 23ක් මේවන විට වාර්තා වි ඇති බව පොලිස් මූලස්ථානය පවසයි. පසුගිය 9 වැනිදා සිට අද පෙරවරු 6 දක්වා කාලය තුළ මෙම සිද්ධීන් වාර්තා වී ඇති බව පොලිස් මූලස්ථානය සඳහන් කළේය. ඊයේ (23) පෙරවරු 6 සිට අද පෙරවරු 6 දක්වා කාලය තුළ මැතිවරණ නීති උල්ලංඝණය කිරීමේ සිද්ධීන් දෙකක් මාතර - තිහගොඩ සහ නොච්චියාගම යන ප්‍රදේශවලින් වාර්තා වී තිබේ. එම කාලය තුළ ගම්පහ - දොරනගොඩ, හම්බන්තොට, බණ්ඩාරවෙල, යක්කල සහ බිබිල යන ප්‍රදේශවලින් මැතිවරණ පැමිණිලි 5ක් ලැබී ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=82023", "Category": null, "Parent URL": null}