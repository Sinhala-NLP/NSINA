{"Source": "Adaderana", "Timestamp": "March 5, 2016 09:11 am", "Headline": "කොට්ටුකල්ලි මුහුදට 2ක් බිලි ", "News Content": "පොතුවිල්, කොට්ටුකල්ලි මුහුදු තීරයේ මසුන් ඇල්ලීමෙහි නිරතවූ ළමුන් දෙදෙනෙකු දියේ ගිළී අතුරුදන්ව තිබේ.පුද්ගලයන් 06 දෙනෙකුගෙන් යුත් කණ්ඩායමක් මෙලෙස මසුන් ඇල්ලීමෙහි නිරත වී ඇති අතර එක් අයෙකු පාදය ලිස්සා මුහුදට වැටීමට යාමේදී අනෙක් පිරිස විසින් ඔහු බේරාගැනීමට උත්සාහ කළ අවස්ථාවේ මෙම අනතුර සිදුව ඇති බව පොලීසිය පවසයි.මෙහිදී රළ පහරට හසුවූ දෙදෙනෙකු අතුරුදන්ව ඇති අතර එක් අයෙකු බේරාගෙන පොතුවිල් රෝහලට ඇතුළත් කර තිබේ.අතුරුදන්ව ඇත්තේ 17 හා 14 හැවිරිදි ළමුන් දෙදෙනෙකි.පොලීසිය, නාවික හමුදාව හා ප්‍රදේශවාසීන් එක්ව අතුරුදන්වූ ළමුන් දෙදෙනා සෙවීමේ කටයුතු සිදුකරයි.", "URL": "https://sinhala.adaderana.lk/news.php?nid=57894", "Category": null, "Parent URL": null}