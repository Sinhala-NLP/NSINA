{"Source": "Adaderana", "Timestamp": "December 11, 2013 05:19 pm", "Headline": "ශ්‍රී ලංකාව මැන්ඩෙලාව උදාහරණයකට ගත යුතුයි ", "News Content": "ශ්‍රී ලංකාව තුළ සංහිදියාව ඇති කිරීම සඳහා දකුණු අප්‍රිකානු හිටපු ජනාධිපති අභාවප්‍රාප්ත නෙල්සන් මැන්ඩෙලා මහතාගෙන් උදාහරණ ගත හැකි බව බ්‍රිතාන්‍ය පවසයි. බ්‍රිතාන්‍ය නියෝජ්‍ය අග්‍රාමාත්‍ය නිකලස් ක්ලෙග් මහතා පවසන්නේ දකුණු අප්‍රිකාව තුළ සංහිදියාව ඇති කිරීම සඳහා මැන්ඩෙලා අනුගමණය කළ ක්‍රියාවලිය ශ්‍රී ලංකාව උදාහරණයට ගත යුතු බවයි. එරට පාර්ලිමේන්තුවේ දී අදහස් දක්වමින් බ්‍රිතාන්‍ය නියෝජ්‍ය අග්‍රාමාත්‍ය නිකලස් ක්ලෙග් මේ බව සඳහන් කර තිබේ. දකුණු අප්‍රිකාවේ පැවති ගැටුම් අවසානයේ සංහිදියාව ඇති කිරීම සඳහා නෙල්සන් මැන්ඩෙලා පියවර රැසක් ගත් බව ඔහු පෙන්වා දෙයි. ශ්‍රී ලංකාවේ සාමය සහ එක්සත් භාවය ඇති කිරීමේ දී නෙල්සන් මැන්ඩෙලා අනුගමනය කිරීම වැදගත් වනු ඇති බව බ්‍රිතාන්‍ය නියෝජ්‍ය අග්‍රාමාත්‍ය නිකලස් ක්ලෙග් ප්‍රකාශ කර ඇත.", "URL": "https://sinhala.adaderana.lk/news.php?nid=39509", "Category": null, "Parent URL": null}