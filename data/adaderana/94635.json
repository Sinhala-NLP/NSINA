{"Source": "Adaderana", "Timestamp": "August 18, 2018 05:20 pm", "Headline": "මෙරට දුම්රිය හරස් මාර්ගවල වසරකට සිදුවන අනතුරු සංඛ්‍යාව 75ක් ", "News Content": "මෙරට දුම්රිය හරස් මාර්ගවල වසරකට දළ වශයෙන් අනතුරු 75ක් පමණ සිදුවන බව ප්‍රවාහන අමාත්‍යාංශය පවසයි. මුහුදුබඩ මාර්ගයේ අනතුරු 19ක්, 2016 වසර තුළ දී සිදුවි ඇති අතර 2017 වසරේ අනතුරු 20ක් වාර්තා වී ඇති බව එම අමාත්‍යාංශය සදහන් කළේය. මේ වසරේ ජුලි මාසය වන විට දුම්රිය හරස් මාර්ගවල අනතුරු 15ක් සිදුව ඇති බව සදහන් වේ. එම අනතුරු අවම කරගැනීමේ අරමුණින් දුම්රිය හරස් මාර්ග ආරක්ෂණ විදුලි සීනූ පද්ධතියක් ඉදිකිරීමට පියවර ගත් බව ප්‍රවාහන අමාත්‍යාංශය වැඩිදුරටත් සදහන් කළේය.", "URL": "https://sinhala.adaderana.lk/news.php?nid=94635", "Category": null, "Parent URL": null}