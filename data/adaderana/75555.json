{"Source": "Adaderana", "Timestamp": "July 23, 2017 09:51 pm", "Headline": " සරසවි සිසුන් 13ට ඇප ලැබෙයි", "News Content": "අධිකරණ නියෝග උල්ලංඝණය කිරීමේ චෝදනා මත අත්අඩංගුවට ගත් වෛද්‍ය සිසුන් 13 දෙනා ඇප මත මුදාහැර තිබේ.ඔවුන් අළුත්කඩේ මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදාහැර ඇති බව පොලිස් මාධ්‍ය ප්‍රකාශක කාර්යාලය පැවසුවේය.ලිප්ටන් වටරවුම ආසන්නයේ රැදී සිටිමින් වෛද්‍ය සිසුන් විරෝධතාවයක නිරත වූ අතර ඔවුන් විසුරුවා හැරීම සඳහා පොලීසිය පියවර ගත්තේය.එහිදී එක් සිසුවියක් සහ සිසුන් 12 දෙනෙකු පොලිස් අත්අඩංගුවට පත් වුණි.පොලීසිය පැවසුවේ ඇප මත මුදාහැරි එම සිසුන්ට ලබන 28 වනදා නැවත අධිකරණයේ පෙනී සිටින ලෙස වැඩබලන මහේස්ත්‍රාත්වරයා නියෝග කළ බවයි.", "URL": "https://sinhala.adaderana.lk/news.php?nid=75555", "Category": null, "Parent URL": null}