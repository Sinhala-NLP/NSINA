{"Source": "Adaderana", "Timestamp": "May 21, 2019 12:40 pm", "Headline": "නායකත්වයේ සාමුහික වගවීමේ දුර්වලතාව පාස්කු ප්‍රහාරයට ප්‍රධාන හේතුවක්-මහාචාර්ය රොහාන් ගුණරත්න", "News Content": "නායකත්වයේ සාමූහික වගවීමේ දුර්වලතාව පාස්කු ප්‍රහාරයට ප්‍රධාන හේතුවක් බව ජාත්‍යන්තර ත්‍රස්තවාදය පිළිබඳ විශේෂඥයෙකු වන මහාචාර්ය රොහාන් ගුණරත්න මහතා පවසයි. ඊයේ(20) කොළඹ පැවති සම්මන්ත්‍රණයකට එක්වෙමින් ඔහු මේ බව සඳහන් කළේය. මෙහිදී අදහස් දැක්වු මහාචාර්ය රොහාන් ගුණරත්න මහතා වැඩිදුරටත් මෙසේ පැවසීය. “සහරාන්ගේ කණ්ඩායම සහ අයි.එස් සංවිධානයට අනුබද්ධ ජාලය ගැන නිරීක්ෂණය කරන්න බැරිවුණේ ඇයි කියන කාරණාව ගැන පැහැදිලි කරන්න මට ඉඩදෙන්න. 2015 දී මේ ආණ්ඩුව බලයට පත්වුණාම මාර්ග බාධක සහ ආරක්ෂක මුරපොළ ඉවත් කළා. ඔවුන්ට එය නොකර ඉන්න තිබුණා.මොකද පුනරුත්ථාපනය කරන ලද ත්‍රස්තවාදීන් 11,500ක් මේ රටේ ඉන්නවා ඒ නිසා ආරක්ෂක සහ බුද්ධි අංශ ශක්තිමත්ව තබා ගැනීම අවශ්‍යයි. සෑම ගමක් නගරයක් මාර්ගයක් ආවරණය වන පරිදි බුද්ධි අංශ ජාලයක් තිබුණා. නමුත් ඒ ආරක්ෂක සහ බුද්ධි අංශ අඩපණ කළා.ඊළඟට කරුණ ආරක්ෂක අංශ නිලධාරීන්ට බැරැක්කවලට යන්න කිව්වා. එය විශාල අත්වැරැද්දක්.ජනතාව සහ ආරක්ෂක අංශ අතර සම්බන්ධතාව රට ආරක්ෂා කරනවා. නමුත් සාමාන්‍ය ජනතාව අතර එය බිඳවැටුණා. ඇතැම් විට බටහිර රටවලට සහ සුළු ජාතික දේශපාලන පක්ෂ වල උවමනාව එය වෙන්න ඇ.ටී.එන්.එකට අවශ්‍ය වුණේ මොකක්ද? මේවා අත්වැරදීම් කවදාවත් නොකර ඉන්න තිබුණු.සහරාන්ගේ කණ්ඩායම ගැන ලොකු අවබෝධයක් දක්ෂ සහ පළපුරුදු තිබුණු මුස්ලිම් ජාතික හමුදා නිලධාරියෙක් විදෙස් ගත කළා.5000 ක් පමණ ඉන්න බුද්ධි අංශ ජාලය අකර්මණ්‍ය කළා. රටේ ආරක්ෂාව වෙනුවෙන් කටයුතු කළ පරිසේ සතු නොබිඳිය හැකි ශක්තිය බිඳදැමුණා.එය සාමුහික වගකීමේ දුර්වලතාවයක්. නිරන්තරයෙන් ජාතික ආරක්ෂාවේදී ඔබට බුද්ධි අංශ ගොඩනගන්න සිදුවෙනවා. අනිත් අයට සිද්ධ වෙනවා ඒ බුද්ධි අංශ තොරතුරු මත වැඩ කරන්න එසේ වැඩ නොකිරීම අපරාධයක් .පාස්කු ඉරිදා ප්‍රහාර සිදුවීම බුද්ධි අංශ වල දුර්වලතාවක් නොවෙයි. ඒක ක්‍රියාත්මක වීම පිළිබඳ ප්‍රශ්නයක්. දේශපාලකයෝජාතික ආරක්ෂාව එක්ක සෙල්ලම් කළා මට ඇත්ත කියන්න සිදුවෙනවා.“", "URL": "https://sinhala.adaderana.lk/news.php?nid=110358", "Category": null, "Parent URL": null}