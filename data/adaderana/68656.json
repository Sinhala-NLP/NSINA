{"Source": "Adaderana", "Timestamp": "January 27, 2017 08:45 am", "Headline": "ජය එමිරේට්ස් කණ්ඩායමටයි", "News Content": "හොංකොං රාජ්‍යය සමඟ පැවති තුන්වන එක්දින ක්‍රිකට් තරඟයෙන් කඩුලු 06ක ජයක් හිමිකර ගැනීමට එක්සත් අරාබි එමිරේට්ස් කණ්ඩායම සමත්වී තිබේ.තරඟයේ කාසියේ වාසිය දිනූ එමිරේට්ස් කණ්ඩායම ප්‍රථමයෙන් පන්දුවට පහරදීමේ අවස්ථාව හොංකොං කණ්ඩායමට ලබා දී ඇත.පන්දුවාර 48යි පන්දු 05කදී හොංකොං කණ්ඩායමට සියලු දෙනා දැවී ලබාගත හැකි වූයේ ලකුණු 174ක් පමණයි.නිසාකට් ඛාන් ලකුණු 93යි.කැමරන් මැක්කොස්ලාන් ලකුණු 27යි.පන්දු යැවීමේදී එමිරේට්ස් කණ්ඩායම වෙනුවෙන් ඉම්රාන් හයිඩර් කඩුලු 04ක් දවා ගෙන ඇත.පිළිතුරු ඉනිම ක්‍රිඩා කළ එමිරේට්ස් කණ්ඩායම පන්දුවාර 38යි එක් පන්දුවකදී කඩුලු 04ක් දැවී ලකුණු 175ක් ලබා ගනිමින් තරඟයේ ජය වාර්තා කළේය.ෂෙයාර්මන් අන්වාර් ලකුණු 50යි.රොහාන් මුස්තාෆා ලකුණු 42යි.", "URL": "https://sinhala.adaderana.lk/news.php?nid=68656", "Category": null, "Parent URL": null}