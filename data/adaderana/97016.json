{"Source": "Adaderana", "Timestamp": "October 1, 2018 10:06 pm", "Headline": "CCTV කැමරාවල උදව්වෙන් මාර්ග අනතුරු නවතී ද?", "News Content": "දිනෙන් දින ඉහළ යන මාර්ග අනතුරු අවම කිරීමට නම් යල් පැනගිය නීති වෙනුවට නව නීති රාමු සකස්කර ක්‍රියාත්මක කල යුතු බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි. අමාත්‍ය නිමල් සිරිපාලද සිල්වා මහතා මේ බව ප්‍රකාශ කලේ අද (01) පෙරවරුවේදි ප්‍රවාහන හා සිවිල් ගුවන්සේවා අමාත්‍යාංශ ශ්‍රණාගාරයේ පැවති හඳුනා නොගත් වාහනවලින් අනතුරට පත් වූවන් වෙනුවෙන් වන්දි මුදල් ප්‍රධානය කිරිමේ අවස්ථාවකදීය. මෙහිදි මරණයට පත්වුවන් 06 වෙනුවෙන් ඔවුන්ගේ පවුලේ ඥාතීන් වෙත රුපියල් දෙලක්ෂය බැගින් රු. ලක්ෂ 12ක මුදලක් පිරිනමා ඇත. තුවාල සිදු වුවන් 06 දෙනෙකු වෙනුවෙන් රු ලක්ෂය බැගින් රු. ලක්ෂ 06ක දී මෙහිදි ඔවුන් වෙත පිරි නමා ති‍බේ. මෙම අවස්ථාවේදි අදහස් දැක්වු අමාත්‍ය නිමල් සිරිපාල ද සිල්වා මහතා ප්‍රකාශ කර සිටියේය. විශේෂයෙන් මාර්ග අනතුරු අවම කිරිමට නම් නීතිය දැඩි කල යුතු බවත්, වැඩි වශයෙන් අනතුරු සිදුවන ස්ථාන හඳුනා ගෙන CCTV කැමරා සවිකර ගෙන අනතුරු සිදුවන ආකාරය හා අනතුරු සිදුකර පලායන රියදුරන් හඳුනාගෙන නීතිය ක්‍රියාත්මක කල යුතු බව තමාගේ අදහස බවද, අමාත්‍යවරයා අවධාරණය කළේය. මාර්ග නීති කඩකරන්නන් සඳහා වැඩි දඩ මුදලක් ගෙවීමට නීතියක් ගෙනා බවත්, ඒ වෙලාවෙදි ඇතැම් අය විරුද්ධ වීම එම නිසා මිනිස්සුන්ගේ ආකල්ප වෙනස් වීමත් මාර්ග අනතුරු අවම කිරිමට හේතුවන බවද අමාත්‍යවරයා පැවසීය. එමෙන්ම පදිකයන්ද මාර්ග නීති අනුගමනය කිරිමටත්,මාර්ගයේ ගමන් කිරිමේදි විනය පවත්වාගත යුතු බවද අමාත්‍යවරයා ප්‍රකාශ කල අතර, ජංගම දුරකථන භාවිතා කරමින් මාර්ගය හරහා ගමන් කිරිමත්,රිය පැදවීමත් නිසා වැඩි මාර්ග අනතුරු සංඛ්‍යාවක් සිදුවන බවද අමාත්‍යවරයා මෙහිදි පැවසීය. මාර්ග ආරක්ෂාව පිළිබද ජාතික සභාවේ සභාපති වෛද්‍ය සිසිර කෝදාගොඩ මහතාද මෙහිදි අදහස් දැක්විය. මෙම අවස්ථාවට අමාත්‍යාංශ ලේකම් ජී.එස්. විතානගේ අතිරේක ලේකම් ආර්.එම්.එස්.පී.රත්නායක යන මහත්වරුන්ද සහභාගී විය.", "URL": "https://sinhala.adaderana.lk/news.php?nid=97016", "Category": null, "Parent URL": null}