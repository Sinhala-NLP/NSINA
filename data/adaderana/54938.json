{"Source": "Adaderana", "Timestamp": "November 7, 2015 10:01 am", "Headline": "කැලණි හා බොල්ගොඩ ගංගාවලට කසළ දැමූ 4ක් දැලේ ", "News Content": "කැලණි ගඟ හා බොල්ගොඩ ගඟට කැළි කසළ දැමූ පුද්ගලයින් තිදෙනෙකු හා කාන්තාවක අත්අඩංගුවට ගෙන තිබේ.පොලිස් නාවික කොට්ඨාශයේ නිලධාරීන් කණ්ඩායම් කිහිපයක් විසින් කැලණි ගඟට හා බොල්ගොඩ ගඟට කසළ දමන්නන් සම්බන්ධයෙන් සිදුකළ වැටලීමක් මඟින් මෙම පිරිස අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරුවන් හා සැකකාරිය හැඳල හා කොරළවැල්ල යන ප්‍රදේශ වල පදිංචිකරුවන් බව පොලීසිය පැවසුවේය.ඔවුන් වත්තල හා මොරටුව මහේස්ත්‍රාත් අධිකරණ වෙත ඉදිරිපත් කර ඇති අතර මොරටුමුල්ල හා වත්තල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54938", "Category": null, "Parent URL": null}