{"Source": "Adaderana", "Timestamp": "May 9, 2019 05:01 pm", "Headline": "අධිකරණයට ගිය දෙමෝදර රෝහල යළි විවෘතයි", "News Content": "බදුල්ල, දෙමෝදර රෝහල මාසයකට පසුව විවෘත කර සාමාන්‍ය පරිදි සේවාවන් සිදු කරන බව අද දෙරණට වාර්තා විය. යටත් විජිත සමයේ සිට දෙමෝදර රෝහල අසලින් ගමේ සහ වතුකරයේ ජනයා භාවිතා කළ කුඩා මාර්ගය අවහිර කර සිමෙන්ති කණුවක් සවිකිරීමට රෝහල් බලධාරින් පියවර ගැනීම නිසා දෙපාර්ශය අතර ඇතිවු ගැටුම දුරදිග යෑමෙන් රෝහල පසුගිය දා වසා දැමීමට බලධාරීන් පියවර ගත්තේය. තමන්ට ආරක්ෂාවක් නැතැයි පවසමින් රෝහල් බලධාරින් විසින් මෙම පියවර අනුගමනය කළේය. රෝහල වසා දැමීම නිසා රෝගින් දැඩි අපහසුතාවට පත්ව ඇතැයි පවසමින් ජනතාව දෙමෝදර මංසන්ධියේ දී උද්ගෝෂණයක ද නියැලිනි. රෝහල වසා දැමීමට විරුද්ධව එය විවෘත කරන ලෙසට ඉල්ලා සිංහල ,දෙමළ ,මුස්ලිම් ගම්වැසියන් පිරිසක් විසින් බදුල්ල මහාධිකරණයට ඉදරිපත් කර ඇති රිට් ආඥා අයැදුමක් ඉදිරිපත් කරනු ලැබීය. එය සලකා බැලීමට මහාධිකරණ විනිසුරුවරයා මහජනයා පීඩාවට පත් නොකර රෝහල විවෘත කර ලෙස ඉල්ලා සිටියේය. ඌව මහ ඇමතිවරයා, ඌව සෞඛ්‍ය ඇමතිවරයා , රජයේ වෛද්‍ය නිලධාරින්ගේ සංගමයේ බදුල්ල ශාඛා ලේකම්වරයා , බදුල්ල ප්‍රාදේශීය සේඛ්‍ය සේවා අධ්‍යක්ෂිකාව මෙහි වගඋත්තරකරුවන් වී සිටිති. අදට මාසයයි දවස් 5කට පසු රෝහල විවෘත කර සේවාවන් ක්‍රියාත්මක කිරීම ගැන ගම්වැසියන් තම සතුට පළ කර සිටියේය.", "URL": "https://sinhala.adaderana.lk/news.php?nid=109623", "Category": null, "Parent URL": null}