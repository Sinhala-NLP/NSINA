{"Source": "Adaderana", "Timestamp": "September 28, 2013 10:09 am", "Headline": "රට පිස්තෝලයක් උණ්ඩ 7ක් සමග 2ක් මාට්ටු", "News Content": "විදේශිය රටක නිෂ්පාදිත පිස්තෝලයක් සහ එම උණ්ඩ 7 ක් ළඟ තබා ගැනීමේ චෝදනා මත පුද්ගලයින් දෙදෙනෙකු මීටියාගොඩ, අලුත්වල ප්‍රදේශයේදී අත්අඩංගුවට ගෙන තිබේ. සැකකරුවන් වයස අවුරුදු 29 ක් 35 ක් වූ මීටියාගොඩ සහ අලුත්වල යන ප්‍රදේශවල පදිංචිකරුවන් වේ. මේ අතර මිද්දෙනිය, දබේතලාව ප්‍රදේශයේ පදිංචිකරුවෙකු ද විදේශිය රටක නිෂ්පාදිත ගිනි අවියක් සමඟ තංගල්ල පොලිසිය විසින් අත්අඩංගුවට ගෙන ඇත. සැකකරුවන් ඇල්පිටිය සහ වලස්මුල්ල මහේස්ත්‍රාත් අධිකරණ වෙත ඉදිරිපත් කිරිමට නියමිතය. මේ අතර හික්කඩුව නගරයේදී ගිනි අවියක් සමඟ අත්අඩංගුවට ගත් සැකකරු රැදවුම් නියෝග මත රඳවා ප්‍රශ්න කිරීමට ගාල්ල මහේස්ත්‍රාත් අධිකරණය හික්කඩුව පොලිසියට අවසර ලබාදී තිබෙනවා.", "URL": "https://sinhala.adaderana.lk/news.php?nid=37758", "Category": null, "Parent URL": null}