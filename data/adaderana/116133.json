{"Source": "Adaderana", "Timestamp": "August 9, 2019 08:59 am", "Headline": "මෙවර පොදු අපේක්ෂකයා එජාපයෙන්-ඉරාන්", "News Content": "එක්සත් ජාතික පක්ෂය තුළ සෑම විටම ප්‍රජාතන්ත්‍රවාදය ක්‍රියාත්මක වන බව රාජ්‍ය අමාත්‍ය ඉරාන් වික්‍රමරත්න මහතා පවසයි. මොරටුවේ දී මාධ්‍යවෙත අදහස් දක්වමින් රාජ්‍ය අමාත්‍යවරයා මේ බව සඳහන් කළේය. එක්සත් ජාතික පක්ෂය තුළ ප්‍රජාතන්ත්‍රවාදය ස්ථාපිත කිරීමට ක්‍රමවේදයක් ඇති බව ඔහු ප්‍රකාශ කළේය. ඒ අනුව අපේක්ෂකයාව තෝරාපත්කර ගැනීම සිදුවන්නේ පක්ෂයේ කෘත්‍යාධිකරණ මණ්ඩලය හා පාර්ලිමේන්තු මන්ත්‍රීවරු එක්ව බවත් ළඟදීම එජාප අපේක්ෂකයා බහුතර ඡන්දයෙන් තෝරා ගන්නා බවත් ඉරාන් වික්‍රමරත්න මහතා පැවසීය. මෙවරත් පොදු අපේක්ෂකයෙක් ඉදිරිපත් කරන අතර ඒ එක්සත් ජාතික පක්ෂයෙන් පමණක් බවත් එය කිසිවෙකුට වෙනස් කළ නොහැකි බවත් ඒ මහතා වැඩිදුරටත් ප්‍රකාශ කර සිටියේය.", "URL": "https://sinhala.adaderana.lk/news.php?nid=116133", "Category": null, "Parent URL": null}