{"Source": "Adaderana", "Timestamp": "December 14, 2013 05:20 pm", "Headline": "කංසා හේනට ගිනි තියලා", "News Content": "තණමල්විල මහවැව ප්‍රදේශයේ දී නීති විරෝධී ලෙස වගා කර තිබු කංසා හේනක් පොලිස් විශේෂ කාර්ය බලකා නිලධාරීන් කණ්ඩායමක් විසින් ගිනි තබා විනාශ කොට තිබේ. කංසා හේනේ තිබී අඩි 06ක් පමණ උසට වැඩුණු ගංජා පැළ 2500 ක් පමණ විනාශ කර ඇති බව සඳහන්ය. ගංජා හේන පවත්වාගෙන ගිය පුද්ගලයින් මෙතෙක් අත්අඩංගුවට ගෙන නොමැති අතර තණමල්විල පොලිස් ස්ථානය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39595", "Category": null, "Parent URL": null}