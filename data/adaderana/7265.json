{"Source": "Adaderana", "Timestamp": "March 14, 2010 04:52 pm", "Headline": "ආයුර්වේද ඖෂධ ජපානයට යැවීමේ ව්‍යාපෘතියක්", "News Content": "දේශීය අයුර්වේද ඖෂධ ජපානය වෙත අපනයනය කිරීමේ ව්‍යාපෘතියක් ආරම්භ කර තිබේ. ව්‍යවසාය සංවර්ධන හා අයෝජන ප්‍රවර්ධන අමාත්‍ය අනුර ප්‍රියදර්ශන යාපා මහතා විසින් මේ යටතේ ඖෂධ නිෂ්පාදන කම්හලක් ඉදිකිරීම සඳහා අද අනුමැතිය ලබා දී ඇත. ඒ අනුව මහනුවර හුන්නස්ගිරිය ප්‍රදේශයේ අදාල කම්හල පිහිටුවනු ඇති බව සඳහන් වේ. මේ සඳහා ජපානයේ පෞද්ගලික සමාගමක් විසින් රුපියල් මිලියන 620ක මුදලක් අයෝජනය කර ඇති අතර මෙමගින් සෘජු රැකියා 500 ක් පමණ ලබාදීමට අපේක්ෂා කෙරේ.", "URL": "https://sinhala.adaderana.lk/news.php?nid=7265", "Category": null, "Parent URL": null}