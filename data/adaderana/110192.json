{"Source": "Adaderana", "Timestamp": "May 18, 2019 11:01 am", "Headline": "ඉන්දුනීසියාවට භූ කම්පනයක්", "News Content": "ඉන්දුනිසියාවේ ජාවා ප්‍රදේශයේ භූ කම්පනයක් හට ගෙන ඇත. රිච්ටර් මාපකයේ ඒකකයේ 5.6ක් ලෙස එහි ප්‍රබලත්වය සටහන්ව ඇති බව විදෙස් මාධ්‍ය වාර්තා කළේය. භූ කම්පනයෙන් පසු පසුකම්පන කිහිපයක් ද වාර්තා වී ඇත. කෙසේවෙතත් සිදුවු ජීවිත හෝ දේපල හානි සම්බන්ධයෙන් මේ වන තෙක් වාර්තා වී නැත. ඉන්දුනීසියාවට භූ කම්පන සහ ඒ හේතුවෙන් හටගන්නා සුනාමි තත්වයන්ට නිරන්තරයෙන් මුහුණ දීමට සිදුවෙයි. 2004 වසරේදී සුමාත්‍රා දුපත් ආශ්‍රිතව ඒකක 9.1ලෙස වාර්තා වු භු කම්පනයෙන් සුනාමි තත්ත්වයක් හටගත් අතර ආසියානු රටවල් කිහිපයකට ද එහි බලපෑම් එල්ල වුණි.", "URL": "https://sinhala.adaderana.lk/news.php?nid=110192", "Category": null, "Parent URL": null}