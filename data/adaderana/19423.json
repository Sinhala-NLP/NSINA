{"Source": "Adaderana", "Timestamp": "October 18, 2011 08:24 am", "Headline": "වැටුප් වැඩි නොකිරීමට එරෙහිව අත්සන් ලබාගැනීමේ වැඩපිළිවෙළක්", "News Content": "රාජ්‍ය අංශයේ සහ පෞද්ගලික අංශයේ සේවකයින්ගේ වැටුප් වැඩි නොකිරීමට විරෝධය පළකරමින් වෘත්තිය සමිති නායකයින්ගේ අත්සන් ලබාගැනීමේ වැඩපිළිවෙළක් ක්‍රියාත්මක කිරීමට ජාතික වෘත්තීය සමිති මධ්‍යස්ථානය තීරණය කර තිබේ. වැඩබිම් මට්ටමින් අද(18) දිනයේ සිට මෙම වැඩසටහන ආරම්භ කරන බව ජාතික වෘත්තීය සමිති මධ්‍යස්ථානයේ මෙහෙයුම් කමිටු සාමාජික වසන්ත සමරසිංහ මහතා ප්‍රකාශ කළේය. වැඩ කරන ජනතාවගේ වැටුප් වැඩි කරන ලෙස රජයට බලකිරීම සඳහා දැවැන්ත විරෝධතාවයකට සූදානම් බව වසන්ත සමරසිංහ මහතා පවසයි.", "URL": "https://sinhala.adaderana.lk/news.php?nid=19423", "Category": null, "Parent URL": null}