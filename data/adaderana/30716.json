{"Source": "Adaderana", "Timestamp": "January 13, 2013 09:17 am", "Headline": "ගයි සමුගනියි", "News Content": "ශ්‍රී ලංකා ක්‍රිකට් කණ්ඩායමේ හිටපු කඩුලු රකින ක්‍රීඩකයෙකු වූ ගයි ද අල්විස් මහතා අභාවප්‍රාප්ත වී තිබේ. 1983 වසරේ සිට 1988 දක්වා ශ්‍රී ලංකා ජාතික ක්‍රිකට් කණ්ඩායම නියෝජනය කළ ගයි ද අල්විස් කඩුලු රකින්නෙකු ලෙස මෙන්ම පිතිකරුවෙකු ලෙස ද දක්ෂතා අතරට පැමිණි ක්‍රීඩකයෙකි. ඔහු ටෙස්ට් තරග 11ට සහ එක්දින තරග 31ට ශ්‍රී ලංකාව වෙනුවෙන් ක්‍රීඩා කර ඇත. දකුණත් පිතිකරුවෙකු වු ගයි ද අල්විස් එස්.එස්.සී. ක්‍රීඩා සමාජය නියෝජනය කරමින් ජාතික කණ්ඩායමට පිවිස තිබේ. එසේම ඔහු ශ්‍රී ලංකා ක්‍රිකට් තේරීම් කමිටුවේ සභාපතිවරයා ලෙස ද කටයුතු කර ඇත. 1960 වසරේ පෙබරවාරි මස 15 වැනිදා උපත ලද ගයි ද අල්විස් මියයන විට 52 හැවිරිදි වියේ පසුවිය.", "URL": "https://sinhala.adaderana.lk/news.php?nid=30716", "Category": null, "Parent URL": null}