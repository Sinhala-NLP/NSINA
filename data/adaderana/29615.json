{"Source": "Adaderana", "Timestamp": "November 30, 2012 04:05 pm", "Headline": "  සමාජ වගකීම් මැනවින් ඉටුකළ රක්ෂණකරු ලෙස ජනශක්ති සම්මානයෙන් පිදුම් ලබයි", "News Content": "ඡායා රූ - ග‍්‍රාමීය මලල කී‍්‍රඩක කී‍්‍රඩිකාවන් වෙනුවෙන් අනුග‍්‍රාහකත්වය සැපයීමේ වැඩසටහන වෙනුවෙන් හිමි වූ සම්මාන සහතික පත‍්‍රය සමග එම අවස්ථාවට සහභාගි වූ ජනශක්ති ඉන්ෂුවරන්ස්හි අලෙවි සහකාර සාමාන්‍යාධිකාරී රවි බල්රාජ්, මූල්‍ය හා සැලසුම් අංශයේ සාමාන්‍යාධිකාරී බර්ට්ල් පින්ටො ජයවර්ධන, ප‍්‍රසන්න විග්නරාජ්, සුජිත් පෙරේරා, දුලාරී ලෙව්කේ බණ්ඩාර, සශිනි කිරිඇල්ල බණ්ඩාර හා හරිනි අල්විස් මල්ලිකාරච්චි යන මහත්ම මහත්මීන් ද ඡායාරූපයේ දැක්වේ. ග‍්‍රාමීය මලල කී‍්‍රඩකයින් වෙනුවෙන් සිදුකරන සේවාව, ආයතනික සමාජ සත්කාරක සේවා තිළිණ ප‍්‍රදානෝත්සවයේදී ගෞරවයට පාත‍්‍රවෙයි. මෙරට රක්ෂණ ක්ෂේත‍්‍රයේ කීර්තිමත් නාමයක් දිනා සිටින ජනශක්ති ඉන්ෂුවරන්ස්, සිය පාරිභෝගිකයාට විශිෂ්ට සේවාවක් සපයමින් ඉටුකළ සමාජ සත්කාරක සේවාවන් වෙනුවෙන් ආයතනික සමාජ සත්කාරක තිළිණ ප‍්‍රදානෝත්සවයේදී සම්මානයෙන් පිදුම් ලැබුවේය. පසුගියදා නිමාවට පත්වූ, වාණිජ මණ්ඩලය විසින් සංවිධානය කරනු ලද එම සම්මාන උළෙලේදී ජනශක්ති ඉන්ෂුවරන්ස් මෙලෙසින් \"Best Corporate Citizen\" සම්මානයෙන් පිදුම් ලැබීය. ජනතාවට සුවිශේෂි මෙහෙවරක් ඉටුකරමින් සමාජයට, සිය පාරිභෝගිකයින්ට හා සේවකයින් වෙනුවෙන් සමාජ, ආර්ථික හා ආචාර ධර්ම කි‍්‍රයාවට නැංවීම වෙනුවෙන් එම සම්මාන රාතී‍්‍රයේදී සම්මානයෙන් පිදුම් ලැබූ එකම රක්ෂණ ආයතනය, ජනශක්ති ඉන්ෂුවරන්ස් සමාගම වීමද විශේෂත්වයක් විය. ‘‘ආයතනික වගකීම යනු සෑම දිනකම අපගේ ව්‍යාපාර කටයුතුවල පූර්ණ කොටසක්’’ යන්න ජනශක්ති රක්ෂණ සමාගමේ කළමනාකාර අධ්‍යක්ෂ ප‍්‍රකාශ් ෂාෆ්ටර් මහතාගේ අදහසයි. ‘‘ සම්මානයට පාත‍්‍ර වූ මලල කී‍්‍රඩක කී‍්‍රඩිකාවන් වෙනුවෙන් කි‍්‍රයාත්මක, අපගේ සමාජ සත්කාරක සේවාව ඔස්සේ අප වසර ගණනක සිට විවිධ දුෂ්කරතාවලට මුහුණ පා සිටින කී‍්‍රඩක කී‍්‍රඩිකාවන්ගේ දක්ෂතා වැඩිදියුණු කරගැනීමට අවශ්‍ය දායකත්වය ලබාදීමට කටයුතු කළා. එය සමාජය වෙත අපගේ වගකීම් ඉටුකිරීම සහ ඒ සඳහා ඇති කැපවීම වෙනුවෙන් ඉටුකරන සේවයක් ලෙස අප දකිනවා’’ යැයි ජනශක්ති සමාජ සත්කාරක සේවා කටයුතු සඳහා මූලිකත්වය ගෙන කි‍්‍රයාකරන සමාගමේ මූල්‍ය හා සැලසුම් සාමාන්‍යාධිකාරී බර්ට්ල් පින්ටො ජයවර්ධන මහතා ප‍්‍රකාශ කළේය. කී‍්‍රඩාව තුළින් හිමිවන ශක්තිය, හික්මීම, සාධාරණත්වය, සමානාත්මතාවය, වැනි වටිනා ගුණාංග පුහුණුවීම තුළින් අත්වන යහපත් ප‍්‍රතිඵල පිළිබඳවද ඒ මහතා කරුණු පැහැදිළි කරන ලදී. ජනශක්ති ඉන්ෂුවරන්ස් සිය ආයතනික සමාජ සත්කාරක සේවාවන් ඔස්සේ කී‍්‍රඩාවේ දියුණුව පිළිබඳව සුවිශේෂි අවධානය යොමු කරමින් කි‍්‍රකට්, මලල කී‍්‍රඩා, හොකී, ස්කොෂ්, බැඩ්මින්ටන් හා ඔරු පැදීම වැනි කී‍්‍රඩා අංශවල කී‍්‍රඩක කී‍්‍රඩිකාවන් වෙනුවෙන් අවශ්‍ය සහයෝගය ලබාදීමට නිරතුරුවම කටයුතු කරන ලදී. ආර්ථිකමය වශයෙන් දුෂ්කරතාවලට මුහුණ පා සිටින ග‍්‍රාමීය දක්ෂ කී‍්‍රඩක කී‍්‍රඩිකාවන් වෙනුවෙන් අවශ්‍ය දායකත්වය ලබාදෙමින් ඔවුන් ජාතික මට්ටමේ මෙන්ම ජාත්‍යන්තර වශයෙන් කී‍්‍රඩා තරු බවට පත් කිරීමට ජනශක්ති රක්ෂණ සමාගම සැමවිටම ක‍්‍රියා කළේය. සමාගම විසින් ‘‘ජාතික සම්පත්’’ ලෙස හඳුන්වාදෙන එම කී‍්‍රඩාතරු අතරින් ඇතැම් කී‍්‍රඩක කී‍්‍රඩිකාවන් මේ වනවිට ජාතික හා ජාත්‍යන්තර වාර්තා සඳහා උරුකම් කියනු ලබයි. ‘‘ග‍්‍රාමීය පාසල් මලල කී‍්‍රඩක කී‍්‍රඩිකාවන් සඳහා අනුග‍්‍රාහකත්වය’’ යන වැඩපිළිවෙළ යටතේ ආර්ථික වශයෙන් දුෂ්කරතාවලට මුහුණ පා සිටින දක්ෂතාවලින් පිරිපුන් තෝරාගත් මලල කී‍්‍රඩක කී‍්‍රඩිකාවන් වෙනුවෙන් ආයතනය විසින් අනුග‍්‍රාහකත්වය සපයන අතර මේ වනවිට කී‍්‍රඩක කී‍්‍රඩිකාවන් 14 දෙනෙකු එම ප‍්‍රතිලාභ අත්විදිමින් සිටියි. එම පිරිස සඳහා මාසික දීමනාවක් මෙන්ම ජාතික හෝ ජාත්‍යන්තර මට්ටමේ තරග සඳහා සහභාගිවීමට ඇති බාධක ඉවත් කරමින් අවශ්‍ය අනුග‍්‍රාහකත්වය සැපයීමට ජනශක්ති ඉන්ෂුවරන්ස් කටයුතු කරමින් සිටියි. ජනශක්ති රක්ෂණ සමාගම මහමග අනතුරුවලින් ආරක්ෂාවීම පිළිබඳ දැනුවත් කිරීමේ පුරෝගාමීන් ලෙස කටයුතු කරන අතරම රෝහල් පිළිසකර කිරීම, වෛද්‍ය කඳවුරු පැවැත්වීම හා රෝග නිවාරණ වැඩසටහන් තුළින් සමාජ ආරක්ෂාව වෙනුවෙන් සිය කැපවීම පෙන්නුම් කර තිබේ. මෙරට රථවාහන රක්ෂණ ක්ෂේත‍්‍රයේ දැවැන්තයින් අතර තුන්වැනි විශාලතම රක්ෂණ සමාගම ලෙස නම් දරා සිටින ජනශක්ති ඉන්ෂුවරන්ස් පුළුල් පරාසයක් ඔස්සේ ජීවිත හා සෞඛ්‍ය රක්ෂණ අවශ්‍යතා වෙනුවෙන් අද්විතීය මෙහෙවරක් ඉටුකරනු ලබයි. රක්ෂණ ක්ෂේත‍්‍රයේ වසර 60 අත්දැකීම්වලින් පිරිපුන් චන්ද්‍රා ෂාෆ්ටර් මහතා විසින් ආරම්භ කළ ජනශක්ති ඉන්ෂුවරන්ස් දශක දෙකකට ආසන්න ඉතිහාසයකට උරුමකම් කියනු ලබමින් ශී‍්‍ර ලංකාවේ රක්ෂණ ක්ෂේත‍්‍රය තුළ සීඝ‍්‍ර වර්ධනයකට උරුමකම් කියනු ලබයි. රක්ෂණ ක්ෂේත‍්‍රයට ඉටුකළ මෙහෙය වෙනුවෙන් චන්ද්‍රා ෂාෆටර් මහතා ජීවිත කාලය පුරා කළ සේවාව වෙනුවෙන් පිරිනමන සුවිශේෂ ආසියානු සම්මානයෙන්ද පිදුම් ලැබීය.", "URL": "https://sinhala.adaderana.lk/news.php?nid=29615", "Category": null, "Parent URL": null}