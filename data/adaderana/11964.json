{"Source": "Adaderana", "Timestamp": "November 6, 2010 09:07 am", "Headline": "ඉන්දු -නවසීලන්ත ටෙස්ට් ගැටුමේ තෙවන දිනය අදයි", "News Content": "ඉන්දියාව හා නවසීලන්තය අතර පැවැත්වෙන ප්‍රථම ටෙස්ට් තරගයේ තුන්වන දිනය අදය. සිය ප්‍රථම ඉනිම සඳහා පන්දුවට පහර දෙමින් සිටින නවසීලන්ත කණ්ඩායම ඊයේ(05) දිනය නිමා වන විට කඩුලු දෙකක් දැවී ලකුණු 69ක් ලබා ගනු ලැබීය. බ්‍රෙන්ඩන් මැකලම් නොදැවී ලකුණු 38ක් ද රොස් ටේලර් නොදැවී ලකුණු 18 ක් ද ලබා ක්‍රීඩා කරයි. තරගයේ කාසියේ වාසිය දිනා ගත් ඉන්දීය කණ්ඩායම ප්‍රථමයෙන් පන්දුවට පහර දීමට තීරණය කරනු ලැබීය. ඒ අනුව එම කණ්ඩායම සිය ප්‍රථම ඉනිම සඳහා ලකුණු 487ක් ලබා ගනු ලැබීය. විරේන්ද්‍ර ශෙවාග් ලකුණු 177ක් ද, රාහුල් ඩ්‍රාවිඩ් ලකුණු 104ක් සහ හර්බජාන් සිං ලකුණු 69ක් ද රැස් කළහ. පන්දු යැවීමේ දී නවසීලන්ත කණ්ඩායම වෙනුවෙන් ඩැනියෙල් විටෝරි කඩුළු 4ක් ද, ජීතම් පටෙල් කඩුළු 3ක් ද දවා ගැනීමට සමත්විය.", "URL": "https://sinhala.adaderana.lk/news.php?nid=11964", "Category": null, "Parent URL": null}