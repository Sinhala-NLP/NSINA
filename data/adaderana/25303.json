{"Source": "Adaderana", "Timestamp": "June 25, 2012 12:56 pm", "Headline": "කාන්තා මානව හිමිකම් පිළිබඳ සාකච්ඡාව අදයි", "News Content": "එක්සත් ජාතීන්ගේ මානව හිමිකම් පිළිබඳ කවුන්සිලයේ 20 වැනි සැසිවාරය යටතේ කාන්තා මානව හිමිකම් පිළිබඳ අද (25) සාකච්ඡාවට ගැනීමට නියමිතය. පසුගිය 18 වැනිදා ආරම්භවුණු එම සැසිවාරය ලබන 6 වැනි දින දක්වා විවිධ ක්ෂේත්‍රයන්ට අදාළ මානව හිමිකම් සම්බන්ධයෙන් සාකච්ඡා සිදුකෙරෙනු ඇත. ශ්‍රී ලංකාව නියෝජනය කරමින් විදේශ කටයුතු අමාත්‍යාංශයේ ලේකම්වරයා ඇතුළු නියෝජිත පිරිසක් එම සැසිවාරය සඳහා සහභාගීව සිටිති. මේ අතර එක්සත් ජාතීන්ගේ සංවිධානය විසින් පැවැත්වීමට නියමිත මානව හිමිකම් පිළිබඳ ප්‍රධාන විමර්ශනය ද ඔක්තෝම්බර් සහ නොවැම්බර් මාසවල දී ජිනිවාහීදී පැවැත්වීමට නියමිතය. ශ්‍රී ලංකාව ඇතුළු රටවල් කිහිපයක් සම්බන්ධයෙන් එම විමර්ශනය පැවැත්වෙයි.", "URL": "https://sinhala.adaderana.lk/news.php?nid=25303", "Category": null, "Parent URL": null}