{"Source": "Adaderana", "Timestamp": "August 20, 2017 12:15 pm", "Headline": " මියන්මාරයෙන් ජනපතිට තෑග්ගක්", "News Content": "මියන්මාර රජයෙන් ජනාධිපතිවරයාට ලැබුණු ඇත් පැටවෙකු දළදා මාලිගාවට පරිත්‍යාග කිරීම සඳහා නියමිතව තිබේ.මියන්මාරයේ සිට පසුගිය 18වනදා ත්‍රිකුණාමලය වරායෙන් මෙරටට රැගෙන ආ එම ඇත් පැටවා මේ වනවිට මාළිගාවේ ඇත්ගාලේ වෙනම ස්ථානයක රදවා සිටින බව වාර්තා වෙයි.වයස අවුරුදු 21ක් පමණ වන මෙම ඇත් පැටවා දළදා පෙරහැරේ කරඩුව වැඩමවීම සඳහා සුදුසුකම් සහිත ඇත් පැටවෙකු බවද සඳහන්ය. මාසයක පමණ නිරෝධායන කාල සීමාවකින් පසු මාළිගාවට ඇත් පැටවා නිල වශයෙන් බාරදීම ජනාධිපතිවරයා විසින් සිදුකරන බව බුද්ධ ශාසන අමාත්‍යංශ ලේකම්වරයා පැවසුවේය.", "URL": "https://sinhala.adaderana.lk/news.php?nid=76477", "Category": null, "Parent URL": null}