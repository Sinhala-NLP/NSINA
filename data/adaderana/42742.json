{"Source": "Adaderana", "Timestamp": "April 23, 2014 05:07 pm", "Headline": "ක්‍රීඩකයින්ගේ කොන්ත්‍රාත් ගිවිසුම අත්සන් කරයි", "News Content": "ශ්‍රී ලංකා ක්‍රිකට් ක්‍රීඩකයින් සිය කොන්ත්‍රාත් ගිවිසුම අත්සන් කර තිබේ. පසුගිය දින කිහිපය තුළ මහත් ආන්දෝලනයකට තුඩුදුන් මෙම සිද්ධිය සාමාජය පුරා මහත් කතාබහට ලක් වූ කරුණක් විය. ඒ අනුව පසුගියදා අවසන් වු 20/20 ලෝක කුසලාන තරඟාවලිය සඳහා ශ්‍රී ලංකා ක්‍රිකට් ක්‍රීඩකයින් සහභාගී වුයේ අදාළ කොන්ත්‍රාත් ගිවිසුම අත්සන් නොතබමින් බවද වාර්තා වුණි. කෙසේ වෙතත් ශ්‍රී ලංකා ක්‍රිකට් කණ්ඩායමේ ක්‍රීඩකයින්ට අදාළ කොන්ත්‍රාත් ගිවිසුම අද(23) පස්වරුවේ අත්සන් කර ඇති බව ශ්‍රී ලංකා ක්‍රිකට් ආයතනය විසින් නිවේදනයක් නිකුත් කරමින් සඳහන් කරයි. අදාළ ගිවිසුම ඉදිරි අවුරුදු පහ සඳහා අත්සන් කර ඇති බව අදාළ නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=42742", "Category": null, "Parent URL": null}