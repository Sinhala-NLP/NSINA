{"Source": "Adaderana", "Timestamp": "June 25, 2018 06:35 am", "Headline": "පලතුරු ගස් බලපත්‍ර නැතිව කැපීම තහනම් වෙයි", "News Content": "සියලූම පලතුරු ගස් බලපත්‍ර නොමැතිව කැපීම තහනම් කිරිමේ වැඩපිළිවෙලක් ඉදිරියේදී ක්‍රියාවට නැංවිමට අපේක්ෂා කරන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ දේශීය පලතුරු ගොවියා මුහුණපා ඇති ගැටලු පිළිබඳව අවධානය යොමු කරමින් ආනයනය කෙරෙන පලතුරු සඳහා බදු මුදල් ඉහළ නැංවිමට ද රජය තීරණය කර ඇති බවයි. එම වැඩපිළිවෙල ලබන මාසයේ සිට ක්‍රියාත්මක කරන බව ජනාධිපති මෛත්‍රීපාල සිරිසේන මහතා පවසයි. පොලොන්නරුව ශ්‍රී ලංකා නිදහස් පක්ෂ ආසන බල මණ්ඩලය පිහිටුව්මේ අවස්ථාවට එක්වෙමින් ජනාධිපතිවරයා මෙම අදහස් පල කළේය.", "URL": "https://sinhala.adaderana.lk/news.php?nid=91446", "Category": null, "Parent URL": null}