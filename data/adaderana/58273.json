{"Source": "Adaderana", "Timestamp": "March 16, 2016 12:16 pm", "Headline": "දෙහිවල එකම පවුලේ 4ක් මරුට - හේතුව විස වායු ආඝ්‍රාහණය වීමක්", "News Content": "විදුලිසැර වැදීමකින් මියගිය බවට සැකකළ හැකි එකම පවුලේ සිව්‍ දෙනෙකුගේ මළ සිරුරු දෙහිවල - කවුඩාන පාරේ නිවසකින් සොයාගත් බව පොලීසිය කියයි.කාන්තාවන් තිදෙනෙකුගේ හා පිරි‍මියෙකුගේ සිරුරක් මෙලෙස සොයාගත් බව පොලිස් මාධ්‍ය ඒකකය කියයි.මේ අතර මියගොස් ඇත්තේ වැලිගම ප්‍රදේශයේ පදිංචිකරුවන් පිරිසක් බව අනාවරණය වී තිබේ.ඒ අනූව පියා (65) මව (52) දියණිය (13) හා තවත් ඥාති දියණියක (13) මෙලෙස මියගොස් ඇත.මහල් තුනකින් සමන්විත නිවසක පහත මාලයේ තිබී අදාළ මළ සිරුර සොයාගත් බව පොලිස් මාධ්‍ය ප්‍රකාශක කාර්යාලය සඳහන් කළේය.මේ අතර මෙම හදිසි මරණවලට හේතුව විස වායු ආඝ්‍රාහණය වීමක් යැයි හෙළිව තිබේ.මේ සම්බන්ධයෙන් කළුබෝවිල ශික්ෂණ රෝහලේදී අද පස්වරුවේ පැවැත්වූ පශ්චාත් මරණ පරීක්ෂණයේදී මේ බව අනාවරණය කර ගැනීමට හැකිව ඇත.", "URL": "https://sinhala.adaderana.lk/news.php?nid=58273", "Category": null, "Parent URL": null}