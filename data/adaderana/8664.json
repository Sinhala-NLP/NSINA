{"Source": "Adaderana", "Timestamp": "May 28, 2010 09:38 am", "Headline": "අතරමංවූ ශ්‍රී ලාංකිකයින් 26 ක් බේරාගැනෙයි", "News Content": "යාත්‍රාවක අතරමංව සිටි ශ්‍රී ලාංකිකයින් 26 දෙනෙකු ඉන්දුනීසියානු මුහුදු සීමාවේදී එරට ධීවරයින් පිරිසක් විසින් බේරාගෙන තිබේ. මෙම පිරිස ඔස්ට්‍රේලියාවට ඇතුළු වීමට යමින් සිටි පිරිසක් බව වාර්තා වේ. ජාවා දූපත් වලට සැතපුම් 80ක් පමණ දුරින් මුහුදේ පාවෙමින් සිටියදී මෙම ශ්‍රී ලාංකිකයින් පිරිස ඉන්දුනීසියානු ධීවරයින් විසින් බේරාගෙන තිබේ. පසුව මෙම පිරිස ඉන්දුනීසියානු වෙරළ ආරක්ෂක බලකායේ නිළධාරීන්ට භාරදී ඇති බව විදෙස් මාධ්‍ය වාර්තා කරයි. මෙම ශ්‍රී ලාංකිකයින් පිරිස බේරා ගන්නා අවස්ථාවේදී ආහාර හෝ පානීය ජලය කිසිවක් නොතිබු බව ඉන්දුනීසියානු ධීවරයින් වෙරළ ආරක්ෂක නිළධාරීන්ට දැනුම් දී ඇති බවද සඳහන් වේ.", "URL": "https://sinhala.adaderana.lk/news.php?nid=8664", "Category": null, "Parent URL": null}