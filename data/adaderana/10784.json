{"Source": "Adaderana", "Timestamp": "September 11, 2010 09:07 am", "Headline": "විදේශයෙන් එවන මුදල් වල වාර්තාගත ඉහළයාමක්", "News Content": "මෙම වසරේ ගත වූ කාලය තුළ විදේශ ශ්‍රමිකයින් විසින් ලංකාවට ‍එවන ලද විදේශ මුදල් ප්‍රමාණය වාර්තාගත ලෙස ඉහළ ගොස් ඇති බව ශ්‍රී ලංකා මහ බැංකුව පවසයි. අදාළ කාලය තුළ අමෙරිකානු ඩොලර් බිලියන 3 . 8ක මුදලක් ශ්‍රී ලංකාවට එවා ඇති බව මහ බැංකුවේ ආර්ථික පර්යේෂණ දෙපාර්තමේන්තුවේ අධ්‍යක්ෂවරයා සඳහන් කළේය. යුදමය වාතාවරණය අවසන් වීමත් සමඟම මැදපෙරදිග කලාපය ඇතුළු ලෝකයේ සෙසු රටවල් වල සිටින ලාංකිකයින් විසින් උතුරු නැගෙනහිර ප්‍රදේශ වල ජීවත් වන පවුල් වෙත එවන මුදල් ප්‍රමාණය කැපී‍ පෙනෙන ලෙස ඉහළ යාමක් පවතින බවද මහ බැංකු‍වේ ආර්ථික පර්යේෂණ දෙපාර්තමේන්තු අධ්‍යක්ෂකවරයා අවධාරණය කරයි.", "URL": "https://sinhala.adaderana.lk/news.php?nid=10784", "Category": null, "Parent URL": null}