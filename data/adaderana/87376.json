{"Source": "Adaderana", "Timestamp": "April 13, 2018 06:44 am", "Headline": "ජනාධිපති ලබන සතියේ එක්සත් රාජධානීයට", "News Content": "පොදු රාජ්‍ය මණ්ඩලයීය රාජ්‍ය නායක සමුළුවට සහභාගීවිම සඳහා ජනාධිපති මෛත්‍රීපාල සිරිසේන මහතා ලබන සතියේ එක්සත් රාජධානීයේ සංචාරයක නිරත වීමට නියමිතව තිබේ. විදේශ කටයුතු අමාත්‍යාංශය සඳහන් කළේ අප්‍රේල් 16 - 20 වන දින දක්වා පැවැත්වෙන රාජ්‍ය නායකයින්ගේ සමුළුවට පොදු රාජ්‍ය මණ්ඩලයීය සාමාජික රටවල් 53හි රාජ්‍ය නායකයින් සහභාගී වන බවයි. ලන්ඩන් නුවරදී පැවැත්වෙන සමුළුවේ මෙවර තේමාව වන්නේ “පොදු අනාගතයන් උදෙසා”යන්නයි. ජනාධිපතිවරයා රාජ්‍ය නායක සමුළුවට අමතරව පොදු රාජ්‍ය මණ්ඩලයීය ව්‍යාපාරික සංසදයේ ප්‍රධාන දේශකයා ලෙස ද සහභාගී වන බව ශ්‍රී ලංකා විදේශ සේවා කටයුතු අමාත්‍යාංශය සදහන් කළේය. එම සංචාරය සඳහා විදේශක කටයුතු අමාත්‍ය තිලක් මාරපන මහතා ඇතුළු නියෝජිත පිරිසක් සහභාගීවිමට නියමිතයි.", "URL": "https://sinhala.adaderana.lk/news.php?nid=87376", "Category": null, "Parent URL": null}