{"Source": "Adaderana", "Timestamp": "February 1, 2019 01:47 pm", "Headline": "තලේමන්නාරමෙන් ගංජා කිලෝ 14 ක් අල්ලයි", "News Content": "තලේමන්නාරම පොලිස් වසමේ මාතා කෝවිල පාර, දුම්රිය පොළ අසලදී මන්නාරම කොට්ඨාශ දූෂණ මර්දන අංශය විසින් ගංජා කිලෝ 14 යි ග්‍රෑම් 690ක් සමඟ සැකකරුවෙක් අත්අඩංගුවට ගෙන තිබේ. ඊයේ(31) රාත්‍රී 8 ට පමණ මෙම නිලධාරීන්ට ලද තොරතුරක් මත වැටලීම සිදු කර ඇත. මෙහිදී ගංජා සන්තකයේ තබා ගෙන සිටි වයස අවුරුදු 39 ක් වු එම ප්‍රදේශයේම පදිංචි පුද්ගලයෙක් අත්අඩංගුවට පත්ව තිබේ. සැකකරු අද(01) මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි. තලේමන්නාරම පොලීසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=103517", "Category": null, "Parent URL": null}