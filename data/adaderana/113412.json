{"Source": "Adaderana", "Timestamp": "July 5, 2019 10:20 am", "Headline": "තැන් කීපයකින් හෙරොයින් අල්ලයි-කතුන් ඇතුළු 6ක් අත්අඩංගුවට", "News Content": "දිවයිනේ ප්‍රදේශ කිහිපයක සිදු කළ වැටලීම් වලදී හෙරොයින් සමඟ කාන්තාවන් දෙදෙනෙකු ඇතුළු පුද්ගලයින් හය දෙනෙකු අත්අඩංගුවට ගෙන ඇත. කැළණිය, තොටලඟ, බොරැල්ල, බුලත්සිංහල, චුන්නාකම් සහ ගල්කිස්ස යන ප්‍රදේශ වල සිදුකළ වැටලීම් වලින් මෙම සැකකරුවන් අත්අඩංගුවට ගෙන ඇති බවයි පොලීසිය සඳහන් කළේය. කැළණිය වරාගොඩ මාර්ගයේ දී ත්‍රිරෝද රථයකින් හෙරොයින් හෙරොයින් ග්‍රෑම් 215ක් ප්‍රවාහනය කරමින් සිටි පුද්ගලයෙකු සංවිධානාත්මක අපරාධ නිවාරණ කොට්ඨාශයයේ නිලධාරීන් විසින් අත්අඩංගුවට ගෙන ඇත. තොටලඟ මාදම්පිටිය ප්‍රදේශයේ ද සිදුකළ වැටලීමකදී හෙරොයින් ග්‍රෑම් 11ක් සමඟ 42 හැවිරිදි පුද්ගලයෙකු අත්අඩංගුවට බව පොලීසිය සඳහන් කළේය. බොරැල්ල ටී 20 වත්ත ඇල අසලදී කොළඹ අපරාධ කොට්ඨාශයේ නිලධාරීන් කණ්ඩායමක් සිදුකළ වැටලීමකදී හෙරොයින් ග්‍රෑම් 05යි මිලිග්‍රෑම් 350ක් සමඟ පුද්ගලයෙකු අත්අඩංගුවට ගෙන ඇත. බුලත්සිංහල ප්‍රදේශයේදී හෙරෙයින් ග්‍රෑම් 02 මිලිග්‍රෑම් 200ක් සමඟ 40 හැවිරිදි කාන්තාවක් අත්අඩංගුවට ගෙන ඇති අතර චුන්නාකාම් ප්‍රදේශයේදී ද හෙරොයින් ග්‍රෑම් 08යි මිලිග්‍රෑම් 400ක් සමඟ 23 හැවිරිදි කාන්තාවක් අත්අඩංගුවට ගත් බව පොලීසිය සඳහන් කළේය. ගල්කිස්ස කොට්ඨාශ මර්ධන නිලධාරීන් විසින් සිදුකළ වැටලීමකදී හෙරොයින් ග්‍රැම් 07ක් සමඟ 37 හැවිරිදි පුද්ගලයෙකු ගල්කිස්ස ප්‍රදේශයේදී අත්අඩංගුවට ගෙන ඇත.", "URL": "https://sinhala.adaderana.lk/news.php?nid=113412", "Category": null, "Parent URL": null}