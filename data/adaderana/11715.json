{"Source": "Adaderana", "Timestamp": "October 25, 2010 08:30 am", "Headline": "රිසානාගේ මරණ දඬුවම තහවුරුවෙයි", "News Content": "සෞදි අරාබියේ ගෘහ සේවයේ නිරතව සිටියදී බිළි‍දෙකු ඝාතනය කළ බවට වරදකරු වු ශ්‍රි ලාංකික ගෘහ සේවිකාවට නියම කර තිබු මරණ දඬුවම එරට ශ්‍රේෂ්ඨාධිකරණය විසින් තහවුරු කර තිබේ. මෙරට ගෘහ සේවිකා රිසානා නෆීක් ඉදිරිපත් කළ අභියාචනය ප්‍රතික්ෂේප කරමින් සෞදි ශ්‍රේෂ්ඨාධිකරණය අදාළ දඬුවම තහවුරු කර ඇති බව වාර්තා වේ. ඒ අනූව එරට රජය නියම කරන දිනයකදී රිසානා නෆීක්ට මරණ දඬුවම හිමිවනු ඇති බව විදේශ කටයුතු අමාත්‍යාංශය සඳහන් කරනු ලැබීය. ඇය සේවය කළ නිවසේ හාම්පුතුන් විසින් ඉදිරිපත් කළ පැමිණිල්ලකට අනූව නඩුව විභාග කළ සෞදි අධිකරණයක් මීට පෙර ඇය වැරදිකාරිය ලෙස තීරණය කර තිබුණි. එය අභියෝගයට ලක් කරමින් ඉදිරිපත් කළ අභියාචනය ද ප්‍රතික්ෂේප වීමෙන් ඇයට සහනයක් ලබා ගැනීමට තිබු අවසන් අවස්ථාව ද අහිමි වී ඇති බව වාර්තා වේ.", "URL": "https://sinhala.adaderana.lk/news.php?nid=11715", "Category": null, "Parent URL": null}