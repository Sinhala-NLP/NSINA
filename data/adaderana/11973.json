{"Source": "Adaderana", "Timestamp": "November 6, 2010 02:32 pm", "Headline": "දෙවුන්දර තුඩුවේ සිට පේදුරුතුඩුවට එකම නීතීයයි", "News Content": "දෙවුන්දර තුඩුවේ සිට පේදුරුතුඩුව දක්වා දැන් මෙරට ක්‍රියාත්මක වන්නේ එකම නීතීයක් බව ජනාධිපති මහින්ද රාජපක්ෂ මහතා පවසයි. අධිකරණයේ ස්වාධීනත්වයට කිසිවෙකුටත් බලපෑම් කිරීමට අයිතියක් නොමැති බව ජනාධිපතිවරයා පෙන්වාදෙයි. තංගල්ල මහාධිකරණ සංකීර්ණය විවෘත කිරීම වෙනුවෙන් අද(06) පෙරවරුවේ පැවති උත්සවයට එක්වෙමින් ජනාධිපතිවරයා මේ අදහස් පළ කළේය. තම රජය ගත් බොහෝ තීන්දු තීරණ මෙරට අධිකරණ පද්ධතිය කෙරෙහි ජනතාව තුළ තිබූ විශ්වාසය තවත් වර්ධනය කළ බව එහි දී ජනාධිපතිවරයා සඳහන් කළේය. නිදහසත්, ගෞරවනීය සාමයත් උදා වූ රට තුළ නීතීයත් යුක්තියත් ස්ථාපනය කිරීම තම අරමුණ බව ද ජනාධිපති මහින්ද රාජපක්ෂ මහතා එහි දී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=11973", "Category": null, "Parent URL": null}