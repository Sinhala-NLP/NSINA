{"Source": "Adaderana", "Timestamp": "July 25, 2019 01:45 pm", "Headline": "කලහකාරී ලෙස හැසිරුණු අමෙරිකානු විනිසුරුවරියකට සිර දඬුවම්", "News Content": "අමෙරිකාවේ ඔහියෝ ප්‍රාන්තයේ හිටපු අධිකරණ විනිසුරවරියකට මාස හයක සිර දඬුවමක් නියම කර ඇත. විදෙස් මාධ්‍ය වාර්තා කළේ, තීන්දුව ප්‍රකාශ කිරීමත් සමඟ කළහකාරී ලෙස හැසිරුණු ඇය බලහත්කාරයෙන් පිටතට රැගෙන ගිය බවයි. විනය පරීක්ෂණයක් සිදු කෙරෙමින් පවතින අතරතුර සිය සහෝදරයාගේ රැකියාව ආරක්ෂා කර ගැනීමට නීතිවිරෝධී අයුරින් මැදිහත්වූ බවට හැමිල්ටන් ජනපදයේ අධිකරණ විනිසුරුවරියක වූ ට්‍රේසි හන්ටර්ට චෝදනා එල්ලවී තිබුණි. 2014 වර්ෂයේදී වූ මෙම සිදුවීමට හන්ටර් වැරදිකාරිය බවට තීන්දු කිරීමෙන් අනතුරුව අධිකරණය ඇයට මාස 6ක සිර දඬුවමක් පසුගියදා නියම කෙරුණි. අධිකරණ විනිසුරුවරයා නියෝග එහිදී නියෝග කළේ, හිටපු විනිසුරුවරිය බන්ධනාගාරගත කරන ලෙසයි. එම අවස්ථාවේදි අධිකරණය තුළ කලහකාරී ලෙස ඇය ආරක්ෂකයින් විසින් පිටතට රැගෙන ආවේ මේ ආකාරයෙනි.", "URL": "https://sinhala.adaderana.lk/news.php?nid=114982", "Category": null, "Parent URL": null}