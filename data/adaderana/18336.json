{"Source": "Adaderana", "Timestamp": "August 27, 2011 09:04 am", "Headline": "දෙහිවල -මහරගම පාර රෑ 9 සිට වසා තැබෙයි", "News Content": "බොරලැස්ගමුව හරහා දිවෙන දෙහිවල -මහරගම මාර්ගය අද(27) රාත්‍රී 9 සිට තාවකාලිකව වසා තැබෙයි. බෙල්ලන්විල රජමහා විහාරස්ථානයේ ඇසළ මහා පෙරහැර හේතුවෙන් අදාළ මාර්ගය තාවකාලිකව වසා තැබෙන බව පොලිසිය පවසයි. ඒ අනුව පෙරහැර අවසන් වනතෙක් දෙහිවල - මහරගම මාර්ගය වසා තැබෙනු ඇත. මේ හේතුවෙන් මහරගම සිට දෙහිවල දෙසට ගමන් ගන්නා වාහන බොරලැස්ගමුව හන්දියෙන් 120 බස් මාර්ගය ඔස්සේ කොහුවල දෙසට ගමන් කළ යුතුය. පැපිලියාන හරහා නැදිමාල දෙසින් දෙහිවල හරහා බොරලැස්ගමුව දෙසට ගමන් ගන්නා වාහන සහ පැපිලියාන දෙස සිට රත්මලාන දෙසට ගමන් ගන්නා වාහන, පැපිලියානෙන් දකුණට හැරී ගමන් කළ යුතු බව පොලිසිය පවසයි.", "URL": "https://sinhala.adaderana.lk/news.php?nid=18336", "Category": null, "Parent URL": null}