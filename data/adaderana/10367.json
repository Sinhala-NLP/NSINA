{"Source": "Adaderana", "Timestamp": "August 22, 2010 08:13 am", "Headline": "අසැබි වෙඩ් අඩවි ගැන තොරතුරු අධිකරණයට ", "News Content": "ජංගම දුරකථන මගින් නැරඹිය හැකි බවට හඳුනාගත් අසභ්‍ය වෙබි අඩවි පිළිබද තොරතුරු හෙට දිනයේ අධිකරණයට ඉදිරිපත් කරන බව පොලිස් ළමා හා කාන්තා කාර්යාංශය පවසයි. මේ වන විට එවැනි අසභ්‍ය වෙබි අඩවි 50 කට වැඩි සංඛ්‍යාවක් හඳු‍නාගෙන ඇති බව එම කාර්යාංශයේ ප්‍රකාශකයෙකු සඳහන් කළේය. ජංගම දුරකථන මගින් අසභ්‍ය වෙබ් අඩවි නැරඹීම අවහිර කිරීමට ඇති හැකියාව පිළිබඳව වාර්තාවක් ඉදිරිපත් කරන ලෙස පසුගිය දා අධිකරණය විදුලි සංදේශන නියාමන කොමිසන් සභාවට නියෝගයක් ඉදිරිපත් කරනු ලැබීය. එම නියෝගයට අනුව එවැනි අසභ්‍ය වෙබ් අඩවි පිළිබඳ තොරතුරු ලබා දුන‍හොත් ඒවා අවහිර කිරීමට හැකි බව විදුලි සංදේශන නියාමන කොමිසන් සභාව පෙන්වා දී ඇත. ඒ අනුව එම වෙබ් අඩවි පිළිබඳ තොරතුරු ලබා දෙන ලෙස බම්බලපිටිය ළමා අධිකරණය පොලිස් ළමා හා කාන්තා කාර්යාංශයට නියෝග කර තිබේ.", "URL": "https://sinhala.adaderana.lk/news.php?nid=10367", "Category": null, "Parent URL": null}