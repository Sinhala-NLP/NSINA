{"Source": "Adaderana", "Timestamp": "May 30, 2014 02:41 pm", "Headline": "මුහුදේ රෝදේ ගුවන් හමුදා යානයක නොවේලු!", "News Content": "අලුත්ගම ආසන්න මුහුදේ තිබී හමුවු ගුවන් යානයක රෝදයක් බවට සැක කළ කොටස පිළිබඳ ශ්‍රී ලංකා ගුවන් හමුදාව සිදුකළ පරික්ෂණ අවසන් කර තිබේ. ඒ අනුව එම කොටස ගුවන් යානයක රෝදයක් නොව ගුවන් යානා වල ද භාවිත කරන වෙනත් කොටසක් බව ගුවන් හමුදා මාධ්‍ය ප්‍රකාශක වින් කමාන්ඩර් ගිහාන් සෙනෙවිරත්න මහතා සඳහන් කළේය. අදාළ කොටස පිළිබඳ සිදුකළ පරීක්ෂණ වලට අනුව එය ගුවන් හමුදා යානාවක කොටසක් නොවන බවට තහවුරු වී ඇත. ශ්‍රී ලංකා ගුවන් හමුදාවේ යානයක් එම ප්‍රදේශය ආශ්‍රිතව අතුරුදන් වූ බවට තොරතුරක් ලැබී නොතිබු බව ගුවන් හමුදා මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=43605", "Category": null, "Parent URL": null}