{"Source": "Adaderana", "Timestamp": "September 6, 2018 12:05 pm", "Headline": "ජපානයේ භූ කම්පනයෙන් පුද්ගලයින් 2 ක් මරුට - 40 ක් අතුරුදහන්", "News Content": "ජපානයේ හොකයිඩෝ දූපත ආශ්‍රිතව හටගත් භූ කම්පනයෙන් පුද්ගලයින් දෙදෙනෙකු මියගොස් තවත් පුද්ගලයින් 40 දෙනෙකු පමණ අතුරුදන්ව තිබේ. රිච්ටර් මාපකයේ ඒකක 6යි දශම 7ක ප්‍රබලත්වයක් සටහන් කළ භූ කම්පනය හේතුවෙන් නිවාස සහ ගොඩනැගිලි රැසක් කඩා වැටී ඇති බව විදෙස් මාධ්‍ය වාර්තා කළේය. භූ කම්පනයෙන් පසුව ප්‍රදේශයේ පිහිටා ඇති න්‍යෂ්ටික බලාගාරයක් ක්‍රියා විරහිත කිරීමට බලධාරීන් පියවර ගැනීම හේතුවෙන් නිවාස මිලියන 03කට පමණ විදුලිය විසන්ධි වී ඇති බව ද සඳහන්ය. ස්වභාවික ව්‍යසනවලින් ජපානයට මේ දිනවල දැඩි බලපෑම් එල්ල වී ඇති අතර මේ වන විට එරට බටහිර ප්‍රදේශයට සුළි කුණාටු තත්ත්වයක් ද බලපා තිබේ.", "URL": "https://sinhala.adaderana.lk/news.php?nid=95641", "Category": null, "Parent URL": null}