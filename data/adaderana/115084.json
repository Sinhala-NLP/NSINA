{"Source": "Adaderana", "Timestamp": "July 26, 2019 03:01 pm", "Headline": "ටියුනීසියානු ජනපතිගේ අභාවය වෙනුවෙන් සතියක ශෝක කාලයක්", "News Content": "ටියුනීසියානු ජනාධිපති බෙජී එසෙබ්සිගේ අභාවය වෙනුවෙන් සතියක ශෝක කාලයක් ප්‍රකාශයට පත් කිරීමට එරට රජය තීරණය කර ඇත. ඒ අනුව රාජ්‍ය ආයතනවල ජාතික ධජය අඩකුඹු කරන ලෙස සහ නැවත දැනුම්දෙන තෙක් රට තුළ සංස්කෘතික හා ක්‍රීඩා ඉසව්ද අත්හිටුවන ලෙස දැනුම්දී ඇති බව සදහන්. මේ අතර ටියුනීසියාවේ නව ජනාධිපතිවරයා ලෙස 85 හැවිරිදි මොහොමඩ් එනාසූර් දිවුරුම් දී ඇත. ලබන සැප්තැම්බර් මස 15 වනදා පැවැත්වීමට නියමිත ජනාධිපතිවරණය තෙක් මොහොමඩ් එනාසූර් එම ධුරයේ කටයුතු කරනු ඇති බව එරට ස්වාධීන මැතිවරණ කොමිසම සඳහන් කර ඇත. ටියුනීසියානු ජනාධිපතිවරණය නොවැම්බර් මස 17 වනදා පැවැත්වීමට නියමිතව තිබු අතර බෙජී එසෙබ්සිගේ අභාවය හේතුවෙන් ජනාධිපතිවරණය සැප්තැම්බර් මාසයේ දී පැවැත්විමට සැලසුම් කර ඇති බව සඳහන්ය.", "URL": "https://sinhala.adaderana.lk/news.php?nid=115084", "Category": null, "Parent URL": null}