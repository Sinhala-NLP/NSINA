{"Source": "Adaderana", "Timestamp": "February 26, 2012 11:27 am", "Headline": " ඇත් දළක් ළඟ තිබී පොලිස් අත්අඩංගුවේ", "News Content": "ඇත් දළක් ළඟ තබාගත් පුද්ගලයෙකු සූරියවැව අන්දරවැව ප්‍රදේශයේ දී අත්අඩංගුවට ගෙන තිබේ. සූරියවැව පොලිසියට ලැබුණු තොරතුරකට අනුව මොහු අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරු සතුව තිබී අඩි 02ක් පමණ දිගින් යුත් ඇත් දළක් සොයාගත් බව සූරියවැව පොලිසිය ප්‍රකාශ කරයි. සැකකරු හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22399", "Category": null, "Parent URL": null}