{"Source": "Adaderana", "Timestamp": "June 28, 2016 06:58 am", "Headline": "මැලේරියා තුරන් කළාද?ලෝක සෞඛ්‍ය බලධාරීන් බලන්න එයි", "News Content": "මැලේරියා රෝගය ලංකාවෙන් තුරන් කර ඇති බවට තහවුරු කරගැනීම සඳහා ලෝක සෞඛ්‍ය සංවිධානයේ නියෝජිතයින් පිරිසක් මෙරට සංචාරයක නිරත වීමට නියමිතව තිබේ. මැලේරියා මර්දන ව්‍යාපාරයේ අධ්‍යක්ෂ වෛද්‍ය එච්.ඩි.බි.හේරත් මහතා කියා සිටියේ මැලේරියා රෝගය මෙරටින් තුරන් කර ඇති බවට ලෝක සෞඛ්‍ය සංවිධානය ලබාදෙන සහතිකය ලබාදීම සඳහා තොරතුරු සොයා බැලීමට මෙම නියෝජිතයින් පිරිස මෙරට සංචාරයේ නිරත වන බවයි.පසුගිය වසර තුනක කාලය තුළ ශ්‍රී ලංකාවෙන් කිසිදු මැලේරියා රෝගියෙකු වාර්තා වී නොමැති බව සෞඛ්‍ය අංශ පෙන්වා දෙයි.ඒ අනුව ලෝක සෞඛ්‍ය සංවිධානය විසින් මැලේරියා රෝගය තුරන් කළ රටක් ලෙස ශ්‍රී ලංකාව නම් කිරිමට නියමිත බව වෛද්‍ය එච්.ඩි.බි.හේරත් මහතා සඳහන් කළේය .", "URL": "https://sinhala.adaderana.lk/news.php?nid=61556", "Category": null, "Parent URL": null}