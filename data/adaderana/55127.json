{"Source": "Adaderana", "Timestamp": "November 16, 2015 04:15 pm", "Headline": "තලතාගේ ආරාධනයෙන් චීන නියෝජිතයින් ලංකාවේ!", "News Content": "චීනයේ, හෙබෙයි පළාතේ විදේශිය රටවල මිත්‍රත්වය සඳහා වන චීන ජනතා සංගමයේ නියෝජිතයින් පිරිසක් ශ්‍රී ලංකාවේ සංචාරයක නිරත වී ත‍ිබේ.විදේශ රැකියා අමාත්‍ය තලතා අතුකෝරාල මහත්මියගේ ආරාධනයකට අනුව ඔවුන් මෙරටට පැමිණි බව විදේශ රැකියා අමාත්‍යාංශය සඳහන් කළේය.එම නියෝජිතයින් පිරිස ඊයේ නිවිතිගල ප්‍රාදේශිය ලේකම් කාර්යාලයේ පැවැති උත්සවයකට සහභාගීවි ඇත.චීනයේ ෂින්තායි නගරය සහ නිවිතිගල නගර සම්බන්ධකර ආර්ථික, අධ්‍යාපනික හා සමාජ සහයෝගය වර්ධනය කිරිමේ වැඩපිළිවෙළක් සකස් කිරීම පිළිබඳ ඔවුන් තලතා අතුකෝරාල අමාත්‍යවරිය සමග සාකච්ඡා කළ බව විදේශ රැකියා අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=55127", "Category": null, "Parent URL": null}