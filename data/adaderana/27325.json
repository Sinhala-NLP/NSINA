{"Source": "Adaderana", "Timestamp": "September 11, 2012 04:27 pm", "Headline": "ශ්‍රී ලංකාව ගැන අමෙරිකාවට යෝජනාවක්", "News Content": "අමෙරිකාවේ නියෝජිත මන්ත්‍රී මණ්ඩලය වෙත ශ්‍රී ලංකාව සම්බන්ධයෙන් යෝජනාවක් ඉදිරිපත් වී ඇත. ශ්‍රී ලංකාවේ වර්තමාන තත්ත්වය පිළිබඳව සාකච්ඡා කිරීම සඳහා අදාළ යෝජනාව ඉදිරිපත් කො‍ට ඇති බව විදෙස් මාධ්‍ය පවසයි. විශේෂයෙන්ම නැවත පදිංචිකිරීම් කටයුතු, පුනරුත්ථාපන කටයුතු සහ ප්‍රතිසංස්කරණ කටයුතු සම්බන්ධයෙන් සාකච්ඡා කළ යුතු බවට එම යෝජනාවෙන් යෝජනා වී තිබේ. ශ්‍රී ලංකාවේ වර්ථමාන තත්ත්වය ඉතා හොඳ බව එම යෝජනාවෙන් සඳහන් කර ඇති අතර එල්.එල්.ආර්.සී වාර්තාවේ යෝජනා ක්‍රියාත්මක කිරීම පිළිබඳව සාකච්ඡා කළ යුතු බව එමඟින් පෙන්වා දී ඇති බව විදෙස් මාධ්‍ය වාර්තා කරයි. මෙම සතිය තුළ අදාළ යෝජනාව නියෝජිත මන්ත්‍රී මණ්ඩලය තුළ සාකච්ඡාවට ගන්නා ලෙස ඉදිරිපත් වී ඇතත් මෙතෙක් එය සාකච්ඡාවට ගන්නේ ද නැද්ද යන්න සම්බන්ධයෙන් තොරතුරු අනාවරණය වී නොමැති බව එහි වැඩිදුරටත් සඳහන් වේ.", "URL": "https://sinhala.adaderana.lk/news.php?nid=27325", "Category": null, "Parent URL": null}