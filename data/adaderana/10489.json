{"Source": "Adaderana", "Timestamp": "August 28, 2010 02:38 pm", "Headline": "ව්‍යවස්ථා සංශෝධනය ඊළඟ පාර්ලිමේන්තු සතියේ ඉදිරිපත් කරයි", "News Content": "යෝජිත ආණ්ඩුක්‍රම ව්‍යවස්ථා සංශෝධනය ලබන මස 7 වනදායින් ඇරඹෙන පාර්ලිමේන්තු සතියේ දී පාරිල්මේන්තුවට ඉදිරිපත් කරන බව ආණ්ඩු පක්ෂයේ ප්‍රධාන සංවිධායක දිනේෂ් ගුණවර්ධන මහතා පවසයි. රජයට තුනෙන් දෙකකට වැඩි බලයක් පාර්ලිමේන්තුව තුළ මේ වන විට පවතින බව ද ඔහු සඳහන් කළේය. අදාළ ආණ්ඩුක්‍රම ව්‍යවස්ථා සංශෝධනය ලබන සතියේ දී අමාත්‍ය මණ්ඩලයට ඉදිරිපත් කරන බවත් එයින් අනතුරුව එය ශ්‍රේෂ්ඨාධිකරණයට ඉදිරිපත් කිරීමට කටයුතු කරන බවත් දිනේෂ් ගුණවර්ධන මහතා ප්‍රකාශ කළේය.. ඒ අනුව ලබන මස 7 වෙනිදායින් ඇරඹෙන පාර්ලිමේන්තු සැසියට ආණ්ඩු පක්ෂයේ සියලුම මන්ත්‍රීවරුන් තම තමන්ගේ ආසනවල කරමින් පවතින කටයුතු අත්හිටුවා අනිවාර්යයෙන්ම සහභාගී විය යුතු බවට තමන් විසින් මේවන විටත් උපදෙස් ලබා දී ඇතැයිද ගුණවර්ධන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10489", "Category": null, "Parent URL": null}