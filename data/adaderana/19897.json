{"Source": "Adaderana", "Timestamp": "November 10, 2011 08:28 am", "Headline": " ජනපති -ජනපති හමුවක්", "News Content": "ජනාධිපති මහින්ද රාජපක්ෂ මහතා මාලදිවයින් ජනාධිපති මොහොමඩ් නෂීඩ් මහතා හමු වී තිබේ. මාලදිවයින් රාජ්‍ය අමුත්තන්ගේ මන්දිරයේ දී මෙම හමුව සිදුව ඇති බව ජනාධිපති මාධ්‍ය අංශය නිවේදනය කරයි. එහිදී ශ්‍රී ලංකාවට දක්වන සහයෝගය සම්බන්ධයෙන් ජනාධිපති මහින්ද රාජපක්ෂ මහතා මාලදිවයින් ජනාධිපතිවරයාට ස්තූතිය පළ කර ඇති බව සඳහන්වේ. එමෙන්ම සාර්ක් සමුළුව පැවැත්වීමට දැක්වූ සහය පිළිබඳ මාලදිවයින් ජනාධිපතිවරයා ශ්‍රී ලංකා ජනාධිපතිවරයාට ස්තූතිය පළ කර තිබේ. මෙම හමුවට මහාචාර්ය ජී.එල් පීරීස් , පාඨලී චම්පික රණවක යන අමාත්‍යවරුන්ද සහභාගී වූ බව සදහන් වේ.", "URL": "https://sinhala.adaderana.lk/news.php?nid=19897", "Category": null, "Parent URL": null}