{"Source": "Adaderana", "Timestamp": "February 25, 2013 11:21 am", "Headline": "ඇමති පුතාගේ ප්‍රහාරයෙන්  පොලිස් පුතා රෝහලේ", "News Content": "රජයේ ප්‍රබල ඇමතිවරයෙකුගේ පුත්‍රයෙකු සහ පොලිස් ප්‍රධානියෙකුගේ පුත්‍රයෙකු අතර පාසිකුඩා මුහුදු තීරයේදී ගැටුමක් හටගෙන තිබේ. මෙම ගැටුමෙන් බරපතළ තුවාල ලැබූ පොලිස් ප්‍රධානියාගේ පුත්‍රයා ප්‍රතිකාර සඳහා මඩකළපුව රෝහලට ඇතුළත් කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. පොලිස් ප්‍රධානියාගේ පුත්‍රයා සිය මව සමග පාසිකුඩා මුහුදු තීරයේ හෝටලයක සිටියදී ඊයේ සවස මෙම ගැටුම හටගෙන ඇති බව සඳහන්ය. ගැටුමට හේතුව මේ වන තෙක් අනාවරණය වී නොමැති අතර කල්කුඩා පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31907", "Category": null, "Parent URL": null}