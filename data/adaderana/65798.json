{"Source": "Adaderana", "Timestamp": "November 7, 2016 10:57 am", "Headline": "  ලෝටස් මාර්ගය වැසෙයි", "News Content": "විරෝධතා ව්‍යාපාරයක් හේතුවෙන් ලෝටස් වටරවුම හන්දියේ සිට ගාලු මුවදොර දක්වා මාර්ගයේ කොටසක් පොලීසිය විසින් තාවකාලිකව වසා දමා තිබේ.තම විශ්‍රාම වැටුප කපා හැරීමට විරෝධය පළ කරමින් ත්‍රිවිද හමුදාව හා පොලීසිය නියෝජනය කළ විශ්‍රාමික ආබාධිත රණවිරුවන් පිරිසක් විසින් ආරම්භ කර ඇති විරෝධතා පා ගමනක් හේතුවෙන් කොළඹ ලෝටස් පාර ප්‍රදේශයේ දැඩි රථ වාහන තදබදයක් ඇති බවද වාර්තා වෙයි.මේ අතර ආබාධිත රණවිරුවන්ගේ ඉල්ලීම් සම්බන්ධයෙන් මේ වන විට ආරක්ෂක අමාත්‍යංශයේදී විශේෂ සාකච්ඡාවක් පැවැත්වෙයි.අදාළ රණවිරුවන් මේ වන විට ගාලු මුවදොර පිටියේ රැදි සිටින බව අද දෙරණ වාර්තාකරු සඳහන් කළේය.අදාළ පිරිස දින 08ක පමණ කාලයක් විරෝධතාවල නිරතව සිටින අතර තමන්ට ද සේවා විශ්‍රාම වැටුප ලබා දෙන ලෙසයි ඔවුන් ඉල්ලා සිටියි.", "URL": "https://sinhala.adaderana.lk/news.php?nid=65798", "Category": null, "Parent URL": null}