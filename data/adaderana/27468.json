{"Source": "Adaderana", "Timestamp": "September 17, 2012 08:52 am", "Headline": "අතුරුදන් වූ සිසුවා මහවැලි ගඟෙන් හමුවෙයි", "News Content": "මහනුවර, කටුගස්තොට පාලමෙන් මහවැලි ගඟට පැන සියදිවි හානිකරගත් පාසල් සිසුවෙකු‍ගේ මෘත ශරීරයක් සොයාගෙන තිබේ. පසුගිය 14 වන දින අදාළ සිසුවා නිවසට නොපැමිණීම හේතුවෙන් ඔහුගේ පියා විසින් කටුගස්තොට පොලීසියේ පැමිණිල්ලක් ඉදිරිපත් කොට ඇති අතර පොලීසිය ඒ අනුව විමර්ශන ආරම්භ කොට ඇති බව සඳහන්ය. පසුව කටුගස්තොට පාලමෙන් පුද්ගලයෙකු මහවැලි ගඟට පැන ඇති බවට ලද තොරතුරක් අනුව පොලීසිය කිමිදුම්කරුවන් යොදවා පරීක්ෂණ පවත්වා ඇත. ඒ අනුව ඊ‍යේ (16) පස්වරුවේ අදාළ මළ සිරුර සොයාගෙන ඇති අතර එය අතුරුදන් වූ පාසල් සිසුවාගේ බවට ඔහුගේ ඥාතීන් විසින් හඳුනාගෙන ඇති බව පොලීසිය සඳහන් කළේය. කටුගස්තොට පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=27468", "Category": null, "Parent URL": null}