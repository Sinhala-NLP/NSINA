{"Source": "Adaderana", "Timestamp": "July 24, 2015 02:39 pm", "Headline": "පස්දෙනෙකුට මරණ දඬුවම්!", "News Content": "මිනීමැරීමේ චෝදනාවකට වරදකරුවන් වූ පස්දෙනෙකුට නුවරඑළිය මහාධිකරණ විනිසුරු ලලිත් ඒකනායක මහතා විසින් අද මරණ දඬුවම නියම කර තිබේ.මෙසේ මරණ දඬුවමට ලක්වූයේ ලිඳුල, ගේ‍්‍රට්වෙස්ටන් වත්තේ පදිංචි චන්ද්‍රසේකරන් වේලුපිල්ලේ, පෙරුමාල් ලෙච්මන්, පෙරුමාල් මයිල්වාගනම්, පෙරුමාල් පාකර් සහ රාජේන්ද්‍රන් ගුණසේකරන් යන අයයි, ලිඳුල, ගේ‍්‍රට්වෙස්ටන් වතුයායේ පදිංචි පී.සුප්පයියා මාරිමුත්තු නැමති තිදරු පියෙකු 2000/10/31 දින පොල්ලකින් පහරදී ඝාතනය කිරීම සම්බන්ධයෙන් සැකකරුවන් අටදෙනෙකුට එරෙහිව පැවති දීර්ඝ නඩු විභාගයකින් අනතුරුව ඉන් සැකකරුවන් තිදෙනෙකු නිදොස්කොට නිදහස් කළ අතර සෙසු පස්දෙනාට මරණ දඬුවම් නියම කෙරුණු බව අප වාර්තාකරු පැවසීය.", "URL": "https://sinhala.adaderana.lk/news.php?nid=52826", "Category": null, "Parent URL": null}