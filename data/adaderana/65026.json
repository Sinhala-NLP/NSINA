{"Source": "Adaderana", "Timestamp": "October 13, 2016 05:02 pm", "Headline": "ව්‍යාජ ගිණුම් ගැන රවීගෙන් රහස් පොලීසියට පැමිණිල්ලක්", "News Content": "මුදල් අමාත්‍ය රවී කරුණානායක මහතාගේ නමින් ව්‍යාජ ෆේස්බුක් ගිණුමක් සහ ට්විටර් ගිණුමක් පවත්වාගෙන යාම සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබේ.තමාගේ නමින් ව්‍යාජ ෆේස්බුක් ගිණුමක් සහ ට්විටර් ගිණුමක් පවත්වාගෙන යන බවට ලැබුණු තොරතුරකට අනුව අපරාධ පරීක්ෂණ දෙපාර්මේනතුවට පැමිණිල්ලක් ඉදිරිපත් කරන ලෙසට රවී කරුණානායක අමාත්‍යවරයා විසින් අමාත්‍යංශ නිළධාරීන්ට උපදෙස් ලබාදී ඇති බව සඳහන්ය. මෙම අන්තර්ජාල ගිණුම් සමඟ තමාගේ කිසිදු සම්බන්ධතාවක් නොමැති බව පවසන මුදල් අමාත්‍ය රවී කරුණානායක මහතා එම ගිණුම්වල අන්තර්ගත කරුණුද තරයේ ප්‍රතික්ෂේප කරන බව නිවේදනයක් නිකුත් කරමින් ප්‍රකාශ කර ඇත.ඒ අනුව සම්මුතිවාදී රජයේ පැවැත්මට සහ විවිධ ජාතීන් අතර සහජීවනයට හානි වන අයුරින තොරුතුරු පළ කිරීම පිළිබඳව අපරාධ පරීක්ෂණ දෙපාර්තමේන්තුවට පැමිණිලි කිරීමට අමාත්‍යවරයා විසින් තීරණය කළ බව එහි වැඩිදුරටත් සඳහන්ය.", "URL": "https://sinhala.adaderana.lk/news.php?nid=65026", "Category": null, "Parent URL": null}