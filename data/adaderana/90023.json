{"Source": "Adaderana", "Timestamp": "May 29, 2018 03:44 pm", "Headline": " ඕමන්තේ ඉඩමක තිබී මෝටාර් උණ්ඩයක් සොයා ගනියි", "News Content": "වවුනියාව,ඕමන්ත,ඉලමරදන්කුලම ප්‍රදේශයේ ගෙවත්තක තිබී මෝටාර් උණ්ඩයක් අද(29) උදැසන සොයාගත් බව ඕමන්ත පොලීසිය පවසයි. ඕමන්ත පොලීසිය පැවසූවේ අදාළ ප්‍රදේශයේ ගෙවත්තක තිබ් අදාළ මෝටාර් උණ්ඩය දැක ඇති අතර, අනතුරුව ගෙහිමියා විසින් පොලීසිය දැනුවත් කොට ඇති බවයි. එල් ටී ටී ඊ සංවිධානය ක්‍රියාකාරීව පැවති අවධියේ ඕමන්ත ප්‍රදේශයේ යුධ ගැටුම් බහුලව පැවති අතර, යුද්ධය අවස්ථාවේ කිසියම් පිරිසක් විසින් අදාළ බෝම්බය දමා යන්නට ඇති බව පොලීසිය සැක පළ කරති. පොලීසිය වැඩිදුරටත් පැවසූවේ සොයාගත් මෝටාර් උණ්ඩය සම්බන්ධයෙන් වවුනියාව මහේස්ත්‍රාත් අධිකරණයට කරුණු ඉදිරිපත් කොට ඇති අතර, අධිකරණ නියෝග යටතේ අදාළ බෝම්බය පොලිස් විශේෂ කාර්ය බළකා නිලධාරීන් විසින් නිශ්ක්‍රීය කිරීමට නියමිත බවයි. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=90023", "Category": null, "Parent URL": null}