{"Source": "Adaderana", "Timestamp": "September 25, 2013 11:06 am", "Headline": "හඳපානාගල වැවේ තිබී කාන්තා මළ සිරුරක් හමුවෙයි", "News Content": "වැල්ලවාය - හඳපානාගල වැවේ තිබී කාන්තාවකගේ මළ සිරුරක් සොයාගෙන තිබේ. ප්‍රදේශවාසීන්ගේ දැනුම්දීමකට අනුව පොලීසිය විසින් අදාළ කාන්තා මළ සිරුර ගොඩගෙන තිබේ. මෙලෙස මියගොස් ඇත්තේ 65 හැවිරිදි කාන්තාවක් බව පොලීසිය සඳහන් කරයි. මෙම කාන්තාව සියදිවි හානීකරගත්තා ද නැතිනම් කවුරුන් විසින් හෝ ඝාතනය කර වැවට දැම්මේ ද යන්න සම්බන්ධයෙන් පරීක්ෂණ සිදුකරන බව වැල්ලවාය පොලීසිය පවසයි.", "URL": "https://sinhala.adaderana.lk/news.php?nid=37678", "Category": null, "Parent URL": null}