{"Source": "Adaderana", "Timestamp": "May 4, 2011 02:20 pm", "Headline": " විවාහයට පෙර රුධිරය පරීක්ෂා කිරීමේ යෝජනාවක්", "News Content": "විවාහයට පෙර රුධිර පරීක්ෂාව අනිවාර්ය කිරීම සඳහා රජයට යෝජනා කරන බව ජාතික තැලිසීමියා මධ්‍යස්ථානය පවසයි. තැලිසීමියා වාහකයින් අතර සිදුවන විවාහ හේතුවෙන් වාර්ෂිකව රෝගී දරුවන් 80ක් පමණ උපත ලබන බව එම මධ්‍යස්ථානය පෙන්වාදෙයි. තැලිසීමියා වාහකයින් හඳුනාගැනීමේ පරීක්ෂණ සිදුකිරීම සඳහා දැනට දිවයින පුරා වැඩපිළිවෙළක් ක්‍රියාත්මක බව ද ජාතික තැලිසීමියා මධ්‍යස්ථානය පවසයි. කුරුණෑගල , බදුල්ල , අනුරාධපුර සහ කොළඹ යන ස්ථානවල මේ වන විටත් තැලිසීමියා මධ්‍යස්ථාන 4ක් පිහිටුවා ඇති බව සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහිපාල මහතා කියා සිටියි. මාතර සහ යාපනය යන රෝහල් ආශ්‍රිතව ද තැලිසීමියා මධ්‍යස්ථාන පිහිටුවීමට නියමිත බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15885", "Category": null, "Parent URL": null}