{"Source": "Adaderana", "Timestamp": "August 1, 2013 01:38 pm", "Headline": " ඩෙංගු මර්දනයට අණුක තාක්ෂණය යොදා ගනියි", "News Content": "ඩෙංගු ප්‍රතිකාරක සේවාවන් තවදුරටත් විධිමත් කිරිම සඳහා අණුක තාක්ෂණය යොදා ගැනීම අද(01) සිට ආරම්භ කළ බව සෞඛ්‍ය අමාත්‍යංශය පවසයි. ඒ සඳහා වන විශේෂ අණුක තාක්ෂණික රසායනාගාරය අද පෙරවරුවේ බොරැල්ල වෛද්‍ය පර්යේෂණ ආයතනයේදී විවෘත කළ බව එම අමාත්‍යංශය සඳහන් කරයි. ඩෙංගු වසංගත තත්ත්වයන් කළින් හඳුනා ගැනීම, වරින් වර ඩෙංගු වෛරසයේ සිදුවන වෙනස්කම් හඳුනා ගැනීම මෙන්ම ඩෙංගු වැළදුනු රෝගීන් රෝහල්වලට ප්‍රතිකාර සඳහා ඇතුළත් වන්නේ රෝගය වැළදී කුමන දිනය තුළ ද යන්න කෙරෙහි අවධානය යොමු කරමින් ඒ අනුව ප්‍රතිකාර කළ යුත්තේ කෙසේ ද යන්න හඳුනාගැනීම මෙම රසායනාගාරය මගින් සිදු කරයි. අණුක තාක්ෂණය භාවිත කරමින් ප්‍රතිකාර කටයුතු විධිමත් කරවීම තුළින් පුද්ගලයෙකු ඩෙංගු රක්තපාත තත්ත්වයට හෝ ඩෙංගු කම්පන තත්ත්වයට පත්වීමට ඇති ඉඩකඩ වළක්වා ගත හැකි බව සෞඛ්‍ය අමාත්‍යංශ්‍ය පවසයි.", "URL": "https://sinhala.adaderana.lk/news.php?nid=36284", "Category": null, "Parent URL": null}