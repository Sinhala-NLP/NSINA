{"Source": "Adaderana", "Timestamp": "January 6, 2019 01:36 pm", "Headline": "ගෙල වැළලාගත් තරුණ‍යෙකුගේ සිරුරක් හමුවෙයි", "News Content": "මඩකලපුව කොට්ටමුනෛ ප්‍රදේශයේ නිවසක තිබී ගෙල වැළලාගත් තරුණ‍යෙකුගේ සිරුරක් හමුවී තිබේ. ඊයේ(05) පස්වරු 4ට පමණ මෙම මළසිරුර සොයාගෙන තිබුණි. මියගොස් ඇත්තේ මඩකලපුව කොට්ටමුනෛහි පදිංචි වයස අවු 24 ක් වන සෙල්වරාසා පිරනවරාසා නැමැත්තෙකි. නිවස පිටුපස වහලේ නයිලෝන් කඹයක ආධාරයෙන් ගෙල වැළලාගෙන සිටින බව දුටු ඥාතීන් පිරිසක් ඔහුව මඩකලපුව ශික්ෂණ රෝහලට ඇතුළත් කිරීමේදී මෙලෙස මියගොස් ඇති බව අප වාර්තාකරු සඳහන් කළේය. සිද්ධිය සම්බන්ධයෙන් වැඩිදුර පරීක්ෂණ මඩකලපුව මූලස්ථාන පොලීසිය මගින් සිදුකරයි.", "URL": "https://sinhala.adaderana.lk/news.php?nid=101883", "Category": null, "Parent URL": null}