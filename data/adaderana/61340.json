{"Source": "Adaderana", "Timestamp": "June 22, 2016 09:34 am", "Headline": " මෝටර් රථයෙන් මාරයා එයි", "News Content": "දමන, මලයාඩිය ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. මෝටර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන පෙරළීමෙන් මෙම අනතුර සිදුව ඇති බව පොලීසිය පැවසුවේය. අනතුරෙන් මෝටර් රථයේ ගමන් ගත් පුද්ගලයින් දෙදෙනෙකු බරපතළ තුවාල ලබා දමන රෝහලට ඇතුළත් කිරීමේදී මියගොස් තිබේ. මියගොස් ඇත්තේ අක්කරේපත්තුව ප්‍රදේශයේ පදිංචිව සිටි 40 හැවිරිදි පුද්ගලයින් දෙදෙනෙකු බව සඳහන්ය. මෘත ශරීර දමන රෝහලේ මෘත ශරීරාගාරයේ තබා ඇති අතර දමන පොලීසිය මේ පිලිබඳව වැඩිදුර විමර්ශන ආරම්භ කර තිබේ.මේ අතර දඹුල්ල - කුරුණෑගල මාර්ගයේ තලකිරියාගම ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේදඹුල්ල දෙස සිට කුරුණෑගල දෙසට ධාවනය වූ ට්‍රැක්ටර් රථයක පිටුපසින් පැමිණි ටිපර් රථයක් ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් ට්‍රැක්ටර් රථයේ රියදුරු බරපතළ තුවාල ලබා දඹුල්ල රෝහලට ඇතුළත් කිරීමේදී මියගොස් තිබේ.මියගොස් ඇත්තේ තලකිරියාගම ප්‍රදේශයේ පදිංචිව සිටි 48 හැවිරිදි පුද්ගලයෙකි.මෘත ශරීරය දඹුල්ල රෝහලේ තබා ඇති අතර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61340", "Category": null, "Parent URL": null}