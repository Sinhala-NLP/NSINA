{"Source": "Adaderana", "Timestamp": "June 23, 2013 08:18 am", "Headline": "ජනපති කොමිසමක් දමා පරීක්ෂණ යට ගහන්න  හදනවා", "News Content": "මාතලේ සමූහ මිනී වළ පිළිබඳ සොයා බැලීම සඳහා ජනාධිපති කොමිසමක් පත්කිරීම‍ සම්බන්ධයෙන් විරෝධය පළ කරන බව අතුරුදන් වූවන්ගේ අයිතිවාසිකම් වෙනුවෙන් පෙනී සිටින නීති වේදීන්ගේ සංවිධානය පවසයි. ඔවුන් පෙන්වා දෙන්නේ දැනට සිදුවෙමින් පවතින පරීක්ෂණ යටපත් කිරීමේ අරමුණින් එවැනි කොමිසමක් පත් කර ඇති බවයි. මාතලේ සමූහ මිනී වළ සම්බන්ධයෙන් සොයා බැලීම සඳහා විශේෂ ජනාධිපති කොමිසමක් පත් කර ඇති බව පසුගියදා නිවේදනය කෙරිණ. හිටපු ශ්‍රේෂ්ඨාධිකරණ විනිසුරු එස්.අයි.ඉමාම්, හිටපු මහාධිකරණ විනිසුරු බන්දුල අතපත්තු සහ හිටපු පාර්ලිමේන්තු මහලේකම් ධම්මික කිතුල්ගොඩ යන මහත්වරුන් එම කොමිසමේ සාමාජිකයන් වේ.", "URL": "https://sinhala.adaderana.lk/news.php?nid=35162", "Category": null, "Parent URL": null}