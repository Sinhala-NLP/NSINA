{"Source": "Adaderana", "Timestamp": "July 29, 2011 01:24 pm", "Headline": "ඉදිරියේදී විදුලිය ලාබෙට දෙන්න බැරිවෙයි", "News Content": "ඉදිරි කාලයේ දී විදුලි ඒකකයක් සහනදායි මිලකට ලබාදීමට නොහැකි වනු ඇතැයි විදුලි බල හා බලශක්ති අමාත්‍ය පාඨලි චම්පික රණවක මහතා පවසයි. කාලගුණ විපර්යාස හේතුවෙන් ජල විදුලිය නිෂ්පාදනය සම්බන්ධයෙන් ද දැඩි බලාපොරොත්තු තබා ගත නොහැකි වී ඇති බව අමාත්‍යවරයා සඳහන් කරයි. මහව, දළදාගම විදුලි ඉංජිනේරු කාර්යාලයේ අද(29) පෙරවරුවේ පැවති උත්සවයකට එක්වෙමින් පාඨලි චම්පික රණවක අමාත්‍යවරයා මේ අදහස් පළ කළේය. එමෙන්ම ඉන්ධනවල මිල ගණන් ඉහළ යාම නිසා විදුලිය නිපදවීමේදී අර්බුදයකට මුහුණදීමට සිදුව ඇති බව අමාත්‍යවරයා එහිදී පෙන්වාදුන්නේය.", "URL": "https://sinhala.adaderana.lk/news.php?nid=17723", "Category": null, "Parent URL": null}