{"Source": "Adaderana", "Timestamp": "December 6, 2013 09:40 am", "Headline": "දියනාමින් සිටි විදේශිකයා දියේ ගිළී මරුට ", "News Content": "හික්කඩුව මුහුදු වෙරළේ දියනාමින් සිටි විදේශීය ජාතිකයෙකු දියේ ගිළී මියගොස් තිබේ. 43 හැවිරිදි රුසියානු ජාතිකයෙක් මෙලෙස මියගොස් ඇති බව පොලීසිය පවසයි විදේශීය ජාතිකයාගේ මෘත ශරීරය කරාපිටිය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(06) සිදුකිරීමට නියමිතය. මේ අතර කල්මුණ සයින්ද මරදු ප්‍රදේශයේ තිබී 17 හැවිරිදි පිරිමි පුද්ගල මළ සිරුරක් සොයාගෙන තිබේ. එය පසුගිය තුන්වන දින ඔරුවක් පෙරළීමෙන් සිදුවු අනතුරෙන් මියගිය අයෙකුගේ සිරුරක් විය හැකි බව පොලීසිය පවසයි. මේ අතර කහවත්ත වේ ගගේ පොරොණුව ප්‍රදේශයේදී ද 35 හැවිරිදි පිරිමි පුද්ගල මළ සිරුරක් කහවත්ත පොලීසිය විසින් සොයාගෙන තිබේ. අදාළ පුද්ගලයා ගගෙන් එගොඩ වීමට උත්සාහ කිරීමේ දී සැඩ පහරට හසුවී අනතුර සිදුව ඇති බව වාර්තා වෙයි. ..........", "URL": "https://sinhala.adaderana.lk/news.php?nid=39364", "Category": null, "Parent URL": null}