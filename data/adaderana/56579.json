{"Source": "Adaderana", "Timestamp": "January 23, 2016 03:58 pm", "Headline": "ඉන්දීය ධීවරයින් වර්ජනයකට සැරසෙයි", "News Content": "ශ්‍රී ලංකාව විසින් අත්අඩංගුවට ගත් ඉන්දීය ධීවරයන්ට අයත් බෝට්ටු 67ක් ශ්‍රී ලංකා රජය විසින් නිදහස් නොකිරීම සම්බන්ධයෙන් එයට විරෝධය පළ කිරීමක් ලෙස කච්චතිව් අන්තෝනි පල්ලියේ පැවැත්වෙන වාර්ෂික දේව මෙහෙය වර්ජනය කිරීමට ඉන්දීය ධීවරයින් අද(23) තීරණය කර තිබේ.කච්චතිව් අසළ ප්‍රදේශය ඉන්දීය ධීවරයින්ට අයිතිය නැති බව පවසමින් මුහුදු සීමාව උල්ලංඝණය කළ ඉන්දීය ධීවරයන් අත්අඩංගුවට ගත්තද, ඉන්දු-ශ්‍රී ලංකා ගිවිසුම අනුව තම ධීවර දැල් වියළීමට හා කච්චතිව් අන්තෝනි පල්ලියේ පැවැත්වෙන වාර්ෂික උත්සවයට සහභාගී වීමට ඔවුන්ට අවසර ලබා දී ඇති බව ධීවර සංගමයේ නායකයන් වන දේවදාස් හා එමිරේට්ස් පවසති.ශ්‍රී ලංකා රජය විසින් ‍‍‍‍‍‍ෆෝක් සමුද්‍ර සන්ධියේ මුහුදු නිමා කරන ධීවරයින්ටද හිරිහැර කර තිබෙන බව ඔවුන් විසින් සඳහන් කර ඇත.මේ හේතුවෙන් මෙම උත්සවය සඳහා කච්චතිව් සංචාරය කිරීමට අවශ්‍ය වූ අය සඳහා බෝට්ටු ලබා නොදෙන බවට ඉන්දීය ධීවරයන් තීරණය කර තිබේ.එමෙන්ම තම මුහුදු සීමාව උල්ලංඝණය කරන අය සඳහා මාස හයක සිරගත කිරීමක් හා රුපියල් පන් ලක්ෂක් දක්වා දඩ අය කිරීමට ශ්‍රී ලංකාව විසින් ගෙන ඇති නව රෙගුලාසි වලටද ඔවුන් සිය විරෝධය පළ කර තිබේ. රාමනාතපුරම්, පුඩුක්කොට්ටායි, නාගපට්නම්, කරායිකල් හා පුඩුච්චෙරි ධීවර සංගම් වල ධීවරයින් හෙට සිට ධීවර කටයුතු වලින් ඉවත්වන බවත්, එසේම බෝට්ටු නිදහස් කරන මෙන් ඉල්ලා ජනවාරි මස 26 වන දින උපවාසයක් පවත්වන බවත් සඳහන් කර ඇත. ඉන්දියාව විසින් 1974 - 1976 දී ගිවිසුම් මඟින් ශ්‍රී ලංකාව වෙත කච්චතිව් දූපත හිමි කර දී තිබූ නමුත්, ඉන්දියාවේ සිට පැමිණෙන වන්දනා කරුවන්ට ශාන්ත අන්තෝනි දේවස්ථානයේ වාර්ෂික උත්සවයට සහභාගි වීමට ඉඩ දී තිබුණි .පසුගිය වසරේ කාන්තාවන් හා දරුවන් ඇතුළු 4000ක් පමණ ඉන්දීය වන්දනාකරුවන් ශාන්ත අන්තෝනි දේවස්ථානයේ වාර්ෂික උත්සවයට සහභාගි වී ඇත.", "URL": "https://sinhala.adaderana.lk/news.php?nid=56579", "Category": null, "Parent URL": null}