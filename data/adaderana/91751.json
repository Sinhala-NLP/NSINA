{"Source": "Adaderana", "Timestamp": "June 30, 2018 05:30 pm", "Headline": "අයියගේ පිහි පහරින් මල්ලී මරුට", "News Content": "අම්බලන්තොට - බරවාකුඹුක ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර ඇත. අද(30) උදෑසන මෙම ඝාතනය සිදුව ඇති බව වාර්තා විය. පවුල් ආරවුලක් දුරදිග යාම හේතුවෙන් සිදුවූ බහින්බස්වීමක් මත වැඩිමල් සහෝදරයා විසින් තම බාල සොහොයුරාට තියුණු ආයුධයකින් පහරදී ඇති බව වාර්තා විය . සිද්ධියෙන් මියගොස් ඇත්තේ 41 හැවිරිදි මැදගෙදර, ලියන්වල ප්‍රදේශයේ පදිංචි පුද්ගලයෙක්. ඝාතනය සම්බන්ධයෙන් මියගිය පුද්ගලයාගේ සහෝදරයා අත්අඩංගුවට ගෙන ඇති අතර සැකකරු හෙට අඟුණුකොළපැලැස්ස මහේස්ත්‍රාත් අධිකරණයට ඉදිරිපත් කරනු ඇති. අඟුණුකොලපැලැස්ස පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91751", "Category": null, "Parent URL": null}