{"Source": "Adaderana", "Timestamp": "December 25, 2010 03:09 pm", "Headline": "යාල වනෝද්‍යානයෙන් වාර්තාගත ආදායමක් ", "News Content": "මේ වසරේ දී යාල ජාතික වනෝද්‍යානයෙහි ආදායම වාර්තාගත ලෙස ඉහළ ගොස් තිබේ. වසරේ මුල සිට මේ දක්වා සංචාරකයින් 234,000 ට වැඩි ප්‍රමාණයක් වනෝද්‍යානය නැරඹීම සඳහා පැමිණ ඇති බව උද්‍යාන භාර නිලධාරී ඩී යූ ඉන්ද්‍රජිත් මහතා සඳහන් කරයි. ඔවුන් අතර වි‍දේශීය සංචාරකයින් 69,000 ක පමණ ප්‍රමාණයක් වන බව සඳහන්ය. මෙම වසරෙහි ආදායම රුපියල් කෝටි 18 ක් වන අතර පසුගිය වසරේ ආදායම රුපියල් කෝටි 8 ක් වූ බව ඉන්ද්‍රජිත් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13081", "Category": null, "Parent URL": null}