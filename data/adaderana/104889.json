{"Source": "Adaderana", "Timestamp": "February 23, 2019 02:36 pm", "Headline": "අනතුරු දෙකකින් ජීවිත 2ක් අහිමි වෙයි", "News Content": "ගාල්ල සහ කින්නියා ප්‍රදේශවල සිදු වු රිය අනතුරු දෙකකින් පුද්ගලයින් දෙදෙනෙකු මියගොස් තිබේ. ගාල්ල - කොළඹ ප්‍රධාන මාර්ගයේ දඩල්ල සුසාන භූමිය අසලදී වෑන් රථයක් මාර්ගය හරහා ගමන් කළ පුද්ගලයෙකුගේ ගැටීමෙන් අනතුරක් සිදුව තිබේ. අනතුරින් බරපතළ තුවාල ලැබු එම පුද්ගලයා කරාපිටිය රෝහලට ඇතුළත් කිරීමේදී මියගොස් ඇත බව පොලීසිය පැවුසවේය. අනතුර සම්බන්ධයෙන් වෑන් රථ රියදුරු අත්අඩංගුවට ගෙන තිබේ. මේ අතර කින්නියා,සුරංගල් වාන් ඇල මාර්ගයේ -කල්කුලි ප්‍රදේශයේ ධාවනය වෙමින් තිබු ලොරි රථයක, ප්‍රතිවිරුද්ධ දිශාවෙන් පැමිණි යතුරුපැදියක් ගැටීමෙන් අනතුරක් සිදුව තිබේ. අනතුරින් බරපතළ තුවාල ලැබු 65 හැවිරිදි යතුරු පැදිකරු කින්නියා රෝහලට ඇතුලත් කීරිමේදී මියගොස් ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=104889", "Category": null, "Parent URL": null}