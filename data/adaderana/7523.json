{"Source": "Adaderana", "Timestamp": "March 27, 2010 08:27 am", "Headline": "රටට වැඩ කරන අයට නිසිතැන", "News Content": "රටට වැඩ කරන අයට නිසිතැන ලබාදීමට තමා පසුබට නොවන බව ජනාධිපති මහින්ද රාජපක්ෂ මහතා පවසයි. පක්ෂ, පාට, ජාති ආගම් වශයෙන් බෙදී නොසිට රටට වැඩ කළ යුතු කාලය එළඹ ඇති බව ජනාධිපතිවරයා පෙන්වාදෙයි. ඊයේ පස්වරුවේ ගාල්ල සමනළ ක්‍රීඩාංගණයේ පැවති මැතිවරණ ප්‍රචාරක රැළියකට සහභාගී වෙමින් ඔහු මේ බව ප්‍රකාශ කළේය. රට ගොඩනැගීමේ පරම බලය පැවරී ඇත්තේ ‍ජනතාවට බව එහිදී තවදුරටත් අදහස් දැක්වූ ජනාධිපති මහින්ද රාජපක්ෂ මහතා පැවසුවේය. ජනතාව වෙනුවෙන් ඉටුකළ යුතු වගකීම නිසි පරිදි ඉටුකළ හැකි නායකයින් පාර්ලිමේන්තුවට පත්කරලීම ජනතාවගේ වගකීම බව ද හෙතෙම අවධාරණය කරයි.", "URL": "https://sinhala.adaderana.lk/news.php?nid=7523", "Category": null, "Parent URL": null}