{"Source": "Adaderana", "Timestamp": "February 3, 2019 12:01 pm", "Headline": "ව්‍යාජ මුදල් නෝට්ටු මුද්‍රණය කළ අයෙක් මට්ටු", "News Content": "ව්‍යාජ මුදල් නෝට්ටු මුද්‍රණය කිරීමේ ස්ථානයක් පවත්වාගෙන ගිය පුද්ගලයෙකු තණමල්විල ප්‍රදේශයේදී අත්අඩංගුවට ගෙන තිබේ. තණමල්විල පොලිසියට ලැබුණු තොරතුරකට අනුව සිදුකළ වැටලීමකදී මෙම සැකකරු අත්අඩංගුවට ගෙන ඇති බව පොලිසිය සඳහන් කළේය. තණමල්විල ප්‍රදේශයේ වෙළඳසැලකට පැමිණි පුද්ගලයෙකු වෙළඳසැල් හිමිකරුට ව්‍යාජ රුපියල් 5000 සේ මුදල් නොට්ටුවක් ලබා දී ඇති අතර එය ව්‍යාජ එකක් බවට හිමිකරු පැවසූ පසු සැකකරු විසින් එම මුදල් නෝට්ටුව ඉරා දමා ඇත. ඒ අනුව සිදුකළ පැමිණිල්ලකට අනුව තණමල්විල පොලිසිය සැකකරු අත්අඩංගුවට ගෙන සිදුකළ විමර්ශනයේදී මෙම ව්‍යාජ මුදල් නෝට්ටු මුද්‍රණය කිරීමේ ස්ථානය සොයාගෙන ඇති බව සදහන්. එම ස්ථානයේ තිබී ව්‍යාජ මුදල් නෝට්ටු මුද්‍රණය කිරීමට යොදාගත් උපකරණ සහ ව්‍යාජ මුදල් නෝට්ටු කිහිපයක් සොයාගෙන ඇති බව පොලිසිය සදහන් කළේය. අත්අඩංගුවට ගෙන ඇත්තේ 26 හැවිරිදි තණමල්විල ප්‍රදේශයේ පදිංචි තරුණයෙකු වන අතර ඔහු වැල්ලවාය මහේස්්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103616", "Category": null, "Parent URL": null}