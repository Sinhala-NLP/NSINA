{"Source": "Adaderana", "Timestamp": "November 26, 2010 08:44 am", "Headline": "කැප්පෙටිපොළ 192 වැනි ගුණසමරුව අදයි", "News Content": "අභීත සෙන්පතියෙකු වූ මොනරවිල කැප්පෙටිපොළ දිසාවගේ 192 වැනි ගුණානුස්මරණය අදට(26) යෙදී තිබේ. ගුණානුස්මරණ ප්‍රධාන උත්සවය මධ්‍යම පළාත් ආණ්ඩුකාරවරයා ඇතුළු නියෝජිතයින්ගේ සහභාගීත්වයෙන් ශ්‍රී දළඳා මාළි‍ගාවේ මොනරවිල කැප්පෙටිපොළ ස්මාරකය අභියසදී පැවැත්වේ. 1815 දී උඩරට ගිවිසුම අත්සන් කිරිම හේතුවෙන් පීඩාවට පත් සිංහල ජාතිය වෙනුවෙන් කැප්පෙටිපොළ දිසාවේ ඉංග්‍රීසීන්ට එරෙහිව සටන් වැදුණි. පසුව ඔහු රාජද්‍රෝහියෙකු ලෙස නම් කළ ඉංග්‍රීසි පාලකයන් 1818 නොවැම්බර් මාසයේ බෝගම්බර වධකාගාරයේ දී ඝාතනයට ලක් කරනු ලැබීය.", "URL": "https://sinhala.adaderana.lk/news.php?nid=12405", "Category": null, "Parent URL": null}