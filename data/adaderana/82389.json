{"Source": "Adaderana", "Timestamp": "January 2, 2018 01:28 pm", "Headline": " ඡන්ද අපේක්ෂකයින් නීති උල්ලංඝණය කරනවා", "News Content": "පළාත් පාලන මැතිවරණයට ඉදිරිපත්ව සිටින අපේක්ෂකයින් මැතිවරණ නීති රීති උල්ලංඝණය කරමින් තවදුරටත් භාණ්ඩ බෙදාදීමේ කටයුතුවල නිරත වෙමින් සිටින බව මැතිවරණ නිරීක්ෂන සංවිධාන පෙන්වා දෙයි. මේ සම්බන්ධයෙන් මීට පෙරද පොලිස්පතිවරයා දැනුවත් කළ බවද එම සංවිධාන සඳහන් කළේය. මෙවැනි ආකාරයේ මැතිවරණ නීති රීති උල්ලංඝනය කිරීම් දිගින් දිගටම සිදු වන්නේ නම් එම අපේක්ෂකයින්ට එරෙහිව අධිකරණ ක්‍රියාමාර්ග ගත යුතු බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=82389", "Category": null, "Parent URL": null}