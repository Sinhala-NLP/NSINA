{"Source": "Adaderana", "Timestamp": "December 4, 2018 01:27 pm", "Headline": "නින්දට ජීවිතයෙන් වන්දි ගෙවු රියදුරෙක්", "News Content": "අද(04) අළුයම 4.15ට පමණ අහංගම පොලිස් වසමේ ගාල්ල-මාතර ප්‍රධාන මාර්ගයේ දී සිදු වු රිය අනතුරකින් පුද්ගලයෙකු මියගොස් තවත් පුද්ගලයන් තිදෙනෙක් තුවාල ලබා තිබේ. කතළුව හංදිය අසලදී අඟුණුකොළපැලැස්ස සිට කොළඹ බලා ධාවනය වු පුද්ගලික බස් රථයක ප්‍රතිවිරුද්ධ දිසාවෙන් පැමිණි කටුනායක සිට වැලිගම දෙසට ගමන් කරමින් තිබු විදේශිය යුවලක් රැගත් වෑන් රථයක් බස් රථයේ ගැටී මෙම අනතුර සිදුව තිබේ. වෑන් රථයේ රියදුරට නින්ද යෑම නිසා අනතුර සිදුවු බව පොලිස් විමර්ශනවලදී අනාවරණය වී තිබේ. මෙම අනතුරින් තුවාල ලැබූ වෑන් රථයේ රියදුරු, බස් රථයේ රියදුරු ඇතුළුව තවත් සිව් දෙනෙකු කරාපිටිය රෝහලට ඇතුළත් කර තිබේ. වෑන් රථයේ රියදුරු පසුව මියගොස් තිබේ. මෘත ශරීරය මේ වන විට කරාපිටිය රෝහලේ මෘත ශරීරාගාරයේ තැන්පත් කර ඇත. අහංගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=100256", "Category": null, "Parent URL": null}