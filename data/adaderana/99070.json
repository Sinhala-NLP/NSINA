{"Source": "Adaderana", "Timestamp": "November 11, 2018 09:37 pm", "Headline": "කුඩු රැජිනගේ දුවත් මහ උළු ගෙට", "News Content": "දීර්ඝ කාලයක් තිස්සේ අම්බලන්තොට ඇතුළු අවට ප්‍රදේශ තුල හෙරොයින් ජාවාරමේ නියතව මේ වන විට රක්ෂිත බන්ධනාගාර ගතකර සිටින කුඩු රැජින හෙවත් කුඩු ලොකුඅම්මාගේ දියණියද අද (11) දින හෙරොයින් සමඟ අත්අඩංගුවට ගෙන ඇත. අම්බලන්තොට පොලිසියේ ස්ථානාධිපති වරයාගේ ප්‍රධානත්වයෙන් අද අම්බලන්තොට සිදුකරන ලද වැටලීමකදී මෙම කාන්තාව හෙරොයින් මිලිග්‍රෑම් 570 හා හෙරොයින් ජාවාරමෙන් උපයාගත් රුපියල් 27,100 ක් මෙන්ම ඇය පදවාගෙන ගිය සුකෝපබෝගී වෑන් රථයද පොලිස් භාරයට ගැනීමට හැකිවී තිබේ. අත්අඩංගුවට ගැනීමෙන් පසු කාන්තාව පරික්ෂා කිරීමේදී ඇගේ සුරුරේ සඟවාගෙන සිටි මෙම හෙරොයින් පොලිස් භාරයට ගැනීමට හැකිවී තිබේ. අදාළ කාන්තාව ආම්බලන්තොට සියබලාගස්විල වැලිආර ප්‍රදේශයේ පදිංචි තිදරු මවක්ද වන බවත් ඇගේ ස්වාමි පුරුෂයාද මේ වනවිට බන්ධනාගාර ගතකර සිටින බවත් පොලිසිය පවසයි. කෙසේනමුත් අත්අඩංගුවට ගත් සැකකාර කාන්තාව අද (11) දින හම්බන්තොට මහේස්ත්‍රාත් වරයා හමුවට ඉදිරිපත්කිරිමෙන් පසු මේ මස 21 දක්වා රක්ෂිත බන්ධනාගාර ගතකර තිබේ . මෙම වැටලීම අම්බලන්තොට පොලිසියේ ස්ථානාධිපති පොලිස්පරික්ෂක විජය ගුණරත්න මහතා ගේ උපදෙස් මත උපොප එදිරිසිංහ මහතාගේ ප්‍රධානත්වයෙන් ,පො .කෝ 34885 ප්‍රියන්ත , 3997 අමිල , 72605 සංජීව , 90226 බුද්ධික , කා පො .කෝ . 10153 ලක්මාලි ,10225 නිලන්ති , පො .රි 80812 ජයසිංහ යන නිලධාරීන් විසින් මෙම වැටලීම සිදුකර තිබේ. (ඡායා රූප-රාහුල් සමන්ත හෙට්ටිආරච්චි)", "URL": "https://sinhala.adaderana.lk/news.php?nid=99070", "Category": null, "Parent URL": null}