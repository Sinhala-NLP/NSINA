{"Source": "Adaderana", "Timestamp": "August 31, 2014 08:40 am", "Headline": " නවපිල්ලේගේ වැඩ ඉවරයි - සෙයිද් අල් හුසෙන් වැඩ අරඹයි ", "News Content": "එක්සත් ජාතීන්ගේ සංවිධානයේ මානව හිමිකම් කවුන්සිලයේ නව මහ කොමසාරිස්වරයා ලෙස සෙයිද් අල් හුසෙන් කුමරු හෙට(01) සිය ධුරයේ වැඩ ආරම්භ කිරීමට නියමිතව තිබේ. එම ධුරයේ කටයුතු කළ නවනීදන් පිල්ලෙයි මහත්මිය‍ගේ හය වසරක සේවා කාලය අවසන් වීම හේතුවෙන් නව පත් කිරීම සිදුකෙරුණි. සෙයිද් අල් හුසේන් කුමරු ජෝර්දාන රජ පෙළපතට සම්බන්ධ අයෙකු වන අතර ජිනීවාහි එක්සත් ජාතීන්ගේ ජෝර්දාන නිත්‍ය නියෝජිතයා ලෙස කටයුතු කළ අයෙකි.", "URL": "https://sinhala.adaderana.lk/news.php?nid=45722", "Category": null, "Parent URL": null}