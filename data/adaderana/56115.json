{"Source": "Adaderana", "Timestamp": "January 3, 2016 03:08 pm", "Headline": "අගමැතිගෙන් හෙට විශේෂ ප්‍රකාශයක්!", "News Content": "අග්‍රාමාත්‍ය රනිල් වික්‍රමසිංහ මහතා හෙට දිනයේ විශේෂ ප්‍රකාශයක් සිදුකිරීමට නියමිතව තිබේ.හෙට පෙරවරු 9.30ට අරලිය ගහ මන්දිරයේ දී රනිල් වික්‍රමසිංහ මහතා මෙම විශේෂ ප්‍රකාශය සිදුකිරීමට නියමිත බව අග්‍රාමාත්‍ය කාර්යාලය නිවේදනය කළේය.මේ අතර පෞද්ගලික සංචාරයක් සඳහා ලන්ඩන් නුවර බලා පිටත්ව ගිය අග්‍රාමාත්‍ය රනිල් වික්‍රමසිංහ මහතා අද යළි දිවයිනට පැමිණ තිබේ.ශ්‍රී ලන්කන් ගුවන් සමාගමට අයත් යූ.එල්.504 දරණ ගුවන් යානයෙන් අග්‍රාමාත්‍යවරයා කටුනායක ජාත්‍යන්තර ගුවන් තොටුපලට පැමිණි බව අද දෙරණ ගුවන්තොටුපල වාර්තාකරු සඳහන් කළේය.අග්‍රාමාත්‍යවරයා ලන්ඩන් නුවර බලා පිටත්ව ගියේ පසුගිය දෙසැම්බර් මස 22 වැනිදාය.", "URL": "https://sinhala.adaderana.lk/news.php?nid=56115", "Category": null, "Parent URL": null}