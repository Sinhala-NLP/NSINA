{"Source": "Adaderana", "Timestamp": "October 22, 2012 12:58 pm", "Headline": "සන්ධාන ඇමති විපක්ෂනායකයා පසසයි", "News Content": "විපක්ෂ නායක රනිල් වික‍්‍රමසිංහ මහතාට දෑත් නළලේ තබා වන්දනාමාන කළ යුතු බව ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතා පවසයි. විපක්ෂ නායකවරයාගෙන් රජයට ලැබෙන සහයෝගය හේතුවෙන් එම ගරුත්වය ලබා දිය යුතු බව හෙතෙ‍ම පෙන්වාදෙයි. මාතලේ දිස්ත‍්‍රික් උපාධිධාරී පත්වීම් ලිපි ප‍්‍රදානය කිරීම වෙනුවෙන් පැවති උත්සවයක දී අමාත්‍යවරයා මේ අදහස් පළ කර සිටියේය. මේ අතර එක්සත් ජාතික පක්ෂය මූලික කරගත් ආණ්ඩු විරෝධී සංධානයක් ගොඩනැගිය යුතු බව එක්සත් ජාතික පක්ෂ නියෝජ්‍ය නායක සජිත් පේ‍්‍රමදාස මහතා පවසයි.", "URL": "https://sinhala.adaderana.lk/news.php?nid=28517", "Category": null, "Parent URL": null}