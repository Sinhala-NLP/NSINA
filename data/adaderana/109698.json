{"Source": "Adaderana", "Timestamp": "May 10, 2019 05:16 pm", "Headline": "සයින්දමරුදුවල මිය ගිය ත්‍රස්ථවාදීන් සැඟවු පුපුරණ ද්‍රව්‍ය තොගයක් කාන්තාන්කුඩි වෙරළෙන් ගොඩ ගනී", "News Content": "කල්මුනේ සයින්දමරුදු ප්‍රදේශයේ පුපුරා ගැනීම සිදු කර ගත් ත්‍රස්ථවාදී කණ්ඩායම විසින් සඟවා තබා තිබූ තවත් පුපුරණ ද්‍රව්‍ය කීපයක් අද(10) පොලීසිය විසින් සොයා ගෙන තිබේ. බුද්ධි අංශවලට ලද තොරතුරක් මත මෙම පුපුරණ ද්‍රව්‍ය තොගය සොයා ගෙන ඇත්තේ වෙරළ පාර, කාන්තන්කුඩි 6 ප්‍රදේශයේ වෙරළ තීරයේ වලදමා තිබිය දී බව ද වාර්තා වෙයි. අද කොළඹ පැවති ආරක්ෂක තත්ත්වය පිළිබඳ දැනුම් දීමේ මාධ්‍ය හමුවට එක්වෙමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා මෙම අදහස් පළ කළේය. මෙම ත්‍රස්ථවාදීන් විසින් සඟවා තබන ලද කිසිදු ද්‍රව්‍ය හෝ ආයුධයක් ඉතිරි වීමට ඉඩ නොතබා ඒ සියල්ල සොයා ගන්නා බවත්, ඒ සියල්ල රට හමුවේ පවසන බවත් මේ මොහොතේ සහතික වන බව ද මාධ්‍ය ප්‍රකාශකවරයා පැවසීය. එමෙන්ම පුපුරණ ද්‍රව්‍ය පමණක් නොව ත්‍රස්ථවාදීන් පිරිස හා සම්බන්ධකම් පවත්වන සියලු දෙනා අත්අඩංගුවට ගැනීමටත් ක්‍රියා කරන බවත්, ඔවුන් සතු﻿ කුමන හෝ දේපළක් ඇත්නම් එ්වා ද අත්අඩංගුවට ගැනීමට ක්‍රියා කරන බව ද ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=109698", "Category": null, "Parent URL": null}