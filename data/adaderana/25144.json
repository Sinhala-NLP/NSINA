{"Source": "Adaderana", "Timestamp": "June 19, 2012 08:33 am", "Headline": "ඉරාකයේ මරාගෙන මැරෙන ප්‍රහාරයකින්  15 ක් මරුට", "News Content": "ඉරාකයේ බැග්ඩෑඩ් අගනුවරට උතුරු ප්‍රදේශයේ පිහිටි බැකූබා ප්‍රදේශයේ අවමංගල්‍ය උත්සවයකට එල්ල වු මරාගෙන මැරෙන ප්‍රහාරයකින් 15 දෙනෙකු ජීවිතක්ෂයට පත්වී ති‍බේ. ප්‍රහාරයෙන් තවත් පුද්ගලයින් 40 දෙනෙකුට අධික පිරිසක් තුවාල ලබා ඇති බව විදෙස් මාධ්‍ය වාර්තා කරයි. ශීයා මුස්ලිම් බැතිමතුන් පිරිසක් ඉලක්ක කර මෙම මරාගෙන මැරෙන බෝම්බ ප්‍රහාරය එල්ල කර ඇති බව වාර්තාවේ. මේ මාසය තුළ පමණක් ශීයා මුස්ලිම්වරුන් ඉලක්ක කොට සිදුකළ ප්‍රහාරවලින් පුද්ගලයින් 130 දෙනෙකු පමණ ජීවිතක්ෂයට පත්වී ඇත. පසුගිය සෙනසුරාදා දිනයේ බැග්ඩෑඩ් අගනුවරට එල්ල වු ප්‍රහාරයකින් ශියා බැතිමතුන් තිස් දෙදෙනෙකු ජීවිතක්ෂයට පත් විය. අල්කයිඩා සංවිධානය සම්බන්ධතා පවත්වන සුන්නි කැරළිකරුවන් විසින් මෙම ප්‍රහාර එල්ල කරන බව එරට ආරක්ෂක අංශ පවසයි.", "URL": "https://sinhala.adaderana.lk/news.php?nid=25144", "Category": null, "Parent URL": null}