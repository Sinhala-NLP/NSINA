{"Source": "Adaderana", "Timestamp": "July 7, 2012 03:37 pm", "Headline": "ගංජා ජාවාරමක නිරතව සිටි කතුන් දෙදෙනෙකු අත්අඩංගුවට", "News Content": "ගංජා අලෙවි කිරීමේ ජාවාරමක නිරතව සිටි කාන්තාවන් දෙදෙනෙකු හැටන් ප්‍රදේශයේ දී අත්අඩංගුවට ගෙන තිබේ. මස්කෙළිය පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් සිදුකළ වැටලීමක දී මෙම කාන්තාවන් දෙදෙනා අත්අඩංගුවට ගෙන ඇත. මෙම සැකකාරියන් ළඟ තිබී ගංජා ග්‍රෑම් 500 ට ආසන්න ප්‍රමාණයක් සොයාගෙන ඇති බව සඳහන්ය. අත්අඩංගුවට ගත් සැකකාරියන් හැටන්, කු‍ඩාගම ප්‍රදේශයේ පදිංචිකාරියන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=25584", "Category": null, "Parent URL": null}