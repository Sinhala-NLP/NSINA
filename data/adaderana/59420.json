{"Source": "Adaderana", "Timestamp": "April 23, 2016 09:08 am", "Headline": "කුඩු සමග මාලදිවයින් ජාතිකයින් මාට්ටු", "News Content": "හෙරොයින් කිලෝ ග්‍රෑම් 1යි ග්‍රෑම් 280ක් ළඟ තබාගෙන සිටි විදෙස් ජාතිකයින් දෙදෙනෙකු බම්බලපිටිය ප්‍රදේශයේදී අත්අඩංගුවට ගෙන තිබේ.පොලිස් මත්ද්‍රව්‍ය කාර්යංශයට ලැබුණු තොරතුරකට අනුව බම්බලපිටිය ප්‍රදේශයේ හෝටලයක ලැගුම්ගෙන සිටි සැකකරුවන් සතුව තිබූ අදාළ හෙරොයින් තොගය සොයාගත් බව පොලීසිය පැවසුවේය.සැකකරුවන් මාලදිවයින් ජාතිකයින් වන අතර ඔවුන් 28 හා 30 හැවිරිදි වියේ පසුවන්නන් වේ.ශ්‍රී ලංකාව, මාලදිවයින හා පාකිස්ථානය අතර ක්‍රියාත්මක වන හෙරොයින් ජාවාරමට අදාළව සිදුකරන වැටලීම් වල ප්‍රතිඵලයක් ලෙස එම හොරොයින් තොගය සොයාගෙන ඇති අතර වැටලීමේදී මාලදිවයින් බලධාරීන්ගේ සහයද ශ්‍රී ලංකාවේ මත්ද්‍රව්‍ය කාර්යංශයට ලැබී තිබේ.", "URL": "https://sinhala.adaderana.lk/news.php?nid=59420", "Category": null, "Parent URL": null}