{"Source": "Adaderana", "Timestamp": "April 1, 2016 04:04 pm", "Headline": "වවුනියාවට පොලිස් මුරපොළ 4ක්", "News Content": "වවුනියාව, කොට්ඨාසය තුළ පිහිටි පොලිස් මුරපොළ 04ක් නව පොලිස් ස්ථාන ලෙස ස්ථාපිත කර තිබේ.ප්‍රදේශයේ පරිපාලන කටයුතුවල පහසුව, වත්මන් ජනගහණය සහ භෞතික අවශ්‍යතාවය මත නව පොලිස් ස්ථාන ස්ථාපිත කළ බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.ඒ අනුව වවුනියාව කොට්ඨාසය තුළ පිහිටි උළුක්කුලම, පරයානකුලම, පුවර්යන්කුලම සහ මාමඩුව යන පොලිස් මුරපොළ හතර නව පොලිස් ස්ථාන ලෙස ස්ථාපිත කර ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=58825", "Category": null, "Parent URL": null}