{"Source": "Adaderana", "Timestamp": "February 28, 2018 07:59 pm", "Headline": "අම්පාර සිද්ධිය සම්බන්ධයෙන් පරීක්ෂණ ආරම්භ කර තිබෙනවා", "News Content": "අම්පාර සිද්ධිය මේ වන විට පාලනය කර තිබෙන බවත් එම සිද්ධිය සම්බන්ධයෙන් පරීක්ෂණ ආරම්භ කර තිබෙන බවත් සෞඛ්‍ය පෝෂණ හා දේශීය වෛද්‍ය අමාත්‍ය සම කැබිනට් ප්‍රකාශක රාජිත සේනාරත්න මහතා පැවසීය. රජයේ ප්‍රවෘත්ති දෙපාර්තමේන්තුවේ අද (28) පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවේදී මාධ්‍යවේදියෙකු ඇසූ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. ඒ මහතා ප්‍රකාශ කළේ පරීක්ෂණ අනුව සෞඛ්‍ය අමාත්‍යාංශයෙන් සිදු කළ යුතු පරීක්ෂණ තිබේ නම් ඒ සම්බන්ධයෙන් ද කටයුතු කරන බවයි. එම සිද්ධිය සම්බන්ධයෙන් මාධ්‍යවේදීන් නිවැරදි වාර්තාකරණයක් සිදු කර තිබෙන බව පෙන්වා දුන් ඒ මහතා ඒ සම්බන්ධයෙන් මාධ්‍ය වෙත ස්තූතිය ද පළ කර සිටියේය. ජාතිවාදය වැළැක්වීම සම්බන්ධයෙන් කටයුතු කිරීමේ විශාල වගකීමක් දේශපාලඥයින්ට හා මාධ්‍යයට තිබෙන බව අමාත්‍යවරයා වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=84998", "Category": null, "Parent URL": null}