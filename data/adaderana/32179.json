{"Source": "Adaderana", "Timestamp": "March 7, 2013 08:36 am", "Headline": "සීමා උල්ලංඝණය කළ මෙරට ධීවරයින් 5 ක් ඉන්දීය අත්අඩංගුවේ", "News Content": "ඉන්දීය මුහුදු සීමාව උල්ලංඝණය කිරීමේ චෝදනාව මත ශ්‍රී ලාංකික ධීවරයින් 5 දෙනෙකු එරට ආරක්ෂක අංශ අත්අඩංගුවට පත්ව තිබේ. ඔවුන් ගමන් කළ යාත්‍රාව ද ඉන්දීය ආරක්ෂක අංශ භාරයට ගෙන ඇති බව වාර්තා වේ. ඔවුන් මුදා ගැනීම සඳහා අවශ්‍ය පියවර ගෙන ඇති බව ධීවර කටයුතු අමාත්‍යංශය සඳහන් කළේය. මේ අතර රුපියල් ලක්ෂ 20 ක් පමණ වටිනා මුහුදු බෙල්ලන් මෙරටින් රැගෙන යාමට උත්සහ කළ චීන ජාතිකයෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ. ඊයේ (06) රාත්‍රී 10.00 ට පමණ අත්අඩංගුවට ගත් සැකකරු සතුව මුහුදු බෙල්ලන් කිලෝ ග්‍රෑම් 6 ක් පමණ තිබූ බව රේගුව ප්‍රකාශ කළේය.", "URL": "https://sinhala.adaderana.lk/news.php?nid=32179", "Category": null, "Parent URL": null}