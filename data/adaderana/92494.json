{"Source": "Adaderana", "Timestamp": "July 13, 2018 01:55 pm", "Headline": "හමුදාවට තොරතුරු දෙන්න කලින් මගෙන් අහන්න ", "News Content": "හමුදා නිලධාරීන්ට තොරතුරු ලබා දීමේදී ඊට පෙර තමා දැනුවත් කරන ලෙස උතුරු පළාත් ප්‍රධාන අමාත්‍ය සි.වි. විග්නේෂ්වරන් මහතා උතුරේ නිලධාරීන්ගෙන් ඉල්ලීමක් කරයි. කිලිනොච්චියේ පැවති උත්සවයක් අමතමින් ප්‍රධාන ඇමතිවරයා මේ පිළිබඳව අදහස් පල කළේය. වැඩිදුරටත් අදහස් දැක්වු විග්නේෂ්වරන් මහතා මෙසේ ද සඳහන් කර තිබේ. “හමුදාව අපේ රෝහල්වලින් හරි නිලධාරීන්ගෙන් හරි තොරතුරු ඉල්ලුවොත් කරුණාකරලා මට මුලින්ම කියන්න. ඔයාලා මැදිහත් වෙන්න එපා. එහෙම ඉල්ලුවොත් ඔයාලා කියන්න මහ ඇමති කියලා තියෙන්නේ එයාව දැනුවත් නොකර කිසිම තොරතුරක් දෙන්න එපා කියලා. හමුදාව ඇයි එහෙම තොරතුරු ඉල්ලන්නේ කියලා බලලා පස්සේ තොරතුරු දෙන්න කටයුතු කරනවා. ඒ හින්දා හමුදාව ඉල්ලුවා කියලා බයවෙලා තොරතුරු දෙන්න එපා. ඒ වගේම මම කියන්න කැමතියි මධ්‍යම රජයෙන් එක පාලනයක් වෙනවා පළාත් සභාවෙන් තවත් පාලනයක් වෙනවා මේ දෙකටම අමතරව තුන්වන පාලනය විදිහට දැන් ආණ්ඩුකාරවරයාගේ පාලනයත් ඇවිල්ලා. මේ සියල්ලෙන්ම අපහසුතාවයට පත් වෙන්නේ අපේ ජනතාවයි. ඒක නිසා තමයි අපි ෆෙඩරල් ව්‍යවස්ථාවක් ඉල්ලන්නේ. මීට අමතරව පළාත් 9ටම ස්වයං පාලනයක් අවශ්‍යයි කියලා ඉල්ලීමක් කරන්නත් ඕන.“", "URL": "https://sinhala.adaderana.lk/news.php?nid=92494", "Category": null, "Parent URL": null}