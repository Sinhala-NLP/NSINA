{"Source": "Adaderana", "Timestamp": "June 29, 2019 07:17 pm", "Headline": "උකුසු ඇසට හසු වු ශාක ජාවාරමක්", "News Content": "නූතන පන්නයේ ශාක ජාවාරමක් පිළිබඳව කැකිරාවෙන් අද දෙරණ උකුස්සාට තොරතරු අනාවරණ විය. උකුස්සාගේ අද අනාවරණය කැකිරාව ඇලගමුව වැව් රක්ෂිතයේ ශාක ජාවාරමක් පිළිබඳවයි . මාර ,කරඳ , මී , කුඹුක් වැනි ඉතා වටිනා මෙන්ම තිඹිරි සහ රුක්අත්තන වැනි දුර්ලභ ශාක රැසකින් සමන්විත මෙම රක්ෂිතය අක්කර 25ක්. මෙම රක්ෂිතය මහවැලි අධිකාරියේ මඩාටුගම කාර්යාලයට භාරව පවතියි. නමුත් කලක පටන් මෙහි රාත්‍රී කාලයේ සිදුවන ශාක ජාවාරම නැවැත්වීමට ඔවුන්ට හැකිවී නැහැ. අද දෙරණ උකුස්සාට මේ ජාවාරම අනාවරණය කරගැනීමට දින ගණනාවක් අදාළ ප්‍රදේශයේ රැදී සිටිමට සිදු විය. රාත්‍රී කාලයේදී රක්ෂිතයට ඇතුළුවන ජාවාරම්කරුවන් පැල එකිනෙක ගලවන ආකාරයි උකුස්සාට දැන ගැනීමට හැකි විය. පසුදින දහවල් කාලයේදී අපට දැකගත හැකි වූයේ කරඳ, මී, කුඹුක් වැනි ඉතා වටිනා ශාක පැලෑටි රැසක් ගෙනයාම සඳහා සකසා ඇති ආකාරයයි. ස්වභාවික වන ඝනත්වයට හානි කරන ජාවාරම්කරුවන් නීතියේ රැහැනට හසුකරගන්නේ කවදා ද? රටේ නීතිය ක්‍රියාත්මක කරන ආයතන ඒ පිළිබදව කටයුතු කරන්නේද යන්න අද දෙරණ උකුස්සා අවධානයෙන්.", "URL": "https://sinhala.adaderana.lk/news.php?nid=113017", "Category": null, "Parent URL": null}