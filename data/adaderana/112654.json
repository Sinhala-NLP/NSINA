{"Source": "Adaderana", "Timestamp": "June 24, 2019 12:02 pm", "Headline": "කළු වලේ සුන්දරත්වය", "News Content": "නමුණුකුල කඳු මුදුනින් ආරම්භ වන බඳුලු ඔයේ අතු ගංගාවක් ලෙස සුන්දර දිය දහරාවක් නිර්මාණය වී ඇත්තේ “කළුවල“ ලෙස හැඳින්වෙන ස්ථානයකි. බ්ලැක් පූල් (Black Pool) යන නාමයෙන් හඳුන්වන මෙය ඉතා ආකර්ෂණිය සංචාරක ස්ථානයකි. දේශීය සංචාරකයින් බොහෝ පිරිසක් මෙම ස්ථානය දැන සිටිය ද විදේශීය සංචාරකයින් මෙම ස්ථානය මඟ හැරී ඇත. බදුල්ල නගරයේ සිට කිලෝ මීටර 10ක් පමණ දුර ස්ප්‍රිංවැලි නගරයෙන් වමට හැරී තේ වතු මාර්ගයක් ඔස්සේ කිලෝ මීටර් බාගයක් පමණ ගිය විට නමුණුකුල කඳු පාමුල මෙම ස්ථානය පිහිටා ඇත. බේසමක ආකාරයෙන් පිහිටා ඇති මෙම ස්ථානයේ දිය නෑමට බොහෝ පිරිසක් රුචිකත්වයක් දරයි. නියං කාලවලට වඩා වර්ෂා කාලවලදී මෙම ගංගාවේ ජලය වැඩි වන බැවින් දිය නෑම අනතුරුදායක බව ප්‍රදේශවාසීන් පෙන්වා දෙයි.", "URL": "https://sinhala.adaderana.lk/news.php?nid=112654", "Category": null, "Parent URL": null}