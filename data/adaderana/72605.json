{"Source": "Adaderana", "Timestamp": "April 29, 2017 10:07 am", "Headline": " ප්‍රදේශ කිහිපයකදී විදෙස් ජාතිකයින් 3ක් මරුදකී", "News Content": "දිවයිනේ ප්‍රදේශ කිහිපයකදී විදෙස් ජාතිකයින් තුන් දෙනෙකු මියගොස් තිබේ.සවුදි අරාබියේ සිට ඉන්දුනීසියාව බලා ගමන් ගත් ගුවන් යානයක සිටි විදේශිකයෙකු හදිසියේ රෝගාතුර වීම හේතුවෙන් එම ගුවන් යානය කටුනායක ජාත්‍යන්තර ගුවන්තොටුපොළ වෙත පැමිණ ඇති අතර ඔහු ප්‍රතිකාර සඳහා මීගමුව රෝහලට ඇතුළත් කිරීමේදී මියගොස් තිබේ.මෙලෙස මියගොස් ඇත්තේ 75 හැවිරිදි ඉන්දුනීසියානු ජාතිකයෙකු බව පොලීසිය පැවසුවේය.මේ අතර හික්කඩුව, නාලාගස්දෙණිය ප්‍රදේශයේ නිවසක නවාතැන් ගෙන සිටි විදෙස් ජාතිකයෙකු අභිරහස් ලෙස එම නිවස ඉදිරිපිට මියගොස් සිටියදී සොයාගෙන තිබේ.ඔහු 73 හැවිරිදි එංගලන්ත ජාතිකයෙකු බව සඳහන්ය.දෙමටගොඩ, මහවෙල පටුමග ප්‍රදේශයේ මාර්ගයේ වැටී සිටි 40 හැවිරිදි චීන ජාතිකයෙකු කොළඹ ජාතික රෝහලට ඇතුළත් කිරීමේදී මියගොස් තිබේ.", "URL": "https://sinhala.adaderana.lk/news.php?nid=72605", "Category": null, "Parent URL": null}