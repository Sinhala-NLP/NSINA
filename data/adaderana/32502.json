{"Source": "Adaderana", "Timestamp": "March 17, 2013 04:14 pm", "Headline": "ප්‍රවීණ මාධ්‍යවේදී ජනදාස පීරිස් මහතා අභාවප්‍රාප්ත වෙයි", "News Content": "ප්‍රවීණ මාධ්‍යවේදී ජනදාස පීරිස් මහතා අභාවප්ප්‍රාප්ත වී තිබේ. පෞද්ගලික රෝහලක ප්‍රතිකාර ලබමින් සිටියදී අද දහවල් ඒ මහතා අභාවප්ප්‍රාප්ත වූ බව පවුලේ ඥාතියෙකු සඳහන් කළේය. මාධ්‍ය ආයතන ගණනාවක සේවය කර ඇති ඒ මහතා මියයන විට 71 වන වියේ පසු විය. ලේක්හවුස් ආයතනයේ මෙන්ම ශ්‍රී ලංකා ගුවන්විදුලි සංස්ථාවේ ද සභාපතිවරයා ලෙස ජනදාස පීරිස් මහතා කටයුතු කර ඇත. හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මියගේ මාධ්‍ය අධ්‍යක්ෂවරයා ලෙස ද ඔහු කටයුතු කරනු ලැබීය.", "URL": "https://sinhala.adaderana.lk/news.php?nid=32502", "Category": null, "Parent URL": null}