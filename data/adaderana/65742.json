{"Source": "Adaderana", "Timestamp": "November 5, 2016 02:17 pm", "Headline": " නව ගිවිසුමට අදාළ යෝජනා බාරදුන්නා- ලංකා වතු සේවා සංගමය ", "News Content": "වතුකාර්යය මණ්ඩල නව සාමූහික ගිවිසුමට අදාළ යෝජනා ලංකා සේව්‍ය සම්මේලනය වෙත බාර දුන් බව ලංකා වතු සේවා සංගමය පවසයි.මෙරට වැවිලි කර්මාන්ත කේෂ්ත්‍රයේ සේවා නියුක්තිකයන්ගේ වැටුප් හා සේවා කොන්දේසි තීරණය කරනුයේ සේව්‍ය සේවක දෙපාර්ශවය විසින් වසර කීපයකට වරක් අත්සන් කරනු ලබන සාමූහික ගිවිසුම් වලින් බව එම සංගමය සඳහන් කළේය.වැවිලි කර්මාන්තයේ ලිපිකරු, සුපරීක්ෂක, සෞඛ්‍ය, කම්හල් හා තාක්ෂණ සහ නඩත්තු හා උපකාරක යන සේවා අංශ මෙම ගිවිසුම මගින් අවාරණය කෙරෙයි.මෙම දෙපාර්ශවය වෙනුවෙන් වසර තුනක් සඳහා මෙතෙක් ක්‍රියාත්මක වූ සාමූහික ගිවිසුම පසුගිය සැප්තැම්බර් 30 වන දිනෙන් අවසන් වූ අතර නව ගිවිසුම ඉදිරි වසර දෙකක් සඳහා අත්සන් තැබීමට නියමිතය.", "URL": "https://sinhala.adaderana.lk/news.php?nid=65742", "Category": null, "Parent URL": null}