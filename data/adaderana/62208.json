{"Source": "Adaderana", "Timestamp": "July 18, 2016 03:52 pm", "Headline": "  දොස්තර හිඟයට විසඳුම් රාජිත දෙයි", "News Content": "පශ්චාත් සීමාවාසික වෛද්‍යවරුන් 1034 දෙනෙකුට පත්වීම් ලබාදීමට සෞඛ්‍ය පෝෂණ හා දේශීය වෛද්‍ය අමාත්‍යාංශය තීරණය කර තිබේ.ශ්‍රී ලංකා වෛද්‍ය සභාවේ ලියාපදිංචි වී සෞඛ්‍ය සේවාවේ සේවය කිරීමට කැමැත්ත පළ කළ වෛද්‍යවරුන් සඳහා මෙම පත්වීම් ලබා දෙන බව එම අමාත්‍යාංශය සඳහන් කළේය.ඒ අනුව එම පශ්චාත් සීමාවාසික පත්වීම් ලබන 26 වනදා සෞඛ්‍ය අමාත්‍ය වෛද්‍ය රාජිත සේනාරත්න මහතාගේ ප්‍රධානත්වයෙන් කොළඹ බණ්ඩාරනායක සම්මන්ත්‍රණ ශාලාවේදී ලබාදීමට කටයුතු යොදා තිබේ.රෝහල් ගණනාවක දැනට පවතින වෛද්‍ය හිඟයට මේ තුළින් විසඳුම් ලැබෙන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=62208", "Category": null, "Parent URL": null}