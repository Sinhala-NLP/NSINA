{"Source": "Adaderana", "Timestamp": "May 10, 2018 03:19 pm", "Headline": "දිවියෙක් නිසා නැවතත් හැටන් ප්‍රදේශයේ ජනතාව භීතියට පත් වෙලා", "News Content": "හැටන් පොලිස් වසමට අයත් කුඩාගම ගම්මානයට යලිත් තේ වතුවල සැරිසරන දිවියන්ගෙන් තර්ජන මතු වි ඇති බව එම ගම්මානයේ පදිංචිකරුවන් පවසයි. එම ගම්මානයේ පුරා රාත්‍රී කාලයේ දිවියන් කිහිප දෙනෙකු සැරිසරන බවත් තම නිවස්වල සුරතලේට ඇති කරන සුනඛයින් ගණනාවක් මේ වන විට දිවියන් විසින් රැගෙන ගෝස් ඇති බවයි ප්‍රදේශවාසින් පවසයි. ඇතැම් නිවාසවල කුඩු කර ඇති කරන සුනඛයින්ව එම කුඩුවල දොර කඩා සුනඛයින්ව ගොදුරු වශයෙන් රැගෙන යන බවයි ගම්වාසින් කියා සිටියේය. මේ සම්බන්ධයෙන් වනජිවි කාර්යයාලයේ නිලධාරින්ට අවස්ථා කිහිපයකදි දැනුම් දිමෙන් පසු එක් අවස්ථාවක එම නිලධාරින් තම ගම්මානයට පැමිණ අලි වෙඩි කිහිපයක් පමණක් ලබා දි ගිය බවත් එම අලි වෙඩි පත්තු කර දැමිමෙන් පසු දිනගණනාවක් ගමට නොපැමිණි දිවියන් යලිත් ගම්මානයට පැමිණෙන බව හැටන් කුඩාගම ගම්වාවාසින් පවසයි. පවත්නා තත්ත්වය මත තම ගම්මානයේ වෙසෙන පවුල් තුන්සියයක් ගැටලු රැසකට මැදි වි ඇති බවත්,රාත්‍රී කාලයේ තම ගම්මානය තුල හදිසි අවස්ථාවකට පවා යාමට ඊමට පවා නොහැකි තත්ත්වයක් උද්ගත වි ඇති බව එම ගම්වාසින් වැඩි දුරටත් කියා සිටියේය. දිවියන් රත්‍රී කාලයේ තම ගම්මානයට පැමිණ සුනඛයින් කිහිප දෙනෙකුටෙ පහර දි තුවාල සිදු කර ඇති බවත්, එම දිවියන් තම ගම්මානයට පැමිණි පා සටහන් පවා දක්නට ලැබෙන බවයි දිවි තර්ජන වලට ලක් වි සිටින කුඩාගම ගම්වාසින් කියා සිටියි. තම ගම්මානයේ සැරිසරන දිවියන් අල්ලා රැගෙන ගොස් ප්‍රධාන රක්ෂිතවලට මුදා හැරිමට කටයුතු කරන ලෙස වනජිවි නිලධාරින්ගෙන් හැටන් කුඩාගම ගම්වාසින්ඉල්ලා සිටියේය.", "URL": "https://sinhala.adaderana.lk/news.php?nid=88858", "Category": null, "Parent URL": null}