{"Source": "Adaderana", "Timestamp": "April 11, 2017 01:14 pm", "Headline": "අවුරුද්දට අලුතින්  මත්ස්‍ය අලෙවිසැල් 20ක් ස්ථාපිත කරන්න පියවර", "News Content": "සිංහල හා හින්දු අලුත් අවුරුදු උත්සවය නිමිත්තෙන් ධීවර සංස්ථාව මඟින් මත්ස්‍ය අලෙවිසැල් 20ක් අලුතින් ස්ථාපිත කිරීමට පියවර ගෙන ඇති බව ධීවර අමාත්‍යාංශය පවසයි. ධීවර අමාත්‍ය මහින්ද අමරවීර මහතාගේ උපදෙස් මත ධීවර සංස්ථාවට අයත් අලෙවිසැල් ජාලය මෙලෙස පුළුල් කිරීමට පියවර ගත් බව වාර්තා වේ. අලුත් අවුරුදු සමයේ මහජනතාවට අලුත් මාළු මිලදී ගැනීම සඳහා අවස්ථාව ලබාදීම මෙම නව අලෙවිසැල් විවෘත කිරීමේ අරමුණ වී තිබේ. පසුගිය කාලයේ පාඩු ලබමින් තිබු ලංකා ධීවර සංස්ථාව රාජ්‍ය ආයතනයක් ලෙස මේ වන විට යළි ස්ථාවර වෙමින් පවතින අතර ඒ සඳහා නව කළමනාකාරීත්වය මඟින් ක්‍රියාත්මක කර ඇති වැඩපිළිවෙළ ඊට හේතු වී ඇති බව බව ධීවර අමාත්‍යාංශය සඳහන් කළේය. නව වැඩපිළිවෙළ යටතේ මෙම වසර තුළ රුපියල් මිලියන 70ක ලාභයක් ඉපයීම ලංකා ධීවර සංස්ථාවේ අරමුණ වී ඇති බව ද ධීවර අමාත්‍යාංශය පවසයි.", "URL": "https://sinhala.adaderana.lk/news.php?nid=71973", "Category": null, "Parent URL": null}