{"Source": "Adaderana", "Timestamp": "September 11, 2016 09:52 am", "Headline": " ටැන්සානියාවේ භූකම්පනයක්", "News Content": "ටැන්සානියාවේ සිදුවු භූකම්පනයෙන් මියගිය පුද්ගලයන්ගේ සංඛ්‍යාව 11 දක්වා ඉහළ ගොස් තිබේ.තවත් පුද්ගලයන් එකසිය අනූ දෙදෙනෙකු තුවාල ලබා ඇති බව විදෙස් වාර්තා පවසයි.රිච්ටර් මාපකයේ ඒකක පහයි දශම හතක් ලෙස භූකම්පනය සටහන්ව තිබූ අතර උගන්ඩා සහ රුවන්ඩා දේශසීමාවට යාබද වික්ටෝරියා විල ආශ්‍රිත ප්‍රදේශයේ භූකම්පනය හටගෙන තිබේ.2007 වසරේදී ද ටැන්සානියාවේ භූකම්පනයක් හටගෙන තිබුණි.", "URL": "https://sinhala.adaderana.lk/news.php?nid=63986", "Category": null, "Parent URL": null}