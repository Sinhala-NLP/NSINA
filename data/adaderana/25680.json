{"Source": "Adaderana", "Timestamp": "July 11, 2012 10:34 am", "Headline": "  මුල්වැටිය ඇළෙන් කාන්තා මළ සිරුරක්", "News Content": "හිනිදුම , මුල්වැටිය ඇළේ තිබී අභිරහස් ලෙස මිය ගිය කාන්තාවකගේ මළ සිරුරක් සොයා ගෙන තිබේ. මෙම කාන්තාව තේ දළු නෙළීම සඳහා නිවෙසින් පිටත්ව ගොස් ඇති අතර නැවත නොපැමිණීම හේතුවෙන් ඥාතීන් විසින් මේ පිළිබඳව පොලිසියට පැමිණිලි කොට ඇති බව සඳහන්ය. ඒ අනුව පොලිසිය විසින් මේ පිළිබඳව පරීක්ෂණ පවත්වා ඇති අතර එහි දී දකුණු හිනිදුම ප්‍රදේශයේ මුල්වැටිය ඇළේ තිබී මෙම කාන්තාවගේ මළ සිරුර සොයා ගෙන තිබේ. 46 හැවිරිදි කාන්තාවක මෙලෙස මිය ගොස් ඇති බව පොලිසිය සඳහන් කරයි. මෘත ශරීරය හිනිදුම දිසා රෝහලේ තබා ඇති අතර හිනිදුම පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=25680", "Category": null, "Parent URL": null}