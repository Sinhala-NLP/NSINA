{"Source": "Adaderana", "Timestamp": "August 2, 2012 12:14 pm", "Headline": "ගෙල බැඳි රන් මාලයට විද්ද තිදෙනෙක් දැලේ ", "News Content": "රන් මාල කඩන කොල්ල කල්ලියක තිදෙනෙක් අත්අඩංගුවට ගැනීමට දංකොටුව පොලීසිය මීට ස්වල්ප මොහොතකට පෙර සමත්වී තිබේ. සැකකරුවන් තිදෙනා සමග රන් මාල 3 ක්ද,කොල්ලකෑම සඳහා උපයෝගි කරගනු ලැබූ යතුරුපැදි 2 ක්ද පොලිස් භාරයට ගෙන ඇති බව පොලීසිය පවසයි. වෙන්නප්පුව,මරවිල,දුම්මලසූරිය,පන්නල යන ප්‍රදේශවල මෙම කොල්ලකරුවන් විසින් රන් මාල කඩාගෙන ඇති බව අද දෙරණ වාර්තාකරු කියා සිටියි. සැකකරුවන් දංකොටුව-මාවතගම,කම්බිවත්ත ප්‍රදේශයේ පදිංචිකරුවන් බව මූලික විමර්ශන වලදී අනාවරණය වී තිබේ. සැකකරුවන් තිදෙනා අද(02)මාරවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26262", "Category": null, "Parent URL": null}