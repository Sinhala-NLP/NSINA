{"Source": "Adaderana", "Timestamp": "August 13, 2016 02:47 pm", "Headline": "අලුත්ම ආකාරයේ විභාග වංචාවක්?", "News Content": "මේ වන විට පැවැත්වෙන උසස් පෙළ විභාගයේ, විභාග රාජකාරි කටයුතු සඳහා රාජ්‍ය සේවකයින් නොවන පුද්ගලයින් යොදවාගෙන ඇති බවට අධ්‍යාපන අනධ්‍යයන සේවක සංගමය චෝදනා කරයි.එම සංගමය පෙන්වාදෙන්නේ විභාග ශාලාවල, ශාලා සහායක කටයුතු සඳහා විවිධ පුද්ගලයින්ගේ නම් යොදා මුදල් ලබා ගෙන ඇති බවයි.මෙවැනි සිද්ධීන් කිහිපයක් රාජාංගණය යාය 13 - 14 මහසෙන් විද්‍යාලයේ පිහිටුවා ඇති විභාග ශාලා 04ක සිදුව ඇතැයි සඳහන්ය.විභාග කටයුතු විනිවිධ භාවයකින් සිදු කිරීමට මෙම තත්ත්වය ගැටළුවක් වී ඇති බව අධ්‍යාපන අනධ්‍යයන සේවක සංගමය පවසයි.මේ සම්බන්ධයෙන් විභාග කොමසාරිස් ජනරාල් එබ්ලිව්.එම්.එන්.ජේ පුෂ්පකුමාර මහතා වෙත ලිපියක් යොමු කරමින් එම සංගමය ඉල්ලා ඇත්තේ මේ පිළීබඳ කඩිනමින් පියවර ගන්නා ලෙසයි.", "URL": "https://sinhala.adaderana.lk/news.php?nid=63027", "Category": null, "Parent URL": null}