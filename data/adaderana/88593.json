{"Source": "Adaderana", "Timestamp": "May 6, 2018 07:26 am", "Headline": "මැදියම් රෑ ගාල්ලේ ඉන්දන පිරවුම් හලක් මංකොල්ල කාලා (ඡායාරූප සහිතයි)", "News Content": "ගාල්ල දක්ෂිණ අධිවේගයේ පින්නදූව පිවිසුම අසළ ඇති ඉන්දන පිරවුම් හලක් යතුරු පැදිවලින් පැමිණි පුද්ගලයින් දෙදෙනෙකු විසින් ඊයේ (05) රාත්‍රියේ මංකොල්ලකා පළා ගොස් ඇති බව අද දෙරණ වාර්තාකරු පැවසීය. ඊයේ මධ්‍යම රාත්‍රී 12. 15 ට පමණ යතුරු පැදියකින් ගිනි අවියක් රැගෙන පැමිණ ඇති අතර එහිදී ඔවුන් රුපියල් 40000 ක පමණ මුදලක් මංකොල්ලකා පළා ගොස් ඇත. මුදල් දීමට අකමැති වූ සේවකයන් බිය වැද්දීම සඳහා ඒ අවස්ථාවේදී කොල්ලකරුවන් විසින් ටී 56 ගිනි අවියක් ක්‍රියාත්මක කර ඇති අතර එය නිසි ආකාරව ක්‍රියාත්මක නොවීම හේතුවෙන් ජීව උණ්ඩ දෙකක් පිටතට විසිවී තිබී පසුව පොලීසිය විසින් සොයාගෙන තිබේ. සිද්ධිය සිදුවන අතරතුර ඉන්දන ලබා ගැනීමට පැමිණි තවත් වෑන් රථයක් කොල්ලකරුවන් පසුපස හඹාගොස් ඇති අතර එහෙත් කොල්ලකරුවන් අල්ලා ගැනීමට නොහැකි වී ඇත. සිද්ධිය සම්බන්ධයෙන් ගාල්ල පොලීසිය වැඩිදුර පරීක්ෂණ කටයුතු පවත්වයි.", "URL": "https://sinhala.adaderana.lk/news.php?nid=88593", "Category": null, "Parent URL": null}