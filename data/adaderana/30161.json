{"Source": "Adaderana", "Timestamp": "December 22, 2012 12:35 pm", "Headline": "වැහි මරණ 29 දක්වා ඉහළට", "News Content": "දැඩි වර්ෂාපතනය සමග ඇති වු ජලගැලීම් හා නායයාම්වලින් මිය ගිය සංඛ්‍යාව 29 දක්වා ඉහළ ගොස් තිබේ. මේ නිසා අතුරුදහන් වු පුද්ගලයින් සංඛ්‍යාව 11ක් බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පවසයි. මේ අතර ගංවතුරින් පීඩාවට පත්ව සිටින පුද්ගලයින් රැඳි සිටින ප්‍රදේශවලට සහනාධාර නොලැබෙන්නේද යන්න සොයා බැලීම සඳහා කොළමින් විශේෂ නිලධාරීන් කණ්ඩායම් කිහිපයක් යැවු බව ද ඔහු කියයි. පීඩාවට පත්වූවන් 56,000ට අධික සංඛ්‍යාවක් තවදුරටත් අවතැන් කඳවුරුවල රැඳි සිටින බව ඔහු පෙන්වාදෙයි කාලගුණ විද්‍යා දෙපාර්තමේන්තුවෙන් ලබාදෙන දත්ත අනුව වැසි තවදුරටත් ලැබිය හැකි බැවින් ආරක්ෂක අංශවල ද සහයෝගයෙන් සහනාධාර වැඩපිළිවෙළ ක්‍රියාත්මක කරන බව ප්‍රදීප් කොඩිප්පිලි මහතා වැඩිදුරටත් පවසයි.", "URL": "https://sinhala.adaderana.lk/news.php?nid=30161", "Category": null, "Parent URL": null}