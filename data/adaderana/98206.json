{"Source": "Adaderana", "Timestamp": "October 25, 2018 02:08 pm", "Headline": "රාජිතගේ ක්‍රියාවලට එරෙහිව සංදේශයක්", "News Content": "සෞඛ්‍ය අමාත්‍ය රාජිත සේනාරත්න මහතාගේ අත්තනෝමතික ක්‍රියාකාරීත්වයට එරෙහි සංදේශයට අත්සන් තැබීමේ කටයුතු අද(25) ආරම්භ කළ බව රජයේ වෛද්‍ය නිලධාරීන්ගේ සංගමය පවසයි. සෞඛ්‍ය අමාත්‍යවරයා විසින් වෛද්‍ය ආඥා පනත අහෝසි කිරීම සහ ශ්‍රී ලංකා වෛද්‍ය සභාවේ කටයුතුවලට දිගින් දිගටම බාධා කිරීමට එරෙහි මෙම සංදේශය සඳහා දිවයිනේ සියලු ප්‍රධාන රෝහල්වල වෛද්‍යවරුන් අද(25) දිනයේ අත්සන් තැබීමට නියමිත බව එම සංගමය පවසයි. සමස්ත වෛද්‍යවරුන්ගේ අත්සන්වලින් සකස් කෙරෙන සංදේශය ඉදිරි සතියක කාලයකින් අනතුරුව ජනාධිපතිවරයා වෙත භාරදීමට සැලසුම් කර ඇති බව රජයේ වෛද්‍ය නිලධාරීන්ගේ සංගමය සඳහන් කළේය.", "URL": "https://sinhala.adaderana.lk/news.php?nid=98206", "Category": null, "Parent URL": null}