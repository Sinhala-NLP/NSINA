{"Source": "Adaderana", "Timestamp": "September 8, 2018 01:14 pm", "Headline": "ඇෆ්ගනිස්ථාන ජනාධිපති හා අමෙරිකානු ආරක්ෂක ලේකම් හමුවෙයි", "News Content": "ඇෆ්ගනිස්ථානයේ සංචාරයක නිරත අමෙරිකානු ආරක්ෂක ලේකම් ජේම්ස් මැටිස් මහතා සහ ඇෆ්ගනිස්ථාන ජනාධිපති මෙහොමඩ් අස්රෆ් ගනී මහතා අතර සාකච්ඡාවක් පවත්වා තිබේ. මෙහිදී ඇෆ්ගනිස්ථානය සහ අවට කලාපය සම්බන්ධයෙන් වැදගත් කරුණු කිහිපයක් සාකච්ඡා වූ බව විදෙස් මාධ්‍ය වාර්තා කළේය. මීට අමතරව කලාපීය ආරක්ෂාව සහ සාමය පිළිබඳවත් ජනාධිපතිවරණ, පාර්ලිමේන්තු මැතිවරණ සහ දිස්ත්‍රික් මැතිවරණ සම්බන්ධයෙන් ද සාකච්ඡා වී තිබේ. අමෙරිකානු ආරක්ෂක ලේකම් ජේම්ස් මැටිස් මහතා කාබුල් අගනුවරින් ඊයේ (07) දිනයේ ඇෆ්ගනිස්ථානය වෙත ළඟා වූ අතර කලාපීය ආරක්ෂාව පිළිබඳ සොයා බැලීම ඔහුගේ සංචාරයේ අරමුණය.", "URL": "https://sinhala.adaderana.lk/news.php?nid=95767", "Category": null, "Parent URL": null}