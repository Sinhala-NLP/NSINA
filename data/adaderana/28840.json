{"Source": "Adaderana", "Timestamp": "November 2, 2012 05:56 pm", "Headline": "මැ.කො සමග නව තාක්ෂණික ක්‍රම ගැන සාකච්ඡා කළා", "News Content": "මැතිවරණ කටයුතු සඳහා නව තාක්ෂණය සහ දියුණුක්‍රම භාවිත කිරීම සම්බන්ධයෙන් මැතිවරණ කොමසාරිස්වරයාගේ අවධානය යොමුකළ බව එක්සත් ජාතික පක්ෂයේ නායක රනිල් වික්‍රමසිංහ මහතා පවසයි. ඡන්ද නාමලේඛන සකස් කිරීමේ දී අනුගමනය කළ යුතු ක්‍රියාපටිපාටිය සම්බන්ධයෙන් ද කොමසාරිස්වරයාගේ අවධානය යොමුකළ බව ඔහු සඳහන් කරයි. දියුණු රටවල ක්‍රියාත්මක කෙරෙන ආකාරයෙන් මෙරට ඡන්ද හිමි නාමලේඛනය සකස් කිරීමේ වැදගත්කම පිළිබඳ මෙහිදි තමා මැතිවරණ කොමසාරිස්වරයාගේ අවධානය යොමුකළ බව රනිල් වික්‍රමසිංහ මහතා පවසයි. අද (02) පෙරවරුවේ මැතිවරණ කොමසාරිස් මහින්ද දේශප්‍රිය මහතා හමුවීමෙන් අනතුරුව මාධ්‍ය වෙත අදහස් දක්වමින් රනිල් වික්‍රමසිංහ මහතා මේ බව පැවසීය.", "URL": "https://sinhala.adaderana.lk/news.php?nid=28840", "Category": null, "Parent URL": null}