{"Source": "Adaderana", "Timestamp": "January 13, 2017 10:30 am", "Headline": " පරිභෝජනයට නුසුදුසු සහල් සොයා වැටලීම් ", "News Content": "මිනිස් පරිභෝජනයට නුසුදුසු සහල් අලෙවි කිරීමේ නිරතවන වෙළෙඳසැල් සොයා වැටලීම් සිදු කරන බව පාරිභෝගික කටයුතු අධිකාරිය පවසයි.එහි සභාපති හසිත තිලකරත්න මහතා පවසන්නේ සහල් වෙළෙඳපොළේ පවතින තත්ත්වය හමුවේ පරිභෝජනයට නුසුදුසු සහල් අලෙවි කිරීමට ඇතැම් වෙළෙඳුන් උත්සහ ගන්නා බවයි.පසුගිය දිනවල පොලොන්නරුව ප්‍රදේශයේදී සිදු කළ වැටලීම්වලින් මිනිස් පරිභෝජනයට නුසුදුසු සහල් කිලෝ ග්‍රෑම් 11,000ට වැඩි ප්‍රමාණයක් සහ ප්‍රමිතියෙන් තොර සහල් පැකට් තොගයක් පාරිභෝගික කටයුතු අධිකාරියේ නිලධාරීන් බාරයට ගෙන තිබුණි.මේ අතර විදෙස් රටවලින් ගෙන්වන පරිභෝජනයට නුසුදුසු සහල් මෙරට ඇතැම් වී මෝල් තුළදී නැවත සැකසීමට ලක් කර වෙළෙඳපොළට නිකුත් කිරීමේ ජාවාරමක් පවතින බවට ද තොරතුරු වාර්තා වෙයි.", "URL": "https://sinhala.adaderana.lk/news.php?nid=68059", "Category": null, "Parent URL": null}