{"Source": "Adaderana", "Timestamp": "August 16, 2018 08:26 pm", "Headline": "නවක සිසුන්ට උසස් අධ්‍යාපන ඇමතිගෙන් ඔවදනක්", "News Content": "නවකවදය ලබාදෙන සිසුන් හට තරාතිරම නොබලා දැඩි විනය ක්‍රියාමාර්ග ගන්නා බව උසස් අධ්‍යාපන අමාත්‍ය විජයදාස රාජපක්ෂ මහතා පවසයි. අද (16) පැවැති උත්සවයකදී අමාත්‍යවරයා මේ බව ප්‍රකාශ කළේය. කඹුරුපිටිය ගම්උදාව ප්‍රදේශයේ ආරම්භ කරන ලද රුහුණු විශ්ව විද්‍යාලයේ 10වන විද්‍යාපීඨය අද උසස් අධ්‍යාපන අමාත්‍ය විජයදාස රාජපක්ෂ මහතා විසින් ආරම්භ කරනු ලැබුවාය. එහිදී රුහුණු විශ්ව විද්‍යාලයේ මහා ශිෂ්‍ය සංගමයේ සිසුන් පිරිසක් අමාත්‍යවරයාට විරෝධය පළකරමින් උත්සව භූමියට ඇතුළු වීමට උත්සහ කළද පොලීසිය විසින් එය වැලැක් වූ අතර ඒ සඳහා පොලීසිය විසින් මාතර මහේස්ත්‍රාත් අධිකරණයෙන් වාරණ නියෝගයක්ද ලබා ගෙන තිබුණි. අනතුරුව සිසුන් කඹුරුපිටිය අතුරලිය මාරගයේ රැඳී සිටිමින් අමාත්‍යවරයාට සිය විරෝධය පළකරනු ලැබුවේය. එහිදී ගම්වාසීන් විසින් විරෝධතාවයේ නිරත සිසුන් හට සිය විරෝධය පළ කළ අතර සිසුන් හා ගම්වාසීන් අතර එහිදී නොසන්සුන් තත්ත්වයක් හටගත්තේය.", "URL": "https://sinhala.adaderana.lk/news.php?nid=94520", "Category": null, "Parent URL": null}