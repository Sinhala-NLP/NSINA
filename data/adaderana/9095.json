{"Source": "Adaderana", "Timestamp": "June 19, 2010 11:16 am", "Headline": "ප්‍රතිසංවිධානයට බහුතර කැමැත්ත", "News Content": "එක්සත් ජාතික පක්ෂයේ ප්‍රතිසංවිධාන කටයුතු සම්බන්‍ධයෙන් බහුතර කැමැත්තක් මේ වන විට ලැබී ඇතැයි එම පක්ෂයේ පාර්ලිමේන්තු මන්ත්‍රී ජෝශප් මයිකල් පෙරේරා මහතා පවසයි. ප්‍රතිසංවිධාන ක‍ටයුතු කෙසේ සිදුකරනවා ද යන්න පිළිබඳ මේ දිනවල වැඩිදුරටත් සාකච්ඡා පවත්වමින් සිටින බව ඔහු පෙන්වාදෙයි. ඉදිරියේ දී රැස්වීමට නියමිත පක්ෂ කෘත්‍යාධිකාරී මණ්ඩල රැස්වීමේ දී මේ සම්බන්ධයෙන් අවසන් තීරණයකට එළඹෙන බව ද ජෝශප් මයිකල් පෙරේරා මන්ත්‍රීවරයා සඳහන් කළේය. පක්ෂයේ ප්‍රතිසංවිධාන කටයුතු සම්බන්ධයෙන් බහුතර කැමැත්තක් ලැබී තිබුණ ද ඊට විපක්ෂව ද ඇතැම් පක්ෂ සාමාජිකයින් කරුණු දක්වා ඇති බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=9095", "Category": null, "Parent URL": null}