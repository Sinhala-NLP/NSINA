{"Source": "Adaderana", "Timestamp": "December 30, 2016 01:05 pm", "Headline": "  ඒකාබද්ධ විපක්ෂයේ චෝදනා පදනම් විරහිතයි-මේක කෝටි ගණන් ලාභ ලබනවා", "News Content": "කෝටි 33ක පාඩුවක් ලැබූ හම්බන්තොට ලුණු සමාගම මේ වන විට කෝටි 90ක ලාභයක් ලබා ඇති බව එම සමාගම පවසයි.අද(30) දිනයේ මාධ්‍ය හමුවක් පවත්වමින් ඔවුන් පෙන්වා දී ඇත්තේ පාඩු ලැබූ ආයතනයක්ව පැවති මෙම ආයතනය විකිණීමෙන් අරමුණින් තිබූ නමුත් වර්තමානයේ ලැබූ ලාභය සමගින් එය විකිණීමේ අරමුණක් දැන් නොමැති බවයි.පසුගිය ආණ්ඩු සමයේදී කෝටි 33ක ණයක් සමගින් එම ආයතනය භාර ගත් බවත්, මේ වන විට එම ණය ගෙවා කෝටි ගණනින් ලාභ ලබා ඇති බවත් ඔවුන් පෙන්වා දෙයි.මෙම ලුණු සමාගම තුළ ස්තීර සේවකයින් 850ක් හා දෛනික වාරික ලබන සේවකයින් 4500ක් සිටින බවත්, කෝටි ගණනින් ලැබූ ලාභයෙන් සේවක බෝනස් ලබා දුන් බවත් එම සමාගම පැවසුවේය.එමෙන්ම මෙම ආයතනය පාඩු ලබන ආයතනයක් බව ඒකාබද්ධ විපක්ෂය විසින් සිදු කරන ප්‍රකාශයන් පදනම් විරහිත බව ඔවුන් පෙන්වා දී තිබේ.එමෙන්ම මේ අවස්ථාවේදී මාධ්‍යවේදියෙකු යොමු කළ ප්‍රශ්නයකට පිළිතුරු දෙමින් එම සමාගමේ ප්‍රකාශකයෙකු කියා සිටියේ ලුණු ලේවායේ ඉඩම් අහිමිවීමක් සිදු නොවන බවත්, ඉදිරියේදී ලුණු අපනයනය කිරීමට කටයුතු කරන බවත්ය.", "URL": "https://sinhala.adaderana.lk/news.php?nid=67512", "Category": null, "Parent URL": null}