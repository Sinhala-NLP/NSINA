{"Source": "Adaderana", "Timestamp": "October 26, 2017 09:04 pm", "Headline": "TNA ඉල්ලන ෆෙඩරල් එක දෙන්න රජය මේ වන විට කටයුතුකරමින් ඉන්නවා", "News Content": "TNA සංවිධානයට අවශ්‍ය වන්නේ ෆෙඩරල් විසඳුමක් බවත් එය ලබා දීම සඳහා රජය මේ වන විට කටයුතු කරමින් සිටින බවත් බෙන්ගමුවේ නාලක හිමියන් පවසයි.අද(26) කොළඹදී පැවති මාධ්‍ය හමුවකට එක්වෙමින් උන්වහන්සේ මේ බව ප්‍රකාශ කළේය.දෙමල ජනතාවගේ ගැටලු විසඳිම සඳහා අවශ්‍ය වන්නේ බලය බෙදිමක් නොවන බවත් ඒ සඳහා අවශ්‍ය වන්නේ පරිපාලන විසඳුමක් බවත් මෙහිදී උන්වහන්සේ පෙන්වා දුන්නේය.විවිධ පුද්ගලයින් ව්‍යවස්ථාව පිළිබඳ මහා සංඝරත්නයේ මතය විවේචනය කළද මහා සංඝරත්නය එම ප්‍රකාශ සිදු කරන්නේ ව්‍යවස්ථාව පිළිබඳ දැනුම ඇති සියලු පාර්ශවයන් සමඟ සාකච්ඡා කිරීමෙන් අනතුරුව බව ද උන්වහන්සේ මෙහිදී පැවසීය.ව්‍යවස්ථාව සඳහා සහයෝගය ලබා දෙන ජනතා නියෝජිතයන් පිළිබඳ ඉදිරි මැතිවරණ වලදී මහජනතාව විසින් තීන්දු කරනු ඇති බවද උන්වහන්සේ වැඩිදුරටත් පැවසීය.", "URL": "https://sinhala.adaderana.lk/news.php?nid=79162", "Category": null, "Parent URL": null}