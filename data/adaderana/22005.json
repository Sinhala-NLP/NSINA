{"Source": "Adaderana", "Timestamp": "February 10, 2012 10:47 am", "Headline": "නීතිවිරෝධී දුම්වැටි ළඟ තබාගත් චීන ජාතිකයෙකුට දඩ", "News Content": "නීතිවිරෝධී ලෙස ආනයනය කළ දුම්වැටි තොගයක් ළඟ තබාගැනීමේ චෝදනාවට වරද පිළිගත් චීන ජාතිකයෙකුට කොළඹ මහේස්ත්‍රාත් අධිකරණය දඩ නියම කර තිබේ. කොල්ලුපිටිය පොලිසිය විසින් සැකකරු අත්අඩංගුවට ගෙන අධිකරණයට ඉදිරිපත් කර තිබූ අතර එහිදී වරද පිළිගත් චීන ජාතිකයාට රුපියල් 75,000 ක දඩ නියම විය. ලැබුණු තොරතුරකට අනුව සිදුකළ වැටලීමක දී නීතිවිරෝධී ලෙස ආනයනය කරන ලද දුම්වැටි 2,400 ක් සැකකරු සන්තකයේ තිබී සොයාගත් බව පොලිසිය අධිකරණයට වාර්තාවක් ඉදිරිපත් කරමින් සඳහන් කරයි. අදාළ දුම්වැටි තොගය රාජසන්තක කිරීමට ද කොළඹ මහේස්ත්‍රාත් අධිකරණය නියෝග කර තිබේ.", "URL": "https://sinhala.adaderana.lk/news.php?nid=22005", "Category": null, "Parent URL": null}