{"Source": "Adaderana", "Timestamp": "August 29, 2012 01:22 pm", "Headline": "5 ශිෂ්‍යත්වය අවලංගු කරන්නේ නෑ", "News Content": "කිසිදු හේතුවක් මත පස්වන ශ්‍රේණියේ ශිෂ්‍යත්ව විභාගය අවලංගු කිරීමට කටයුතු නොකරන බව අධ්‍යාපන අමාත්‍යංශ ලේකම් ගෝඨාභය ජයරත්න මහතා පවසයි. අද දෙරණ කළ විමසීමක දී අධ්‍යාපන අමාත්‍යංශ ලේකම්වරයා මෙම අදහස් පළ කළේය. මෙවර 5 ශ්‍රේණි ශිෂ්‍යත්ව විභාගයේ ප‍්‍රශ්න පත‍්‍ර පිට වී ඇති බවට ගුරු සංගම් චෝදනා කරයි. ඒ හේතුවෙන් විභාගය අවලංගු කළ යුතු බව එම සංගම් කියා සිටියි. කෙසේ වෙතත් ගුරු සංගම් ප‍්‍රකාශ කරන ආකාරයට විභාගය අවලංගු කළ නොහැකි බව මේ සම්බන්ධයෙන් අදහස් දැක්වූ අධ්‍යාපන අමාත්‍යංශ ලේකම්වරයා පැවසීය. අපරාධ පරීක්ෂණ දෙපාර්තමේන්තුව අදාළ චෝදනාව සම්බන්ධයෙන් පරීක්ෂණ ආරම්භ කර ඇති බව අධ්‍යාපන අමාත්‍යංශ ලේකම්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26980", "Category": null, "Parent URL": null}