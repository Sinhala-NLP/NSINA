{"Source": "Adaderana", "Timestamp": "July 31, 2012 06:02 pm", "Headline": "ඉන්දියාවට ලකුණු 252 ක ඉලක්කයක්", "News Content": "ශ්‍රී ලංකාව සහ ඉන්දියාව අතර පැවැත්වෙන සිව්වන එක්දින තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම සිය පන්දුවාර 50 අවසානයේ කඩුලු 8 ක් දැවී ලකුණු 251 ක් ලබාගැනීමට සමත්විය. කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළ අතර උපුල් තරංග ලකුණු ලකුණු 51 ක්ද,ළහිරු තිරිමාන්න ලකුණු 47 ක් ද රැස්කරන ලදී. කොළඹ ආර්.ප්‍රේමදාස ජාත්‍යන්තර ක්‍රීඩාංගණයේ දී මෙම තරගය දිවා රාත්‍රී තරගයක් ලෙස පැවැත්වෙනු ඇත. මේ වනවිට තරග 5 කින් සමන්විත තරගාවලියේ තරග 2 ට 1 ක් ලෙස ඉන්දීය කණ්ඩායම ඉදිරියෙන් සිටියි.", "URL": "https://sinhala.adaderana.lk/news.php?nid=26216", "Category": null, "Parent URL": null}