{"Source": "Adaderana", "Timestamp": "December 17, 2010 11:39 am", "Headline": "පිළියන්දල නිවසක සැඟවූ මත්පැන් තොගයක් හමුවෙයි", "News Content": "පිළියන්දල, දම්පේ, උඩුව ප්‍රදේශයේ නිවසක සඟවා තිබූ මත්පැන් තොගයක් පොලිස් භාරයට ගෙන තිබේ. අද(17) අලුයම සිදුකළ වැ‍ටලීමක දී අදාළ නිවසේ වලක් තුළ සඟවා තිබියදී මෙම මත්පැන් තොගය සොයාගත් බව පිළියන්දල පොලිසිය පවසයි. එහි මත්පැන් මිලිලීටර් හත් ලක්ෂ 8,750 ක පමණ ප්‍රමාණයක් තිබූ බව සඳහන්ය. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඔහු පිළියන්දල ප්‍රදේශයට තාවකාලිකව පදිංචියට පැමිණි අයෙක් බව අනාවරණය වී තිබේ. ඔහු අනුරාධපුර ප්‍රදේශයේ පදිංචිකරුවෙකු බව පොලිසිය සඳහන් කරනු ලැබීය. සැකකරු අද(17) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12917", "Category": null, "Parent URL": null}