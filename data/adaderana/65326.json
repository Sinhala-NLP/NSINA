{"Source": "Adaderana", "Timestamp": "October 23, 2016 03:12 pm", "Headline": " අලි පහරින් එ‍ලොව යයි", "News Content": "මනම්පිටිය, සර්වෝදය ගම්මානයේ දී වන අලි පහරදීමකින් පුද්ගලයෙකු මියගොස් ති‍බේ.අද (23) අළුයම එම පුද්ගලයා සිය නිවස ආසන්නයේ දී මෙම වන අලි ප්‍රහාරයට ලක් වී ඇති බව පොලීසිය පැවසුවේය.එසේ බරපතළ තුවාල ලැබූ පුද්ගලයා මනම්පිටිය ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පොළොන්නරුව මහරෝහලට ඇතුළත් කිරීමේ දී මියගොස් ඇති බව වාර්තා ‍වේ.මියගොස් ඇත්තේ මනම්පිටිය සර්වෝදය ගම්මානයේ පදිංචිව සිටි 90 හැවිරිදි පුද්ගල‍යෙකි.", "URL": "https://sinhala.adaderana.lk/news.php?nid=65326", "Category": null, "Parent URL": null}