{"Source": "Adaderana", "Timestamp": "March 3, 2018 07:57 am", "Headline": "‍තඹුත්තේගම දී  අත්අඩංගුවට ගත් ගොවීන් කඩිනමින් නිදහස් කළ යුතුයි", "News Content": "‍තඹුත්තේගම දී පසුගියදා පොලීසිය සමඟ ඇතිවූ ගැටුමේදී අත්අඩංගුවට ගත් ගොවීන් කඩිනමින් නිදහස් කිරීමට පියවර ගතයුතු බව හිටපු අමාත්‍ය එස්.එම් චන්ද්‍රසේන මහතා පවසයි. ඔහු පෙන්වාදෙන්නේ ගොවීන්ට පහරදීම සම්බන්ධයෙන් වත්මන් රජය වගකිව යුතු බවයි. අනුරාධපුර ප්‍රදේශයේදී මාධ්‍යවේදීන් වෙත අදහස් දක්වමින් එස්.එම් චන්ද්‍රසේන මහතා මේ බව පැවසීය. මේ අතර රාජාංගණය ජලාශය ආශ්‍රිතව ආරම්භ කිරීමට සැළසුම් කර ඇති ජල යෝජනා ක්‍රමය පිළිබඳව නැවත සමාලෝචනයක් සිදුකිරීමට බලාපොරොත්තු වන බව අනුරාධපුර දිස්ත්රි ක් ලේකම් ආර්.එම් වන්නිනායක මහතා සඳහන් කළේය.", "URL": "https://sinhala.adaderana.lk/news.php?nid=85095", "Category": null, "Parent URL": null}