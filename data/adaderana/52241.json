{"Source": "Adaderana", "Timestamp": "June 25, 2015 11:56 am", "Headline": "මනුෂ්‍ය ඝාතන 8ට වැරදිකරු වූ සෙබළෙකු පෝරකයට", "News Content": "2000 වසරේදී පුද්ගලයින් 8 දෙනෙකු ඝාතනය කිරීමේ චෝදනාවකට වැරදිකරු වූ හමුදා සෙබළෙකුට කොළඹ මහාධිකරණයෙන් මරණ දඬුවම නියම කර තිබේ.යාපනය, මිරුසුවිල් හීදී මෙම පුද්ගල ඝාතන සිදුව ඇතැයි සඳහන්ය.වසර 2000 දෙසැම්බර් 19 වැනිදා මෙම පුද්ගල ඝාතන සිදුව ඇති බව පැවසේ.ඒ අනූව මෙම සිද්ධියේ සැකකරුවන් වූ හමුදා සෙබළුන් 5 දෙනෙකුට එරෙහිව නීතිපතිවරයා විසින් චෝදනා ගොනු කර තිබිණ.අදාළ නඩුව අද විභාගයට ගත් අවස්ථාවේදී සුනිල් රත්නායක නැමැති හමුදා සැරයන්වරයාට මෙම ඝාතන සම්බන්ධයෙන් ප්‍රමාණවත් සාක්ෂි ඇති බැවින් ඔහු මරණ දඬුවම නියම කිරීමට අධිකරණය නියෝග කළ බව අප වාර්තාකරු පැවසීය.එසේ වුවද සෙසු 4 දෙනා මෙම ඝාතනවලට සම්බන්ධ බවට ප්‍රමාණවත් සාක්ෂි නොමැති නිසා නිදොස් කොට නිදහස් කිරීමට ද නියම කර ඇත.", "URL": "https://sinhala.adaderana.lk/news.php?nid=52241", "Category": null, "Parent URL": null}