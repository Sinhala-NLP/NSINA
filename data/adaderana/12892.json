{"Source": "Adaderana", "Timestamp": "December 16, 2010 12:09 pm", "Headline": "ඉන්දියාව සහය ඉල්ලුවොත් අවධානයට සූදානම් ", "News Content": "එල්.ටී.ටී.ඊ සංවිධානයේ අරගලය මර්දනය කිරිමට ඉන්දියාව ශ්‍රී ලංකාවේ සහය අපේක්ෂා කරන්නේනම් ඒ පිළිබඳ අවධානය යොමුකිරිමට සූදානම් බව ජනමාධ්‍ය හා ප්‍රවෘත්ති අමාත්‍ය අමාත්‍ය කෙහෙලිය රඹුක්වැල්ල මහතා පවසයි. අද කැබිනට් මණ්ඩල තීරණ දැනුම්දීමේ ප්‍රවෘත්ති සාකච්ඡාවට එක්වෙමින් මාධ්‍යවේදියෙකු නැඟූ ප්‍රශ්නයකට පිළිතුරු ලබාදෙමින් අමාත්‍යවරයා මේ බව සඳහන් කළේය. එල්.ටී.ටී.ඊ සංවිධානය විසින් ඉන්දීය අග්‍රාමාත්‍ය මන් මෝහන් සිං සහ තමිල්නාඩු මහ ඇමති එම්.කරුණානිධි යන මහත්වරුන් ඝාතනය කිරිමට දරන උත්සාහයක් පිළිබඳ ඉන්දීය බුද්ධි අංශ විසින් තහවුරු කර තිබීම පිළිබඳ හෙතෙම මේ බව සඳහන් කළේය.", "URL": "https://sinhala.adaderana.lk/news.php?nid=12892", "Category": null, "Parent URL": null}