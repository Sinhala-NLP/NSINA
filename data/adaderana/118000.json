{"Source": "Adaderana", "Timestamp": "September 1, 2019 01:44 pm", "Headline": "රථ වාහන නීති කඩ කළොත් ඉන්දියාවේ දඩ මුදල 5000ක්", "News Content": "රථ වාහන නීතිය උල්ලංඝනය කරනු ලබන රියදුරන් සඳහා වන නීති දැඩි කිරිමට ඉන්දීය රජය පියවර ගෙන තිබේ. නව මෝටර් වාහන සංශෝධන පනත් කෙටුම්පත එරට පාර්ලිමේන්තුවේ දී පසුගිය මාසයේ සම්මත වීමෙන් අනතුරුව අද සිට බලපැවැත්වෙන පරිදි රථවාහන නීති දැඩි කිරීමට ඉන්දීය රජය පියවර ගෙන ඇති බවයි විදෙස් මාධ්‍ය වාර්තා කළේය. ඒ අනුව ආසන පටි පැළඳ නොසිටීම, බීමතින් රිය පැදවීම සහ පොදු මාර්ග නීති උල්ලංඝනය කිරීම ඇතුළු වැරදි සදහා පැනවෙන දඩ මුදල් ඉහළ නංවා ඇති අතර ඒ සදහා පැනවෙන දඩුවම් ද දැඩි කර ඇති බව සදහන්. නව නීති සංශෝදනය යටතේ වලංගු බලපත්‍රයක් නොමැතිව රිය පැදවීමේ වරදට ඉන්දීය රුපියල් 500 සිට ඉන්දීය රුපියල් 5,000 ක් දක්වා දඩ මුදල් ඉහළ නැංවීමට කටයුතු කර ඇති බවයි විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=118000", "Category": null, "Parent URL": null}