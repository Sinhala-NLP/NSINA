{"Source": "Adaderana", "Timestamp": "June 3, 2018 08:45 am", "Headline": "දකුණේ උණ මඩින්න සෞඛ්‍ය අංශවල මැදිහත්වීම ප්‍රමාණවත් නෑ", "News Content": "දකුණේ ක්‍රියාත්මක වෛරස් උණ රෝගය සම්බන්ධයෙන් සෞඛ්‍ය අංශවල මැදිහත් වීම ප්‍රමාණවත් නොවන බව පාර්ලිමේන්තු මන්ත්‍රී වෛද්‍ය රමේෂ් පතිරණ මහතා පවසයි. මන්ත්‍රීවරයා ප්‍රකාශ කළේ රෝගය පිළිබඳ දැනුවත් කිරීම සම්බන්ධයෙන් සෞඛ්‍ය අංශ අසමත් වී ඇති බවයි. කෙසේවුව ද සෞඛ්‍ය බලධාරීන් පසුගියදා ප්‍රකාශ කළේ වෛරස් රෝග ව්‍යාප්තිය පාලනය කිරීම සඳහා අවශ්‍ය සියලු ක්‍රියාමාර්ග ගෙන ඇති බවයි.", "URL": "https://sinhala.adaderana.lk/news.php?nid=90244", "Category": null, "Parent URL": null}