{"Source": "Adaderana", "Timestamp": "February 26, 2019 07:31 pm", "Headline": "තවත් සමාජ මෙහෙවරක්", "News Content": "මනුසත් දෙරණ සංවිධාන කරන වෛද්‍ය සායන මාලාවට සමගාමීව දුෂ්කර ප්‍රෙද්ශවල ජනතාවට පානීය ජල පෙරණ ලබා දීමක් පසුගියදා සිදු කෙරුණි. පියෝ ටෙක් ලංකා පුද්ගලික සමාගමේ දායකත්වයෙන් එය මෙවර සිදු කෙරුණේ පදවිය ප්‍රදේශය කේන්ද්‍ර කර ගනිමින්. මනුසත් දෙරණ වෛද්‍ය සායන මාලාවට සමගාමීව,සායන පැවැත්වෙන එම දුෂ්කර ප්‍රදේශවල ජනතාවට පානීය ජලය සැපයීමේ අරමුණින් පියෝ ටෙක් ලංකා පුද්ගලික සමාගම ජල පෙරණ සවි කිරීම සිදු කරයි. එහි තවත් අදියරක් පසුගියදා ක්‍රියාත්මක කෙරුණේ පදවිය සිංහපුර ලස්සනගම සහ යාය 12 ගම්මාන කේන්ද්‍ර කරගනිමින්. මෙහි කළමනාකරණ කටයුතු සිංහපුර ගජබා රෙජිමේන්තු යුද හමුදා කඳවුරේ අධීක්ෂණයෙන් සිදු කෙරෙයි.", "URL": "https://sinhala.adaderana.lk/news.php?nid=105094", "Category": null, "Parent URL": null}