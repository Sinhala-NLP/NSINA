{"Source": "Adaderana", "Timestamp": "July 11, 2010 11:45 am", "Headline": "වීරවංශගේ මව මියයයි", "News Content": "අමාත්‍ය විමල් වීරවංශ මහතාගේ මව අභාවප්ප්‍රාප්ත වී තිබේ. ඊයේ රාත්‍රීයේ ඇය අභාවප්ප්‍රාප්ත වී ඇති බව ජාතික නිදහස් පෙරමුණේ ජාතික සංවිධායක ජයන්ත සමරවීර මහතා පවසයි. ජාතික රෝහලේ ප්‍රතිකාර ලබමින් සිටිය දී ඇය ජීවිතක්ෂයට පත් ව ඇති බවයි ජාතික රෝහල් ප්‍රකාශකයෙකු සඳහන් කළේය. ඇයගේ දේහය මේ වන විට කොළඹ ජයරත්න මල් ශාලාවේ තැන්පත් කර ඇති බව ඔහු පැවසුවේය. දේහය පිළිබඳ අවසන් කටයුතු සිදු කරන ආකාරය සම්බන්ධයෙන් ඉදිරියේ දී දැනුම් ද දෙන බව ජයන්ත සමරවීර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9532", "Category": null, "Parent URL": null}