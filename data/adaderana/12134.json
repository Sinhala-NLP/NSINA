{"Source": "Adaderana", "Timestamp": "November 14, 2010 08:33 am", "Headline": "රෝගී තත්ත්වය උත්සන්න වීමෙන් පුංචි අම්මයි දුවයි මරුට", "News Content": "පාචනය , උණ සහ වමනය රෝග ලක්ෂණ හේතුවෙන් රෝහල් ගත කළ එකම පවුලේ කාන්තාවන් දෙදෙනෙකු මිය ගොස් තිබේ. මෙලෙස මිය ගොස් ඇත්තේ ඥාතිත්වයෙන් පුංචිඅම්මා සහ දියණියක වන බව රෝහල් ප්‍රකාශකයෙක් සඳහන් කළේය. කෑගල්ල රෝහලට සමීප වික්‍රමසිංහ මාවත ප්‍රදේශයේ පදිංචි මෙම කාන්තාවන් දෙදෙනා කෑගල්ල රෝහලට ඇතුළත් කෙරුණේ මීට දින 3 ට පෙරාතුවදීය. කෙසේ වුවද එක් අයෙකු ආසාදන තත්ත්වයක් හේතුවෙන් සහ අනෙක් කාන්තාව ශ්වසන පද්ධතියේ රෝගී තත්ත්වයක් හේතුවෙන් මිය ගොස් ඇති බවට මරණ පරීක්ෂණ වාර්තාවේ සඳහන් වේ. මිය ගිය කාන්තාවන් දෙදෙනාට උවටැන් කළ තවත් කාන්තාවක් රෝගයට ගොදුරු වීමෙන් කෑගල්ල රෝහලේ ප්‍රතිකාර ලබයි. මේ පිළිබඳව කළ විමසීක දී කෑගල්ල රෝහල් වෛද්‍ය අධිකාරිවරයා සඳහන් කළේ රෝගියෙකු මිය යාම සාමාන්‍ය සිදුවීමක් බවයි.", "URL": "https://sinhala.adaderana.lk/news.php?nid=12134", "Category": null, "Parent URL": null}