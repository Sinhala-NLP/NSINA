{"Source": "Adaderana", "Timestamp": "January 16, 2014 09:57 am", "Headline": "ඝාතනය වූ කාන්තාව ගැන පරීක්ෂණ අරඹයි ", "News Content": "රත්නපුර, කහංගම ප්‍රදේශයේදී කාන්තාවක ඝාතනය කිරිම සම්බන්ධයෙන් පොලීසිය පරීක්ෂණ ආරම්භ කර තිබේ. ඝා.නයට ලක් වූ කාන්තාවගේ ස්වාමි පුරුෂයා විසින් සිදුකළ පැමිණිල්ලකට අනුව මෙම පරීක්ෂණ ආරම්භ කර ඇති බව රත්නපුර පොලීසිය සඳහන් කළේය. මෙලෙස මියගොස් ඇත්තේ කහංගම ප්‍රදේශයේ පදිංචි 64 හැවිරිදි කාන්තාවකි. සීරීම් තුවාල සහිතව ඇගේ සිරුර කුඹුරක වැටි තිබිය දී ස්වාමි පුරුෂයා විසින් ඒ පිළිබඳ පොලිසියට දැනුම් දී තිබේ. මහේස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය රත්නපුර රෝහලේ දි අද(16) දින සිදු කිරීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=40385", "Category": null, "Parent URL": null}