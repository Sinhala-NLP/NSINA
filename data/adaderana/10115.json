{"Source": "Adaderana", "Timestamp": "August 9, 2010 12:35 pm", "Headline": "වැඩ තහනම් කළැයි විදේශීය සේවකයෙකුට පහර දීලා ", "News Content": "කටුනායක ආයෝජන ප්‍රවර්ධන කලාපයේ ආයතනයක සේවය කරන විදේශිකයෙකුට එම ආයතනයේම සේවය කළ පුද්ගලයෙකු පහරදී තිබේ. පහරකෑමෙන් තුවාල ලැබු නෝ‍ර්වේ ජාතිකයා මීගමුව රෝහලේ නේවාසිකව ප්‍රතිකාර ලබමින් සිටින බව පොලිස් මාධ්‍ය ප්‍රකාශකවරයා පැවසුවේය. ඊයේ පස්වරු 5 .30 ට පමණ මීගමුව ප්‍රදේශයේදී මෙම පහරදීම සිදුව ඇති බව සඳහන්ය. පහරදුන් පුද්ගලයාගේ වැඩ තහනම් කිරීමට අදාළ විදේශිකයා කටයුතු කර තිබීම මෙම පහරදීමට හේතු වී ඇති බව පොලිසිය පවසයි. පහරදුන් පුද්ගලයා දැනට අත්අඩංගුවේ පසුවන අතර ඔහු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10115", "Category": null, "Parent URL": null}