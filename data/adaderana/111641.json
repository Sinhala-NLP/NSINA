{"Source": "Adaderana", "Timestamp": "June 9, 2019 07:24 pm", "Headline": "සියල්ලන් ඉල්ලා අස්වුණාම ආරක්ෂාව සපයන්නේ කාරක සභාවේ ප්‍රශ්න අහන අයද?", "News Content": "පාස්කු ඉරිදා ප්‍රහාරය පිළිබඳ විමර්ශනය කරන පාර්ලිමේන්තු තේරීම් කාරක සභාව ජාතික ආරක්ෂාව අනතුරේ හෙලා ඇති බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. මාධ්‍ය හමුවකදී සිය අදහස් දක්වමින් ඒ මහතා මේ බව ප්‍රකාශ කළේය. \"පාර්ලිමේන්තු තේරීම් කාරක සභාවේ නරි නාටකය හින්දා අපේ රටේ රාජ්‍ය ආරක්ෂාවට තවත් මරු පහරක් ජනතාවට බොහොම පැහැදිලියි. බුද්ධි ප්‍රධානී සිසිර මෙන්ඩිස් ඉල්ලා අස්වෙනවා. සියල්ල ඉල්ලා අස් වුණාට පස්සේ ප්‍රශ්න අහන අයට තමයි ආරක්ෂාව සපයන්න වෙන්නේ. කථානායක කියනවා තේරීම් කාරක සභාව පත් කිරීමේ බලතල පාර්ලිමේන්තුව සතුයිලු. කථානායකතුමා පියන් කෙනෙක්ද?\" ඒ මහතා ප්‍රකාශ කලේය.", "URL": "https://sinhala.adaderana.lk/news.php?nid=111641", "Category": null, "Parent URL": null}