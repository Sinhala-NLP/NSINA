{"Source": "Adaderana", "Timestamp": "May 22, 2016 07:36 am", "Headline": "සහනාධාර රැස්කිරීම අදත්-දෙරණ පරිශ්‍රයේ පමණයි", "News Content": "ජල ගැලීම්වලින් සහ නායයෑම්වලින් විපතට පත් සහෝදර ජනතාවට තවදුරටත් සහන සැළසීමට දෙරණ මාධ්‍ය ජාලයේ මනුසත් දෙරණ ක්‍රියාන්විතය අදත් සිදුකරයි.ඒ අනුව පීඩාවට පත් වු ජනතාව වෙනුවෙන් පරිත්‍යාගශීලි ජනතාව ලබාදෙන ආධාර භාර ගැනීමේ කටයුතු අද(22) උදෑසන 9.00 සිට පස්වරු 4.00 දක්වා අංක 320, ටී. බී ජයා මාවතේ පිහිටි දෙරණ ප්‍රධාන කාර්යාලයේ දී සිදු කිරීමට නියමිතය.ළදරු කිරිපිටි , සනීපාරක්ෂක ද්‍රව්‍ය, පොත්පත් ලිපි ද්‍රව්‍ය, බෝතල් කළ පානීය ජලය, දත් බුරුසු, දත් බෙහෙත්, සබන්, ඇඳ ඇතිරිලි, අලුත් ඇඳුම් ආදිය පරිත්‍යාග කිරීමට ඔබට හැකියාව පවතියි.පිසූ ආහාර හෝ වරක් භාවිත කළ ඇඳුම් ලබාදීමෙන් වළකින ලෙස මනුසත් දෙරණ ජනතාවගෙන් ඉල්ලා සිටියි. ඔබ ලබාදෙන ආධාර ද්‍රව්‍ය ක්‍රමවත්ව පීඩාවට පත් ජනතාවට බෙදාහැරීම සඳහා දිස්ත්‍රික් ලේකම් කාර්යාල, ප්‍රාදේශීය ලේකම් කාර්යාල, ත්‍රිවිධ හමුදාව සහ පොලීසිය ඇතුළු සහය දක්වන වෙනත් සංවිධාන සමග ඒකාබද්ධව සිදුකිරීමට සැළසුම් කර තිබේ.භාණ්ඩ බෙදාහැරීම සඳහා ප්‍රවාහන පහසුකම් සපයාදිය හැකි පුද්ගලයන්ට ද ඒ සඳහා දායකවිය හැකි අතර වැඩි විස්තර 0115 300 700 යන දුරකථන අංකය ඔස්සේ ලබාගත හැකියි.මේ අතර මනුසත් දෙරණ ක්‍රියාන්විතය යටතේ විපතට පත් ජනතාවට අවශ්‍ය සහනාධාර එකතු කිරීමේ කටයුතු අංක 320, ටී.බී ජයා මාවත, කොළඹ 10 යන ලිපිනයේ පිහිටි දෙරණ ප්‍රධාන කාර්යාල පරිශ්‍රයේදී පමණක් සිදුකෙරෙයි. වෙනත් කිසිදු ස්ථානයක් හෝ කිසිදු නියෝජිතයෙකු සහනාධාර එකතු කිරීම සඳහා පත් කර නොමැති බව සියලු ජනතාව වෙත මනුසත් දෙරණ අවධාරණය කර සිටියි.", "URL": "https://sinhala.adaderana.lk/news.php?nid=60363", "Category": null, "Parent URL": null}