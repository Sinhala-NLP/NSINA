{"Source": "Adaderana", "Timestamp": "July 21, 2013 09:04 pm", "Headline": "ගුරුවරිය දණ ගැස්වූ හිටපු මන්ත්‍රීට නාමයෝජනා දීම ගැන ඇමතිලා මොකද කියන්නේ?", "News Content": "නවගත්තේගම නවෝද්‍යා පාසලේ ගුරුවරියක දණ ගැස්වූ වයඹ පළාත් සභාවේ හිටපු මන්ත්‍රීවරයාට නාම යෝජනා ලබාදීම පිළිබඳ අධ්‍යාපන ඇමතිවරුන්ගේ ස්ථාවරය කුමක්දැයි ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා ප්‍රශ්න කරයි. ඔහු විසින් ඒ සම්බන්ධයෙන් නිකුත් කළ මාධ්‍ය නිවේදනය වැඩිදුරටත් පහත පරිදිය. නවගත්තේගම නවෝද්‍යා මහ විද්‍යාලයේ සුසිලා හේරත් ගුරුවරිය සිය රාජකාරි ස්ථානයේදී දණගැස්සවීම තුළ මෙරටේ සමස්ත ගුරු පරපුර ම බරපතළ නින්දාවකට පත් කරන ලදී. මෙම කි‍්‍රයාව සිදු කරන ලද්දේ එක්සත් ජනතා නිදහස් සන්ධාන වයඹ පළාත් හිටපු මන්තී‍්‍රවරයා මෙන්ම පළාත් සභා බලධූරාවලිය නියෝජනය නොකරන තනතුරක් වූ අධ්‍යාපන අධීක්ෂණ මන්තී‍්‍ර යයි කියාගත් තනතුරක් ද දරණ ආනන්ද සරත් කුමාර නමැත්තා ය. මෙම සිදුවීමෙන් අනතුරුව රට පුරාම පාසල්වල ගුරුවරු පාසලෙන් පිටතට පැමිණ මෙම සිද්ධිය හෙළාදැක්කා පමණක් නොව මෙම මන්තී‍්‍රවරයා සම්බන්ධයෙන් තීරණයක් ගන්නා ලෙස ද රජයට බල කළහ. එම පසුබිම තුළ ජනාධිපතිවරයා අදාළ ගුරුවරියට දුරකථනයෙන් අමතා සිදුවීම සොයා බැලූ අතර ශී‍්‍ර ලංකා නිදහස් පක්ෂ ලේකම්වරයා ලෙස මෛතී‍්‍රපාල සිරිසේන අමාත්‍යවරයා මාධ්‍ය නිවේදනයක් ද නිකුත් කරමින් අදාළ මන්තී‍්‍රවරයා සම්බන්ධයෙන් පියවර ගන්නා බව ප‍්‍රකාශ කළේ ය. එසේම මෙම අවමානයට ලක්කිරීමේ කටයුත්ත සිදු කළ ආනන්ද සරත් කුමාර ද සිය මන්තී‍්‍රධූරයෙන් ඉල්ලා අස්විය. එසේ තිබියදී මෙම හිටපු මන්තී‍්‍රවරයාට නැවත පළාත් සභා මැතිවරණයට තරග කිරීම සඳහා නාම යෝජනා ලබාදීමට කටයුතු සිදු වන බව පෙනී යාමෙන් පැහැදිලි වන්නේ මෙම සිදුවීමට එරෙහිව ආණ්ඩුව සිදුකළ ප‍්‍රකාශ ව්‍යාජයක් පමණක් බවය. මේ වන විට මෙම නාමයෝජනා ලබාදීමේ කි‍්‍රියාවලිය සම්බන්ධයෙන් අධ්‍යාපන ඇමති බන්දුල ගුණවර්ධන, අධ්‍යාපන සේවා ඇමති දුමින්ද දිසානායක, අධ්‍යාපන අධීක්ෂණ මන්තී‍්‍ර මෝහන් ලාල් ගේ‍්‍රරු මෙන්ම පළාත් අධ්‍යාපන ඇමතිවරු දරණ ස්ථාවරය වහාම රටට ප‍්‍රකාශ කළ යුතුය. එසේ නොකර මොවුන් මේ සම්බන්ධයෙන් මුනිවත රැකීමෙන් පෙන්නුම් කරන්නේ මොවුන් ද මෙම සිද්ධිය හෙළාදකිමින් කළ ප‍්‍රකාශ ව්‍යාජ ප‍්‍රකාශ පමණක් බවය. විශේෂයෙන් 217,000 ක් වන ගුරුවරු ඇතුළත් අධ්‍යාපන පද්ධතිය භාරව සිටින මෙම දේශපාලකයින් මෙම හිටපු මන්තී‍්‍රවරයාට නාම යෝජනා ලබාදීම මඟින් ගුරුවරුන්ට සිදුවන අපහාසය පිළිබඳ වගකීමක් දැරිය යුතුය. මෙම තත්ත්වය තුළ අධ්‍යාපන ඇමති බන්දුල ගුණවර්ධන ඇතුළු අධ්‍යාපනය භාර දේශපාලකයින් මේ සම්බන්ධයෙන් දරණ ස්ථාවරය වහාම රටට හෙළි කරන ලෙස ලංකා ගුරු සංගමය නැවතත් බලකර ඉල්ලා සිටී. එසේම මෙම මන්තී‍්‍රවරයාට නාම යෝජනා ලබාදෙන්නේ නම් සියලූ ගුරු-විදුහල්පති සමිති ඒකාබද්ධව මෙයට එරෙහිව දැඩි පියවරක් ගන්නා බවද වැඩිදුරටත් ප‍්‍රකාශ කරමු. මෙයට, ජෝසප් ස්ටාලින් ප‍්‍රධාන ලේකම්.", "URL": "https://sinhala.adaderana.lk/news.php?nid=35984", "Category": null, "Parent URL": null}