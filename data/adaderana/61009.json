{"Source": "Adaderana", "Timestamp": "June 12, 2016 11:28 am", "Headline": "මහින්දානන්ද කෝප් කමිටුවට", "News Content": "එජනිස පාර්ලිමේන්තු මන්ත්‍රී මහින්දානන්ද අලුත්ගමගේ මහතා කෝප් කමිටුවට පත්කොට සති දෙකක පමණ කාලයක් වන බව කෝප් කමිටු සභාපති,පාර්ලිමේන්තු මන්ත්‍රී සුනිල් හදුන්නෙත්ති පවසයි.කෝප් කමිටු සාමාජිකයින් 24 දෙනෙකු සිටියදී ඉකුත් අප්‍රේල් මස 07 වන දින අබ්දුල් මහරුෆ් සහ ප්‍රසන්න රණතුංග යන දෙදෙනා විපක්ෂය නියෝජනය කරමින් පත් කිරීමට කටයුතු කර තිබුණු බව හදුන්නෙත්ති මහතා අදදෙරණ කළ විමසුමකදී සඳහන් කළේය.එසේ තිබියදී ඉකුත් මැයි මස 17 වන දින ප්‍රසන්න රණතුංගගේ නම ඉවත් කොට ඒ වෙනුවට මහින්දානන්ද අලුත්ගමගේ මන්ත්‍රීවරයාගේ නම ඇතුළත් කර එවූ බව හදුන්නෙත්ති මහතා පෙන්වා දුන්නේය.ඒ අනුව මේවන විට කෝප් කමිටු සාමාජිකයින් 26 දෙනෙකු සිටින බවත්,මහින්දානන්ද මන්ත්‍රීවරයාද ඊට ඇතුළත් බවත් හෙතෙම සඳහන් කළේය.", "URL": "https://sinhala.adaderana.lk/news.php?nid=61009", "Category": null, "Parent URL": null}