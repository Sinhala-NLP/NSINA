{"Source": "Adaderana", "Timestamp": "February 22, 2014 11:49 am", "Headline": "ඇෆ්ගන් තානාපති කාර්යාලයක් ලංකාවේ!", "News Content": "නිල සංචාරයක් සඳහා හෙට (23) මෙරටට පැමිණෙන ඇෆ්ගනිස්ථාන ජනාධිපති හමීඩ් කර්සායි මහතා ලබන 24 වැනිදා කොළඹදී ඇෆ්ගනිස්ථාන තානාපති කාර්යාලයක් විවෘත කිරීමට නියමිතව තිබේ. මේ දක්වා ශ්‍රී ලංකාවත් - ඇෆ්ගනිස්ථානයත් අතර තානාපති ක්‍රියාවලියට අදාළ කටයුතු සිදුකෙරෙන්නේ ඉන්දීයාවේ පිහිටි ඇෆ්ගන් තානාපති කාර්යාලය මාර්ගයෙනි. මේ අතර ඇෆ්ගනිස්ථාන ජනාධිපතිවරයා පිළිගැනීමේ උත්සවය ද ලබන සඳුදා ජනාධිපති කාර්යාලය අභියස පැවැත්වීමට නියමිතය. අනතුරුව ජනාධිපති මහින්ද රාජපක්ෂ මහතා සහ ඇෆ්ගනිස්ථාන ජනාධිපති හමීඩ් කර්සායි මහතා අතර ද්විපාර්ශවික සාකච්ජා පැවැත්වෙන බව විදේශ කටයුතු අමාත්‍යංශය පවසයි. ඇෆ්ගනිස්ථාන ජනාධිපතිවරයා මෙරට රැදී සිටින කාලය තුළ දෙරට අතර අවබෝධතා ගිවිසුම් කිහිපයකට ද එළඹීමට නියමිත බව ද සඳහන්ය. ලබන 25 දින දක්වා ඔහු මෙරට රැදී සිටින බව එම අමාත්‍යංශය පවසයි.", "URL": "https://sinhala.adaderana.lk/news.php?nid=41296", "Category": null, "Parent URL": null}