{"Source": "Adaderana", "Timestamp": "August 11, 2018 10:05 am", "Headline": "වසර 26කට පසු විවෘත වූ වාන් දොරටු", "News Content": "වසර 26කට පසු ඉන්දියාවේ කේරල ප්‍රන්තයේ ඉඩුකි ජලාශයේ වාන් දොරටු විවෘත කර තිබේ. කේරල ප්‍රාන්තයට බලපා ඇති අධික වර්ෂාවෙන් ඉඩුකි ජලාශයේ ජල මට්ටම අධික ලෙස ඉහළ ගොස් ඇති හෙයින් වාන් දොරටු 05ක් විවෘත කිරීමට බලධාරීන් පියවර ගෙන ඇති බව ඉන්දීය මාධ්‍ය වාර්තා කළේය. කේරල ප්‍රාන්තයේ තවත් ජලාශ කිහිපයක වාන් දොරටු විවෘත කර ඇති අතර අධික වර්ෂාව හා නායයෑම් හේතුවෙන් මියගිය පුද්ගලයින් සංඛ්‍යාව 29ක් දක්වා ඉහළ ගොස් තිබේ. ත්‍රිවිධ හමුදාව හා එරට ආපදා ප්‍රතිචාර බලකා නිලධාරීන් විසින් පුද්ගලයින් 15,600 දෙනෙකු පමණ අනාරක්ෂිත ස්ථාන වලින් මුදාගෙන ඇති අතර ඔවුන් සහන කඳවුරු 500ක රඳවා ඇති බව සඳහන්.", "URL": "https://sinhala.adaderana.lk/news.php?nid=94232", "Category": null, "Parent URL": null}