{"Source": "Adaderana", "Timestamp": "December 2, 2018 10:49 pm", "Headline": "කර මතින් ගිය අවසන් ගමන", "News Content": "මඩකලපුව වව්නතිව් ප්‍රද්ශයේ දි ඝාතනය වු ගනේෂ් දිනේෂ් අලගරත්නම් පොලිස් නිලධාරියාගේ අවසන් කටයුතු කල්මුනේ පාන්ඩිරැප්පු පොදු සුසාන භුමියේදි අද(02) පෙරවරු 11.00 පමණ සිදු කරනු ලැබිය. මියගිය පොලිස් නිලධාරියා ගේ නිවෙස්දි හින්දු ආගමික වතාවන් පවත්වනු ලැබිය. පසුව දේහය පෙරියනිලාවනේයි පොදු සුසාන භුමිය වෙත රැගෙන යනු ලැබිය. පසුව පොලිස් නිලධාරීන් විසින් දේහය භාරගෙන සුසාන භුමිය වෙත රැගෙන ගියේය. දේහය කනත්තේ තැබිමෙන් පසුව ජනාධිපති මෛත්‍රීලාල සිරිසේන මහතා ගේ ශෝක පණ්විඩය ජනාධිපති සම්බන්ධිකරණ ලේකම් විසින් ඉදිරිපත් කරනු ලැබිය. පොලිස්පති පුජිත් ජයසුන්දර මහතාගේ ශෝක පණිවිඩය ප්‍රධාන පොලිස් පරීක්ෂක මීරා ලෙබ්බේ රපීක් මහතා විසින් කියවිමෙන් අනතුරැව පොලිස් උත්තමාචාර වෙඩි තබනු ලැබිය. ඉන් අනතුරැව නැගෙනහිර දිසාව භාර ජ්‍යෙෂ්ඨ නියෝජ්‍ය පොලිස්පති කපිල ජයසේකර මහතා විසින් දේහයට මල්වඩමක් තැබු අතර පසුව පොලිස් උත්තමාචාරය පවත්වනු ලැබිය. ඡායාරූප - වසන්ත චන්ද්‍රපාල", "URL": "https://sinhala.adaderana.lk/news.php?nid=100163", "Category": null, "Parent URL": null}