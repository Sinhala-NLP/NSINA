{"Source": "Adaderana", "Timestamp": "June 5, 2011 08:21 am", "Headline": "හතළිස් දහසක් වටිනා නීති විරෝධී දුම් වැටි තොගයක් ", "News Content": "නීතී විරෝධී දුම්වැටි තොගයක් බණ්ඩාරවෙල පොලිස් කොට්ඨාශ දූෂණ මර්දන අංශය විසින් සියභාරයට ගෙන තිබේ. රුපියල් හතළිස් දහසක් පමණ වටිනා දුම්වැටි එහි දී සොයා ගෙන ඇති බව සඳහන්වේ. අදාළ දුම්වැටි තොගය සමඟ එක් පුද්ගලයෙකු අත්අඩංගුවට ගෙන තිබේ. ඔහු විසින් මෙම නීතී විරෝධී දුම්වැටි වෙළඳසැල් වලට අළෙවි කරමින් සිටිය දී අත්අඩංගුවට ගෙන ඇති බව පොලිසිය පවසයි. අදාළ සැකකරු හපුතලේ ප්‍රදේශයේ ව්‍යාපාරිකයෙක් වන අතර බණ්ඩාරවෙල කොට්ඨාශ දූෂණ මර්දන අංශය මේ පිළිබඳ තවදුරටත් පරීක්ෂණ සිදුකරයි.", "URL": "https://sinhala.adaderana.lk/news.php?nid=16554", "Category": null, "Parent URL": null}