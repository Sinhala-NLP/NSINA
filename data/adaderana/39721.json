{"Source": "Adaderana", "Timestamp": "December 20, 2013 06:24 am", "Headline": " දුම්රියෙන් යද්දී අතරමගදී මියැදිලා", "News Content": "කොළඹ සිට හලාවත දක්වා ධාවනය වෙමින් තිබු දුම්රියේ ගමන් කරමින් සිටි මගියෙකු හදිසියේ ඇතිවු හෘදයාබාධයකින් මිය ගොස් තිබේ. ඊයේ (19) රාත්‍රීයේ මෙම සිද්ධිය සිදුවී ඇති අතර මිය ගොස් ඇති අය කාගේ කව්රුන්ද යන්න මෙතෙක් හඳුනා ගෙන නැති බව අද දෙරණ වාර්තාකරු පවසයි. දුම්රියේ ගමන් කරමින් සිටි මිය ගොස් ඇති අය එක්වරම රෝගී තත්ත්වයක් පෙන්නුම් කර දුම්රිය මැදිරිය තුළදීම මිය ගොස් ඇත. පසුව දුම්රිය සේවකයින් විසින් මිය ගොස් ඇති අයගෙ මෘත ශරීරය හලාවත රෝහලට බාර දී තිබේ. මිය ගොස් ඇත්තේ කව්රුන්ද යන්න හඳුනා ගැනීමෙන් පසුව පශ්චාත් මරණ පරීක්ෂණය පැවැත්වෙන බව අද දෙරණ කරන ලද විමසුමකදී හලාවත මහා රෝහලේ ප්‍රකාශකයෙක් කියා සිටියේය.", "URL": "https://sinhala.adaderana.lk/news.php?nid=39721", "Category": null, "Parent URL": null}