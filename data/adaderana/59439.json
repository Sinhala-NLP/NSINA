{"Source": "Adaderana", "Timestamp": "April 24, 2016 09:37 am", "Headline": "බස් රියේ ගැටී යතුරුපැදිකරු මරුට", "News Content": "පාදුක්ක ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ.පාදුක්ක දෙස සිට ගොඩගම දෙසට ධාවනය වු පුද්ගලික බස් රථයක් ඉදිරියෙන් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කරයි.අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු හෝමාගම රෝහලට ඇතුළත් කිරීමේ දී පැදිකරු මියගොස් තිබේ.මියගොස් ඇත්තේ පාදුක්ක ප්‍රදේශයේ පදිංචිව සිටි 19 හැවිරිදි තරුණයෙකි.අනතුරෙන් තුවාල ලැබූ පසුපැදිකරු වැඩිදුර ප්‍රතිකාර සඳහා ජාතික රෝහලට මාරුකර යවා තිබේ.අනතුරට සම්බන්ධ පුද්ගලික බස් රථයේ රියදුරු අත්අඩංගුවට ගෙන ඇති අතර පාදුක්ක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59439", "Category": null, "Parent URL": null}