{"Source": "Adaderana", "Timestamp": "August 2, 2018 04:35 pm", "Headline": "පොතුවිල් මුහුදු විහාරයේ නටඹුන් විනාශ වෙයි", "News Content": "ඓතිහාසික වටිනාකමින් යුත් පොතුවිල් මුහුදු මහා විහාරයේ නටඹුන් කිසියම් පිරිසක් විසින් විනාශ කර දමා තිබේ. විහාරාධිපති පූජ්‍ය වරකාපොළ ඉන්ද්‍රසිරි හිමියන් පවසන්නේ මේ සම්බන්ධයෙන් කිසිදු බලධාරයෙකු මෙතෙක් අවධානය යොමුකර නොමැති බවයි. ෙපොතුවිල් ප්‍රදේශයට ඇති එකම බෞද්ධ විහාරස්ථානයවන පොතුවිල්,මුහුදු මහා විහාරය වටිනා ඓතිහාසික නටඹුන් රැසකින් සමන්විත විහාරස්ථානයක්. මෙහි දැනට ඉතිරිව ඇති නටඹුන් වසර කිහිපයක සිට ප්‍රදේශයේ කිසියම් පිරිසක් විසින් මෙලෙස විනාශ කර දමන බවට වාර්තා වෙයි. පොතුවිල්, මුහුදු මහා විහාරයේ විහාරාධිපති වරකාපොළ ඉන්ද්‍රසිරි හිමියන් පවසන්නේ මේ විනාශය සම්බන්ධයෙන් බලධාරීන් කොතෙකුත් දැනුවත් කළද කිසිවෙකුගේ අවදානය ඊට යොමුවී නොමැති බවයි. මේ අතර මීට දින 3කට පෙර විහාර භූමිය සමීපයේ ස්ථාපිත කර තිබූ තෙල් හිඳීමට අතීතයේ යොදාගත් සෙක්කු ගලක්ද කිසියම් පිරිසක් විසින් පුළුස්සා විනාශ කරදමා තිබේ.", "URL": "https://sinhala.adaderana.lk/news.php?nid=93701", "Category": null, "Parent URL": null}