{"Source": "Adaderana", "Timestamp": "August 8, 2019 12:21 pm", "Headline": "අද සිට කොළඹ කුණු පුත්තලම අරුවක්කාලු කසළ අංගනයට", "News Content": "කොළඹ නගරයේ එක්රැස්වන කැලිකසල පුත්තලම අරුවක්කාලු කසල අංගනයට බැහැර කිරිමේ කටයුතු අද (08) සිට ආරම්භ කරන බව කොළඹ නාගරික කොමසාරිස් පාලිත නානායක්කාර මහතා පවසයි. කසල බැහැර කිරිම සම්බන්ධයෙන් ගිවිසුම් ගතව සිටින ආයතන වලට මේ සම්බන්ධයෙන් දැනුම්දීමක් සිදු කර ඇති බව නාගරික කොමසාරිස්වරයා පවසයි. වත්තල කෙරවලපිටිය අංගනයට කසල බැහැර කිරිමේ කටයුතු පසුගිය 05 වනදා සිට නතර කිරිමට මහා නගර හා බස්නාහිර සංවර්ධන අමාත්‍යාංශය පියවර ගනු ලැබුවේය. මෙම තත්ත්වය තුල කොළඹ නගරයේ කැලි කසල එක්රැස් කිරිමේ කටයුතු තාවකාලිකව නතරවිම හේතුවෙන් ස්ථාන රැසක කසල එක්රැස්වී ඇති ආකාරය දක්නට ලැබුණි. කෙසේවෙතත් අරුවක්කාලු කසල අංගනයට කසල බැහැර කිරිමේ කටයුතු අද දිනයේ සිට ආරම්භ කිරිමට කටයුතු යොදා ඇති අතර පළමු අදියර යටතේ ලොරි රථවල එක්රැස්ව පවතින කසල බැහැර කිරිමේ කටයුතු සිදු කෙරෙන බව නාගරික කොමසාරිස් පාලිත නානායක්කාර මහතා පැවසුවේය.", "URL": "https://sinhala.adaderana.lk/news.php?nid=116071", "Category": null, "Parent URL": null}