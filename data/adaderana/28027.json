{"Source": "Adaderana", "Timestamp": "October 5, 2012 10:31 am", "Headline": "අතින් පයින් මේ ප්‍රශ්නය විසඳන්න බෑ", "News Content": "ඉන්දීය ධීවරයින් මෙරට මුහුදු සීමාවට ඇතුළුවීම හේතුවෙන් මතුව ඇති ගැටලු විසඳීම පහරදීමෙන් හෝ ක්ෂණිකව සිදු කළ නොහැකි බව නව නාවික හමුදාපති වයිස් අද්මිරාල් ජයනාත් කොළඹගේ මහතා පවසයි. ඒ සඳහා විධිමත් වැඩපිළිවෙළක් ක්‍රියාත්මක කල යුතු බව ඔහු පෙන්වාදෙයි. නාවික හමුදාපති ධුරයට පත්වීමෙන් පසු ඊයේ (04) ඔහු මහනුවර ශ්‍රී දළදා මාලිගාව වැඳපුදා ගැනීමට පැමිණි අවස්ථාවේ දී මේ බව ප්‍රකාශ ක‍ළේය. නාවික හමුදාපතිවරයා මල්වතු අස්ගිරි මහනාහිමිවරුන් ද බැහැ දැක ආශිර්වාද ලබාගෙන තිබේ.", "URL": "https://sinhala.adaderana.lk/news.php?nid=28027", "Category": null, "Parent URL": null}