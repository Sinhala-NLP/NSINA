{"Source": "Adaderana", "Timestamp": "February 12, 2017 09:39 am", "Headline": "නිදහස් පක්ෂයේ ස්ථාවරය මෙතෙක් දැනුම් දී නෑ", "News Content": "නව ව්‍යවස්ථා සංශෝධනය සම්බන්ධයෙන් ශ්‍රී ලංකා නිදහස් පක්ෂයේ ස්ථාවරය මෙතෙක් දැනුම් දී නොමැති බව ජාතික සංවාද පිළිබද අමාත්‍ය මනෝ ගනේෂන් මහතා පවසයි.ඔහු පෙන්වා දෙන්නේ නව ව්‍යවස්ථා සංශෝධනය පිළිබදව සියලු පක්ෂවල ස්ථාවරය දැනුම්දෙන ලෙස ව්‍යවස්ථා සම්පාදක මෙහෙයුම් කමිටුව විසින් සියලු ප්‍රධාන පක්ෂවල නායකයින්ට දැනුම් දී ඇති බවය.එහෙත් ශ්‍රී ලංකා නිදහස් පක්ෂය මෙතෙක් ඒ පිළිබදව සිය ස්ථාවරය දැනුම් දී නොමැති බව අමාත්‍ය මනෝගනේෂන් මහතා පැවසුවේය.ශ්‍රී ලංකා නිදහස් පක්ෂයේ ඇතැම් අමාත්‍යවරුන්ගේ අදහස් අනුව ඔවුන් මෙම නව ව්‍යවස්ථා සම්පාදනයට අකමැත්ත පළ කරන බව මනෝගනේෂන් මහතා පෙන්වා දෙන්නේය.", "URL": "https://sinhala.adaderana.lk/news.php?nid=69478", "Category": null, "Parent URL": null}