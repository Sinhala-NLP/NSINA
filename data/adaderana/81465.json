{"Source": "Adaderana", "Timestamp": "December 13, 2017 03:02 pm", "Headline": " ඒකාබද්ධය-එජාපය එපා කියා තවත් පිරිසක්  අත ගනී", "News Content": "ඒකාබද්ධ විපක්ෂයේ සහ එක්සත් ජාතික පක්ෂයේ හිටපු ප්‍රාදේශීය සභා නියෝජිතයින් පිරිසක් ශ්‍රී ලංකා නිදහස් පක්ෂයට සහය පල කිරීමට එකඟතාව පල කර තිබේ. අද පෙරවරුවේ ජනාධිපති නිල නිවස වෙත පැමිණි අදාළ නියෝජිතයන් පිරිස ජනාධිපති මෛත්‍රීපාල සිරිසේන මහතා හමුවී ශ්‍රී ලංකා නිදහස් පක්ෂයට සහය පල කර ඇති බව ජනාධිපති මාධ්‍ය අංශය සඳහන් කළේය. ඒකාබද්ධ විපක්ෂය නියෝජනය කළ දැරණියගල ප්‍රාදේශීය සභාවේ හිටපු සභාපති අනුර කුරුප්පු මහතා සහ හිටපු උප සභාපති එල්. ටී. විජේවර්ධන මහතා මෙලෙස ශ්‍රී ලංකා නිදහස් පක්ෂය සමඟ එක්ව ඇති බව සඳහන්ය. එමෙන්ම එක්සත් ජාතික පක්ෂය නියෝජනය කළ දෙහිඕවිට ප්‍රාදේශීය සභාවේ හිටපු මන්ත්‍රී තෝමස් චමින්ද සහ දැරනියගල එක්සත් ජාතික පක්ෂ බල මණ්ඩලයේ ලේකම් ඒ.වී. පියරත්න යන මහත්වරුන්ද ජනාධිපතිවරයා ගෙන යන වැඩපිළිවෙළට සහය පල කරමින් ශ්‍රී ලංකා නිදහස් පක්ෂය සමඟ එක්වු බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=81465", "Category": null, "Parent URL": null}