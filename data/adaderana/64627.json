{"Source": "Adaderana", "Timestamp": "October 2, 2016 08:52 am", "Headline": " මහවැවේ ගිළී  තරුණයා මරු‍ට", "News Content": "හම්බන්තොට කුරුළු උයන අසල මහවැවේ ගිළී තරුණයෙකු මියගොස් තිබේ.තවත් පුද්ගලයින් සිවු දෙනෙකු සමග මහවැවේ මසුන් ඇල්ලීමට ගිය අවස්ථාවේ අදාළ තරුණයා වැවට වැටී ඇති බව සඳහන්ය.තංගල්ල නාවික හමුදා කඳවුරේ නිලධාරීන්ට ලද තොරතුරක් මත ප්‍රදේශවාසීන්ගේ සහය ඇතිව අනතුරට පත් තරුණයා සෙවීමේ මෙහෙයුම් සිදුකර තිබේ.ඒ අනුව ඊයේ(01) පස්වරුවේ දියේ ගිලුණු තරුණයාගේ මළ සිරුර සොයාගත් බව පොලීසිය පැවසුවේය.මියගොස් ඇත්තේ අම්බලන්තොට ප්‍රදේශයේ පදිංචිව සිටි 26 හැවිරිදි තරුණයෙකි.හම්බන්තොට පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64627", "Category": null, "Parent URL": null}