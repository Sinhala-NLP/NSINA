{"Source": "Adaderana", "Timestamp": "September 20, 2019 01:05 pm", "Headline": "මත්ස්‍ය අලෙවියෙන් වාර්තාවක්", "News Content": "ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ වැඩපිළිවෙලක් යටතේ නුවර පාර, තිහාරිය නගරයේදී ඊයේ [19] වීවෘත කළ මත්ස්‍ය අලෙවි මධ්‍යස්ථානය මුල් පැය කිහිපය තුල මත්ස්‍ය අලෙවියෙන් නව වාර්තාවක් තැබීමට සමත්ව තිබේ. ඒ අනුව මත්ස්‍ය කිලෝ 700 කට අධික ප්‍රමාණයක් එම කාලය තුල අලෙවි කිරීමට හැකි වූ බව ලංකා ධීවර සංස්ථාව පැවසිය. මේ අනුව මුල් දින අලෙවියෙන් ලද ආදායම රුපියල් ලක්‍ෂ පහමාර ඉක්ම වීමට හැකි වී ඇත. ලංකා ධීවර සංස්ථාවේ 91 වන අලෙවි සැල නුවර පාර , තිහාරිය නගරයේදී ඊයේ වීවෘත කල මෙම අලෙවි සැලය. සෞඛ්‍ය සම්පන්න ජනතාවක් සඳහා ජනතාවගේ ප්‍රෝටීන අවශ්‍යතාව සපුරාලීම සඳහා ගුණාත්මක මාළු රට මැද ජනතාව ද ඇතුළු සියළු ජනතාවට ලබාදීමේ රාජ්‍ය අමාත්‍ය දිලිප් වෙදආරච්චි මහතාමාගේ වැඩපිළිවෙල යටතේ මෙම ප්‍රාදේශීය අලෙවි සල් ප්‍රධාන නගර ආශ්‍රිතව ආරම්භ කිරීමට ලංකා ධීවර සංස්ථාව කටයුතු කළේය.", "URL": "https://sinhala.adaderana.lk/news.php?nid=119577", "Category": null, "Parent URL": null}