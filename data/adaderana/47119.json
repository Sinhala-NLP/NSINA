{"Source": "Adaderana", "Timestamp": "November 2, 2014 12:42 pm", "Headline": "දින 05 ට පසු මීරියබැද්ද පාර මතුවෙයි", "News Content": "නායයෑමට ලක්වු කොස්ලන්ද, මීරියබැද්ද වතුයායට ගමන්ගන්නා මාර්ගය මේ වනවිට මතු කර ගැනීමට හැකිව තිබේ. නායයෑමට ලක්වු ප්‍රදේශයේ මෙහෙයුම් කටයුතු වල නිරත සිටින ආරක්ෂක අංශ සාමාජිකයින් අද(02) පෙරවරුවේ මෙහෙයුම් කටයුතු ආරම්භ කරනු ලැබුණි. එහිදී නායයෑම හේතුවෙන් වැසී ගොස් තිබු මීරියබැද්ද වතුයායට ගමන්ගන්නා මාර්ගය සොයාගැනීමට හැකිවු බව අද දෙරණ වාර්තාකරු සඳහන් කළේය. මේ අතර මීරියබැද්ද වතුයායේ සිදුවු නායයෑමෙන් පීඩාවට පත් පුද්ගලයින්ට සහන සැළසීමේ කටයුතු අඛණ්ඩව සිදුකරන බව ආපදා කළමනාකරණ මධ්‍යස්ථානය පැවසුවේය.", "URL": "https://sinhala.adaderana.lk/news.php?nid=47119", "Category": null, "Parent URL": null}