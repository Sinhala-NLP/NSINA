{"Source": "Adaderana", "Timestamp": "November 20, 2014 11:25 am", "Headline": "වතු අධිකාරීවරයාට පහරදුන් ග්‍රාම නිලධාරීවරයා අත්අඩංගුවේ ", "News Content": "වතු අධිකාරිවරයෙකුට පහරදීමේ සිද්ධියක් සම්බන්ධයෙන් නාගවිල්ලුව ප්‍රදේශයේ ග්‍රාම නිලධාරිවරයෙකු අත්අඩංගුවට ගෙන තිබේ. ඊයේ(19) රාත්‍රී මෙම පහරදීම සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. දීර්ඝ කාලයක සිට පවතින ආරවුලක් හේතුවෙන් පහරදීම සිදුව ඇති බවට පොලිසිය සිදුකළ විමර්ශන වල දී අනාවරණය වී තිබේ. සිද්ධියෙන් තුවාල ලැබු වතු අධිකාරිවරයා ප්‍රතිකාර සඳහා පුත්තලම රෝහලට ඇතුළත් කර තිබේ. අත්අඩංගුවට ගත් ග්‍රාම නිලධාරිවරයා පුත්තලම අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47495", "Category": null, "Parent URL": null}