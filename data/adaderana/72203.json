{"Source": "Adaderana", "Timestamp": "April 18, 2017 05:07 pm", "Headline": " යාපනය නගරයත් අපිරිසිදු තත්ත්වයක-පිරිසිදු කිරීමේ වැඩසටහනක් ", "News Content": "මෙවර රණවිරු දිනය නිමිත්තෙන් උතුරු පළාත කේන්ද්‍ර කරගනිමින් යාපනය නගරයේ අපිරිසිදු ස්ථාන පිරිසිදු කිරීමේ වැඩසටහනක් ක්‍රියාත්මක කිරීමට කටයුතු සූදානම් කර ඇති බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි.යාපනය නගරය මේ වන විට අපිරිසිදු තත්ත්වයක පවතින බව පවසන ආණ්ඩුකාරවරයා, ආණ්ඩුකාර කාර්යාලයේ මැදිහත්වීමෙන් පිරිසිදු කිරීමේ කටයුතු සිදුකරන බව පෙන්වා දෙයි.හමුදා පෙළපාළි හා වෙඩි මුර වෙනුවට ජනතාවගේ සුබසිද්ධිය මූලික කරගත යුතු බව රෙජිනෝල්ඩ් කුරේ මහතා පවසයි.අද උතුරු පළාත් ආණ්ඩුකාර කාර්යාලයේදී පැවති මාධ්‍ය හමුවකට එක්වෙමින් ඔහු මේ බව කියා සිටියේය.ඒ අනුව ලබන හත් වනදා සිදු කෙරෙන එම පිරිසිදු කිරීමේ කටයුතු සඳහා යාපනය මහ නගර සභාව, නාවික හමුදාව, යුද හමුදාව සහයෝගය ලබාදෙන බව රෙජිනෝල්ඩ් කුරේ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=72203", "Category": null, "Parent URL": null}