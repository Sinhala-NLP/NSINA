{"Source": "Adaderana", "Timestamp": "December 29, 2016 02:41 pm", "Headline": "ශ්‍රී ලංකාවට 488ක ඉලක්කයක්", "News Content": "දකුණු අප්‍රිකා - ශ්‍රී ලංකා ටෙස්ට් තරඟාවලියේ පළමු තරඟය ජය ගැනීමට ශ්‍රී ලංකාවට ලකුණු 488ක ඉලක්කයක් හිමිව තිබේ.මෙම තරඟයේ පළමු ඉනිම ක්‍රීඩා කළ දකුණු අප්‍රිකාව ලකුණු 286ක් ලබාගත් අතර පිළිතුරු ලෙස ශ්‍රී ලංකාව ලකුණු 205ක් ලබා ගන්නා ලදී.දෙවන ඉනිම ක්‍රීඩා කළ දකුණු අප්‍රිකාව කඩුළු 6ක් දැවී ලකුණු 406ක් ලබා සිටියදී ඉනිම අත්හිටුවීමට තීරණය කළේය.තරඟය දකුණු අප්‍රිකාව පෝට් එලිසබෙත් හි පැවැත්වෙයි.", "URL": "https://sinhala.adaderana.lk/news.php?nid=67480", "Category": null, "Parent URL": null}