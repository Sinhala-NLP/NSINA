{"Source": "Adaderana", "Timestamp": "April 14, 2017 07:27 am", "Headline": "පන්නලින් ද්විත්ව ඝාතනයක්", "News Content": "පන්නල පොලිස් බල ප්‍රදේශයට අයත් බෝගහ ජනපදය, එළිබිච්චිය ප්‍රදේශයේදී පුද්ගලයින් දෙදෙනෙකුට පිහියෙන් ඇන ඝාතනය කර තිබේ.ඊයේ (13) රාත්‍රී 10.00ට පමණ මෙම ද්විත්ව ඝාතනය සිදුව ඇති බවත්, සිද්ධියට අදාළ සැකකරු අත්අඩංගුවට ගෙන ඇති බවත් පොලීසිය පවසයි.පන්නල, එළිබිච්චිය ප්‍රදේශයේ පදිංචි ගල්ගමු රාළලාගේ දමිත් කුමාර(30),සුදසිංහ දේවගේ හර්ෂණ කුමාර(32) යන දෙදෙනා මෙලෙස ඝාතනයට ලක්ව ඇති අතර පශ්චාත් මරණ පරීක්ෂණය අද (14) සිදුකිරීමට නියමිතය.අසළ නිවසක සැකකරු සමග බහින්බස්වීමක් ඇතිවී එය දුරදිග යාම හේතුවෙන් ඇතිවූ ගැටුමක ප්‍රතිඵලයක් මත මෙම මනුෂ්‍ය ඝාතන සිදුව ඇති බව මූලික පරීක්ෂණවලදී අනාවරණය වී ඇතැයි පොලීසිය පවසයි.මෘත ශරීර දැනට සඳලංකාව දිසා රෝහලේ තබා ඇති අතර අත්අඩංගුවට ගනු ලැබූ සැකකරු කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.පන්නල පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72055", "Category": null, "Parent URL": null}