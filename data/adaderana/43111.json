{"Source": "Adaderana", "Timestamp": "May 10, 2014 10:22 am", "Headline": "දෙබොක්කාවේ රිය අනතුරකින් යතුරුපැදිකරු  මරුදකියි ", "News Content": "මිද්දෙණිය - හුංගම මාර්ගයේ දෙබොක්කාව ප්‍රදේශයේ දි සිදුවු යතුරුපැදි අනතුරකින් පුද්ගලයෙකු මියගොස් තිබේ. හුංගම දෙස සිට දෙබොක්කාව ප්‍රදේශය බලා ධාවනය වූ යතුරුපැදියක් වෙළඳසැලකට යාමට හැරවීමේදි පසුපසින් පැමිණි යතුරුපැදියක ගැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරුවන් දෙදෙනා තලාව රෝහලට ඇතුළත් කිරිමෙන් පසු ප්‍රතිකාර සඳහා ඇඹිලිපිටිය රෝහලට මාරු කර යවා තිබේ. එහිදි එක් යතුරුපැදිකරුවෙකු වැඩිදුර ප්‍රතිකාර සඳහා කොළඹ ජාතික රෝහලට රැගෙන ඒමේදි අසාධ්‍ය තත්ත්වයේ පසුවීම හේතුවෙන් රත්නපුර රෝහලට ඇතුළත් කිරිමේ දි මියගොස් ඇති බවයි වාර්තා වෙයි. මියගොස් ඇත්තේ 61 හැවිරිදි වීරකැටිය කැකුනයාය ප්‍ර දේශයේ පදිංචිව සිටි පුද්ගලයෙකි. පශ්චාත් මරණ පරීක්ෂණය අද සිදුකිරිමට නියමිත අතර අනතුර සම්බන්ධයෙන් මිද්දෙණිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43111", "Category": null, "Parent URL": null}