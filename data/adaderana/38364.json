{"Source": "Adaderana", "Timestamp": "October 25, 2013 09:52 am", "Headline": "පොදුරද සමුළුවට රාජ්‍ය නායකයින්ගේ සහභාගීත්වය වැදගත්", "News Content": "ශ්‍රී ලංකාවේ පැවැත්වීමට නියමිත පොදු රාජ්‍ය මණ්ඩලයීය රාජ්‍ය නායක සමුළුවට රාජ්‍ය නායකයින්ගේ සහභාගීත්වය අවශ්‍ය බව බුරුම විපක්ෂ නායිකා අවුන් සාන් සුඛී මහත්මිය පවසයි. බ්‍රිතාන්‍යයේ සංචාරයක නිරත ඇය අග්‍රාමාත්‍ය ඩේවිඩ් කැමරන් මහතා සමඟ පැවති සාකච්ඡාවකදී ප්‍රකාශ කර ඇත්තේ මානව හිමිකම් සම්බන්ධයෙන් ශ්‍රී ලංකාව සමඟ එක්ව කටයුතු කිරීම නිවැරදි පිළිවෙත වන බවයි. පොදු රාජ්‍ය මණ්ඩලයීය සමුළුව සඳහා සහභාගීවන තමන් ශ්‍රී ලංකාවේ උතුරු ප්‍රදේශයේ ද සංචාරයක නිරත විමට බලාපොරොත්තු වන බව බ්‍රිතාන්‍ය අගමැති ඩේවිඩ් කැමරන් මහතා එහිදී ප්‍රකාශ කර තිබේ. මානව හිමිකම් සම්බන්ධයෙන් ශ්‍රී ලංකා රජය සමඟ විවෘතව සාකච්ඡා කරන බව බ්‍රිතාන්‍ය අග්‍රාමාත්‍යවරයා බුරුම විපක්ෂනායක වරිය හමුවේ ප්‍රකාශ කළ බව බී.බී.සී ලෝක සේවය වාර්තා කරයි.", "URL": "https://sinhala.adaderana.lk/news.php?nid=38364", "Category": null, "Parent URL": null}