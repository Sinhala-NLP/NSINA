{"Source": "Adaderana", "Timestamp": "May 6, 2010 10:38 am", "Headline": "උසස් අධ්‍යාපනයට සෙලාන් අතහිත\"සෙලාන් ස්කෝලර්\"", "News Content": "සෙලාන් බැංකුව\"සෙලාන් ස්කොලර්\"නමින් සිසුන් වෙත ණයවර සැපයීමේ විශේෂ වැඩසටහනක් ආරම්භ කරයි. දෙමාපියන්ට තම දරුවන් ගේ විදෙස් අධ්‍යාපන අවශ්‍යතා සම්පූර්ණ කර ගැනීමට ද වෘත්තිකයන්ට තමන් ගේ වැඩිදුර අධ්‍යාපන සුදුසුකම් සම්පූර්ණ කර ගැනීම සඳහා ද අවශ්‍ය මූල්‍ය පහසුකම් ලබා ගැනීමට මෑතක දී හඳුන්වා දෙන ලද මෙම විශේෂ ණය ක‍්‍රමයෙන් ඉඩ සැලසේ. \"සෙලාන් ස්කොලර්\"ණය ක‍්‍රමය ආරම්භ කිරීම හැකි වීම පිළිබඳ බෙහෙවින් සතටු වන සෙලාන් බැංකුවේ සභාපති ඊස්ට්මන් නාරංගොඩ මහතා මෙසේ පවසයි.\"සිය දරුවන් විදෙස් රටවලට යවා විශ්වවිද්‍යාල අධ්‍යාපනය ලැබීමට ඉඩ සැලැස්වීම හෝ එසේත් නොමැති නම් ශ‍්‍රී ලංකාවේ දී ම උසස් අධ්‍යාපනය ලැබීමට මුදල් වැය කිරීමට දෙමාපියන් යොමු වීම පසුගිය වසර කීපයේ දී දක්නට ලැබුණු වර්ධනය වෙමින් තිබෙන ප‍්‍රවණතාවකි. කෙසේවෙතත් මෙහි දී මූල්‍ය පහසුකම් සපයා ගැනීමේ දී ඔවුනට බොහෝ දුෂ්කරතාවන්ට මුහුණු පෑමට සිදු වන බව පෙනී ගොස් තිබෙනවා. අපගේ අලූත් ණය ක‍්‍රමය හඳුන්වා දීමත් සමඟ උසස් අධ්‍යාපනය ලබා ගැනීමේ දී පැවති සීමා මායිම් වෙනස් කිරීමේ හැකියාව අපට ලැබුණු බව ප‍්‍රකාශ කරන්නේ මහත් සතුටකින් හා ආඩම්බරයකින්. නව ණය වැඩසටහනත් සමඟ ශ‍්‍රී ලංකාවේ තරුණ තරුණියන් විශාල පිරිසකට විදේශවල දී උසස් අධ්‍යාපනය ලැබීමේ වරම් ලැබෙන බව ද ප‍්‍රකාශ කළ යුතුයි.\" මෙම ණය ක‍්‍රමය විශේෂයෙන් ම සකස් කොට ඇත්තේ උසස් අධ්‍යාපනයේ යෙදෙන තම දරුවන් වෙනුවෙන් මුදල් යොදවන දෙමාපියන් ඉලක්ක කර ගනිමිනි. ඒ අනුව දරුවන්ට විදේශයන්හි පිළිගත් විශ්ව විද්‍යාලවලින් උපාධි හිමි කර ගැනීමේ හෝ එසේත් නොමැති නම් CIMA,CIM වැනි වෘත්තිය සුදුසුකම් ලබා ගැනීමේ අවස්ථාවක් උදා වේ. වෘත්තිකයන් ඇතුළු විවිධ රැකියාවල නිරත වූ පිරිස්වලට වෘත්තිය සුදුසුකම් ලබා ගැනීමේ ඉඩ ප‍්‍රස්ථාව ද මෙමඟින් විවර වේ. ඒ අනුව නම්‍යශීලී තෝරා ගැනීමේ අවස්ථා සහිත ව MBA උපාධි ඇතුළු පශ්චාත් උපාධි සුදුසුකම් සපුරා ගැනීමට අනවශ්‍ය දුෂ්කරතා ඇති නොවන මූල්‍ය පහසුකම් ලබා ගැනීමට මෙම ක‍්‍රමයෙන් හැකි වේ. වැටුප් ලබන සේවකයන්, වෘත්තිකයන් සහ ව්‍යාපාරිකයන් ඇතුළු අවුරුදු 22ත් 55ත් අතර වයස් කාණ්ඩයේ පසුවන පිරිස්වලට සෙලාන් ස්කොලර් ණය ක‍්‍රමය විවෘත වේ. රුපියල් 100,000/- සිට මිලියන 7.5 දක්වා ණය ලබා ගැනීමට මෙම ණය ක‍්‍රමයෙන් අවස්ථාව සැලසේ. ඉහතින් සඳහන් කළ සුදුසුකම් සම්පූර්ණ කරන අයට තමන්ගේ පවුල්වල සාමාජිකයන් වෙනුවෙන් ණය පහසුකම් සඳහා ඉල්ලූම් කිරීමට ද ඉඩ සලසා තිබීම මෙම ක‍්‍රමයේ ඇති වඩාත් නම්‍යශීලී ස්වාභාවයයි. අදාළ පාඨමාලාව හැදෑරීම සඳහා වැය වෙන සම්පූර්ණ මුදලින් සියයට 75ක් ණය ක‍්‍රමයෙන් සම්පූර්ණ කර ගැනීමට හැකි වන අතර සෙසු සියයට 25 ණය ඉල්ලූම් කරන්නා විසින් සම්පූර්ණ කර ගත යුතුය. වඩාත් ආකර්ෂණීය පොලී අනුපාත යටතේ වසර 7ක් දක්වා වූ උපරිම කාල සීමාවක දී ණය මුදල ආපසු ගෙවීමට පුළුවන. මරණයක දී හෝ ආබාධයක දී ණය වාරික පියවීමේ රක්ෂණ ක‍්‍රමයක් ද නොමිලේ ඩෙබිට් කාඞ්පතක් ද සෙලාන් බැංකුවේ දිවයින පුරා විසිරී තිබෙන අංග සම්පූර්ණ ශාඛා ජාලය තුළින් ක‍්‍රියාත්මක වන සෙලාන් බැංකුවේ වේගවත් කාර්යක්ෂම සේවාව සමඟ බැඳුණු විශේෂ පැකේජවලින් යුතු ක්‍රෙඩිට් කාඞ් පත් ද සෙලාන් ස්කොලර් වැඩසටහනින් ගෙන එනු ලැබේ.", "URL": "https://sinhala.adaderana.lk/news.php?nid=8212", "Category": null, "Parent URL": null}