{"Source": "Adaderana", "Timestamp": "February 18, 2013 10:27 pm", "Headline": "ඉංජිනේරු පීඨය පමණක් 26 දා ඇරඹෙයි", "News Content": "මොරටුව විශ්ව විද්‍යාලයේ ඉංජිනේරු පීඨයේ අධ්‍යයන කටයුතු පමණක් මෙම මස 26 වන දින සිට යළි අරඹන බව පැවසෙයි. මොරටුව විශ්ව විද්‍යාලයේ තාවකාලිකව නවතා දැමූ අධ්‍යයන කටයුතු ලබන 26 වනදා සිට ආරම්භ කරන බවට මීට පෙර දැනුම් දී තිබිණි. එහෙත් එහිදී ඉංජිනේරු පීඨයේ අධ්‍යයන කටයුතු පමණක් 26 දින යළි ඇරඹීමට ද තාක්ෂණික ආයතනයේ අධ්‍යන කටයුතු පසුව ඇරඹීමට ද අද (18) පස්වරුවේ සිදුකළ සාකච්ඡාවකින් අනතුරුව ඒකමතිව තීරණය කර තිබේ. මොරටුව විශ්ව විද්‍යාලයේ උප කුලපති ඒ.කේ.ඩබ් ජයවර්ධන මහතාගේ ප්‍රධානත්වයෙන් පැවැත්වුණු මෙම සාකච්ඡාවට මොරටුව විශ්ව විද්‍යාලයේ ඉංජිනේරු පිඨ ප්‍රධානීන් මෙන්ම තාක්ෂණික ආයතනයේ අධ්‍යක්ෂවරයා ද සහභාගී වී ඇතැයි සඳහන්ය.", "URL": "https://sinhala.adaderana.lk/news.php?nid=31745", "Category": null, "Parent URL": null}