{"Source": "Adaderana", "Timestamp": "April 9, 2014 04:04 pm", "Headline": "එක උණ්ඩයෙන් සද්දන්තයා නිසලවෙයි", "News Content": "ඡායා රූපවලින් දක්නට ඇත්තේ වෙඩි වැදී වනඅලියා මැරි වැටී සිටි අයුරුය. (ඡායා රූ - ජූඩ් සමන්ත) කිසියම් අයෙකු විසින් තබන ලද වෙඩි පහරකින් වන අලියෙකු මියගොස් ඇති බව කරුවලගස්වැව පොලීසිය කියයි. කරුවලගස්වැව - මුරියාකුලම ප්‍රදේශයේදී මෙම වන අලියා මිය ගොස් සිටියදී පොලීසියට හමුවී ඇත. අඩි 7 ක් පමණ උස බව කියන මෙම වන අලියාගේ සිරුරට වැදී ඇත්තේ එක් උණ්ඩයක් පමණක් බව පොලීසිය කියයි. ඒ අනුව මෙම වෙඩි පහර ස්වයංක්‍රීය ගිනි අවියකින් තබන එකක්ද යන්න සම්බන්ධයෙන් විමර්ශන කරන නිලධාරීන්ගේ අවධානයට යොමුවී ඇත. මෙම වන අලියාට වෙඩි තබන ලද්දේ කවුරුන් විසින්ද යන්න මෙතෙක් අනාවරණය වී නැත. කරුවලගස්වැව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=42417", "Category": null, "Parent URL": null}