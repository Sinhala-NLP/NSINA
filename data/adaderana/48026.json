{"Source": "Adaderana", "Timestamp": "December 15, 2014 04:39 pm", "Headline": "අපේක්ෂිත ආදායම රු.මි. 13,158යි - අපේක්ෂිත වියදම  රු.මි. 13,157යි", "News Content": "කොළඹ මහ නගර සභාවේ 2015 වසර සඳහා වු අයවැය ලේඛනය අද (15) ඉදිරිපත් කර තිබේ. නගරාධිපති ඒ.ජේ.එම්.මුසම්මිල් මහතා විසින් අයවැය ලේඛනය ඉදිරිපත් කළ අතර අද දිනයේ අයවැය විවාදය ආරම්භ විය. ලබන වසර සඳහා මහ නගර සභාවේ අපේක්ෂිත ආදායම රුපියල් මිලියන 13,158 දශම 4ක් වන අතර ඇස්තමේන්තුගත වියදම රුපියල් මිලියන 13,157යි දශම 5ක් වේ. ආදායමින් සියයට 27ක් විවිධ බදු මගින් අයකර ගැනීමට යෝජනා වී ඇති අතර සමස්ත වියදමින් සියයට 43ක් යටිතල පහසුකම් හා ප්‍රාග්ධන වියදම් ලෙස වෙන්කර ඇත. අයවැය පිළිබඳ ඡන්ද විමසීම හෙට සිදුකිරීමට නියමිතය.", "URL": "https://sinhala.adaderana.lk/news.php?nid=48026", "Category": null, "Parent URL": null}