{"Source": "Adaderana", "Timestamp": "March 28, 2016 10:55 pm", "Headline": "ශ්‍රී ලංකාවට අදත් පරාජය උරුමවෙයි", "News Content": "පන්දුවාර 20/20 ලෝක කුසලාන ක්‍රිකට් තරඟාවලියේ අවසන් පූර්ව වටයට සුදුසුකම් ලබානොගත් ශ්‍රී ලංකාවත් - දකුණු අප්‍රිකාවත් අතර අද පැවැති මූලික වටයේ අවසන් තරඟයේදී ශ්‍රී ලංකාව පරාජයට පත් කිරීමට දකුණු අප්‍රිකාව සමත් විය.මෙම තරඟයේ කාසියේ වාසිය දිනූ දකුණු අප්‍රිකාව පළමුව පන්දුවට පහරදීමේ අවස්ථාව ශ්‍රී ලංකාවට ලබාදුන්නද මැදපෙළ පිතිකරුවන්ගේ දුර්වල ක්‍රීඩා විලාසය හමුවේ රැස්කර ගත්තේ ලකුණු 120ක් පමණි.ඒ අනූව ශ්‍රී ලංකාව සියලුදෙනා දැවී පන්දුවාර 19.3දී ලකුණු 120ක් ලබා ගන්නා ලදී.පිළිතුරු ලෙස දකුණු අප්‍රිකාව පන්දුවාර අවසානයේ කඩුලු 2ක් දැවී පන්දුවාර 17.4දී ජය වාර්තා කළේය.එහිදී හෂීම් අම්ලා නොදැවී ලකුනු 56ක් හා ඒබි ඩිවිලියර්ස් නොදැවී ලකුණු 20ක් ලබා ගන්නා ලදී.ඒ අනූව මෙම තරඟාවලියේ ශ්‍රී ලංකාව සහභාගි වූ තරඟ 4න් 3ක්ම පරාජය වූ අතර ඇෆ්ගනිස්ථානයට එරෙහි තරඟයෙන් පමණක් ජයග්‍රහණය ලැබීය.දකුණු අප්‍රිකාව ද ඔවුන් සහභාගි වූ තරඟ 4න් දෙකක් පරාජයට පත්වූ අතර අද තරඟයේ ජයත් සමග ඔවුන් තරඟ 2ක ජයකින් සෑහීමට පත්විය.", "URL": "https://sinhala.adaderana.lk/news.php?nid=58697", "Category": null, "Parent URL": null}