{"Source": "Adaderana", "Timestamp": "January 27, 2013 04:36 pm", "Headline": "අමෙරිකානු නියෝජිතයින් ගෝඨාභය හමුවෙයි", "News Content": "දිවයිනට පැමිණ සිටින අමෙරිකානු නියෝජිතයින් පිරිස ආරක්ෂක ලේකම් ගෝඨාභය රාජපක්ෂ මහතා හමුවී තිබේ. ඊයේ (26) රාත්‍රී මෙම හමුව සිදුවු බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ලේ මහතා සඳහන් කළේය. අමෙරිකානු නියෝජිත පිරිසට අමෙරිකාවේ නියෝජ්‍ය සහකාර රාජ්‍ය ලේකම් ජේම්ස් මුවර්, නියෝජ්‍ය සහකාර ආරක්ෂක ලේකම් වික‍්‍රම් සිං සහ නියෝජ්‍ය සහකාර රාජ්‍ය ලේකම් ජේන් සිමර්සන් යන මහත්වරු අයත් අතර ඔවුන් ඊයේ උදෑසන මෙරටට පැමිණ තිබේ. උගත් පාඩම් හා ප‍්‍රතිසංධාන කොමිසන් සභා නිර්දේශ කි‍්‍රයාත්මක කිරීම සහ ජාතික ක‍්‍රියාකාරී සැලැස්ම ඇතුළු කරුණු කිහිපයක් සම්බන්ධයෙන් මෙරට නියෝජතයින් සමග සාකච්ජා කිරිම මෙම සංචාරයේ අරමුණයි. මෙම පිරිස ඊයේ පස්වරුවේ දෙමළ ජාතික සන්ධානයේ නියෝජිතයින් හමුවු අතර අද උතුරේ සංචාරයක නිරත විය. මේ අතර දිවයිනට පැමිණි ඔස්ට්‍රේලියාවේ නියෝජ්‍ය විපක්ෂ නායිකා ජූලි බිෂොප් ඇතුළු නියෝජිත පිරිස අද පෙරවරුවේ දෙමළ ජාතික සන්ධාය හමුවී තිබේ. දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්දිරන් මහතා පැවසුවේ රට තුළ පවතින වත්මන් වාතාවරණය පිළිබඳ එහිදී සාකච්ඡා කළ බවයි.", "URL": "https://sinhala.adaderana.lk/news.php?nid=31127", "Category": null, "Parent URL": null}