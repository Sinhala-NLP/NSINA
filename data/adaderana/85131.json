{"Source": "Adaderana", "Timestamp": "March 3, 2018 09:22 pm", "Headline": "මැතිවරණ ප්‍රතිඵලය දේශපාලන ක්ෂේත්‍රයේ අර්බුද රැසක් මතු කරලා", "News Content": "පළාත් පාලන මැතිවරණයේ ප්‍රතිඵලය දේශපාලන ක්ෂේත්‍රයේ අර්බුද රැසක් මතු කිරිමට හේතුවී ඇති බව ජනතා විමුක්ති පෙරමුණ පවසයි. මැතිවරණ ප්‍රතිඵලය ආණ්ඩුවට ඉතා හොඳ පණිවුඩයක් ලබා දී ඇති බව එම පෙරමුණ සඳහන් කළේය. පසුගිය පළාත් පාලන මැතිවරණයෙන් ජයග්‍රහණය කළ අපේක්ෂකයින් වෙනුවෙන් කොළඹ පැවැති සමුළුවකට එක්වෙමින් මේ සම්බන්ධයෙන් ජනතා විමුක්ති පෙරමුණු නායක අනුර කුමාර දිසානායක මහතා අදහස් දැක්විය. මෙහිදී වැඩිදුරටත් අදහස් දැක්වූ ජනතා විමුක්ති පෙරමුණු නායක අනුර කුමාර දිසානායක මහතා සදහන් කළේ වත්මන් රජයට ජනතාවගේ වගකීම් බාරගත නොහැකි බවයි.", "URL": "https://sinhala.adaderana.lk/news.php?nid=85131", "Category": null, "Parent URL": null}