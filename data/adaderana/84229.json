{"Source": "Adaderana", "Timestamp": "February 11, 2018 07:56 pm", "Headline": "ලැබූ ජයග්‍රහණය සාමකාමීව භුක්ති විදින්න", "News Content": "මෙවර පළාත් පාලන ඡන්ද විමසීමෙන් ශ්‍රී ලංකා පොදුජන පෙරමුණ ලැබූ ජයග්‍රහණය සාමකාවීව භුක්ති විඳින ලෙස හිටපු ජනාධිපති මහින්ද රාජපක්ෂ මහතා සියලු පාක්ෂිකයින්ගෙන් ඉල්ලා සිටියි. හිටපු ජනාධිපතිවරයා මේ බව සඳහන් කළේ අද මාධ්‍ය වෙත නිවේදනයක් නිකුත් කරමින් මේ බව පවසා තිබේ. අනේක විධි බාධා මැද මෙවන් සුවිශේෂි ජයග්‍රහණයක් ශ්‍රී ලංකා පොදු ජන පෙරමුණට ලබා දුන් ශ්‍රී ලංකාවේ සියලුම ඡන්ද දායකයින්ට මගේ ප්‍රණාමය පුදකර සිටිමි. ශ්‍රී ලංකාවේ විපාක්ෂික බලවේගය වන ඒකාබද්ධ විපක්ෂය ඉතිහාසයේ අන් කවරදාටත් වඩා ඉතාමත්ම දුෂ්කර හා පීඩාකාරී තත්වයන් යටතේ මේ ජයග්‍රහණය ලබා ගෙන තිබේ. පසුගිය වකවාණුවේ තමන් ආණ්ඩුව පැත්තෙන් කොතරම් පීඩනයකට,දඩයමකට ලක් වී සිටියත්,ජනතාව අපට ලබා දී ඇති මේ විශිෂ්ට ජයග්‍රහණය ඉතාමත්ව සාමකාමීව,සංවරයකින් යුතුව,පරාජිත පාර්ශව වලට අගෞරවයක් සිදු නොවන ආකාරයට භුක්ති විඳින මෙන් ශ්‍රී ලංකා පොදුජන පෙරමුණ යටතේ තරග කළ සියලුම පාර්ශව වලින් මම සහෝදරත්වයෙන් ඉල්ලා සිටින බවත් මහින්ද රාජපක්ෂ මහතා සඳහන් කර ඇත. මේ අතර අද පෙරවරුවේ සිට තංගල්ල කාල්ටන් නිවසට පැමිණි පාක්ෂිකයින් ජයග්‍රහණය සම්බන්ධයෙන් හිටපු ජනාධිපතිවරයාට සුභ පැතුම් එක් කළා.", "URL": "https://sinhala.adaderana.lk/news.php?nid=84229", "Category": null, "Parent URL": null}