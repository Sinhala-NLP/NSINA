{"Source": "Adaderana", "Timestamp": "March 15, 2018 08:58 am", "Headline": "දවසක් ජංගම දුරකථන අන්තර්ජාල සේවාවන් නවතී", "News Content": "ඉන්දුනීසියාවේ බාලී දූපතේ දිනක කාලයක් සඳහා ජංගම දුරකථන අන්තර්ජාල සේවාව නවතා දැමීමට පියවර ගෙන තිබේ. බාලි දූපතේ බලධාරීන් විසින් අන්තර්ජාල සේවා සපයන සමාගම් වලින් මෙම ඉල්ලීම කර ඇති බව විදෙස් මාධ්‍ය සඳහන් කරයි. එළඹෙන සෙනසුරාදා දින ඉන්දුනීසියානුවන් විසින් සමරන හින්දු ආගමික උත්සවයක් පැවැත්වෙන අතර එදින පැය 24ක් පුරා බාලි ගුවන්තොටුපල ඇතුළු සියළුම බාලි වැසියන් හට එලෙස අන්තර්ජාල පහසුකම් අත්හිටුවීමට නියමිත බව සඳහන්ය. හින්දු ආගමික නායකයින් හා සිවිල් සංවිධාන ක්‍රියාකාරීන් විසින් ඉන්දුනීසියානු රජයෙන් කළ ඉල්ලීමකට අනුව මෙම පියවර ගෙන තිබේ. බොහෝමයක් ඉන්දුනීසියානුවන් ජංගම දුරකථන ඔස්සේ අන්තර්ජාලයේ සැරිසැරීමට ඇබ්බැහි වී ඇති බැවින් හින්දු භක්තිකයින් හට අදාළ ආගමික උත්සවය නිෂ්ශබ්දතාවය රැකෙන අයුරින් සැමරීමට උපකාර වීමට අවශ්‍ය බව එම ක්‍රීයාකාරීන් රජයට පවසා ඇත.", "URL": "https://sinhala.adaderana.lk/news.php?nid=85721", "Category": null, "Parent URL": null}