{"Source": "Adaderana", "Timestamp": "May 3, 2013 09:41 am", "Headline": "උදෑසනම බඹරුන් ඇවිස්සෙයි - සිසුන් හා මව්පියන් රෝහලේ", "News Content": "අම්බලන්තොට ථේරපුත්ත ජාතික පාසලේ සිසුන් පිරිසක් බඹර ප්‍රහාරයකට ලක්ව රෝහල් ගත කර තිබේ. විද්‍යාලයේ ගොඩනැගිල්ලක ඉදිකර තිබූ කූඩුවක සිටි බඹරුන් ඇවිස්සී අද (03) පෙරවරුවේ සිසුන් 7 දෙනෙකු ප්‍රහාරයට ලක්ව ඇති බව අද දෙරණ වාර්තාකරු සඳහන් කළේය. මව්පියන් දෙදෙනෙකුට ද බඹර ප්‍රහාරය එල්ල වී තිබේ. තුවාල ලැබූවන් අම්බලන්තොට රෝහලට ඇතුළත් කිරීමෙන් පසු සිසුවෙකු සහ වැඩිහිටි පිරිමි පුද්ගලයෙකු හම්බන්තොට රෝහලට මාරු කර යවා ඇත. මේ සම්බන්ධයෙන් කළ විමසීමකදී අදාළ පාසලේ විදුහල්පතිවරයා ප්‍රකාශ කළේ බඹර කූඩුව ඉවත් කිරීමට අවශ්‍ය පියවර ගෙන ඇති බවයි.", "URL": "https://sinhala.adaderana.lk/news.php?nid=33765", "Category": null, "Parent URL": null}