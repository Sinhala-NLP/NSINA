{"Source": "Adaderana", "Timestamp": "September 29, 2016 12:14 pm", "Headline": "ඔස්ට්‍රේලියාවේ දෛනික කටයුතු වලට බාධා", "News Content": "පවතින අයහපත් කාලගුණ තත්ත්වය හේතුවෙන් ඔස්ට්‍රේලියාවේ දෛනික කටයුතු වලට බාධා එල්ල වී තිබේ.දරුණු කුණාටු සහ අකුණු සැර හේතුවෙන් දකුණු ඔස්ට්‍රේලියාවේ ප්‍රදේශ රැසක විදුලිබලය ඇණ හිට ඇති බව වාර්තා වෙයි.ලක්ෂ 16කට වැඩි ජනතාවකට විදුලිබලය ඇණ හිට ඇති බව වාර්තා වෙයි.විදුලිබලය ඇණ හිටීම හේතුවෙන් ඇඩ්ලේඩ් ගුවන්තොටුපොළේ ගුවන් ගමන්වලටද බාධා එල්ල වී තිබේ.දුම්රිය ඇතුළු සාමාන්‍ය ප්‍රවාහන කටයුතු වලටද මේ හේතුවෙන් දැඩි බලපෑම් එල්ල වී ඇති අතර සාමාන්‍ය පරිදි විදුලිබලය යථා තත්ත්වයට පත් කිරීමට දිනක පමණ කාලයක් ගතවනු ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=64534", "Category": null, "Parent URL": null}