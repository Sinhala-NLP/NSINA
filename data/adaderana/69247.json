{"Source": "Adaderana", "Timestamp": "February 7, 2017 09:24 am", "Headline": "රාජ්‍ය නිලධාරීන් හා කථා බහට සුසිල් අමෙරිකාවට ", "News Content": "අමෙරිකාවේ නව පාලනය එළඹෙන මානව හිමිකම් සැසිවාරයේ දී ශ‍්‍රී ලංකාවට කෙසේ බලපෑම් කරන්නේ ද යන්න මේ වන විට දැඩි කථා බහට ලක්ව ඇති අතර එරට රාජ්‍ය නිලධාරීන් සමඟ කතා කිරීම සඳහා සුසිල් පේ‍්‍රම්ජයන්ත් මහතා අමෙරිකාව බලා පිටත්ව ගොස් ඇති බව ද වාර්තා වෙයි. පසුගිය දා අමෙරිකාවේ නව ජනාධිපති ඩොනල් ට‍්‍රම්ප් විසින් ශ‍්‍රී ලංකාවට ඍජුව බලපෑම් එල්ල කළ හැකි රාජ්‍ය තාන්ත‍්‍රිකයින් රැසක් එම තනතුරුවලින් ඉවත් කරනු ලැබුවා. ට‍්‍රම්ප්ගේ නව පත් කිරීම් මඟින් ජිනිවා මානව හිමිකම් සැසිවාරයේ දී ශ‍්‍රී ලංකාවට වාසිදායක පසුබිමක් සළසා දී ඇති බව හිටපු රාජ්‍ය තාන්ත‍්‍රික නිලධාරී ආචාර්ය දයාන් ජයතිලක මහතා අද දෙරණ අදහස් දක්වමින් පවසා ඇත. මෙහිදී අදහස් දක්වමින් දයාන් ජයතිලක මහතා පවසා සිටියේ මෛත‍්‍රීපාල සිරිසේන මහතාට මේ සඳහා ධූතයින් දෙදෙනෙක් ලෙස හිටපු ජේ.ආර්.පේ‍්‍රමදාස ජනාධිපති තුමාගේ මුණුපුරා වන ප‍්‍රදීප් ජයවර්ධන මහතා සහ මහාචාර්ය රජීව් විජේසිංහ මහතා යොදා ගත හැකි බවයි. කෙසේ වෙතත් මේ පිළිබඳ අදහස් දක්වමින් මොවුන් කියා සිටියේ මෙතෙක් එවැනි කටයුත්තක් සඳහා රජය විසින් ආරාධනා කර නොමැති බවත් අවශ්‍ය මොහොතක රට වෙනුවෙන් එවැනි කටයුත්තකට ඉදිරිපත් වීමට නොපැකිළෙන බවත්ය.", "URL": "https://sinhala.adaderana.lk/news.php?nid=69247", "Category": null, "Parent URL": null}