{"Source": "Adaderana", "Timestamp": "February 12, 2016 09:37 am", "Headline": "ජෝන් කී මේ මස අගදී එයි", "News Content": "නවසීලන්ත අග්‍රාමාත්‍ය ජෝන් කී මහතා මේ මස අගදී මෙරට සංචාරයක නිරත වේ.ශ්‍රී ලංකාවේ නවසීලන්ත තානාපති කාර්යාලයේ ප්‍රකාශකයෙකු සඳහන් කළේ ලබන 23 වනදා අග්‍රාමාත්‍යවරයා මෙරටට පැමිණෙන බවයි.ජෝන් කී මහතා දින 03ක කාලයක් මෙරට රැඳී සිටීමට නියමිත අතර ජනාධිපතිවරයා, අග්‍රාමාත්‍යවරයා ඇතුළු රජයේ ඉහලපෙළේ නියෝජිතයින් සමග සාකච්ඡා කිරීමට නියමිතය.නවසීලන්ත සමාගමක ආයෝජනයෙන් සිදු කෙරෙන කෘෂිකාර්මික ව්‍යාපෘතියක කටයුතු ආරම්භ කිරීම ද නවසීලන්ත අග්‍රාමාත්‍යවරයාගේ ප්‍රධානත්වයෙන් ආරම්භ කෙරෙනු ඇති බව වාර්තා වෙයි.මේ අතර ශ්‍රී ලංකාවේ නවසීලන්ත මහ කොමසාරිස් ග්‍රැහැම් මෝර්ටන් මහතා මුදල් අමාත්‍ය රවි කරුණානායක මහතා සමග පසුගියදා සාකච්ඡාවකද නිරත වුණි.", "URL": "https://sinhala.adaderana.lk/news.php?nid=57156", "Category": null, "Parent URL": null}