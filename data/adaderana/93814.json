{"Source": "Adaderana", "Timestamp": "August 4, 2018 02:43 pm", "Headline": "වැලිව පාලම අබලන්වීමෙන් ගම්වාසීන් දැඩි අවධානමක", "News Content": "මොරවක වැලිව ප්‍රදේශයේ පිහිටා ඇති වැලිව පාලම අබලන්වීම හේතුවෙන් ප්‍රදේශයේ ජනතාව දැඩි අසීරුතාවට පත්ව සිටියි. මොරවක නගරයේ සිට වැලිව, පරදුපල්ල ,අලුවන හා පරගල යන ගම්මාන වලට පිවිසීමට ඇති එකම මාර්ගය වන්නේ වැලිව පාලම හරහා දිවෙන මෙම මාර්ග පමණි. නිල්වලා ගඟ මතින් ඉදිකර ඇති මෙම පාලම 2017 වර්ෂයේ එම ප්‍රදේශයට බලපෑ ගංවතුර හේතුවෙන් සම්පූර්ණයෙන්ම විනාශ වී තිබේ. නගරයට යාමට වෙනත් විකල්පයක් නොවූ තැන ගම්වාසීන් අබලන් වූ පාලම මතට පුවක් කොට දමා පාලම තාවකාලිකව සකසා ගත්තද එය දැන් පවතින්නේ දැඩි අවධානම් තත්ත්වයකය. මේ හේතුවෙන් දිනපතා පාලම මතින් නගරයට ගමන් කරන පාසල් සිසුන් ඇතුළු ගම්වාසීන් සියලුදෙනා දැඩි අසීරුතාවකට පත්ව සිටියි.", "URL": "https://sinhala.adaderana.lk/news.php?nid=93814", "Category": null, "Parent URL": null}