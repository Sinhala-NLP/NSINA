{"Source": "Adaderana", "Timestamp": "April 12, 2013 12:49 pm", "Headline": "ප්‍රමිතියෙන් තොර බඩුවල දඩය ලක්ෂ 20 ක්", "News Content": "එළඹෙන සිංහල අලුත් අවුරුදු සමය වෙනුවෙන් ප්‍රමිතියෙන් තොර භාණ්ඩ අලෙවි කිරීම සම්බන්ධයෙන් සිදුකළ වැටලීම්වල දී රුපියල් විසි ලක්ෂ අසූනවදහසක මුදලක් දඩ වශයෙන් අය කර ගැනීමට හැකිවූ බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ උප ලේකම් චමිල් සමන්ත මුතුගොඩ මහතා මේ බව සඳහන් කළේය. පසුගිය මාර්තු 15 වන දින සිට අදාළ වැටලීම් සිදුකළ බව හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=33218", "Category": null, "Parent URL": null}