{"Source": "Adaderana", "Timestamp": "December 20, 2011 02:09 pm", "Headline": "ම‍‍ගේ ජීවිතයට තර්ජන එල්ලවෙලා", "News Content": "එක්තරා පුද්ගලික මාධ්‍ය ආයතනයක ක්‍රියාකාරකම් හේතුවෙන් තමාගේ ජීවිතයට සහ තම පක්ෂයට තර්ජන එල්ල වී ඇති බව විපක්ෂ නායක රනිල් වික්‍රමසිංහ මහතා පවසයි. අද(20) පැවති මාධ්‍ය හමුවකට එක්වෙමින් විපක්ෂ නායකවරයා මෙම අදහස් පළ කළේය. පක්ෂ නායකයා ලෙස සියලු බලතල භාවිත කරමින් ඊයේ(19) සිරිකොත පක්ෂ මූලස්ථානයේ සිදුවූ පහරදීමට අදාළව වගකිවයුත්තන්ට එරෙහිව කිසිදු තරාතිරමක් නොබලා විනය ක්‍රියාමාර්ග ගන්නා බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=20827", "Category": null, "Parent URL": null}