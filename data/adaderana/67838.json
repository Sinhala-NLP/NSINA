{"Source": "Adaderana", "Timestamp": "January 8, 2017 08:41 am", "Headline": " ගාලුමුවදොර වටරවුමේ සිට එන්.එස්.ඒ වටරවුම දක්වා වාහන ගමනාගමනයට සීමා ", "News Content": "විශේෂ උත්සව අවස්ථාවක් හේතුවෙන් අද(08) දිනයේ ගාලු පාරේ ගාලුමුවදොර වටරවුමේ සිට එන්.එස්.ඒ වටරවුම දක්වා රථ වාහන ගමනාගමනය සීමා කරන බව පොලීසිය පවසයි.පෙරවරු 8.00 සිට පෙරවරු 10.00 දක්වා ගාලුමුවදොර වටරමුවේ සිට එන්.එස්.ඒ වටරවුම දක්වා වාහන ගමනාගමනය සීමා කරන අතර පෙරවරු 10.00 සිට පස්වරු 1.00 දක්වා එන්.එස්.ඒ වටරවුමේ සිට ජනාධිපති මාවත දක්වා වාහන ගමනාගමනය සීමා කරනු ඇත. අදාළ කාලවල දී එම මාර්ග මගහැර ගමන් කරන ලෙස පොලීසිය රථ වාහන රියදුරන්ගෙන් ඉල්ලීමක් කරයි.මේ අතර කැලණි විහාරයේ වාර්ෂික දුරුතු පෙරහැරට සමගාමීව පවත්වන දේව දූත පෙරහැර හේතුවෙන් අද දිනයේ මාර්ග අවහිරතා ඇති විය හැකි බව පොලීසිය පවසයි.අද පස්වරු 2.30 ට පමණ කැලණි විහාරයෙන් ආරම්භවන පෙරහැර බියගම පාර ඔස්සේ පිලපිටිය කනත්ත හංදියෙන් දකුණට හැරී බරණැස්කන්ද මාර්ගය ඔස්සේ වරාගොඩ මාර්ගයෙන් දකුණට හැරී නුගේගොඩ හංදිය, ගල්බොරැල්ල හංදිය, විහාර හංදිය ඔස්සේ නැවතත් කැලණි විහාරයට ඇතුළු වීමට නියමිතය.එම කාලය තුළ මාර්ගයේ වාහන තදබදයක් ඇති විය හැකි බැවින් අදාළ මාර්ග සඳහා විකල්ප මාර්ග භාවිත කරන ලෙසයි පොලීසිය රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=67838", "Category": null, "Parent URL": null}