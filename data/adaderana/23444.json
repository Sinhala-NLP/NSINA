{"Source": "Adaderana", "Timestamp": "April 11, 2012 04:09 pm", "Headline": "සෞඛ්‍ය නිලධාරීන්ගේ නිවාඩු අවලංගුයි", "News Content": "මුහුදුබඩ ප්‍රදේශයන්ට අයත් සියලුම රෝහල් හා ප්‍රාදේශීය සෞඛ්‍ය අධ්‍යක්ෂ කාර්යාලවල සේවය කරන සියලුම සෞඛ්‍ය නිලධාරීන් සේවයට වාර්තා කළ යුතු බව සෞඛ්‍ය අමාත්‍යංශය සඳහන් කරයි. සෞඛ්‍ය සේවකයින්ගේ නිවාඩු අවලංගු කර ඇති බව ද එකී නිවේදනයේ දැක්වෙයි. හදිසි සුනාමි තත්ත්වයක් ඇති වුවහොත් හදිසි පියවර ගැනීම සඳහා මෙම ක්‍රියාමාර්ගය ගත් බව සෞඛ්‍ය අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23444", "Category": null, "Parent URL": null}