{"Source": "Adaderana", "Timestamp": "May 11, 2015 08:32 am", "Headline": "අතුරුදහන්වීම් ගැන සොයන්න ජගත් කණ්ඩායමක්! ", "News Content": "බලහත්කාරයෙන් හෝ අකමැත්තෙන් අතුරුදන් කිරීම් පිළිබඳ එක්සත් ජාතීන්ගේ ක්‍රියාකාරී කණ්ඩායමක් මෙරට සංචාරයක නිරතවීමට තීරණය කර තිබේ.ඒ අනුව ඔවුන් අගෝස්තු මස 03 වනදා දින සිට 12 වන දින දක්වා මෙරට සංචාරය කිරීමට නියමිත බව වාර්තා වෙයි.පස් දෙනෙකුගෙන් යුත් කණ්ඩායමක් මෙම සංචාරයට එක්වීමට නියමිත බවද සඳහන්ය.බලහත්කාරයෙන් හෝ අකමැත්තෙන් අතුරුදන් කිරීම් පිළිබඳ විශේෂ සාකච්ඡාවක් මේ දිනවල ජිනීවාහිදී පැවැත්වෙයි.එම සාකච්ඡාව පසුගිය 06 වැනිදින ආරම්භ වූ අතර එය ලබන 15 වන දින දක්වා පැවැත්වීමට නියමිතය.මෙහිදී රටවල් 30 ක අතුරුදන් වීම් සම්බන්ධ පැමිණිලි 400 ක් පමණ අවධානයට යොමුව තිබේ.ඒ අනුව ඒ පිළිබඳ සොයා බැලීම සඳහා මෙම විශේෂ කණ්ඩායමක් දිවයිනට පැමිණීමට නියමිත බව සඳහන්ය.ශ්‍රී ලංකාවට අමතරව මොවුන් ජුනි මස 01 වන දින සිට 10 වන දින දක්වා පේරු රාජ්‍යයේත්, නොවැම්බර් මස 16 වන දින සිට 20 වන දින දක්වා තුර්කියේත් සංචාරය කිරීමට නියමිතය.", "URL": "https://sinhala.adaderana.lk/news.php?nid=51238", "Category": null, "Parent URL": null}