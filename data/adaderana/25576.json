{"Source": "Adaderana", "Timestamp": "July 7, 2012 09:41 am", "Headline": "වරායේ රැකියාවක් දෙන බව කියා ලක්ෂ ගණනක් වංචා කරලා", "News Content": "වරාය අධිකාරියේ රැකියාවක් ලබාදෙන බව පවසමින් මුදල් වංචා කළ පුද්ගලයෙකු කඩුවෙල, කොරතොට ප්‍රදේශයේ දී අත්අඩංගුවට ගෙන තිබේ. මැදමුලන, වීරකැටිය ප්‍රදේශ‍‍යේ පදිංචිකරුවෙකුගෙන් රුපියල් 120,000 ක මුදලක් ලබාගත් බවට සැකකරුට එරෙහිව චෝදනා එල්ල වී ති‍බුණි. ඒ සම්බන්ධ‍යෙන් පසුගිය වසරේ මාර්තු මාසයේ දී කොළඹ අපරාධ කොට්ඨාශ විශේෂ විමර්ශන ඒකකයට ලැබුණු පැමිණිල්ලකට අනුව සිදුකළ දීර්ඝ විමර්ශනයකින් අනතුරුව ඊයේ(06) දිනයේ සැකකරු අත්අඩංගුවට ගැනීමට හැකිව ඇති බව සඳහන්ය. අත්අඩංගුවට ගත් සැකකරු සම්බන්ධයෙන් කොළඹ අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25576", "Category": null, "Parent URL": null}