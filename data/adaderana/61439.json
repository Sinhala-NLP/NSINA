{"Source": "Adaderana", "Timestamp": "June 24, 2016 03:28 pm", "Headline": "ලංගම නඩුව කල් යයි", "News Content": "පසුගිය ජනාධිපතිවරණ සමයේ එක්සත් ජනතා නිදහස් සන්ධානයේ දේශපාලන කටයුතු සඳහා ලංකා ගමනා ගමන මණ්ඩලයේ බස් රථ යොදා ගැනීම හේතුවෙන් සිදු වූ පාඩුව අයකර දෙන ලෙස ඉල්ලා ගොණු කර ඇති නඩුවක් සළකා බැලීම කොළඹ වාණිජ මහාධිකරණය විසින් කල්දමා තිබේ.ලංකා ගමනා ගමන මණ්ඩලයට රුපියල් මිලියන 140කට ආසන්න පාඩුවක් සිදුවූ බව පවසමින් එම මණ්ඩලය විසින් අදාළ නඩුව පවරා ඇති බව සඳහන්ය.නඩුවේ වගඋත්තරකරුවන් ලෙස හිටපු ජනාධිපති මහින්ද රාජපක්ෂ, එක්සත් ජනතා නිදහස් සන්ධානයේ හිටපු මහ ලේකම් සුසිල් ප්‍රේමජයන්ත යන මහත්වරු ඇතුළු පිරිසක් නම් කර තිබූ බව අද දෙරණ අධිකරණ වාර්තාකරු පැවසුවේය.නඩුව අද(24) කැඳවූ අවස්ථාවේ පෙත්සම්කාර පාර්ශවය කියා සිටියේ ඊට අදාළව සංශෝධිත පැමිණිල්ලක් ඉදිරිපත් කිරීමට අවසර ලබා දෙන ලෙසයි.ඒ අනුව නඩු විභාගය අගෝස්තු මස 30 වනදාට කල්තැබූ වාණිජ මහාධිකරණය එදිනට සංශෝධිත පැමිණිල්ලක් ඉදිරිපත් කරන ලෙස නියම කළේය", "URL": "https://sinhala.adaderana.lk/news.php?nid=61439", "Category": null, "Parent URL": null}