{"Source": "Adaderana", "Timestamp": "February 12, 2018 04:02 pm", "Headline": "ශ්‍රී ලංකා මුහුදු සීමාවට ඇතුළු වූ ඉන්දියාවේ ධීවරයින් 3 ක් යළි ඉන්දියාවට බාර දෙයි ", "News Content": "නීති විරෝධි ලෙස මෙරට මුහුදු සීමාවට ඇතුළු වී ධිවර කටයුතුවල නිරත වෙමින් සිටියදී අත්අඩංගුවට ගත් ඉන්දිය ධිවරයින් තිදෙනෙතු යළි එරටට භාරදී තිබේ. පසුගිය ජනවාරි මස 16 වනදා මෙරට මුහුදු සීමාවට ඇතුළු වු ඉන්දිය ධීවරයින් 16 දෙනෙකු නාවික හමුදාව විසින් අත්අඩංගුවට ගෙන තිබිණි. ඔවුන් අතරින් තිදෙනෙකු යළි එරටට භාරදුන් බව නාවික හමුදාව සදහන් කළේය. ශ්‍රී ලංකා වෙරළාරක්ෂක දෙපාර්තමේන්තු නිළධාරින් විසින් කන්කසන්තුරයට උතුරින් වූ අන්තර්ජාතික මුහුදු සිමාවේදී අදාළ ධීවරයින් තිදෙනා ඉන්දිය වෙරළාරක්ෂක නිළධාරින් වෙත භාරදුන් බව නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=84250", "Category": null, "Parent URL": null}