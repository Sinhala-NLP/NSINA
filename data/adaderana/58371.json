{"Source": "Adaderana", "Timestamp": "March 19, 2016 10:19 am", "Headline": " අනතුරින් 1ක් මරුට-1ක් රෝහලට", "News Content": "නිට්ටඹුව, අත්තනගල්ල, උණගහදෙනිය ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.යතුරුපැදියක් ලංගම බස් රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු වතුපිටිවල රෝහලට ඇතුළත් කර ඇති අතර එහිදී පැදිකරු මියගොස් තිබේ.මියගොස් ඇත්තේ ඉඹූල්ගොඩ ප්‍රදේශයේ පදිංචිව සිටි 21 හැවිරිදි තරුණයි.අනතුර සම්බන්ධයෙන් ලංගම බස් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58371", "Category": null, "Parent URL": null}