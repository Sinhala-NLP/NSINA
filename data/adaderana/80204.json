{"Source": "Adaderana", "Timestamp": "November 19, 2017 09:16 pm", "Headline": "මීතොටමුල්ලේ කුණු කන්දේ ගින්නට හේතුව සොයාගනියි", "News Content": "මීතොටමුල්ල කුණු කන්ද ආශ්‍රිතව හටගත් ගින්නට හේතුව මීතෙන් වායුව ඉහළ යාම බව මහ නගර හා බස්නාහිර සංවර්ධන අමාත්‍යාංශය ප්‍රකාශ කරයි. එය පරික්ෂණවලදී ඒ බව තහවුරු වූ බවත් කුණු කන්ද සම්බන්ධයෙන් දෛනිකව මධ්‍යම ඉන්ජිනේරු කාර්යාංශය මගින් පරික්ෂා කිරිම් සිදුකරන බව එහි ලේකම් නිහාල් රූපසිංහ මහතා ප්‍රකාශ කළේය. මීතොටමුල්ල කුණු කන්ද ස්ථාවර කිරිමේ කටයුතු ඉදිරි මාස තුළ ආරම්භ කරන බව ද ලේකම්වරයා සඳහන් කළේය. ඔහු පැවසුවේ ලෝක බැංකු ආධාර යටතේ එම වැඩපිළිවෙළ ක්‍රියාත්මක බව ය.", "URL": "https://sinhala.adaderana.lk/news.php?nid=80204", "Category": null, "Parent URL": null}