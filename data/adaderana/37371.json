{"Source": "Adaderana", "Timestamp": "September 13, 2013 12:13 pm", "Headline": " කොටහේන පොලීසියේ අධි බලැති පුපුරණ ද්‍රව්‍ය  කිලෝ 120ක් ", "News Content": "වසර 17ක් කොටහේන පොලීසිය භාරයේ තිබුණු ලොරියක සඟවා පැවති පුපුරණ ද්‍රව්‍ය කිලෝ 100ට වැඩි ප්‍රමාණයක් අද(13) උදෑසන සොයාගෙන තිබේ. බ්ලුමැන්ඩල් සමාධි විහාරය පරීශ්‍රයේ නවතා තිබියදී ලැබුණු තොරතුරක් මත අයිතිකරුවෙකු නොමැති මෙම ලොරිය 1996 වසරේදී කොටහේන පොලීසිය විසින් භාරයට ගෙන තිබුණි. ඒ එවකට මෙම ලොරිය ත්‍රස්තවාදී ක්‍රියාවකට රැගෙන විත් ඇති බවට ලැබුණු තොරතුරකට අනුවය. අනතුරුව එය පරික්ෂාවට ලක්කිරීමේදී ටී එන් ටී පුපුරණ ද්‍රව්‍ය කිලෝ ග්‍රෑම් 75.5 සොයාගෙන තිබූ බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී බුද්ධික සිරිවර්ධන මහතා පැවසීය. ඉන් පසු වසර 18ක් තිස්සේ දිරාපත් වෙමින් තිබූ එය බැකෝ යන්ත්‍රයකින් අද(13) පෙරවරුවේ ඉවත් කරමින් තිබියදී ලොරියේ යට කොටසේ සඟවා තිබූ තවත් ටී. එන් ටී කිලෝ ග්‍රෑම් 100 ට වැඩි ප්‍රමාණයක් හමු වී ඇතැයි හෙතෙම කීය.", "URL": "https://sinhala.adaderana.lk/news.php?nid=37371", "Category": null, "Parent URL": null}