{"Source": "Adaderana", "Timestamp": "May 16, 2014 12:46 pm", "Headline": "උකුස්සාගේ ප්‍රහාරයෙන් කුපිත වූ බඹරු වතුකම්කරුවන්ට අනිති", "News Content": "හැටන්, ෆොර්ඩයිස් බීරුට් කොටසේ තේ දළු නෙළමින් සිට වතුකම්කරුවන් පිරිසකට අද උදෑසට 11 ට පමණ බඹර ප‍්‍රහාරයක් එල්ල වී තිබේ. 20 දෙනෙකුට පමණ මෙම බඹර ප‍්‍රහාරය එල්ල වී ඇති අතර, මින් බරපතළ තත්ත්වයේ පසු වූ 11 දෙනෙක් දික්ඔය මූලික රෝහලට ඇතුළත් කර ඇත. වතුයාය මැද විශාල ගසක තිබූ බඹර කූඩුවකට උකුස්සෙකු පහරදීම නිසා බඹරුන් ඇවිස්සී වත්තේ දළු නෙළමින් සිටි කාන්තාවන්ට පහර දී තිබේ. සිද්ධිය පිළිබඳව හැටන් පොලිසියද පරීක්‍ෂණයක් ආරම්භ කර ඇත.", "URL": "https://sinhala.adaderana.lk/news.php?nid=43239", "Category": null, "Parent URL": null}