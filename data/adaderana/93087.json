{"Source": "Adaderana", "Timestamp": "July 23, 2018 08:38 pm", "Headline": "ගෘහ සේවිකාවන් ලෙස පිටත්ව යන ශ්‍රමිකයින්ට නිල ඇඳුමක් තවම හඳුන්වා දී නෑ", "News Content": "ගෘහ සේවිකාවන් ලෙස පිටත්ව යන ශ්‍රමිකයින් සඳහා නිල ඇඳුමක් හඳුන්වාදී නොමැති බව ශ්‍රී ලංකා විදේශ සේවා නියුක්ති කාර්යාංශය අවධාරණය කරයි. විදේශ රැකියා නියෝජිත ආයතන විසින් බඳවා ගැනීම් කරනු ලබන ශ්‍රමිකයින් සඳහාද ඒ ආකාරයේ නිල ඇඳුමක් හඳුන්වාදීමට නියෝග ලබාදී නොමැති බවද විදේශ සේවා නියුක්ති කාර්යාංශය පැවසීය. මේ දිනවල සමාජ ජාල තුළ සැරිසරන කාන්තාවන් පිරිසක් නිල ඇඳුමින් සැරසී රැකියා සඳහා පිටත්ව යන බවට වන වාර්තාවන් සම්බන්ධයෙන් විදුලි සංදේශ, ඩිජිටල් යටිතල පහසුකම් හා විදේශ රැකියා අමාත්‍ය හරින් ප්‍රනාන්දු මහතාගේ හා නියෝජ්‍ය අමාත්‍ය මනුෂ නානායක්කාර මහතාගේ දැඩි අවධානය යොමුවී තිබේ. කාර්යාංශය විසින් ලබාදෙන පුහුණු පාඨමාලාවලදී විදේශ රැකියා සඳහා පිටත්වන විට රටේ හා තමාගේ ගරුත්වය ආරක්ෂා වන පරිදි සුදුසු ඇඳුමකින් පිටත්වීම සම්බන්ධයෙන් දැනුවත් කිරීම් සිදුකරනු ලැබේ.", "URL": "https://sinhala.adaderana.lk/news.php?nid=93087", "Category": null, "Parent URL": null}