{"Source": "Adaderana", "Timestamp": "February 5, 2017 12:49 pm", "Headline": "සිසු පහරදීමට එරෙහි දෙමාපිය විරෝධය", "News Content": "වෛද්‍යපීඨ සිසුන්ගේ මව්පියන් පිරිසක් දිවයිනේ ප්‍රදේශ කිහිපයක විරෝධතා ක්‍රියාමාර්ග ආරම්භ කර තිබේ.මාළඹේ පෞද්ගලික වෛද්‍ය විද්‍යාලයට එරෙහිව විරෝධතාවයේ නිරත වූ වෛද්‍යපීඨ සිසුන්ට සිදු කළ පහරදීමට විරෝධය පළ කරමින් ඔවුන් මෙලෙස විරෝධතාවයේ නිරත වන බව සඳහන්වේ.ඒ අනුව මේ වන විට ගාල්ල කරාපිටිය රෝහල ඉදිරිපිටදී සහ කොළඹ නගර ශාලාව ඉදිරිපිට වෛද්‍යපීඨ සිසුන්ගේ මව්පියන් සාමකාමි උද්ඝෝෂණවල නිරත වන බව අද දෙරණ වාර්තාකරු සඳහන් කළේය.මීට අමතරව තංගල්ල හා මහනුවර ප්‍රදේශවලදී ද අද(5) එවැනිම විරෝධතා පැවැත්වීමට නියමිත බව වෛද්‍ය පිඨ ශිෂ්‍ය ක්‍රියාකාරී කමිටුව ප්‍රකාශ කළේය.", "URL": "https://sinhala.adaderana.lk/news.php?nid=69168", "Category": null, "Parent URL": null}