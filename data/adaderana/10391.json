{"Source": "Adaderana", "Timestamp": "August 23, 2010 09:38 am", "Headline": "සීගිරි ළඳුන් ගැන පරීක්ෂාවට විදේශීය විශේෂඥයෙක් ගෙන්වයි", "News Content": "සීගිරි බිතුසිතුවම් වල සුදු පැහැති පැල්ලම් විශේෂයක් මතු වීම පිළිබඳ පරීක්ෂා කිරීම සඳහා විදේශීය විශේෂඥයෙකු ගෙන්වන බව ‍පුරා විද්‍යා කොමසාරිස් ජෙනරාල් ආචාර්ය සෙනරත් දිසානායක මහතා පවසයි. මීට අමතරව දේශීය විශේෂඥයන් කණ්ඩායමක් ද මේ පිළිබඳ පරීක්ෂණ ආරම්භ කර ඇති බව ඔහු සඳහන් කරයි. රසායනික ද්‍රව්‍යයක් ආලේප කිරීමෙන් පසු සීගිරි බිතුසිතුවම් කිහිපයක සුදු පුල්ලි මතු වී ඇති බවට පසුගිය සතියේදී අනාවරණය විය. මේ පිළිබඳ පරීක්ෂා කිරීම සඳහා පුරා විද්‍යා කොමසාරිස් ජෙනරාල්වරයා ඊයේ සීගිරිය ප්‍රදේශයේ සංචාරයක නිරත විය. මේ අතර අදාළ සිදුවීම සම්බන්ධයෙන් පරීක්ෂා කර බලා වාර්තාවක් සපයන ලෙස ජනාධිපති මහින්ද රාජපක්ෂ මහතා සංස්කෘතික අමාත්‍යාංශ නිලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=10391", "Category": null, "Parent URL": null}