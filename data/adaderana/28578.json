{"Source": "Adaderana", "Timestamp": "October 24, 2012 12:12 pm", "Headline": "හිටපු විගණන අධිකාරීවරයාට ඇසිඩ් ගැසූ 7ක් හිරේ", "News Content": "හිටපු විගණන අධිකාරී ලලිත් අඹන්වල මහතාට ඇසිඩ් ගැසීමේ සිද්ධිය සම්බන්ධයෙන් වරදකරුවන් වු පුද්ගලයින් 7 දෙනෙකුට මහනුවර, මහාධිකරණය අද (24) වසර 10-20 ත් අතර සිරදඬුවම් නියම කර තිබේ. 2002 මැයි 20 වැනිදා ලලිත් අඹන්වල මහතාට මෙම ඇසිඩ් ප්‍රහාරය එල්ල වී තිබුණි. අඹන්වල මහතා විගණන පරීක්ෂක දෙපාර්තමේන්තුවේ එවකට විගණන අධිකාරීවරයා ලෙස සේවය කරමින් සිටියදී මෙම ප්‍රහාරයට ලක්විය. රාජ්‍ය මුදල් වංචනික ලෙස භාවිත කිරීම හා මධ්‍යම පළාත් අධ්‍යාපන අමාත්‍යාංශය සතු භාණ්ඩ සොරකම් කිරීම සම්බන්ධයෙන් තොරතුරු හෙළිදරව් කිරීමට අදාළව මෙම නඩු විභාගය පැවතිණ.", "URL": "https://sinhala.adaderana.lk/news.php?nid=28578", "Category": null, "Parent URL": null}