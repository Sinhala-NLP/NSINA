{"Source": "Adaderana", "Timestamp": "February 26, 2010 03:27 am", "Headline": "ගජමුතු සමග තිදෙනෙක් අල්ලයි", "News Content": "කොළඹ කුරුඳුවත්ත ප්‍රදේශයේ දී ගජමුතු තොගයක් සමග සැකකරුවන් තිදෙනෙකු පොලිසිය විසින් අත්අඩංගුවට ගෙන තිබේ. පෞද්ගලික ආයතනයක රථ ගාලක් තුළ සිටිය දී ඊයේ දහවල් එම සැකකරුවන් අත්අඩංගුවට ගත් බව කුරුඳුවත්ත පොලිසිය සඳහන් කළේය. ඔවුන් සතුව ගජමුතු 17 ක් පමණ තිබූ බව පොලිසිය පවසයි. සැකකරුවන් කෑගල්ල සහ දැරණියගල ප්‍රදේශවල පදිංචිකරුවන් බවට හඳුනාගෙන ඇති බව පොලිස් මාධ්‍ය ප්‍ර‍කාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. අත්අඩංගුවට ගත් පුද්ගලයන් අද දිනයේ අධිකරණයට ඉදිරිපත් කිරීමට නියමිත අතර කුරුඳුවත්ත පොලිසිය විසින් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=6939", "Category": null, "Parent URL": null}