{"Source": "Adaderana", "Timestamp": "May 25, 2019 11:01 am", "Headline": "ඩිංගි යාත්‍රාවෙන් ගිය කේරල ගංජා කිලෝ 245ක්", "News Content": "කේරල ගංජා කිලෝග්‍රෑම් 245ක් සමඟ පුද්ගලයින් දෙදෙනෙකු නාවික හමුදාව විසින් අත්අඩංගුවට ගෙන ඇත. අද (25) අලුයම උතුරු මුහුදේ සිදු කළ මුර සංචාරයක් අතරතුරදි කේරළ ගංජා කිලෝග්‍රෑම් 245 ක් සමඟ පුද්ගලයින් දෙදෙනෙකු (02) අත්අඩංගුවට ගෙන ඇත. උතුරු නාවික විධානයට අනුයුක්ත නාවිකයින් පිරිසක් විසින් අද වෙත්තල‍කර්නි වලට ඔබ්බෙන් වූ මුහුදු ප්‍ර‍දේශයේ සිදු කරන ලද මුර සංචාරයක් අතරතුරදි මෙම කේරල ගංජා තොගය සමඟ පුද්ගලයින් අත්අඩංගුවට ගෙන ඇත. මෙම කේරල ගංජා තොගය ඩිංගි යාත්‍රාවක් මඟින් මුහුදු මාර්ග ඔස්සේ ශ්‍රී ලංකාවට රැගෙන ඒමට උත්සහ කර ඇති බවට සැක පල කෙරේ. අත්අඩංගුවට ගත් පුද්ගලයින්, කේරල ගංජා තොගය සහ ඩිංගි යාත්‍රාව ඉදිරි නීතිමය කටයුතු සඳහා පොලීසිය වෙත බාරදීමට නියමිතය.", "URL": "https://sinhala.adaderana.lk/news.php?nid=110642", "Category": null, "Parent URL": null}