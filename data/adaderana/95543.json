{"Source": "Adaderana", "Timestamp": "September 4, 2018 09:58 pm", "Headline": "නිදන්  සොයමින් සිටි 6ක් පොලීසියෙන් සොයා ගනී", "News Content": "ආණමඩුව උප්පලවත්ත ප්‍රදේශයේ ඉපැරණි ස්ථානයක් බව සැලකෙන භුමියක නිදන් ලබා ගැනිමේ අරමුණින් කැණිම් කරමින් සිටි සැකකරුවන් හය දෙනෙකු සමඟ එම ස්ථානයේ තිබු ලක්ෂ 30 කට වැඩි උපකරණ තොගයක් අද (04) අළුයම ආණමඩුව පොලිසියේ කන්ඩායමක් විසින් අත්අඩංගුවට ගෙන ඇත. ආණමඩුව පොලිසියට ලැබුන තොරතුරක් මත සිදුකරන ලද වැටලිමකදි අදාල සැකකරුවන් අත් අඩංගුවට ගෙන තිබේ. එසේ අත් අඩංගුවට ගෙන තිබුනේ අණමඩුව නගරයේ සහ ඌරියාව ,උස්වැව,දිවුල්වැව, වෙම්බුවැව ,උප්පලවත්ත යන ප්‍රදේශවල පදිංචිකරුවන් ය. පොලිස් කන්ඩායම් වැටලිම් කරන අවස්ථාවේ එම ස්ථානයෙන් පලා ගිය කපුවා සහ ප්‍රධාන සැකකරු බවට සැකකරන ආණමඩුව නගරයේ රෙදි පිළි අළේවි සැලක හිමිකරුවකුද අත් අඩංගුවට ගැනිමට නියමිතව ඇති බව කියයි. අත් අඩංගුවට ගත් සැකකරුවන් නිදන් කැණිම් සිදු කරන ස්ථානය වළගම්බා රජ දවසට අයත් බවට සැක කරන බව පොලිසිය පවසයි. දැවැන්ත ගල් පර්වතයක් මැද රදවා තිබු කළුගල් කුට්ටි චේන් බොලොක්ක දමා ගොඩ ගෙන තිබු බවත් අඩි 20 කට ආසන්න ගැඹුරට දින කිපයක් අදාල ස්ථානයේ වතාවත් සිදුකරමින් ස්කෑන් යන්ත්‍ර පවා යොදා ගනිමින් මහා පරිමානයෙන් කැණිම් සිදු කර තිබු බව පොලිසිය පවසයි. අත් අඩංගුවේ සිටින සැකකරුවන් අතර කලකට පෙර මිනුවන්ගොඩ ප්‍රදේශයේ එ.ටි.එම් යන්ත්‍රයක් කඩා මුදල් සොරා ගැනිමකට සම්බන්ධ සැකකරුවකු ද සිටින බව කියයි. අත් අඩංගුවට ගත් උපකරන අතර ස්කෑන් යන්ත්‍රයක් ජේනරේටර් , චේන් බොලොක්ක , මල් බුලත් තට්ටු , සහ තවත් දෑ විශාල පිරිසක් වැටලිමේදි අත් අඩංගුවට ගෙන තිබේ. අත් අඩංගුවට ගත් සැකකරුවන් අද අණමඩුව මහෙස්ත්‍රාත් අධිකරණයට ඉදිරිපත් කර ඇත. (ඡායා රූප-හිරාන් ප්‍රියංකර ජයසිංහ)", "URL": "https://sinhala.adaderana.lk/news.php?nid=95543", "Category": null, "Parent URL": null}