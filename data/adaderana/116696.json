{"Source": "Adaderana", "Timestamp": "August 16, 2019 12:54 pm", "Headline": "මහවැලි රක්ෂිතයකට සායනික අපද්‍රව්‍ය බැහැර කිරීම ගැන විමර්ශන අරඹයි", "News Content": "හම්බන්තොට ගොන්නොරුව, කැටන්වැව ප්‍රදේශයේ මහවැලි රක්ෂිත භූමියකට කිසියම් පිරිසක් විසින් සායනික අපද්‍රව්‍ය බැහැර කිරීමේ සිද්ධිය පිළිබඳ විමර්ශනයක් ආරම්භ කර ඇත. ප්‍රදේශවාසීන්ගෙන් ලද තොරතුරක් මත හම්බන්තොට ප්‍රාදේශීය සභාව පොලීසිය සහ මහවැලි නිලධාරීන් එක්ව මෙම විමර්ශනය සිදුකරන බව වාර්තා වෙයි. සායනික අපද්‍රව්‍ය තොගයක් රක්ෂිත භූමිය තුළ වළ දමා ඇති අතර තවත් සායනික අපද්‍රව්‍ය එම භූමිය අවට විසිරී පැවතීම හේතුවෙන් ප්‍රදේශයේ මේ වනවිට දැඩි දුර්ගන්ධයක් පවතින බව ප්‍රදේශවාසීන් පෙන්වා දෙයි. අපද්‍රව්‍ය බැහැර කරන ලද පිරිස් විසින් අපද්‍රව්‍ය රැගෙන ආ බහාලුමක් ද එම ස්ථානයේ අත්හැර ගොස් ඇති බව ප්‍රදේශවාසීන් සඳහන් කළේය.", "URL": "https://sinhala.adaderana.lk/news.php?nid=116696", "Category": null, "Parent URL": null}