{"Source": "Adaderana", "Timestamp": "November 11, 2012 09:27 am", "Headline": "මොරගහහේනේ ගැටුමක්- පොලිස් නිලධාරීන් ඇතුළු 11 ට තුවාලයි", "News Content": "ළමා අපචාර සිද්ධියකට සම්බන්ධ සැකකරුවෙකු අත්අඩංගුවට ගැනීමට ගිය අවස්ථාවේදී හොරණ, මොරගහහේන ප්‍රදේශයේදී ඇති වු ගැටුම්කාරී තත්ත්වයක් හේතුවෙන් පොලිස් නිලධාරීන් තිදෙනෙකු හා ගම්වැසියන් 8 දෙනෙකු තුවාල ලබා තිබේ. මොරගහහේන, යහලකැලේවත්ත ප්‍රදේශයේ දී මෙම ගැටුම සිදුව ඇත. තුවාල ලැබුවන් හොරණ රෝහලේ ප්‍රතිකාර ලබමින් සිටින බව පොලිස් මාධ්‍ය ප්‍රකාශක ජ්‍යෙෂ්ඨ ‍පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ළමා අපචාර සිද්ධියක් සම්බන්ධයෙන් සැකකරුවෙකු අත්අඩංගුවට ගැනීමත් සමඟ මෙම ආරවුල හටගෙන ඇතැයි පොලීසිය සිදුකළ මූලික පරීක්ෂණවලින් අනාවරණය වී තිබේ.", "URL": "https://sinhala.adaderana.lk/news.php?nid=29094", "Category": null, "Parent URL": null}