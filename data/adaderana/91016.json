{"Source": "Adaderana", "Timestamp": "June 17, 2018 03:30 pm", "Headline": "කිරිවෙහෙරේ විහාරාධිපති හිමියන්ට වෙඩි තැබු තව 2ක් අත්අඩංගුවට", "News Content": "කතරගම කිරිවෙහෙර රජමහා විහාරාධිපති පුජ්‍ය කොබවක දම්මින්ද හිමි ඇතුළු ස්වාමින් වහන්සේ දෙනමකට වෙඩි තැබීමේ සිද්ධියට සම්බන්ධ තවත් පුද්ගලයින් දෙදෙනෙකු අත්අඩංගුවට ගෙන ඇති බව පොලීසිය පවසයි. අද(17) දිනයේ එම සැකකරුවන් දෙදෙනා අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. අත්අඩංගුවට ගත් සැකකරුවන් දෙදෙනා විසින් එම වෙඩි තැබීම සිදුකර ඇති බවට ද විමර්ශනවල දී අනාවරණය වී ඇති බව මාධ්‍ය ප්‍රකාශකවරයා වැඩිදුරටත් සඳහන් කරයි. විහාරාධිපති හිමියන්ට වෙඩි තැබීමේ සිද්ධියේ ප්‍රධාන සැකකරු වන අසේල බණ්ඩාර සහ තවත් පුද්ගලයින් දෙදෙනෙකු ඊයේ(16) පැපිලියාන ප්‍රදේශයේ දී අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=91016", "Category": null, "Parent URL": null}