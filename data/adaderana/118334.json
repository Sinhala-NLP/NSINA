{"Source": "Adaderana", "Timestamp": "September 5, 2019 11:10 am", "Headline": "වැලිකන්ද ගොවිපලක කළමණාකරු වෙඩි තබාගෙන සිය දිවි නසා ගනියි", "News Content": "ජාතික පශු සම්පත් සංවර්ධන මණ්ඩලයට අයත් වැලිකන්ද සිංහපුර පිහිටි ගොවිපලේ කළමණාකාරවරයා අද (05) උදැසන 08.30 ට පමණ ගිනි අවියකින් වෙඩි තබාගෙන මියගොස් ඇති බව වාර්තා වේ. මෙලෙස මියගොස් ඇත්තේ වැලිකන්ද කන්දකාඩු අංක 143 ලිපිනයේ පදිංචි 47 වියැති සිවු දරු පියෙකු වන පී.එම්. ධර්මරත්න යන අය බව අද දෙරණ වාර්තාකරු පවසයි. ගොවි පොලෙහි මුදල් වංචාවක් සිදුව ඇති බවට අනාවර්ණය විමත් සමඟ ඔහු මෙලෙස වෙඩි තබාගෙන සියදිවි හානි කරගෙන ඇතැයි පරික්ෂණ සිදු කරන වැලිකන්ද පොලිසිය සැක පල කරයි. ගොවිපලේ මුර කරුවන් භාවිතා කරන බෝර 12 සොට්ගන් වර්ගයේ ගිනි අවියකින් ඔහු වෙඩිතබාගෙන ඇති බවද වැලිකන්ද පොලීසියෙන් කළ වමසීමකදී පැවසීය. වැලිකන්ද පොලීසිය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=118334", "Category": null, "Parent URL": null}