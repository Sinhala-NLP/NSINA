{"Source": "Adaderana", "Timestamp": "May 27, 2010 04:20 pm", "Headline": "ලාංකිකයෙක් ඉන්දියාවේදී අත්අඩංගුවට ", "News Content": "ශ්‍රී ලාංකිකයෙකු ඉන්දීය ආරක්ෂක අංශ මගින් අත්අඩංගුවට ගෙන තිබේ. නීති විරෝධි ලෙස රත්‍රන් තොගයක් ඉන්දියාවට ‍රැගෙන ඒමේ චෝදනාව මත මොහු අත්අඩංගුවට ගෙන ඇති බව සඳහන්ය. ග්‍රෑම් 800ක් බරැති මෙම රත්‍රන් තොගය එරට චෙන්නායි ‍රේගු නිලධාරීන් විසින් සොයාගෙන ඇත. මෙම ශ්‍රී ලාංකිකයා ගුද මාර්ගය තුළ සඟවාගෙන මෙම රත්‍රං තොගය ඉන්දියාව වෙත රැගෙන ගොස් ඇති බව මූලික පරීක්ෂණ වලින් අනාවරණය වී ඇති බව වාර්තා වේ. ඉන්දීය රේගු බලධාරීන් විසින් අදාළ පුද්ගලයාගෙන් තවදුරටත් ප්‍රශ්න කිරීම් සිදුකරන බව ද වාර්තා වේ.", "URL": "https://sinhala.adaderana.lk/news.php?nid=8659", "Category": null, "Parent URL": null}