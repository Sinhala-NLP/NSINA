{"Source": "Adaderana", "Timestamp": "September 21, 2010 08:24 am", "Headline": "අධිකාරියට උපරිම සහය දෙනවා", "News Content": "කොළඹ මහ නගර සභාව අධිකාරියක් කිරීමට ආණ්ඩුව ගන්නා ඕනෑම ක්‍රියාමාර්ගයකට උපරිම සහය පළ කිරීමට ආණ්ඩුකාරවරුන්ගේ හමුවේ දී තීරණය කළ බව බස්නාහිර පළාත් ආණ්ඩුකාර අලෙවි මවුලානා මහතා පවසයි. කොළඹ මහනගර සභාව අධිකාරියක් බවට පත් කිරීම පිළිබඳව සාකච්ඡා‍ කෙරෙන බව අද දෙරණ කළ විමසීමක දී අලෙවි මවුලාන මහතා ප්‍රකාශ කළේය. නුදුරේම ඊට අදාළ අණ පනත් ‍සැකසෙනු ඇති බව හෙතෙම කියා සිටියේය. කෙසේ වෙතත් පාර්ශව ගණනාවක් සමඟ මේ පිළිබඳව සාකච්ඡා වෙමින් පවතින බව අලෙවි මවුලානා මහතා සඳහන් කරයි. මැතිවරණ සංශෝධනය සම්බන්ධයෙන් ආණ්ඩුව ගෙන ආ යෝජනාවලියට ද තම පූර්ණ සහායෝගය දැක්වීමට ආණ්ඩුකාරවරුන් තීරණය කළ බව බස්නාහිර පළාත් ආණ්ඩුකාර අලෙවි මවුලානා මහතා පවසයි.", "URL": "https://sinhala.adaderana.lk/news.php?nid=10991", "Category": null, "Parent URL": null}