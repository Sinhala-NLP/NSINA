{"Source": "Adaderana", "Timestamp": "April 6, 2018 03:55 pm", "Headline": "අත්අඩංගුවට ගත් විශ්‍රාමික මේජර් ජෙනරාල් අමල් කරුණාසේකර රිමාන්ඩ් ", "News Content": "අත්අඩංගුවට ගත් හිටපු හමුදා බුද්ධි අධ්‍යක්ෂ, ආරක්ෂක විද්‍යාපීඨයේ සේනාවිධායක විශ්‍රාමික මේජර් ජෙනරාල් අමල් කරුණාසේකර මහතා රක්ෂිත බන්ධනාගාර ගත කර තිබේ. කොළඹ මහේස්ත්‍රාත් අධිකරණයට ඉදිරිපත් කළ ඔහු ලබන 18 වනදා දක්වා රක්ෂිත බන්ධනාගාර ගත කරන ලෙස අතිරේක මහේස්ත්‍රාත්වරයා නියෝග කළ බව අද දෙරණ අධිකරණ වාර්තාකරු සඳහන් කළේය. යුධ හමුදා රෝහලට ඇතුළත්ව සිටියදී අපරාධ පරික්ෂණ දෙපාර්තමේන්තුව මඟින් අමල් කරුණාසේකර මහතා ඊයේ දිනයේ අත්අඩංගුවට ගෙන තිබුණි. 2008 වසරේ මැයි මස 22 වනදා දෙහිවල ප්‍රදේශයේදී මාධවේදී කීත් නොයාර් මහතා පැහැරගෙන යාමේ සිද්ධියට අදාළව ඊට ආධාර අනුබලදීමේ චෝදනා මත අපරාධ පරික්ෂණ දෙපාර්තමේන්තුව විසින් අත්අඩංගුවට ගැනිම සිදු කර තිබේ.", "URL": "https://sinhala.adaderana.lk/news.php?nid=87046", "Category": null, "Parent URL": null}