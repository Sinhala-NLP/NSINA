{"Source": "Adaderana", "Timestamp": "August 16, 2011 04:56 pm", "Headline": "කින්නියා රෝහලේ වෙද වර්ජනය තවදුරටත්", "News Content": "ත්‍රිකුණාමලය, කින්නියා රෝහලේ වෛද්‍යවරුන් ආරම්භ කර ඇති වෘත්තීය ක්‍රියාමාර්ගය තවදුරටත් ක්‍රියාත්මක වන බව රජයේ වෛද්‍ය නිලධාරීන්ගේ සංගමය පවසයි. මේ වන විට රෝහලේ හදිසි ප්‍රතිකාර කටයුතු පමණක් සිදු කෙරෙන බව එම සංගමයේ උපලේකම් වෛද්‍ය උපුල් ගුණසේකර මහතා සදහන් කළේය. සිය කටයුතු කරගෙන යාමේ දී පිටස්තර පුද්ගලයන්ගෙන් පැමිණෙන බාධාවලට එරෙහිව කින්නියා රෝහලේ වෛද්‍යවරුන් මෙම වර්ජනයට අවතීර්ණ විය. ප්‍රදේශයේ ආරක්ෂක නිලධාරීන් සමඟ සාකච්ඡා කර වෛද්‍යවරුන්ට නිසි ආරක්ෂාවක් ලබා දීමට කටයුතු කරන්නේ නම් වර්ජනය අත්හැරීමට වෛද්‍යවරුන් සූදානම් බව වෛද්‍ය උපුල් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=18116", "Category": null, "Parent URL": null}