{"Source": "Adaderana", "Timestamp": "May 11, 2016 12:27 pm", "Headline": "  ජනපති එංගලන්තේ යයි", "News Content": "ජනාධිපති මෛත්‍රීපාල සිරිසේන මහතා එංගලන්තය බලා පිටත්ව ගොස් තිබේ.අද(11) පෙරවරු 10.20ට පමණ එමිරේට්ස් ගුවන් සේවයට අයත් ඊ.කේ.651 දරණ ගුවන් යානයෙන් ජනාධිපතිවරයා පිටත්ව ගිය බව අද දෙරණ ගුවන්තොටුපොළ වාර්තාකරු සඳහන් කළේය.ජනාධිපතිවරයා සමග 15 දෙනෙකුගෙන් පමණ සමන්විත දූත පිරිසක් මෙම සංචාරයට එක්ව සිටියි.එංගලන්තයේ ලන්ඩන් නුවර පැවැත්වෙන දූෂණ මැඩලීමේ අන්තර්ජාතික සමුළුව සඳහා සහභාගී වීම ජනාධිපතිවරයාගේ එංගලන්ත සංචාරයේ අරමුණයි. බ්‍රිතාන්‍ය අග්‍රාමාත්‍ය ඩේවිඩ් කැමරන් මහතාගේ ආරාධනයකට අනුව මෙම සංචාරයේ නිරත වන ජනාධිපති මෛත්‍රීපාල සිරිසේන මහතා සමුළුවෙන් අනතුරුව බ්‍රිතාන්‍ය අග්‍රාමාත්‍යවරයා සමග ද්වීපාර්ශික සාකච්ඡා පැවැත්වීමට නියමිත බව ද ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=60044", "Category": null, "Parent URL": null}