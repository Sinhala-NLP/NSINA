{"Source": "Adaderana", "Timestamp": "October 18, 2013 06:48 am", "Headline": "තංගල්ල ප්‍රා.ස. සභාපතිට අධි චෝදනා ගොනු කරයි ", "News Content": "තංගල්ල ප්‍රාදේශීය සභා සභාපති සම්පත් විදානපතිරණ මහතා ඇතුළු සැකකරුවන් 8 දෙනෙකුට කොළඹ මහාධිකරණය හමුවේ අධිචෝදනා ගොනු කර තිබේ. 2011 වසරේදී තංගල්ල ප්‍රදේශයේ හෝටලයක් තුළදී බ්‍රිතාන්‍ය ජාතිකයෙකු ඝාතනය කිරීම සහ එම බ්‍රිතාන්‍ය ජාතිකයාගේ පෙම්වතිය දූෂණය කිරීම යන සිද්ධි යටතේ ඔහුට එරෙහිව නීතිපතිවරයා විසින් ඊයේ(17) අධිචෝදනා ගොනු කෙරුණි. අදාළ සිද්ධිය සම්බන්ධයෙන් නීතිය ක්‍රියාත්මක වීම ප්‍රමාද වීම පිළිබඳ විවිධ රටවල අවධානය යොමුව තිබූ අතර ශ්‍රී ලංකාවේ බ්‍රිතාන්‍ය මහකොමසාරිස් කාර්යාලය පසුගිය දා යළි ඒ පිළිබඳ අදහස් පළ කර තිබුණි.", "URL": "https://sinhala.adaderana.lk/news.php?nid=38204", "Category": null, "Parent URL": null}