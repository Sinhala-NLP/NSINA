{"Source": "Adaderana", "Timestamp": "March 13, 2014 06:10 am", "Headline": " බස්නාහිර හා දකුණ - තැපෑලෙන් මතය උරගාබැලීම අද ඇර‍ඹෙයි", "News Content": "බස්නාහිර සහ දකුණු පළාත් සභා ඡන්ද විමසීමට අදාළව තැපැල් ඡන්ද සලකුණු කිරීම අද සහ හෙට සිදුකෙරෙයි. මෙවර තැපැල් ඡන්ද ප්‍රකාශ කිරීම සදහා පළාත් 02ට අදාළව රාජ්‍ය සේවකයින් එක්ලක්ෂ 12,321 දෙනෙකු සුදුසුකම් ලබා සිටින බව මැතිවරණ මහලේකම් කාර්යාලය සඳහන් කරයි. මැතිවරණ මහලේකම් කාර්යාලය විසින් තැපැල් ඡන්දය ප්‍රකාශ කරන ඡන්ද මධ්‍යස්ථාන වල කටයුතු නිරීක්ෂණය කිරීම සඳහා විශේෂ නිලධාරී කණ්ඩායම් යොදවා තිබේ. ඊට අමතරව මැතිවරණ නිරීක්ෂණ සංවිධාන විසින් ද අදාළ තැපැල් ඡන්ද ප්‍රකාශ කිරීම නිරීක්ෂණය කිරීමටද නියමිතය. මේ අතර තැපැල් ඡන්ද සලකුණු කිරීමේදී පිළිපැදිය යුතු කරුණු පිළිබඳව මැතිවරණ මහලේකම් කාර්යාලය විසින් විශේෂ දැනුම්දීමක් කර තිබේ. ඡන්ද දායකයාට ස්වකීය ඡන්දය කිසිදු බලපෑමකින් හා බියකින් තොරව රහස්‍ය ලෙස ප්‍රකාශ කිරීමට අවකාශය සලසා තිබිය යුතු අතර, තැපැල් ඡන්ද මධ්‍යස්ථාන තුළ ඡායාරූප ගැනීම, විඩියෝ කිරීම සහ ජංගම දුරකථන භාවිතය සම්පුර්ණයෙන් තහනම් කර ඇති බව වාර්තා වේ. තැපැල් ජන්ද මධ්‍යස්ථාන ආශ්‍රිතව අපේක්ෂකයින් ප්‍රවර්ධනය කිරීමේ කිසිදු ආකාරයක ප්‍රචාරක කටයුත්තක් සිදුකිරීමද මැතිවරණ කොමසාරිස්වරයා විසින් තහනම් කර තිබේ. අද සහ හෙට තැපැල් ජන්ද ප්රරකාශ කිරීමට නොහැකිවන තැපැල් ජන්ද දායකයින්ට ලබන 20 වන දින දිස්ත්රිනක් මැතිවරණ කාර්යාල වල දී තැපැල් ඡන්දය ප්‍රකාශ කිරීම සඳහා අවස්ථාව ලබා දෙන බව මැතිවරණ මහලේකම් කාර්යාලය කියා සිටියි. මේ අතර තැපැල් ඡන්දය මධ්‍යස්ථානවල ආරක්ෂාව සඳහා විශේෂ ආරක්ෂක වැඩපිලිවෙලක් සකස් කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. මේ අතර බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ කොමසාරිස්වරයා සහ පක්ෂ ලේකම්වරුන් අතර සාකච්ජාවක් අද පෙරවරුවේ සිදුකිරීමට නියමිතය. මැතිවරණ මහලේකම් කාර්යාලය කියා සිටියේ බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ කොමසාරිස්වරයා පක්ෂ ලේකම්වරුන් හමුවන සිව් වන අවස්ථාව මෙය බවයි. මෙවර ඡන්ද විමසීමේ දී සහ ගණන් කිරීමේ දී හඳුන්වා දී ඇති නව නීතිරීති පිළිබදව පක්ෂ නියෝජිතයින් දැනුවත් කිරීම මෙම සාකච්ජාවේ අරමුණ වී තිබේ.", "URL": "https://sinhala.adaderana.lk/news.php?nid=41753", "Category": null, "Parent URL": null}