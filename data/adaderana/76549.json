{"Source": "Adaderana", "Timestamp": "August 22, 2017 12:45 pm", "Headline": "කතරගම දේවාලයේ සිදුවීම-වාර්තාවක් ලබා දෙන්න නියෝගයක්", "News Content": "ඓතිහාසික රුහුණු කතරගම මහා දේවාලයේ අද(22) අලුයම ඇති වූ සිද්ධිය පිළිබඳව පරීක්ෂණයක් පවත්වා කඩිනමින් වාර්තාවක් ලබා දෙන ලෙස බුද්ධ ශාසන අමාත්‍යාංශ ලේකම් චන්ද්ප්‍රේම ගමගේ මහතා බෞද්ධ කටයුතු කොමසාරිස්වරයා වෙත උපදෙස් ලබා දී තිබේ. කතරගම දේවාලයේ බස්නායක නිලමේවරයා සහ කපු මහත්වරුන් අතර ඇති වූ අර්බුදයක් හේතුවෙන් අද උදෑසන පුජාව පැවැත්වීම ප්‍රමාද වී තිබුණා. ප්‍රධාන දේවාලයේ යතුර ලබාදීම බස්නායක නිලමේවරයා ප්‍රතික්ෂේප කිරීමත් සමඟ මෙම අර්බුදය හටගෙන තිබූ බව සඳහන් වෙයි. මේ හේතුවෙන් පූජාව සඳහා පැමිණි බැතිමතුන් ද දුෂ්කරතාවට පත්වු අතර බැතිමතුන් කිහිපදෙනෙකු අද දෙරණ සමඟ මෙලෙස අදහස් දක්වමින් කියා සිටියේය. කෙසේවෙතත් ගම්වාසීන් හා පොලිසිය මැදිහත් වී ප්‍රධාන දේවාලයේ යතුර කපු මහත්වරන් වෙත භාර දීමෙන් අනතුරුව දේවාලයේ තේවා කටයුතු ආරම්භ වී තිබේ. අදාළ සිද්ධිය සම්බන්ධයෙන් අද දෙරණ රුහුණු කතරගම මහා දේවාලයේ බස්නායක නිලමේ ඩී.පී. කුමාරගේ මහතාගෙන් ද විමසීමක් සිදු කළේය.", "URL": "https://sinhala.adaderana.lk/news.php?nid=76549", "Category": null, "Parent URL": null}