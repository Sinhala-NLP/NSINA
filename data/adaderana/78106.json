{"Source": "Adaderana", "Timestamp": "September 28, 2017 11:23 am", "Headline": "රු. ලක්ෂ 16ක් වටිනා විදේශ මුදල් රටින් පන්නන්න ගිය ලාංකිකයා අත්අඩංගුවට ", "News Content": "රුපියල් මිලියන 1.6 ක විදේශීය මුදල් තොගයක් රහසිගතව සඟවා ගෙන සිංගප්පූරුව බලා ගමන් කිරීමට පැමිණි පුද්ගලයෙක් ගුවන් තොටුපල රේගුව විසින් ඊයේ (27) අත්අංඩංගුවට ගෙන ඇත.සිංගප්පූරුවේ කාර්මික ශිල්පියකු වශයෙන් සේවයකරන ශ්‍රී ලංකිකයකු වන සැකකරු තමන්ගේ පිටුපස සාක්කුවේ මෙම මුදල් තොගය සගවාගෙන සිට ඇත. අත්අඩංගුවට ගත් මුදල් අතර ඇමෙරිකානු ඩොලර් 10,000ක් සහ සිංගප්පූරු ඩොලර් 643ක් තිබී ඇත. මෙම විදේශ විනිමය මුළු වටිනාකම රුපියල් ලක්ෂ 16ක් බව රේගුව පවසයි.අත්අඩංගුවට ගත් මුදල් රාජසන්තක කළ අතර සැකකරුට රුපියල් ලක්ෂයක දඩයක් නියම කොට මුදාහල බව රේගුව පැවැසීය.සැකකරු සමන්තුරේ පදිංචි 35 හැවිරිදි අයෙකි.", "URL": "https://sinhala.adaderana.lk/news.php?nid=78106", "Category": null, "Parent URL": null}