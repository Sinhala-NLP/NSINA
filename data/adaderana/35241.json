{"Source": "Adaderana", "Timestamp": "June 25, 2013 03:11 pm", "Headline": "නීති විරෝධීව රාජ්‍ය දේපළ ප්‍රවාහනය කළ 3ක් දැලේ ", "News Content": "රාජ්‍ය දේපළ නීති විරෝධි ලෙස අලෙවි කිරීම සඳහා ප්‍රවාහනය කරමින් සිටියදී පුද්ගලයින් තිදෙනෙකු යාපනය අංජි හංදිය ප්‍රදේශයේ දී අත්අඩංගුවට ගෙන තිබේ. යාපනය පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් ලොරි රථයක් පරීක්ෂා කිරීමේ දී සැකකරුවන් සහ භාණ්ඩ තොගය අත්අඩංගුවට ගත් බව පොලිස් විශේෂ කාර්යය බලකාය සඳහන් කරයි. එහිදි කුඩා කැබලිවලට කපන ලද ඇළුමිනියම් විදුලිරැහැන් , විදුලිරැහැන් ඇදීමට යොදාගනු ලබන යකඩ කොටස්, ටී - 56 ගිනි අවි සඳහා යොදා ගන්නා උණ්ඩ කොපු, මෝටාර් හා කාලතුවක්කු උණ්ඩ කැබලි සහ මිලිමීටර් 120 කාලතුවක්කු හිස්කොපු සිය භාරයට ගත් බව විශේෂ කාර්යය බලකාය පවසයි. සිද්ධිය සම්බන්ධයෙන් අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා යාපනය පොලිස් ස්ථානය වෙත භාරදී තිබේ .", "URL": "https://sinhala.adaderana.lk/news.php?nid=35241", "Category": null, "Parent URL": null}