{"Source": "Adaderana", "Timestamp": "May 16, 2010 09:13 am", "Headline": "ඇමති නිමල් සිරිපාල ලෝක සෞඛ්‍ය සංවිධානය අමතයි", "News Content": "ලෝක සෞඛ්‍ය සංවිධානයේ ‍17 ‍වෙනි ලෝක සෞඛ්‍ය සම්මේලනය හෙට සහ අනිද්දා ස්විට්සර්ලන්තයේ , ජීනීවා නුවර දී පැවැත්වීමට කටයුතු යොදා තිබේ. මේ සඳහා ශ්‍රී ලංකාව නියෝජනය කරමින් ලෝක සෞඛ්‍ය සංවිධාන‍යේ සභාපතීත්වය දරන වාරි මාර්ග හා ජල කළමනාකරණ අමාත්‍ය නිමල් සිරිපාල ද සිල්වා මහතා සහභාගී වීමට නියමිතය. සෞඛ්‍ය අමාත්‍යවරයාව සිටිය දී නිමල් සිරිපාල ද සිල්වා මහතා 2009 වසරේ මැයි මාසයේ ලෝක සෞඛ්‍ය සංවිධානයේ සභාපතීධුරය හිමිවිය. එම ධූර කාලය එළඹෙන 17 වන දා අවසන් වීමට නියමිතව ඇති අතර මෙවර ලෝක සෞඛ්‍ය සම්මේලනයේ දී ප්‍රධාන දේශනය පවත්වනු ලබන්නේ ද අමාත්‍ය නිමල් සිරිපාල ද සිල්වා මහතා විසිනි. එහි දී අවතැන් ජනතාවට ලෝක සෞඛ්‍ය සංවිධානය ලබා දුන් සහය පිළිබඳව සිය ස්තූතිය පළ කිරීමට ද අමාත්‍යවරයා තීරණය කර තිබේ.", "URL": "https://sinhala.adaderana.lk/news.php?nid=8427", "Category": null, "Parent URL": null}