{"Source": "Adaderana", "Timestamp": "May 23, 2018 02:36 pm", "Headline": "  කඩුවෙල පාලමේ එක් මං තීරුවක් විවෘත කරයි", "News Content": "කඩුවෙල - කොළඹ නව නුවර මාර්ගයේ බියගම දෙස සිට කඩුවෙලට පිවිසෙන ස්ථානයේ ඇති පාලමේ එක් මං තීරුවක් රථවාහන ගමනා ගමනය සඳහා විවෘත කර තිබේ. අයහපත් කාලගුණ තත්ත්වයත් සමඟ පාලම ගිලා බැසීමේ අවදානමක් මතුවූ අතර මේ හේතුවෙන් එහි රථවාහන ගමනාගමනය තාවකාලිකව නතර කිරීමට පියවර ගනු ලැබීය. කෙසේවෙතත් මාර්ග සංවර්ධන අධිකාරියේ නිලධාරීන් පැමිණ එම ස්ථානය පරීක්ෂා කිරීමෙන් අනතුරුව එහි එක් මං තීරුවක් රථ වාහන ගමනා ගමනය සඳහා විවෘත කළ බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=89685", "Category": null, "Parent URL": null}