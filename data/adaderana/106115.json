{"Source": "Adaderana", "Timestamp": "March 15, 2019 02:08 pm", "Headline": "විරෝධතාවක් නිසා දෙවට වෙරළබඩ ප්‍රදේශය උණුසුම් වෙයි", "News Content": "ගාල්ල, දෙවට වෙරළබඩ ප්‍රදේශයේ අනවසර ඉදිකිරීම් කිහිපයක් ඉවත් කිරීමට පැමිණි වෙරළ සංරක්ෂණ දෙපාර්තමේන්තු නිලධාරීන් පිරිසකට ප්‍ර‍දේශවාසීන් විරෝධය පළකරීමත් සමඟ අද (15) එහි උණුසුම් තත්ත්වයක් ඇතිව තිබේ. අද දෙරණ වාර්තාකරු ප්‍රකාශ කර සිටියේ තත්ත්වය පාලනය කිරීම සඳහා පොලිස් කැරළි මර්දන ඒකකයද කැඳවූ බවය. අද පෙරවරු 9.00ට පමණ වෙරළ සංරක්ෂණ දෙපාර්තමේන්තු නිලධාරීන් පිරිසක් ගාල්ල දෙවට වෙරළ ප්‍රදේශයේ ඉදිකර ඇති අනවසර ගොඩනැගිලි කිහිපයක් ඉවත් කිරීම සඳහාය. ඊට විරෝධය පලකරමින් දෙවට ප්‍රදේශවාසීන් වෙරළට පැමිණීමත් සමඟ ප්‍රදේශයේ උණුසුම් තත්ත්වයක් ඇති වී ඇත. අනතුරුව ගාල්ල - මාතර ප්‍රධාන මාර්ගය සම්පුර්ණයෙන්ම අවහිර කරමින් ප්‍රදේශවාසීන් විසින් සිය විරෝධය පළ කිරීමත් සමඟ පොලීසිය හා පොලිස් කැරළි මර්දන ඒකකය එම ස්ථානයට කැඳවා ඇත. අද දෙරණ වාර්තාකරු පවසා සිටින්නේ විරෝධතාව හේතුවෙන් නවතා දමා තිබූ අනවසර ඉදිරකිරීම් ඉවත් කිරීම මේ වන විට යළි ආරම්භකර ඇති බවය.", "URL": "https://sinhala.adaderana.lk/news.php?nid=106115", "Category": null, "Parent URL": null}