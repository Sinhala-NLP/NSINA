{"Source": "Adaderana", "Timestamp": "September 14, 2011 11:22 am", "Headline": "දරුවන් පැහැරගත් පියා පොලීසියට බාරවෙයි", "News Content": "පසුගිය දා මිරිහාන ප්‍රදේශයේ දී පැහැර ගැනීමට ලක් වූ දරුවන් දෙදෙනා සමඟ ඔවුන්ගේ පියා අද පෙරවරුවේ මිරිහාන පොලිසිය වෙත භාර වී තිබේ. එහි දී දරුවන්ගේ පියා අත්අඩංගුවට ගැනීමට කටයුතු කළ බව පොලිසිය සඳහන් කරයි. දරුවන් දෙදෙනා අධිකරණයට ඉදිරිපත් කිරීමෙන් පසු මවට භාර දීමට කටයුතු යොදා තිබේ. දරුවන් දෙදෙනා අධිකරණ වෛද්‍ය නිලධාරීවරයා වෙත යොමු කිරීමට නියමිත බව මිරිහාන පොලිසිය කියා සිටියි. පසුගිය 5 වැනිදා පෙරවරුවේ මිරිහාන ප්‍රදේශයේ පිහිටි නිවසේ සිය මව සමඟ සිටිය දී මෙම දරුවන් දෙදෙනා පැහැර ගැනීමට ලක්විය. පෞද්ගලික හේතුවක් මත දරුවන්ගේ පියා විසින් මෙම පැහැර ගැනීම සිදු කර ඇති බවට පසුව අනාවරණය විය.", "URL": "https://sinhala.adaderana.lk/news.php?nid=18713", "Category": null, "Parent URL": null}