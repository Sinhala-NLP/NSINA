{"Source": "Adaderana", "Timestamp": "July 21, 2016 07:32 am", "Headline": " පාරිභෝගික පැමිණිලි සඳහා විශේෂ දුරකථන අංක හඳුන්වාදෙයි", "News Content": "පාරිභෝගික අධිකාරිය විසින් පැමිණිලි ඉදිරිපත් කිරීම සඳහා විශේෂ දුරකථන අංක කිහිපයක් හඳුන්වාදී තිබේ.අත්‍යවශ්‍ය භාණ්ඩ පාලන මිලට වැඩියෙන් විකිණීම, කල් ඉකුත් වූ භාණ්ඩ විකිණීම ඇතුළු පාරිභෝගිකයන් මුහුණ දෙන ගැටළු පිළිබඳව පැමිණිලි කිරීම සඳහා මෙම දුරකථන අංක හඳුන්වා දී ඇති බව සඳහන්ය.011 7 755 481 / 755 482 / 755 483 දුරකථන අංක හෝ 076 6 670 670 දුරකථන අංකයට අමතා අදාළ පැමිණිලි ඉදිරිපත් කළ හැකි බව පාරිභෝගික අධිකාරිය සඳහන් කරයි.අත්‍යවශ්‍ය භාණ්ඩ 16ක් සඳහා පසුගියදා පාලන මිලක් නියම කළ අතර එම මිලට වැඩියෙන් භාණ්ඩ අළෙවි කරන වෙළඳසැල් වැටලීමේ කටයුතු පාරිභෝගික අධිකාරිය විසින් මේ වන විට ආරම්භ කර තිබේ.පසුගිය සෙනසුරාදා දිනයේ සිට මේ දක්වා වෙළඳසැල් 650ක් පරීක්ෂා කොට ඇති අතර ඉන් වෙළඳසැල් 325කට එරෙහිව නඩු පැවරීමට නියමිත බව පාරිභෝගික අධිකාරිය කියා සිටියි.", "URL": "https://sinhala.adaderana.lk/news.php?nid=62271", "Category": null, "Parent URL": null}