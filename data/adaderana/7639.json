{"Source": "Adaderana", "Timestamp": "April 3, 2010 11:28 am", "Headline": "උත්සව සමයට මාළු ලාබයි", "News Content": "එළඹෙන උත්සව සමයේ දී මාළු සාධාරණ මිලකට ලබාදීමට පියවර ගෙන ඇති බව ධීවර හා ජලජ සම්පත් අමාත්‍යාංශය පවසයි. එම අමාත්‍යාංශයේ ලේකම් ජී.පියසේන මහතා පවසන පරිදි උත්සව සමය වෙනුවෙන් උසස් ප්‍රමිතියෙන් යුතු මසුන් වෙළඳපොළට නිකුත් කිරීමට ‍පියවර ගෙන ඇත. ඒ 9 මාර්ගය විවෘත කිරීමත් සමග හිඟයකින් ‍තොරව වෙළඳපොළට මසුන් ලැබෙන බව හෙතෙම කියා සිටියි. ධීවර සංස්ථාව, ලක් සතොස සහ කෝප් සිටිවලදී ප්‍රමිතියෙන් යුතු මසුන් මිලදී ගැනීමට පාරිභෝගිකයින්ට අවස්ථාව සලසා ඇති බව ද ධීවර අමාත්‍යාංශ ලේකම්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7639", "Category": null, "Parent URL": null}