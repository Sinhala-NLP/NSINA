{"Source": "Adaderana", "Timestamp": "May 2, 2019 01:20 pm", "Headline": "දේශගුණික විපර්යාස සම්බන්ධ හදිසි තත්ත්වයක් ප්‍රකාශ කරන්න බ්‍රිතාන්‍ය සැරසෙයි", "News Content": "දේශගුණික විපර්යාස සම්බන්ධයෙන් හදිසි තත්ත්වයක් ප්‍රකාශයට පත් කිරීමට බ්‍රිතාන්‍යය පාර්ලිමේන්තුව සූදානම්ව ඇත. ඊට අදාලව එරට පාර්ලිමේන්තුවේදී ඡන්ද විමසීමක් පැවැත්වීමට නියමිත බව විදෙස් මාධ්‍ය වාර්තා කළේය. ඒ අනුව දේශගුණික විපර්යාස සම්බන්ධයෙන් හදිසි තත්ත්වයක් ප්‍රකාශයට පත් කිරීමට සූදානම් වන ලොව පළමු රට බවට එරට පත්වනු ඇත. දේශගුණික විපර්යාසවලට එරෙහිව ක්‍රියාකාරීන් පිරිසක් විසින් ලන්ඩන් නුවර ඇතුළු ප්‍රදේශ කිහිපයක දියත් කළ විරෝධතා මාලාව හේතුවෙන් බ්‍රිතාන්‍ය පාර්ලිමේන්තුවේ අවධානය ඒ පිළිබඳව යොමුව තිබුණි.", "URL": "https://sinhala.adaderana.lk/news.php?nid=109091", "Category": null, "Parent URL": null}