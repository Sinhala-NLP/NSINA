{"Source": "Adaderana", "Timestamp": "February 25, 2013 02:45 pm", "Headline": "   සියැට් වෙතින් සුපිරි ධාවක තරුවලින් සුසැදි කණ්ඩායමක්", "News Content": "ඡායා රූ - සියැට් ධාවක කණ්ඩායමේ සාමාජිකයින් සමාගමේ කළමනාකාර අධ්‍යක්ෂ ටන්මේ අගර්වාල් මහතා (දකුණේ සිට පස් වැන්නා) සමග සිය නිෂ්පාදනයන් හි ප‍්‍රමිතිය හා කාර්යසාධනය පිළිබඳව ශක්තිමත් සහතික කිරීමක් සපයමින් මෙරට වැඩිපුරම අලෙවි වන රේඩියල් ටයර් සන්නාමය වන සියැට් විසින් මෙරට මෝටර් රථ ධාවන ශූරයින් සම්බන්ධ කර ගනිමින් ධාවක කණ්ඩායමක් ඉදිරිපත් කර තිබෙන අතර මෙම කණ්ඩායම මේ වසරේදී සියැට් නාමය යටතේ ධාවන පථයට පිවිසීමට සූදානමින් සිටී. ප‍්‍රමුඛ පෙළේ ධාවකයින් වන උපුල්වන් සේරසිංහ, ජනක ඩයස්, ලලින් කිරින්ද, ශෂික ලක්මාල් විජේරත්න, චතුර ප‍්‍රියංකර විජේරත්න, ලෙෆ්ටිනන්ට් කර්නල් දුමින්ද ජයසිංහ, ලෙෆ්ටිනන්ට් කර්නල් ඉන්දු සමරකෝන්, ප‍්‍රසන්න ද අල්විස්, සහ ජනිත් කුමාරගේ සියැට් ධාවක කණ්ඩායමට එක්වීම සඳහා මෑතකදී නිල වශයෙන් ගිවිස ගත් අතර මෙය සියැට් කැලණි හෝල්ඩින්ග්ස් සමාගම විසින් මෙරට මෝටර් රථ ධාවන අංශය වෙත ලබාදෙන නොමද සහයෝගයේ තවත් කොටසක් ලෙසින් දැක්විය හැකිය. මෙම ධාවකයින් 2013 වසරේදී මෙරට පැවැත්වීමට නියමිත සියලූම බොරළු හා තාර ධාවන පථවල තරග සඳහා සහභාගී වීමට නියමිත අතර ශ‍්‍රී ලංකා ඔටෝ මොබයිල් ක‍්‍රීඩා සංගමය (SLAS) සංවිධානය කරන “වන්-මේක්” තරගද ඇතුළත්ව ඔවුන් සහභාගී වන සියලූම තාර ධාවන පථ තරග සඳහා සියැට් රේඩියල් ටයර් පමණක් භාවිතා කිරීමට සූදානම්ය. කණ්ඩායමේ ගිවිසුම් අත්සන් කරන අවස්ථාවට සහභාගී වෙමින් සියැට් කැලණි හෝල්ඩින්ග්ස් සමාගමේ කළමනාකාර අධ්‍යක්ෂ, ටන්මේ අගර්වාල් මහතා මෙසේ පැවසීය. “ඉතාමත් දුෂ්කර සහ අපහසු මාර්ගයන්හිදී සියැට් රේඩියල් ටයර්වල ජවය, කාර්යසාධනය, සුව පහසුව සහ කල්පැවැත්ම මෙයින් සනාථ වනවා. රටවල් 110 ක මහා මාර්ගවල අපගේ පාරිභෝගිකයින් මෙම ටයර් භාවිතා කරන නිසා මෙය මෙම ටයර්වල අනර්ඝත්වය පිළිබඳව විශ්වාසවන්ත සහතික කිරීමක්.” “ඉහළ කාර්යසාධනයකින් යුක්ත ටයර් නොමැතිව මෝටර් රථ ධාවන ක්ෂේත‍්‍රයක් නෑ.” යනුවෙන් පැවසූ අගර්වාල් මහතා දක්වා සිටියේ ශ‍්‍රී ලංකාවේ සිය නිෂ්පාදන පහසුකම් පුළුල් කිරීමේ කටයුතු වෙනුවෙන් සහ සිය රේඩියල් ටයර්වල තත්ත්වය දියුණු කිරීම සඳහා සියැට් කැලණි හෝල්ඩින්ග්ස් සමාගම අඛණ්ඩව ආයෝජන කටයුතු කරන බවත් මෙරට ධාවන ක‍්‍රීඩා ක්ෂේත‍්‍රයේ පුමුඛ පුද්ගලික අංශයේ අනුග‍්‍රාහකයෙකු වීම පිළිබඳව සමාගම සතුටු වන බවයි. මෙහිදී, සියැට් කැලණි හෝල්ඩින්ස් හි, විකුණුම් සහ අලෙවි අංශයේ උප සභාපති රවි ඩඩ්ලානි මහතා පැවසුවේ “අප සමාගමේ සිදුවන ව්‍යාප්තිය හා නිෂ්පාදන ගුණත්වය ඉහළ දැමීම යටතේ විවිධ වූ වාහන මාදිලි සඳහා නොයෙක් ප‍්‍රමාණයේ ටයර් මාලාවක් ඉදිරිපත් කරන අතර අපගේ නිෂ්පාදන මෙරට අලෙවි වන ඕනෑම ප‍්‍රමුඛ ජාත්‍යන්තර ටයර් සන්නාමයක් සමග සම කළ හැකියි,” යන්නයි. නම දෙනෙකුගෙන් සමන්විත සියැට් ධාවක කණ්ඩායමේ සාමාජිකයින් වෙනුවෙන් අදහස් දක්වමින් විජයග‍්‍රාහී ධාවකයෙකු වන උපුල්වන් සේරසිංහ මහතා පැවසුවේ සියැට් කැලණි හෝල්ඩින්ග්ස් වැනි කීර්තිමත් සමාගමක් ප‍්‍රසිද්ධ “වන්-මේක්” ෆෝර්ඩ් ලේසර්/මැස්ඩා තරග අඛණ්ඩව ඉදිරියට රැගෙන යමින් ධාවන තරග සඳහා අනුග‍්‍රාහය දැක්වීමට ඉදිරියට පැමිණීම පිළිබඳව ධාවක ප‍්‍රජාව අතිශය සතුටට පත්වන බවයි. කාර්යසාධනය මත සිය නාමය ගොඩනගා ගත් ගෝලීය ටයර් සන්නාමයක් වන සියැට් ශ‍්‍රී ලංකාවේ රේඩියල් ටයර් වෙළෙඳපොළ තුළ වැඩියෙන්ම අලෙවි වන ටයර් සන්නාමය වේ. ශ‍්‍රී ලංකා ඔටෝ මොබයිල් ක‍්‍රීඩා සංගමයේ වාර්ෂික ශුරතාවයට අමතරව සියැට් කැලණි හොල්ඩින්ග්ස් සමාගම විසින් ශ‍්‍රී ලංකා යුධ හමුදාව සහ ශ‍්‍රී ලංකා ගුවන් හමුදාව විසින් සංවිධානය කරන වාර්ෂික ධාවන තරග රැසක් සඳහාද අනුග‍්‍රාහකත්වය ලබාදෙයි.", "URL": "https://sinhala.adaderana.lk/news.php?nid=31913", "Category": null, "Parent URL": null}