{"Source": "Adaderana", "Timestamp": "November 20, 2012 08:15 am", "Headline": "අන්තර්ජාලයෙන් මුදල් රැස් කිරීමේ ජාවාරම්", "News Content": "අන්තර්ජාලය භාවිත කරමින් වංචා සහගත ලෙස මුදල් රැස්කිරීමේ ජාවාරම් පිළිබඳව තොරතුරු වාර්තා වන බව ශ්‍රී ලංකා පරිගණක හදිසි ප්‍රතිචාර සංසදය පවසයි. එවැනි මුදල් එක්රැස් කිරීමේ සිදුවීම් සම්බන්ධයෙන් පසුගිය දින කිහිපය තුළ පැමිණිලි ලැබී ඇති බව එම සංසදයේ මාධ්‍ය ප්‍රකාශක රොෂාන් චන්ද්‍රගුප්ත මහතා සදහන් කළේය. ලොතරැයි දිනුමක් හිමි වු බවට පවසමින් ඊමේල් සහ දුරකථන කෙටි පණිවුඩ මාර්ගයෙන් දැනුම් දී මෙම ජාවාරම්කරුවන් මුදල් එක්රැස් කිරීමේ කටයුතු සිදුකරන බව ඔහු පවසයි.", "URL": "https://sinhala.adaderana.lk/news.php?nid=29337", "Category": null, "Parent URL": null}