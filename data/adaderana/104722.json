{"Source": "Adaderana", "Timestamp": "February 21, 2019 07:38 am", "Headline": "මත්ද්‍රව්‍යවලට ඇබ්බැහිවූවන් පුනුරුත්තාපනයට අන්තර් පාලක මණ්ඩලයක්", "News Content": "මත්ද්‍රව්‍යවලට ඇබ්බැහිවූවන් පුනුරුත්තාපනය පිළිබඳ අන්තර් පාලක මණ්ඩලයක් පත් කිරිමට ජනාධිපති මෛත්‍රීපාල සිරිසේන මහතා පියවර ගෙන තිබේ. මත්ද්‍රව්‍යවලට ඇබ්බැහිවූවන් පුනුරුත්තාපනය සඳහා අධිකාරියක් පිහිටුවිමට පෙර මෙම අන්තර්පාලක මණ්ඩලය පත් කිරිමට ඊයේ(20) දිනයේ ජනාධිපතිපතිවරයා පියවර ගෙන ඇති බව ජනාධිපති මාධ්‍ය අංශය සඳහන් කළේය. එම අන්තර් පාලක මණ්ඩලය සදහා පත් කරන ලද සාමාජිකයින් ඊයේ දිනයේදී ජනාධීපති කාර්යාලයේදී ජනාධිපති මෛත්‍රීපාල සිරිසේන මහතා හමුවූ වී තිබේ. විධිමත් සංවිධාන ව්‍යුහයකින් යුතුව මෙම මණ්ඩලය පවත්වා ගෙනයාමේ වැදගත්කම ජනාධිපති මෛත්‍රීපාල සිරිසේන මහතා විසින් මෙහිදී පෙන්වා දුන් බව ජනාධිපති මාධ්‍ය අංශය සඳහන් කළේය. නවීන තාක්ෂණය සහ මත්ද්‍රව්‍යවලට ඇබ්බැහිවූවන් පුනුරුත්තාපනයේදී ලොව දියුණු රටවල් අනුගමනය කරන ක්‍රමවේදයන් අධ්‍යයනය කරමින් අදාල කටයුතු පවත්වාගෙන යාමේ වැදගත්කම ද ජනාධිපතිවරයා පෙන්වාදී තිබේ. මත්ද්‍රව්‍යවලට ඇබ්බැහිවූවන් පුනුරුත්තාපනය කිරිමේ අධිකාරිය කඩිනමින් ස්ථාපනය කිරිමට නියමිත අතර මෙවැනි අධිකාරියක් ශ්‍රී ලංකාව තුළ ස්ථාපනය කිරිමට පියවර ගැනෙන පළමු අවස්ථාව මෙය වීම ද විශේෂත්වයක්. මත්ද්‍රව්‍යවලට එරෙහිව නීති රිති හා වැටලීම් ශක්තිමත් කරමින් මත්ද්‍රව්‍ය මර්දනයට ගෙන යන වැඩපිළිවෙල සහ ඊට ඇබ්බැහිවූවන් පුනුරුත්තාපනය කිරිමේ වැඩපිළිවෙල සඳහා මෙම අධිකාරිය පිහිටුවිමට තීරණය කර තිබේ.", "URL": "https://sinhala.adaderana.lk/news.php?nid=104722", "Category": null, "Parent URL": null}