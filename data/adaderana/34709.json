{"Source": "Adaderana", "Timestamp": "June 7, 2013 10:35 am", "Headline": "පාසල් නෙට්බෝල් තරගාවලිය හෙට සිට ", "News Content": "ශ්‍රී ලංකා පාසල් නෙට්බෝල් සංගමය වාර්ෂිකව සංවිධානය කරන පාසල් නෙට්බෝල් තරගාවලිය හෙට පිළියන්දල මධ්‍ය මහා විදුහල් ක්‍රීඩාංගනයේදී ආරම්භ වීමට නියමිතය. තරගාවලිය ලබන 10 වැනිදා දක්වා ක්‍රියාත්මක වේ. ප්‍රාදේශිය මට්ටමින් දක්ෂතා දැක්වූ අවුරුදු 14 න් , 16 න් සහ 18 න් පහල වයස්වල සිටින ක්‍රීඩක ක්‍රීඩිකාවන් තරගාවලිය සඳහා තෝරාගෙන ඇත. මේ අතර අවුරුදු 18 න් පහල තරගාවලියේදී දක්ෂතා දක්වන ක්‍රීඩිකාවන් ජාතික කණිෂ්ඨ සංචිතයට තෝරා ගන්නා බව ශ්‍රී ලංකා නෙට්බෝල් සංගමය ප්‍රකාශ කරයි.", "URL": "https://sinhala.adaderana.lk/news.php?nid=34709", "Category": null, "Parent URL": null}