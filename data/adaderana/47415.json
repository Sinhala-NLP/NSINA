{"Source": "Adaderana", "Timestamp": "November 16, 2014 10:07 am", "Headline": "උතුරු දුම්රිය මාර්ගයේ ධාවන කටයුතු  යථා‍ තත්ත්වයට ", "News Content": "උතුරු දුම්රිය මාර්ගයේ දුම්රිය ධාවන කටයුතු යථා තත්ත්වයට පත් කර තිබේ. දුම්රිය පාලක මැදිරිය සඳහන් කළේ ඉන්ධන ප්‍රවාහනය කළ දුම්රියක් ඊයේ(15) රාත්‍රී නගොල්ලාගම සහ ගනේවත්ත දුම්රිය ස්ථාන අතර මාර්ගයේ දී පීලි පැනීමකට ලක්වු බවයි. මේ හේතුවෙන් උතුරු දුම්රිය මාර්ගයේ දුම්රිය ධාවන කටයුතුවලට බාධා එල්ල වි තිබුණි. අද උදෑසන වන විට පීලි පැනීමට ලක් වු දුම්රිය පීලිගත කිරීම් කටයුතු අවසන් කළ බව දුම්රිය පාලක මැදිරිය සඳහන් කළේය. ඒ අනුව මේ වන විට උතුරු දුම්රිය මාර්ගයේ දුම්රිය ධාවන කටයුතු යථා තත්ත්වයට පත් කර ඇති බව දුම්රිය පාලක මැදිරිය සඳහන් කර සිටියේය.", "URL": "https://sinhala.adaderana.lk/news.php?nid=47415", "Category": null, "Parent URL": null}