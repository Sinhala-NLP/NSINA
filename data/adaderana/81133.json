{"Source": "Adaderana", "Timestamp": "December 6, 2017 04:29 pm", "Headline": "පුංචි ඡන්දෙ වාසුට ලොකු වෙයි", "News Content": "පළාත් පාලන ඡන්දය ජාතික මට්ටමේ ජනමත විචාරණයක් බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. සමාජවාදි ජනතා පෙරමුණේ අද(06) පැවති මාධ්‍ය හමුවට එක්වෙමින් ඔහු මෙම අදහස් පළ කළේය. යු.එන්.පී හවුල් ආණ්ඩුව මහජනයාට සිදු කර ඇත්තේ අපරාධයක් ද නැද්ද යන වග හා ආණ්ඩුවට විරුද්ධව ඡන්දය දීම යුතුකමක් ද යන්න මෙවර ජනමත විචාරණයේ දී මතුවන මුලික කරුණු වන බව ද නානායක්කාර මහතා කියා සිටියේය. ඒකාබද්ධ විපක්ෂය කාලයේ දීත් වැරදි සිදු වු නමුත් වත්මන් ආණ්ඩුව සතුව තිබෙන ජන වරම ඉවත් කිරීමට ඉතා ප්‍රබල කාරණා රැසක් තිබෙන බව ද ඔහු වැඩි දුරටත් පැවසීය. කෙසේ වෙතත් ප්‍රධාන කාරණා 4ක් මුල් කර ගනිමින් වත්මන් ආණ්ඩුවට එරෙහිව නැගී සිටින බව ද නානායක්කාර මහතා සඳහන් කළේය.", "URL": "https://sinhala.adaderana.lk/news.php?nid=81133", "Category": null, "Parent URL": null}