{"Source": "Adaderana", "Timestamp": "July 10, 2010 04:30 pm", "Headline": "අවතැන් වූවන්ට රතු කුරුසියෙන් ශ්‍රී ලංකා තේ", "News Content": "කොළඹ (ජාත්‍යන්තර රතු කුරුස කමිටුව) විසින් ලංකාවේ නිෂ්පාදිත තේ ටොන් 118ක් මිලදී ගෙන ජෝර්දානයට සහ පකිස්තානයට නැව් මගින් යවා එම රටවල වසන අභ්‍යන්තර අවතැන් වූවන් සහ සන්නද්ධ අරගල වලින් සහ අභ්‍යන්තර ප‍්‍රචණ්ඩත්වයන්ගෙන් පීඩාවට පත්වූ නේවාසික ජනතාවට බෙදා දෙන ලදී. . මෙහි ප‍්‍රථම ටොන් 48 මෙම වසරේ මැයි මාසයේ කරච්චි නගරයට යැවුනු අතර එම තොගය ජාත්‍යන්තර රතු කුරුස කමිටුව මගින් සත්කාරක පවුල් සමඟ හා කඳවුරු වල වෙසෙන අභ්‍යන්තර අවතැන් වූවන් 34,000කට බෙදා දෙන ලදී. ඊසානදිග පකිස්තානයේ පහත දීර් දිස්ත‍්‍රික්කයේ පිහිටා ඇති ජාත්‍යන්තර රතු කුරුස කමිටුව විසින් පවත්වාගෙන යන කුංගිෂා කඳවුරෙහි කාලිඞ් හසන් වාසය කරයි.\"තේ පානය පකිස්තාන් සංස්කෘතියෙහි එන වැදගත් අංගයකි\"ඔහු පවසයි.කඳවුරෙහි පවා අප හමුවීමට එන අමුත්තන්ට තේ වලින් සංග‍්‍රහ කිරීමට හැකි වීම මගේ රටේ සම්ප‍්‍රදාය රැක ගැනීමට මෙන්ම මගේ ගෞරවය ගොඩනගා ගැනීමටද රුකුලක් විය. තවත් ටොන් 28ක තොගයක් ජූනි මස පළමුවන සතියේ පෙෂාවර් නගරය වෙත යැවුනු අතර ජාත්‍යන්තර රතු කුරුස කමිටුව මෙම තොගය අවතැන් වූවන් සහ ඔවුන් සමඟ වෙසෙන නේවාසික ජනතාව 168,000ක් අතර බෙදා දෙනු ලබයි. අවසාන වශයෙන් ජාත්‍යන්තර රතු කුරුස කමිටුව විසින් ජෝර්දානයේ පිහිටා ඇති තම මැද පෙරදිග භාණ්ඩ ගබඩා මධ්‍යස්ථානය වෙත ටොන් 42ක් නැව් ගත කරණ ලද අතර මෙම තොගය බටහිර ඉවුරේ සහ ඉරාකයේ වෙසෙන අවතැන් වූවන් 100,000 දෙනෙකුට දෙන ආහාර පාර්සල් වලට ඇතුළත් කරනු ඇත. මෙම ශ්‍රී ලංකාවේ නිෂ්පාදිත තේ ජාත්‍යන්තර රතු කුරුස කමිටුව විසින් පවත්වාගෙන යන තම ආයතනය විසින් බෙදාහරින්නා වූ ආහාර ද්‍රව්‍ය වල තිබිය යුතු දැඩි ප‍්‍රමිති තත්වයන් සමඟ පෑහීම නිසා මෙම පාර්සල් සඳහා අවශ්‍ය තේ ප‍්‍රමාණය ශ්‍රී ලංකාවෙන් ලද තේ තොගයෙන් ලබා ගැනීමට ජාත්‍යන්තර රතු කුරුස කමිටුවට හැකි වී ඇත.", "URL": "https://sinhala.adaderana.lk/news.php?nid=9520", "Category": null, "Parent URL": null}