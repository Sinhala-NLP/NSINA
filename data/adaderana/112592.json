{"Source": "Adaderana", "Timestamp": "June 23, 2019 12:08 pm", "Headline": "චීනයේ අයහපත් කාලගුණයෙන් ජනතාව පීඩාවට", "News Content": "චීනයේ නිරිතදිග ප්‍රදේශයට බලපා ඇති වැසි සහිත අයහපත් කාලගුණයේ බලපෑම් හේතුවෙන් පුද්ගලයින් සිව් දෙනෙකු අතුරුදන් වී ඇත. චීනයේ නිරිතදිග ගුයිෂෝ පළාතට බලපා ඇති අධික වර්ෂාව සහිත අයහපත් කාලගුණික තත්ත්වය හේතුවෙන් ජනතාව දැඩි ලෙස පීඩාවට පත්ව සිටියි. දේපළ රැසක් ගංවතුර හේතුවෙන් විනාශ වී ඇති අතර මහා මාර්ග වැසී යාම හේතුවෙන් ගමනා ගමනයද අවහිර වී ඇති බව සඳහන්ය. මේ දක්වා සිදුව ඇති විනාශය ද අතිමහත් බවට ඇස්තමේන්තු කර ඇත. මෝසම් වැසි කාලයේ දී චීනයේ ගංවතුර ඇතිවීම සාමාන්‍ය තත්වයක් වුවද මේ වසරේ වර්ෂාව ඉතා දරුණු ලෙස බලපා ඇති බවයි වාර්තා වෙයි. වර්ෂාව ඉදිරියේදී තවදුරටත් පවතිනු ඇති බව එරට කාලගුණ අංශ පෙන්වා දෙයි. ඇතැම් ප්‍රදේශවල විදුලිය බිඳ වැටී ඇති අතර එය නැවත යථා තත්ත්වයට පත්කිරීමට විදුලිබල දෙපාර්තමේන්තුව කටයුතු කරමින් සිටින බව වාර්තා වුණි. මේ අතර ආපදාවට ලක්වූවන් මුදා ගැනීමේ මෙහෙයුම් අඛණ්ඩව ක්‍රියත්මක බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=112592", "Category": null, "Parent URL": null}