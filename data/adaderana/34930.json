{"Source": "Adaderana", "Timestamp": "June 15, 2013 08:57 am", "Headline": "රිය අනතුරින් කර්නල් හා කෝප්‍රල් අවසන් ගමනේ - මේජර්ට තුවාලයි", "News Content": "අනුරාධපුර - පුත්තලම මාර්ගයේ තබ්බෝව ප්‍රදේශයේදී සිදුවූ රිය අනතුරකින් යුධ හමුදා කර්නල්වරයෙකු සහ කෝප්‍රල්වරයෙකු ජීවිතක්ෂයට පත්ව තිබේ. අද උදෑසන ඔවුන් ගමන්ගත් ඩිපෙන්ඩර් රථය මාර්ගයෙන් ඉවතට පැන විදුලි කණුවක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පැවසුවේය. රථයේ ගමන්ගත් යුධ හමුදා මේජර්වරයෙකු ද අනතුරින් තුවාල ලබා රෝහල් ගතකර ඇති බව බුද්ධික සිරිවර්ධන මහතා කියා සිටියේය.", "URL": "https://sinhala.adaderana.lk/news.php?nid=34930", "Category": null, "Parent URL": null}