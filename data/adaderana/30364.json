{"Source": "Adaderana", "Timestamp": "December 30, 2012 02:18 pm", "Headline": "විශේෂ කාර්ය බලකායට රට දුම්වැටි හමුවෙයි", "News Content": "නීති විරෝධිව මෙරටට ආනයනය කරන ලද දුම්වැටි තොගයක් ළඟ තබා ගත් පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. අම්බලන්ගොඩ, උස්මුදුලාව ප්‍රදේශයේදී සැකකරු අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය. සැකකරු සතුව තිබී නීති විරෝධිව ආනයනය කරන ලද දුම්වැටි 63 ක් විශේෂ කාර්යය බලකාය භාරයට ගෙන තිබේ. සැකකරු වැඩිදුර විමර්ශන සඳහා අම්බලන්ගොඩ පොලිස් ස්ථානයට භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=30364", "Category": null, "Parent URL": null}