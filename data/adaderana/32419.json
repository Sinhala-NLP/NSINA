{"Source": "Adaderana", "Timestamp": "March 15, 2013 07:34 am", "Headline": "ලොකු පුත්තු 2 ක් ඇතුළු 6 ක් අත්අඩංගුවට", "News Content": "බීමත්ව කලහකාරී ලෙස හැසිරුණු මිහින්තලේ ප්‍රාදේශීය මන්ත්‍රීවරයෙකුගේ පුතෙකු සහ පොලිස් නිලධාරියෙකුගේ පුතෙකු ඇතුළු සැකකරුවන් 6 දෙනෙකු අත්අඩංගුවට ගෙන තිබේ. සැකකරුවන් ඊයේ (14) පස්වරුවේ මහකනදරාව වැව් කණ්ඩිය ප්‍රදේශයේ දී අත්අඩංගුවට ගත් බව පොලීසිය පැවසුවේය. අවුරුදු 19 - 20 ත් අතර වයසේ පසුවූ සැකකරුවන් එල්ල කළ ගල් ප්‍රහාරයකින් රථවාහනයකට ද අලාභ හානි සිදුව තිබේ. සැකකරුවන් අද අධිකරණය හමුවට ඉදිරිපත් කරන බව මිහින්තලේ පොලීසිය සඳහන් කළේය.", "URL": "https://sinhala.adaderana.lk/news.php?nid=32419", "Category": null, "Parent URL": null}