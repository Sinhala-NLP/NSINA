{"Source": "Adaderana", "Timestamp": "November 13, 2017 10:54 am", "Headline": "අම්මා නැති වෙලාවේ කට ගොන්නක් බී ගෙට පැන දැරිය දූෂණය කරද්දී මාමාගේ අතටම අහුවෙයි", "News Content": "නිවසේ තනිවම සිටි වයස අවුරුදු 15 ක් වන පාසල් සිසුවියක් දුෂණය කර පලා යාමට උත්සාහ කළ සැකකරුවෙකුව ගම්වාසීන් විසින් අල්ලා ගෙන පුත්තලම පොලීසියට බාර දී ඇත.පොලිස් බාරයට පත්ව ඇත්තේ පුත්තලම - පාලාවිය ප්‍රදේශයේ පදිංචි 21 හැවිරිදි තරුණයකි.පසුගිය 12 වැනිදා දහවල් දැරිය පමණක් නිවසේ තනිවම සිටින විට පැමිණ ඇති සැකකරු ඇයට අතවර කර ඇත. එම අවස්ථාවේදී දැරියගේ මවගේ සහෝදරයෙකු නිවසට පැමිණ ඇත. ඒ බව දැක ඇති සැකකරු පලා යාමට උත්සාහ කර ඇත. නමුත් දැරියගේ මාමා විසින් සැකකරු අල්ලා ගෙන පොලීසියට බාර දීමට කටයුතු කර ඇත.සැකකරු මෙම අපරාධය සිදු කරන විට අධික ලෙස මත්පැන් පානය කර සිට ඇති බව කියයි.අතවරයට පත්ව ඇති දැරිය වෛද්‍ය ප්‍රතිකාර සදහා පුත්තලම මූලික රෝහල ඇතුළත් කර ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතය.පුත්තලම පොලීසිය වැඩිදුර විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=79821", "Category": null, "Parent URL": null}