{"Source": "Adaderana", "Timestamp": "June 9, 2016 11:41 am", "Headline": " සාලාව වැසියන් අදත් පාර වසයි", "News Content": "කොළඹ - අවිස්සාවේල්ල ප්‍රධාන මාර්ගය අද දෙවන දිනටත් අවහිර කරමින් සාලාව ප්‍රදේශවාසීන් පිරිසක් විරෝධතාවයක් ආරම්භ කර තිබේ.සාලාව කඳවුරේ සිදුවූ පිපුරුමෙන් අවට නිවාසවලට ව්‍යාප්ත වූ සුන්බුන් කොටස් සම්පූර්ණයෙන් ඉවත් කිරීමකින් තොරව කොළඹ - අවිස්සාවේල්ල මාර්ගය විවෘත කිරීමට එරෙහිව මොවුන් එම විරෝධතාවය ආරම්භ කර ඇතැයි සඳහන්ය.පසුගිය ඉරිදා කඳවුරේ සිදුවූ පිපුරුමෙන් අනතුරුව එම මාර්ගය තාවකාලිකව වසා දැමුණු අතර යළිත් ගමනාගමන කටයුතු සඳහා පෙරේදා රාත්‍රී විවෘත කෙරිණ.කෙසේ වුවද වරින් වර එම මාර්ගය ‍වසා දැමීමට ආරක්ෂක අංශ පියවර ගත් අතර අද ආරම්භ කළ විරෝධතාවය හේතුවෙන් නැවතත් එම මාර්ගයේ රථවාහන ධාවනයට බාධා සිදුව ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=60928", "Category": null, "Parent URL": null}