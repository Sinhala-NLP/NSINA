{"Source": "Adaderana", "Timestamp": "January 31, 2018 10:07 am", "Headline": "දයා මාස්ටර්ට පහරදුන් සැකකරුට ඇප", "News Content": "එල්.ටි.ටි.ඊ සංවිධානයේ හිටපු මාධ්‍ය ප්‍රකාශක දයා මාස්ටර් වෙත යාපනය ප්‍රදේශයේදී පසුගිය 08 වැනිදා පහරදීම සම්බන්ධයෙන් අත්අඩංගුවට ‍ගෙන බන්ධනාගාරගත කළ සැකකරු වෙත යාපනය මහේස්ත්‍රාත් එස්.සදීශ්කරන් මහතා ඊයේ(30) ඇප ලබාදෙනු ලැබීය. යාපනය පොලිසිය පැවසූවේ දයා මාස්ටර් යාපනය ප්‍රදේශයේ ක්‍රියාත්මක වන පෞද්ගලික රූපවාහිනි නාලිකාවක සේවය කරමින් සිටින අවස්ථාවේ 53 හැවිරිදි පුද්ගලයෙකු දයා මාස්ටර් වෙත පහරදීමට පැමිණ පුද්ගලයෙකු අත්අඩංගුවට ගෙන බන්ධනාගාර ගත කොට සිටි බවයි. සැකකරු දයා මාස්ටර් වෙත පහරදී පළාගොස් සිටි අවස්ථාවේ පොලිසිය මැදිහත්වි සැකකරු අල්ලාගෙන අධිකරණයට ඉදිරිපත් කරනු ලැබීය. සැකකරු වෙත ඇප ලබාදෙමින් මහේස්ත්‍රාත්වරයා නියෝග කරනු ලැබුවේ නඩු විභාගය නැවත මාර්තු 20 වැනිදා කැඳවන බවයි. අදාළ සැකකරුගේ මානසික සෞඛ්‍ය තත්ත්වය යාපනය රෝහල තුළින් පරීක්ෂා කරන ලෙසටද මීට පෙර මහේස්ත්‍රාත්වරයා නියෝග කෙරිණි. දයා මාස්ටර් පසුගිය යුධ සමයේ එල්.ටි.ටි.ඊ සංවිධානයේ මාධ්‍ය ප්‍රකාශක ලෙස කටයුතු කළ අතර, වර්තමානයේ යාපනය කේන්ද්‍ර කර ගනිමින් පවත්වාගෙන යන පෞද්ගලික රූපවාහිනි නාලිකාවක ප්‍රධාන ප්‍රවෘත්ති සංස්කාරක ලෙස කටයුතු කරනු ලබයි.", "URL": "https://sinhala.adaderana.lk/news.php?nid=83816", "Category": null, "Parent URL": null}