{"Source": "Adaderana", "Timestamp": "November 29, 2014 01:14 pm", "Headline": "ඉන්දීය ධීවරයින්ට  නාවික හමුදාව සහයවෙයි ", "News Content": "යාපනයට උතුරු මුහුදේ අතරමංව සිටි ඉන්දිය ධිවරයින් පිරිසක් ශ්‍රි ලංකා නාවික හමුදාව විසින් බේරාගෙන තිබේ. ඉන්දිය ධිවරයින් සිව් දෙනෙකු සහ ඔවුන් පැමිණි බෝට්ටුව මෙලෙස ශ්‍රි ලංකා නාවික හමුදාව විසින් බේරාගෙන ඇති බව වාර්තා වෙයි. ධීවර කටයුතු සඳහා පැමිණී අදාළ බෝට්ටුව යාපනයට උතුරු මුහුදු සීමාවේ දි අනතුරට ලක්ව තිබු බවත්, එහි පැමිණි ධිවරයින් නිරුපද්‍රිතව බේරාගෙන ඇති බවත් ශ්‍රිලංකා නාවික හමුදාව සඳහන් කළේය. මෙම ධිවරයින් යාපනය ඩෙල්ෆ් දූපත වෙත රැගෙනවිත් තිබේ.", "URL": "https://sinhala.adaderana.lk/news.php?nid=47686", "Category": null, "Parent URL": null}