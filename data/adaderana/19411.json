{"Source": "Adaderana", "Timestamp": "October 17, 2011 12:48 pm", "Headline": "සංවර්ධනයේදී භාෂාවට වැදගත් තැනක් හිමිවෙනවා", "News Content": "මේ දිනවල අප කතා කරමින් සිටින්නේ සාමයේ භාෂාව ගැන යයි ජනාධිපති මහින්ද රාජපක්ෂ මහතා පවසයි. රට සංවර්ධනය කරා යන ගමනේදී භාෂාවට වැදගත් කාර්ය භාර්යයක් ඉටු කළ හැකි බව ජනාධිපතිවරයා පෙන්වාදෙයි. 17-19 දක්වා පැවැත්වෙන 9 වන ජාත්‍යන්තර භාෂා හා සංවර්ධන සමුළුව අද කොළඹ ගලධාරී හෝටලයේදී ආරම්භ කරමින් එකී සමුළුව අමතා ජනාධිපතිවරයා මෙසේ සිය අදහස් පළ කළේය. භාෂාවක් සංවර්ධනය කිරීමෙන් රටක් සංවර්ධනය කළ හැකි බවත්,එමගින් ගෝලීය ආර්ථිකයට නව මාවතක් ඉදිවන බවත්,මිත්‍රත්වය,දැනුම,තොරතුරු හුවමාරුව රටක් ලෙස ඉදිරියට යන්නට ඉතා වැදගත් බවත් ඔහු සඳහන් කළේය.", "URL": "https://sinhala.adaderana.lk/news.php?nid=19411", "Category": null, "Parent URL": null}