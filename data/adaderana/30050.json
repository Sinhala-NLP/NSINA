{"Source": "Adaderana", "Timestamp": "December 18, 2012 08:50 am", "Headline": "ලෝක විනාශ කතාව බොරු ", "News Content": "මේ වසරේ දෙසැම්බර් 21 වන දින ලෝක විනාශය සිදුවන බවට පළවන වාර්තා සම්පූර්ණයෙන් අසත්‍යය බව ආචාර්ය චන්දන ජයරත්න මහතා පවසයි. ලෝක විනාශය පිළිබඳව කිසිදු ඔප්පු කළ හැකි සාධකයක් මෙතෙක් හමුවී නොමැති බව හෙතෙම පෙන්වාදෙයි. මෙවැනි අසත්‍ය ප්‍රචාර ගෙන යාම තුළින් බරපතළ ගැටලු මතුවිය හැකි බව ද චන්දන ජයරත්න මහතා ප්‍රකාශ කළේය. මේ අතර වර්ෂාවත් සමග මත්ස්‍යයින් පොළොවට පතිතවීම ද සාමාන්‍ය සිදුවීමක් බව චන්දන ජයරත්න මහතා පැවසීය. මාතර, කඹුරුපිටිය ප්‍රදේශයට ඊයේ (17) වර්ෂාවත් සමග මත්ස්‍යයින් වැටුණු බව ප්‍රදේශවාසීන් සඳහන් කළේය.", "URL": "https://sinhala.adaderana.lk/news.php?nid=30050", "Category": null, "Parent URL": null}