{"Source": "Adaderana", "Timestamp": "November 1, 2017 10:03 am", "Headline": "අමරිකාවේ ත්‍රස්ත ප්‍රහාරයකින් පුද්ගලයින් 8 ක් මරුට", "News Content": "අමරිකාවේ නිව්යෝර්ක් නුවර පාපැදි ධාවන මංතීරුවක් වෙත ට්‍රක් රථයක් කඩා වැදීමට සැලැස්වීමෙන් පුද්ගලයින් 08 දෙනෙකු ඝාතනය කර තිබේ. තවත් පුද්ගලයින් 11 දෙනෙකුට පමණ බරපතල තුවාල සිදුව ඇති බව විදෙස් වාර්තා සඳහන් කළේය. පසුව පොලිසිය ට්‍රක් රථයට වෙඩි තබා 29 හැවිරිදි සැකකරු අත්අඩංගුවට ගෙන තිබේ. ඔහු 2010 වසරේදී ෆ්ලෝරිඩාවට පැමිණි සංක්‍රමණිකයෙකු වන අතර මෙය ත්‍රස්ත ප්‍රහාරයක් බව පොලිසිය පවසයි. සිද්ධිය සම්බන්ධයෙන් ජනාධිපති ඩොනල්ඩ් ට්‍රම්ප් සිය කණගාටුව ප්‍රකාශ කර තිබේ.", "URL": "https://sinhala.adaderana.lk/news.php?nid=79385", "Category": null, "Parent URL": null}