{"Source": "Adaderana", "Timestamp": "May 17, 2013 09:53 am", "Headline": "වෙරළේ විකිරණශීලී අපද්‍රව්‍ය ඇත්දැයි විශ්ලේෂණය කරනවා", "News Content": "දිවයින වටා පිහිටි වෙරළ තීරය තුළ විකිරණශීලී අපද්‍රව්‍ය පවතීදැයි සෙවීම සඳහා සිදුකළ පරීක්ෂණවලට අදාළ තොරතුරු මේ වන විට විශ්ලේෂණය කරමින් සිටින බව පරමාණුක ශක්ති අධිකාරිය පවසයි. විකිරණ මුලද්‍රව්‍යවලින් මෙරට මුහුදු තීරය විනාශ වී තිබේනම් ඒ පිළිබඳව සිතියම්ගත කිරීම් සිදුකරන බව එම අධිකාරියේ සභාපති ආචාර්ය රංජිත් විජේවර්ධන මහතා සඳහන් කළේය. මෙරට තුළ ක්‍රියාත්මක වන සංචාරක කර්මාන්තය ඉහළ නැංවීම සඳහා මෙම කාරණය ඉතා වැදගත් වන බව ද ආචාර්ය රංජිත් විජේවර්ධන මහතා පැවසීය.", "URL": "https://sinhala.adaderana.lk/news.php?nid=34161", "Category": null, "Parent URL": null}