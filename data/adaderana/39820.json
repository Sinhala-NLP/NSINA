{"Source": "Adaderana", "Timestamp": "December 24, 2013 09:19 am", "Headline": "ත්‍රීරෝද රථ රියදුරු මරුදකියි", "News Content": "පොල්ගහවෙල - කෑගල්ල මාර්ගයේ වලගම විදුහල අසළ සිදුවු රිය අනතුරකින් පුද්ගලයෙකු මියගොස් තිබේ. පොලීසිය පැවසුවේ ත්‍රීරෝද රථයක් මාර්ගයෙන් ඉවතට පැන මාර ගසක හැපීමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු ත්‍රි රෝද රථ රියදුරු කෑගල්ල රෝහලට ඇතුළත් කිරීමේ දී මියගොස් තිබේ. මෙලෙස මියගොස් ඇත්තේ 49 හැවිරිදි අදුරාපොත කෑගල්ල ප්‍රදේශයේ පදිංචිව සිටි අයෙකි. මේ අතර නාරම්මල - කුලියාපිටිය මාර්ගයේ පල්ලේගෙදර හංදිය අසළදී ද ත්‍රීරෝද රථයක් මාර්ගයෙන් ඉවතට පැන කුඹුක් ගසක හැපීමෙන් සිදුවු අනතුරකින් පුද්ගලයෙකු මියගොස් තිබේ. අනතුරෙන් ත්‍රිරෝද රථයේ ගමන්ගත් එකම පවුලේ සිව් දෙනෙකු තුවාල ලබා ඇති අතර එහිදි එක් අයෙකු මියගොස් ඇති බව පොලීසිය සඳහන් කළේය. මියගිය පුද්ගලයා 84 හැවිරිදි ත්‍රිරෝද රථයේ රියදුරුගේ පියා බව සඳහන් වෙයි.", "URL": "https://sinhala.adaderana.lk/news.php?nid=39820", "Category": null, "Parent URL": null}