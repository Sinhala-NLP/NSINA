{"Source": "Adaderana", "Timestamp": "August 15, 2018 01:41 pm", "Headline": "කටුනායක-කොචින් අතර ගුවන් ගමන් අත්හිටුවයි", "News Content": "ඉන්දියාවේ කේරළ ප්‍රාන්තයට බලපා ඇති අයහපත් කාලගුණය හේතුවෙන් කටුනායක සහ ඉන්දියාවේ කොචින් අතර ගුවන් ගමන් එළඹෙන 18 දක්වා තාවකාලිකව අත්හිටුවා තිබේ. මේ අතර කෝචි ජාත්‍යන්තර ගුවන් තොටුපලේ සියළු ගුවන් ගමන් කටයුතු තාවකාලිකව අත්හිටුවීමට පියවර ගෙන තිබේ ඒ අනුව අද(15) පස්වරු 02.00 දක්වා එම ගුවන් තොටුපලට පැමිණෙන සහ එම ගුවන් තොටුපලෙන් ගමන් ආරම්භ කරන සියළු ගුවන් ගමන් කටයුතු අත්හිටුවීමට ගුවන් තොටුපල බලධාරීන් පියවර ගෙන ඇති බවයි ඉන්දීය මාධ්‍ය වාර්තා කළේ. කේරළ ප්‍රාන්තයට දින කිහිපයක සිට බලපා ඇති අයහපත් කාලගුණ තත්ත්වය හේතුවෙන් මියගිය පුද්ගලයින් සංඛ්‍යාව මේ වන විට 42 ක් දක්වා ඉහළ ගොස් තිබේ. 1924 වසරට පසුව එම ප්‍රාන්තයට බලපෑ මෙම දරුණුතම ආපදා තත්ත්වය හේතුවෙන් පුද්ගලයින් 60,000 ක පමණ පිරිසක් අවතැන්ව සිටින බව සඳහන්ය.", "URL": "https://sinhala.adaderana.lk/news.php?nid=94445", "Category": null, "Parent URL": null}