{"Source": "Adaderana", "Timestamp": "July 28, 2011 04:12 pm", "Headline": "මෝටර් රියක ගැටී 14 හැවිරිදි දරුවෙක් මියයයි", "News Content": "මඩකළපුව -හබරණ ප්‍රධාන මාර්ගයේ බැඳි වැව ප්‍රදේශයේ සිදුවූ රිය අනතුරකින් 14 හැවිරිදි දරුවෙකු ජීවිතක්ෂ‍යට පත්ව තිබේ. වේගය පාලනය කරගත නොහැකි වූ මෝටර් රථයක ගැටීමෙන් තුවාල ලැබූ දරුවා රෝහල් ගත කිරීමෙන් අනතුරුව මියගොස් ඇති බව පොලිසිය පැවසීය. මෙලෙස මියගොස් ඇත්තේ බැඳිවැව ප්‍රදේශයේ ම පදිංචිව සිටි දරුවෙකි. අදාළ අනතුරේ දී තුවාල ලැබූ මෝටර් රථයේ රියදුරු ද පොළොන්නරුව රෝහලේ ප්‍රතිකාර ලබමින් සිටින බව පොලිසිය පවසයි.", "URL": "https://sinhala.adaderana.lk/news.php?nid=17699", "Category": null, "Parent URL": null}