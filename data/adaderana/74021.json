{"Source": "Adaderana", "Timestamp": "June 8, 2017 09:22 am", "Headline": "සහන සැලසීමේ දී රජය ඉතා සාර්ථකයි", "News Content": "ගං වතුරෙන් විපතට පත් ජනතාවට සහන සැලසීමේ වැඩපිළිවෙල රජය ඉතා සාර්ථකව සිදු කරමින් සිටින බව නිවාස හා ඉදිකිරිම් අමාත්‍ය සජිත් ප්‍රේමදාස මහතා පවසයි. අමාත්‍යවරයා පෙන්වා දෙන්නේ ඒ සඳහා අවශ්‍ය ප්‍රමාණවත් තරම් මුදල් ප්‍රතිපාදන රජය සතුව පවතින බවයි. අගුණකොළපැලැස්ස ප්‍රදේශයේ පැවැති උත්සවයකට එක්වෙමින් සජිත් ප්‍රේමදාස අමාත්‍යවරයා මෙම අදහස් පළ කළේය. කෙසේ වෙතත් ගං වතුරෙන් විපතට පත් ජනතාවට සහන සැලසීමේ වැඩපිළිවෙල සම්බන්ධයෙන් පාර්ලිමේන්තු මන්ත්‍රී නාමල් රාජපක්ෂ මහතා ද අදහස් පළ කර තිබේ. ආණ්ඩුවට එල්ල වන චෝදනා සම්බන්ධයෙන් අමාත්‍ය අර්ජුන රණතුංග මහතා විසින් ඒ සම්බන්ධයෙන් පිළිතුරු ලබා දී තිබේ.", "URL": "https://sinhala.adaderana.lk/news.php?nid=74021", "Category": null, "Parent URL": null}