{"Source": "Adaderana", "Timestamp": "August 6, 2013 01:03 pm", "Headline": "අක්කරෙයිපත්තුවට අලි කරදර - ජනතාවගෙන් මැසිවිලි", "News Content": "අක්කරෙයිපත්තුව, උප්පල ප්‍රදේශයට වන අලින්ගෙන් දැඩි තර්ජන එල්ල වී ති‍බේ. අද උදෑසන ද වන අලි හය දෙනෙකුගෙන් යුත් රංචුවක් ද එම ප්‍රදේශයට පැමිණ ඇති අතර ප්‍රදේශයේ නිවාස සහ වගා විශාල සංඛ්‍යාවකට එම වන අලි හානී සිදුකර ඇති බව ප්‍රදේශවාසීන් පවසයි. පසුගිය දින කිහිපය පුරාම එම ප්‍රදේශයට වන අලින්ගෙන් හානී සිදුවු බව ඔවුන් කියයි. මේ පිළිබඳ වන ජීවි දෙපාර්තමේන්තු නිලධාරීන්ට දැනුම් දුන්න ද මේ වනතෙක් ඔවුන්ගෙන් නිසි ප්‍රතිචාර නොලැබුණු බව උප්පල ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=36419", "Category": null, "Parent URL": null}