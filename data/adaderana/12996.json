{"Source": "Adaderana", "Timestamp": "December 21, 2010 09:28 am", "Headline": "දැල් පන්දු සංචිතය තේරීම් පරීක්ෂණ 27, 28 දින වලදී ", "News Content": "ලෝක කුසලාන දැල් පන්දු ශූරතාවලියට සහභාගී කරවන ශ්‍රී ලංකා දැල් පන්දු සංචිතය තෝරා ගැනීම සඳහා වූ විශේෂ තේරීම් පරීක්ෂණ මේ මස 27 සහ 28 යන දින වල දී පැවැත්වීමට තීරණය කර තිබේ. එම දින වල පෙරවරු 8 සිට ටොරින්ටන් පෙදෙස ක්‍රීඩා අමාත්‍යාංශ පිටියේ දී පුහුණු තරග පැවැත්වෙන බව ශ්‍රී ලංකා දැල්පන්දු සම්මේලනය පවසයි. මූලික තේරීම් තරග සඳහා ක්‍රීඩිකාවන් 130 දෙනෙකු සහභාගී වන අතර ඉන් 35 දෙනෙකු තෝරා ගැනීමට නියමිතය. ලෝක දැල්පන්දු තරගාවලිය ලබන වසරේ ජුනි 03 වැනිදා සිට 11 වැනිදා දක්වා සිංගප්පූරුවේ දී පැවැත්වේ.", "URL": "https://sinhala.adaderana.lk/news.php?nid=12996", "Category": null, "Parent URL": null}