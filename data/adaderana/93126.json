{"Source": "Adaderana", "Timestamp": "July 24, 2018 03:28 pm", "Headline": "තොරතුරක් ඇත්නම් දැනුම් දෙන්න", "News Content": "එක්සත් අරාබි එමීර් රාජ්‍යයෙහි රැකියාව සඳහා පිටත්ව ගොස් එහිදී කිසිදු තොරතුරක් නොමැති කාන්තාවක පිළිබඳව තොරතුරක් ලබාගැනීම සඳහා ශ්‍රී ලංකා විදේශ සේවා නියුක්ති කාර්යාංශය මහජන සහාය පතයි. මෙසේ තොරතුරු අවශ්‍යව ඇත්තේ කොළඹ 10, බෝධිරාජ මහා වත්ත, අංක 765/451 යන ලිපිනයෙහි පදිංචිව සිටි එස්.කාදර් ෆාතිමා රිස්නා නැමැති අය සම්බන්ධයෙන් වන තොරතුරුය. ෆාතිමා රිස්නා මෙනෙවිය 2015 වසරේ ඔක්තෝම්බර් මස 16 වන දින එක්සත් අරාබි එමීර් රාජ්‍යය බලා පිටත්ව ගොස් තිබේ. මේ වන විට ඇය සම්බන්ධයෙන් කිසිදු තොරතුරක් නොමැත. මෙම කාන්තාව පිළිබඳ තොරතුරක් දන්නා අයෙක් වේ නම් විදේශ සේවා නියුක්ති කාර්යාංශයේ සමථ III අංශයේ 0112864136 යන දුරකතන අංකයට දැනුම් දෙන ලෙස ඉල්ලා සිටීයි.", "URL": "https://sinhala.adaderana.lk/news.php?nid=93126", "Category": null, "Parent URL": null}