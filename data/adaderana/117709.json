{"Source": "Adaderana", "Timestamp": "August 28, 2019 06:07 pm", "Headline": "මේ කවුරු ආවත් හොරු නම් අල්ලන්නේ නැහැ-රංජන්", "News Content": "හොරු ඇල්ලීම සඳහා සුදුසුම පුද්ගලයින් ජනතා විමුක්ති පෙරමුණේ පුද්ගලයින් බව රාජ්‍ය අමාත්‍ය රංජන් රාමනායක මහතා පවසයි. නඩු කටයුත්තක් සම්බන්ධයෙන් අද(28) ශ්‍රේෂ්ඨාධිකරණය වෙත පැමිණි අවස්ථාවේදී රාජ්‍ය අමාත්‍යවරයා මේ බව සඳහන් කළේය. රාජ්‍ය අමාත්‍ය රංජන් රාමනායක මහතා මෙහිදී කියා සිටියේ ජනතා විමුක්ති පෙරමුණේ දේශපාලය ජනතා තේරුම් ගත නොහැකි බවත් ජනතාව විසින් ජනතා විමුක්ති පෙරමුණට ඡන්දය ලබා නොදෙන්නේ ජනතාව අතර සිටින බහුතරයක් හොරුවීම නිසා බවයි. එහිදී වැඩිදුරටත් අදහස් දක්වමින් රාජ්‍ය අමාත්‍ය රංජන් රාමනායක මහතා මේ බව පැවසීය. “මේ කවුරු ආවත් හොරු නම් අල්ලන්නේ නැහැ. මේ එන හැමෝම එක් එක් පුද්ගලයින් සමඟ යාළුයි. ඒ හින්දා ජනතාවට කවුරු ආවත් හොරු අල්ලන එක සිහිනයක්. ඒ ගොල්ලෝ හරි යාළුයි. වේදිකාවේ බැන ගත්තාට. “", "URL": "https://sinhala.adaderana.lk/news.php?nid=117709", "Category": null, "Parent URL": null}