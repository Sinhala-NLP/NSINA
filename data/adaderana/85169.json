{"Source": "Adaderana", "Timestamp": "March 4, 2018 08:03 pm", "Headline": "පෙට්රල් හොරකමේ ගිය 9 කට වැඩ වරදී", "News Content": "වවුනියාව දුම්රිය පල අසල පිහිටි ඉන්ධන පිරවුම් හලකට පැමිණි පෙට්‍රල් බවුසරයක තිබූ පෙට්‍රල් හොරකම් කොට විකිණීමට තැත් කල පුද්ගලයින් නව දෙනෙකු වවුනියාව පොලීසිය මඟින් අත්අඩංගුවට ගෙන තිබේ. ඊයේ (03) රත්‍රී සිදුවු මෙම හොරකම සඳහා එම ඉන්ධන පිරවුම් හලේ සේවකයෙකුද සම්බන්ධ බවට පොලීසියට තොරතුරු ලැබී ඇති අතර ඒ පිළිබඳ පොලීසිය පරීක්ෂණයක් ආරම්භ කොට තිබේ. පෙට්‍රල් බවුසරයේ තිබූ පෙට්‍රල් වෙනත් පිරිසකට විකිණීම සඳහා මෙම සැකකරුවන් සැලසුම් කොට ඇති අතර බවුසරයෙන් තෙල් ඉවත් කරමින් සිටියදී පොලීසියට ලැබුණු පැමිණිල්ලක මත පොලීසිය වහා එම ස්ථානයට ගොස් සැකකරුවන් අත් අඩංගුවට ගෙන තිබේ. මෙම සැකකරුවන් නව දෙනාම වවුනියාව අධිකරණය වෙත ඉදිරිපත් කිරීමට වවුනියාව පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=85169", "Category": null, "Parent URL": null}