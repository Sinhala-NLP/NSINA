{"Source": "Adaderana", "Timestamp": "October 21, 2011 12:02 pm", "Headline": "ලොරියක ගැටී පදිකයෙක් මරුට", "News Content": "අනුරාධපුර - වව්නියාව ප්‍රධාන මාර්ගයේ මහමල්ගොල්ලෑව ප්‍රදේශයේ අද(21) අලුයම සිදුවූ රිය අනතුරකින් පුද්ගලයෙකු මියගොස් තිබේ. පදිකයෙකු ලොරි රථයක ගැටීමෙන් මෙම අනතුර සිදුව ඇති බව මැදවච්චිය පොලිසිය පැවසීය. අනතුරින් තුවාල ලැබූ පුද්ගලයා රෝහල් ගතකිරීමේදීම මියගොස් සිටි බව පොලිසිය පවසයි. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19499", "Category": null, "Parent URL": null}