{"Source": "Adaderana", "Timestamp": "April 1, 2018 09:20 pm", "Headline": "සීමා පැන්න 19ක් 12 තෙක් රිමාන්ඩ් ", "News Content": "තලෙයිමන්නාරම මුහුදු තීරයේ අනවසරයෙන් මසුන් මරමින් සිටියදී නාවික හමුදාව විසින් අත්අඩංගුවට ගත් ඉන්දියාවේ රාමේශ්වරන් පළාතේ ධීවරයින් 19 දෙනෙකු ලබන අප්‍රේල් මස 12 වෙනිදා දක්වා රිමාන්ඩ් බාරයේ තබන මෙන් මන්නාරම දිසා විනිසුරු ඒ.ජේ.ඇලෙක්ස් රාජා මහතා නියෝග කොට තිබේ. එතෙක් එම ධීවරයින් පිරිස වවුනියාව බන්ධනාගාරයේ රදවා තබන ලෙසටද දිසා විනිසුරුවරයා නියෝග කොට ඇත. මේ ධීවරයින් පිරිස පැමිණි යාත්‍රා හතරක් දැනට මන්නාරම සහකාර ධීවර අධ්‍යක්ෂ කාර්යාලය බාරයට පත් කොට තිබේ. ඉන්දීය ධීවරයින් පිරිස 30 දා අළුයම අත්අඩංගුවට පත්වීමෙන් පසුව නාවික හමුදාව විසින් ඔවුන්ව තලෙයිමන්නාරම පොලීසියට බාර දී තිබේ. පොලීසිය හා ධීවර සහකාර අධ්‍යක්ෂ කාර්යාලයේ නිලධාරීන් විසින් මේ ධීවරයින් පිරිස මන්නාරම දිසා විනිසුරුවරයාගේ නිල නිවසේදී විනිසුරුවරයා හමුවට ඉදිරිපත් කිරීමන් පසුව දිසා විනිසුරු වරයා මෙම නියෝගය ලබා දී තිබේ.", "URL": "https://sinhala.adaderana.lk/news.php?nid=86724", "Category": null, "Parent URL": null}