{"Source": "Adaderana", "Timestamp": "April 2, 2017 10:52 am", "Headline": "අවුරුද්දට දේශීය සහල් දෙන්න නම් උපරිම සිල්ලර මිල ඉවත් කළ යුතුයි", "News Content": "සිංහල සහ හින්දු අලුත් අවුරුදු චාරිත්‍ර සඳහා දේශීය සහල් ලබාදීමට නම් සහල් සඳහා පනවා ඇති උපරිම සිල්ලර මිල ඉවත් කළ යුතු බව එක්සත් සහල් නිෂ්පාදකයින්ගේ සංගමය පවසයි.එහි සභාපති මුදිත් පෙරේරා මහතා ප්‍රකාශ කළේ මහ පරිමාණ මෝල් හිමියන් කෘතිමව ඇති කළ වී මිල හේතුවෙන් සුළු හා මධ්‍යම පරිමාණ සහල් නිෂ්පාදකයින් අර්බුදයකට ලක්ව ඇති බවය.මේ අතර සහල් ආනයනය සඳහා රජය ලබා දී තිබු බදු සහනය මැයි මස 31 වන දින දක්වා දීර්ඝ කිරීමට මුදල් අමාත්‍යාංශය තීරණය කර තිබේ.එම කාලය තුළ සහල් මෙට්‍රික් ටොන් 200ක් ආනයනයට අවස්ථාව ලබා දී ඇති බව මුදල් අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=71622", "Category": null, "Parent URL": null}