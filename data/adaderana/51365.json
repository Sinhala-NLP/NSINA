{"Source": "Adaderana", "Timestamp": "May 16, 2015 07:57 am", "Headline": "හුණුපිටියේ දුම්රිය අනතුරක් - ප්‍රධාන මාර්ගයේ දුම්රිය ප්‍රමාදයි", "News Content": "ප්‍රධාන දුම්රිය මාර්ගයේ හුණුපිටිය දුම්රිය හරස් මාර්ගය අසළදී දුම්රියක කන්ටේනරයක් ගැටී අනතුරුක් සිදුව තිබේ.දුම්රිය දෙපාර්තමේන්තුව සඳහන් කළේ කොළඹ සිට අනුරාධපුරය බලා ධාවනය වූ යාල්දේවී දුම්රියේ කන්ටේනරයක් ගැටී අද උදෑසන මෙම අනතුර සිදුව ඇති බවයි.දුම්රිය ගේට්ටුව වැසෙන අවස්ථාවේදීම කන්ටේනරය දුම්රිය හරස් මාර්ගය හරහා දමා ඇති අතර එහිදී මෙම අනතුර සිදුව ඇති බව සඳහන්ය.අනතුරින් දුම්රිය එන්ජිමට හානි සිදුවී ඇති බැවින් එම මාර්ගයේ දුම්රිය ධාවන කටයුතුවලට බාධා එල්ල වී ඇති බව දුම්රිය පාලක මැදිරිය වැඩිදුරටත් පැවසුවේය.", "URL": "https://sinhala.adaderana.lk/news.php?nid=51365", "Category": null, "Parent URL": null}