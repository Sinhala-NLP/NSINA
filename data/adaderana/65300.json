{"Source": "Adaderana", "Timestamp": "October 23, 2016 08:28 am", "Headline": " ජාත්‍යන්තර වෙසක් දින සැමරුමට සියල්ල සූදානම්!", "News Content": "ජාත්‍යන්තර වෙසක් දින සැමරුම් නිල උත්සවය ලබන වර්ෂයේ මැයි 13 වන දින මෙරට දී පැවැත්වීමට සියලු කටයුතු සූදානම් කර ඇති බව ජනාධිපති මෛත්‍රීපාල සිරිසේන මහතා පවසයි.ථේරවාදී බුදු දහම ලෝකයට ගෙන යාමේ මූලස්ථානයක් බවට ශ්‍රී ලංකාව පත් කිරීමේ කටයුතුද ජාත්‍යන්තර වෙසක් දින සැමරුම් උළෙලට සමගාමීව ක්‍රියාත්මක කරන බව ජනාධිපතිවරයා සඳහන් කළේය.ශ්‍රී ලංකා රාමඤ්ඤ මහ නිකායේ අභිනව අනුනායක ධුරයේ පිදුම්ලද අතිපූජ්‍ය බෝපිටියේ ඥානාවාස ස්වාමීන්ද්‍රයන් වහන්සේට ශ්‍රී සන්නස් පත්‍ර පිළිගැන්වීම වෙනුවෙන් මතුගම, බෝපිටිය, සිරි ඉන්ද්‍රසභා පිරිවෙන් විහාරස්ථානයේ පැවති උත්සවයකදී ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=65300", "Category": null, "Parent URL": null}