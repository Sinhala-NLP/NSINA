{"Source": "Adaderana", "Timestamp": "January 12, 2016 06:04 pm", "Headline": "තෛපොංගල්දා පොලිස්පති හමුවනු බෑ", "News Content": "ලබන 15 වැනිදා පොලිස්පති මහජන සහන දිනය නොපැවැත්වෙන බව පොලිස් මූලස්ථානය පවසයි. නිවේදනයක් නිකුත් කරමින් පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ එදිනට තෛපොංගල් උත්සවය යෙදී තිබීම ඊට හේතුව බවයි.පොලිස්පති මහජන සහන දිනය සෑම සිකුරාදා දිනකම පවත්වනු ලබයි. නියමිත පරිදි 15 වැනිදායින් පසු සෑම සිකුරාදාවකම පොලිස්පති මහජන සහන දිනය පැවැත්වෙන බව පොලිස් මාධ්‍ය ප්‍රකාශකවරයා සඳහන් කරයි.", "URL": "https://sinhala.adaderana.lk/news.php?nid=56317", "Category": null, "Parent URL": null}