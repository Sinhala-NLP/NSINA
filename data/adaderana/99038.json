{"Source": "Adaderana", "Timestamp": "November 11, 2018 09:03 am", "Headline": " අනතුරුදායක ලෙස යතුරුපැදි පැදවූ 32කට වැඩ වරදී", "News Content": "පිළියන්දල ප්‍රදේශයේ අනතුරුදායක ලෙස යතුරුපැදි පැදවූ පුද්ගලයින් 32 දෙදෙනෙකු අත්අඩංගුවට ගෙන තිබේ. පිළියන්දල විකල්ප මාර්ගයක් වන ජාලියගොඩ - කැස්බෑව මාර්ගයේ රාත්‍රී කාලයේ අනතුරුදායක ලෙස යතුරුපැදි ධාවනය කරන බවට පොලිසියට තොරතුරු ලැබී ඇත. ඒ අනුව ඊයේ (10) රාත්‍රී 11.00 සිට අද(11) අළුයම 03.00 දක්වා කාලය තුළ පිළියන්දල පොලිස් ස්ථානයේ නිළධාරින් පිරිසක් එම මාර්ගයේ සිදු කළ වැටලීමකදී එලෙස යතුරුපැදි ධාවන කළ පුද්ගලයින් 32 දෙදෙනෙකු අත්අඩංගුවට ගත් බව පොලිසිය පැවසුවේය. එහිදී ඔවුන් සතු යතුරුපැදි 14ක් ද පොලිසිය භාරයට ගෙන තිබේ. අත්අඩංගුවට ගත් සැකකරුවන් අද කැස්බෑව මහේස්ත්‍රාත් අධිකරණයවට ඉදිරිපත් කිරිමට නියමිත බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=99038", "Category": null, "Parent URL": null}