{"Source": "Adaderana", "Timestamp": "October 11, 2012 08:43 am", "Headline": "මෝටර් රථ අමතර කොටස් වෙළඳසැලක ගින්නක්", "News Content": "පොතුවිල් වටරවුම ආසන්නයේ පිහිටා තිබූ මෝටර් රථ අමතර කොටස් වෙළඳසැලක ගින්නක් හටගෙන තිබේ. ඊයේ (10) පස්වරුවේ හටගත් මෙම ගින්නෙන් එම වෙළඳසැල සම්පූර්ණයෙන්ම විනාශ වී ඇති බව පොතුවිල් පොලීසිය සඳහන් කළේය. පොලීසිය සහ ප්‍රදේශවාසීන් එක්ව ගින්න මැඩ පවත්වා ඇත. ගින්න ඇතිවීමට හේතු‍ව මෙතෙක් අනාවරණය වී නොමැති අතර පොතුවිල් පොලීසිය මේ සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=28189", "Category": null, "Parent URL": null}