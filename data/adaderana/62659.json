{"Source": "Adaderana", "Timestamp": "August 1, 2016 04:34 pm", "Headline": "  2017 රාජ්‍ය නාට්‍ය උළෙලට අයදුම්පත් කැඳවයි", "News Content": "සංස්කෘතික කටයුතු දෙපාර්තමේන්තුව මගින් සංවිධානය කරනු ලබන 2017 රාජ්‍ය නාට්‍ය උළෙල සඳහා දැන් අයදුම්පත් භාරගනු ලබයි.ප්‍රසිද්ධ රැගුම් පාලක මණ්ඩලයේ අනුමැතිය ලත් 2016 ජනවාරි 01 වනදා සිට දෙසැම්බර් 31 වන දින දක්වා ප්‍රදර්ශනය කළ හෝ කරනු ලබන සිංහල හා දෙමළ නාට්‍ය මේ සඳහා ඉදිරිපත් කිරීමට හැකියාව තිබේ.සම්පූර්ණ කරන ලද අයදුම්පත්‍රය , නාට්‍ය පිටපත හා සාරාංශ පිටපත 2016 සැප්තැම්බර් 30 වන දිනට පෙර පහත ලිපිනයට එවීමට හැකිය.රාජ්‍ය නාට්‍ය ප්‍රවර්ධන අංශය , සංස්කෘතික කටයුතු දෙපාර්තමේන්තුව , 8 වන මහල , සෙත්සිරිපාය , බත්තරමුල්ල .", "URL": "https://sinhala.adaderana.lk/news.php?nid=62659", "Category": null, "Parent URL": null}