{"Source": "Adaderana", "Timestamp": "March 16, 2016 08:57 am", "Headline": "බන්ධනාගාරය අසළ කතට වෙඩිතැබූවාට සැක පිට දැලේ", "News Content": "වැලිකඩ බන්ධනාගාරය අසළදී කාන්තාවකට වෙඩි තබා බරපතළ තුවාල සිදුකිරීමේ සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ.මාතර බන්ධනාගාරයට පිවිසෙන මාර්ගයේදී කොළඹ අපරාධ කොට්ඨාශයේ නිළධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය.අත්අඩංගුවට ගෙන ඇත්තේ මාතර, නාවිමන ප්‍රදේශයේ පදිංචි 42 හැවිරිදි පුද්ගලයෙකි.අත්අඩංගුවට ගන්නා අවස්ථාවේ සැකකරු සතුව තිබී මිලි මීටර් 09 වර්ගයේ උණ්ඩ 10ක් කොළඹ අපරාධ කොට්ඨාශයේ නිළධාරීන් විසින් සොයාගෙන තිබේ.", "URL": "https://sinhala.adaderana.lk/news.php?nid=58266", "Category": null, "Parent URL": null}