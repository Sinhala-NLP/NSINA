{"Source": "Adaderana", "Timestamp": "April 29, 2010 09:30 am", "Headline": "මාස 6 ක් තුළ යළි පදිංචි කිරීම් අවසන්", "News Content": "උතුරේ අවතැන්වූ කඳවුරුවල සිටින සියලුම පිරිස් මාස 6 ක් තුළ යළි පදිංචි කර අවසන් කරන බව නැවත පදිංචි කිරීමේ අමාත්‍ය මිල්රෝයි ප්‍රනාන්දු මහතා පවසයි. අමාත්‍යවරයා සිය ධුරයේ වැඩ භාරගැනීමෙන් අනතුරුව අවතැන් වූ කඳවුරුවල සිටින පිරිස් මුණගැසීම සඳහා වව්නියාවේ සංචාරයක නිරත වූ අවස්ථාවේ දී මේ අදහස් පළ කළේය. උතුරු නැගෙනහිර පළාතේ පුනරුත්ථාපන වන්දි මුදල් නොලැබුණු පිරිස්වලට ඒවා කඩිනමින් ලබාදීමට පියවර ගන්නා බව අමාත්‍යවරයා එහිදී සඳහන් ‍කළේය. යළි පදිංචි කෙරුණු වැසියන් සඳහා ස්ථිර නිවාස ලබාදෙන බව ද මිල්රෝයි ප්‍රනාන්දු අමාත්‍යවරයා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=8068", "Category": null, "Parent URL": null}