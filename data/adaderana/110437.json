{"Source": "Adaderana", "Timestamp": "May 22, 2019 12:46 pm", "Headline": "ජාතික ටෙනිස් ශූරතා තරගාවලියේ 18න් පහල ජය සවිනිට", "News Content": "ශ්‍රී ලංකා ටෙනිස් සංගමය සංවිධානය කරන ජාතික ටෙනිස් ශූරතා තරගාවලිය මේ දිනවල පැවැත්වෙයි. එම තරගාවලියේ බාලිකා අවසන් තරගය ඊයේ (21) කොළඹදී පැවැත් වුණි. ජාතික ටෙනිස් ශූරතා තරගාවලියේ වයස අවුරුදු 18න් පහළ බාලිකා අවසන් තරග ඊයේ ටෙනිස් සංගම් ක්‍රීඩා පිටියේදී පැවැත් වුණි. අවසන් තරගය පැවැත්වුණේ සවිනි ජයසූරිය සහ අලානා සෙනෙවිරත්න අතරයි. එහිදී සවිනි ජයසූරිය තරගය වට 6ට 4ක් ලෙස ජය ගැනීමට සමත් වුණි. ඒ අනුව වයස අවුරුදු 18න් පහල බාලිකා ශූරතාවය මෙවර දිනා ගැනීමට සවිනි ජයසූරිය සමත් වුණි. වයස අවුරුදු 18න් පහල බාලක අවසන් තරගය සහ විවෘත කාන්තා හා පිරිමි අවසන් තරගය එළඹෙන සිකුරාදා පැවැත්වීමට නියමිතය.", "URL": "https://sinhala.adaderana.lk/news.php?nid=110437", "Category": null, "Parent URL": null}