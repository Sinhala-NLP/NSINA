{"Source": "Adaderana", "Timestamp": "March 27, 2016 05:42 pm", "Headline": "විදුලිය බිඳවැටුම යථා තත්ත්වයට එයි", "News Content": "දිවයිනේ ප්‍රදේශ කිහිපයක සිදුවු විදුලිය බිඳවැටීම් යථා තත්ත්වයට පත් කළ බව ලංකා විදුලිබල මණ්ඩලය පවසයි.අද පස්වරුවේ සිදුවු විදුලිය බිඳවැටීම පිළිබඳ පැහැදිලි කරන විදුලිබල හා පුනර්ජනනීය බලශක්ති අමාත්‍යාංශයේ සංවර්ධන අධ්‍යක්ෂ සුලක්ෂණ ජයවර්ධන මහතා කියා සිටියේ ප.ව 3.07ට පමණ පද්ධතියේ කොටසක සිදුවූ කාර්මික දෝෂයක් නිසා ප්‍ර‍දේශ කිහිපයක විදුලිය බිඳවැටුම් සිදුවුණු බවයි .ඒ අනුව දකුණ, උතුරු මැද,නැගෙනහිර හා මධ්‍යම පළාතේ සහ ඌව යන පළාත්වල තැනින් තැන මෙලෙස විදුලිය බිඳවැටුම් සිදුවූ බව ඔහු කියා සිටියි.එසේ වුවද මේවන විට එකී දෝෂය හඳුනා විදුලිය සැපයුම යථා තත්ත්වයට පත්කර ඇති බවත්, ජනයාට සිදුවුණු අපහසුතාව පිළිබඳ කනගාටුව පළකරන බවත් සුලක්ෂණ ජයවර්ධන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58654", "Category": null, "Parent URL": null}