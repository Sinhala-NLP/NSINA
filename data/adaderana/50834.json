{"Source": "Adaderana", "Timestamp": "April 23, 2015 08:38 am", "Headline": "කැල්බිකෝ සක්‍රීයවෙයි", "News Content": "දකුණු චිලීහි පිහිටි කැල්බිකෝ ගිනි කන්ද සක්‍රීය වී තිබේ. විදෙස් මාධ්‍ය වාර්තා කරන්නේ ගිනි කන්ද පුපුරාගොස් දුම් හා අළු කිලෝ මීටර් ගණනාවක් දුරට විහිදී යමින් පවතින බවයි. කැල්බිකෝ ගිනි කන්ද දශක 4කට පසුව මෙලෙස සක්‍රිය වී ඇති බව සඳහන්ය.ගිනි කන්ද සක්‍රීය වීමත් සමඟ අදාළ ප්‍රදේශයේ සිටි පුද්ගලයින් 1500ක් පමණ ආරක්ෂිත ස්ථාන කරා යොමු කර ඇති බව වාර්තා වේ.ගිනි කන්ද ආශ්‍රීත කිලෝ මීටර් 20ක ප්‍රදේශයක් තුළ ගුවන් ගමන්ද නතර කිරීමට පියවර ගෙන ඇත.", "URL": "https://sinhala.adaderana.lk/news.php?nid=50834", "Category": null, "Parent URL": null}