{"Source": "Adaderana", "Timestamp": "September 28, 2016 11:20 am", "Headline": "මහින්දගේ ප්‍රධාන ආරක්ෂකයාට ඇප දෙයි", "News Content": "අල්ලස් කොමිසම විසින් පැවරූ නඩු 5කට අදාළව හිටපු ජනාධිපති මහින්ද රාජපක්ෂ මහතාගේ ආරක්ෂක ප්‍රධානීයා ලෙස කටයුතු කළ මේජර් නෙවිල් වන්නිආරච්චි මහතා ඇප මත මුදාහැරීමට කොළඹ මහේස්ත්‍රාත් අධිකරණය නියෝග කර තිබේ.වත්කම් හා බැරකම් ප්‍රකාශ නිසිලෙස ඉදිරිපත් නොකළ බවට චෝදනා කරමින් අල්ලස් කොමිසම මෙම නඩු පවරා තිබූ බව අද දෙරණ අධිකරණ වාර්තාකරු සඳහන් කළේය.එම නඩුවලට අදාළව නිකුත් කර තිබූ නොතීසියකට අනුව නෙවිල් වන්නිආරච්චි මහතා අද කොළඹ මහේස්ත්‍රාත් අධිකරණය හමුවේ පෙනී සිට තිබේ.ඒ අනුව ඔහු රුපියල් දස දහසක මුදල් ඇපයක් සහ රුපියල් ලක්ෂ 10 බැගින් වු ශරීර ඇප දෙකක් මත මුදාහැරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත.අදාළ නඩු යළි ලබන වසරේ ජනවාරි මස 13 වැනිදා විභාගයට ගැනීමට නියමිතය.", "URL": "https://sinhala.adaderana.lk/news.php?nid=64496", "Category": null, "Parent URL": null}