{"Source": "Adaderana", "Timestamp": "December 24, 2010 12:06 pm", "Headline": "ඉන්දියාව මෙරට සමග ආරක්ෂක සබඳතා අලුත් කිරීමට සැරසෙයි", "News Content": "ශ්‍රී ලංකාව සමග ආරක්ෂක සබඳතා පුළුල් කරගැනීමේ අරමුණින් ඉන්දීය ආරක්ෂක ලේකම් ප්‍රදීප් කුමාර් මහතා ශ්‍රී ලංකාවේ සංචාරයක නිරතවීමට නියමිත බව වාර්තා වේ. ඒ අනුව කුමාර් මහතා අද(24) දින මෙරටට ළඟාවීමට නියමිත අතර දෙසැම්බර් 27 වන දින දක්වා ශ්‍රී ලංකාවේ රැඳීසිටීමට නියමිත බව සඳහන්ය. වසර 30 ට ආසන්න කාලයක් පුරා පැවති සිවිල් යුද ගැටුම් අවසන් වීමෙන් පසු ශ්‍රී ලංකාවට සාමය උදාවී ඇති කාලය තුළ දෙරට අතර ආරක්ෂක කටයුතු සහයෝගීතාවය පිළිබඳව ඉන්දීය ආරක්ෂක ලේකම්වරයාගේ අවධානය යොමුවනු ඇති බව ආරංචි මාර්ග සඳහන් කරයි. එමෙන්ම ශ්‍රී ලංකාව හා ඉන්දියාව අතර පළමුවන වාර්ෂික ආරක්ෂක සංවාදයේ ආරම්භය ඉන්දීය ආරක්ෂක ලේකම්වරයා විසින් සනිටුහන් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=13062", "Category": null, "Parent URL": null}