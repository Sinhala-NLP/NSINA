{"Source": "Adaderana", "Timestamp": "June 11, 2018 12:54 pm", "Headline": "සෝමවීර සේනානායක මහතාගේ අවසන් කටයුතු අද", "News Content": "‍අභාවප්‍රාප්ත ප්‍රවීණ තිර රචකයෙකු, නවකතාකරුවෙකු හා මාධ්‍යවේදියෙකු වූ සෝමවීර සේනානායක මහතාගේ අවසන් කටයුතු අද (11) පස්වරුවේ සිදු කෙරෙයි. ඒ මහතාගේ දේහය මේ වන විට මහරගම, ඇඹිල්ලවත්ත ප්‍රදේශයේ පිහිටි නිවසේ තැන්පත් කර තිබේ. සෝමවීර සේනානායක මහතාගේ දේහය පිළිබඳ අවසන් කටයුතු අද සවස 06.00 ට මහරගම, ගොඩිගමුව පොදු සුසාන භූමියේදී සිදු කිරීමට නියමිතය. කොළඹ පෞද්ගලික රෝහලක ප්‍රතිකාර ලබමින් සිටියදී සෝමවීර සේනානායක මහතා පසුගිය සෙනසුරාදා අභාවප්‍රාප්ත වූ අතර මිය යන විට ඔහු 74 වන වියේ පසු විය.", "URL": "https://sinhala.adaderana.lk/news.php?nid=90715", "Category": null, "Parent URL": null}