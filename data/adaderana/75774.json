{"Source": "Adaderana", "Timestamp": "July 30, 2017 03:15 pm", "Headline": " වියළි කාලගුණයෙන් පීඩාවට පත් ජනතාවට වියළි ආහාර සලාකයක් ", "News Content": "වියළි කාලගුණයෙන් පීඩාවට පත් ජනතාව සඳහා වියළි ආහාර සලාකයක් ලබාදීමට ජනාධිපති මෛත්‍රීපාල සිරිසේන මහතා තීරණය කර තිබේ. එම වියළි ආහාර සලාකය කඩිනමින් ජනතාවට ලබාදෙන ලෙස ජනාධිපතිවරයා විසින් උපදෙස් ලබා දී ඇති බව ජනාධිපති මාධ්‍ය අංශය සඳහන් කළේය. මේ වන විට දිවයිනේ දිස්ත්‍රික්ත කිහිපයකට බලපා ඇති වියළි කාලගුණය හේතුවෙන් ජනතාව පත්ව ඇති පීඩාව සැලකිල්ලට ගනිමින් ජනාධිපති මෛත්‍රීපාල සිරිසේන මහතා මෙම පියවර ගෙන තිබේ. වියළි කාලගුණය පවතින ප්‍රදේශවල ජනතාවගේ පානීය ජල අවශ්‍යතා ඇතුළු අනෙකුත් ජල අවශ්‍යතා සපුරාලීමටත් පියවර ගන්නා ලෙස ජනාධිපතිවරයා උපදෙස් ලබාදී ඇති බව ජනාධිපති මාධ්‍ය අංශය සඳහන් කළේය. ඒ සඳහා අවශ්‍ය ප්‍රතිපාදන කඩිනමින් ලබාදෙන ලෙස ද ජනාධිපති මෛත්‍රීපාල සිරිසේන මහතා විසින් අදාළ බලධාරීන් වෙත උපදෙස් ලබා දී තිබේ.", "URL": "https://sinhala.adaderana.lk/news.php?nid=75774", "Category": null, "Parent URL": null}