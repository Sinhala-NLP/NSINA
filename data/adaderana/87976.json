{"Source": "Adaderana", "Timestamp": "April 25, 2018 06:49 am", "Headline": "දුම්රිය ගාස්තු ඉහළ දැමීමට අදාළ කමිටු වාර්තාව ප්‍රවාහන අමාත්‍යංශයට", "News Content": "දුම්රිය ගාස්තු ඉහළ දමීමට අදාළ, කමිටු වාර්තාව ප්‍රවාහන අමාත්‍යංශය වෙත භාරදී ඇති බව වාර්තා වෙයි. මගී ගාස්තු සියයට 15කින් ඉහළ දැමීම සම්බන්ධයෙන් වූ යෝජනාව එම වාර්තාවේ ඇතුළත් බව දුම්රිය දෙපාර්තමේන්තු ආරංචි මාර්ග සඳහන් කළේය. මගී ගාස්තු පමණක් ඉහළ දැමීමට අදාළ යෝජනා පමණක් කමිටු වාර්තාවේ ඇතුළත් කර ඇති අතර පර්සල් ප්‍රවාහන ගාස්තු වැඩි කිරීම එහිදී සිදු නොකරන බව සඳහන්ය. ප්‍රවාහන අමාත්‍යංශය වෙත භාරදුන් එම කමිටු වාර්තාව අමාත්‍යමණ්ඩල අනුමැතිය ලබාගැනීම සඳහා ඉදිරිපත් කිරීමට නියමිතයි. අමාත්‍ය මණ්ඩල අනුමැතිය ලැබීමෙන් පසු දුම්රිය ගාස්තු ඉහළ දැමීම සම්බන්ධයෙන් වූ ගැසට් නිවේදනය ප්‍රකාශයට පත් කෙරෙණු ඇත.", "URL": "https://sinhala.adaderana.lk/news.php?nid=87976", "Category": null, "Parent URL": null}