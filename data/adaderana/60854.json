{"Source": "Adaderana", "Timestamp": "June 7, 2016 09:48 am", "Headline": " විශ්වාසභංගය පරාජය කරන්න සහයෝගය ලැබෙයි?", "News Content": "මුදල් අමාත්‍ය රවී කරුණානායක මහතාට එරෙහිව ඉදිරිපත් වී ඇති විශ්වාසභංග යෝජනාව පරාජය කිරීම සඳහා සහයෝගය ලබාදීමට ආණ්ඩු පක්ෂයේ සියලු මන්ත්‍රීවරුන් එකඟතාව පළ කර සිටියි.ආණ්ඩු පක්ෂයේ මන්ත්‍රීවරුන්ගේ විශේෂ රැස්වීමක් ඊයේ(06) රාත්‍රී ජනාධිපති මෛත්‍රීපාල සිරිසේන මහතාගේ සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ජනාධිපති ලේකම් කාර්යාලයේ දී පැවැත්වුණි.එහිදී වත්මන් ආණ්ඩුව නියෝජනය කරන එක්සත් ජාතික පක්ෂ සහ ශ්‍රී ලංකා නිදහස් පක්ෂ මන්ත්‍රීවරුන් විශාල පිරිසක් සහභාගී වී සිටි බව ජනමාධ්‍ය අමාත්‍ය ගයන්ත කරුණාතිලක මහතා සඳහන් කළේය.", "URL": "https://sinhala.adaderana.lk/news.php?nid=60854", "Category": null, "Parent URL": null}