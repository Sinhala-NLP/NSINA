{"Source": "Adaderana", "Timestamp": "June 16, 2013 09:52 am", "Headline": "සෙලින්කෝ ලයිෆ් මඩකළපුවට", "News Content": "ඡායා රූ - සෙලින්කෝ ලයිෆ් හි කළමනාකාර අධ්‍යක්‍ෂ ආර්. රෙන්ගනාදන් මහතා මඩකළපුව නගරයේ සමාගමේ නව ගොඩනැගිල්ලට මුල්ගල තබමින්. මෙරට ජීවිත රක්ෂණයේ ප‍්‍රමුඛයා වන සෙලින්කෝ ලයිෆ් රක්ෂණ සමාගම මඩකළපුව ප‍්‍රදේශයේ සිය ව්‍යාපාරික කටයුතු තවත් සවිබල ගන්වමින් මඩකළපුව නගරයේ ආකර්ෂණීය කාර්යාල ගොඩනැගිල්ලක් ඉදිකිරීමට පියවර ගෙන ඇත. තට්ටු තුනකින් සමන්විත මෙම ගොඩනැගිල්ල මඩකලපුව නගරයේ ලොයිඞ්ස් ඇවනියුහි, අංක 32 දරණ ස්ථානයේ ඉදිවන අතර එහි වර්ග අඩි ප‍්‍රමාණය 11,136 කි. මෙම කාර්යාල ගොඩනැගිල්ලේ බිම් මහල සම්පූර්ණයෙන්ම වෙන් වන්නේ පාරිභෝගික සේවා සඳහාය. ගොඩනැගිල්ලේ පළමු මහල කාර්යාලය සඳහා භාවිතා කෙරෙන අතර දෙවන මහලේ මඩකළපුව සෙලින්කෝ ලයිෆ් ශාඛාවේ කාර්ය මණ්ඩලය මෙන්ම ආසන්නයේ පිහිටි ශාඛාවල කාර්ය මණ්ඩලය පුහුණු කිරීම සඳහා විශාල පුහුණු මධ්‍යස්ථානයක් ස්ථාපිත කරන බව සමාගම කියයි. මෙම ගොඩනැගිල්ල හා එය ඉදිවන පර්චස් 24 ක ඉඩම අයත් වන්නේ සෙලින්කෝ ලයිෆ් සමාගමටයි. ගොඩනැගිල්ල සැලසුම් කර තිබෙන්නේ වර්ෂා ජලය එක් රැුස්කිරීමේ පහසුකමක්ද සහතිව වන අතර එහි විශේෂිත වායු සමීකරණ යන්ත‍්‍ර සවි කිරීමට නියමිතය. මීට අමතරව, අවශ්‍ය අවස්ථාවලදී භාවිතා කිරීමට විදුලි ජනක යන්ත‍්‍රයක්, ගිනි නිවීමේ පද්ධතියක් සමග බලශක්තිය පිරිමසන LED හා T5 ලාම්පු මෙම ගොඩනැගිල්ල සඳහා භාවිතා කරන බව සමාගම සඳහන් කරයි. මෙහි ඉදිකිරිම මාස 14 කින් අවසන් කිරීමට සමාගම සැලසුම් කර තිබේ. “මඩකළපුව අපගේ ව්‍යාපාරික කටයුතු ඉතාමත් හොඳින් සිදුවන ප‍්‍රදේශවලින් එකක්. අපගේ අවශ්‍යතාවයට අනුව සැලසුම් කළ මෙම ගොඩනැගිල්ල සඳහා කළ ආයෝජනය මගින් අපගේ නායකත්වය තවදුරටත් ශක්තිමත් වෙනවා. ඒ වගේම ගනුදෙනුකරුවන්ට අපගේ කාර්ය මණ්ඩලය සමග වඩාත් ඉඩ කඩක් ඇති හා සුවදායක ස්ථානයක සිට කටයුතු කිරීමේ අවස්ථාවත් මින් ලැබෙනවා.” යනුවෙන් මෙම ගොඩනැගිල්ලට මුල්ගල තැබූ සෙලින්කෝ ලයිෆ් රක්ෂණ සමාගමේ කළමනාකාර අධ්‍යක්ෂ සහ ප‍්‍රධාන විධායක නිළධාරී, ආර්. රෙන්ගනාදන් මහතා පැවසීය. සෙලින්කෝ ලයිෆ් 2002 වසරේ සිට මඩකලපුවේ ව්‍යාපාරික කටයුතු කරන අතර මඩකලපුව නගරයේ හා ඒ අවට තිබෙන සමාගමේ ශාඛා කාර්යාල සංඛ්‍යාව 5 කි. දේශීය රක්ෂණ ක්‍ෂේත‍්‍රයේ වැඩිම ශාඛා සංඛ්‍යාව සෙලින්කෝ ලයිෆ් සතු වන අතර දිස්ත‍්‍රික්ක 25 ආවරණය කරන එම ශාඛා සංඛ්‍යාව 200 කට අධිකය.", "URL": "https://sinhala.adaderana.lk/news.php?nid=34963", "Category": null, "Parent URL": null}