{"Source": "Adaderana", "Timestamp": "January 27, 2017 02:37 pm", "Headline": "සැබෑ ඇරඹුම අද නෙමෙයි", "News Content": "සැබෑ පෙරළියක ඇරඹුම ඒකාබද්ධ විපක්‍ෂයේ අද පවතින රැළිය නොව පසුගිය ජනාධිපතිවරණයෙන් ජනවාරි 8 මෙරට ජනතාව ලබා ගත් ඇරඹුම බව පළාත් පාලන නියෝජිතයින් ප‍්‍රකාශ කරයි. ඒකාබද්ධ විපක්‍ෂය විසින් අද(27) සවස නුගේගොඩ පැවැත්වීමට නියමිත රැළියට පිළිතුරු දීමේ අරමුණින් මාධ්‍ය සාකච්ඡාවක් පවත්වමින් ඔවුන් මේ බව කියා සිටියේ ය. ශ‍්‍රී ලංකා නිදහස් පක්‍ෂයේ පෙරළියක ඇරඹුම ආරම්භ වුයේ ඒකාධිපති පාලනය බිඳ වැටී ප‍්‍රජාතන්ත‍්‍රවාදී පාලනයකට පක්‍ෂයේ නායකත්වය හුවමාරු වීමෙන් බව ද මොවුන් පවසා සිටියේ ය. එ් හේතුවෙන් මෙය පෙරළි කරන කාලයක් නොව පැමිණෙන පාර්ලිමේන්තු මැතිවරණයේ බලය කෙසේ හිමි කර ගත යුතු ද යන්න පිළිබඳ විමසිය යුතු කාලයක් බව ද ඔවුන් කියා සිටියේ ය.", "URL": "https://sinhala.adaderana.lk/news.php?nid=68683", "Category": null, "Parent URL": null}