{"Source": "Adaderana", "Timestamp": "December 15, 2014 06:35 am", "Headline": "අපේ ස්ථාවරය කඩිනමින් කියන්නම්", "News Content": "ජනාධිපතිවරණය සම්බන්ධයෙන් තම පක්ෂයේ ස්ථාවරය හා දෙමළ ජාතික සන්ධානයේ ස්ථාවරය කඩිනමින් ප්‍රකාශයට පත් කිරීමට කටයුතු කරන බව ඉලංගෙයි තමිල් අරසු කච්චි පක්ෂය පවසයි. එහි නායක මාවෙයි සේනාධිරාජා මහතා වව්නියාවේ පැවති සාකච්ඡාවකදී මේ බව ප්‍රකාශ කර තිබේ. ජනාධිපතිවරණය සම්බන්ධයෙන් සාකච්ඡා කිරිම සඳහා මෙම සාකච්ඡාව කැඳවා තිබු අතර එයට ඉලංගෙයි තමිල් අරසු කච්චි පක්ෂයේ මන්ත්‍රීවරුන් ඇතුළු එම පක්ෂයේ නියෝජිත පිරිසක් එක්ව සිටියහ. කෙසේ වෙතත් ජනාධිපතිවරණයේ දි සහය පල කරන අපේක්ෂකයා පිළිබඳව පක්ෂයේ දේශපාලන මණ්ඩලය සමග සාකච්ඡා කොට තීරණයක් ගැනිමට නියමිත බව මාවෙයි සේනාධිරාජා මහතා එහිදී සඳහන් කළේය.", "URL": "https://sinhala.adaderana.lk/news.php?nid=48008", "Category": null, "Parent URL": null}