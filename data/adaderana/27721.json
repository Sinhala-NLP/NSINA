{"Source": "Adaderana", "Timestamp": "September 25, 2012 08:27 am", "Headline": " පිරිසක් වැඩ වරද්දී පිරිසක් අසාධාරණයි කියති", "News Content": "සෞඛ්‍ය අමාත්‍යාංශය යටතේ සේවය කරන සියලුම ලියාපදිංචි සහ සහකාර වෛද්‍ය නිලධාරීන් අද (25) දිනයේ සිට අඛණ්ඩ වැඩ වර්ජනයක් ආරම්භ කිරීමට තීරණය කර තිබේ. සන්නිවේදන දීමනාව ලබාගැනීම ඇතුලු ඉල්ලීම් කිහිපයක් මුල් කරගනිමින් මෙම වැඩ වර්ජනය ක්‍රියාත්මක කරන බව රජයේ ලියාපදිංචි සහ සහකාර වෛද්‍ය නිලධාරීන්ගේ සංගමයේ ලේකම් වෛද්‍ය මහින්ද ලියනගේ මහතා සඳහන් කළේය. කෙසේ වෙතත් අදාළ ඉල්ලීම් සාධාරණ නොවන බව රජයේ වෛද්‍ය නිලධාරීන්ගේ සංගමය පවසයි. මෙම වැඩ වර්ජනය හේතුවෙන් රෝහල්වල දෛනික කටයුතුවලට බාධාවක් සිදුනොවන බව එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සදහන් කළේය.", "URL": "https://sinhala.adaderana.lk/news.php?nid=27721", "Category": null, "Parent URL": null}