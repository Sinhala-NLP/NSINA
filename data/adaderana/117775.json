{"Source": "Adaderana", "Timestamp": "August 29, 2019 01:58 pm", "Headline": "වේගය තවත් තරුණ ජීවිතයක් උදුරා ගනියි", "News Content": "මාරවිල ප්‍රදේශයේදී යතුරු පැදියක් මාර්ගයෙන් ඉවතට පැන ගේට්ටු කණුවක ගැටීමෙන් සිදුවු අනතුරකින් තරුණයෙකු මිය ගොස් ඇත. ඊයේ (28) සවස මෙම අනතුර සිදුවී ඇත. අනතුරින් මිය ගොස් ඇත්තේ නාත්තන්ඩිය - දුන්කන්නාව ප්‍රදේශයේ පදිංචිව සිටි හෙට්ටිආරච්චිලාගේ දොන් පැතුම් මධුසංඛ (අවු:18) නම් වූ තරුණයෙකි. අනතුරින් තුවාල ලබා සිටි තරුණයාව එම අවස්ථාවේදීම මාරවිල මූලික රෝහලට ඇතුළත් කර ඇති නමුත් ඒ වන විටත් ඔහු මිය ගොස් ඇත. අධික වේගය සහ යතුරු පැදිය පැදිකරුට පාලනය කර ගැනීමට නොහැකි වීම අනතුරට හේතුව බව පොලීසිය කියයි. මාරවිල පොලීසියේ රථ වාහන අංශය වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=117775", "Category": null, "Parent URL": null}