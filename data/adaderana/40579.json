{"Source": "Adaderana", "Timestamp": "January 23, 2014 10:08 am", "Headline": "මද්දකට හසුවී දිවියෙක් මියයයි", "News Content": "වැල්ලවාය ,දෙමලිය, වන්දම ප්‍රදේශයේ කැලෑවක අටවා තිබු මද්දකට හසුවී දුර්ලබ වර්ගයේ දිවියෙක් මියගොස් තිබේ. සිද්ධිය පිළිබඳ ප්‍රදේශවාසින් විසින් වැල්ලවාය වනජීවි කාර්යාලයට දැනුම් දීමෙන් අනතුරුව පශු වෛද්‍ය කණ්ඩායමක් පැමිණ දිවියා මද්දෙන් ගලවා ප්‍රතිකාර සිදුකරන අවස්ථාවේ දි මියගොස් ඇති බව වාර්තා වෙයි. මියගිය දිවියා වයස අවුරුද්දක් පමණ වන දිවියෙකි. සිද්ධිය සම්බන්ධයෙන් වැල්ලවාය පොලිසිය සහ වනජිවී කාර්යාලය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40579", "Category": null, "Parent URL": null}