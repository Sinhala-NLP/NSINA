{"Source": "Adaderana", "Timestamp": "September 17, 2017 02:25 pm", "Headline": " නීති විරෝධී මත්ද්‍රව්‍ය  ජාවාරමක් වටලයි", "News Content": "කිලිනොච්චිය,කට්ටකාඩු,කුංචුකුලම ප‍්‍රදේශයේ පවත්වාගෙන ගිය මහා පරිමාන නීති විරෝධී මත්ද්‍රව්‍ය ජාවාරමක් වටලා සැකකරුවෙකු සමඟ නීති විරෝධී මත්ද්‍රව්‍ය තොගයක් ඊයේ(16) අත්අඩංගුවට ගත් බව කිලිනොච්චිය පොලීසිය පවසයි.කිලිනොච්චිය නියෝජ්‍ය පොලිස්පති මහේෂ් වැලිකන්න මහතාගේ මෙහෙයවීම යටතේ වන විශේෂ පොලිස් කණ්ඩායමක් වෙත ලද තොරතුරක් මත නීති විරෝධී මත්ද්‍රව්‍ය පෙරීමට යොදාගත් බැරල් 15ක් ඇතුළු උපකරණ තොගයක් සොයාගත් බවද පොලීසිය පැවසීය.පොලීසිය පැවසුවේ එහිදී ගෝඩා මිලිලීටර අට ලක්ෂ 16,000 ක්, නීති විරෝධී මත්ද්‍රව්‍ය මිලි ලීටර 42,000 ක් හා නීති විරෝධී මත්ද්‍රව්‍ය ප‍්‍රවාහනය සඳහා යොදාගත් යතුරුපැදියක්ද පොලීසිය අත්අඩංගුවට ගත් බවයි.අත්අඩංගුවට ගත් සැකකරු දීර්ඝ කාලයක සිට නීති විරෝධී මත්ද්‍රව්‍ය පෙරා මුලතිව් හා කිලිනොච්චිය ප‍්‍රදේශයන් වෙත බෙදා හැරීම සිදුකොට ඇති බවද පොලීසිය තොරතුරු අනාවරණය කොටගෙන ඇත.අත්අඩංගුවට ගත් සැකකරු කිලිනොච්චිය මහේස්ත‍්‍රාත් අධිකරණය වෙත ඉදිරිපත් කිරීමට නියමිත බවද පොලිසිය පැවසීය.සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=77657", "Category": null, "Parent URL": null}