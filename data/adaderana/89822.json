{"Source": "Adaderana", "Timestamp": "May 25, 2018 07:11 pm", "Headline": "ආපදා පෙරහුරුවක් නිසා තෙවරප්පෙරුම කෝප වුණ හැටි", "News Content": "ගලේවෙල අද පැවති , අනතුරු සිදු වන අවස්ථාවක ක්‍රියාකළ යුතු ආකාරය ගැන දැනුවත් කෙරෙන පෙරහුරුවක් අතරතුර උණුසුම් තත්වයක් හට ගෙන තිබේ. ඒ හදිසියේම පාලිත තෙවරප්පෙරුම නියෝජ්‍ය අමාත්‍යවරයා එම ස්ථානයට පැමිණිමත් සමඟයි. වනජීවී නියෝජ්‍ය අමාත්‍ය පාලිත තෙවරප්පෙරුම මහතා අද උදෑසන අනුරාධපුරය බලා ගමන් කරන අතරතුර ගලේවෙල ප්‍රදේශයේදී මිනිසුන් කලබලකාරී ලෙස හැසිරෙන අයුරු දැක අතරමග නැවතී තිබුණි. එහිදී නියෝජ්‍ය අමාත්‍යවරයාට දැනගැනීමට හැකි වී ඇත්තේ අනතුරු අවස්ථාවක ක්‍රියාකරන ආකාරය පිළිබඳව පෙරහුරුවක් ගලේවෙල ප්‍රාදේශීය රෝහල් බලධාරීන්ගේද සහභාගීත්වයෙන් සිදුකෙරෙන බවයි. රටේ ආපදා තත්වයක් පවතිද්දී රෝහල් බලධාරීන් මෙලෙස පෙරහුරු සිදුකිරීම පිළිබඳව නියෝජ්‍ය අමාත්‍යවරයාගේ විරෝධය පළ විය. අනතුරුව පිටතට පැමිණි නියෝජ්‍ය අමාත්‍යවරයා කිසිවෙකුට දුරකතනයෙන් අමතා මෙම සිද්ධිය පැහැදිලි කළේය. ඉන්පසුව පාලිත තෙවරප්පෙරුම නියෝජ්‍ය අමාත්‍යවරයා එම ස්ථානයෙන් ඉවත්ව ගියේය.", "URL": "https://sinhala.adaderana.lk/news.php?nid=89822", "Category": null, "Parent URL": null}