{"Source": "Adaderana", "Timestamp": "April 21, 2014 09:12 am", "Headline": "රිවෝල්වරයක් සමඟ අයෙක් කොටු ", "News Content": "විදේශීය රටක නිෂ්පාදිත රිවෝල්වරයක් ළඟ තබාගෙන සිටි පුද්ගලයෙකු වැලිගම, පොල්අතුමෝදර ප්‍රදේශයේ දි අත්අඩංගුවට ගෙන තිබේ. මාතර කොට්ඨාස අපරාධ විමර්ශන අංශයට ලැබුණු තොරතුරකට අනුව සිදුකළ මෙහෙයුමකදී මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු සතුව තිබි රිවෝල්වරයක්, මෙරට නිෂ්පාදිත ටි-56 ජීව උණ්ඩ 08ක්,මිලිමීටර නවයේ උණ්ඩ 09ක්, ජීව පතුරමක් සහ හිස් පතුරම් 09ක් සොයාගත් බව පොලිසිය පවසයි. සැකකරු 33 හැවිරිදි කඹුරුගමුව ප්‍රදේශයේ පදිංචි පුද්ගලයෙක් වන අතර ඔහු අද(21) මාතර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42686", "Category": null, "Parent URL": null}