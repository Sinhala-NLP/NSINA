{"Source": "Adaderana", "Timestamp": "October 16, 2010 08:28 am", "Headline": "මෙරට ගැන ජපානය පැනවූ අවදානම ඉවත් කෙරෙයි", "News Content": "ශ්‍රි ලංකාවේ උතු‍රු නැගෙනහිර ප්‍රදේශවල සංචාරය කිරීම අනතුරුදායක බවට ජපාන රජය විසින් නිකුත් කර තිබූ අවදානම ඉවත් කර තිබේ. ඒ අනුව ශ්‍රී ලංකාවේ උතුරු නැගෙනහිර ප්‍රදේශවල සංචාරය කිරීම අනතුරුදායක නොවන බව ජපාන රජය නිවේදනයක් නිකුත් කරමින් ජපාන වැසියන්ට දන්වා ඇත. ලංකාවේ වත්මන් ආරක්ෂක තත්ත්වය සැලකිල්ලට ගනිමින් මෙම අවදානම ඉවත් කර තිබේ. කෙසේවෙතත් මන්නාරම, කිලිනොච්චි, යාපනය වැනි ඇතැම් ස්ථාන වෙත සංචාරය කිරීමේ දී සැලකිලිමත් වන ලෙස ජපාන රජය එරට වැසියන්ගෙන් ඉල්ලා සිටියි. ඇතැම් ප්‍රදේශවල තවදුරටත් බිම් බෝම්බ ඉවත් කිරීමේ කටයුතු සිදුකිරීම ඊට හේතුව බව ජපාන රජය සිය නිවේදනයෙන් පෙන්වාදෙයි.", "URL": "https://sinhala.adaderana.lk/news.php?nid=11523", "Category": null, "Parent URL": null}