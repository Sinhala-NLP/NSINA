{"Source": "Adaderana", "Timestamp": "June 8, 2017 08:44 pm", "Headline": "වකුගඩු රෝගීන්ගේ මාසික දීමනාව ඉහළට", "News Content": "වකුගඩු රෝගීන් සඳහා රජයෙන් ලබාදෙන මාසික දීමනාව ඉහළ නැංවීමට ජනාධිපති මෛතී‍්‍රපාල සිරිසේන මැතිතුමාගේ උපදෙස් පරිදි කටයුතු කර තිබේ. ඒ අනුව රුපියල් 3,000 ක් වූ මාසික දීමනාව ඉදිරියේදී රුපියල් 5,000 ක් ලෙස ඉහළ නැංවීමට නියමිතය. වකුගඩු රෝගයෙන් පෙළෙන අඩු ආදායම්ලාභි පවුල්වල පුද්ගලයින් 20,000 කට පමණ මේ වන විට රජය මගින් මෙම දීමනාව ලබා දෙනු ලැබේ.", "URL": "https://sinhala.adaderana.lk/news.php?nid=74045", "Category": null, "Parent URL": null}