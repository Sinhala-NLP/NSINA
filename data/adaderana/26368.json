{"Source": "Adaderana", "Timestamp": "August 6, 2012 04:20 pm", "Headline": "ආසියා ශාන්තිකරයේ හෙද හුවමාරු සමුළුව අද", "News Content": "ආසාදන පාලනය හා හදිසි අනතුරුවලින් සිදුවන තුවාල කළමනාකරණය පිළිබඳ ආසියා ශාන්තිකර රටවල හමුදා හෙද හුවමාරු සමුළුව අද (06) කොළඹ දී පැවැත්වෙයි. අද පෙරවරුවේ ආරම්භ වූ මෙම සමුළුව සඳහා රටවල් 22 ක හමුදා අංශවල සේවය කරන වෛද්‍ය සහ හෙද නිලධාරීන් 800 දෙනෙකු පමණ සහභාගී වී සිටින බව සෞඛ්‍ය අමාත්‍යාංශය පවසයි. ශ්‍රී ලංකා ගුවන් හමුදාව විසින් සංවිධානය කරන මෙම සමුළුව ලබන 10 වැනි දින දක්වා පැවැත්වෙනු ඇත. මෙම සමුළුව මීට පෙර අවස්ථා 5 කදී පවත්වා ඇති අතර ආසාදන පාලනයේ දී සහ හදිසි අනතුරු හේතුවෙන් සිදු වන තුවාල කළමනාකරණයේ දී ඒ ඒ රටවල අත්දැකීම් හුමවාරු කර ගැනීම මෙහිදී සිදුවෙයි.", "URL": "https://sinhala.adaderana.lk/news.php?nid=26368", "Category": null, "Parent URL": null}