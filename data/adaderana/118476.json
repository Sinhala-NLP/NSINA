{"Source": "Adaderana", "Timestamp": "September 6, 2019 10:10 pm", "Headline": "කාදිනල් හිමි කළ ඉල්ලීම සමඟ එකඟයි-අගමැති", "News Content": "පාස්කු ඉරිදා එල්ල වූ බෝම්බ ප්‍රහාරය සම්බන්ධයෙන් සත්‍ය සෙවීම සඳහා ස්වාධීන ජනාධිපති කොමිසමක් පත් කරන්නැයි අතිඋතුම් මැල්කම් කාදිනල් රංජිත් හිමිපාණන් කළ ඉල්ලීම සමඟ තමා එකඟ වන අග්‍රාමාත්‍ය රනිල් වික්‍රමසිංහ මහතා අද (06) ගාල්ලේ දී පැවසීය. එම බෝම්බ ප්‍රහාරය සම්බන්ධයෙන් සොයා බැලීම සඳහා දැනට ජනාධිපතිවරයා විසින් පත් කර ඇති කමිටුව සහ පාර්ලිමේන්තු තේරීම් කාරක සභාව විසින් ඉදිරිපත් කරන වාර්තාවල ඇතුළත් තොරතුරු මෙන්ම,අනෙකුත් සියලූ තොරතුරුඅනාවරණය කරගනිමින් සත්‍යය සොයා ගැනීමට එවැනි ස්වාධීන ජනාධිපති කොමිසමක් මඟින් හැකිවන බව ද අග්‍රාමාත්‍ය රනිල් වික්‍රමසිංහ මහතා එහිදී පෙන්වා දුන්නේය. ගාල්ල, කඩවත් සතර ප්‍රාදේශීය ලේකම් කාර්යාලයේ ආරම්භ වූ ජාතික හැඳුනුම්පත් නිකුත් කිරීමේ දකුණු පළාත්කාර්යාලය විවෘත කිරීමේ අවස්ථාවට එක් වෙමින් අද (06)දිනඅග්‍රාමාත්‍ය රනිල් වික්‍රමසිංහ මහතා මෙම අදහස් පල කළේය. දැනට පත් කර තිබෙන ජනාධිපති කමිටුවේ සහ පාර්ලිමේන්තුතේරීම් කාරක සභාවේ වාර්තාවන් ඉදිරියේ දී නිකුත් වීමට නියමිත බැවින් එම වාර්තාවන් දපදනම් කර ගනිමින් තවදුරටත් කරුණු සොයා බලා මාස 6– 7 ක් ඇතුළත ජනතාවට සත්‍යය අනාවරණය කිරීමට කටයුතු කළ යුතු බව අවධාරණය කළ වික්‍රමසිංහ මහතා, අනාගතයේ දී ගත යුතු ක්‍රියාමාර්ග සම්බන්ධයෙන් තීරණය කිරීමට එවැනි කොමිසමක් ඉවහල් වන බව ද පැවසීය. පාස්කු ඉරිදා ප්‍රහාරයෙන් පසු ආණ්ඩුවක් ලෙස අප ගත් ක්‍ෂණික ක්‍රියාමාර්ග නිසා මාස දෙකක් ගත වීමට පෙර ඊට සම්බන්ධ වූ ත්‍රස්තවාදී කණ්ඩායම සොයාගෙන ඔවුන් සියලූ දෙනා අත්අඩංගුවට ගැනීමට හැකි වූ බව ද වික්‍රමසිංහ මහතා වැඩිදුරටත් පෙන්වා දුන්නේය. දකුණු පළාතේ වැඩිම ජනගහණයක් සිටින ගාල්ල දිස්ත්‍රික්කයේ ජනතාවගේ අයිතිවාසිකම් රැක ගැනීමට ක්‍රියා කළ එකම නායකයා අග්‍රාමාත්‍ය රනිල් වික්‍රමසිංහ මහතා බව ද අබේවර්ධන මහතා මෙම අවස්ථාවට එක්වෙමින් වැඩිදුරටත් පැවසීය. ගම්පෙරළිය වැඩසටහන යටතේ ග්‍රාමීය සංවර්ධනය මෙන්ම,බෞද්ධ විහාරස්ථාන වැඩිම සංඛ්‍යාවක් ප්‍රතිසංස්කරණය කළ එකම ආණ්ඩුව වන්නේ වත්මන්ආණ්ඩුව බව යැයි ඉඩම් සහ පාර්ලිමේන්තු ප්‍රතිසංස්කරණ අමාත්‍ය සහ අණ්ඩු පක්ෂයේ ප්‍රධානසංවිධායක ගයන්ත කරුණාතිලක මහතා මෙහිදී පැවසීය. අග්‍රාමාත්‍ය රනිල් වික්‍රමසිංහ මහතාගේ නායකත්වය යටතේඉදිරියේ දී තනි ආණ්ඩුවක් යටතේ සියලූ අභියෝග ජය ගනිමින් මීට නොදෙවෙනි සංවර්ධනයක්ඇති කිරීමට සූදානම් බව ද ගයන්ත කරුණාතිලක මහතා පැවසීය.", "URL": "https://sinhala.adaderana.lk/news.php?nid=118476", "Category": null, "Parent URL": null}