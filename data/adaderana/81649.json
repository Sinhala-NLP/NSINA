{"Source": "Adaderana", "Timestamp": "December 17, 2017 01:30 pm", "Headline": " කාර් එකෙන් ඇවිත් කතට බැන වැදී අහසට වෙඩි තියලා ගිහින් ", "News Content": "කාර් රථයකින් පැමිණ කාන්තාවකට බැන වැදී අහට වෙඩි තබා පලා ගිය කණ්ඩායමක් සම්බන්ධයෙන් විමර්ශනයක් ආරම්භ කර ඇති බව මාරවිල පොලීසිය කියයි. 16 වැනිදා රාත්‍රී 8.30 ට පමණ මෙම සිද්ධිය සිදුවී ඇත. මාරවිල පදිංචිකාරියක් වන රාජපක්ෂ ආරච්චිලාගේ විමලාවතී යන අය විසින් පොලීසියට කර ඇති පැමිණිල්ලට අනුව මෙම විමර්ශනය ආරම්භ කර ඇත. තමා නිවසේ සිටින විට මෝටර් රථයකින් පැමිණි සිව් දෙනෙකු තමන්ට බැන වැදී අවසානයේදී අහසට වෙඩි තබා ගිය බව පැමිණිලිකාරිය පොලීසිය හමුවේ පවසා ඇත. එසේ පැමිණි එක් අයෙකුව තමන් හදුනන බවත්,ඔහු වෙන්නප්පුවේ පදිංචිකරුවෙකු බවද පැමිණිළිකාරිය වැඩිදුරටත් සදහන් කර ඇත. ඉඩම් ආරවුලක් මත මෙම සිද්ධිය සිදුවී ඇති බවට සැකකරන්නේ යැයි පොලීසිය කියයි. මාරවිල පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=81649", "Category": null, "Parent URL": null}