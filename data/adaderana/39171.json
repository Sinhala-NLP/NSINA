{"Source": "Adaderana", "Timestamp": "November 28, 2013 05:34 pm", "Headline": "සොයුරා මරා ඥාති සොයුරියට තුවාල කළාට දඬුවම මරණයයි!", "News Content": "සිය සොයුරා ඝාතනය කර ඥාති සොයුරියට තුවාල සිදුකිරිමේ චෝදනාවකට වරදකරු වු පුද්ගලයෙකුට මාතර මහාධිකරණය විසින් මරණ දඬුවම සහ බරපතළ වැඩ සහිත වසර 20 ක සිර දඬුවමක් නියම කර තිබේ. මාතර මහාධිකරණ විනිසුරු ප්‍රියංක ද සිල්වා මහතා විසින් මෙලෙස දඬුවම් නියම කර ඇත්තේ හක්මන, කිරින්ද ප්‍රදේශයේ පදිංචි 49 හැවිරිදි පුද්ගලයෙකුටය. 2003 වසරේ මාර්තු මස 05 වන දින ඉඩම් ආරවුලක් හේතුවෙන් මෙම ඝාතනය සිදුව තිබුණි. එහිදී විත්තිකරුගේ ඥාති සොයුරියක් ද තුවාල ලැබු බව සඳහන්ය.", "URL": "https://sinhala.adaderana.lk/news.php?nid=39171", "Category": null, "Parent URL": null}