{"Source": "Adaderana", "Timestamp": "May 19, 2014 09:01 am", "Headline": "එ.ජා.ප. නායකත්ව මණ්ඩලය ලබන සතියේ රැස්වෙයි", "News Content": "එක්සත් ජාතික පක්ෂයේ නායකත්ව මණ්ඩලය ලබන සතියේ රැස් වීමට නියමිතව තිබේ. නායකත්ව මණ්ඩලයේ සභාපති කරු ජයසුරිය මහතා විදෙස්ගතව සිටින බැවින් ඔහු දිවයිනට පැමිණීමෙන් අනතුරුවය අදාළ සාකච්ඡා පැවැත්වෙන බව වාර්තා වෙයි. මෙහිදි ඌව පළාත් සභා මැතිවරණය සම්බන්ධයෙන් සහ ඉදිරි ජනාධිපතිවරණයකදී දැනට ඉදිරිපත්ව ඇති පොදු අපේක්ෂකයා පිළිබඳව සාකච්ඡා සිදුකෙරෙනු ඇති. මේ අතර ඉදිරි මැතිවරණ වලදී ජනතාවට වඩා සංවේදි කරුණු පිළිබඳව ප්‍රතිපත්තියක් සකස් කිරිම කෙරෙහි එක්සත් ජාතික පක්ෂයේ අවධානය යොමුව තිබේ. මේ සම්බන්ධයෙන් මේ වන විට යෝජනාවක් පමණක් ඉදිරිපත්ව ඇති අතර ඉදිරියේ දි ඒ පිළිබඳව දීර්ඝ ලෙස සාකච්ඡා සිදුකරන බව ද එක්සත් ජාතික පක්ෂය සඳහන් කළේය. ඒ අනුව ඉදිරි මාස 06ක කාලය තුළ මෙම ප්‍රතිපත්තිය සකස් කිරිමට බලාපොරොත්තු වන බව එම පක්ෂයේ ජ්‍යෙෂ්ඨ මන්ත්‍රිවරයෙකු අද දෙරණ සමග සඳහන් කළේය.", "URL": "https://sinhala.adaderana.lk/news.php?nid=43290", "Category": null, "Parent URL": null}