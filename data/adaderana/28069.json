{"Source": "Adaderana", "Timestamp": "October 6, 2012 03:46 pm", "Headline": "හෙරොයින් ජාවාරම්කරුවෙක් මාට්ටු", "News Content": "හෙරොයින් ජාවා‍රමේ නිරතව සිටි පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. පොලිස් විශේෂ කාර්ය බලකායේ අඹකොටේ කඳවුරේ නිලධාරීන්ට ලද තොරතුරක් අනුව සිදුකළ වැටලීමකදී ඔහු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේදී සැකකරු සතුව තිබු හෙරොයින් පොලිස් විශේෂ කාර්ය බලකාය විසින් භාරයට ගෙන ඇත. සැකකරු වැඩිදුර විමර්ශන සඳහා තෙල්දෙණිය පොලීසියට භාරදී ඇතැයි සඳහන්ය.", "URL": "https://sinhala.adaderana.lk/news.php?nid=28069", "Category": null, "Parent URL": null}