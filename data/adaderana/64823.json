{"Source": "Adaderana", "Timestamp": "October 8, 2016 11:11 am", "Headline": "දියේ ගිළී දෙන්නෙක් මරුට", "News Content": "පදියතලාව ප්‍රදේශයේදී තරුණයින් දෙදෙනෙකු දියේ ගිළී මියගොස් තිබේ.පදියතලාව, වෙහෙරගොඩ වැවේ දිය නෑමට ගිය පුද්ගලයන් 04 දෙනෙකුගෙන් දෙදෙනෙකු මෙම අනතුරට මුහුණ පා ඇති බව පොලීසිය පැවසුවේය.දියේ ගිළී අසාධ්‍ය තත්ත්වයෙන් රෝහලට ඇතුළත් කිරීමේදී ඔවුන් මියගොස් ඇති බව සඳහන්ය.මියගොස් ඇත්තේ පදියතලාව, තලාපිටිඔය ප්‍රදේශයේ පදිංචිව සිටි 19 හා 25 හැවිරිදි තරුණයින් දෙදෙනෙකි.මෘත ශරීර පදියතලාව රෝහලේ තැන්පත් කර ඇති අතර පශ්චාත් මරණ පරීක්ෂණය අද දින සිදුකිරීමට නියමිතය.", "URL": "https://sinhala.adaderana.lk/news.php?nid=64823", "Category": null, "Parent URL": null}