{"Source": "Adaderana", "Timestamp": "July 3, 2018 06:30 am", "Headline": "අද මුහුද රළුයි", "News Content": "පුත්තලම සිට මන්නාරම හරහා කන්කසන්තුරය දක්වා සහ හම්බන්තොට සිට පොතුවිල් දක්වා මුහුදු ප්‍රදේශවල සුළඟේ වේගය වැඩි වීමෙන් මුහුද තරමක් රළු විය හැකි බව කාලගුණවිද්‍යා දෙපාර්තමේන්තුව නිවේදනය කරයි. ඒ අනුව සු‍ළඟේ වේගය පැයට කිලෝමීටර 50 දක්වා එම ප්‍රදේශවල වර්ධනය විය හැකි බව ද එම නිවේදනයේ වැඩිදුරටත් දැක්වෙයි. කෙසේ වෙතත් මීගමුව සිට කොළඹ සහ ගාල්ල හරහා මාතර දක්වා වන මුහුදු ප්‍රදේශවල සිහින් වැසි ඇති විය හැකි බව ද ‍‍කාලගුණවිද්‍යා දෙපාර්තමේන්තුව පවසයි. නැගෙනහිර මුහුදු ප්‍රදේශවල ස්ථාන කිහිපයක ස්වල්පයක වැසි හෝ ගිඟුරුම් සහිත වැසි ඇති විය හැකි අතර, දිවයින වටා මුහුදේ බස්නාහිර සිට නිරිත දිග දක්වා පැයට කිලෝමීටර 30-40 ත් අතර වේගයෙන් සුළඟ හැමිය හැකි බව ද එම දෙපාර්තමේන්තුව තවදුරටත් සඳහන් කරයි.", "URL": "https://sinhala.adaderana.lk/news.php?nid=91878", "Category": null, "Parent URL": null}