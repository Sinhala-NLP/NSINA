{"Source": "Adaderana", "Timestamp": "June 24, 2013 04:21 pm", "Headline": "අඩි 6ක් උස ගංජා පැළ 8000ක් වනසයි", "News Content": "උඩවලව රක්ෂිතයේ පොකුණුතැන්න ප්‍රදේශයේ වගාකර තිබූ ගංජා හේනක් වටලා පුද්ගලයින් දෙදෙනෙකු අත්අඩංගුවට ගෙන තිබේ. රක්ෂිතයේ අක්කර කාලක පමණ භූමි ප්‍රමාණයක මෙලෙස ගංජා වගා කර තිබූ බව පොලිස් විශේෂ කාර්ය බලකාය පැවසුවේය. වගාකර තිබූ අඩි 6 ක් පමණ උසින් යුත් ගංජා පැළ 8000 ක් පමණ මෙහි තිබී එම නිලධාරීන් විසින් විනාශ කර තිබේ. අත්අඩංගුවට ගත් පුද්ගලයින් සතුව තිබී මෙරට නිෂ්පාදිත ගිනි අවියක් සහ තවත් උපකරණ තොගයක් විශේෂ කාර්ය බලකා නිලධාරීන් භාරයට ගෙන ඇත. සිද්ධිය සම්බන්ධයෙන් වැඩිදුර විමර්ශන කටයුතු හම්බෙගමුව පොලීසිය සිදුකරයි.", "URL": "https://sinhala.adaderana.lk/news.php?nid=35212", "Category": null, "Parent URL": null}