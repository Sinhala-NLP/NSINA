{"Source": "Adaderana", "Timestamp": "February 5, 2018 02:54 pm", "Headline": " මෙරට නිෂ්පාදිත ගිනි අවියක් එක්ක 3ක් පොලිස් දැලේ ", "News Content": "සේරුනුවර - මහවැලි නිම්න රක්ෂිත ප්‍රදේශයේදී බලපත්‍ර රහිතව මෙරට නිෂ්පාදනය කරන ලද ගිනි අවියක් සමඟ පුද්ගලයින් තිදෙනෙකු අත්අඩංගුවට ගෙන තිබේ. කන්තලේ පොලිස් විශේෂ කාර්යය බලකා නිලධාරීන්ට ලද තොරතුරක් මත සිදු කළ වැටලීමකදී ඔවුන් අත්අඩංගුවට ඇති බව වාර්තා වෙයි. ඔවුන් සතුව තිබී එම ගිනි අවිය සඳහා භාවිත කරන උණ්ඩ කිහිපයක් ද පොලිස් විශේෂ කාර්යය බලකා නිලධාරීන් බාරයට ගෙන තිබේ. සැකකරුවන් වැඩිදුර විමර්ශන කටයුතු සඳහා සේරුනුවර පොලීසිය වෙත බාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=83996", "Category": null, "Parent URL": null}