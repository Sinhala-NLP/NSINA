{"Source": "Adaderana", "Timestamp": "January 19, 2012 05:00 pm", "Headline": "විශ්‍රාම වැටුපට දායක වී නම් ගොවි මහතුන්ට අගතියක් නෑ ", "News Content": "ගොවි විශ්‍රාම වැටුප සඳහා දායක වී සිටින කිසිදු ගොවි මහතෙකුට අගතියක් නොවීම සඳහා ආණ්ඩුව වග බලාගන්නා බව ජාත්‍යන්තර මූල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය ආචාර්ය සරත් අමුණුගම මහතා අද(19) පාර්ලිමේන්තුවේ දී ප්‍රකාශ කළේය. මේ හේතුවෙන් ගොවි විශ්‍රාම වැටුප පිළිබඳ කිසිදු බියක් ඇතිකර නොගත යුතු බව අමාත්‍යවරයා සඳහන් කළේය. ප්‍රජාතන්ත්‍රවාදී ජාතික සන්ධානයේ පා‍ර්ලිමේන්තු මන්ත්‍රී අනුර කුමාර දිසානායක මහතා අද පාර්ලිමේන්තුවේ දී මතුකළ ප්‍රශ්නයකට පිළිතුරු දෙමින් ආචාර්ය සරත් අමුණුගම මහතා මේ බව ප්‍රකාශ කළේය.‍ ගොවි විශ්‍රාම වැටුප් අරමුදල ශුන්‍ය වීමෙන් පසු විශ්‍රාම වැටුප් ගෙවීම සඳහා මහා භාණ්ඩාගාරය විසින් රුපියල් මිලියන 664 . 8 ක මුදලක් අවස්ථා දෙකක දී ලබාදුන් බව ආචාර්ය සරත් අමුණුගම මහතා එහිදී වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=21507", "Category": null, "Parent URL": null}