{"Source": "Adaderana", "Timestamp": "July 12, 2010 11:55 am", "Headline": "බාහිර බලවේග වලට ඉඩ නොදීම ජයග්‍රහණයට හේතුවක්", "News Content": "මෙරටින් ත්‍රස්තවාදය තුරන් කිරීමට හැකි වු‍යේ අභ්‍යන්තර ගැටුම් සඳහා බාහිර බලවේග වලට ඇතුළු වීමට ඉඩ නොදීම හේතුවෙන් බව ජනාධිපති මහින්ද රාජපක්ෂ මහතා පවසයි. මෙරට ජයග්‍රහණ වලට තවත් හේතුවක් වන්නේ ආරක්ෂක අංශවලට නිසි තැන ලබාදීම සහ දැඩි අධිෂ්ඨානයකින් යුතුව කටයුතු කිරීම බව\"මැනිලා ටයිම්ස්\"පුවත්පත සමග සම්මුඛ සාකච්ඡාවකට එක්වෙමින් ජනාධිපතිවරයා පෙන්වා දී ඇත. ශ්‍රි ලංකාව ත්‍රස්තවාදය පරාජය කළ රටක් වශයෙන් ලෝකය විසින් පිළිගනු ලැබීම තම සතුටට හේතුවන බව ද ජනාධිපතිවරයා පවසයි. මේ වන ශ්‍රි ලංකාව සංවර්ධනයෙන් ඉදිරියට යමින් සිටින බව ද එම සම්මුඛ සාකච්ඡාවේදී ජනාධිපතිවරයා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=9557", "Category": null, "Parent URL": null}