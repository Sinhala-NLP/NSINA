{"Source": "Adaderana", "Timestamp": "January 13, 2014 11:35 am", "Headline": "ගරාජයේ පිපුරුමක් - පුද්ගලයෙක් මරුට", "News Content": "බණ්ඩාරවෙල, උතුරු කැබිල්ලවල ප්‍රදේශයේ දී ගරාජයක් තුළ සිදුවු පිපුරුමකින් පුද්ගලයෙකු ජීවිතක්ෂයට පත්ව තිබේ. අද උදෑසන 09.45ට පමණ මෙම පිපුරුම සිදුව ඇති බව පොලිසිය සඳහන් කළේය. මියගිය පුද්ගලයා ගරාජය තුළ මෝටර් රථයක් අලුත් වැඩියා කරමින් සිටියදී ගරාජයේ තිබු ගෑස් ටැංකියක් පුපුරා ගොස් ඇත. පිපුරුමෙන් බරපතළ තුවාල ලැබු අදාළ පුද්ගලයා එම ස්ථානයේදිම ජීවිතක්ෂයට පත්ව ඇති බව පොලිසිය සඳහන් කළේය. මෙලෙස මියගොස් ඇත්තේ 67 හැවිරිදි කැබිල්ලවල ප්‍රදේශයේම පදිංචිකරුවෙක් බව සඳහන්ය. මෙම අනතුර සම්බන්ධයෙන් බණ්ඩාරවෙල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40317", "Category": null, "Parent URL": null}