{"Source": "Adaderana", "Timestamp": "June 11, 2019 09:50 pm", "Headline": "අහිංසක ජීවිතයක් බිලි ගත් දෙදෙනෙක්", "News Content": "බණ්ඩාරවෙල සීලතැන්න වන අලි පාලන ඒකකයේ නිලධාරීන්හට ලද තොරතුරකට අනුව අද (11 ) හල්දුමුල්ල කාල්කන්න අක්කර සිය ප්‍රදේශයේ නිවසක් පරික්ෂා කිරීමේ දී විකිනීමට සුදානම් කරමින් සිටි ගොනමස් කිලෝ 17 ක් සමඟ සැකකරුවන් දෙදෙනෙකු අත්අඩංගුවට ගෙන ඇත. අදාළ සැකකරුවන් දෙදෙනා එම ප්‍රදේශයේම පදිංචි වයස අවුරුදු 23 ත් 26 ත් වයස්වල පසුවන්නන් බව වනජීවී නිලධාරීන් පවසයි. කෙසේනමුත් අත්අඩංගුවට ගත් සැකකරුවන් දෙදෙනා බණ්ඩාරවෙල මහේස්ත්‍රාත් අධිකරණයට ඉදිරිපත්කිරිමෙන් පසු වරද පිළිගත් නිසා එක අයෙකුට ලක්ෂයක ශරීර ඇපයක් මත නිදහස් කර දඩුවම් නියම කිරීම මේ මස 18 වනදාට කල් තබන ලදී . මෙම වැටලීම සීලතැන්න වන අලි පාලන ඒකකයේ ස්ථානභාර නිලධාරී ටෙල්ෂාන් ප්‍රියදර්ශන මහතාගේ ප්‍රධානත්වයෙන් රියදුරු සංජීව ,ශේස්ත්‍ර සහකාර ලක්මාල් , සිවිල් ආරක්ෂක ලසන්ත ඇතුළු නිලධාරීන් විසින් සිදුකර තිබේ.", "URL": "https://sinhala.adaderana.lk/news.php?nid=111761", "Category": null, "Parent URL": null}