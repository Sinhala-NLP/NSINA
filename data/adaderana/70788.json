{"Source": "Adaderana", "Timestamp": "March 13, 2017 07:18 am", "Headline": "රේණුකා හේරත් අවසන් හුස්ම හෙළයි!", "News Content": "හිටපු පාර්ලිමේන්තු මන්ත්‍රීවරියක මෙන්ම මධ්‍යම පළාත් විපක්ෂ නායිකා රේණුකා හේරත් මහත්මියඅභාවප්‍රාප්ත වී තිබේ. රෝගී තත්ත්වයක් හේතුවෙන් මහනුවර මහ රෝහලේ දැඩිසත්කාර ඒකකයේ ප්‍රතිකාර ලබමින් සිටි ඇය ඊයේ(12) රාත්‍රියේ මියගිය බව රෝහල් ප්‍රකාශකයෙකු සඳහන් කළේය. වර්ෂ 1945දී උපත ලැබූ දුණුතිලක මුදියාන්සේලාගේ රේණුකා මැණිකේ හේරත් මහත්මිය මියයන විට 72 වියෙහි පසු වුණි. නුවරඑළිය ආසනය ජයග්‍රහණය කරමින් වර්ෂ 1977දී පාර්ලිමේන්තුවට පිවිසි රේණුකා හේරත් මහත්මිය එක්සත් ජාතික පක්ෂය නියෝජනය කළ කාන්තා දේශපාලන චරිත අතර ජ්‍යේෂ්ඨතම සාමාජිකාවක් වෙයි. මේ අතර දේහය මහජන ගෞරවය සඳහා අද (13) පෙරවරුවේ සිට වලපනේ පිහිටි ඇය නිවසේ තැන්පත් කිරීමට නියමිත බව පවුලේ ඥාතීන් අද දෙරණ සමග සඳහන් කළේය. දේහය පිළිබඳ අවසන් කටයුතු ලබන බ්‍රහස්පතින්දා දිනයේ වලපනේ නිල්දණ්ඩාහින්න පොදු ක්‍රීඩාංගණයේදී සිදු කිරීමට නියමිතය.", "URL": "https://sinhala.adaderana.lk/news.php?nid=70788", "Category": null, "Parent URL": null}