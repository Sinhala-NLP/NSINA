{"Source": "Adaderana", "Timestamp": "February 3, 2014 05:07 pm", "Headline": "කන්දසාමි කමලේන්ද්‍රන් පක්ෂයෙන් ඉවත්කරයි", "News Content": "ඊ.පී.ඩී.පී. පක්ෂයේ යාපනයේ හිටපු සංවිධායක මෙන්ම උතුරු පළාත් සභාවේ විපක්ෂනායක කන්දසාමී කමලේන්ද්‍රන් එම පක්ෂයෙන් ඉවත් කර තිබේ. ඩෙල්ෆ් ප්‍රාදේශීය සභාපතිගේ ඝාතනය සම්බන්ධයෙන් සැකපිට ඔහු අත්අඩංගුවට ගැනුණු අතර මේවන විට හෙතෙම යාපනය බන්ධනාගාරයේ රඳවා සිටියි. මෙම සිද්ධිය සම්බන්ධයෙන් පුළුල් වශයෙන් සාකච්ඡා කිරීමෙන් අනතුරුව ඊ.පී.ඩී.පී. පක්ෂයේ මධ්‍යම කාරක සභාව විසින් කන්දසාමී කමලේන්ද්‍රන් පක්ෂයෙන් ඉවත් කිරීමට තීරණය කර ඇත. යාපනය බන්ධනාගාර අධ්‍යක්ෂකවරයා මාර්ගයෙන් ඔහුට එය ලිපි මගින් දැනුවත් කර ඇතැයි ද සඳහන්ය. කන්දසාමී කමලේන්ද්‍රන් ඩෙල්ෆ් ප්‍රාදේශීය සභාපතිවරයාගේ බිරිය හා අනියම් සබඳතාවයක් පවත්වමින් සභාපතිවරයා ඝාතනය කළ බවට චෝදනා එල්ල විය.", "URL": "https://sinhala.adaderana.lk/news.php?nid=40863", "Category": null, "Parent URL": null}