{"Source": "Adaderana", "Timestamp": "January 27, 2017 05:00 pm", "Headline": " ජාත්‍යන්තර වකුගඩු ජාවාරම-ඉන්දියානුවන් 5 යළි රිමාන්ඩ්", "News Content": "ජාත්‍යන්තර වකුගඩු ජාවාරම සම්බන්ධයෙන් අත්අඩංගුවට ගෙන සිටින ඉන්දීය ජාතිකයන් පස් දෙනා ලබන 09 වන දින දක්වා රක්ෂිත බන්ධනාගාර ගත කර තිබේ.සැකකරුවන් අද(27) කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමෙන් පසු ඔවුන්ට එරෙහි චෝදනා කියවා තේරුම් කර දුන් බව අද දෙරණ අධිකරණ වාර්තාකරු පැවසුවේය.වලංගු වීසා නොමැතිව මෙරට රැදී සිටීම සහ මිරිහාන රැඳවුම් කඳවුරෙන් පැනයාම ඔවුන්ට එරෙහිව එල්ල වී ඇති චෝදනා වෙයි.අදාළ චෝදනා වලට නිවැරදිකරුවන් බව සැකකරුවන් ප්‍රකාශ කිරීමෙන් අනතුරුව නඩු විභාගය සඳහා ඔවුන් තවදුරටත් රක්ෂිත බන්ධනාගාරයේ තැබීමට කොළඹ ප්‍රධාන මහේස්ත්‍රාත් ලාල් බණ්ඩාර මහතා නියෝග කර තිබේ.", "URL": "https://sinhala.adaderana.lk/news.php?nid=68696", "Category": null, "Parent URL": null}