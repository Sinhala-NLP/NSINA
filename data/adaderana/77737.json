{"Source": "Adaderana", "Timestamp": "September 19, 2017 11:46 am", "Headline": " විදුලි වෘත්තීය සමිතිවලින් චෝදනා", "News Content": "විදුලිබල සේවකයින්ගේ වර්ජනයට මුවා වී කඩාකප්පල්කාරී පිරිස් විසින් ඇතැම් ප්‍රදේශවල විදුලිය විසන්ධි කිරීම් සිදුකරන බවට වර්ජනයේ නිරත විදුලි වෘත්තීය සමිති චෝදනා කරයි.ලංකා විදුලිබල මණ්ඩල ඒකාබද්ධ වෘත්තීය සමිති සන්ධානයේ කැඳවුම්කරු රංජන් ජයලාල් මහතා මේ බව සඳහන් කළේය.එමෙන්ම ඊයේ(18) කම්කරු අමාත්‍යවරයා සමඟ පැවති සාකච්ඡාවේදී ගනු ලැබූ තීන්දු තීරණ සම්බන්ධයෙන් මෙතෙක් විදුලිබල මණ්ඩලයේ අවධානය යොමුව නොමැති බවද ඒ මහතා කියා සිටියේය.මේ අතර අද දෙරණ කළ විමසීමකදී විදුලිබල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ ඇතැම් ප්‍රදේශවල සිදුවූ කඩාකප්පාල්කාරී ක්‍රියා හේතුවෙන් විදුලි පාරිභෝගිකයින් දුෂ්කරතාවට පත්ව ඇති බවයි.", "URL": "https://sinhala.adaderana.lk/news.php?nid=77737", "Category": null, "Parent URL": null}