{"Source": "Adaderana", "Timestamp": "May 15, 2014 09:15 am", "Headline": "රනිල් යළි දිවයිනට", "News Content": "අමෙරිකාවේ සංචාරයක නිරත වු විපක්ෂ නායක රනිල් වික්‍රමසිංහ මහතා අද දිවයිනට පැමිණීමට නියමිතව තිබේ. එක්සත් ජාතික පක්ෂයේ ප්‍රකාශකයෙකු සඳහන් කළේ අද පෙරවරුවේ රනිල් වික්‍රමසිංහ මහතා දිවයිනට පැමිණෙන බවයි. අමෙරිකාවේ මැචසුසෙට්ස් විශ්ව විද්‍යාලයේ දේශන මාලාවක් සඳහා සහභාගි වු රනිල් වික්‍රමසිංහ මහතා මාසයකට අධික කාලයක් එරට රැඳී සිටියේය. රනිල් වික්‍රමසිංහ මහතා මෙරටට පැමිණීමෙන් පසු පක්ෂයේ ඉදිරි දේශපාලන කටයුතු පිළිබඳ තීන්දු තීරණ රැසක් ගැනීමට නියමිත බව වාර්තා වේ.", "URL": "https://sinhala.adaderana.lk/news.php?nid=43206", "Category": null, "Parent URL": null}