{"Source": "Adaderana", "Timestamp": "September 27, 2010 04:31 pm", "Headline": "සෞඛ්‍යය අලුත්වැඩියා කළ යුතුයි", "News Content": "මෙරට සෞඛ්‍ය ක්ෂේත්‍රය නැමැති යන්ත්‍රය සම්පූර්ණයෙන්ම අලුත්වැඩියා කර ක්‍රියා කරවීමේ අවශ්‍යතාවයක් ඇතැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. සෞඛ්‍ය අමාත්‍යාංශය නැමැති යන්ත්‍රයේ ද විවිධ දුර්වලතාවන් පවතින බව ඔහු සඳහන් කළේය. මෙම සියලු දුර්වලතා ලබන ජනවාරි මාසයේ සිට මඟහරවා පූර්ණ ප්‍රතිසංස්කරණයට ලක්කරන බව මෛත්‍රීපාල සිරිසේන අමාත්‍යවරයා කියා සිටියේය. අද කොළඹ දී පැවති අග්නිදිග ආසියානු රටවල වසංගත රෝග පිළිබඳ සමුළුවට සහභාගී වෙමින් ඔහු මේ අදහස් පළ කළේය. තමා මෙම අමාත්‍යාංශයේ වැඩ භාරගැනීමෙන් පසු ගතවූ මාස 5 ක කාලය තුළ ලැබූ අත්දැකීම් ද පදනම් කරගනිමින් මෙරට සෞඛ්‍ය ක්ෂේත්‍රය නගා සිටුවීම සඳහා අවශ්‍ය කටයුතු යොදන බව එහිදී වැඩිදුරටත් අදහස් දක්වමින් අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=11132", "Category": null, "Parent URL": null}