{"Source": "Adaderana", "Timestamp": "February 2, 2019 12:23 pm", "Headline": "ලොව ප්‍රබලයින් දෙදෙනෙකුගේ හමුවක් වියට්නාමයේදි සිදු වන ලකුණු", "News Content": "අමෙරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර දෙවන හමුව වියට්නාමයේදී පැවැත්වීමට නියමිත බව විදෙස් මාධ්‍ය සඳහන් කර ඇත. එරට වෙරළබඩ නගරයක් වන ඩැන් නෑන්ගි හිදී එම හමුව පැවැත්වීමට නියමිත බව වාර්තා වේ. අදාල හමුව සම්බන්ධයෙන් වන න්‍යාය පත්‍රය මේ වන විට සකස් කරමින් සිටින බව වාර්තා වේ. උතුරු කොරියාවේ න්‍යෂ්ටික තාක්ෂණය සම්බන්ධයෙන් අදාල හමුවේදී සාකච්ඡා කිරීමට නියමිත බව සඳහන් වේ. ට්‍රම්ප් සහ කිම් ජෙං අන්ගේ පළමු හමුව පසුගිය වසරේ සිංගප්පූරුවේදී පැවැත් විය.", "URL": "https://sinhala.adaderana.lk/news.php?nid=103578", "Category": null, "Parent URL": null}