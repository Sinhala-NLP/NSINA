{"Source": "Adaderana", "Timestamp": "December 13, 2010 09:07 pm", "Headline": "ජ,පුර සිසුන් පරිපාලනය හා ගැටෙයි-දෙදෙනෙක් රෝහලේලු..?", "News Content": "ශ්‍රී ජයවර්ධනපුර විශ්ව විද්‍යාලයේ අද දහවල් පැවති සිසු විරෝධතාවයක් විශ්ව විද්‍යාල පරිපාලනය විසින් වීඩියෝගත කිරීම නිසා සරසවි ආරක්ෂක අංශයේ නිලධාරීන් හා සිසුන් අතර ගැටුමක් හටගෙන ඇති බව මිරිහාන පොලීසිය පවසයි. මෙම ගැටුමෙන් සරසවි ආරක්ෂක අංශයේ දෙදෙනෙකුට තුවාල සිදුවී රෝහල්ගත කර ඇති බවට පොලීසියට පැමිණිල්ලක් ලැබී ඇතැයි පොලිස් අධිකාරී දේශබන්දු තෙන්නකෝන් මහතා අද දෙරණට කියා සිටියේය. සරසවිය තුළ දැඩි ශිෂ්‍ය මර්දනයක් දියත් කරමින් ගෙන යන අත්තනෝමතික පාලනයට එරෙහිව සිසුන් විසින් සාමකාමී විරෝධතාවයක් පැවැත්වූ බවත්,එය වීඩියෝ ගත කිරීමෙන් විරෝධතාවයට සහභාගී වූ සිසුන් අතරින් හඳුනාගන්නා අයගෙන් පළිගැනීමට උපකුලපතිවරයා ක්‍රියා කරන බැවින් සිසුන් හා පරිපාලනයේ පිරිස් අතර බහින්බස්වීමක් සිදුවූ බව ජ්‍යෙෂ්ඨ සරසවි සිසුවෙක් සඳහන් කළේය. කෙසේ වෙතත් සිසුන් හා විරෝධතාවය වීඩියෝගත කිරීම කරනු ලැබූ පරිපාලනය අතර සිදුවූ ගැටුමෙන් විශ්ව විද්‍යාලයේ ආරක්ෂක මුර කුටියකටද හානි සිදුවූ බවට පොලීසියට ඉදිරිපත් කරනු ලැබූ පැමිණිල්ලේ සඳහන් වන බව මිරිහාන පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=12827", "Category": null, "Parent URL": null}