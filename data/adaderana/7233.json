{"Source": "Adaderana", "Timestamp": "March 13, 2010 08:05 am", "Headline": "182,946ක් නැවත පදිංචි කර තිබෙනවා", "News Content": "යුද ගැටුම් හේතුවෙන් අවතැන් වූ පුද්ගලයින් 182,946 දෙනෙක් මේ වන විට නැවත පදිංචි කර ඇති බව ආපදා කළමනාකරණ හා මානව හිමිකම් අමාත්‍ය මහින්ද සමරසිංහ මහතා පවසයි. දැනට වව්නියාව හා යාපනය සුභසාධන කඳවුරුවල 64,849 ක පිරිසක් රැඳී සිටින බව ඔහු පවසයි. තවත් පුද්ගලයින් 28,974 දෙනෙකුට නිදහසේ ගමන් බිමන් යාමේ අවසරය ලබාදී ඇති බව ද මහින්ද සමරසිංහ අමාත්‍යවරයා කියා සිටියේය. රජ‍ය ලබාදී ඇති සහන දිනය අවසන් වී ඇතත් ඔවුන්ගෙන් 4,942 දෙනෙකු සහන කඳවුරු වෙත වාර්තා කර ‍නොමැති බව හෙතෙම පෙන්වා දෙයි. තවත් 93,823 දෙනෙකු නැවත පදිංචි කිරීමට සිටින බව ද මහින්ද සමරසිංහ අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=7233", "Category": null, "Parent URL": null}