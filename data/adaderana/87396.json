{"Source": "Adaderana", "Timestamp": "April 13, 2018 02:14 pm", "Headline": " ‍උත්සව සමයේ දක්ෂිණ අධීවේගී මාර්ගය ලක්ෂයකට අධික සංඛ්‍යාවක්  භාවිත කරයි", "News Content": "අවුරුදු උත්සව සමය තුළ දෛනිකව රථ වාහන ලක්ෂයකට අධික සංඛ්‍යාවක් දක්ෂිණ අධිවේගී මාර්ගය භාවිත කරන බව දක්ෂිණ අධීවේගී මාර්ගයේ නඩත්තු හා මෙහෙයුම් අධ්‍යක්ෂ එස්. ඕපනායක මහතා පවසයි. පැය 24 පුරාම එම රථ වාහන පරික්ෂා කිරීම් කටයුතු අධිවේගී පොලිස් කොට්ඨාසය විසින් සිදු කරන බව ඔහු සඳහන් කළේය. එමෙන්ම හදිසි ආපදා සහ අනතුරු සිදුවන අවස්ථාවලදී රියදුරන්ට පහසුකම් සැලසීම සඳහා පොලිස් විශේෂ කාර්යය බලකාය අධිවේගී පොලිස් කොට්ඨාසය සහ අධිවේගී මාර්ගයේ මෙහෙයුම් අංශ ක්‍රියාත්මක බව එස්. ඕපනායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87396", "Category": null, "Parent URL": null}