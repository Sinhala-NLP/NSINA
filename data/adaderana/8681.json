{"Source": "Adaderana", "Timestamp": "May 29, 2010 08:13 am", "Headline": "ගුරු හිඟයෙන් සිසුන් පීඩාවට ", "News Content": "ඉංග්‍රීසි මාධ්‍යයෙන් අ.පො.ස. සාමාන්‍ය පෙළ විභාගයට‍ පෙනී සිටි සිසුන් උසස් පෙළ ගුරු හිඟයෙන් පීඩාවට පත්ව ඇති බව වාර්තා වේ. උසස් පෙළ ඉංග්‍රීසි මාධ්‍ය ගුරුවරු නොමැතිකමින් සිසුන් පීඩාවට පත්ව ඇති බව සඳහන්ය. 6 ශ්‍රේණිය සිට 11 ශ්‍රේණිය දක්වා ඉංග්‍රීසි මාධ්‍යයෙන් අධ්‍යාපනය හැදෑරිය හැකි පාසල් 601 ක් පැවතිය ද උසස් පෙළ ඉංග්‍රීසි මාධ්‍යයෙන් ඉගැන්වෙන පාසල් ඇත්තේ 93 ක් පමණක් බව ලංකා ගුරු සංගමය පෙන්වා දෙයි. ඉංග්‍රීසි මාධ්‍යයෙන් උසස්පෙළ විෂය ධාරාවන් උගන්වන පාසල් 93 අතරින් 29ක්ම ස්ථාපිතව ඇත්තේ බස්නාහිර පළාතේ බව එම සංගමයේ සභාපති ජෝසප් ස්ටාලින් මහතා පැවසුවේය.", "URL": "https://sinhala.adaderana.lk/news.php?nid=8681", "Category": null, "Parent URL": null}