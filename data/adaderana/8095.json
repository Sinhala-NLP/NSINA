{"Source": "Adaderana", "Timestamp": "April 30, 2010 09:23 am", "Headline": "ලාදුරු මර්දනයට ජපන් සහය", "News Content": "මෙරට ලාදුරු රෝගය මර්දනයට සහය ලබා දීම සඳහා ජපානයේ නිපෝන් පදන‍මේ සභාපතිවරයා දිවයිනට පැමිණෙන බව සෞඛ්‍ය අමාත්‍යාංශය පවසයි. ලෝක සෞඛ්‍ය සංවිධානයේ ලාදුරු රෝග මර්දනය පිළිබඳ මිත්‍රත්ව තානාපතිවරයා වශයෙන් එම පදනමේ සභාපතිවරයා මැයි මස 3 වන දින දිවයිනට පැමිණීමට නියමිතය. නව සෞඛ්‍ය අමාත්‍ය මෛත්‍රීපාල සිරිසේන මහතා ඇතුළු මෙරට නිලධාරීන් හමු වී ලාදුරු රෝග මර්දනය පිළිබඳ සාකච්ඡා කිරීමට ඔහු සැලසුම් කර තිබේ. ශ්‍රී ලංකාවේ තවමත් වාර්ෂිකව ලාදුරු රෝගීන් දෙදහසක් පමණ වාර්තා වේ. ලාදුරු රෝගය මෙරටින් සම්පූර්ණයෙන්ම තුරන් කිරීම සඳහා වන වැඩපිළිවෙලට ජපානයේ සහය ලබා දීම ඇගයිය යුතු බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=8095", "Category": null, "Parent URL": null}