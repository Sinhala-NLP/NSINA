{"Source": "Adaderana", "Timestamp": "March 9, 2012 09:58 am", "Headline": "උපත් පාලන එන්නතක් ලබාගත් එක් දරු මවක් මියයයි", "News Content": "මහනුවර, බොක්කාවල, රඹුකේවෙල වෛද්‍ය මධ්‍යස්ථානයේ දී උපත් පාලන එන්නතක් ලබාගත් එක් දරු මවක් මිය‍ගොස් ඇති බව වාර්තා වේ. අදාළ එන්නත ලබාගෙන මිනිත්තු කිහිපයක දී ඊයේ(08) දහවල් ඇය ‍මියගොස් ඇති බව මධ්‍යම පළාත්‍ සෞඛ්‍ය සේවා අධ්‍යක්ෂ වෛද්‍ය ශාන්ති සමරසිංහ මහත්මිය ප්‍රකාශ කළාය. ඊයේ තවත් කාන්තාවන් 12 දෙනෙකු පමණ අදාළ එන්නත ලබාගෙන ඇති අතර ඉන් කිසිවෙකුටත් හානියක් සිදුව නැත. මියගොස් ඇත්තේ අවසන් වරට එන්නත ලබාගත් 28 හැවිරිදි කාන්තාවක් වන බව වෛද්‍යවරිය ප්‍රකාශ කළාය. මෙවැනි සිදුවීමක් පුද්ගලයින් ලක්ෂයකට එකක් වැනි සුළු සංඛ්‍යාවක් සිදුවිය හැකි නමුත් ඒ සම්බන්ධයෙන් පරීක්ෂණයක් ආරම්භ කර ඇති බව මධ්‍යම පළාත් සෞඛ්‍ය සේවා අධ්‍යක්ෂවරිය පැවසීය.", "URL": "https://sinhala.adaderana.lk/news.php?nid=22684", "Category": null, "Parent URL": null}