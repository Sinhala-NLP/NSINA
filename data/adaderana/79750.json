{"Source": "Adaderana", "Timestamp": "November 11, 2017 02:45 pm", "Headline": "සුදු බිරිය බලා සිටියදී සැමියා තංගල්ල මුහුදේ සැඟවෙයි", "News Content": "තංගල්ල ප්‍රදේශයේ මැඩිල්ල සෙරින්බීච් හෝටලය අසල මුහුදු තීරයේ ජර්මන් ජාතික යුවලක් දිය නාමින් සිටියදී ජර්මන් ජාතික පිරිමි පුද්ගලයා රළ පහරකට හසුව දීයේ ගිලී මියගොස් ඇත. ඊයේ (10) දිනයේ පෙරවරුවේ මෙම අනතුර සිදුව ඇති අතර දීයේ ගිලීමෙන් අනතුරට පත් වූ ජර්මන් ජාතික පුද්ගලයා තංගල්ල රෝහලට ඇතුලත් කිරීමෙන් අනතුරුව මියගොස් තිබේ. මියගිය ජර්මන් ජාතික පුද්ගලයා 55 හැවිරිදි දම්බිත් වොල්ෆ්ගන් නැමති අයෙක් වන අතර මෘත ශරීරය තංගල්ල රෝහලේ තැම්පත් කර තිබේ. පශ්චාත් මරණ පරීක්ෂණය අද (11) දිනයේ සිදු කිරීමට නියමිත අතර තංගල්ල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79750", "Category": null, "Parent URL": null}