{"Source": "Adaderana", "Timestamp": "August 13, 2018 04:00 pm", "Headline": "තහනම් හක් බෙල්ලන් සමඟ සැකකරුවක් අත්අඩංගුවට", "News Content": "නීති විරෝධි ලෙස හක් බෙල්ලන් 2000 ක ආසන්න තොගයක් අළෙවි කිරිම ට සඟවා ගෙන සිටි සැකකරුවකු බත්තුළුඔය පුදිකුඩිරිප්පු ප්‍රදේශයේදි තම්බපණ්නී නාවික කදවුරේ බුද්ධි අංශ නිලධාරින් සහ ධීවර නිළධාරින් එක්ව කළ වැටලිමකදි ( 13) දින අත්අඩංගුවට ගෙන තිබේ. මෙසේ අත්අඩංගුවට ගෙන තිබුනේ මුන්දලම බත්තුළුඔය ප්‍රදේශයේ පදිංචි 47 හැවිරිදි පුද්ගලයෙක් වන අතර අදාළ සැකකරු අලෙවි කිරිමේ අරමුණින් මෙම හක් බෙල්ලන් 2000 කට ආසන්න තොගය සැකකරුගේ නිවස ආසන්නයේ වල දමා තිබියදි මෙසේ අත් අඩංගුවට ගෙන තිබුණි. අත්අඩංගවට ගත් හක් බෙල්ලන් වදවියාමේ තර්ජනයට ලක්ව ඇති මීලි මීටර් 70 ට අඩු හක් බෙල්ලන් බවත් මෙම බෙල්ලන් ශ්‍රී ලංකා නැගෙන හිර මුහුදු තිරයට අයත් උඩප්පුව සිට මන්නාර දක්වාත් දකුණු මුහුදු තිරයට අයත් කිරින්ද දක්වාත් පමනක් ව්‍යාප්තව ඇති බවත් ධිවරයින්ගේ යම් යම් ක්‍රියාකාරකම් හේතුවෙන් වදවිමේ තර්ජනයට මේ වන විට ලක්වෙමින් ඇති බව වාර්තා වේ. මේ නිසාම මෙම හක් බෙල්ලන් 1996 අංක 2 ක දරණ ධිවර හා ජලජ සම්පත් පනතේ 61 වන වගන්නිය යටතේ සන්තකයේ තබා ගැනිම නිති විරෝධි බවද එසේම මිලි මිටර් 70 කට වැඩි වට ප්‍රමානයකින් සහිත හක් බෙල්ලන් සන්තකයේ තබා ගන්නා පුද්ලයින් ධිවර හා ජලජ සම්පත් අධ්‍යක්ෂ ජනරාල්වරයා විසින් නිකුත් බලපත්‍රයක් තබා ගැනිම අනිවාර්ය බවද පවසයි. එසේ බලපත්‍ර නිකුත් කිරිමේදි වෙළදාම සදහා විශේෂ කොන්දේසි ගනනාවකට යටත්ව බලපත්‍ර නිකුත් කිරිම සිදුවන බවද පවසයි. අත්අඩංගුවට ගත් සැකකරු ට අදාළ බලපත්‍රයක් නිකුත් කර තිබුනද බලපත්‍ර කොන්දේසි සියල්ලම උල්ලංඝණය කර ඇති බව පුත්තලම සහකාර ධිවර අධ්‍යක්ෂ අයි .එම් .ජි. සරත් චන්ද්‍රනායක මහතා පවසයි. පුත්තලම තම්බපණ්නී නාවුක කදවුරේ අණදෙන නිළධාරි කාපිතාන් කුසල් දිසානායක මහතාගේ උපදෙස් මත නාවික බුද්ධි අංශ ය මගින් මෙම ස්ථානය හදුනාගෙන ධිවර නිළධාරින් සමග වැටලිම සිදුකර තිබිණි. අත්අඩංගුවට ගත් හක් බෙල්ලන් ඉන්දියාවේ කෝවිල් වල ආගමික කටයුතු වෙනුවෙන් බහුලව භාවිතා කරන බවද කියයි. අත්අඩංගුවට ගත් හක් බෙල්ලන් තොගය පුත්තලම ධිවර සහකාර අධ්‍යක්ෂ කාර්යාලයේ තබා ඇති අතර අත් අඩංගුවට ගත් සැකකරු 13 දින පුත්තලම අධිකරණයට ඉදිරිපත් කිරිමට නියමිතව තිබුනී. පාලකුඩා ධිවර නිළධාරි එරංග විරකොන් මහතා වැටලිමට එක්ව තිබුනි.", "URL": "https://sinhala.adaderana.lk/news.php?nid=94341", "Category": null, "Parent URL": null}