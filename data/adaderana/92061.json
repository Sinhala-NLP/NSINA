{"Source": "Adaderana", "Timestamp": "July 5, 2018 08:02 pm", "Headline": "විගණන පනතින් තොරතුරු දැනගැනීම සීමා වන්නේ නෑ", "News Content": "විගණන පනතින් තොරතුරු දැනගැනීමේ පනත සීමා කිරීමට රජයට කිසිම අඳහසක් නැතිබව මුදල් රාජ්‍ය අමාත්‍ය ඉරාන් වික්‍රමරත්න මහතා පවසයි. අද (05) පාර්ලිමේන්තුවේ දී ජාතික විගණන පනත් කෙටුම්පත දෙවැනිවර කියවීමේ විවාදයට එක්වෙමින් ඒ මහතා මේ බව සඳහන් කළේය. විවාදයේ දී තවදුරටත් අඳහස් දක්වූ අමාත්‍යවරයා මෙසේ සඳහන් කළේය. තොරතුරු දැනගැනීමේ පනත මේ මඟින් සීමාවන බවට මතයක් තිබෙනවා. එසේ කරන්නට කිසිදු අවශ්‍යතාවයක් නෑ. එම පනතත් අපේ ආණ්ඩුවෙන් ගෙනාවේ. තොරතුරු අධිකරණ කටයුත්තකට බාධවක් නම් එය හෙළි කිරීමට නොහැකියි. තොරතුරු දැනගැනීමේ පනතට බාධා නොවන පරිදි බලයක් විගණකාධිපතිට දිය යුතුයි. විගණන පනත් කෙටුම්පත ඉදිරිපත් කිරීම වැදගත් කාර්යභාරයක්. විගණන ක්‍රියාවලිය ශක්තිමත් කරන්න මේ පනත ගෙනාවා යැයි ද රාජ්‍ය අමාත්‍යවරයා පැවසී ය.", "URL": "https://sinhala.adaderana.lk/news.php?nid=92061", "Category": null, "Parent URL": null}