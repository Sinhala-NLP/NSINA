{"Source": "Adaderana", "Timestamp": "May 8, 2010 12:59 pm", "Headline": "සංවර්ධනයේදී පෞද්ගලික අංශයට සුවිශේෂී කාර්යභාරයක්", "News Content": "මෙරට ආර්ථික සංවර්ධන ක්‍රියාවලියේ දී පෞද්ගලික අංශයට ද සුවිශේෂී කාර්යභාරයක් පැවරෙන බව අග්‍රාමාත්‍ය දි.මු ජයරත්න මහතා පවසයි. ශ්‍රී ලංකාව මේ වන විට නව අ‍ාර්ථික ප්‍රවේශයන් වෙත ගමන් කරමින් සිටින බව අග්‍රාමාත්‍යවරයා පෙන්වාදෙයි. ශ්‍රී ලංකා වාණිජ මණ්ඩලය විසින් සංවිධානය කළ ජාත්‍යන්තර වෙළඳ ප්‍රදර්ශනය 2010 විවෘත කිරීමේ අවස්ථාවට එක් වෙමින් අග්‍රාමාත්‍යවරයා මෙම අදහස් පළ කළේය. මෙරට ආර්ථිකය ගොඩනැගීම සඳහා රජය විශේෂ වැඩපිළිවෙලක් දියත් කර ඇති බව වැඩි දුරටත් අදහස් දක්වමින් අග්‍රාමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=8265", "Category": null, "Parent URL": null}