{"Source": "Adaderana", "Timestamp": "January 28, 2019 12:20 pm", "Headline": "වෙඩි පහරකින් තවත් සද්ධන්තයෙක් මරුට", "News Content": "හම්බන්තොට, කැටවන 12 කණුව හැඩිල්ල වැව ඉහත්තාවේ අලිමංකඩ ආසන්නයේ වයස අවුරුදු 15ක පමණ වන අලියෙකු වෙඩි තබා ඝතෙනය කර තිබේ. ඊයේ(27) හම්බන්තොට පොලිස් විශේෂ කාර්යබළකා මධ්‍යස්ථානයේ නිලධාරීන් පිරිසක් මෙම ප්‍රදේශයේ සිදුකළ නිරික්ෂණ චාරිකාවක් අතරතුර මිය ගිය අලියෙකුගේ සිරුරත් හමුවී පසුව ඒ සම්බන්ධයෙන් හම්බන්තොට වනිජිවී කාර්යාලයේ නිලධාරීන් දැනුවත් කර ඇති බව වාර්තා වෙයි. හම්බන්තොට වනජීවි කාර්යාලයේ නිලධාරීන් විසින් මිය ගිය වන අලියා පරික්ෂා කිරීමේදී අලියාගේ හිස ප්‍රදේශයට වෙඩි තබා ඝතනය කර තිබෙන බවට තොරතුරු අනාවරණය කරගෙන තිබේ. මිය ගිය වන අලියා ඝාතනය සම්බන්ධයෙන් හම්බන්තොට වනජීවිකර්යලයේ නිලධාරීන් විසින් පරීක්ෂණ ආරම්භ කර තිබේ. මේ අතර මෙම මස තුළ හම්බන්තොට ප්‍රදේශයේ වන අලින් දෙදෙනෙකු මිනිස් ක්‍රියාකාරකම් නිසා මියගොස් ඇති අතර එක් පුද්ගලයෙකු වන අලියෙකු පහරදීමෙන් මියගොස් තිබේ. ප්‍රදේශ වාසින් කියා සිටින්නේ ප්‍රදේශයේ සිදුකරන නීතිවිරෝධී වන විනාශය හේතුවෙන් මේ ආකාරයෙන් අලි මිනිස් ගැටුමක් නිරිමාණය වී ඇති නමුත් බලධාරීන් ඒ සම්බන්ධයෙන් නිහඬ ප්‍රතිපත්තියක් අනුගමනය කරන බවයි. මිය ගිය වන අලියාගේ පශ්චාත් මරණ පරීක්ෂණය උඩවලව ඇත්අතුරු සෙවනේ පශු වෛද්‍යවරුන් විසින් අද සිදු කිරීමට නියමිතයි. වන අලියාගේ ඝාතනය සම්බන්ධයෙන් හම්බන්තොට වන ජීවිකාර්යාලයේ නිලධාරීන් පරීක්ෂණ ආරම්බ කර තිබේ.", "URL": "https://sinhala.adaderana.lk/news.php?nid=103209", "Category": null, "Parent URL": null}