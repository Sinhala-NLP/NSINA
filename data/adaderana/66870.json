{"Source": "Adaderana", "Timestamp": "December 9, 2016 09:22 am", "Headline": " පෘථිවිය වටා ගමන් කළ පළමු අමෙරිකානු ජාතිකයා මියයයි", "News Content": "අභ්‍යාවකාශය හරහා පෘථිවිය වටා ගමන් කළ පළමු අමෙරිකානු ජාතිකයා වන හිටපු ගගනගාමී ජෝන් ග්ලෙන් මියගොස් තිබේ.සතියක පමණ කාලයක් ඔහියෝ රෝහලක ප්‍රතිකාර ලබමින් සිටි ඔහු මියයන විට 95 වන වියේ පසු වුණි.1962 වසරේදී අමෙරිකාව සහ සෝවියට් රුසියාව ඒකාබද්ධව සිදු කළ මෙහෙයුමකට එක්වෙමින් ජෝන් ග්ලෙන් අභ්‍යාවකාශයේ පැය 05ක පමණ කාලයක් රැදී සිටිමින් පෘථිවිය වටා වාර 03ක් ගමන් කර තිබේ.1998 වසරේදී නැවත අභ්‍යාවකාශ චාරිකාවකට එක් වුණු ඔහු අභ්‍යාවකාශයට ගිය වයස්ගතම පුද්ගලයා ලෙස වාර්තා පොතට එක් වූ අතර ඒ වන විට ඔහුගේ වයස අවුරුදු 77ක් වුණි.හිටපු ගුවන් නිලධාරියෙකු වූ ජෝන් ග්ලෙන් ඩික්‍රොටික් පක්ෂය හරහා සෙනෙත් සභිකයෙකු ලෙස වසර 24ක පමණ කාලයක් සේවය කර තිබේ.ඔහු 2011 වසරේදී අමෙරිකාවේ ඉහළම සිවිල් නිලධාරියාට පිරිනැමෙන රන් සම්මානයෙන් පිදුම් ලබා ඇති අතර ජනාධිපති ඔබාමා විසින් ජනාධිපති සම්මානයක් ද පිරිනමා ඇති බව වාර්තා වෙයි.", "URL": "https://sinhala.adaderana.lk/news.php?nid=66870", "Category": null, "Parent URL": null}