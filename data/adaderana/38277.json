{"Source": "Adaderana", "Timestamp": "October 21, 2013 01:45 pm", "Headline": "කසළ තේ ප්‍රවාහනය කළ 3ක් පොලිස් දැලේ ", "News Content": "කසළ තේ තොගයක් ප්‍රවාහනය කරමින් සිටි පුද්ගලයින් තිදෙනෙකු හිනිදුම ප්‍රදේශයේදී අත්අඩංගුවට ගෙන තිබේ. උඩුගම පොලීසියට ලැබුණු තොරතුරකට අනුව සිදු කළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. ලොරි රථයකින් ප්‍රවාහනය කරමින් තිබියදී කසළ තේ කිලෝග්‍රෑම් තුන් දහස් දෙසියයක් පොලීසිය විසින් සොයාගෙන තිබේ. සැකකරුවන් බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතයි. ගතවූ මාස 8ක කාලය තුළ කසළ තේ ප්‍රවාහනය කිරීමේදි අත්අඩංගුවට ගත් 8වන අවස්ථාව මෙය බව උඩුගම පොලීසිය පවසයි.", "URL": "https://sinhala.adaderana.lk/news.php?nid=38277", "Category": null, "Parent URL": null}