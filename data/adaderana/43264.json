{"Source": "Adaderana", "Timestamp": "May 17, 2014 04:22 pm", "Headline": "ඉදිරි‍යේදී ශ්‍රී ලංකාව සමඟ ශක්තිමත් සබඳතාවයක් ඇති කරගන්නවා ", "News Content": "ඉදිරියේ දි ශ්‍රි ලංකාව සමග ශක්තිමත් සබඳතාවක් පවත්වා ගැනීමට අපේක්ෂා කරන බව ඉන්දියාවේ නව අග්‍රාමාත්‍යවරයා ලෙස තේරි පත්වූ නරේන්ද්‍ර මෝඩි මහතා පවසයි. නරේන්ද්‍ර මෝඩිගේ ජයග්‍රහණය සම්බන්ධයෙන් ජනාධිපති මහින්ද රාජපක්ෂ මහතා ඊයේ(16) දිනයේ දි ට්විටර් වෙබ් අඩවිය ඔස්සේ සිය සුභාසිංශන පළ කළේය. එයට ප්‍රතිචාර දක්වමින් නරේන්ද්‍ර මෝඩි ට්විටර් වෙබ් අඩවිය ඔස්සේ මෙම අදහස් පළ කර තිබේ. මෝඩිගේ ජයග්‍රහණය සම්බන්ධයෙන් ශ්‍රි ලංකාව ඇතුළුව බ්‍රිතාන්‍යය, පකිස්ථානය, බංග්ලාදේශ, ඇෆ්ගනිස්ථානය, ඕස්ට්‍රේලියාව, අමෙරිකාව සහ ඊශ්‍රායලය සුබපැතුම් එක්කර තිබුණි. අදාළ සියලුම සුබ පැතුම් වලට නරේන්ද්‍ර මෝඩි ට්විටර් වෙබ් අඩවිය ඔස්සේ සිය ස්තූතිය පළ කර තිබේ.", "URL": "https://sinhala.adaderana.lk/news.php?nid=43264", "Category": null, "Parent URL": null}