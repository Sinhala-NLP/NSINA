{"Source": "Adaderana", "Timestamp": "March 26, 2018 08:17 am", "Headline": "නුවරඑළියේ පළාත් පාලන ආයතන කිහිපයක බලය තම පක්ෂය සතු කර ගන්නවා", "News Content": "මෙවර පළාත් පාලන මැතිවරණයේදී ලංකා කම්කරු කොංග්‍රසය යටතේ තරඟ කර ජයග්‍රහණය කළ නියෝජිතයින් දිවුරුම්දීම අද(26) අළුයම් කාලයේදී කොටගල ප්‍රදේශයේදී සිදුව තිබේ. අද අළුයම 04.10ට යෙදුණු සුබ මොහොතින් මෙම නියෝජිතයින් දිවුරුම්දුන් බව අද දෙරණ වාර්තාකරු පැවසීය. ලංකා කම්කරු කොංග්‍රසයේ සභාපති සහ එහි මහ ලේකම් ආරුමුගන් තොන්ඩමන් මහතා ඉදිරියේදී මෙම නියෝජිතයින් දිවුරුම්දී තිබේ. දිස්ත්‍රික්ක 08කට අදාළව පළාත් පාලන ආයතන 43ක මන්ත්‍රීවරු 120 දෙනෙකු මෙලෙස දිවුරුම් දී ඇති බව සඳහන්ය. මෙහිදී අදහස් දැක්වූ ආරුමුගන් තොන්ඩමන් මහතා ප්‍රකාශ කර ඇත්තේ නුවරඑළිය දිස්ත්‍රික්කයේ පළාත් පාලන ආයතන කිහිපයකම බලය තම පක්ෂය සතු කර ගන්නා බවයි. එමෙන්ම ඇතැම් පළාත් පාලන ආයතන කිහිපයක බලය වෙනත් පක්ෂ සමඟ එක්ව පිහිටවන බව ද ඔහු ප්‍රකාශ කර තිබේ.", "URL": "https://sinhala.adaderana.lk/news.php?nid=86339", "Category": null, "Parent URL": null}