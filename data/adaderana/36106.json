{"Source": "Adaderana", "Timestamp": "July 26, 2013 08:13 am", "Headline": "වන අලි ප්‍රහාරයෙන් 2ක් මරුට", "News Content": "මීගලෑව සහ විල්ගමුව ප්‍රදේශවලදී වන අලි පහරදීමෙන් පුද්ගලයන් දෙදෙනෙකු මියගොස් තිබේ. විල්ගමුව, ගැඹුරුඔය, හදුන්ගමුව ප්‍රදේශයේදී ඊයේ(25) දහවල් වන අලි පහරකෑමකට ලක්ව 50 හැවිරිදි අයෙකු මියගොස් ඇති බව පොලීසිය පැවසුවේය. මේ අතර උස්ගල , සියඹලන්ගමුව ප්‍රදේශයේ පදිංචි 50 හැවිරිදි කාන්තාවකට ද වන අලි ප්‍රහාරයක් එල්ල වී තිබේ. තම ගෙවත්ත අතුගාමින් සිටියදී එල්ල වූ ප්‍රහාරයෙන් තුවාල ලැබූ එම කාන්තාව අනුරාධපුර රෝහලට ඇතුළත් කිරීමෙන් පසු මියගොස් ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=36106", "Category": null, "Parent URL": null}