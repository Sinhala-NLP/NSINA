{"Source": "Adaderana", "Timestamp": "February 20, 2013 09:00 am", "Headline": "හොරෙන් රට පනින්න ගිය 7 ක් මාට්ටු", "News Content": "නීති විරෝධී ලෙස ඔස්ටේ‍්‍රලියව බලා යාමට සූදානමින් සිටි පිරිසක් කල්මුණේ ප‍්‍රදේශයේ දී අත්අඩංගුවට ගෙන තිබේ. පුද්ගලයින් 07 දෙනෙකු මෙලෙස අත්අඩංගුවට ගෙන ඇති බව පොලීසිය පැවසුවේය. ඊයේ (19) පස්වරුවේ අත්අඩංගුවට ගත් පිරිස අවුරුදු 26 ත් 39 අතර වයසේ පසුවන්නන් බව පොලීසිය පවසයි. ඔවුන් සියලු දෙනා මුලතිව් ප‍්‍රදේශයේ පදිංචිකරුවන් බව ද සඳහන්ය. සැකකරුවන් අද කල්මුණේ මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31780", "Category": null, "Parent URL": null}