{"Source": "Adaderana", "Timestamp": "June 28, 2013 09:18 am", "Headline": "දියේ ගිලී පාසල් සිසුවා මරුදකී", "News Content": "කටුනායක ප්‍රදේශයේදී පාසල් ශිෂ්‍යයෙකු දියේ ගිලී මියගොස් තිබේ. කටුනායක - කෝවින්න ගඟේ දිය නාමින් සිටියදී ඔහු මෙලෙස අනතුරට පත්ව ඇත. වයස අවුරුදු 13 ක් වූ ආඩිඅම්බලම කෝවින්න ප්‍රදේශයේ පදිංචි ශිෂ්‍යයෙක් මෙලෙස මියගොස් තිබේ . මියගිය සිසුවා ඔහුගේ මිතුරෙකු සමඟ දියනෑමට ගොස් සිටියදී අනතුරට මුහුණ පා ඇති බව පොලිසිය පවසයි.", "URL": "https://sinhala.adaderana.lk/news.php?nid=35304", "Category": null, "Parent URL": null}