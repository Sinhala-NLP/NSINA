{"Source": "Adaderana", "Timestamp": "December 9, 2016 11:16 am", "Headline": "සමසමාජ නියෝජිත‍යින් ජනපති හමුවෙයි", "News Content": "ලංකා සමසමාජ පක්ෂයේ දේශපාලන මණ්ඩල නියෝජිතයින් පිරිසක් සහ ජනාධිපති මෛත්‍රිපාල සිරිසේන මහතා අතර හමුවක් සිදුව තිබේ.ඊයේ පස්වරුවේ ජනාධිපති නිළ නිවසේදී එම හමුව පැවති බව ජනාධිපති මාධ්‍ය අංශය සඳහන් කළේය.ආණ්ඩුක්‍රම ව්‍යවස්ථා සංශෝධනය සම්බන්ධයෙන් එම පක්ෂයේ ස්ථාවරය සහ ඉදිරි දේශපාලන කටයුතු පිළිබඳව එහිදී සාකච්ඡාවට ලක් කර තිබේ. මෙම සාකච්ඡාවට පූජ්‍ය බද්දේගම සමිත හිමි, ලංකා සමසමාජ පක්ෂයේ නායක මහචාර්ය තිස්ස විතාරණ සහ එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර යන මහත්වරුන් ඇතුළු පිරිසක් සහභාගී වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=66876", "Category": null, "Parent URL": null}