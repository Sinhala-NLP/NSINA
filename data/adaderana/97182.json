{"Source": "Adaderana", "Timestamp": "October 4, 2018 05:18 pm", "Headline": "කඩා වැඳී පැය භාගෙන් වැනසු තැනක්", "News Content": "ආණමඩුව කොතලකෙමියාව ඉහළවැව ප්‍රදේශයේ අක්කර දෙකකට ආසන්න පොල් වගාවක් අද (04) අළුයම කඩා වැදුන වල් අලි රංචුවක් වනසා දමා ඇති බව ඉඩම් හිමිකරු පවසයි. පසුගිය දිනවල පැවති දැඩි නියං සමයේදි පවා ජලය දමමින් ආරක්ෂා කර ගත් වයස අවුරුදු තුනකට ආසන්න පොල් ගස් සියයකට (100) ආසන්න ප්‍රමාණයක් වල් අලි රංචුව මෙසේ වනසා ඇති බව සඳහන් වෙයි. ඉඩමේ හිමිකරු වන ඒ.එච්.එම් ජයරත්න මහතා පවසන්නේ තම දරුවන් වෙනුවෙන් මහත් වෙහෙස වී වගා කල මෙම පොල් වගාව වල් අලි රංචුවක් කඩා වැදි පැය භාගයක් යාමටත් පෙර වනසා දමා ගොස් ඇති බවයි. නමුත් නැවත වගාව ආරම්භ කිරිමට පවා තමන් ගේ ආර්ථීකය ශක්තිමත් නැති බව පවසන මොහු කියා සිටින්නේ වල් අලි හානි සඳහා රජය මේ වන විට ලබා දෙන වන්දි කිසිදු අයුරකින් ප්‍රමාණවත් නැති බවයි.", "URL": "https://sinhala.adaderana.lk/news.php?nid=97182", "Category": null, "Parent URL": null}