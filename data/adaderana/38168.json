{"Source": "Adaderana", "Timestamp": "October 16, 2013 06:52 am", "Headline": " කාන්තාවකගෙන් පහරකෑ කතුන් දෙදෙනෙක් රෝහලේ", "News Content": "කාන්තාවක විසින් තවත් කාන්තාවන් දෙදෙනෙකුට අතින් පයින් පහර දී පිහියකින් කපා තුවාල සිදු කිරීමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව පුත්තලම පොලීසිය කියයි. සිද්ධියෙන් තුවාල ලබා ඇති පුත්තලම - සිරම්බිඅඩිය, සින්නනාගවිල්ලුව පදිංචි යාලගේ නිරෝෂා සහ ස්විනීතා යන කාන්තාවන් දෙදෙනා පුත්තලම මුලික රෝහලට ඇතුළත් කර ඇති බව අද දෙරණ වර්තාකරු පවසයි. තුවාල ලබා රෝහල් ගත කර ඇති නිරෝශා යන අය පදිංචි නිවසට යාබද නිවසක සැකකාරිය පදිංචිව සිට ඇති අතර මුලින්ම සැකකාරිය ස්විනීතා යන අයගේ නිවසට පැමිණ ඇයට අතින් පයින් පහර දී තම අත තිබු පිහියකින්ද පහර දී ඇත. සිද්ධියට මුහුණ දුන් කාන්තාවගේ කෑ ගැසීම අසා එම ස්ථානයට පැමිණ ඇති ස්විනීතා යන අයටද සැකකාරිය අතින් පයින් පහර දී පසුව තම අත තිබු පිහියෙන් පහර දී ඇති බව මුලික පරීක්ෂණ වලින් අනාවරණය වී ඇති බව පොලීසිය කියයි. පෙර අමනාපයක් මත මෙම සිද්ධිය සිදුවී ඇති බව පොලීසිය විසින් අනාවරණය කරගෙන ඇතත්සැකකාරිය මෙතෙක් අත්අඩංගුවට ගෙන නැත. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=38168", "Category": null, "Parent URL": null}