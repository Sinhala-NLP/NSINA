{"Source": "Adaderana", "Timestamp": "October 20, 2018 07:13 am", "Headline": "මාධ්‍යවේදී ජමාල් කෂෝගී මිය ගිය බව සෞදිය පිලි ගනියි", "News Content": "මාධ්‍යවේදී ජමාල් කෂෝගී තුර්කියේ ඉස්තාන්බුල් හි පිහිටි සෞදි කවුන්සිලර් කාර්යාලයේදී ඇතිවූ ගැටුමකින් මිය ගිය බවට සෞදි ජාතික රූපවාහිනී සේවය වාර්තා කර ඇත. මේ සම්බන්ධයෙන් එරට නියෝජ්‍ය බුද්ධි අංශ ප්‍රධානි අහමඩ් අල්-අසීරි සහ එරට ඔටුන්න හිමි මොහොමඩ් බින් සල්මාන් කුමරුගේ ජේෂ්ඨ සහයකයෙක් වන අල්-කටානි යන දෙදෙනා ඔවුන්ගේ තනතුරු වලින් ඉවත් කර ඇති බව සෞදි රුපවාහිනි සේවය වැඩිදුරටත් කරුණු වාර්තා කර තිබේ. මේ අතර සිදුවීම සම්බන්ධයෙන් සෞදි ජාතිකයින් 18 දෙනෙකු අත්අඩංගුවට ගෙන ඇති බවද විදෙස් මාධ්‍ය සඳහන් කරයි.", "URL": "https://sinhala.adaderana.lk/news.php?nid=97949", "Category": null, "Parent URL": null}