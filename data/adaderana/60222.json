{"Source": "Adaderana", "Timestamp": "May 17, 2016 12:33 pm", "Headline": " හයදෙනාගෙන් මවකගේ සහ පුතුගේ මළ සිරුරු හමුවෙයි", "News Content": "මහනුවර,කඩුගන්නාව-ඉලුක්වත්ත ප්‍රදේශයේ නායයාමකින් අතුරුදහන්වූ හය දෙනාගෙන් දෙදෙනෙකුගේ සිරුරු සොයාගෙන තිබේ.නායයාමෙන් විනාශවූ නිවසක සිටි මව සහ පිරිමි දරුවෙකුගේ මළ සිරුරු මෙසේ හමුවී ඇති බව ආපදා කළමනාකරණ මධ්‍යස්ථානය පවසයි.සෙසු මළ සිරුරුද ඒ ආසන්නයේ ඇතැයි විශ්වාස කරන බවත්, ඒවා සොයා තවදුරටත් මෙහෙයුම් ක්‍රියාත්මක බවත් ආපදා කළමනාකරණ මධ්‍යස්ථානයේ ප්‍රකාශකයෙක් සඳහන් කළේය.අදාළ ස්ථානයේ පැවති නිවාස දෙකක් මෙලෙස පස් කන්දකට යටවී ඇති බවත්,අතුරුදහන්වුණු හයදෙනා එම නිවාස දෙකෙහි වාසය කළ උදවිය බවත් ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=60222", "Category": null, "Parent URL": null}