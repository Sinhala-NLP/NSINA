{"Source": "Adaderana", "Timestamp": "June 5, 2018 02:05 pm", "Headline": "ප්‍රවීණ මාධ්‍යවේදී හේම නලින් කරුණාරත්න දිවි ගමනට සමුදෙයි", "News Content": "ජ්‍යෙෂ්ඨ මාධ්‍යවේදියෙකු මෙන්ම රූපවාහිනි නිවේදකයෙකු වන හේමනලින් කරුණාරත්න මහතා අභාවප්‍රාප්ත වී තිබේ. මාළඹේ, මිල්ගහවත්ත ප්‍රදේශයේ පිහිටි නිවසේදී ඔහු අභාවප්‍රාප්ත වී ඇති බව වාර්තා වෙයි. මියයන විට ඒ මහතා 55 වන වියේ පසු වුණි. හේමනලින් කරුණාරත්න මහතා පදිංචිව සිටි නිවසේ දොර ඊයේ(04) රාත්‍රියේ සිටම වසා තිබීම හේතුවෙන් අද(05) දහවල් පරීක්ෂා කර බැලීමේදී නිවසේ කාමරයක් තුළ මියගොස් සිටි ඒ මහතාගේ මළ සිරුර සොයාගෙන තිබේ. සිද්ධිය සම්බන්ධයෙන් තලංගම පොලිසිය විමර්ශනයක් ආරම්භ කර ඇති බවද පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=90385", "Category": null, "Parent URL": null}