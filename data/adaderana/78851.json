{"Source": "Adaderana", "Timestamp": "October 18, 2017 08:30 am", "Headline": "කොකේන් ළඟ තබා ගත් 1ක් දැලේ ", "News Content": "කොකේන් මත්ද්‍රව්‍ය ළඟ තබාගෙන සිටි පුද්ගලයෙකු නවගමුව, අලුබෝමුල්ල ප්‍රදේශයේදී අත්අඩංගුවට ගෙන තිබේ. සැකකරු සතුව තිබී කොකේන් ග්‍රෑම් 50යි මිලි ග්‍රෑම් 490ක් සොයාගත් බව පොලීසිය පැවසුවේය. අත්අඩංගුවට ගෙන ඇත්තේ පානදුර, හිරන ප්‍රදේශයේ පදිංචි 36 හැවිරිදි පුද්ගලයෙකි. ඔහු අද(18) දින පානදුර මහේස්ත්‍රාත් අධිකරණයට ඉදිරිපත් කිරීමට නියමිත අතර පානදුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78851", "Category": null, "Parent URL": null}