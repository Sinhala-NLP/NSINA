{"Source": "Adaderana", "Timestamp": "September 2, 2015 12:56 pm", "Headline": "විපක්ෂනායක ධූරය සම්බන්ධන්ට හිමිවිය යුතුයි", "News Content": "නව පාර්ලිමේන්තුවේ විපක්ෂ නායක ධුරය දෙමළ ජාතික සන්ධානයේ පාර්ලිමේන්තු කණ්ඩායම් නායක ආර්.සම්බන්ධන් මහතාට හිමිවිය යුතු බව දමිළ ප්‍රගතිශීලි සන්ධානය පවසයි.එම සන්ධානයේ නායක මනෝ ගනේෂන් මහතා සඳහන් කළේ එය මෙරට දේශපාලනයේ යහපත් ප්‍රවණතාවක් වනු ඇති බවයි.ඒ තුළින් දෙමළ ජාතික සන්ධානයට රාජ්‍ය දේශපාලනයේ කොටස්කරුවෙකු වීමට අවස්ථාව ලැබෙන බව ඔහු පවසයි.පැවති මහ මැතිවරණයේ වැඩි ආසන සංඛ්‍යාවක් දිනාගත් එක්සත් ජාතික පක්ෂය සමග ශ්‍රී ලංකා නිදහස් පක්ෂය ජාතික ආණ්ඩුවක් පිහිටුවීමට පසුගියදා තීරණය කළේය.ඒ අනුව විපක්ෂ නායක ධුරය දෙමළ ජාතික සන්ධානයට හිමිවිය යුතු බව මනෝ ගනේෂන් මහතා කියයි.කෙසේවෙතත් පාර්ලිමේන්තු මන්ත්‍රී කුමාර වෙල්ගම මහතා විපක්ෂ නායක ධුරයට පත් කරන ලෙස ඉල්ලමින් එක්සත් ජනතා නිදහස් සන්ධානයේ මන්ත්‍රීවරුන් 56කගේ අත්සනින් යුතු ලිපියක් ඊයේ දිනයේ ජනාධිපති මෛත්‍රීපාල සිරිසේන මහතා වෙත භාරදී තිබුණි", "URL": "https://sinhala.adaderana.lk/news.php?nid=53607", "Category": null, "Parent URL": null}