{"Source": "Adaderana", "Timestamp": "March 10, 2011 04:41 pm", "Headline": "දිල්ශාන් කුළුදුල් ලෝක කුසලාන ශතකය වාර්තා කරයි", "News Content": "සිය ලෝක කුසලාන ක්‍රිකට් තරග ඉතිහාසයේ ප්‍රථම ශතකය සිම්බාබ්වේ කණ්ඩායමට එරෙහිව වාර්තා කිරීමට ශ්‍රී ලංකාවේ සුපිරි පිතිකරු ටී. එම්. දිල්ශාන් සමත්වී තිබේ. අද(10) තරගයේ කාසියේ වාසිය දිනාගැනීමට සිම්බාබ්වේ කණ්ඩායම සමත් වූ අතර ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදෙනු ලැබීය. ඒ අනුව ශ්‍රී ලංකා කණ්ඩායම මේ වනවිට පන්දු වාර 33 ක් තුළ කිසිවෙකු නොදැවී ලකුණු 196 ක් රැස්කරගෙන සිටියි. නොදැවී පන්දුවට පහරදෙන ටී. එම්. දිල්ශාන් ලකුණු 109 ක් ද, උපුල් තරංග ලකුණු 82 ක් ද ලබාගෙන ඇත‍.", "URL": "https://sinhala.adaderana.lk/news.php?nid=14758", "Category": null, "Parent URL": null}