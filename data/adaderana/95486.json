{"Source": "Adaderana", "Timestamp": "September 3, 2018 05:50 pm", "Headline": "සෝ සුසුම් මැද පොලිස් නිලධාරිනිය අවසන් ගමන් යයි", "News Content": "අමානුෂික ලෙස පිහියකින් ගෙල කපා සිරුරට ගිනි තබා ඝාතනය කර තිබු පානදුර වළාන දූෂණ මර්ධන අංශ‍යට අනුයුක්තව සේවය කළ කාන්තා පොලිස් කොස්තාපල් චන්දිමා ප්‍රිදර්ශනී චන්ද්‍රස්කර මෙනෙවියගේ අවසන් කටයුතු පොලිස් උත්තමාචාර සිදු කර තිබේ. ඒ මැද හාලිඇල කැටවල පොදු සුසාන භූමියේදී අද(03) සවසය. අතිවිශාල ජනකායක් අවමඟුලට සහබාගි වී සිටි බව අද දෙරණ වාර්තාකරු පවසයි. මරණකාරිය කුඩා කාලයේම මව වෙනත් විවාහයක් කරගෙන වෙන ප්‍රදේශයක පදිංචියට ගොස් තිබු නමුත් අවමඟුලට ඇයද සහබාගි වී ආගමික වත්වත් වන යෙදෙනු දක්නට ලැබීය. දැරිය හදා වඩා ගත් ආතම්මා දැඩි සේ කම්පාවට පත්ව සිටින අයුරුද දක්නට ලැබීය. පානදුර වළාන දූෂණ මර්ධන අංශයේ සේවයේ කළ පොලිස් නිලධාරිනියකගේ ගෙල පිහියකින් කපා සිරුරට ගිනිතබා ඝාතනය කිරිමේ සිද්ධියට සැකපිට අත්අඩංගුවට ගත් ඇයගේ පෙම්වතා ලබන 14 වනදා දක්වා රක්ෂිත බන්ධනාගාර ගත කර ඇත. හාලිඇල ජගුල්ල ගම්මානයේ පදිංචිව සිටි චන්දිමා ප්‍රියදර්ශනී චන්ද්‍රෙස්කර නැමැති 23 හැවිරිදි පොලිස් කාන්තාව ඉකුත් (01) වනදා ඝාතනය කර තිබිණ. ඡායාරූප - පාලිත ආරියවංශ", "URL": "https://sinhala.adaderana.lk/news.php?nid=95486", "Category": null, "Parent URL": null}