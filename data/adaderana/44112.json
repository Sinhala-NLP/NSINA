{"Source": "Adaderana", "Timestamp": "June 20, 2014 04:28 pm", "Headline": "සිරගෙවල් පුරවන්න රජයට උවමනාවක් නෑ", "News Content": "රටේ ජනතාව අතර ඇති සංහිඳියාව ඇතැම් දේශපාලනඥයින්ට නොමැතිවීම හේතුවෙන් සමස්ත රටටම අහිතකර දේශපාලන බලපෑම් එල්ල වී ඇති බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ තම බලය රැක ගැනීමට පමණක් ඔවුන් ජාත්‍යන්තරයට ගොස් රට පාවා දෙමින් සිටින බවයි. මහනුවර බෝගම්බර බන්ධනාගාරය ඉදිරි සංවර්ධන කටයුතු සඳහා නිල වශයෙන් රජයට භාරදීමේ අවස්ථාවට අද (20) එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. සිරගෙවල් පුරවා තැබීමට රජයට අවශ්‍ය නොවන බවත් සිරගෙවල් පුනරුත්ථාපන කඳවුරු බවට පත් කළ යුතු බවත් ජනාධිපති මහින්ද රාජපක්ෂ මහතා මෙහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=44112", "Category": null, "Parent URL": null}