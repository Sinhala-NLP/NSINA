{"Source": "Adaderana", "Timestamp": "August 29, 2010 08:33 am", "Headline": "ඡන්ද නාමලේඛන අක්‍රමිකතා ගැන පැමිණිලි 160 ක්", "News Content": "ඡන්ද හිමි නාමලේඛන ප්‍රතිශෝධනය කිරී‍මේ දී සිදු වූ අක්‍රමිකතා පිළිබඳ මේ වන විට පැමිණිලි 160 ක් පමණ ලැබී ඇති බව පැෆ්රල් සංවිධානය පවසයි. එම පැමිණිලි වලින් විශාල ප්‍රමාණයක් විසඳීම සඳහා අවශ්‍ය පියවර ගෙන ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. මේ අතර ඇෆ්ගනිස්ථාන පාර්ලිමේන්තු මැතිවරණයේ නිරීක්ෂණ කටයුතු සඳහා ද තම සංවිධානයේ නියෝජිතයින් යොමු කිරීමට බලාපොරොත්තු වන බව රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=10499", "Category": null, "Parent URL": null}