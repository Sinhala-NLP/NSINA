{"Source": "Adaderana", "Timestamp": "October 30, 2011 11:08 am", "Headline": "ලොරි රථ දෙකක් මුහුණට මුහුණ ගැටෙයි-අයෙක් මරුට-5 දෙනකුට තුවාලයි", "News Content": "අවිස්සාවේල්ල පොලිස් බල ප්‍රදේශයේ අවිස්සාවේල්ල- කරවනැල්ල මාර්ගයේ ඊරියගොල්ල ප‍්‍රදේශයේ කි.මී 08 සහ 09 කනුව අතර සිදුවූ රිය අනතුරකින් එක් අයෙකු මරුමුවට පත්වී පස් දෙනකු තුවාල ලබා තිබේ.‍ ඊයේ පස්වරුවේ ලොරි රථ දෙකක් එකිනෙකට ගැටීමෙන් මෙම අනතුර සිදුව ඇති බව පොලීසිය පවසයි. මෙම රිය අනතුරින් තුවාල ලැබූ අවිස්සාවේල්ල දෙස සිට කරවනැල්ල දෙසට ධාවනය කළ ලොරි රථයේ රියදුරු කරවනැල්ල රෝහලට ඇතුලත් කිරීමෙන් පසුව මියගොස් ඇති අතර මරණයට පත්ව ඇත්තේ වයස අවුරුදු වයස අවුරුදු 30 ක් වූ උක්වත්තගේ හෙවත් වන්නිආරච්චිගේ රන්ජන් වර්නපිය නැමැති ගැමුණු මාවත,හෝමාගම ප‍්‍රදේශයේ පදිංචිකරුවෙකි. එම ලොරි රථයේ රිය සහායකද තුවාල ලබා කොළඹ ජාතික රෝහලේ ප‍්‍රතිකාර ලබන අතර අනතුරට සම්බන්ධ අනෙක් ලොරි රථයේ රිය සහායකද තුවාල ලබා කරවනැල්ල රෝහලේ ප‍්‍රතිකාර ලබයි. එම ලොරි රථයේ රියදුරුද තුවාල ලබා කොළඹ ජාතික රෝහලේ ප‍්‍රතිකාර ලබන අතර අනතුරට සම්බන්ධ ත‍්‍රීරෝද රථයේ රියදුරු සහ එහි ගමන් කළ අයකුද අවිස්සාවේල්ල රෝහලේ ප‍්‍රතිකාර ලබයි. අවිස්සාවේල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19671", "Category": null, "Parent URL": null}