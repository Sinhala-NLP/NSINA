{"Source": "Adaderana", "Timestamp": "August 7, 2018 05:03 pm", "Headline": "සම්බන්ධන් හා ස්විට්සර්ලන්ත අධිකරණ අමාත්‍යවරිය අතර හමුවක්", "News Content": "විපක්ෂ නායක ආර්. සම්බන්ධන් මහතා සහ ස්විට්සර්ලන්ත අධිකරණ අමාත්‍යවරිය අතර හමුවක් සිදුව තිබේ. අද(07) උදෑසන ත්‍රිකුණාමලය දෙමළ ජාතික සන්ධාන කාර්යාලයේදී මෙම හමුව සිදුව ඇති බව වාර්තා වෙයි මෙහිදී මෙරට වත්මන් අර්බුද කිහිපයක් සම්බන්ධයෙන් සාකච්ඡා වී තිබේ. මීට අමරතව මෙරට මානව හිමිකම් වර්ධනය සම්බන්ධයෙන් ද සාකච්ඡා වී ඇති බව දෙමළ ජාතික සන්ධානය නිකුත් කළ නිවේදනයක දැක්වෙයි. එමෙන්ම උතුරු ප්‍රදේශයේ දෙමළ ජනතාව මුහුණ දෙන ගැටලු, අතුරුදන්වූවන් සහ පුනරුත්ථාපන කටයුතු සම්බන්ධයෙන් ද මෙහිදී සාකච්ඡා වී තිබේ. මෙහිදී අදහස් දක්වා ඇති ආර්. සම්බන්ධන් මහතා නව ආණ්ඩුක්‍රම ව්‍යවස්ථාව සම්බන්ධයෙන් ස්විට්සර්ලන්ත අධිකරණ අමාත්‍යවරිය සහ දූත පිරිස දැනුවත් කර ඇති බව සඳහන්ය.", "URL": "https://sinhala.adaderana.lk/news.php?nid=94004", "Category": null, "Parent URL": null}