{"Source": "Adaderana", "Timestamp": "June 3, 2011 05:46 pm", "Headline": " කටුනායක ගැටුමේ පොලිස් නිලධාරීන් 13 තෙක් රිමාන්ඩ්", "News Content": "කටුනායක වෙළෙඳ කලාප පරිශ්‍රයේ සිදුවු ගැටුම සම්බන්ධයෙන් අත්අඩංගුවට ගත් පොලිස් නිලධාරීන් දෙදෙනා ලබන 13 වැනි දින දක්වා රක්ෂිත බන්ධනාගාර ගත කර තිබේ. අදාළ පොලිස් නිලධාරීන් අද(03) මීගමුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මෙම නියෝගය කර ඇති බව සඳහන්ය. පසුගිය 30 වන සඳුදා කටුනායක වෙළෙඳ කලාප පරිශ්‍රයේ විශ්‍රාම වැටුප් පනතට එරෙහිව පැවති උද්ඝෝෂණයේ දී මෙම ගැටුම හටගනු ලැබීය. මේ සම්බන්ධයෙන් මීගමුව ප්‍රදේශයට අනුයුක්තව සේවය කළ ප්‍රධාන පොලිස් පරීක්ෂකවරයෙකු සහ උප පොලිස් පරීක්ෂකවරයෙකු රහස් පොලිසිය විසින් අත්අඩංගුවට ගැණුනි.", "URL": "https://sinhala.adaderana.lk/news.php?nid=16530", "Category": null, "Parent URL": null}