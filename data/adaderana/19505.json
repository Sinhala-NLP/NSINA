{"Source": "Adaderana", "Timestamp": "October 21, 2011 04:15 pm", "Headline": "ඕස්ට්‍රේලියාව ලෝක කුසලාන රග්බි තරගාවලියේ තෙවන තැනට", "News Content": "ලෝක කුසලාන රග්බි තරගාවලියේ තුන්වන ස්ථානය හිමිකර ගැනීමට ඕස්ට්‍රේලියාව සමත් විය. ඒ තුන්වන ස්ථානය සඳහා අද(21) පැවති තරගයේ දී ලකුණු 21 ට 18ක් ලෙස වේල්සය පරාජයට පත්කරමිනි. නවසීලන්තයේ ඕක්ලන්ඩ් ඊඩ්න් පාක් ක්‍රිඩාංගණයේදී තරගය පැවැත්වුණි. ඕස්ට්‍රේලියාව ලබාගත් ලකුණු 21ට උත්සාහක දිනුම් දෙකක්, ප්‍රවර්ථනයක්, ඩ්‍රොප් ගෝලයක් සහ දඩුවම් පහර දෙකක් ඇතුළත් විය. වේල්සය සිය ලකුණු 18 ට ලබාගත්තේ උත්සාහක දිනුම් දෙකක්, ප්‍රවර්ථනයක් සහ දඩුවම් පහර දෙකක් සාර්ථක කරගනිමිනි.", "URL": "https://sinhala.adaderana.lk/news.php?nid=19505", "Category": null, "Parent URL": null}