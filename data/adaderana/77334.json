{"Source": "Adaderana", "Timestamp": "September 9, 2017 03:09 pm", "Headline": " තිලක් සුෂ්මා හමුවෙයි!", "News Content": "ඉන්දියාවේ නිල සංචාරයක නිරතව සිටින විදේශ කටයුතු අමාත්‍ය තිලක් මාරපන මහතා ඉන්දීය විදේශ අමාත්‍ය සුෂ්මා ස්වරාජ් මහත්මිය හමුවී තිබේ.තිලක් මාරපන මහතා විදේශ කටයුතු අමාත්‍ය ධුරයේ දිවුරුම්දීමෙන් අනතුරුව සිදු කරන පළමු නිල සංචාරය මෙය වෙයි.කෙසේවෙතත් මීට පෙර තිලක් මාරපන අමාත්‍යවරයා සහ ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මිය අතර හමුවක් කොළඹදී පැවැත් වුණි.ඒ කොළඹදී පසුගියදා අවසන් වූ ඉන්දීය සාගර සමුළුව අතරවාරයේදීය.අද දිනයේ පැවැති මෙම හමුවේදී දෙරට අතර ඓතිහාසික හා සමීප ද්විපාර්ශ්වික සබඳතා ගොඩනැංවීම පිළිබඳව විදේශ අමාත්‍යවරුන් දෙපලගේ අවධානය යොමුව තිබේ.මේ අතර විදේශ කටයුතු අමාත්‍ය තිලක් මාරපන මහතා ඉන්දීය අග්‍රමාත්‍ය නරේන්ද්‍ර මෝදි මහතා හමුවී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=77334", "Category": null, "Parent URL": null}