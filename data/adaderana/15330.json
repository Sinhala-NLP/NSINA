{"Source": "Adaderana", "Timestamp": "April 7, 2011 11:41 am", "Headline": "ලංකා ඊ නිව්ස් කර්තෘ ඇප මත මුදාහැරීමට නියෝගයක් ", "News Content": "ලංකා ඊ නිව්ස් ප්‍රවෘත්ති කර්තෘ බෙනට් රූපසිංහ මහතා ඇප මත මුදාහැරීමට අධිකරණය නියෝග කර තිබේ. රුපියල් 10,000ක මුදල් ඇප සහ ලක්ෂ තුනක ශරීර ඇපයක් මත මුදාහැරීමට කඩුවෙල මහේස්ත්‍රාත් අධිකරණය අද(07) නියෝග කරනු ලැබීය. බෙනට් රූපසිංහ මහතා පසුගිය 31 වැනිදා වැල්ලම්පිටිය පොලිසිය මගින් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි. ලංකා ඊ නිව්ස් කාර්යාලය ගිනි තැබීමේ සිද්ධියේ ප්‍රධාන සැකකරුගේ සහෝදරයාට තර්ජනය කිරීමේ චෝදනා මත ඔහු අත්අඩංගුවට ගත් බව පොලිසිය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=15330", "Category": null, "Parent URL": null}