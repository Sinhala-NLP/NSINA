{"Source": "Adaderana", "Timestamp": "October 8, 2016 09:18 am", "Headline": "ආසියානු සහයෝගිතා සමුළුව අද ඇරඹෙයි", "News Content": "ආසියානු සහයෝගිතා සමුළුව අද ආරම්භ වෙයි.තායිලන්තයේදී පැවැත්වෙන මෙම සමුළුව සඳහා ජනාධිපති මෛත්‍රිපාල සිරිසේන මහතා ද සහභාගී වීමට නියමිතය.ආසියානු කලාපයට පොදුවේ බලපාන ගැටලු පිළිබඳ මෙහිදී අවධානය යොමු කෙරෙනු ඇත. රටවල් 34ක සහභාගීත්වයෙන් අද ආරම්භ වන මෙම සමුළුව ලබන 10 වෙනිදා දක්වා පැවැත්වෙයි.ආසියානු කලාපයට බලපාන විද්‍යා හා තාක්ෂණය, අධ්‍යාපනය, ආහාර සුරක්ෂිතතාව, බලශක්තිය හා ජලය, සංස්කෘතික හා සංචාරක කර්මාන්තය සහ තිරසාර සංවර්ධනය ආදී කරුණු 20ක් සම්බන්ධයෙන් එහිදී අවධානය යොමු කෙරෙනු ඇත. ජනාධිපති මෛත්‍රිපාල සිරිසේන මහතා හෙට මෙම සමුළුව ඇමතීමට නියමිතය. දෙවන ආසියානු සහයෝගිතා සමුළුවට සහභාගිවීම සඳහා පිටත්ව ගිය ජනාධිපති මෛත්‍රිපාල සිරිසේන මහතා ඇතුළු දූත පිරිස තායිලන්තයේ බැංකොක් නුවර ස්වර්ණභුමි ජාත්‍යන්තර ගුවන්තොටුපළින් ඊයේ එරටට සම්ප්‍රාප්ත විය.එරට සංස්කෘතික අමාත්‍යවරයා ඇතුළු විශේෂ නියෝජිත පිරිසක් විසින් එරට ගුවන් තොටුපළේදී ජනාධිපතිවරයා ඇතුළු දුත පිරිස මහත් හරසරින් යුතුව පිළිගත් බව ජනාධිපති මාධ්‍ය අංශය සඳහන් කළේය.ආසියානු කලාපයට පොදුවේ බලපාන ගැටළු සම්බන්ධයෙන් සාකච්ඡා කෙරෙන ආසියානු සහයෝගිතා සමුළුව රටවල් 34ක සහභාගිත්වයෙන් අද සිට ලබන 10 වනදා දක්වා පැවැත්වීමට නියමිතව තිබේ.ආසියානු කලාපයට බලපාන විද්‍යා හා තාක්ෂණය, අධ්‍යාපනය, ආහාර සුරක්ෂිතතාවය, බලශක්තිය සහ ජලය, සංස්කෘතික හා සංචාරක කර්මාන්තය සහ තිරසාර සංවර්ධනය ආදි කරුණු 20 ක් සම්බන්ධයෙන් එහිදී අවධානය යොමු කෙරෙනු ඇත.සමුළුවේ දෙවන දිනය වන ලබන 09 වනදා ජනාධිපති මෛත්‍රීපාල සිරිසේන මහතා සමුළුව ඇමතීමට නියමිත බව ජනාධිපති මාධ්‍ය අංශය සඳහන් කළේය.ජනාධිපතිවරයාට හෙට දිනයේ එරට අග්‍රාමාත්‍යවරා සමග ද්විපාර්ශවික සාකච්ඡා සිදු කිරීමට නියමිතය.", "URL": "https://sinhala.adaderana.lk/news.php?nid=64818", "Category": null, "Parent URL": null}