{"Source": "Adaderana", "Timestamp": "August 24, 2019 10:09 am", "Headline": "කාෂ්මීරය පුරා දැවැන්ත විරෝධතාවක්", "News Content": "ඉන්දීය පාලනයට එරෙහිව කාෂ්මීරය පුරා විරෝධතා පැවැත්වෙයි. නිදහස වෙනුවෙන් දිවි ඇති තෙක් ඉන්දියාවට එරෙහිව සටන් වදින බව මෙහිදී විරෝධතාකරුවන් අවධාරණය කළේය. කාෂ්මීරය වෙත ලබාදී තිබූ විශේෂ තත්ත්වය ඉවත්කිරීමට ඉන්දියාව ගත් පියවරට එරෙහිව කාෂ්මීරයේ සවුරා හා ශ්‍රී නගර් ඇතුලු ස්ථාන රැසක විරෝධතා පැවැත්වුණි. විරෝධතා දිවා රාත්‍රී වෙනසක් නොමැතිව පැවැත්වෙන බව විදෙස් වාර්තා පවසයි. වඩාත් ජනාකීර්ණ නගරයක් වන සවුරා හි එක්වූ විරෝධතාකරුවන් අවධාරණය කළේ නිදහස් වෙනුවෙන් දිවි ඇති තෙක් සටන් කරන බවයි. රජය විරෝධතා පැවැත්වීම තහනම් කළ පසුබිමක වුවද ඉන්දියාව ගත් නව පියවරට එරෙහිව කාෂ්මීරය පුරා පසුගිය දෙසතිය තිස්සේ විරෝධතා සංවිධානය වුණි. එහිදී ආරක්ෂක අංශ හා විරෝධතාකරුවන් අතර ඇති වූ ගැටුම්වලද තුවාල ලැබූවන්ගේ සංඛ්‍යාව 152කි. ඉන්දියාව බ්‍රිතාන්‍ය යටත්විජිත පාලනයෙන් නිදහස ලැබූ 1947 වසරේදී එය ඉන්දියාව හා පාකිස්තානය ලෙස කොටස් දෙකකට බෙදා වෙන්කරනු ලැබුණි. කෙසේ නමුත් බහුතර ඉස්ලාමීයයන් වෙසෙන කාෂ්මීරයේ පාලනය වෙන්කරගැනීමට නොහැකිව දශක කිහිපයක් පුරාවට දෙරට අතර ගැටුම් හටගත් බව විදසේ මාධ්‍ය වාර්තා කරයි.", "URL": "https://sinhala.adaderana.lk/news.php?nid=117342", "Category": null, "Parent URL": null}