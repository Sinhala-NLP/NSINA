{"Source": "Adaderana", "Timestamp": "December 29, 2015 05:25 pm", "Headline": "විකිරණ පනත උල්ලංඝණය කළො‍ත්  දැඩි දඬුවම්!", "News Content": "විකිරණ පනත උල්ලංඝණය කරන පුද්ගලයින්ට එරෙහිව දැඩි දඞුවම් පැමිණවීමට පියවර ගන්නා බව පරමාණුක බලශක්ති නියාමන සභාව පවසයි. විකිරණවලින් සුරක්ෂිත ශ්‍රී ලංකාවක් වෙනුවෙන් ලබන වසරේ ජනවාරි මස පළමු වැනි දින සිට ක්‍රියාත්මක වන පරිදි නව බලපත්‍රයක් නිකුත් කිරීමට පරමාණුක බලශක්ති නියාමන සභාව පියවර ගෙන තිබේ. මේ වන විට එම නව බලපත්‍ර නිකුත් කිරීම ආරම්භ කර ඇති බව එම සභාව සඳහන් කළේය. ඒ අනුව ජනවාරි මස පළමු වැනිදා සිට බලපත්‍ර රහිතව ක්‍රියාත්මක වන හෝ විකිරණ පනත උල්ලංඝණය කරන පුද්ගලයින්ට දැඩි දඞුවම් පැමිණවීමට කටයුතු කරන බව පරමාණුක බලශක්ති නියාමන සභාව සඳහන් කළේය.මෙම නීති රීති උල්ලංඝණය කරන්නේ නම් අදාළ ආයතන හෝ පුද්ගලයින් සම්බන්ධයෙන් දඩ මුදල් අයකිරීම අධිකරණය හමුවේ නඩු පැවරීම නැවත ලබාගත නොහැකි පරිදි බලපත්‍ර අවලංගු කිරීම හෝ සීල් තැබීම සිදුකරන බව එම කොමිෂන් සභාව සඳහන් කළේය.", "URL": "https://sinhala.adaderana.lk/news.php?nid=56017", "Category": null, "Parent URL": null}