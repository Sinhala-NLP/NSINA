{"Source": "Adaderana", "Timestamp": "April 11, 2011 02:17 pm", "Headline": "නිසි කලට ඖෂධ ලබා නොදෙන සමාගම් ගැන වාර්තාවක් ඉල්ලයි", "News Content": "ශ්‍රී ලංකාවට අවශ්‍ය ඖෂධ කලට වේලාවට ‍සැපයීමක් නොකරන ඉන්දීය සමාගම් පිළිබඳ වාර්තාවක් වහාම ලබාදෙන ලෙස ඉන්දීය රජය සෞඛ්‍ය අමාත්‍යාංශයෙන් ඉල්ලීමක් කර තිබේ. ශ්‍රී ලංකා‍වේ ඉන්දියානු මහකොමසාරිස් අශෝක් කේ කාන්තා මහතා මෙම ඉල්ලීම කර ඇත්තේ සෞඛ්‍ය අමාත්‍ය මෛත්‍රීපාල සිරිසේන මහතා සමග අද පැවති විශේෂ සාකච්ඡාවකදීය. ශ්‍රී ලංකාවේ ඖෂධ හිඟය හා ඊට හේතු වූ ඉන්දීය සමාගම් 10 ක ක්‍රියාකාරිත්වය පිළිබඳ මෙම සාකච්ඡාවේ දී වි‍ශේෂ අවධානයක් යොමුවී තිබේ. ඉන්දියානු සමාගම් කිහිපයක් විසින් ටෙන්ඩර් ලබාගෙන නිසි කලට ඖෂධ නිකුත් නොකිරීම, සපයන ලද ඇතැම් ‍ඖෂධ තත්ත්වයෙන් බාල වීම වැනි කරුණු හේතුවෙන් රෝහල් රැසක පසුගිය කාලය තුළ ඖෂධ හිඟයක් පැවති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=15409", "Category": null, "Parent URL": null}