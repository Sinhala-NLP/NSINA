{"Source": "Adaderana", "Timestamp": "June 19, 2019 03:59 pm", "Headline": "පේරාදෙණිය සරසවි ඇඳුරන්ගේ වැඩ වර්ජනයට සිසුන්ගේ විරෝධය", "News Content": "විභාග කටයුතු පැවැත්වෙමින් තිබියදි පේරාදෙණිය විශ්වවිද්‍යාලයේ කළමනාකරණ පිඨයේ ආචාර්යවරුන් සහ පාලනාධිකාරියේ පිරිසක් වැඩවර්ජනයක නිරත වෙිමින් සිටින බවට චෝදනා කරමින් අද (19) එම විශ්වවිද්‍යාලයේ පිඨ 9ක සිසු සිසුවියක් විරෝධතාවයක නිරත විය. ඔවුන් පවසන්නේ ආරක්ෂක හේතුන්මත විශ්වවිද්‍යාලය තුල CCTV කැමරා සවී කිරිමේ ගැටළුවක් මුල්කරගනීමින් මෙලෙස සිසුන්ගේ විභාග කටයුතු මඟ හරිමින් වැඩවර්ජනයක නියැලෙන බවයි. පසුගියදා සිදු වු බෝම්බ ප්‍රහාරයත් සමඟ රටේ ආරක්ෂ තත්ත්වය දැඩි කිරීමට රජය කටයුතු කිරිමත් සමඟ විශ්වවිද්‍යාලවල ආරක්ෂාව දැඩි කිරීමටද කටයුතු කර ඇත. ඒ අනුව පේරාදෙණිය විශ්වවිද්‍යාලයේ පාරිපාලන අධිකාරිය සහ සිසු සිසුවියන් අතර සාකච්ඡාවත් පවත්වා ඇත. එහිදි දෙපාර්ශවයේම යෝජනා අනුව කටයුතු කිරිමට එකඟ වී නමුත් පසුව තම යෝජනා කිසිවක් නොතකා කටයුතු කිරිමට පාලනාධිකාරිය කටයුතු කරමින් ඇතිබවට සිසුන් චෝදනා කරයි. ඔවුන් පවසන්නේ ආරක්ෂාව තර කිරීම මුවාවෙන් සිසුන් මර්ධනය කිරිම සඳහා විශ්වවිද්‍යාල පරිශ්‍රයේ CCTV කැමරා සවී කිරීමට විශ්වවිද්‍යාල උපකුලපතිවරයා විසින් කටයුතු යෝදමින් සිටින බවයි. මේ සම්බන්ධයෙන් විමසු විට රජය නිකුත් කළ නියෝගය කඩ නොකර එය ඉටු කරන බවට උපකුලපතිවරයා පැවසු බව පේරාදෙණිය විශ්වවිද්‍යාලීය මහා ශිෂ්‍ය සංගමයේ සභාපති නලින්ද දිසානායක සිසුවා පැවසුවේය. වත්මන් ආණ්ඩුවට මෙතෙක් කර ගත නොහැකි වු මර්ධනය පාස්කු ඉරිදා ප්‍රහාරය පවා දෙමින් සිදු කිරීමට උත්සහ දරණ බවටද ඔහු චෝදනා කළේය. විශ්වවිද්‍යාලයේ උපකුලපතිවරයා මෙන්ම පාලන අධිකාරියද සිසුන්ගේ අධ්‍යනය කටයුතු නොතකා වත්මන් පාලනය ගෙන යන මර්ධනමය කටයුතු සඳහා සහය දක්වන බවට සිසුන් මෙලෙස චෝදනා කළේය.", "URL": "https://sinhala.adaderana.lk/news.php?nid=112344", "Category": null, "Parent URL": null}