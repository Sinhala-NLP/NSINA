{"Source": "Adaderana", "Timestamp": "August 19, 2015 03:23 pm", "Headline": "මැතිවරණය සාමකාමිව පැවතුණා", "News Content": "මෙවර පාර්ලිමේන්තු මැතිවරණය සිය අභිමතය පරිදි ඡන්දය ප්‍රකාශ කිරීම සඳහා ඡන්ද දායකයින්ට අවස්ථාව ලබාදෙමින් විධිමත්ව පැවැත්වු බව යුරෝපා සංගමය පවසයි. මැතිවරණ ප්‍රචාරණය පිළිබඳ දැඩි නීති සහිත වු මනා පරිපාලනයෙන් යුතු බෙහෙවින් සාමකාමී මැතිවරණයක් ලෙස එය පැවැත්වු බව මැතිවරණ නිරික්ෂණ කටයුතු සඳහා මෙරටට පැමිණි යුරෝපා සංගමයේ නිරීක්ෂණ කණ්ඩායමේ ප්‍රධාන නිරීක්ෂක ක්‍රිස්ටියන් ප්‍රෙඩා කියයි. මැතිවරණ කොමසාරිවරයා සහ ඔහුගේ කාර්යය මණ්ඩලය විනිවිද භාවයෙන් සහ අපක්ෂපාතී භාවයෙන් යුතුව මැතිවරණය පැවැත්වීමේ කටයුතු සිදුකළ බව ඔහු පවසයි. විශේෂයෙන් නීති විරෝධී මැතිවරණ ප්‍රචාරණ කටයුතුවලදී මැතිවරණ නීති දැඩිව ක්‍රියාත්මක කිරීමට පියවර ගෙන තිබූ බව ක්‍රිස්ටියන් ප්‍රෙඩා පෙන්වාදෙයි.", "URL": "https://sinhala.adaderana.lk/news.php?nid=53337", "Category": null, "Parent URL": null}