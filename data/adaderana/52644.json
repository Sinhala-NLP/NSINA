{"Source": "Adaderana", "Timestamp": "July 15, 2015 11:39 am", "Headline": " පාසල් ළමුන් 6 ක් ඇතුළු 18 ට තුවාලයි", "News Content": "කටුවන පැරණි ඇඟලුම්කම්හළ ආසන්නයේ සිදුවූ රිය අනතුරකින් පාසල් ළමුන් 06 දෙනෙකු ඇතුළු පුද්ගලයින් 18 දෙනෙකු තුවාල ලබා තිබේ.ඇඟලුම් කර්මාන්තශාලාවක සේවිකාවන් රැගත් බස් රථයක් හා ට්‍රක් රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි.එහිදී බස් රථයේ ගමන්ගත් පාසල් ළමුන් 06 දෙනෙකු ඇතුළු පුද්ගලයින් 08 දෙනෙකුද ට්‍රක් රථයේ රියදුරු සහ එහි ගමන්ගත් පුද්ගලයින් සිව් දෙනෙකුද තුවාල ලබා තිබේ.ඔවුන් ඇඹිලිපිටිය සහ කටුවන රෝහල්වලට ඇතුළත් කර ඇති බව සඳහන්ය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කටුවන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52644", "Category": null, "Parent URL": null}