{"Source": "Adaderana", "Timestamp": "September 6, 2012 03:13 pm", "Headline": "විකිරණ විද්‍යා තාක්ෂණවේදී නිලධාරීන් වර්ජනයක", "News Content": "අම්පාර මහරෝහලේ විකිරණ විද්‍යා තාක්ෂණවේදී නිලධාරීන් විසින් වර්ජනයක් ආරම්භ කර තිබේ. ස්ථානමාරු ලබාගෙන ඇති නිලධාරීන්ට රෝහල් වෛද්‍ය අධිකාරීවරයා විසින් නව සේවා ස්ථානවලට යාමට අවසර ලබා නොදීම මීට හේතුව බව රජයේ විකිරණ විද්‍යා තාක්ෂණවේදීන්ගේ සංගමයේ උප සභාපති චානක ධර්මවික්‍රම මහතා පවසයි. අද (06) පෙරවරු 8.00 සිට හෙට දින පෙරවරු 8.00 දක්වා මෙම වර්ජනය ක්‍රියාත්මක කරන බව චානක ධර්මවික්‍රම මහතා සඳහන් කළේය.", "URL": "https://sinhala.adaderana.lk/news.php?nid=27187", "Category": null, "Parent URL": null}