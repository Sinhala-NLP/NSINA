{"Source": "Adaderana", "Timestamp": "November 20, 2017 12:24 pm", "Headline": "තාත්තාට ඇඹුල අරන් කුඹුරට ගිය පුංචි පුතාට අකුණක් වැදිලා", "News Content": "මන්නාරම,මුරුන්කන්,කට්ටෙඅඩම්පන් ප‍්‍රදේශයේදී අකුණුසැර වැදීමෙන් ඊයේ (19) සවස 11 හැවිරිදි දරුවෙකු ජිවිතක්ෂයට පත්ව ඇති බව මුරුන්කන් පොලිසිය පවසයි.පොලිසිය පැවසූවේ සිය පියා කුඹුරු වැඩ කරමින් සිටින අවස්ථාවක පියාට දහවල් ආහාර රැගෙන ගිය දරුවෙකුට එලෙස අකුණු සැර වැදී ඇති බවයි.අකුණු සැර වැදීමෙන් තුවාල ලැබූ දරුවා මුරුන්කන් රෝහලට ඇතුළත් කිරීමෙන් අනතුරුව වැඩිදුර ප‍්‍රතිකාර සඳහා මන්නාරම රෝහලට ඇතුළත් කිරීමෙන් අනතුරුව ජිවිතක්ෂයට පත්ව ඇති බවද පොලිසිය පැවසීය.මළ සිරුර සම්බන්ධයෙන් පශ්චාත් මරණ පරීක්ෂණ මන්නාරම රෝහල් මෘත ශරීරාගාරයේදී පැවැත්වීමට නියමිතය. සිද්ධිය සම්බන්ධයෙන් මුරුන්කන් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80233", "Category": null, "Parent URL": null}