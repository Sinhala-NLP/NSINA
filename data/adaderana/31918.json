{"Source": "Adaderana", "Timestamp": "February 25, 2013 05:36 pm", "Headline": "ධීවර ගැටලුව කඩිනමින් විසඳනවා", "News Content": "ඉන්දු ශ්‍රී ලංකා ධීවර ගැටලුව කඩිනමින් විසදීම සඳහා දෙරටේ ධීවර බලධාරීන්ගේ අවධානය යොමුව ඇති බව ශ්‍රී ලාංකාවේ ඉන්දීය මහකොමසාරිස් අශෝක් කේ. කාන්තා මහතා පවසයි. මේ වන විටත් ඒ සම්බන්ධයෙන් සාකච්ජා කරමින් පවතින බව ඉන්දීය මහකොමසාරිස්වරසා සදහන් කරයි. දැනට දීර්ඝ කාලයක සිට ඉන්දු ලංකා ධීවරයින්ගේ ගැටළුව සම්බන්ධයෙන් සාකච්ජා පවතියි. එහෙත් මේ දක්වාත් එයට නිසි විසදුම් ලැබී නැත. කච්චතිව් දූපතේ මංගල්‍යය පැවති අවස්ථාවේදී මාධ්‍යවේදීන් එම උත්සවයට සහභාගි වූ ඉන්දීය මහකොමසාරිස් අශෝක් කේ. කාන්තා මහතාගෙන් මේ සම්බන්දයෙන් විමසීමක් ද කරන ලදී. ඉතා ඉක්මනින් මෙම ධීවර ගැටලුව විසදන බවට තමන්ට පොරොන්දුවක් ලබා දිය හැකි බව එහිදී ඔහු සදහන් කළේය. දැනටමත් මෙම ධීවර ගැටුව පිළිබදව සාකච්ජා පවත්වමින් සිටින බව ඉන්දීය මහකොමසාරිස්වරයා පැවසීය. කෙසේ වෙතත් ඉන්දීය ධීවරයින් පවසන්නේ ඉන්දීය මුහුදු කලාපයේ මත්ස්‍ය සම්පත අඩුවීම හේතුවෙන් තමන් මෙලෙස ශ්‍රීලාංකා මුහුදු සීමාවට පැමිණ ධීවර කර්මාන්තයේ නිරත වන බවයි. සතියට දින 03 ක් මේ සදහා අවස්ථාව ලබා දි ඇති බව ද ඉන්දිය ධීවරයින් පවසයි.", "URL": "https://sinhala.adaderana.lk/news.php?nid=31918", "Category": null, "Parent URL": null}