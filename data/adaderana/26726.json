{"Source": "Adaderana", "Timestamp": "August 20, 2012 10:40 am", "Headline": "ඇඳුම් සමාන නිසා ත්‍රිකුණාමලයේ හෙදියන් කෝප වෙයි ", "News Content": "ත්‍රිකුණාමලය මහ රෝහලේ හෙද කාර්ය මණ්ඩලය වර්ජන ක්‍රියාමාර්ගයක් ආරම්භ කර තිබේ. තම නිල ඇඳුමට සමාන නිල ඇදුමක් උපත් පාලිකාවන් විසින් භාවිතයට ගැනීමට විරෝධය පළ කිරීම වර්ජනයේ අරමුණයි. මේ සම්බන්ධයෙන් බලධාරීන් දැනුවත් කල ද ඊට විසදුමක් ලබා දීමට ඔවුන් ඉදිරිපත් නොවූ බවට හෙදියන් චෝදනා කරයි. හෙද කාර්ය මණ්ඩලය අද (20) පෙරවරුවේ සිට රෝහල ඉදිරිපිට උද්ඝෝෂණයක ද නිරතව සිටියි. කෙසේ වුව ද රෝහලේ හදිසි සේවා කටයුතු සඳහා හෙදියන් සහභාගී වන බව වාර්තා වේ.", "URL": "https://sinhala.adaderana.lk/news.php?nid=26726", "Category": null, "Parent URL": null}