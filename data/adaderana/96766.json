{"Source": "Adaderana", "Timestamp": "September 26, 2018 07:58 pm", "Headline": "වලවේ ගඟට පැන්න දෙදරු මව සොයා මෙහෙයුමක්", "News Content": "අම්බලන්තොට වලවේ ගඟට පැන සියදිවි හානිකර ගත් කාන්තාවක් සොයා අම්බලන්තොට පොලීසිය හා ප්‍රදේශ වාසින් විසින් ඇය සෙවීමේ මෙහෙයුමක් ආරම්භ කර තිබේ. ඊයේ (25) රාත්‍රී සිට මෙම මෙහෙයුම ආරම්භ කළ ඇති බවට අද දෙරණ වාර්තාකරු සඳහන් කළේය. මෙසේ අතුරුදහන් වී ඇත්තේ අම්බලන්තොට වාඳුරුප්ප ප්‍රදේශයේ පදිංචි වයස වුරුදු 28 ක් පමණ වන කන්කානම් ගමගේ අනුරුද්ධිකා නමැති දෙදෙරු මවකි ඊයේ(25) සවස ඇය සේවා කරනු ලබන අම්බලන්තොට නගරයේ වෙළඳ සැලේ සිට සේවා නිමවා ගදර යන අතර තුර ඇයගේ බෑගය වලවේ ගඟේ පාලම මත තබා මසේ ගඟකට පැන ඇති බව පොලලීසිය සැකකරයි. ඇයගේ බෑගය පරික්ෂා කිරීමේදී ඇය විසින් ලියන ලද ලිපියක්ද පොලීසියට හමුවී ඇති අතර පවුල් ආරවුලක් නිසා ඇය මෙසේ සිය දිවි හනිකරගැනීමට වලවේ ගඟට පැන ඇති බව පොලීසිය සැකකරයි. අතුරුදහන වූ කාන්තාවගේ සිරුර සොයා නාවික හමුදාවේ කිමිඳුන් කරුවන් පිරිසක්ද ඇය ගඟට පැන්න බවට සැක කරන ස්ථානයේ සෝදිසි මෙහෙයුමක් දියත් කළ ඇති අතර ඇය සම්බන්ධයෙන් කිසිදු හෝඩුවාවක් හමු නොවූ බව පොලීසය වැඩිදුරටත් පැවසීය. (ඡායාරූප-රාහුල් සමන්ත)", "URL": "https://sinhala.adaderana.lk/news.php?nid=96766", "Category": null, "Parent URL": null}