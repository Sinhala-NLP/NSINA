{"Source": "Adaderana", "Timestamp": "December 18, 2017 07:47 pm", "Headline": "මැතිවරණය අස්සේ තහඩු බෙදාදීමක් ගැන පොලීසියෙන් පරීක්ෂණයක්", "News Content": "පළාත් පාලන මැතිවරණය ප‍්‍රකාශයට පත් කර තිබියදි ලිදුල පොලිස් වසමට අයත් තලවාකැලේ සෙන්කුයින්ස් වතුයායේ වතුකම්කරුවන් හට සෙවිලි තහඩු බෙදා දිම සම්බන්ධයෙන් නුවරඑළිය සහකාරි මැතිවරණ කොමිසාරිස්වරයා වෙත ලද පැමිණිල්ලක් මත ලිදුල පොලිසිය විසින් පරික්‍ෂණයක් ආරම්භ කර ඇති බව නුවරඑළිය පොලිස් අධිකාරි මහින්ද දසානායක මහතා පැවසීය. වතු යටිතල පහසුකම් අමාත්‍යංශය යටතේ පාලනය වන වැවිලි මානව සම්පත් භාරයේ මගින් එම වතුයායේ වතුකම්කරුවන්ට සෙවිලි තහඩු පහ බැගින් ලබා දුන්නේ යැයි කියන සිද්ධියක් සමිබන්ධයෙන් වතුකරය නියෝජනය කරන තවත් ප‍්‍රධාන දේශපාලන පක්ෂයක් විසින් මෙම පැමිණීල්ල අද (18) දින සහකාර මැතිවරණ කොමසාරිස්වරයා වෙත කර තිබිණි.", "URL": "https://sinhala.adaderana.lk/news.php?nid=81737", "Category": null, "Parent URL": null}