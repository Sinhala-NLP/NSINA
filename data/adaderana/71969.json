{"Source": "Adaderana", "Timestamp": "April 11, 2017 12:24 pm", "Headline": "අවුරුදු නැකැත් සීට්ටුව ජනපතිට පිළිගන්වයි", "News Content": "සිංහල හා දෙමල අලුත් අවුරුදු නැකැත් සීට්ටුව සාම්ප්‍රදායික චාරිත්‍රානුකූලව ජනාධිපතිවරයා වෙත පිළිගැන්වීම අද (11) පෙරවරුවේ සිදු කෙරුණි. සංස්කෘතික කටයුතු අමාත්‍ය එස්.බී. නාවින්න සහ අමාත්‍යාංශ ලේකම් ඩී.ස්වර්ණපාල යන මහත්වරුන් විසින් ජනාධිපති නිල නිවසේදී නැකැත් සීට්ටුව පිළිගැන්වීම සිදු කෙරුණු බව ජනාධිපති මාධ්‍ය අංශය සඳහන් කළේය. අලුත් අවුරුදු උදාව, පුණ්‍ය කාලය, ළිප ගිනි දැල්වීම, ආහාර පිසීම හා ආහාර අනුභවය, හිසතෙල් ගෑම මෙන්ම නව වසරේ රැකීරක්ෂා සඳහා පිටත්ව යාම ආදී නැකැත් චාරිත‍්‍ර නැකැත් සීට්ටුවට ඇතුළත් වේ. මෙම අවස්ථාවට ශ‍්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක, බස්නාහිර පළාත් ප‍්‍රධාන අමාත්‍ය ඉසුර දේවප‍්‍රිය මහතා ඇතුළු මැතිඇමතිවරුන් සහභාගී වූහ.", "URL": "https://sinhala.adaderana.lk/news.php?nid=71969", "Category": null, "Parent URL": null}