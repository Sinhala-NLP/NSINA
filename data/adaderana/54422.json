{"Source": "Adaderana", "Timestamp": "October 13, 2015 05:58 pm", "Headline": "අලුගෝසු තනතුර ගන්න 14 දෙනෙක් ඇවිත්", "News Content": "අලුගෝසු හෙවත් වදක තනතුර සඳහා අද දිනයේ පැවති සම්මුඛ පරීක්ෂණයට පුද්ගලයින් 14 දෙනෙකු සහභාගී වී තිබේ.බන්ධනාගාර දෙපාර්තමේන්තුව සඳහන් කළේ එම තනතුර සඳහා ඉල්ලුම්පත් 24ක් ලැබී තිබු බවයි. කෙසේවෙතත් ඒ අතරින් 14 දෙනෙකු පමණක් අද දිනයේ පැවති සම්මුඛ පරීක්ෂණයට සහභාගී වී ඇත.ඒ අතරින් ඉහළම සුදුසුකම් සහිත පුද්ගලයින් දෙදෙනා වදක තනතුර සඳහා බඳවා ගන්නා බව බන්ධනාගාර කොමසාරිස් ජනරාල් රෝහණ පුෂ්පකුමාර මහතා සඳහන් කළේය.අනතුරුව ඔවුන්ට සති තුනක පුහුණුවක් ලබාදී එම තනතුරේ අනුයුක්ත කිරීමට පියවර ගන්නා බව ඔහු පැවසුවේය.", "URL": "https://sinhala.adaderana.lk/news.php?nid=54422", "Category": null, "Parent URL": null}