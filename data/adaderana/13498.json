{"Source": "Adaderana", "Timestamp": "January 14, 2011 02:48 pm", "Headline": "විපතට පත් පවුල් 6000 ට කැනඩාවෙන් සහනාධාර", "News Content": "ස්වභාවික ආපදා තත්ත්වය නිසා ශ්‍රී ලංකාවේ විවිධ ප්‍රදේශ වල පීඩාවට පත්ව සිටින ජනතාව වෙනුවෙන් සහනාධාර සැපයීමට කැනඩාව ඉදිරිපත්ව තිබේ. සහනාධාර සැපයීමේ කටයුතු වල යෙදීසිටින ශ්‍රී ලංකා රජය, එක්සත් ජාතීන් හා අනෙකුත් නියෝජිත ආයතන වෙත එම ආධාර සැපයීමේ කටයුතු සඳහා දායකත්වය ලබාදීමට කැනඩාව එකඟතාවය පළකර ඇත. එහිදී ශ්‍රී ලංකා රජය ඇතුළු අනෙකුත් ආයතන වෙතින් ඉදිරිපත් වන ඉල්ලීම් කෙරෙහි අවධානය යොමුකිරීමට ද සූදානම් බව කැනේඩියානු මහ කොමසාරිස් බෲස් ලෙවී මහතා පවසයි. පීඩාවට පත් පවුල් 6000 ට පමණ සහනාධාර සැපයීමට බලාපොරොත්තු වන අතර හදිසි ආධාර අවශ්‍ය පිරිස් වෙත කූඩාරම් හා වෙනත් අතවශ්‍ය ද්‍රව්‍ය ආධාර සැපයීමට කටයුතු කරන බව ද මහ කොමසාරිස්වරයා සඳහන් කරයි.", "URL": "https://sinhala.adaderana.lk/news.php?nid=13498", "Category": null, "Parent URL": null}