{"Source": "Adaderana", "Timestamp": "November 21, 2010 08:40 am", "Headline": "අදත් ගිගුරුම් සහිත වැසි", "News Content": "දිවයිනේ ප්‍රදේශ රැසකට අද දිනයේ දී ද ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. කාර්යයේ නියුතු කාලගුණ විද්‍යාඥ දමයන්ති ඉඳිකැටිහේවගේ මහත්මිය සඳහන් කරන පරිදි උතුරු ,නැගෙනහිර, ඌව හා උතුරු මැද පළාත්වලට වැඩි වශයෙන් වැසි ඇතිවිය හැකිය. මේ අතර ඊයේ දිනය තුළ පැවති වැසි සහිත කාලගුණ තත්ත්වයත් සමග ඇතිවූ ජලගැලීම් ‍හේතුවෙන් මොණරාගල දිස්ත්‍රික්කයේ නිවාස කිහිපයක‍ට අර්ධ හානි සිදුව තිබේ. වැල්ලවාය, ඌව කුඩා ඔය පිටාර ගැලීම හේතුවෙන් නිවාස 3 ට අර්ධ හානි සිදුව ඇති අතර දොඹආර ග්‍රාම නිලධාරී වසමේ ද නිවාස 4කට අර්ධ හානි සිදුව ඇති බව ආපදා කළමනාකරණ මධ්‍යස්ථානය සඳහන් කරයි. -------------------------------------------------------", "URL": "https://sinhala.adaderana.lk/news.php?nid=12290", "Category": null, "Parent URL": null}