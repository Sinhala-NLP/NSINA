{"Source": "Adaderana", "Timestamp": "February 13, 2012 10:32 am", "Headline": "ධීවර විරෝධතාවක්, කොළඹ - හලාවත මාර්ගය අවහිරවෙයි", "News Content": "ඉන්ධන මිල ඉහළ යාමට විරෝධය පළකරමින් මීගමුව ප්‍රදේශයේ ධීවරයින් විසින් ක්‍රියාත්මක විරෝධතා හේතුවෙන් මාර්ග කිහිපයක රථ වාහන ගමනාගමනයට බාධා එල්ල වී තිබේ. කොළඹ - හලාවත මාර්ගයේ පෙරියමුල්ල මංසන්ධිය අවහිර කරමින් ධීවරයින් විරෝධතාවල නිරතව සිටින බව අද දෙරණ වාර්තාකරු සඳහන් කළේය. මීට අමතරව මීගමුව, පෝරුතොට, වැල්ලෙවිදීය සහ කුඩාපඩුව යන ප්‍රදේශවල ද මාර්ග අවහිර කරමින් විරෝධතා පවතින බව වාර්තා වේ. ටයර් පුළුස්සමින් විරෝධතා පාඨ ඉදිරිපත් කරමින් ඊයේ(12) දිනයේ සිට ධීවරයින් මෙම විරෝධතාවල නිරත වේ. මේ අතර උතුර, නැගෙනහිර සහ උතුරු මැද පළාත්වල සිට පැමිණෙන දුර ගමන් සේවා පෞද්ගලික බස් රථ දඹුල්ල නගරයෙන් ආපසු හරවා යවන බව අද දෙරණ වාර්තාකරු පවසයි. එම බස් රථ දඹුල්ල නගරයෙන් මගීන් බස්සවා නැවත හැරී යන බව ඔහු සඳහන් කළේය.", "URL": "https://sinhala.adaderana.lk/news.php?nid=22066", "Category": null, "Parent URL": null}