{"Source": "Adaderana", "Timestamp": "January 25, 2018 07:49 pm", "Headline": "හැටන් රක්ෂිතයක ගින්නකින් අක්කර 15 ක් විනාශ වෙයි", "News Content": "හැටන් පොලිස් වසමට අයත් හැටන් කොළඹ පැරණි මාර්ගයේ රක්‍ෂිතයක අද (25) පස්වරුවේ හටගත් ගින්නකින් එම රක්‍ෂිතයේ අක්කර පහළොවක පමණ කොටසක් ගිණි ගෙන විනාශ වි තිබේ. මහවැලි ගඟේ ප‍්‍රධාන අතුශාඛාවක් වන හැටන් ඔයට ඉහළින් මෙම රක්‍ෂිතයට කිසියම් පිරිසක් අද (25) පස්වරුවේ ගිණි තබන්නට ඇති බව ප‍්‍රදේශවාසින් පවසයි. මේ දිනවල මධ්‍යම කදුකරයේ පවතින වියළි කාළගුණයත් සමඟම මෙවැනි රක්‍ෂීතවලට කිසියම් පිරිසක් විසින් ගිණි තැබිම් සිදුකරන බවට ප්‍රදේශවාසීන් සැක පල කරයි. මේ වන විටත් ප‍්‍රදේශයේ රක්‍ෂිත ගණනාවක්ම ගිණි තබා විනාශ කර ඇති අතර එම ගින්න හේතුවෙන් ප‍්‍රදේශයේ ජල මුලාශ‍්‍රද සිදි යෑමේ තර්ජනයකට ලක්වී තිබේ. එම රක්‍ෂීතවල වෙසු දිවියන්, වල්ඌරන් මුවන් ඉත්තෑවන් හාවන් සහ විෂකුර සර්පයින් තේ වතු යායන්වලට පිවිස ඇති බව වතුකම්කරුවන් පවසයි. මෙසේ රක්‍ෂිත වලට ගිණි තබන අය වෙතොත් ඔහුන් පිළිබදව තොරතුරු ලබා දෙන ලෙස හැටන් පොලිසිය ප‍්‍රදේශයේ ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=83527", "Category": null, "Parent URL": null}