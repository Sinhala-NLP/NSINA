{"Source": "Adaderana", "Timestamp": "October 20, 2013 01:56 pm", "Headline": "කැලණි ග‍ඟේ වාසනාව සෙවුවන්ට අවාසනාව ", "News Content": "බලපත්‍ර නොමැතිව කැලණි ග‍ඟේ මැණික් ගරමින් සිටි පුද්ගලයින් නව දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා කොස්ගම කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇත. අත්අඩංගුවට ගත් සැකකරුවන් සතුව තිබී මැණික් ගැරීම සඳහා යොදාගත් උපකරණ තොගයක් ද පොලීසිය භාරයට ගෙන තිබේ. සැකකරුවන් වැඩිදුර පරීක්ෂණ කටයුතු සඳහා කොස්ගම පොලීස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=38253", "Category": null, "Parent URL": null}