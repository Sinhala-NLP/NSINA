{"Source": "Adaderana", "Timestamp": "November 10, 2018 12:25 pm", "Headline": "ලැව් ගිනි දෙකකින්  09ක්  මරුට", "News Content": "අමෙරිකාවේ කැලිෆෝනියාව ඇතුළු ප්‍රදේශ කිහිපයක පැතිර යන ලැව් ගිනි දෙකකින් මියගිය පුද්ගලයින් සංඛ්‍යාව 09ක් දක්වා ඉහළ ගොස් තිබේ. විදෙස් මාධ්‍ය පැවසුවේ උතුරු කැලිෆෝනියා ප්‍රදේශයට බලපෑ ලැව් ගිනි තත්වයෙන් පුද්ගලයින් පස් දෙනෙකු මියගොස් ඇති බවත් ඔවුන් සියලු දෙනා ගින්න පවතින ප්‍රදේශ වල මෝටර් රථ තුළ සිරවී මියගොස් ඇති බවත්ය. බටහිර ලොස් ඇන්ජලිස් ප්‍රදේශයේ පැතිර යන ලැව් ගින්න අධිවේගී මාර්ග කිහිපයකට හා මුහුදුබඩ ප්‍රදේශ කිහිපයක ද බලපා ඇති බව සඳහන්ය. එරට ආරක්ෂක අංශ පවසා ඇත්තේ මේ වන විට පුද්ගලයින් එක්ලක්ෂ 50,000ක් පමණ ගින්න පවතින ප්‍රදේශ වලින් මුදාගෙන ඇති බවයි. සුළඟ හේතුවෙන් අදාළ ලැව් ගිනි වේගයෙන් පැතිර යමින් පවතින බව විදෙස් මාධ්‍ය සඳහන් කලේය.", "URL": "https://sinhala.adaderana.lk/news.php?nid=99003", "Category": null, "Parent URL": null}