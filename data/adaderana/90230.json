{"Source": "Adaderana", "Timestamp": "June 2, 2018 05:57 pm", "Headline": "ජාතික කලා නිකේතනය ජනපති ප්‍රධානත්වයෙන් විවෘත වෙයි", "News Content": "මහනුවර කුණ්ඩසාලේ ප්‍රදේශයේ ඉදිකෙරුණු ජාතික කලා නිකේතනය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (02) පස්වරුවේ විවෘත කර තිබේ. රුපියල් මිලයන 465ක මුදලක් වැය කරමින් ඉදිකළ මෙම කලා නිකේතනය තුළ සියයකට අධික පිරිසකට නවාතැන් ලබා ගැනිමට හැකියාව පවතින බව ජනාධිපති මාධ්‍ය අංශය සදහන් කළේය. එළිමහන් රංග ශලාවක් සහ පෙරහුරු ශාලා දෙකකින් සමන්විත මෙම ජාතික කලා නිකේතනය අක්කර 05ක භූමි ප්‍රදේශයක් තුළ ස්ථාපිත කර තිබේ. මෙරට ඉදිවූ ජාතික මට්ටමේ පළමු කලා නිකේතය ලෙස මෙය බව සඳහන්ය. මෙම ජාතික කලා නිකේතනය පාසල් අධ්‍යානපනය නිමා කළ තරුණ තරුණියන් සහ කලාකරුවන් වෙනුවෙන් පුහුණ පාඨමාලා පැවැත්විම සඳහා යොදා ගැනිමට සංස්කෘතික කටයුතු දෙපාර්තමේන්තුව සැලසුම් කර තිබේ.", "URL": "https://sinhala.adaderana.lk/news.php?nid=90230", "Category": null, "Parent URL": null}