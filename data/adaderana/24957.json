{"Source": "Adaderana", "Timestamp": "June 12, 2012 08:48 am", "Headline": "හියුගෝ චාවේස් තෙවන වරටත් ජනාධිපතිවරණයට ඉදිරිපත් වෙයි", "News Content": "වෙනිසියුලානු ජනාධිපති හියුගෝ චාවේස් තෙවන වරටත් ජනාධිපතිවරණයට ඉදිරිපත් වීම සඳහා ලියාපදිංචි වී තිබේ. එරට මීළඟ ජනාධිපතිවරණය ලබන ඔක්තෝබර් මාසයේ දී පැවැත්වීමට නියමිත බව විදෙස් මාධ්‍ය වාර්තා කරයි. ඒ සඳහා වෙනිසියුලානු ජනාධිපතිවරයා ලියාපදිංචි වී ඇති අතර එයට සහයෝගය දක්වමින් දහස් ගණන් ජනතාව පෙළපාලිවල නිරත වු බව වාර්තා වේ. වසරක පමණ කාලයක් පිළිකා රෝගයට ප්‍රතිකාර ගැනීම ‍හේතුවෙන් කිසිදු ජනරැලියකට හියුගෝ චාවේස් සහභාගී වීනොතිබිණි. එහෙත් තමා හොඳ‍ සෞඛ්‍ය තත්ත්වයෙන් සිටින බව ඊයේ (11) පැවති ජනරැලියේ දී ඔහු ජනතාව අමතමින් පවසා ඇත. ඉදිරි මැතිවරණයට හොඳින් මුහුණ දී එය ජය ගන්නා බව ද හියුගෝ චාවේස් එහිදි පොරොන්දුවක් ලබා දී ඇත.", "URL": "https://sinhala.adaderana.lk/news.php?nid=24957", "Category": null, "Parent URL": null}