{"Source": "Adaderana", "Timestamp": "August 13, 2016 10:25 pm", "Headline": " මහ රෑ හේතුවක් නැතිව අත්අඩංගුවට ගෙන තර්ජනය කර මුදාහැරලා", "News Content": "සිය පක්ෂයේ හම්බන්තොට දිස්ත්‍රීක් ක්‍රියාකාරි සාමාජිකයෙකු වල්ස්මුල්ල පොලීසිය විසින් ඊයේ රාත්‍රී අත්අඩංගුවට ගෙන අද පෙවරුවේ මුදාහැර ඇතැයි පෙරටුගාමි සමාජවාදී පක්ෂයේ ප්‍රචාරක ලේකම් පුබුදු ජයගොඩ මහතා පවසයි.වලස්මුල්ල නගරාසන්නයේදී ඊයේ රාත්‍රී 11.15ට පමණ ඔහු අත්අඩංගුවට ගෙන අද පෙරවරු 10.30ට පමණ එසේ මුදාහැර ඇති බව ඔහු කියයි.කෙසේ වෙතත් ඔහු අත්අඩංගුවට ගැනීමට හේතුවක් සඳහන් කර නැති බවත්, අත්අඩංගුවේදී පොලිස් ස්ථානාධිපතිවරයා තර්ජනය කර ඇති බවත් ඒ මහතා පවසයි.තම පක්ෂය විසින් ප්‍රකාශයට පත්කරන පුවත්පත සිය සාමාජිකයා ළඟ තිබී ඇති බවද, එසේම ප්‍රධාන පක්ෂ දෙක හැර වෙනත් දේශපාලන පක්ෂ වෙනුවෙන් වැඩ නොකරන ලෙසට ද සිය ක්‍රියාකාරි සාමාජිකයාට ස්ථානාධිපතිවරයා විසින් තර්ජනය කර ඇති බව ජයගොඩ මහතා කියයි.මේ සම්බන්ධයෙන් අනිද්දාට පොලිස්පතිවරයාට මෙන්ම මානව හිමිකම් කොමිසමට පැමිණිලි 2ක් ඉදිරිපත් කරන බවද ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=63035", "Category": null, "Parent URL": null}