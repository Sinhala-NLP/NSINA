{"Source": "Adaderana", "Timestamp": "January 23, 2012 05:02 pm", "Headline": "හොරට වැලි ‍ගෙනගිය තිදෙනෙක් මාට්ටු", "News Content": "වැලිකන්ද ප්‍රදේශයේ දී බලපත්‍ර නොමැතිව වැලි ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. අරලගංවිල පොලිස් විශේෂ කාර්ය බලකා කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්වේ. ඔවුන් සතුව තිබී වැලි ප්‍රවාහනය කිරීම සඳහා යොදාගත් ට්‍රැක්ටර් රථ දෙකක් ද පොලිසිය භාරයට ගනු ලැබිණි. අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා වැලිකන්ද පොලිසියට භාරදී තිබේ.", "URL": "https://sinhala.adaderana.lk/news.php?nid=21588", "Category": null, "Parent URL": null}