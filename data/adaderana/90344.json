{"Source": "Adaderana", "Timestamp": "June 4, 2018 06:55 pm", "Headline": "නීති විරෝධී කටයුතුවල නිරත වූ 5ක් අත්අඩංගුවට", "News Content": "දින කිහිපයක් තුළ සිදුකළ වැටලීම්වලදී නීති විරෝධී කටයුතුවල නිරත වූ පුද්ගලයින් 05 දෙනෙකු නාවික හමුදාව විසින් අත්අඩංගුවට ගෙන තිබේ. නීති විරෝධී ධීවර කටයුතු සහ මත්ද්‍රව්‍ය ළඟ තබා ගැනීම යන චෝදනා සම්බන්ධයෙන් ඔවුන් අත්අඩංගුවට ගත් බව නාවික හමුදාව සඳහන් කළේය. ඒ අනුව කිඹුල්බොක්ක සහ උච්චමුණි යන ප්‍රදේශවල නීති විරෝධී ලෙස මසුන් ඇල්ලූ පුද්ගලයින් සිව් දෙනෙකු අත්අඩංගුවට ගෙන තිබේ. එහිදී ඔහු සතුව තිබී තහනම් දැල් 04ක්, මසුන් කිලෝග්‍රෑම් 03ක් සහ ඩිංගි යාත්‍රා 02ක් සිය බාරයට ගත් අතර ඔවුන් නීතිමය කටයුතු සඳහා පුත්තලම ධීවර කාර්යාලය වෙත බාරදුන් බව නාවික හමුදාව සඳහන් කළේය. එමෙන්ම කංසා කිලෝග්‍රෑම් 02කට ආසන්න තොඟයක් සමඟ පුද්ගලයෙකු ශීතොප්පු ප්‍රදේශයේ අත්අඩංගුවට ගෙන තිබේ. අත්අඩංගුවට ගත් සැකකරු පේසාලේ පොලීසිය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=90344", "Category": null, "Parent URL": null}