{"Source": "Adaderana", "Timestamp": "July 6, 2017 01:46 pm", "Headline": "ශ්‍රී ලංකාවට ලකුණු 311ක ඉලක්කයක්", "News Content": "ශ්‍රී ලංකා කණ්ඩායම හා සිම්බාබ්වේ කණ්ඩායම අතර අද (06) පැවැත්වෙන තෙවන එක්දින තරඟයේ පළමුව පන්දුවට පහරදුන් සිම්බාබ්වේ කණ්ඩායම නියමිත පන්දුවාර පනහ අවසානයේ කඩුලු අටක් දැවී ලකුණු 310 ක් ලබාගෙන තිබේ.හැමිල්ටන් මසකඩ්සා ලකුණු 111ක් ලබාගත් අතර ටාරිසායි මුසකණ්ඩා ලකුණු 48ක් ලබාගන්නා ලදී.පන්දු යැවීමේදී වනිගු හසරංග ලකුණු 44ට කඩුලු 2ක් සහ අසේල ගුණරත්න ලකුණු 53ට කඩුලු 2ක් ලබා ගෙන තිබේ.මේ අනුව ජයග්‍රහණය සඳහා ශ්‍රී ලංකා කණ්ඩායමට ලකුණු 311ක ඉලක්කයක් හඹායාමට සිදුව ඇත.", "URL": "https://sinhala.adaderana.lk/news.php?nid=74945", "Category": null, "Parent URL": null}