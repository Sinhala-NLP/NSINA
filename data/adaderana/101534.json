{"Source": "Adaderana", "Timestamp": "December 30, 2018 02:30 pm", "Headline": "මනුසත් දෙරණ ආධාර උතුරේ ආපදාවට පත් ජනතාවට", "News Content": "ආපදා තත්ත්වයෙන් විපතට පත් උතුරේ ජනතාවට අත්වැලක් වන්නට අප ආරම්භ කළ මනුසත් දෙරණ ක්‍රියාන්විතයට ඔබ ලබාදුන් ආධාර බෙදා දීමේ කටයුතු අදත් සිදුකරයි. ආධාර රැගෙන ඊයේ(29) පස්වරුවේ දෙරණ ප්‍රධාන කාර්යාලයේ සිට ගමන් ආරම්භ කළ ලොරි රථ අද අළුයම උතුරට ළඟා වී තිබුණි. උතුරු පළාතට බලපෑ අයහපත් කාලගුණයෙන් කිලිනොච්චි සහ මුලතිව් දිස්ත්‍රික්කයන්හි දෛනික ජන ජිවිතයට දැඩි බලපෑමක් එල්ලවුණි. ඒ අනුව විපතට පත් උතුරේ ජනතාවට අත්වැලක් වන්නට අප ආරම්භ කළ මනුසත් දෙරණ ක්‍රියාන්විතයට ඔබ ලබාදුන් ආධාර රැගත් ලොරි රථ රැසක් ඊයේ පස්වරුවේ දෙරණ ප්‍රධාන කාර්යාලයේ සිට උතුරු පළාත බලා ගමන් ආරම්භ කළේය. ඒ අනූව මනුසත් දෙරණ ක්‍රියාන්විතය යටතේ ඔබ ලබාදුන් ආධාර කිලිනොච්චි සහ මුලතිව් ප්‍රදේශවල විපතට පත් ජනතාව අතර බෙදාදීම අද පෙරවරුවේ ආරම්භ කළේය. ඒ කිලිනොච්චි දිස්ත්‍රික්කයේ පණ්නික්කන්ඩි මහා විද්‍යාලයේදීය.", "URL": "https://sinhala.adaderana.lk/news.php?nid=101534", "Category": null, "Parent URL": null}