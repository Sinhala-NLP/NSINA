{"Source": "Adaderana", "Timestamp": "June 6, 2011 09:11 am", "Headline": "පින්නවල අලි පැ‍ටවෙක් දියේ ගසාගෙන යයි -පරීක්ෂණ ඇරඹෙයි", "News Content": "පින්නවල අලි අනාථාගාරයේ දී මාස දෙකහමාරක් වයසැති අලි පැටවෙකු මියයාම සම්බන්ධයෙන් පරීක්ෂණ ආරම්භ කර තිබේ. මාඔයේ දියනෑමට රැගෙන ගිය අවස්ථාවේ දී එම අලි පැටවා දියේ ගසාගෙන ගොස් ඇති බව ජාතික සත්වෝද්‍යාන දෙපාර්තමේන්තුවේ අධ්‍යක්ෂ භාෂ්වර සේනාංක ගුණරත්න මහතා ප්‍රකාශ කළේය. අලි බලන්නන් අලි පැටවා දියේ ගසාගෙන යාම පිළිබඳව දැනුවත්ව නොසිටි බව ද වාර්තා වේ. එහෙත් පසුව කළ‍ සෝදිසියකදී මියගිය අලි පැටවාගේ සිරුර සොයාගෙන තිබේ.", "URL": "https://sinhala.adaderana.lk/news.php?nid=16573", "Category": null, "Parent URL": null}