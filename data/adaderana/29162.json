{"Source": "Adaderana", "Timestamp": "November 13, 2012 06:53 pm", "Headline": "ජනවාරියේ සිට බස් ගාස්තු වැඩිවේවි?", "News Content": "මින් ඉදිරියට රාජ්‍ය බස් සේවාව සමඟ සම්බන්ධ වී කටයුතු කිරීමට තිරණය කර ඇති බව ලංකා පෞද්ගලික බස් හිමියන්ගේ සංගමය පවසයි. අද දිනයේදි මේ සම්බන්ධව අවසන් තීරණයකට එළඹෙන බව එම සංගමයේ සභාපති ගැමුණු විජේරත්න මහතා සඳහන් කළේය. ඉදිරියේදී රජය සමඟ සාකච්ඡා කොට අදාළ නීති සහ පනත් සම්මත කර ගැනීමට කටයුතු කරන බව ද ඒ මහතා කියා සිටියේය. අද (13)කොළඹ පැවති මාධ්‍ය හමුවකට එක්වෙමින් හෙතෙම මේ බව සඳහන් කළේය. මේ අතර මෙවර අයවැයෙන් වාහන ආදායම් බලපත්‍ර ගාස්තු ඉහළ නංවා ඇති බැවින් ලබන වසරේ සිට බස් ගාස්තු ද ඉහළ නැංවීමට සිදුවන බව ගැමුණු විජේරත්න මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=29162", "Category": null, "Parent URL": null}