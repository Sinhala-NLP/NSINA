{"Source": "Adaderana", "Timestamp": "April 3, 2017 11:11 am", "Headline": "ඒ.එච්.වන්.එන්.වන් පාලනයට අවශ්‍ය පියවර ගන්න", "News Content": "දැනට ප්‍රදේශ කිහිපයකින් වාර්තා වන ඒ.එච්.වන්.එන්.වන් රෝගී තත්ත්වය පාලනය කිරිම සඳහා අවශ්‍ය පියවර ගන්නා ලෙස වෘත්තිය සමිති රජයෙන් සහ සෞඛ්‍ය අමාත්‍යංශයෙන් ඉල්ලීමක් කර තිබේ.කෙසේ වෙතත් මෙම රෝගීන්ට ප්‍රතිකාර කරන වෛද්‍යවරු සහ හෙදියන් භාවිත කරන එන් නයින්ටි ෆයු නැමැති ආරක්ෂිත මුඛ ආවර්ණ ද මෙරට තුළ ප්‍රමාණාත්මකව නොමැති බව වෘත්තිය සමිති පවසයි.මේ අතර මධ්‍යම පළාත තුළ ඒ.එච්.වන්.එන්.වන් රෝගීන් 17 දෙනෙකු මියගොස් ඇති බව මධ්‍යම පළාත් සෞඛ්‍ය අංශ පවසයි.රසායනාගාර වාර්තාවලින් මේ පිළිබඳ තහවුරු වී ඇති බව මධ්‍යම පළාත් සෞඛ්‍ය සේවා අධ්‍යක්ෂිකා වෛද්‍ය ශාන්තනි සමරසිංහ මහත්මිය සඳහන් කළේය.", "URL": "https://sinhala.adaderana.lk/news.php?nid=71663", "Category": null, "Parent URL": null}