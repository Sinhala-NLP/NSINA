{"Source": "Adaderana", "Timestamp": "November 22, 2010 04:18 pm", "Headline": "රාජ්‍ය සේවකයින්ට 5%ක අන්තර් දීමනාවක් ", "News Content": "රාජ්‍ය සේවකයින්ට 5%ක අන්තර් දීමනාවක් වශයෙන් වැටුප් වැඩිවීමක් ලබා දීමට මෙවර අයවැය තුළින් යෝජනා වී තිබේ. ඒ අනුව ඇතැම් රාජ්‍ය සේවකයින්ගේ වැටුප රුපියල් 3500කට ආසන්න ප්‍රමාණයකින් පමණ ඉහළ යනු ඇති බව අයවැය ‍පාර්ලිමේන්තුවට ඉදිරිපත් කරමින් ජනාධිපතිවරයා සඳහන් කළේය. මීට අමතරව පවතින වැටුප් විෂමතා හේතුවෙන් රාජ්‍ය සේවකයින් බොහෝ දෙනෙකුගේ වැටුප් වර්ධක අහිමි වී ඇති බවත් කඩිනමින් වැටුප් විෂමතා ඉවත් කිරීමට පියවර ගැනීමට ද යෝජනා ඉදිරිපත් කරන බව ජනාධිපතිවරයා එහි දී කියා සිටියේය. තවද රාජ්‍ය අංශයේ විශ්‍රාමිකයින් සඳහා ලබා දෙන ජීවන වියදම් දීමනාව ද ලබන වසරේ සිට රුපියල් 300ක් දක්වා ඉහළ නැංවීමට මෙවර අයවැය තුළින් යෝජනාවිය.", "URL": "https://sinhala.adaderana.lk/news.php?nid=12334", "Category": null, "Parent URL": null}