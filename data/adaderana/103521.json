{"Source": "Adaderana", "Timestamp": "February 1, 2019 02:54 pm", "Headline": "මෛත්‍රී යළි ජනපති කිරීමේ යෝජනාව අනුරපුරේ දී සම්මතයි", "News Content": "ශ්‍රි ලංකා නිදහස් පක්ෂයේ ඉදිරි ජනාධිපති අපේක්ෂකයා ලෙස ජනාධිපති මෛත්‍රීපාල සිරිසේන මහතා නම් කරමින් ඉදිරිපත් කළ යෝජනාවට අනුරාධපුර ප්‍රතිසංවිධාන රැස්වීමේදී අනුමැතිය හිමිව තිබේ. පාර්ලිමේන්තු මන්ත්‍රි දුමින්ද දිසානායක මහතා විසින් අදාළ යෝජනාව ඉදිරිපත් කළ බවයි අද දෙරණ වාර්තාකරු පැවසුවේය. එම යෝජනාව හිටපු අමාත්‍ය තිස්ස කරළියද්ද මහතා විසින් ස්ථිර කර තිබේ. අනතුරුව ශ්‍රි ලංකා නිදහස් පක්ෂ අනුරාධපුර දිස්ත්‍රික් බල මණ්ඩල නියෝජිතයින් සහ දිස්ත්‍රික් සංවිධාන නියෝජිතයින් ද ඊට අනුමැතිය පළ කළ බව වාර්තා වෙයි.", "URL": "https://sinhala.adaderana.lk/news.php?nid=103521", "Category": null, "Parent URL": null}