{"Source": "Adaderana", "Timestamp": "July 12, 2015 09:30 am", "Headline": "නාමයෝජනා බාරගැනීම හෙටින් අවසන්වෙයි ", "News Content": "ඉදිරි මහ මැතිවරණය සඳහා නාමයෝජනා භාරගැනීම හෙටින් අවසන් වීමට නියමිතව තිබේ. මැතිවරණ මහලේකම් කාර්යාලය සඳහන් කළේ නාමයෝජනා භාරගැනීම හෙට මධ්‍යහන 12න් අවසන් වන බවයි.එක්සත් ජනතා නිදහස් සන්ධානය සහ යහපාලනය සඳහා වු එක්සත් ජාතික පෙරමුණ ඇතුළු දේශපාලන පක්ෂ හෙට නාමයෝජනා බාරදීමට නියමිතය. මේ වන විට දේශපාලන පක්ෂ රැසක් නාමයෝජනා බාරදී ඇති අතර ස්වාධීන කණ්ඩායම් ද ඇප මුදල් තැන්පත් කර තිබේ.සිකුරාදා දිනය වන විට පිළිගත් දේශපාලන පක්ෂ වලින් නාමයෝජනා පත්‍ර 47ක් ලැබී තිබු බව මැතිවරණ මහලේකම් කාර්යාලය සඳහන් කළේය.ස්වාධීන කණ්ඩායම් වලින් නාමයෝජනා පත්‍ර 111ක් මේ වන විට ලැබී තිබේ.", "URL": "https://sinhala.adaderana.lk/news.php?nid=52589", "Category": null, "Parent URL": null}