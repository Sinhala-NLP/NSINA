{"Source": "Adaderana", "Timestamp": "January 21, 2011 08:39 am", "Headline": "එක්සත් ජාතීන්ගේ කමිටුව, ජනපති සමග සාකච්ඡා කරන්නේ නෑ", "News Content": "අමෙරිකාවේ පෞද්ගලික සංචාරයක නිරතව සිටින ශ්‍රී ලංකා ජනාධිපති මහින්ද රාජපක්ෂ මහතා සමග එක්සත් ජාතීන්ගේ විද්වත් කමිටුව සාකච්ඡා නොකරන බව එක්සත් ජාතීන්ගේ සංවිධානය තහවුරු කර තිබේ. අදාළ කමිටුවේ කිසිදු සාමාජිකයකු හමුවීම සඳහා ජනාධිපති මහින්ද රාජපක්ෂ මහතා සැලසුම් කර නොමැති බව එක්සත් ජාතීන්ගේ සංවිධානයේ මහ ලේකම්වරයාගේ මාධ්‍ය ප්‍රකාශක මාර්ටින් නෙසර්කි සඳහන් කරයි. පසුගිය බදාදා දින විදේශ කටයුතු අමාත්‍ය ජී. එල්. පීරිස් මහතා සමග ජනාධිපති රාජපක්ෂ මහතා පෞද්ගලික සංචාරයක් සඳහා අමෙරිකා එක්සත් ජනපදය බලා පිටත්ව ගියේය.", "URL": "https://sinhala.adaderana.lk/news.php?nid=13642", "Category": null, "Parent URL": null}