{"Source": "Adaderana", "Timestamp": "January 30, 2010 09:18 am", "Headline": "ශ්‍රි ලංකාවට වේගවත් සංවර්ධනයක්", "News Content": "වේගවත්ව ආර්ථිකය සංවර්ධනය වන රටවල් අතුරින් පළමු දස දෙනා අතරට පැමිණීමට ශ්‍රි ලංකාව සමත්ව තිබේ. ඒ අනුව ශ්‍රි ලංකාවට වේගවත්ම ආර්ථිකය සංවර්ධනය වන රට‍වල් අතුරින් 8 වන ස්ථානය හිමිව තිබෙන අතර අමෙරිකා එක්සත් ජනපදයේ ආර්ථික විද්‍යාඥයන්ගේ බුද්ධි තොරතුරු ඒකකය මගින් මෙය ප්‍රකාශයට පත් කර ඇති බවද සදහන් වේ. ශ්‍රි ලංකාවේ ආර්ථික වර්ධන වේගය සියයට 6 යි දශම 3 ක් ලෙස වාර්තා වේ. ආසියානු රටක් වශයෙන් එය දෙවැනි වන්නේ චීනයට පමණි. ලෝක ආර්ථික අර්බුදයක් පැවතියද මෙරට අත්කර ගෙන ඇති වර්ධනය සම්බන්ධයෙන් ලෝකයේ අවධානය යොමුව ඇති බවද වාර්තා වේ. මේ අතර පසුගිය දින කිහිපය තුළ මෙරට කොටස් වෙළද පොළ ද සැලකිය යුතු ඉහළ යාමක් පෙන්නුම් කර තිබේ. ශ්‍රි ලංකාවේ පවතින දේශපාලන ස්ථාවරභාවය සහ සාමකාමී පරිසරය මෙම තත්ත්වයට‍ හේතු වන්නට ඇති බව ‍මුදල් හා ක්‍රම සම්පාදන අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=6335", "Category": null, "Parent URL": null}