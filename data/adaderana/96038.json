{"Source": "Adaderana", "Timestamp": "September 13, 2018 01:28 pm", "Headline": "බස් රථයෙන් බැස්ස තරුණයාට මරු කැඳවූ අනතුර", "News Content": "පස්යාල - ගිරිඋල්ල මර්ගයේ නාපේවත්ත හන්දිය අසළදී සිදුවූ රිය අනතුරකින් තරුණයෙකු මියගොස් තිබේ. ගිරිඋල්ල දෙසට ධාවනය වූ බස් රථයක ඉදිරිපස දොරටුවෙන් බැසගිය තරුණයා බස් රථයට ඉදිරියෙන් මාර්ගය හරහා ගමන් කිරීමට උත්සාහ කිරීමේදී කැබ් රථයක ගැටීමෙන් අනතුරට ලක්ව ඇති බව පොලීසිය පැවසීය. අනතුරෙන් බරපතළ තුවාල ලැබූ ඔහු මීරිගම රෝහලට ඇතුළත් කිරීමේ දී මියගොස් තිබේ. මියගොස් ඇත්තේ අම්පාර, උහන ප්‍රදේශයේ පදිංචිව සිටි 19 හැවිරිදි තරුණයෙකි. අනතුර සම්බන්ධයෙන් කැබ් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=96038", "Category": null, "Parent URL": null}