{"Source": "Adaderana", "Timestamp": "July 10, 2016 03:58 pm", "Headline": " 2017 ජාත්‍යන්තර වෙසක් උත්සවය ශ්‍රී ලංකාවේදී!", "News Content": "එක්සත් ජාතීන්ගේ සංවිධානය විසින් පවත්වනු ලබන ජාත්‍යන්තර වෙසක් උත්සවය 2017දී ශ්‍රී ලංකාවේ පැවැත්වීමට රජය තීරණය කර තිබේ.මොරටුව, ලුනාව විහාරස්ථානයේදී දැන් පැවැත්වෙන ආගමික උත්සවයකට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කළේය.තවද 2018 වසරේදී ථේරවාදී සමුළුවක් ශ්‍රී ලංකාවේදී පැවැත්වීමට කටයුතු කරන බවද ඒ මහතා කියා සිටියේය.පිරිවෙන් අධ්‍යාපනය යළි නඟා සිටුවීම සඳහා සංඝරත්නයේ උපදෙස් අනුව ක්‍රියා කරන බවද පිරිවෙන් පනත සංශෝධනය කිරීමට කටයුතු කරන බවද අග්‍රාමාත්‍යවරයා එහිදී පැවසීය.", "URL": "https://sinhala.adaderana.lk/news.php?nid=61945", "Category": null, "Parent URL": null}