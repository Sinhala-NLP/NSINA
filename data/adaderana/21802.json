{"Source": "Adaderana", "Timestamp": "February 1, 2012 03:13 pm", "Headline": "ගංජා අල්ලන්න ගිය පොලිස් නිලධාරියාට වෙඩි-පුද්ගලයෙක් අත්අඩංගුවේ", "News Content": "සියඹලාණ්ඩුව, මරගල කන්ද ප්‍රදේශයේ ගංජා හේනක් වැටලීමට ගිය පොලිස් නිලධාරියෙකු වෙඩි වැදීම හේතුවෙන් තුවාල ලබා ති‍බේ. බඳින ලද තුවක්කුවකට හසුවීමෙන් සියඹලාණ්ඩුව පොලිසියට අනුයුක්ත අදාළ පොලිස් නිලධාරි‍යා තුවාල ලබා ඇති බව පොලිසිය සඳහන් කරයි. අනතුරින් තුවාල ලැබූ පොලිස් නිලධාරියා මොණරාගල රෝහලට ඇතුළත් කර ඇත. කෙසේවුවත් එම පොලිස් නිලධාරියා සමග ‍ගිය සෙසු නිලධා‍රීන් අදාළ ගංජා හේන වටලා ගිනි අවියක් සමග පුද්ගලයෙකු අත්අඩංගුවට ගැනීමට සමත්ව තිබේ.", "URL": "https://sinhala.adaderana.lk/news.php?nid=21802", "Category": null, "Parent URL": null}