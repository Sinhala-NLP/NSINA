{"Source": "Adaderana", "Timestamp": "May 2, 2018 10:13 am", "Headline": " මැති ඇමතිවරුන් රැසක් ජනාධිපති ලේකම් කාර්යාලයට ", "News Content": "නව රාජ්‍ය සහ නියෝජ්‍ය අමාත්‍යවරුන් අද(02) දිනයේ දිවුරුම් දීමට නියමිතව ඇති අතර ඒ සඳහා මන්ත්‍රීවරුන් හා අමාත්‍යවරුන් මේ වන විට ජනාධිපති කාර්යාලය වෙත පැමිණෙමින් සිටින බව වාර්තා වෙයි. අද පෙරවරු 10.30 ට ජනාධිපති කාර්යාලයේදී එම පිරිස දිවුරුම් දීමට නියමිත බව ජනාධිපති මාධ්‍ය අංශය සඳහන් කළේය. මේ සඳහා ආණ්ඩු පක්ෂ සියලු මැති ඇමතිවරුන්ට ජනාධිපති කාර්යාලය වෙත පැමිණෙන ලෙස දන්වා ඇති බවද ජනාධිපති මාධ්‍ය අංශය වැඩිදුරටත් පැවසීය. නව කැබිනට් අමාත්‍යවරු 18 දෙනෙකු ඊයේ(01) පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ දිවුරුම් දුනි. දිවුරුම් දුන් අමාත්‍යවරු 18 දෙනාට අමතරව සෙසු කැබිනට් අමාත්‍ය ධුර එලෙසම ක්‍රියාත්මක බව ද ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=88378", "Category": null, "Parent URL": null}