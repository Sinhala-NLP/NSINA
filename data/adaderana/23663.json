{"Source": "Adaderana", "Timestamp": "April 20, 2012 10:42 am", "Headline": " බදුලු ඔයේ ගිලී පුද්ගලයෙක් මියයයි", "News Content": "බදුලු ඔයෙන් ‍එගොඩවීමට ගිය පුද්ගලයෙකු සැඩ පහරට හසුවී ගසාගෙන යාමෙන් මියගොස් ඇත. බදුල්ල - බණ්ඩාරවෙල ප්‍රධාන මාර්ගයේ ඇල්ල ප්‍රදේශයේ පිහිටි මල් ශාලාවක් අසලින් බදුලු ඔයෙන් එගොඩවීමට ගිය පුද්ගලයෙකු මෙලෙස ජීවිතක්ෂයට පත්ව ඇති බව ඇල්ල පොලිසිය ප්‍රකාශකර සිටී. අදාළ පුද්ගලයා බදුලු ඔයේ ගිලෙමින් සිටියදී ඇල්ල පොලිස් ස්ථානයේ නිලධාරීන් දෙදෙනෙකු සහ ප්‍රදේශවාසීන් එක්ව ඔහු ගොඩ ගෙන රෝහලට ඇතුළත් කළද එම අවස්ථාව වනවිටත් ඔහු මියගොස් සිටි බව පොලිසිය වැඩිදුරටත් සඳහන් කර ඇත. මියගිය පුද්ගලයා දෙ‍මෝදර ප්‍රදේශ‍යේ පදිංචි 42 හැවිරිදි පුද්ගලයෙක් බව සඳහන්ය.", "URL": "https://sinhala.adaderana.lk/news.php?nid=23663", "Category": null, "Parent URL": null}