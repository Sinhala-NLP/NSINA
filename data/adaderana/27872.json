{"Source": "Adaderana", "Timestamp": "September 30, 2012 10:13 am", "Headline": "කළුපාලම ළඟ මළ සිරුරක්", "News Content": "ග‍්‍රෑන්ඩ්පාස් ප‍්‍රදේශයේ කළුපාලම අසළ තිබී නාදුනන පිරිමි මළ සිරුරක් සොයාගෙන තිබේ. සොයාගත් මළ සිරුර හඳුනාගැනීමට අපහසු තරමට නරක් වී ඇති බව ග‍්‍රෑන්ඩ්පාස් පොලිසිය සඳහන් කළේය. මරණය සම්බන්ධයෙන් මහේස්ත‍්‍රාත් පරීක්ෂණය සිදුකර ඇති අතර කොළඹ ජාතික රෝහලේ දී පශ්චාත් මරණ පරීක්ෂණ සිදුකිරීමට නියමිතය. ග‍්‍රෑන්ඩ්පාස් පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27872", "Category": null, "Parent URL": null}