{"Source": "Adaderana", "Timestamp": "September 5, 2018 09:19 am", "Headline": "යාපනයේ ඉඩම් කිහිපයක් හමුදාවෙන් නිදහස් කරයි", "News Content": "යාපනයේ ඉඩම් කිහිපයක් හමුදාව විසින් නිදහස් කර අද (05) දින තමන් වෙත භාරදීමට නියමිත බව යාපනය දිසාපති නාගලිංගම් වේදනායගම් මහතා පවසා තිබේ. යාපනයේ ආනේකෝට්ටේ, කූලාවඩි යුද හමුදා කඳවුර, මයිලිට්ටි කලෙයිමගල් විද්‍යාලය, වාසවිලාන් කුරුම්පායි යන ප්‍රදේශ මෙලෙස යුද හමුදාව විසින් නිදහස් කරනු ඇති බවයි ඔහු පවසා ඇත. පසුව ඒවායේ අයිතිකරුවන් හට එම ඉඩම් ලබාදී ඔවුන් එම ස්ථාන වල යළි පදිංචිකරවීමට අවශ්‍ය පියවර ගෙන ඇති බව ද දිසාපතිවරයා පවසා තිබේ. මෙම ඉඩම්වල අයිතිකරුවන්, යුද සමයේ පළාත අතහැර ගිය පිරිසක් බැවින් රජයේ යළි පදිංචිකරවීමේ වැඩසටහන යටතේ ඔවුන්ට ස්ථීර නිවසක් ඇතුළු සියළුම පහසුකම් සළසා දෙන බවද නාගලිංගම් වේදනායගම් මහතා පවසා තිබේ.", "URL": "https://sinhala.adaderana.lk/news.php?nid=95556", "Category": null, "Parent URL": null}