{"Source": "Adaderana", "Timestamp": "May 15, 2013 04:09 pm", "Headline": "වතුර වළකට වැටී ළමයෙක් මරුට", "News Content": "බණ්ඩාරවෙල, නගරය ආසන්නයේ දී ජලය පිරි වළකට වැටීමෙන් 9 හැවිරිදි ළමයෙකු මියගොස් තිබේ. අද (15) දහවල් මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පාසල නිමවී බස් රථයට නැගීම සඳහා යමින් සිටි මෙම ළමයා, ඉදිකිරීම් කටයුත්තක් සඳහා කපා තිබූ අඩි 06 ක පමණ ගැඹුරකින් යුතු වළකට වැටී ඇති බව සඳහන්ය. සිද්ධිය සම්බන්ධයෙන් බණ්ඩාරවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34117", "Category": null, "Parent URL": null}