{"Source": "Adaderana", "Timestamp": "February 5, 2011 04:42 pm", "Headline": "නාය යාම් තර්ජනයට මුහුණ පා ඇති පවුල් 31ක් ඉවත්කරයි", "News Content": "නාය යාම් තර්ජනයකට මුහුණ පා ඇති බදුලු සිරිගම ප්‍රදේශයේ පවුල් 31ක් ඉවත් කර තිබේ. එම ජනතාවට ආරක්ෂිත ස්ථාන වල ඉඩම් ලබා දීමට අවශ්‍ය පියවර ගන්නා බව වාරිමාර්ග හා ජලකළමනාකරණ අමාත්‍ය නිමල් සිරිපාල ද සිල්වා මහතා අද(05) පැවසූ බව අද දෙරණ වාර්තාකරු සඳහන් කළේය. ඒ සඳහා අවශ්‍ය ඉඩම් කට්ටි මේ වන විට හඳුනාගෙන ඇති බවත් එම නිවාස ඉදිකිරීම් කටයුතු කඩිනමින් ආරම්භ කිරීම සදහා අවශ්‍ය පහසුකම් ලබා දෙන බවටත් නිමල් සිරිපාල ද සිල්වා අමාත්‍යවරයා එහි දී ජනතාවට පොරොන්දු වී ඇත.", "URL": "https://sinhala.adaderana.lk/news.php?nid=14005", "Category": null, "Parent URL": null}