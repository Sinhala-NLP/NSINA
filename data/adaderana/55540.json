{"Source": "Adaderana", "Timestamp": "December 6, 2015 10:00 am", "Headline": "රිය අනතුරකින් තුවාල ලබා සිටි පොලිස් කොස්තාපල්වරිය මියයයි ", "News Content": "කොළඹ - කුරුණෑගල ප්‍රධාන මාර්ගයේ සිදුවු රිය අනතුරකින් බරපතළ තුවාල ලබා සිටි පොලිස් කොස්තාපල්වරියක මියගොස් තිබේ.පසුගිය නොවැම්බර් මස 30 වැනිදා යතුරුපැදියකින් ගමන් ගනිමින් සිටියදී බස් රථයක ගැටීමෙන් අනතුර සිදුව තිබුණි.අනතුරෙන් බරපතළ තුවාල ලැබු පොලිස් කාන්තාව කුරුණෑගල ශික්ෂණ රෝහලේ ප්‍රතිකාර ලබමින් සිටියදී ඊයේ රාත්‍රී මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මියගොස් ඇත්තේ පොල්ගහවෙල පොලීසියට අනුයුක්තව සේවය කළ 26 හැවිරිදි පොලිස් කොස්තාපල්වරියකි.අනතුර සම්බන්ධයෙන් පොල්ගහවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55540", "Category": null, "Parent URL": null}