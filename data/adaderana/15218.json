{"Source": "Adaderana", "Timestamp": "April 2, 2011 10:04 am", "Headline": "ක්‍රිකට් වසන්තයේ තීරණාත්මක දිනය අදයි", "News Content": "ලෝක කුසලාන ක්‍රිකට් තරගාවලියේ අවසන් මහා තරගය අද(02) ඉන්දියාවේ මුම්බායිහි වෙන්කඩේ ක්‍රීඩාංගණයේ පැවැත්වෙයි. තරගාවලිය තුළ පියවරින් පියවර ජය පරාජයන් සමසිතින් විඳ දරාගෙන දැඩි අධිෂ්ඨානයකින් ශ්‍රී ලංකා කණ්ඩායම මේ වන විට ලෝක කුසලානයට අතපොවා තිබේ. 1996 වසරේ දී මුළු දියත නෙත් අපේ දෙරණට යොමු කරමින් දිනාගත් ලෝක කුසලාන ගෞරවය යළිත් ගෙනඒමට ශක්තිය ධෛර්යය අ‍පේ කණ්ඩායමට ඇති බව නොරහසකි. 1996 සිට කිහිපවරක්ම ලෝක කුසලානය මානයට ගිය ද එය දිනාගැනීමේ වාසනාව ශ්‍රී ලංකාවට අහිමි විය. ඉන්දියාවට එරෙහිව ශ්‍රී ලංකාව අභියෝගාත්මක ජයක් හිමිකරගනු ඇති බවට ක්‍රිකට් විචාරකයින් මත පළ කරයි. වසර 20 ට ආසන්න කාලයක් ක්‍රිකට් වාර්තාපොත් තුළ නොමැකෙන මතක සටහන් තැබූ අද්විතීය ක්‍රීඩක මුත්තයියා මුරලිදරන් ක්‍රිකට් ක්‍රීඩාවෙන් නික්ම යෑම ද අද සිදුවෙයි. මෙවර ලෝක කුසලාන අවසන් තරගයේ විශේෂත්වය වන්නේ එකම කලාපයක දෙරටක් අවසන් තරගයේ දී මුණ ගැසීමය.", "URL": "https://sinhala.adaderana.lk/news.php?nid=15218", "Category": null, "Parent URL": null}