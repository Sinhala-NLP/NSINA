{"Source": "Adaderana", "Timestamp": "September 14, 2011 08:36 pm", "Headline": "පුංචි පහේ ප්‍රතිඵල හෙට නිකුත්වෙයි..!", "News Content": "මෙවර ශිෂ්‍යත්ව විභාගයේ ප්‍රතිඵල හෙට දිනයේ නිකුත් කරන බව විභාග කොමසාරිස් අනුර එදිරිසිංහ මහතා පවසයි. එසේම එකී ශිෂ්‍යත්ව ප්‍රතිඵල දහවල් 12.00 න් පසුව doenets.lk වෙබ් අඩවියට පිවිසීමෙන් දැකබලා ගත හැකි බවද ඔහු අද දෙරණට කියා සිටියේය. 2011 පහ ශ්‍රේණියේ ශිෂ්‍යත්ව විභාගය පසුගිය අගෝස්තු මස 21 වන දින දිවයින පුරා පිහිටි මධ්‍යස්ථාන 2772කදී පැවැත්වුණු අතර විභාග අපේක්ෂකයින් තුන් ලක්ෂ 21,427 දෙනෙක් පමණ මෙවර ශිෂ්‍යත්ව විභාගයට පෙනී සිටින ලදී.", "URL": "https://sinhala.adaderana.lk/news.php?nid=18723", "Category": null, "Parent URL": null}