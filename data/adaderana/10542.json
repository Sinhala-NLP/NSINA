{"Source": "Adaderana", "Timestamp": "August 31, 2010 10:31 am", "Headline": "එකඟ නෑ-ඒත් ආණ්ඩුවත් එක්ක ඉන්නවා", "News Content": "නව ආණ්ඩුක්‍රම ව්‍යවස්ථා සංශෝධන වලට වාමාංශික පක්ෂ ලෙස ප්‍රතිපත්තිමය වශයෙන් එකඟවිය නොහැකි බව ප්‍රජාතන්ත්‍රවාදී වාමාංශික සන්ධානයේ ලේකම් වාසුදේව නානයක්කාර මහතා පවසයි. එ‍සේ වුවද කරුණු ගණනාවක් හේතුවෙන් එක්සත් ජනතා නිදහස් සන්ධානය තුළ සහයෝගයෙන් කටයුතු කළ නිසා ගතයුතු ක්‍රියා මාර්ගය කුමක්ද යන්න පිළිබඳ දීර්ඝ ලෙස සාකච්ඡා කරමින් සිටින බවද හෙතෙම කියා සිටියේය. ඒ අනුව ලංකා සම සමාජ පක්ෂය,ශ්‍රී ලංකාවේ කොමියුනිස්ට් පක්ෂය,ප්‍රජාතන්ත්‍රවාදී වාමාංශික පෙරමුණ ආදී ආණ්ඩුවට සහය දෙන වාමාංශක පක්ෂ මේවන විටත් ගත යුතු පොදු ක්‍රියා මාර්ගය පිළිබඳ සාකච්ඡා කරමින් සිටින බවත්,පක්ෂ තුනම පොදු තීරණයක් ගැනීම පිළිබඳ මේවන විටත් එකඟවී ඇති බවත් නානයක්කාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10542", "Category": null, "Parent URL": null}