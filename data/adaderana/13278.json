{"Source": "Adaderana", "Timestamp": "January 5, 2011 09:11 am", "Headline": "අනවසරෙන් පොලොව හෑරූ තිදෙනෙක් 18 තෙක් රිමාන්ඩ්", "News Content": "පුරා විද්‍යාත්මක ස්ථානයක අනවසරයෙන් කැණීම් කරමින් සිටි පුද්ගලයින් තිදෙනෙකු පොලිසිය විසින් අත්අඩංගුවට ගෙන තිබේ. වාන් ඇළ , සුන්ගන්කුලි ප්‍රදේශයේ දී මොවුන් අත්අඩංගුවට ගෙන ඇති බව සඳහන් වේ. පොලිසිය පවසන පරිදි කැණීම් සඳහා උපයෝගී කර ගත් උපකරණ කිහිපයක් ද පොලිස් භාරයට ගෙන තිබේ. සැකකරුවන් කන්ත‍ලේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 18 වැනිදා දක්වා රක්ෂිත බන්ධනාගාර ගත කර ඇති බව වාර්තා වේ.", "URL": "https://sinhala.adaderana.lk/news.php?nid=13278", "Category": null, "Parent URL": null}