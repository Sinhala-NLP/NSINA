{"Source": "Adaderana", "Timestamp": "September 18, 2015 03:03 pm", "Headline": "පෝරකයට  නියම කළ රැඳවියන් 1115ක්", "News Content": "මරණිය දඬුවම නියම වූ රැඳවියන් 1115 දෙනෙකු මේ වන විට සිටින බව බන්ධනාගාර දෙපාර්තමේන්තුව පවසයි.බන්ධනාගාර කොමසාරිස් ජනරාල් රෝහණ පුෂ්පකුමාර මහතා සඳහන් කළේ ඉන් 480 දෙනෙකු පමණ තමන්ට නියම වු දඬුවමට එරෙහිව අභියාචනා ඉදිරිපත් නොකළ අය බවයි.වැලිකඩ, බෝගම්බර, මහර ආදි දිවයිනේ විවිධ බන්ධනාගාරවල මෙම මරණ දඬුවම නියම වූවන් රඳවා සිටින බව ඔහු පවසයි.මෙලෙස මරණ දඬුවම නියම වූවන් අතර වැඩිම පිරිසක් පිරිමි පුද්ගලයින් බව සඳහන්ය.1976 වසරෙන් පසුව ශ්‍රී ලංකාව තුළ මරණ දඬුවම ක්‍රියාත්මක වී නැත.මේ වන විට අලුගෝසු තනතුර ද පුරප්පාඩුව පවතින අතර ඒ සඳහා බන්ධනාගාර දෙපාර්තමේන්තුව මගින් පසුගියදා අයදුම්පත් කැඳවනු ලැබුවේය.", "URL": "https://sinhala.adaderana.lk/news.php?nid=53945", "Category": null, "Parent URL": null}