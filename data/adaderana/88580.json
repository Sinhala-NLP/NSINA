{"Source": "Adaderana", "Timestamp": "May 5, 2018 07:03 pm", "Headline": "සියල්ලට ප්‍රථම මිනිසත්කම පෙරදැරිකරගත් මනුසත් දෙරණට රුපියල් මිලියනයක පරිත්‍යාගයක්", "News Content": "සියල්ලට ප්‍රථම මිනිසත්කම පෙරදැරිකරගත් මනුසත් දෙරණ ක්‍රියාත්මක කරන සමාජ සත්කාර පිළිබඳව උනන්දු වූ ඔස්ට්‍රේලියාවේ වෙසෙන ශ්‍රී ලාංකිකයින් පිරිසක් ඊයේ (04) රුපියල් මිලියනයක මුදලක් පරිත්‍යාග කළේය. ඔවුන් මෙම මුදල උපයා ඇත්තේ එරටදී බත් පැකට් අලෙවි කිරීම හරහායි. සියල්ලට ප්‍රථම මිනිස්කම පෙරදැරිකරගනිමින් මනුසත් දෙරණ ආරම්භ කෙරුණේ වකුගඩු රෝගයෙන් පීඩාවිදින මෙරට ජනතාවට සරණක් වීම සදහායි. මෙම මනුසත් දෙරණ සමාජ සත්කාරයට දායක වීම සදහා අරමුලක් රැස් කිරීම වෙනුවෙන් ඔස්ට්‍රේලියාවේ SRI LANKAN FREINDS OF SYDNEY සංවිධානයේ නියෝජිතයින් විසින් පසුගියදා විශේෂ වැඩසටහනක් දියත් කරනු ලැබීය. මෙම පිරිස විසින් ආහාර පිස බත් පැකට් අලෙවි කිරීමට පියවර ගත් අතර එලෙස උපයාගත් රුපියල් මිලියනයක මුදලක් මනුසත් දෙරණ වෙත පරිත්‍යාග කිරීම සඳහා එම සංවිධානයේ නියෝජිතවරියක් ඊයේ ටී.වී දෙරණ ප්‍රධාන කාර්යාලය වෙත පැමිණියේය. දෙස් විදෙස් ශ්‍රී ලාංකික ඔබටත් වකුගඩු රෝගයෙන් පීඩාවට පත්ව සිටින ශ්‍රී ලාංකේය ජනතාවට පිහිටක් වීම සදහා මනුසත් දෙරණ හා එක්විය හැකියි.", "URL": "https://sinhala.adaderana.lk/news.php?nid=88580", "Category": null, "Parent URL": null}