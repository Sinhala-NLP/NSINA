{"Source": "Adaderana", "Timestamp": "February 7, 2012 07:59 am", "Headline": "ඇමති කෙහෙළිය රඹුක්වැල්ලට හදිසි අනතුරක්..!", "News Content": "හදිසි අනතුරක් හේතුවෙන් ජනමාධ්‍ය අමාත්‍ය කෙහෙළිය රඹුක්වැල්ල මහතා ඕස්ට්‍රේලියාවේ මෙල්බර්න්හි රෝහලකට ඇතුළත් කර ඇති බව ආරංචි මාර්ග සඳහන් කරයි. අමාත්‍යවරයා ඔස්ට්‍රේලියාවේ මෙල්බර්න් නුවර නවාතැන්ගෙන සිටි හෝටලය තුළ දී ලිස්සා වැටීමෙන් අනතුරට පත්ව ඇති බව වාර්තා වේ. අනතුරින් අමාත්‍යවරයාගේ පාද වලට තුවාල සිදුවී ඇති අතර ප්‍රතිකාර සඳහා මෙල්බර්න් නුවර රෝහලකට ඇතුළත් කිරීමෙන් පසුව සුළු ශල්‍යකර්මයක් සිදුකර ඇති බවද සඳහන් වේ.", "URL": "https://sinhala.adaderana.lk/news.php?nid=21919", "Category": null, "Parent URL": null}