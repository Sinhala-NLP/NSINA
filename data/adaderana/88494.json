{"Source": "Adaderana", "Timestamp": "May 4, 2018 10:01 am", "Headline": "ගොඳුරු සොයා පැමිණි දැවැන්තයා දුම්රියට බිළිවුන හැටි ", "News Content": "ගොඳුරු සොයා දුම්රිය මාර්ගය හරහා ගිය දැවැන්ත පිඹුරෙකු දුම්රියට යට වි ජිවිතක්ෂයට පත් වි ඇති බව හැටන් දුම්රිය ස්ථානයේ නිලධාරියකු පැවසීය. හැටන් සහ රොසැල්ල දුම්රිය ස්ථාන දෙක අතර හැටන් ස්ටැඩන් වත්ත ප්‍රදේශයේ 106 සැතපුම් කණුව අසලයි මෙම පිඹුරා ජිවිතක්ෂයට පත් වි ඇත්තේ. දුම්රිය මාර්ග පරික්ෂාවේ යෙදි සිටි සේවකයෙකු දුම්රිය මාර්ගය හරහා පිඹුරෙකු මැරි සිටින බවට මුලින්ම දැක ඒ පිලිබදව එම සේවකයා විසින් හැටන් දුම්රිය ස්ථානයට දැනුම් දි ඇත. වටවල රක්ෂිතයේ සහ ඒ අවට තේ වතුවල පරිසරයේ ජිවත් වන දැවැන්ත පිඹුරෙකුයි මෙසේ දුම්රියට යට වි මරණයට පත් වි ඇත්තේ. අඩි 07 පමණ දිගකින් යුක්ත මෙම පිඹුරා දුම්රිය මාර්ගය හරහා යාමේදි හැටන් සිට මහනුවර දක්වා අද (04) අලුයම 05.30 ට ධාවනය වු දුම්රියට යට වෙන්නට ඇති බවට හැටන් දුම්රිය ස්ථානයේ නිලධාරින් සැකකරයි. දුම්රියට යට වු පිඹුරා කැබලි කිහිපයකට වෙන් වි ඇති අතර කොටසක් දුම්රිය මාර්ගයේම රැදි තිබේ. මිය ගිය පිඹුරා පිලිබදව නල්ලතන්නිය වනජිවි කාර්යයාලයේ නිලධාරින්ට දැනුම් දිමටද හැටන් දුම්රිය ස්ථානයේ නිලධාරින් කටයුතු කලහ.", "URL": "https://sinhala.adaderana.lk/news.php?nid=88494", "Category": null, "Parent URL": null}