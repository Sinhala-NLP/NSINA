{"Source": "Adaderana", "Timestamp": "April 8, 2011 09:07 am", "Headline": "ජපානයෙන් තවත් භූකම්පනයක් වාර්තා වෙයි", "News Content": "ඊසාන දිග ජපානයේ තවත් භූකම්පනයක් සිදුව තිබේ. රික්ටර් මාපකයේ ඒකක 7 .1 ක් ලෙස සටහන් වූ මෙම භූකම්පනය හේතුවෙන් සුනාමි අනතුරු ඇඟවීම් නිකුත් කිරීමට ද බලධාරීන් පියවර ගනු ලැබීය. කෙසේවුවද පසුව එම අනතුරු ඇඟවීම් ඉවත් කර තිබුණි. භූකම්පනය හේතුවෙන් ෆුකුෂිමා න්‍යෂ්ටික බලාගාරයේ සේවකයන් ද වහා ඉවත් කිරීමට පියවර ගත් බව වාර්තා විය. පසුගිය මාර්තු 11 වැනිදා සිට අවස්ථා කිහිපයක දී ජපානයේ භූකම්පන සිදුවීම් පිළිබඳ වාර්තා විය.", "URL": "https://sinhala.adaderana.lk/news.php?nid=15347", "Category": null, "Parent URL": null}