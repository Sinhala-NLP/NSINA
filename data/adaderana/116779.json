{"Source": "Adaderana", "Timestamp": "August 17, 2019 04:14 pm", "Headline": "ජනාධිපති වෙන්න කලින් රටේ පුරවැසියෙක් වෙන්න එපැයි-හර්ෂ", "News Content": "ඉදිරි දින කිහිපය තුළ එක්සත් ජාතික පක්ෂය නියෝජනය කරනු ලබන ජනාධිපතිවරණ අපේක්ෂකයා තීරණය වනු ඇති බව ආර්ථික ප්‍රතිසංස්කරණ සහ පොදු සැපයීම් කැබිනට් නොවන අමාත්‍ය හර්ෂ ද සිල්වා මහතා පවසයි. කොළඹදී ඊයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. ගෝඨාභය රාජපක්ෂ මහතාගේ ද්විත්ව පුරවැසිභාවය අහෝසි කර ඇත්නම් ඒ බව පෙන්විය යුතු බවත් රටේ ජනාධිපති වීමට පෙර පුරවැසියෙකු විය යුතු බවත් ඒ මහතා එම අවස්ථාවේ දී ප්‍රකාශ කර සිටියේය. එසේම පළාත් සභා මැතිවරණයකින් ජනාධිපතිවරණය කල් දැමීම සිදු නොකළ යුතු බවත් අවශ්‍ය වන්නේ ජනාධිපතිවරණයක් බවත් හර්ෂ ද සිල්වා මහතා ප්‍රකාශ කළේය.", "URL": "https://sinhala.adaderana.lk/news.php?nid=116779", "Category": null, "Parent URL": null}