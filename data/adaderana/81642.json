{"Source": "Adaderana", "Timestamp": "December 17, 2017 01:09 pm", "Headline": " කාසියේ වාසිය ඉන්දියාවට-පන්දු යවන්න සූදානම්", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර තරග තුනකින් සමන්විත එක්දින ක්‍රිකට් තරගාවලියේ තීරණාත්මක අවසන් තරගය අද පැවැත්වෙයි. විශාඛා පට්නම්හිදී පස්වරු 1.30ට තරගය ආරම්භ වීමට නියමිත අතර කාසිය වාසිය දිනූ ඉන්දියානුවන් මුලින්ම පන්දු යැවීමට තීරණය කර තිබේ. තරගාවලිය එකට එකක් ලෙස කණ්ඩායම් දෙකම සම තත්ත්වයේ පසුවීම හේතුවෙන් අද පැවැත්වෙන තරගයේ දී ඉන්දීය කණ්ඩායමට එරෙහිව ඉන්දියාවේ දී පළමු එක්දින තරගාවලි ජය වාර්තා කිරීමේ අවස්ථාව ශ්‍රී ලංකා කණ්ඩායමට උදා වී තිබේ. අද තරගය සඳහා ශ්‍රී ලංකා කණ්ඩායමේ වෙනස්කම් කිහිපයක් සිදුවීමට ඉඩකඩ පවතින අතර ළහිරු තිරිමාන්න වෙනුවනට සදීර සමරවික්‍රම බොහේ දුරට සංචිතයට ඇතුළත් වනු ඇති බව වාර්තා වෙයි.", "URL": "https://sinhala.adaderana.lk/news.php?nid=81642", "Category": null, "Parent URL": null}