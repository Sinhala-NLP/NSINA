{"Source": "Adaderana", "Timestamp": "October 8, 2015 04:26 pm", "Headline": "හිටපු මන්ත්‍රී ඝාතනයට සැක 2ක් දැලේ", "News Content": "හිටපු පාර්ලිමේන්තු මන්ත්‍රී ජෝසප් පරරාජසිංහම් මහතා ඝාතන සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ මඩකළපුව ප්‍රදේශයේදී අදාළ සැකකරුවන් අත්අඩංගුට ගෙන ඇති බවයි.2005 වසරේ දෙසැම්බර් මස 25 වන දින ජෝසප් පරරාජසිංහ මහතා මඩකළපුව ප්‍රදේශයේ දේවස්ථානයකදී ඝාතනයට ලක්වුණි.සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශන සිදුකරන අතර අත්අඩංගුවට ගත් සැකකරුවන් දෙදෙනා දෙපාර්තමේන්තුව භාරයේ රඳවා තබාගෙන ඉදිරි විමර්ශන කටයුතු සිදුකරන බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=54330", "Category": null, "Parent URL": null}