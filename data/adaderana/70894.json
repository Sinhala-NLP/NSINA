{"Source": "Adaderana", "Timestamp": "March 15, 2017 08:56 am", "Headline": "මහල් ගොඩනැගිල්ලක කොටසක් කඩා වැටී 3ට තුවාල", "News Content": "දෙහිවල, ෆෙයාර් ලයින් මාර්ගයේ මහල් ගොඩනැගිල්ලක කොටසක් කඩා වැටීමෙන් පුද්ගලයින් තිදෙනෙකු තුවාල ලබා තිබේ.අලුතින් ඉදිකරමින් පවතින මහල් ගොඩනැගිල්ලක කොටසක් යාබදව පිහිටි නිවසක් මතට කඩා වැටී ඇති බව පොලීසිය පැවසුවේය.එම අනතුරෙන් අදාළ නිවසේ මව, පියා සහ පුතා තුවාල ලබා ඇති අතර ඔවුන් ප්‍රතිකාර සඳහා කළුබෝවිල රෝහලට ඇතුළත් කර තිබේ.සිද්ධිය සම්බන්ධයෙන් දෙහිවල පොලීසිය මේ වන විට විමර්ශන ආරම්භ කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=70894", "Category": null, "Parent URL": null}