{"Source": "Adaderana", "Timestamp": "January 4, 2019 06:54 am", "Headline": "සෙනෙට් සභාවක් පිහිටුවන් අමරපුර මහනාහිමිගෙන් ඉල්ලීමක්", "News Content": "බුද්ධිමත් මිනිසුන් පාලන ක්‍රියාවලියට සම්බන්ධ කර ගැනීම සඳහා පාර්ලිමේන්තුවේ සෙනෙට් සභාවක් ස්ථාපිත කල යුතු බව අමරපුර මහානිකායේ උත්තරීතර මහානායක අග්ගමහා පණ්ඩිත අතිපූජ්‍ය කොටුගොඩ ධම්මාවාස නාහිමි පවසයි. අග්‍රාමාත්‍ය රනිල් වික්‍රමසිංහ මහතා වෙත ද තමන්වහන්සේ මේ පිළිබදව අවධාරණය කල බව මහනාහිමි ප්‍රකාශ කළේය. අග්‍රාමාත්‍ය රනිල් වික්‍රමසිංහ මහතා ඊයේ(03) අමරපුර මහානිකායේ උත්තරීතර මහානායක අග්ගමහා පණ්ඩිත අතිපූජ්‍ය කොටුගොඩ ධම්මාවාස නාහිමි බැහැ දැකීමට ගල්කිස්සේ පිහිටි එම විහාරස්ථානයට ගොස් තිබුණි. එහිදී රටේ සාමය සහ සංවර්ධනය පිළිබඳ මහානාහිමි තමාට අනුශාසනා කළ බව අග්‍රාමාත්‍ය රනිල් වික්‍රමසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=101774", "Category": null, "Parent URL": null}