{"Source": "Adaderana", "Timestamp": "January 25, 2016 02:21 pm", "Headline": "පොලිස්පති CCDටත් වැඩක්දෙයි", "News Content": "වකුගඩු ජාවාරම සම්බන්ධයෙන් පරීක්ෂණයක් ආරම්භ කරන ලෙසට පොලිස්පති එන්.කේ. ඉලංගකෝන් මහතා කොළඹ අපරාධ කොට්ඨාසයට උපදෙස් දී තිබේ.සෞඛ්‍ය සේවා අධ්‍යක්ෂ ජනරාල් වෛද්‍ය පී.ජී මහිපාල මහතා විසින් සිදුකළ ඉල්ලීමක් සැලකිල්ලට ගනිමින් පොලිස්පතිවරයා විසින් අදාළ පරීක්ෂණ කටයුතු විධිමත්ව සිදුකරන ලෙසට බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයා වෙත දැනුම්දී ඇත.පොලිස් මූලස්ථානය නිකුත් කළ නිවේදනයක දැක්වෙන්නේ මේ ගැන පොලිස්පතිවරයාගේ අවධානය අද යොමුවීමෙන් පසුව මෙම තීරණය ගත් බවයි.", "URL": "https://sinhala.adaderana.lk/news.php?nid=56632", "Category": null, "Parent URL": null}