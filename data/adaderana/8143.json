{"Source": "Adaderana", "Timestamp": "May 2, 2010 05:04 pm", "Headline": "විය පැහැදම් විධිවිධාන වලට අනුවයි", "News Content": "ආණ්ඩුක්‍රම ව්‍යවස්ථාවේ විධිවිධාන වලට අනුව මුල්‍ය කටයුතු සම්බන්ධයෙන් රජය ක්‍රියා කරන බව මහ බැංකු අධිපති අජිත් නිවාඩ් කබ්රාල් මහතා පවසයි. පාර්ලිමේන්තුවේ අනුමැතියට යටත්ව සෑම ක්‍රියාවලියක්ම සිදුකරන බව ඔහු සඳහන් කරයි. මේ වසරේ මුල් මාස හතර අතුරු සම්මත ගිණුමක් මගින් ද , තවත් මාස තුනක් ජනාධිපතිවරයාගේ නියෝග පරිදි මුදල් වෙන්කිරීමක් මගින් ද , සෙසු මාස පහ සඳහා කෙටි කාලීන අය වැය ලේඛනයක් ඉදිරිපත් කිරීම මගින් ද , රජයේ කටයුතු සැළසුම් කර ඇතැයි කබ්රාල් මහතා සඳහන් කළේය. විපක්ෂය එල්ල කරන පරිදි රජය මුල්‍ය අර්බුදයකට මුහුණ දී නොමැති බව මහ බැංකු අධිපතිවරයා\"අද දෙරණ\"කළ විමසීමකදී ප්‍රකාශ කළේය.", "URL": "https://sinhala.adaderana.lk/news.php?nid=8143", "Category": null, "Parent URL": null}