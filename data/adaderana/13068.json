{"Source": "Adaderana", "Timestamp": "December 24, 2010 04:23 pm", "Headline": "සීමාවාසික වෙද පුහුණුවට තවත් 843 ක් ", "News Content": "සීමාවාසික වෛද්‍ය පුහුණුව සඳහා තවත් වෛද්‍ය උපාධිධාරීන් 843 දෙනෙකු බදවා ගැනීමට සෞඛ්‍ය අමාත්‍යාංශය තීරණය කර තිබේ. 2003, 2004 අධ්‍යයන වර්ෂයන්හි මෙරට හා විදේශ විශ්ව විද්‍යාලවල වෛද්‍ය උපාධිය සම්පූර්ණ කළ උපාධිධාරීන් පිරිසක් මෙලෙස බඳවා ගැනීමට නියමිත බව එම අමාත්‍යාංශය පවසයි. අදාළ අයදුම්පත් ලබන 27 වැනිදා පෙරවරුවේ බොරැල්ලේ පිහිටි වෛද්‍ය පර්යේෂණායතන ශ්‍රවනාගරයේ දී භාරදිය හැකි බව සෞඛ්‍ය අමාත්‍යාංශය සඳහන් කරයි. සියලුම වෛද්‍ය උපාධිධාරීන් ශ්‍රී ලංකාවේ වෛද්‍ය සභාවේ තාවකාලික ලියාපදිංචි සහතිකයත් , ජාතික හැඳුනුම්පත සහ සෙසු අදාල ලියකියවිලි වල පිටපත් අයඳුම්පත්‍රය සමග ඉදිරිපත් කළ යුතු බව ද එම අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=13068", "Category": null, "Parent URL": null}