{"Source": "Adaderana", "Timestamp": "January 28, 2017 02:06 pm", "Headline": " බලපත් නැතිව වැලි ප්‍රවාහනය කළ 2ක් මාට්ටු ", "News Content": "හොරොව්පතාන, දුණුවත්තේගම ප්‍රදේශයේදී බලපත්‍ර නොමැතිව වැලි ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා කැලෑපුලියන්කුලම කඳවුරේ නිලධාරීන් විසින් සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී වැලි ප්‍රවාහනය කල ටිපර් රථය ද පොලීසිය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා හොරොව්පතාන පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68755", "Category": null, "Parent URL": null}