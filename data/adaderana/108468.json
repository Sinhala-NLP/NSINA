{"Source": "Adaderana", "Timestamp": "April 22, 2019 06:53 pm", "Headline": "කටුවපිටිය බෝම්බය බිලි ගත් පුංචි පවුල", "News Content": "කටුවපිටිය දේවස්ථානයේ සිදුවු බෝම්බ පිපිරීමේන් එකම පවුලේ දියණියන් තිදෙනා සමඟ මවත් පියාත් හා නිවසේ මෙහෙකාරියත් අවාසනාවන්ත අයුරින් මරණයට පත් වූ පුවතක් ගැන අද දෙරණට වාර්තා විය. මෙසේ මරණයට පත්ව ඇත්තේ පුද්ගලික ඇගළුම් ආයතන දෙකක ඉංජිනේරුවරුන් ලෙස ලෙස සේවයේ යෙදි සිටි මිගමුව පහල කදිරාන පදිංචිව සිටි 39 හැවිරිදි රංගන ප්‍රනාන්දු, 37 හැවිරිදි දනාදරි කුරුප්පු, යන යුවල බව කියයි. එසේම මෙම යුවලගේ වැඩිමල් දියණිය වන පස් හැවිරිදි ෆැබියෝලා ප්‍රනාන්දු, තුන් හැවිරිදි ලියෝනා ප්‍රනාන්දු සහ මාස 11 ක බිළිඳියක වූ සෙත් ප්‍රනාන්දු යන දැරියන් තිදෙනා සමඟ මොවුන් බලා ගත් නිවසේ මෙහෙකාරියද මෙම බෝම්බ පිපිරීමේන් අවාසනාවන්ත ලෙස මරණයට පත්ව තිබේ. මෙම සියලු දෙනාම පහල කදිරාන නිවසේ සිට කටුවපිටිය දේවස්ථානයට පාස්කු දේව මෙහෙයට එක්වි සිටියදි සිදුවූ බෝම්බ පිපිරිමේන් මරණයට පත්ව තිබේ. දේවස්ථානයේ පාස්කු දේව මෙහෙය නිමවි තිබියදි ස්තුතියි කථාව සිදුවෙමින් තිබියදි බෝම්බය රැගෙන ආ ත්‍රස්තවාදියා රංගන ප්‍රනාන්දු මහතාගේද සිරුරේ වැදි ඇති බවත් ඒ සමගම දේවස්ථානය තුලට රිංගා ගැනිමේන් පසුව මෙම බෝම්බය පිපිරි ඇති බව දැනට ලැබේන තොරතුරු වලින් පැවසේ. මරණයට පත් රංගන ප්‍රනාන්දු මහතා සිය බිරිඳ සහ දරුවන් සමඟ පහල කදිරාන ප්‍රදේශයේ දැනට පදිංචි ඉඩම මිලදි ගෙන නිවස ඉදි කිරීමේන් පසුව වසර හතරකට පෙර පදිංචියට පැමිණ ඇති බව කියයි. 22 දින සවස් වන විට රංගන ප්‍රනාන්දු මහතාගේ සිරුර පමණක් නිවසට රැගෙන විත් තිබු අතර අනෙක් සිරුරු රාත්‍රි වන විට රැගෙන එමට සුදානමක් ව තිබුණි. ඉතාමත් සාමකාමි සහ අවට පදිංචි කරුවන්ට හොද මිතුරන් වු මොවුන්ගේ මරණය මහත් කම්පනයක් වි ඇති බව එහි ගිය අපට දැක ගත හැකි විය.", "URL": "https://sinhala.adaderana.lk/news.php?nid=108468", "Category": null, "Parent URL": null}