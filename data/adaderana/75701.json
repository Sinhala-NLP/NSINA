{"Source": "Adaderana", "Timestamp": "July 28, 2017 08:17 am", "Headline": "සියලු පාසල්වල ශ්‍රමදාන ව්‍යාපාරය අද ", "News Content": "දිවයිනේ සියලු පාසල් ඩෙංගු මඳුරුවන්ගෙන් තොර පරිශ්‍ර බවට පත් කිරිමේ තුන්දින ශ්‍රමදාන ව්‍යාපාරයක් අද(28) ආරම්භ වෙයි. ඒ අනුව සියලුම පාසල් සිසුන්, ගුරුවරුන්, විදුහල්පතිවරුන් අද දිනයේදී පාසල් පරිශ්‍ර පිරිසිදු කිරිමේ ශ්‍රමදාන කාර්යයට අධ්‍යයන කටයුතුවලින් බැහැරව සහභාගී විය යුතු බව අධ්‍යාපන අමාත්‍යාංශය පවසයි. මේ සදහා ත්‍රිවිධ හමුදාව සහ පොලිසිය ද සහභාගී කර ගන්නා බව අමාත්‍ය අකිල විරාඡ් කාරියවසම් මහතා ප්‍රකාශ කළේය. සිසුන් සහ ගුරුවරුන් සඳහා අද දිනයේ නිළ ඇදුමින් පැමිණිම අත්‍යාවශය නොවන අතර ශ්‍රමදාන කටයුත්තට සහභාගී විය හැකි ආකාරයේ ඇඳුමකින් සැරසී පැමිණිය හැකි බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=75701", "Category": null, "Parent URL": null}