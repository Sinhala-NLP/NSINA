{"Source": "Adaderana", "Timestamp": "March 26, 2016 11:23 pm", "Headline": "ශ්‍රී ලංකා ක්‍රීඩා ලෝලීන්ගේ බලාපොරොත්තු බිඳවැටෙයි ", "News Content": "තියුණු තරඟයකින් පසු ශ්‍රී ලංකාව ලකුණු 10කින් පරාජයට පත් කරමින් පන්දුවාර 20/20 ලෝක කුසලාන ක්‍රිකට් තරඟාවලියේ අවසන් පූර්ව වටයට පිවිසීමට එංගලන්ත කණ්ඩායම සමත් විය.මෙම තරඟයේ පළමුව ලකුණු රැස්කළ එංගලන්ත කණ්ඩායම කඩුලු 4ට ලකුණු 171ක් ලබා ගැනීමට සමත් විය.එහිදී ජොස් බට්ලර් ලකුණු 66ක්, ජේසන් රොයි ලකුණු 42ක් ලබාගන්නා ලදී.ජෙෆ්රි වැන්ඩසේ ලකුණු 26ට කඩුලු 2ක් ලබාගැනීමට සමත්විය.පිළිතුරු ලෙස ශ්‍රී ලංකාවට කඩුලු 8ක් දැවී ලබාගත හැකි වූයේ ලකුණු 161ක් පමණි.ඇන්ජලෝ මැතිව්ස් නොදැවී ලකුණු 73ක් ලබා ගැනීමට සමත් විය.අවසන් පන්දුවාරයට ලකුණු 15ක් ලබා ගැනීමට තිබුණද පන්දු හයටම මුහුණදුන් මැතිව්ස්ට ලකුණු 4වඩා ලබා ගැනීමට එංගලන්ත ක්‍රීඩකයින් ඉඩ නොදෙන ලදී.මැතිව්ස්ට අමතරව චාමර කපුගෙදර ලකුණු 30ක් හා තිසර පෙරේරා ලකුණු 20ක් ලබා ගැනීමට සමත් විය.ඒ අනූව ශ්‍රී ලංකාව පරදා එංගලන්තය අවසන් පූර්ව වටයට සුදුසුකම් ලබා ගත් අතර එම කාණ්ඩයෙන් කොදෙව්වන්ද අවසන් පූර්ව වටයට සුදුසුකම් ලබා සිටියි.", "URL": "https://sinhala.adaderana.lk/news.php?nid=58638", "Category": null, "Parent URL": null}