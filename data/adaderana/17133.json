{"Source": "Adaderana", "Timestamp": "July 2, 2011 08:28 am", "Headline": "පුංචි ඡන්දය ගැන පැමිණිලි -කට කතාවලින් තොරතුරු එපා ", "News Content": "එළඹෙන පළාත් පාලන මැතිවරණයට අදාළ පැමිණිලි, බාරගැනීමේ මධ්‍යස්ථානය වෙත ඉදිරිපත් කළ යුත්තේ සැබෑම කරුණ සම්බන්ධයෙන් පමණක් බව මැතිවරණ මහලේකම් කාර්යාලය දැනුම් දෙයි. කට කථා, අංශු මාත්‍රයෙන් ලද තොරතුරු අනුව තොරතුරු ලබා නොදිය යුතු බව එම කාර්යාලය අවධාරණය කරයි. සිද්ධිය සිදුවූ ස්ථානය, වේලාව, ඊට සම්බන්ධ පුද්ගලයින්, වාහන අංක ආදිය, නම, ලිපිනය, දුරකතන අංකය සමග ඉදිරිපත් කළ යුතු බව ද මැතිවරණ මහලේකම් කාර්යාලය දැනුම් දෙයි. රාජගිරියේ පිහිටි මැතිවරණ මහ‍ලේකම් කාර්යාලයේ දී මෙම මැතිවරණ පැමිණිලි මධ්‍යස්ථානය පවත්වාගෙන යනු ලබයි. ඡන්ද විමසීමේ දී තරග කරන සියලුම දේශපාලන පක්ෂවල ලේකම්වරුන්ගේ නියෝජිතයින්, මැතිවරණ නිරීක්ෂණ ආයතනවල නියෝජිතයින්, මෙම මධ්‍යස්ථානයේ රැදී සිටින බව පැවසෙයි.", "URL": "https://sinhala.adaderana.lk/news.php?nid=17133", "Category": null, "Parent URL": null}