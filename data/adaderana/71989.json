{"Source": "Adaderana", "Timestamp": "April 12, 2017 07:35 am", "Headline": "බොරුසියා ඩෝට්මන්ට් පාපන්දු කණ්ඩායම ඉලක්කකර ගනිමින් පිපිරීම් 3ක් ", "News Content": "ජර්මනියේ, බොරුසියා ඩෝට්මන්ට් පාපන්දු කණ්ඩායම ගමන්ගත් බස් රථය ඉලක්කකර ගනිමින් පිපිරීම් 3ක් සිදුව ඇති බව විදෙස් මාධ්‍ය වාර්තා කරයි. පාපන්දු කණ්ඩායමක් රැගත් බස් රථයක් ආසන්නයේ සිදුවූ පිපිරීම් කිහිපයකින් එම බස් රථයට හානි සිදුවී ඇති අතර පිපිරීමෙන් ක්‍රීඩකයෙකුට තුවාල සිදු වී ඇති බව විදෙස් මාධ්‍ය වැඩිදුරටත් පවසා සිටියි. ජර්මනියේ ඔයිස්ටන් හිදී මෙම පිපිරීම සිදුව ඇති බව වාර්තා වෙයි. මොනෑකෝ කණ්ඩායම සමඟ අර්ධ අවසන් පූර්ව පාපන්දු තරඟය සඳහා සහභාගී වීමට බෘසියා පාපන්දු කණ්ඩායම ගමන් කරමින් තිබූ බස් රථය ආසන්නයේ මෙම පිපිරීම් සිදුව ඇත. පිපිරීමත් සමඟ බස් රථයේ හටගත් නොසන්සුන්තාවය හේතුවෙන් ක්‍රීඩකයෙකුගේ බාහුවේ අස්ථි බිදීමක් සිදුව ඇති බව සඳහන් වෙයි. පිපිරීම හේතුවෙන් බස් රථයේ වීදුරු සහ රෝද වලට හානි සිදුවී තිබේ. පිපිරිමෙන් පසුව සිදුකල විමර්ශනයේදී බස් රථය අසළ තිබී පුපුරණ ද්‍රව්‍ය තොගයක් සොයාගෙන ඇති බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=71989", "Category": null, "Parent URL": null}