{"Source": "Adaderana", "Timestamp": "April 30, 2014 01:46 pm", "Headline": "පොලිස් බුද්ධි සේවාවට නව බඳවා ගැනීම් ", "News Content": "පොලිස් දෙපාර්තමේන්තුවේ රාජ්‍ය බුද්ධි සේවාවට ආධුනික උප පොලිස් පරීක්ෂකවරුන් බඳවා ගන්නා බව පොලිස් මුලස්ථානය දැනුම් දෙයි. ඒ සඳහා වු ලිඛිත පරීක්ෂණය ලබන මැයි මස 03 වනදා කොළඹ 13 කොටහේන විවේකානන්ද දෙමළ විද්‍යාලයීය විභාග මධ්‍යස්ථානයේ දී පැවැත්වීමට නියමිතය. පෙරවරු 09.00 ට ආරම්භ වන ලිඛිත පරීක්ෂණය පැය 02 ක කාලයක් පැවැත්වීමට කටයුතු සුදානම් කර ඇති බව පොලිස් මුලස්ථානය පවසයි. අදාළ විභාග ප්‍රවේශපත්‍ර මේ වනවිටත් අයදුම්කරුවන් වෙත තැපැල් මාර්ගයෙන් යොමු කර ඇති අතර විභාගය පැවැත්වෙන දිනට පෙර ඒවා ලැබී නොමැති නම් විභාගයට සුදුසුකම් ලැබු අයදුම්කරුවන්ට ඒ සම්බන්ධයෙන් විමසන ලෙස පොලිසිය දැනුම් දෙයි. ඒ අනුව 011 2 43 66 07 සහ 011 2 43 03 62 යන දුරකථන අංක ඔස්සේ මේ පිළිබඳ වැඩිදුර තොරතුරු දැන ගැනිමට හැකි බව පොලිස් මුලස්ථානය පවසයි.", "URL": "https://sinhala.adaderana.lk/news.php?nid=42889", "Category": null, "Parent URL": null}