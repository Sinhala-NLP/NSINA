{"Source": "Adaderana", "Timestamp": "May 15, 2018 08:43 am", "Headline": "අනතුරකින්  ජීවිතය මහ මඟ නවතී", "News Content": "කොළඹ - මහනුවර මාර්ගයේ කන්දකපාපු හංදිය ප්‍රදේශයේදී සිදුවු අනතුරකින් පුද්ගලයෙකු මියගොස් තිබේ. ලොරි රථයක් මාර්ගය හරහා ගමන් ගත් පුද්ගලයෙකුගේ ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා ගම්පහ රෝහලට ඇතුළත් කිරීමේ දී මියගොස් තිබේ. මියගොස් ඇත්තේ කිරාන්කුලම් ප්‍රදේශයේ පදිංචිව සිටි 38 හැවිරිදි අයෙක්ය. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර යක්කල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89117", "Category": null, "Parent URL": null}