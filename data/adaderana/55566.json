{"Source": "Adaderana", "Timestamp": "December 7, 2015 01:50 pm", "Headline": "කංසා හේන් දෙකක් වනසයි", "News Content": "ලුණුගම්වෙහෙර, අනුක්කන්ගල රක්ෂිතයේ වගා කර තිබූ ගංජා හේනක් අම්බලන්ගොඩ පොලිස් විශේෂ කාර්ය බලකා නිලධාරින් විසින් සොයාගෙන තිබේ.ඔවුන්ට ලද තොරතුරකට අනුව ඊයේ දිනයේ සිදු කළ අදාල වැටලිමේදී අක්කරයක පමණ භුමි ප්‍රමාණයක වගා කර තිබූ කංසා පැළ 23,600 ක් සොයා ගැනීමට හැකි වූ බව සඳහන්ය.සැකකරුවන් අත්අඩංගුවට ගෙන නොමැති අතර, වැඩිදුර පරීක්ෂණ කටයුතු ලුණුගම්වෙහෙර පොලි මගින් සිදු කරනු ලබයි.මේ අතර අනුක්කන්ගල රක්ෂිතයේ තවදුරටත් සෝදිසි කිරිමේදී තවත් අක්කර භාගයක පමණ ප්‍රමාණයක වගා කර තිබූ කංසා හේන්ක් ද සොයා ගැනීමට විශේෂ කාර්ය බලකා නිලධාරින්ට හැකිව තිබේ.එහි කංසා පැළ 11,500 ක් පමණ වගා කර තිබූ බව පොලිසිය පැවසුවේය.එම කංසා පැළ විනාශ කිරීමද පොලිස් විශේෂ කාර්ය බලකාය පියවර ගෙන ඇත.", "URL": "https://sinhala.adaderana.lk/news.php?nid=55566", "Category": null, "Parent URL": null}