{"Source": "Adaderana", "Timestamp": "July 28, 2010 10:58 am", "Headline": "මට්ටක්කුලියේ සැකකරුවන් අපරාධ කොට්ඨාසයට බාරදෙයි", "News Content": "මට්ටක්කුලිය පොලිසියට ඉකුත් දා සිදු කළ පහර දීමේ සිද්ධියට සම්බන්ධ සැකකරුවන් හඳුනා ගැනීමේ පෙරට්ටුවට අදාළ සියලුම වාර්තා කොළඹ අපරාධ කොට්ඨාශය භාරයට ගෙන තිබේ. කොළඹ අපරාධ කොට්ඨාශය මගින් කළ ඉල්ලීමක් පිළිගත් කොළඹ මහේස්ත්‍රාත් අධිකරණය විසින් සිදුකළ නියෝගයකට අනුව අදාළ වාර්තා වල සහතික පිටපත් එම කොට්ඨාශය භාර‍යට ගෙන ඇති බව සඳහන් වේ. සිද්ධියට අදාළව පැවති හඳුනා ගැනීමේ පෙරට්ටු 7 කදී සාක්කිකරුවන් තිදෙනෙකු විසින් සැකකරුවන් විසිතුන් දෙනෙකු හඳුනාගෙන තිබුණි. සැකකරුවන්ට එරෙහිව ඉදිරි නඩු කටයුතු මෙහෙයවීම සඳහා හඳුනා ගැනීමේ පෙරට්ටුවලට අදාළ සටහන් අවශ්‍ය බව අපරාධ කොට්ඨාශය කළ ඉල්ලීමකට අනුව අධිකරණය එම නියෝගය ලබා දී ඇත.", "URL": "https://sinhala.adaderana.lk/news.php?nid=9884", "Category": null, "Parent URL": null}