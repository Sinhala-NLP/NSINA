{"Source": "Adaderana", "Timestamp": "August 6, 2016 03:37 pm", "Headline": " ගිලන් රථ සේවයෙන් ඉන්දියානුවන්ට රැකියා නෑ", "News Content": "සුවසැරිය හදිසි ප්‍රතිචාර ගිලන් රථ සේවාව මගින් කිසිදු ඉන්දියානුවෙකුට රැකියා ලබාදී නැතැයි විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා පවසයි.අමාත්‍යවරයා මේ බව ප්‍රකාශ කළේ අද රාජගිරියේ පිහිටි සුවසැරිය ගිලන් රථ සේවාවේ මෙහෙයුම් මැදිරිය මාධ්‍යය වෙත ප්‍රදර්ශනය කිරීමේ අවස්ථාවේදීය.මෙම ගිලන් රථ සේවාව මෙරට සෞඛ්‍ය අමාත්‍යංශය යටතේ ඇති වැඩපිළිවෙළක් බව එහිදී නියෝජ්‍ය අමාත්‍යවරයා වැඩිදුරටත් කියාසිටියේය.", "URL": "https://sinhala.adaderana.lk/news.php?nid=62819", "Category": null, "Parent URL": null}