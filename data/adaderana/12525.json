{"Source": "Adaderana", "Timestamp": "December 1, 2010 12:55 pm", "Headline": "සීපා එපා නෑ-රවීට පිළිතුරු දෙමින් බදියුදීන් කියයි", "News Content": "සීපා ගිවිසුමට අදාළ සාකච්ඡා තවදුරටත් ක්‍රියාත්මක වන බව හා සීපා අත්හැර නොමැති බව කර්මාන්ත හා වාණිජ කටයුතු අමාත්‍ය රිෂාද් බදියුදීන් මහතා පවසයි. සීපා ගිවිසුම මගින් ඉන්දු-ශ්‍රී ලංකා ද්වි පාර්ශවික වෙළඳ සබඳතා තවදුරටත් වර්ධනය වන බවත්,එය ක්‍රියාත්මක කළ යුතු බවත් හෙතෙම අද පාර්ලිමේන්තුවේදී එ.ජා.ප පාර්ලිමේන්තු මන්ත්‍රී රවී කරුණානායක මහතා ඇසූ ප්‍රශ්නයකට පිළිතුරු දෙමින් කියා සිටි බව අද දෙරණ පාර්ලිමේන්තු වාර්තාකරු සඳහන් කරයි. 2008 වසරේ සිට සීපා ගිවිසුමට අදාළ කරුණු සම්බන්ධයෙන් ඉන්දීය බලධාරීන් හා සාකච්ඡා වට 13 ක් පවත්වා ඇති බවත්,එකී සාකච්ඡා තවදුරටත් පවත්වමින් සිටින බවත් බදියුදීන් අමාත්‍යවරයා කියා සිටියේය. එකී සාකච්ඡාවලින් පසුව සීපා ගිවසුමට අදාළව දෙරටේ ආර්ථික අසමානතාවයන් අදියරෙන් අදියර සමනය කර ගනිමින් සිටින බව බදියුදීන් අමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=12525", "Category": null, "Parent URL": null}