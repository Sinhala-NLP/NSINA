{"Source": "Adaderana", "Timestamp": "October 19, 2016 06:21 pm", "Headline": "මිහින් ලංකා කොළඹ ප්‍රධාන කාර්යාලයේ නොසන්සුන්තාවක්", "News Content": "මිහින් ලංකා ගුවන් සමාගමේ කොළඹ පිහිටි ප්‍රධාන කාර්යාලය තුළ නොසන්සුන්තාවක් හටගෙන ඇති බවත්,එහි ප්‍රධානීන් තිදෙනෙකු සේවකයින් විසින් කාර්යාල අඩස්සියට පත්කර ඇති බව වාර්තාවේ.මිහින් ලංකා ප්‍රධාන කාර්යාලයේ මානව සම්පත් කළමනාකරු,මූල්‍ය ප්‍රධානි, හා පරිපාලන ප්‍රධානි යන තිදෙනා මෙලෙස කාර්යාල අඩස්සියට පත්කොට සේවකයින් විසින් විරෝධතා දක්වන බව අප වාර්තාකරු කියා සිටියි.මිහින් ලංකා ආයතනය ලබන 30වන දින වන විට ශ්‍රී ලංකන් එයාර් සමාගමට අනුබද්ධ කිරීමට තීරණය කර ඇතත් තමන්ට එහි රැකියා අවස්ථා ලබාදීමට හෝ නිසි වන්දි මුදලක් ලබාදීමට හෝ මෙතෙක් ක්‍රියා කර නොමැති බව සේවකයින් සඳහන් කරයි.ඒ අනුව තම රැකියා සුරක්ෂිත කරන ලෙස හෝ නැතිනම් තමන් ඉවත්කරනු ලබන්නේ නම් සුදුසු වන්දියක් ලබාදෙන ලෙස ඉල්ලමින් සේවකයින් විසින් මෙම විරෝධතාව ආරම්භ කර තිබේ.", "URL": "https://sinhala.adaderana.lk/news.php?nid=65191", "Category": null, "Parent URL": null}