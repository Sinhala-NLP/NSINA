{"Source": "Adaderana", "Timestamp": "September 12, 2016 09:26 am", "Headline": " දුම්රියේ ගැටී තරුණයා මරුට", "News Content": "ඇල්ල, දෙමෝදර, ආරුක්කු 09 පාලම අසලදී දුම්රියේ ගැටී තරුණයෙකු මියගොස් තිබේ.බදුල්ල සිට කොළඹ කොටුව බලා ධාවනය වූ දුම්රියේ ගැටීමෙන් අදාළ තරුණයා මියගොස් ඇති බව පොලීසිය පැවසුවේය.දුම්රියේ ගැටීමෙන් බරපතළ තුවාල ලැබූ තරුණයා දෙමෝදර රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා බදුල්ල මහ රෝහලට ඇතුළත් කර ඇති අතර එහිදී ඔහු මියගොස් තිබේ.මියගොස් ඇත්තේ බණ්ඩාරවෙල, වැලිමඩ පාර ප්‍රදේශයේ පදිංචිව සිටි 26 හැවිරිදි තරුණයෙකි.ඇල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64016", "Category": null, "Parent URL": null}