{"Source": "Adaderana", "Timestamp": "May 10, 2011 10:34 am", "Headline": "ජනශක්ති රක්ෂණ සමාගම ශාන්ත ජෝසප් රග්බි  සවිබල ගන්වයි", "News Content": "ඡායාරූපය - (වමේ සිට දකුණට)රවී ලියනගේ (ජනශක්ති සාමාන්‍යාධිකාරී වෙළඳ හා අලෙවි) ප‍්‍රකාෂ් ශාෆ්ටර් (ජනශක්ති කළමනාකාර අධක්ෂක)ලලිත් ද මෙල් (ශාන්ත ජෝසප් විදුහලේ ක‍්‍රීඩා කවුන්සිලයේ සහ හෝනට් සංගමයේ සභාපති) මනික් පෙරෙයිරා (ශාන්ත ජෝසප් විදුහලේ හෝනට් සංගමයේ උප සභාපති) සහ සුමිත් ආදිහෙට්ටි (ශාන්ත ජෝසප් විදුහලේ හෝනට් සංගමයේ සම භාණ්ඩාගාරික) 2011 වසරේ ශාන්ත ජෝසප් විදුහලේ රග්බි කණ්ඩායමේ ප‍්‍රධාන අනුග‍්‍රාහකයා ලෙස ජනශක්ති රක්ෂණ සමාගම ගිවිසුම් අත්සන් කළේය. ජනශක්ති රක්ෂණ සමාගමේ කළමනාකාර අධක්ෂක ප‍්‍රකාශ් ශාෆ්ටර් මහතා සහ ශාන්ත ජෝසප් විදුහලේ ක‍්‍රීඩා කවුන්සිලයේ සහ හෝනට් සංගමයේ ගරු සභාපති ලලිත් ද මෙල් මහතා මෙම ගිවිසුමට අත්සන් තැබීය. ජනශක්ති සමාගමේ කළමනාකාර අධක්ෂක ප‍්‍රකාශ් ශාෆ්ටර් මෙහිදී පැවැසුවේ සිය සමාගම ශාන්ත ජෝසප් විදුහලේ රග්බි කණ්ඩායමට අනුග‍්‍රහය ලබාදීම ගැන සාඩම්බරයට පත්වන බවයි.\"පාසල්වල, ක‍්‍රීඩා සමාජවල හෝ ජාතික මට්ටමෙන් සමස්ත ශ‍්‍රී ලංකාව පුරාම රග්බි ජනප‍්‍රියතාවක් උසුලන ක‍්‍රීඩාවක් වී තිබෙනවා. ඒ කෙරෙහි පවතින උද්යෝගය සීමාවන් ඉක්මවා ගොස් තිබෙනවා. මෙය රටේ සියල්ලන් එක්සේසත් කරන බලවේගයක් බව නිසැකයි. පාසල් රග්බි මගින් බිහිකරන ක‍්‍රීඩකයන් ක‍්‍රීඩා සමාජ සමග එක් වීමෙන් අනතුරුව පසුකාලීනව ජාතික තලයේ ක‍්‍රීඩා කරයි. මෙය දෙපාර්ශවයටම ජයග‍්‍රහණ අත්පත් කරදෙන අවස්ථාවක් වන අතර 2011 වසර පුරා විශිෂ්ට දස්කම් දක්නට ලැබෙනු ඇති බවට අප තුළ විශ්වාසයක් තිබෙනවා. පාසල් තරගාවලියේ දී ශාන්ත ජෝසප් කණ්ඩායම ජනශක්ති රක්ෂණ සමාගම සමග ශූරයන් වනු දැකීම අපගේ ප‍්‍රාර්ථනයයි\" ශාන්ත ජෝසප් විදුහලේ පළමු පෙළ රග්බි කණ්ඩායම පසුගිය වසරේ ඊ කාණ්ඩයේ අපරාජිත ශූරයන් බවට පත්විය. එසේම 2010 සහිරා සත් සාමාජික රග්බි තරගාවලියේ අනුශූරයන් බවට පත්විය. 16න් පහළ කණ්ඩායම බස්නාහිර පළාත් ශූරයන් වූ අතර ජාතික අනුශූරයන් විය. වසර 19ක් වයසැති නොම්මර 8 ස්ථානයේ ක‍්‍රීඩා කරන කණ්ඩායම් නායක මලින්ත සොයිසා සහ ජ්‍යෙෂ්ඨ ක‍්‍රීඩකයින් 8 දෙනෙකුගෙන් යුක්තව මනා සමබර කණ්ඩායමක් බවට පත් වී තිබේ. ශාන්ත ජෝසප් කණ්ඩායම විශිෂ්ට තරග වාර්තා රැසක්ම හිමිකරගෙන සිටින අතර කණ්ඩායම ඉතා හොඳ මානසික මට්ටමකින් පසුවේ. කණ්ඩායමේ පුහුණුකරු සුනන්ද ප‍්‍රනාන්දු වන අතර ඔහුගේ සහායක බිලාල් යූසුෆ් වේ. සාන්ත ජෝසප් විදුහලේ ගරු විදුහල්පති සිල්වෙස්ටර් රණසිංහ මහතා පැවැසුවේ \"අපි මේ සුවිශේෂී අනුග‍්‍රහය වෙනුවෙන් ජනශක්ති සමාගමට කෘතඥ වෙනවා. එයින් අපගේ පුහුණු කිරීමේ උපකරන වැඩි දියුණු කිරීමට අපට අවස්ථාව උදාවෙනවා. ඒ වගේම එය අපේ ක‍්‍රීඩකයන්ගේ තත්වය ඉහළ දැමීමට කදිම ආයෝජනයක්. ශාන්ත ජෝසප් විදුහල විශිෂ්ටත්වයේ ඉහළින්ම වැජඹෙන අතර එහි අධ්‍යාපන මට්ටමත් ඉතා ඉහළයි. ක‍්‍රීඩාවේ හෝ වෙනත් ඕනෑම අංශයන්හි ශී‍්‍ර ලංකාවේ ජනප‍්‍රිය පාසල් අතර අප ඉහළින්ම වැජඹෙනවා\".. \"වසර ගණනාවක් දක්ෂ ක‍්‍රීඩකයින් රැසක් දායාද කිරීම තුළින් මෙම පාසල එහි ගුණාත්මකභාවය, විනයගරුකභාවයල ශක්තිය සහ ගෞරවණීයත්වය ප‍්‍රදර්ශනය කරනවා. රග්බි ක‍්‍රීඩාව පාසල් ක‍්‍රීඩා අතර ජනප‍්‍රිය නොවුණත්, එයින් ආශිර්වාදය ලත් ක‍්‍රීඩකයින් රටටම ගෞරවයක් ලබාදෙන ආදර්ශමත් චරිත බවට පත් වේ\"යි පියතුමා එකතු කළේය. ජනශක්ති රක්ෂණ සමාගම සැම විටෙක ක‍්‍රීඩාවටල ක‍්‍රීඩක ක‍්‍රීඩිකාවන්ට අත දීම සිදු කළේය. ප‍්‍රධානම කරුණක් වන්නේ ජනශක්ති ක‍්‍රිකට් ක‍්‍රීඩාවට ලබාදුන් අනුග‍්‍රහයයි. ගෙවුණු වසර කිහිපය තුළ ප‍්‍රධාන ටෙස්ට් ක‍්‍රිකට් තරගාවලි රැසකටම ජනශක්ති සිය නොමසුරු අනුග‍්‍රහය ලබා දුන්නේය. ජනශක්ති සමාගමේ වත්මන් සන්නාම තානාපති වන්නේ ජාතික ක‍්‍රිකට් ක‍්‍රීඩකයකු වන අජන්ත මෙන්ඩිස්ය. ජාතික මට්ටමේ ක‍්‍රිකට් ක‍්‍රීඩකයන් දෙදෙනෙක් වන සුරංග ලක්මාල් සහ ඉසුරු උදාන ජනශක්ති සමාගමේ සේවය කරති. එසේම දකුණු ආසියානු ක‍්‍රීඩා තරගාවලියේ උස පැනීමේ රන් පදක්කම්ලාභී ප‍්‍රියංගිකා මධුමන්ති ද ජනශක්ති කාර්ය මණ්ඩලයේ සාමාජිකාවකි. නොකඩවා 3 වන වතාවටත් ජනශක්ති සමාගම මළල ක‍්‍රීඩක ක‍්‍රීඩිකාවන් ස`දහා වාර්ෂික අනුග‍්‍රහය දැක්වීමට ඉදිරිපත් වී සිටියි. මේ යටතේ පිට පළාත් ශිෂ්‍ය ක‍්‍රීඩක ක‍්‍රීඩිකාවන් 8 දෙනෙකුට සෙවණ සැදෙයි. මේ අය අතර ජාතික තරුණ ක‍්‍රීඩා උත්සවයේ නොකඩවා තුන් වතාවක් හොඳම මලල ක‍්‍රීඩිකාව වූ ඉෂාරා සන්දීපනී දයානන්ද සහ තායිලන්තයේ විවෘත මලල ක‍්‍රීඩා තරගාවලියේ මීටර් 100 කඩුලු මතින් දිවීම තරගයේ පළමුවැනියා වූ අමාලි හර්ෂණී ද සිටියි. එසේම හොකී, ස්කොෂ්, ඔරු පැදීම සහ රුවල් ඔරු පැදීම වැනි ක‍්‍රීඩාවලට අනුග‍්‍රහය ලබාදීම තුළින් රටේ ක‍්‍රීඩාවේ අභිවෘද්ධිය සලසා දීමට ජනශක්ති නිබඳව කැපවේ.", "URL": "https://sinhala.adaderana.lk/news.php?nid=16004", "Category": null, "Parent URL": null}