{"Source": "Adaderana", "Timestamp": "July 24, 2019 09:40 am", "Headline": "යල්පැන්න සුද්දගේ ක්‍රමය වෙනස් කළ යුතුයි-නවීන්", "News Content": "අධ්‍යන පොදු සහතික පත්‍ර සාමාන්‍ය පෙළ සහ උසස් පෙළ ක්‍රමවේදයේ වෙනසක් සිදු කළ යුතු බව වැවිලි කර්මාන්ත අමාත්‍ය නවීන් දිසානායක මහතා පවසයි. කොළඹ පැවැති උත්සවයකට එක්වෙමින් අමාත්‍යවරයා මේ බව සඳහන් කළේය. විශ්වවිද්‍යාලවලින් 20000 ක් පමණ තොරතුරු තාක්ෂණ විෂය මාලාව යටතේ අවශ්‍ය බව ද පැවසු අමාත්‍යවරයා, එයින් ලබා දෙන්නේ 10000ක් පමණක් බව ද පැවසීය. මෙය යල්පැන ගිය සුද්දගේ ක්‍රමය වන බව ද පැවසු අමාත්‍යවරයා, මෙයින් ඉදිරියට ගමන් කළ නොහැකි බව ද සඳහන් කළේය. 8 වන ශ්‍රේණියේ සිට 10 වන ශ්‍රේණිය දක්වා අනිවාර්යයෙන්ම තාක්ෂණික විෂය මාලාවන් පුංචි ළමුන්ට ලබා දිය යුතු බව ද අමාත්‍යවරයා, මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=114861", "Category": null, "Parent URL": null}