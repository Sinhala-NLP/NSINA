{"Source": "Adaderana", "Timestamp": "June 20, 2016 09:04 am", "Headline": "ඡන්ද කල් යන්නේ නම් උසාවි යනවා", "News Content": "පළාත් පාලන ඡන්ද විමසීම තවදුරටත් කල් යන්නේ නම් ඊට එරෙහිව නීතිමය ක්‍රියාමාර්ග ගැනීමට පැෆ්රල් සංවිධානය සූදානම් වේ.ඉදිරි දිනවලදී ඇති වන තත්ත්වයන් සැලකිල්ලට ගනිමින් මේ සම්බන්ධයෙන් ඉදිරි ක්‍රියාමාර්ග ගන්නා බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා අවධාරණය කළේය.මේ අතර තමන් කිසිදු අවස්ථාවක දේශපාලන පක්ෂවල න්‍යාය පත්‍රවලට අනුව කටයුතු නොකරන බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පැවසුවේය.සීමා නීර්ණය කටයුතු සඳහා දේශපාලන මැදිහත්විම් පවතින බවට එල්ලවන චෝදනා සම්බන්ධයෙන් අද දෙරණ සිදු කළ විමසීමකට පිළිතුරු දෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=61256", "Category": null, "Parent URL": null}