{"Source": "Adaderana", "Timestamp": "April 18, 2019 11:22 am", "Headline": "රිය අනතුරින් මිය ගිය එකම පවුලේ 10 දෙනා හෙට එකම සොහොන් බිමක මිහිදන් වෙයි ", "News Content": "මහියංගන ජාතික පාසල ඉදිරියේදී සිදුවූ අනතුරින් ජිවිතක්ෂයට පත්වූ එකම පවුලේ 10 දෙනාගේ මෘත දේහයන් හදිසි මරණ පරික්ෂණයෙන් පසු ඥාතීන් වෙත බාර දී තිබේ. ඊයේ(‍17) රාත්‍රීයේ අදාළ දේහයන් බාරදුන් බවට මහියංගනය පොලීසිය පවසයි. ඊයේ අළුයම 01.30ට පමණ පෞද්ගලික බස් රථයක් සහ වෑන් රථයක් මුහුණට මුහුණ ගැටීමෙන් මෙම අනතුර සිදුව තිබුණි. අනතුරින් වෑන් රථයේ ගමන් ගත් 10 දෙනෙක් ජීවිතක්ෂයට පත්ව ඇති අතර කාන්තාවන් තිදෙනෙක් සහ කුඩා දරුවන් තිදෙනෙක් මියගිය පිරිස අතර වෙයි. මෙසේ මිය ගිය ගොස් ඇත්තේ මඩලකපුව ප්‍රදේශයේ පදිංචිකරුවන් බව පොලීසිය පවසයි. වෑන් රථයේ 12 දෙනෙකු ගමන්කර ඇති අතර බරපතළ තුවාල ලැබු කාන්තාවන් දෙදෙනෙක් මහියංගන රෝහලට ඇතුළත් කර ඇති බව පොලීසිය සඳහන් කළේය. ත්‍රිකුණාමලය සිට දියතලාව බලා ධාවනය වු පෞද්ගලික බස් රථයක් බදුල්ල දෙස සිට මහියංගනය දෙසට ධාවනය වු වෑන් රථයක, මහියංගනය ජාතික පාසල ඉදිරීපිටදී මුහුණට මුහුණ ගැටීමෙන් අනතුර සිදුව තිබුණි. අනතුර සම්බන්ධයෙන් බස් රථ රියදුරු අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=108152", "Category": null, "Parent URL": null}