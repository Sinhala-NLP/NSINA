{"Source": "Adaderana", "Timestamp": "July 18, 2019 07:59 pm", "Headline": "අවසර නැතුව මාළු ඇල්ලූ 8ක් නාවික හමුදා බාරයට", "News Content": "ත්‍රිකුණාමලය, උප්පාරු ප්‍රදේශයේදීනීති විරෝධි ලෙස මසුන් ඇල්ලූ පුද්ගලයින් අටදෙනෙකු නාවික හමුදා බාරයට ගෙන තිබේ. නාවික හමුදා පුද්ගලයින් පිරිසක් විසින් අද(18) උප්පාරු ප්‍රදේශයේදී නීති විරෝධි ලෙස මසුන් ඇල්ලූ පුද්ගලයින් අටදෙනෙකු මෙලෙසෙ නාවික හමුදා බාරයට ගෙන ඇති බව වාර්තා වෙයි. ඒ අනුව, නැගෙනහිර නාවික විධානයට අනුයුක්ත නාවිකයින් පිරිසක් විසින් උප්පාරු ප්‍රදේශයේ සිදු කළ සෝදිසි‍ මෙහෙයුමක් අතරතුරදි නීති විරෝධි දැල් භාවිතා කර මසුන් ඇල්ලීම හේතුවෙන් මෙම පුද්ගලයින් මෙලෙස නාවික හමුදා බාරයට ගෙන ඇත. එහිදී, ධීවර කටයුතු සඳහා යොදා ගත් ඩිංගි යාත්‍රාවක්, පිටත දහන යන්ත්‍රයක්, තහනම් දැලක් සහ නීති විරෝධි ලෙස ඇල්ලූ මසුන් කිලෝග්‍රෑම් 15 ක් නාවික හමුදා භාරයට ගෙන ඇති අතර, අත්අඩංගුවට පත් පුද්ගලයින් වයස අවුරුදු 20 ත් 46 ත් අතර වියෙහි පසුවන කින්නියා ප්‍රදේශයේ පදිංචිකරුවන් බව හඳුනාගෙන ඇති බව නාවික හමුදාව පවසයි. අත්අඩංගුවට ගත් පුද්ගලයින්, ධීවර යාත්‍රාව, පිටත දහන යන්ත්‍රය, තහනම් දැල, නීති විරෝධි ලෙස අල්ලන ලද මසුන් තොගය සහ අනෙකුත් ධීවර ආම්පන්න ත්‍රිකුණාමලය, සහකාර ධීවර අධ්‍යක්‍ෂක කාර්යාලය වෙත භාරදිමට කටයුතු කෙරුණි.", "URL": "https://sinhala.adaderana.lk/news.php?nid=114451", "Category": null, "Parent URL": null}