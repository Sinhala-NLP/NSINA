{"Source": "Adaderana", "Timestamp": "December 21, 2010 09:05 am", "Headline": "එක්සත් ජාතීන්ගේ කමිටුවට මෙරටට ඒමට පාර කැපුවේ ජවිපෙයි", "News Content": "එක්සත් ජාතීන්ගේ සංවිධානයේ නියෝජිතයින්ට මෙරටට පැමිණීමට අවස්ථාව උදා කළේ ජනතා විමුක්ති පෙරමුණ බව නව සිහළ උරුමය පක්ෂයේ නායක සරත් මනමේන්ද්‍ර මහතා පවසයි. ජනතා විමුක්ති පෙරමුණේ නායකයින් යාපනයට ගොස් එල්. ටී. ටී. ඊ සංවිධානය වෙනුවෙන් සෘජුවම පෙනීසිටි ද්‍රවිඩ සන්ධාන පාර්ලිමේන්තු මන්ත්‍රීවරිය සමග එක්ව අතුරුදහන් වූවන්ගේ පවුල් වලින් ලබාගත් දිවුරුම් ප්‍රකාශ බැංකි මූන් මහතා විසින් පත්කළ කමිටුව වෙත යවා එම කමිටුව ශ්‍රී ලංකාවට පැමිණීමට සූදානම් වන විට ඊට ව්‍යාජ විරෝධයක් දක්වන බවට ඒ මහතා චෝදනා කරයි. එම නිසා එම කමිටුවේ ශ්‍රී ලංකා සංචාරයට සම්පූර්ණයෙන්ම වගකිව යුත්තේ ජනතා විමුක්ති පෙරමුණ බව මන්මේන්ද්‍ර මහතා සඳහන් කරයි. කෙසේ එක්සත් ජාතීන්ගේ නියෝජිතයන් මෙරටට පැමිණීම සම්බන්ධයෙන් තම විරෝධය පළ කරන බව වුවද ඊයේ(20) පැවති මාධ්‍ය හමුවක දී ජනතා විමුක්ති පෙරමුණේ විජිත හේරත් මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=12993", "Category": null, "Parent URL": null}