{"Source": "Adaderana", "Timestamp": "June 5, 2014 09:40 am", "Headline": "අවිස්සාවේල්ලේ අනතුරකින් අයෙක් මරුට", "News Content": "අවිස්සාවේල්ල, මාදොල ප්‍රදේශයේ සිදුවූ අනතුරකින් පුද්ගලයෙකු මියගොස් තිබේ. මාර්ගය හරහා ගමන් කරමින් සිටි පදිකයෙකු වෑන් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ පුද්ගලයා අවිස්සාවේල්ල රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ 64 හැවිරිදි මාදොල ගංගානිඋයන ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43749", "Category": null, "Parent URL": null}