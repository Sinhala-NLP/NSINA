{"Source": "Adaderana", "Timestamp": "April 1, 2013 05:07 pm", "Headline": "ක්‍රිකට් ලොක්කන්ට අධිකරණ නියෝගයක්", "News Content": "ශ්‍රී ලංකා ක්‍රිකට් ආයතනයේ සභාපතිවරයා ලෙස ජයන්ත ධර්මදාස මහතාගේ නම යෝජනා කිරීමට අදාළව එය බලරහිත කරන්නැයි ඉල්ලා ගොනු කළ පෙත්සමක් සලකා බැලු අධිකරණය එම ආයතනයේ නිලධාරීන්ට හා කොළඹ දිස්ත්‍රීක් ක්‍රිකට් සංගමයේ නිලධාරීන්ට ලබන 08 වැනිදා කොළඹ දිසාඅධිකරණය හමුවේ පෙනී සිටින ලෙස අද (01) නියෝගයක් නිකුත් කර තිබේ. ශ්‍රී ලංකා ක්‍රිකට් ආයතනයේ සභාපතිවරයා ලෙස ජයන්ත ධර්මදාස මහතාගේ නම යෝජනා කිරීමට අදාළව එය බලරහිත කරන ලෙස ඉල්ලා කොළඹ දිස්ත්‍රීක් ක්‍රිකට් සංගමය විසින් ගොනු කළ පෙත්සමක් අද සලකා බැලු අවස්ථාවේදී කොළඹ දිසා විනිසුරු අමල් රණරාජා මහතා විසින් එකී නියෝගය නිකුත් කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=32919", "Category": null, "Parent URL": null}