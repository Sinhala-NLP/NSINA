{"Source": "Adaderana", "Timestamp": "September 14, 2015 01:00 pm", "Headline": "මානව හිමිකම් සැසිය ඇරඹෙයි", "News Content": "එක්සත් ජාතීන්ගේ මානව හිමිකම් කවුන්සිලයේ 30 වන සැසිවාරය මීට ස්වල්ප මොහොතකට පෙර ජිනීවා හිදී ආරම්භ විය. රටවල් 47ක නියෝජිතයින් සහභාගී වන මෙම සැසිවාරය ලබන මස දෙවැනි දින දක්වා පැවැත්වීමට නියමිතය.පසුගිය වසරේ මාර්තු මාසයේ දී ඉදිරිපත් කළ යෝජනාවකට අනුව ශ්‍රී ලංකාව සම්බන්ධයෙන් සිදුකළ විශේෂ විමර්ශන වාර්තාව මෙවර සැසිවාරයට ඉදිරිපත් වීම හේතුවෙන් ඒ පිළිබඳ වැඩි අවධානයක් යොමුව තිබේඅදාළ පරීක්ෂණ වාර්තාවේ පිටපතක් ඉකුත් 12 වන දිනය වන විට ශ්‍රී ලංකා රජයේ නියෝජිතයින් වෙත ලැබී ඇති බව විදෙස් වාර්තා මගින් අනාවරණය විය.එම වාර්තාව නිල වශයෙන් ලබන 30 වැනිදා ජිනීවා මානව හිමිකම් සැසිවාරය සඳහා ඉදිරිපත් කිරීමට නියමිතය.අමෙරිකාව ඇතුළු රටවල් කිහිපයක යෝජනාවලට අනුව ශ්‍රී ලංකාව සම්බන්ධයෙන් ඒකපාර්ශවිකව සිදුකර ඇති විමර්ශන වාර්තාව සඳහා සාක්ෂිකරුවන් 6000කට වැඩි පිරිසක් සාක්ෂි ලබාදී ඇති බව වාර්තාවෙයි.", "URL": "https://sinhala.adaderana.lk/news.php?nid=53836", "Category": null, "Parent URL": null}