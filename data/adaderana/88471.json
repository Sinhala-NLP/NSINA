{"Source": "Adaderana", "Timestamp": "May 3, 2018 06:47 pm", "Headline": "ප්‍රදේශ කිහිපයකට උෂ්ණත්වය වැඩි වෙනකොට තවත් ප්‍රදේශ කිහිපයකට තද වැසි", "News Content": "දිවයිනේ දිස්ත්‍රික්ක කිහිපයකට බලපෑ ඇති අධික උෂ්ණත්වය හෙට දිනයේදීත් බලාපොරොත්තු විය හැකි නමුත් ජන ජීවිතයට ඉන් විශේෂ බලපෑම් ඇති විය නොහැකි බව කාලගුණ විද්‍යා දෙපාර්තමේන්තුව පවසයි. මේ අතර අද (03) පස්වරු 2න් පසු බස්නාහිර,මධ්‍යම,සබරගමුව සහ දකුණු පළාත් වලට මිලිමීටර සියය ඉක්ම වූ ගිගුරුම් සහිත වැසි ඇතිවිය හැකි බව ආපදා කළමනාකරණ මධ්‍යස්ථානය නිවේදනය කරයි දිවයිනේ ප්‍රෙද්ශ කිහිපයකට උෂ්ණ අධික කාලගුණ තත්වයක් ඇති වී හැකි බැවින් ඉන් ප්‍රවේසම් වන ලෙස කාළගුණ විද්‍යා දෙපාර්තමේන්තුව ඊයේ නිවේදනය කළේය. එලෙස උෂ්ණත්වය ඉහළ යා හැකි ප්‍රදේශ ලෙස උතුර, උතුරු මැද,නැගෙනහිර,ඌව සහ වයඹ පළාත් වලට සහ මාතලේ සහ හම්බන්තොට යන දිස්ත්‍රික්ක නම් කර තිබිණි.", "URL": "https://sinhala.adaderana.lk/news.php?nid=88471", "Category": null, "Parent URL": null}