{"Source": "Adaderana", "Timestamp": "March 10, 2017 01:38 pm", "Headline": "දිනේෂ්ගේ හැසිරීම පිළිකුලෙන් යුතුව හෙළා දකිනවා", "News Content": "දේශපාලන භූමිකාවේ අති දැවැන්ත චරිතයක් වු පාර්ලිමේන්තු මන්ත්‍රි දිනේෂ ගුණවර්ධන මහතාගේ හැසිරීම හා පාර්ලිමේන්තු සම්ප්‍රදාය නොසලකා හරිමින් මන්ත්‍රීවරුන්ගේ ක්‍රියාකාරීත්ව දැඩි පිළිකුලකින් යුතුව හෙළ දකින බව පුරවැසි සංවිධාන එකමුතුව පවසයි. අද (10) පැවති මාධ්‍ය හමුවකට එක් වෙමින් එහි සමාජික අකලංක හෙට්ටිආරච්චි මහතා මේ බව ප්‍රකාශ කළේ ය. ජනතා අයිතිවාසිකම් වෙනුවෙන් ඉතිහාසයේ මන්ත්‍රීවරුන් පාර්ලිමේන්තුව තුළ හඬනැඟු බවත් දිනේෂ් ගුණවර්ධන මහතා ඉදිරිපත් වන්නේ විමල් වීරවංශ මහතාගේ පුද්ගලික උවමනාවක් වෙනුවෙන් බවත් අකලංක හෙට්ටිආරච්චි මහතා තව දුරටත් චෝදනා කර සිටියේ ය. මේ අතර මෙම මාධ්‍ය හමුවට එක් වු වමේ කේන්ද්‍රයේ කැඳවුම්කරු චමීර පෙරේරා මහතා කියා සිටියේ පාර්ලිමේන්තු සම්ප්‍රදාය සම්පූර්ණයෙන් නොසලකා හරිමින් ඒකාබද්ධ විපක්ෂය පාර්ලිමේන්තුව තුළ කටයුතු සිදු කරන්නේ රටේ බහුතරයක් ජනතාව විසින් ප්‍රතික්ෂේප කරන ලද නායකයෙක් රැක ගැනීම උදෙසා පමණක් බවයි.", "URL": "https://sinhala.adaderana.lk/news.php?nid=70678", "Category": null, "Parent URL": null}