{"Source": "Adaderana", "Timestamp": "December 25, 2011 11:11 am", "Headline": " මස් කළ ගවයින් සමග නීති විරෝධී ගව ඝාතකාගාරයක්", "News Content": "රස්නායකපුර, කණුකැටිය ප‍්‍රදේශයේ පවත්වාගෙන ගිය ගව ඝාතකාගාරයක් පොලීසිය විසින් වටලා තිබේ. අද අලුයම 2.00ට පමණ නිකවැරටිය පොලිස් කොට්ඨාස වැටලීම් ඒකකය මගින් මෙම වැටලීම සිදුකර ඇති බව පොලීසිය කියා සිටියි. එහිදී වයස අවුරුද්දක් පමණ වන ගවයින් 04 දෙනෙකු, ගැබිණි එළදෙනෙකු ඇතුළු ගවයින් 6 දෙනෙකු ගේ මස් ද තවත් ගවයින් 04 සමග සැකකරුවන් තිදෙනකු අත්අඩංගුවට ගැනීමට පොලීසියට හැකිවී ඇත. මෙම සැකකරුවන් අද නිකවැරටිය මහේස‍්‍රත් අධිකරණයට ඉදිරිපත් කිරීමට නියමිතව බව පොලීසිය පවසයි. නිකවැරටිය කොට්ඨාසභාර පොලිස් අධිකාරී චන්දන අලහකෝන් මහතාගේ උපදෙස් මත නිකවැරටිය ස.පො. අධිකාරී පණ්ඩුල වීරසිංහ මහතාගේ මගපෙන්වීමෙන් නිකවැරටිය කොට්ඨාස වැටලීම් ඒකකයේ ස්ථානාධිපති උ.පො.පා ආරියරත්ත මහාතා ඇතුළු නිලධාරීන් විසින් මෙම වැටලීම සිදුකර ඇති බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=20922", "Category": null, "Parent URL": null}