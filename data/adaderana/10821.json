{"Source": "Adaderana", "Timestamp": "September 13, 2010 08:43 am", "Headline": "එක්සත් ජාතීන්ගේ නියෝජිතයින් නැගෙනහිරට යයි", "News Content": "එක්සත් ජාතීන්ගේ සංවිධානයේ විශේෂ නියෝජිත කණ්ඩායමක් නැගෙනහිර පළාතේ සංචාරයකට සූදානම් වේ. යුරෝපා කොමිසම මගින් එක්සත් ජාතීන්ගේ සංවිධානය හරහා ක්‍රියාත්මක නැ‍ගෙනහිර පළාත් සංවර්ධන ව්‍යාපෘතිවල ප්‍රගතිය විමසා බැලීම ඔවුන්ගේ මෙම සංචාරයේ අරමුණය. එක්සත් ජාතීන්ගේ සංවිධා‍නයේ කොළඹ කාර්යාලයේ ප්‍රධානී නීල් බූනේ මහතා ‍එහි ප්‍රධානත්වය දරන අතර ඔවුන් හෙට එම සංචාරය ඇරඹීමට නියමිතය. මෙම සංචාරය ඇතුළත දී අදාළ නියෝජිත පිරිස නැගෙනහිර පළාත් ආණ්ඩුකාර රියර් අද්මිරාල් මොහාන් විජේ වික්‍රම, පළාත් ප්‍රධාන අමාත්‍ය සිවනේසතුරෙයි චන්ද්‍රකාන්තන් සහ ත්‍රිකුණාමල දිස්ත්‍රික් ලේකම්වරයා හමුවීමට සැලසුම් කර තිබේ. මීට අමතරව එම නියෝජිත පිරිස ප්‍රදේශ‍ කිහිපයක නැවත පදිංචි කිරීමේ කටයුතු නිරීක්ෂණ කිරීමට නියමිත අතර අවතැන් කඳවුරු කිහිපයක සංචාරය කිරීමට ද නියමිතය.", "URL": "https://sinhala.adaderana.lk/news.php?nid=10821", "Category": null, "Parent URL": null}