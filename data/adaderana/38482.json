{"Source": "Adaderana", "Timestamp": "October 30, 2013 12:14 pm", "Headline": "ශ්‍රී ලංකාව වෙනුවෙන් චෙන්නායිහි ආරක්ෂාව තරකරයි", "News Content": "තමිල්නාඩුවේ චෙන්නායිහි ශ්‍රී ලංකා නියෝජ්‍ය මහකොමසාරිස් කාර්යාලය,මහාබෝධි විහාරය,ලංකා බැංකු ශාඛාව ඇතුළු ප්‍රදේශයේ ආරක්ෂාව තහවුරු කර ඇති බව ඉන්දීය මාධ්‍ය වාර්තා කර තිබේ. ඊයේ චෙන්නායි හි පිහිටි තැපැත් ස්ථාන දෙකකට ප්‍රහාරයක් එල්ලවීමත් සමග මෙම පියවර ගෙන ඇති බව සඳහන්ය. ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය සමුළුවට ඉන්දියාව සහභාගි නොවිය යුතු බවට තරයේ අදහන අන්තවාදී පිරිස් විසින් මෙම ප්‍රහාරය එල්ල කරන්නට ඇති බවට සැකපළ කරන බව Hindu පුවත්පත උපුටා දක්වයි.", "URL": "https://sinhala.adaderana.lk/news.php?nid=38482", "Category": null, "Parent URL": null}