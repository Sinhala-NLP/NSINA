{"Source": "Adaderana", "Timestamp": "July 31, 2017 02:07 pm", "Headline": " බලපත‍් උල්ලංඝණය කරලා වැඩ වරදී", "News Content": "අම්පාර - අක්කරපත්තුව පොලිස් බල ප‍්‍රදේශයේ සාගම-පනන්කාඩු ප‍්‍රදේශයේදී බලපත‍්‍ර කොන්දේසි උල්ලංඝණය කරමින් පස් සහ වැලි ප‍්‍රවාහනය කරමින් තිබු ටිපර් රථ තුනක් සහ ට‍්‍රැක්ටර් දෙකක් අම්පාර පොලිස් දිස්ති‍්‍රක් පරිසර ඒකකය මඟින් අත්අඩංගුවට ගෙන තිබේ. සාගම ප‍්‍රදේශයේ හොර රහසේ කෙරෙන මෙම පස් ජාවාරම පිළිබඳව අම්පාර දිසාව පොලිස් අධිකාරී සමන්ත විජේසේකර මහතාට ලැබුණු තොරතුරකට අනුව මෙම වැටලීම සිදුකරනු ඇත. මෙම වැටලීම සිදු කරන අවස්ථාවේදී එම ප‍්‍රදේශයේ පස් ප‍්‍රවාහනය කරමින් තිබු තවත් ට‍්‍රැක්ටර් රථ කීපයක් ප‍්‍රවාහනය කරමින් තිබු පස් මග හලා පලාගොස් තිබේ. මෙම ලොරි සහ ට‍්‍රැක්ටර් සමඟ සැකකරුවන් පස් දෙනෙකුද අත් අඩංගුවට ගෙන අක්කරපත්තුව පොලීසියට බාර දී ඇති බව සඳහන්ය. සැකකරුවන් අක්කරපත්තුව මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75818", "Category": null, "Parent URL": null}