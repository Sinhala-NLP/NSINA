{"Source": "Adaderana", "Timestamp": "January 7, 2016 02:12 pm", "Headline": "තෛපොංගල් වලට ඉන්දීය ධීවරයින් ගෙදර", "News Content": "මෙරට අත්අඩංගුවේ පසුවන ඉන්දීය ධීවරයින් නිදහස් කිරීමට ධීවර හා ජලජ සම්පත් සංවර්ධන අමාත්‍යාංශය තීරණය කර තිබේ.තෛපොංගල් උත්සවයට පෙර අත්අඩංගුවේ පසුවන ඉන්දීය ධීවරයින් නිදහස් කරන ලෙසට ඉන්දීය රජය කළ ඉල්ලීමකට අනුව මෙම පියවර ගන්නා බව ධීවර අමාත්‍යාංශයේ ලේකම් මංගලිකා අධිකාරි මහත්මිය සඳහන් කළාය.ඒ අනුව මීට අදාළ පියවර ගන්නා ලෙස ධීවර කටයුතු අමාත්‍යාංශය විසින් විදේශ කටයුතු අමාත්‍යාංශය වෙත කඩිනමින් දැනුම්දීමට නියමිතව තිබේ.මුහුදු සීමාව උල්ලංඝණය කළ ඉන්දීය ධීවරයන් 94 දෙනෙකු මේ වන විට මෙරට අත්අඩංගුවේ පසුවන බව සඳහන්ය.", "URL": "https://sinhala.adaderana.lk/news.php?nid=56216", "Category": null, "Parent URL": null}