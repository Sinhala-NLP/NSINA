{"Source": "Adaderana", "Timestamp": "May 5, 2014 03:58 pm", "Headline": "වීඩියෝ:- හෙද වර්ජනය තාවකාලිකව හෙට 7 ට නිමාවෙයි", "News Content": "දිවයිනපුරා ක්‍රියාත්මක හෙද වැඩවර්ජනය හෙට පෙ.ව 7.00 ට අවසන් කරන බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා පවසයි. රෝගීන් පත්වන අපහසුතාව සැලකිල්ලට ගෙන මෙලෙස තම වෘත්තීය ක්‍රියාමාර්ගය තාවකාලිකව අත්හිටුවීමට තීරණය කළ බවත්, ගැටළුවට විසඳුම් ලබාදීම සඳහා බලධාරීන්ට සතියක කාලයක් ලබාදෙන බවත් හෙතෙම කියා සිටියේ අද(05) බොරැල්ල හෙද වෘත්තීය සමිති මධ්‍යස්ථානයේ පැවති මාධ්‍ය හමුවකදීය. 2009 පුහුණු හෙද නිලධාරීන්ට සූතිකාගාර පුහුණුව සඳහා රෝහල්වලට යාමට අනුමැතිය ලබාදීමත්, අඛණ්ඩව සියළු හෙද හෙදියන්ට එකී පුහුණුව ලබා දිය යුතු බවත් ඉල්ලීම් කරගනිමින් දින කිහිපයක් පුරා මෙම වර්ජනය ක්‍රියාත්මක විය.", "URL": "https://sinhala.adaderana.lk/news.php?nid=42989", "Category": null, "Parent URL": null}