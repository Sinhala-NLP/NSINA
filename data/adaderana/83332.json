{"Source": "Adaderana", "Timestamp": "January 22, 2018 09:14 am", "Headline": "රියදුරුට නින්ද යෑමෙන් සිදුවූ අනතුර", "News Content": "නොර්වුඩ් සිට හැටන් දක්වා අධික වේගයෙන් ධාවනය වු ටිපර් රථයක් හැටන් බගවන්තලාව ප‍්‍රධාන මාර්ගයේ දික්ඔය වනරාජා වත්ත ප‍්‍රදේශයේදි මාර්ගයෙන් ඉවතට පැන අනතුරට පත්වි ඇති බව හැටන් පොලිසිය පවසයි. අද (22) අළුයම 4.00 ට පමණ සිදුවු මෙම අනතුරෙන් කිසිවෙකුටත් තුවාල සිදුවී නොමැති අතර ටිපර් රථය මාර්ගයෙන් ඉවතට අඩි දහයක් පමණ කාසල්රි ජලාශයට ජලය ගලා බසිනා දික්ඔය ඇළ දෙසට පෙරලී තිබේ. මහියංගනයේ සිට නොර්වුඩ් දක්වා වැලි ප‍්‍රවහානය කර ආපසු හැටන් දක්වා ටිපර් රථය ධාවනය කරවන අවස්ථාවේදි රියදුරාට නින්ද යෑමෙන් මෙම අනතුර සිදුවී ඇති බව අනතුර පිළිබද පරික්‍ෂණ පවත්වන හැටන් පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=83332", "Category": null, "Parent URL": null}