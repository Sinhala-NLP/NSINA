{"Source": "Adaderana", "Timestamp": "November 26, 2018 05:35 pm", "Headline": "අනතුරුදායක ලෙස යතුරුපැදියේ ගිය 32කට ලක්ෂ 7කට අධික දඩයක්", "News Content": "අනතුරුදායක ලෙස යතුරු පැදි පැදවූ බවට අධිකරණයේ දී වරද පිළිගත් 32 කට රුපියල් ලක්ෂ 07 කට අධික දඩයක් නියම කර ඇති බව පොලීසිය පවසයි. 2018 නොවැම්බර් මස 10 වන දින රාත්‍රී පිළියන්දල පොලිස් වසමේ ජාලියගොඩ-කැස්බෑව විකල්ප මාර්ගයේ, ඉතා අනතුරුදායක හා අපරික්ෂාකාරී ලෙස යතුරුපැදි පැදවු යතුරුපැදිකරුවන් 32 ක් යතුරු පැදි 14 ක්ද සමඟ පිළියන්දල පොලීසිය මඟින් අත්අඩංගුවට ගෙන තිබේ. මොවුන් වයස අවුරුදු 19 ත් 30 ත් අතර, පසුවු පන්නිපිටිය, කොට්ටාව හා මොරටුමුල්ල ප්‍රදේශවල පදිංචිකරුවන් වු අතර, 2018 නොවැම්බර් මස 11 වන දින කැස්බෑව මහේස්ත්‍රාත් අධිකරණය වෙත ඉදිරිපත් කරන ලදී. අද දින(26) ඉහත පුද්ගලයින් 32 වෙන් වෙන් වශයෙන් චෝදනා ගොනු කර නඩු පැවරීමෙන් පසු මොවුන් සියලු දෙනා වරද පිළිගෙන ඇත. ඒ අනුව ඉදිරිපත් කල චෝදනා අනුව ඉන් 15 දෙනෙකු හා එක් අයෙකුට රුපියල් 24,500 බැගින් ද, 13 දෙනෙකුට රුපියල් 21,500 බැගින් ද, අනෙක් 4 දෙනාට රුපියල් 22500 බැගින් ද, රුපියල් 737,000 ක සමස්ථ දඩ මුදලක් නියමකර ඇත.", "URL": "https://sinhala.adaderana.lk/news.php?nid=99834", "Category": null, "Parent URL": null}