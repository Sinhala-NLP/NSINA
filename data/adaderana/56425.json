{"Source": "Adaderana", "Timestamp": "January 18, 2016 09:19 am", "Headline": "අනතුරකින් තරුණයෙකු මරුට", "News Content": "උඩවලව - තණමල්විල මාර්ගයේ උඩවලව රෝහල අසළදී සිදු වූ රිය අනතුරකින් තරුණයෙකු මියගොස් තිබේ.වෑන් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලිසිය පවසයි.එහිදී බරපතළ තුවාල ලැබූ යතුරුපැදිකරු ඇඹිලිපිටිය රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ උඩවලව,මහආර ප්‍රදේශයේ පදිංචි 20 හැවිරිදි තරුණයෙකි.අනතුරෙන් තුවාල ලැබූ පසුපැදිකරු සහ වෑන් රථයේ රියදුරු ප්‍රතිකාර සදහා ඇඹිලිපිටිය රෝහලට ඇතුළත් කර තිබේ.උඩවලව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56425", "Category": null, "Parent URL": null}