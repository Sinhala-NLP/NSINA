{"Source": "Adaderana", "Timestamp": "August 3, 2019 08:49 pm", "Headline": "තහනම් සංවිධානයක නායකයෙකු හා  අන්තවාදී මත පැතිරවූ සරසවි සිසුවෙක් අත්අඩංගුවට", "News Content": "මෙරට තහනම් සංවිධානයක් වන “ජමාතේ මිල්ලතේ ඊබ්‍රහිම්” නමැති සංවිධානයේ නැගෙනහිර පළාත් සන්නද්ධ නායකයා අත්අඩංගුවට ගෙන තිබේ. පොලීසිය පැවසුවේ සැකකරු වාලච්චේන ඔට්ටමාවඩි අබ්දුල් පාර ප්‍රදේශයේ පදිංචි 25 හැවිරිදි මොහොමඩ් නවුෂඩ් උමාර් නමැත්තා වන බවයි. එමෙන්ම අදාළ ත්‍රස්ත සංවිධානයේ මතවාදය පැතිර වූ 25 හැවිරිදි මොහොමඩ් ස්මයිල් මොහොමඩ් සලමන් නැමැත්තා ද අම්පාර පොලීසිය විසින් අත්අඩංගුවට ගෙන තිබේ. ඔහු ඔලුවිල් විශ්වවිද්‍යාලයේ ශිෂ්‍යයෙකු වන අතර අනුරාධපුර ජයනෙත්ති පාර ප්‍රදේශයේ පදිංචිකරුවෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=115667", "Category": null, "Parent URL": null}