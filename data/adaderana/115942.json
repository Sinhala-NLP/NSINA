{"Source": "Adaderana", "Timestamp": "August 7, 2019 10:23 am", "Headline": "දෙවන කුඹල් පෙරහැර සාර්ථකව නිමවෙයි", "News Content": "මහනුවර ඇසළ පෙරහැර මංගල්‍යයේ දෙවන කුඹල් පෙරහැර ඊයේ(06) රාත්‍රී 7.00ට යෙදුණු සුභ මොහොතින් වීදි සංචාරය කළේය.‍ ඊයේ රාත්‍රී 07ට යෙදුන සුභ මොහොතින් මහනුවර ශ්‍රී දළදා මාලිගාවේ දෙවන කුඹල් පෙරහැර වීදි සංචාරය කෙරුණි. දළදා කරඩුව වැඩමකරවීම දළදා මාලිගාවේ ඇත් පන්තියේ සිංහරාජා හස්තියා විසින් සිදුකළ අතර දෑළ ඇතුන් ලෙස මියන් රාජා හා බුරුම රාජා ඇතුන් දෙදෙනා ගමන්කළා. මංගල හස්තියා වෙත කරඩුව වැඩම කරවීම ශ්‍රී දළදා සමිඳුන්ගේ තේවාවභාර නාහිමියන් වන පූජ්‍ය තිබ්බටුවාවේ ශ්‍රී මේධංකර හිමියන්ගේ ප්‍රධානත්වයෙන් සිදු කෙරුණා. දෙස් විදෙස් සංචාරකයින් රැසක්ද දෙවන කුඹල් පෙරහැර දැකබලා ගැනීම සඳහා එක්ව සිටියා. මේ අතර අද පස්වරු 6.52ට යෙදෙන සුභ මොහොතින් මහනුවර ඇසළ පෙරහැර මංගල්‍යයේ තෙවන කුඹල් පෙරහැර විදී සංචාරය කිරීමට නියමිතයි.", "URL": "https://sinhala.adaderana.lk/news.php?nid=115942", "Category": null, "Parent URL": null}