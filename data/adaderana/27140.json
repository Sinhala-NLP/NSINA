{"Source": "Adaderana", "Timestamp": "September 5, 2012 07:01 am", "Headline": "2012 පැරාලිම්පික් උළෙලේ ලෝකඩ පදක්කම ප්‍රදීප් දිනයි", "News Content": "2012 පැරාලිම්පික් උළෙලේ එක් අතක් අහිමි( ටී - 46 කාණ්ඩය) යටතේ පිරිමි මීටර් 400 තරගයෙන් ලෝකඩ පදක්කම දිනාගැනීමට ශ්‍රී ලංකාව නියෝජනය කළ ප්‍රදීප් සංජය සමත් වී තිබේ. 2012 පැරාලිම්පික් උළෙලේ ශ්‍රී ලංකාවට ලැබුණු පළමු පදක්කම මෙයයි. ඔහු අවසන් වටයට සුදුසුකම් ලබා තිබුණේ ද තත්පර 49.8 කින් නිමා කරමිනි. එය ප්‍රදීප් සංජය මෙතෙක් වාර්තා කළ හොඳම කාලය බව සඳහන්ය. මීට පෙර 2010 වසරේ ආසියානු පැරාලිම්පික් තරඟයේ දී රන් පදක්කමක් දිනා ගත් හෙතෙම 2012 වසරේ මලයාසියානු පැරාලිම්පික් තරගයේ දී ද රන් පදක්කමක් දිනා ගැනීමට සමත් විය.", "URL": "https://sinhala.adaderana.lk/news.php?nid=27140", "Category": null, "Parent URL": null}