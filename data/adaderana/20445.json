{"Source": "Adaderana", "Timestamp": "December 4, 2011 08:41 am", "Headline": "දකුණු ආසියානු පාපන්දු ශූරතා තරගාවලියේ ශ්‍රී ලංකාව විසින් භූතානය පරදයි", "News Content": "දකුණු ආසියානු පාපන්දු ශූරතා තරගාවලියේ දී භූතානයට එරෙහිව ගෝල 03ට බින්දුවක්ක් ලෙස පහසු ජයක් අත්කර ගැනීමට ශ්‍රී ලංකා කණ්ඩායම ඊයේ සමත්විය. ශ්‍රී ලංකා කණ්ඩායමට තවත් ගෝල කිහිපයක් ලබාගැනීමේ අවස්ථාව තිබු බව තරගයෙන් පසුව පැවති මාධ්‍ය සාකච්ඡාවකදී පුහුණුකරු ජැංග් ජංග් ප්‍රකාශ කර ඇත. දිල්ලි ජවහල්ලාල් ‍නේරු ක්‍රීඩාංගණයේ පැවැත්වෙන තරගාවලියේ ශ්‍රී ලංකාව ඒ කාණ්ඩය යටතේ තරගවදින අතර ඊට ඇෆ්ගනිස්ථානය , භූතානය සහ ඉන්දියාව ඇතුළත්වේ. බී කාණ්ඩයට නේපාලය , මාලදිවයින ,පකිස්ථානය සහ බංග්ලාදේශය යන රටවල් ඇතුළත් වේ. ඉන්දියාව සහ ඇෆ්ගනිස්ථානය අතර පැවති තරගය ගෝල එකට එකක් ලෙස ජය පැරදුමෙන් තොරව නිමාවිය. ශ්‍රී ලංකාව මුහුණ දෙන ඊළඟ තරගය හෙට ඇ‍ෆ්ගනිස්ථානය සමඟ පැවැත්වෙයි. පසුගිය දෙවැනිදා ආරම්භ වු තරගාවලිය ලබන 11 වන දින දක්වා පැවැත්වෙනු ඇත.", "URL": "https://sinhala.adaderana.lk/news.php?nid=20445", "Category": null, "Parent URL": null}