{"Source": "Adaderana", "Timestamp": "March 18, 2019 11:36 am", "Headline": "වසර 100ක ජීවිත අත්දැකීම්", "News Content": "වයස අවුරුදු 100 ඉක්මවමින් දීර්ඝායු ලැබූ ජ්‍යෙෂ්ඨ පුරවැසියන් තිදෙනෙක් බදුල්ල නගර සීමාවේ ජීවත්වන බව බදුල්ල ප්‍රාදේශිය ලේකම් කාර්යාලය කරන ලද සමීක්ෂණයක දී අනාවරණය වී තිබේ. බදුල්ල ප්‍රාදේශීය ලේකම් ඥානාරත්න මහත්මිය බදුල්ල ප්‍රාදේශිය ලේකම් කාර්යාලයේ නිලධාරින් කීපදෙනෙක් සමඟ ඔවුන් වෙසෙන නිවාස සොයාගෙන ගොස් තෑගි පිරිනමා උත්තමාචාර පිළිගන්වා සතුට පළ කර ඇත. බදුල්ල කනුපැල්ල ජීවත්වන විශ්‍රාමික විදුහල්පති වරයෙක් වන අතාවුද වාසල මුදියන්සේලාගේ හීන්බණ්ඩාර මහතා , බදුල්ල ජලනල මාවතේ ජීවත්වන එච්.එම්.පුංචිරාල මහතා සහ බදුල්ල නඩුකාර කන්ද ජීවත් වන ටී.ජේ.රත්නවතී මහත්මිය මෙම වාසනාවන්තයන් වෙයි. බදුල්ල සහකාර ප්‍රාදේශීය ලේකම් එච්.පී.ඒ.ජී.අනුරුද්ධ මහතා ඇතුලු නිලධාරින් පිරිසක්ද මේ සත්කාර චාරිකාවට සහභාගී වී තිබේ.", "URL": "https://sinhala.adaderana.lk/news.php?nid=106268", "Category": null, "Parent URL": null}