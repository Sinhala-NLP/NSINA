{"Source": "Adaderana", "Timestamp": "July 16, 2019 05:40 pm", "Headline": "පෙරළන්න කියලා ලෑස්ති වෙද්දි ආණ්ඩුව ඉවරයි-පියල් නිශාන්ත", "News Content": "වත්මන් ආණ්ඩුවේ අවසන් කාලයේදී ඔවුන් ජනතාව රැවටීමට ලක් කරමින් සිටින බව එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත මහතා පවසයි. මොරටුව ප්‍රදේශයේ පැවති වැඩසටහනකට එක්වෙමින් මන්ත්‍රීවරයා මේ බව සඳහන් කළේය. කවුරු ආවත් මැතිවරණයේ දී විශිෂ්ඨ ජයග්‍රහණයක් දිනා ගනු ලබන්නේ, රාජපක්ෂ නායකත්වයෙන් ජනතාවගේ ආශිර්වාදයෙන් එන රාජපක්ෂ කෙනෙක් පමණක් බව ද මන්ත්‍රීවරයා මෙහිදී කියා සිටියේය. මොවුන් ගම පෙරළන්න සුදානම් වන විට ආණ්ඩුව ඉවර බව ද පවසා සිටි මන්ත්‍රීවරයා, එනිසා අවුස්සා තිබෙන ආණ්ඩුවක සිට ගෙන අපිට වැඩ කරන්න වී ඇතැයි ද පැවසීය. ජීවිතය ගෙවා දමා අවසානය ළං වෙද්දි මිය යන්න පුදුමාකාර බියක් දැනෙන බවත්, ආණ්ඩුවේ අවසානයත් මෙලෙස පත්ව ඇති බවත්, නත්තලට නත්තල් සීයා තෑගි බෙදනවා වගේ ආණ්ඩුව ක්‍රියා කරන බවත් මන්ත්‍රීවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=114285", "Category": null, "Parent URL": null}