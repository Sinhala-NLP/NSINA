{"Source": "Adaderana", "Timestamp": "April 18, 2017 08:09 am", "Headline": "නොරොච්චෝල්හි තෙවන විදුලි ජනන යන්ත්‍රය අද සිට ක්‍රියාත්මකයි", "News Content": "අලුත්වැඩියා කටයුතු සිදුකළ නොරොච්චෝලේ තාප විදුලි බලාගාරයේ තෙවන විදුලි ජනන යන්ත්‍රය අද (18)දිනයේ යළි ක්‍රියාත්මක කිරීමට බලාපොරොත්තු වන බව විදුලිබල හා පුනර්ජනනීය බලශක්ති අමාත්‍යාංශය පවසයි. එම අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ එම විදුලි ජනන යන්ත්‍රය පසුගිය නව වැනි දින සිට අක්‍රීයව පැවති බවය. මේ අතර ඊයේ(17) පෙරවරුවේ අක්‍රීය වු නොරොච්චෝලේ තාපවිදුලි බලාගාරයේ පළමු විදුලි ජනන යන්ත්‍රය අලුත්වැඩියා කිරීමේ කටයුතු ඉදිරි දින තුන ඇතුළත ආරම්භ කරන බව සුලක්ෂණ ජයවර්ධන මහතා සඳහන් කළේය.මේ වන විට ජාතික විදුලිබල පද්ධතියට ජල විදුලි උත්පාදනයෙන් ලැබෙන්නේ සියයට 10කට ආසන්න ප්‍රමාණයක් බව සුලක්ෂණ ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=72173", "Category": null, "Parent URL": null}