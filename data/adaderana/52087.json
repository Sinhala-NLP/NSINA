{"Source": "Adaderana", "Timestamp": "June 18, 2015 04:04 pm", "Headline": "මහින්දට නාමයෝජනා නෑ - ජාතික ලයිස්තුවෙනුත් නෑ!", "News Content": "රටේ ජනාධිපතිව සිටි මහින්ද රාජපක්ෂ මහතාට දීමට තවත් කිසිවක් ඉතිරිව නැති බව කැබිනට් මාධ්‍ය ප්‍රකාශක රාජිත සේනාරත්න මහතා පවසයි.ඔහු මේ පිළිබද පවසා සිටියේ අද (18) පැවැති කැබිනට් තීරණ දැනුම් දීමේ මාධ්‍ය සාකච්ඡාවේදී ය.හිටපු ජනාධිපති මහින්ද රාජපක්ෂ මහතාට ඉදිරි මහමැතිවරණයේදී අගමැති අපේක්ෂකත්වය හෝ ශ්‍රී.ල.නි.පයේ නාම යෝජනා හෝ ජාතික ලයිස්තුවෙන්වත් අවස්ථාවක් ලබා දීමට මෙතෙක් තීරණය කර නොමැති බව ඒ මහතා එම අවස්ථාවේදී මාධ්‍යවේදීන් විසින් නගන ලද ප්‍රශ්න කිරීම් හමුවේ මේ බව කියා සිටියේය.එමෙන්ම ඊයේ දිනයේදී සාමාජිකයින් සය දෙනෙකුගෙන් යුතු කමිටුව ඉහත කාරණය සම්බන්ධයෙන් ජනාධිපතිවරයා සමඟ සාකච්ඡා කර ඇති බවත්, එහිදී අදාළ කරණු කාරණා සඳහා ජනාධිපතිවරයා එකඟ නොවී ඇති බවත්. එම අවස්ථාවේදී රාජිත සේනාරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52087", "Category": null, "Parent URL": null}