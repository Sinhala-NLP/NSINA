{"Source": "Adaderana", "Timestamp": "April 8, 2019 04:18 pm", "Headline": "2019 සුපර් රග්බි තරගාවලියේ පෙරමුණ නවසීලන්තයේ කෘසේඩර්ස් කණ්ඩායමට", "News Content": "2019 සුපර් රග්බි තරගාවලියේ 8 වන සති අන්තය නිමාවන විට ප්‍රසාද ලකුණු සටහනේ පෙරමුණ ගැනීමට නවසීලන්තයේ කෘසේඩර්ස් කණ්ඩායම සමත්ව සිටියි. කෘසේඩර්ස් කණ්ඩායම 8වන සති අන්තයේදී තරග වැදුනේ ඕස්ට්‍රේලියාවේ බ්‍රම්බීස් කණ්ඩායම සමඟයි. - තරගයේ පලමු අර්ධය ලකුණු 7ට 0ක් ලෙස බ්‍රම්බීස් කණ්ඩායම පෙරමුණ ගත්තා. නමුත් තරගාවලියේ ප්‍රබලතම කණ්ඩායම ලෙස සැලකෙන කෘසේඩර්ස් කණ්ඩායම දෙවන අර්ධයේදී සාර්ථක ලෙස තරගයට අවතීර්ණ විය. ඔවුන් දෙවන අර්ධයේදී ලකුණු 36ක් රැස් කළේ බ්‍රම්බීස් කණ්ඩායමේ ජයග්‍රහණයේ බලාපොරොත්තු බිඳ දමමින්. බ්‍රම්බීස් කණ්ඩායමට දෙවන අර්ධයේදී රැස් කරගත හැකිවූයේ ලකුණු 7ක් පමණයි. ඒ අනුව කෘසේඩර්ස් කණ්ඩායම ලකුණු 36ට 14ක් ලෙස තඑගය ජයගැනීමට සමත් විය.", "URL": "https://sinhala.adaderana.lk/news.php?nid=107642", "Category": null, "Parent URL": null}