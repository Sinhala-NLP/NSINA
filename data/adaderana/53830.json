{"Source": "Adaderana", "Timestamp": "September 14, 2015 11:05 am", "Headline": "ඊජිප්තු  ප්‍රහාරයෙන් මෙක්සිකෝ ජාතිකයින් 12ක් මරුට", "News Content": "ඊජිප්තු ආරක්ෂක අංශ එල්ල කළ ප්‍රහාරයකින් මෙක්සිකෝ ජාතිකයින් ඇතුළු සංචාරකයින් 12 දෙනෙකු මියගොස් තිබේ.ඊජිප්තු අභ්‍යන්තර කටයුතු අමාත්‍යාංශය සඳහන් කළේ ත්‍රස්ත විරෝධි මෙහෙයුමක් අතුරතුර වැරදි අවබෝධය මත ප්‍රහාරය එල්ලවී ඇති බවයි.මෙක්සිකෝ ජාතිකයින් ඇතුළු සංචාරකයින් පිරිසක් ගමන් කළ රථ වාහන 04 කට ප්‍රහාරය එල්ල වී ඇත.ප්‍රහාරය හෙලාදකින මෙක්සිකෝ ජනාධිපති එන්රික් පෙනා නීටෝ ඒ සම්බන්ධයෙන් පරීක්ෂණයක් කරන ලෙස ඊජිප්තු රජයෙන් ඉල්ලීමක් කර තිබේ.තවත් මෙක්සිකෝ ජාතිකයින් 10 දෙනෙකු සහ ඊජිප්තු ජාතිකයින් පිරිසක් ප්‍රහාරයෙන් තුවාල ලබා රෝහල්ගත කර ඇත.", "URL": "https://sinhala.adaderana.lk/news.php?nid=53830", "Category": null, "Parent URL": null}