{"Source": "Adaderana", "Timestamp": "March 10, 2018 09:17 am", "Headline": "අභිරහස් ලෙස මියගිය තරුණයකුගේ මළ සිරුරක් උන්ජල්කට්ටු ප්‍රදේශයෙන් හමුවෙයි ", "News Content": "පුලියන්කුලම, උන්ජල්කට්ටු ප්‍රදේශයේදී සැකකටයුතු ලෙස මියගිය තරුණයෙකුගේ මළ සිරුරක් හමුවී තිබේ. පුලියන්කුලම පොලීසියට ලද තොරතුරක් අනුව අදාළ මළ සිරුර සෙයාගෙන ඇති බව පොලිස් මාධ්‍ය ප්‍රකාශක කාර්යාල සඳහන් කළේය. මියගොස් ඇත්තේ උන්ජල්කට්ටු, නෙඳුන්කේනි ප්‍රදේශයේ පදිංචිව සිටි 23 හැවිරිදි තරුණයෙකි. මෘත ශරීරය ආසන්නයේ තිබී මෙරටදී නිෂ්පාදිත බෙහෙත් කොටන ගිනි අවි දෙකක්ද පොලීසිය විසින් සෙයාගෙන තිබේ. පුලියන්කුලම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85445", "Category": null, "Parent URL": null}