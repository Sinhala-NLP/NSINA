{"Source": "Adaderana", "Timestamp": "October 18, 2012 02:55 pm", "Headline": "කරූ එන්නෙත් නෑ- ෆොන්සේකා තනිවෙලාද?", "News Content": "හිටපු එ.ජා.ප නියෝජ්‍ය නායක,ගම්පහ දිස්ත්‍රීක් පාර්ලිමේන්තු මන්ත්‍රී කරූ ජයසූරිය මහතා අද පස්වරුවේ සරත් ෆොන්සේකා මහතාගේ ප්‍රධානත්වයෙන් පැවැත්වෙන රැස්වීමට සහභාගී නොවීමට තීරණය කර තිබේ. ඔහු එවැනි තීරණයක් ගෙන ඇති බව එ.ජා.ප පාර්ලිමේන්තු මන්ත්‍රී අශෝක අබේසිංහ, දකුණු පළාත් සභා මන්ත්‍රී මෛත්‍රී ගුණරත්න යන මහත්වරු මේ බව තහවුරු කළහ. සරත් ෆොන්සේකා මහතාගේ මූලිකත්වයෙන් එක්සත් භික්ෂු පෙරමුණ සංවිධානය කරන ‍රැළිය අද (18) පස්වරු 3.00 ට කොළඹ හයිඩ් පිටියේ දී පැවැත්වීමට නියමිතය. මේ සඳහා සහභාගී නොවිය යුතු බවට එ.ජා.ප කෘත්‍යාධිකාරී මණ්ඩලය විසින් තීරණය කිරීමෙන් පසුවද විපක්ෂ නායක රනිල් වික්‍රමසිංහ මහතාගේ ස්ථාවරය යළි සලකා බලන්නැයි කරූ ජයසූරිය මහතා විපක්ෂ නායකවරයාට ලිපියක් ලියමින් ඉල්ලා තිබිණි.", "URL": "https://sinhala.adaderana.lk/news.php?nid=28395", "Category": null, "Parent URL": null}