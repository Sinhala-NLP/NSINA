{"Source": "Adaderana", "Timestamp": "March 3, 2013 02:30 pm", "Headline": "මෛත්‍රිපාල ගැහුවේ ආණ්ඩුවටයි - ආණ්ඩුව‍ දැන් හෙල්ලිලා!", "News Content": "සෞඛ්‍ය අමාත්‍ය මෛත්‍රිපාල සිරිසේන මහතා කල්කුඩා සිද්ධියට අදාළව සෘජුවම චෝදනා කළේ ආණ්ඩුවට බවත් මේ නිසා දැන් ආණ්ඩුව හෙල්ලි ඇති බවත් කොළඹ නගර සභාවේ නගරාධිපති ඒ.ජේ.එම්. මුසම්මිල් මහතා පවසයි. මෙම ප්‍රකාශයත් සමග ආණ්ඩුවේ අළු යට ගිනි දැන් පත්තුවෙමින් පවතින බවද ඔහු සඳහන් කරයි. කොළඹදී අද (03) ඒකාබද්ධ විපක්ෂය පැවැත්වු ප්‍රවෘත්ති සාකච්ඡාවකදී නගරාධිපතිවරයා මේ බව පැවසීය. ජිනීවා සමුළුවේදී ශ්‍රී ලංකාවට එරෙහිව ඉන්දියාව ඡන්දය ලබාදෙනු ඇති බවත් ශ්‍රී ලංකාවට සහයක් නොලැබෙනු ඇති බවත් එම මාධ්‍ය හමුවේදී වාමාංශික පෙරමුණේ නායක වික්‍රමබාහූ කරුණාරත්න මහතා කියා සිටියේය. උගත් පාඩම් හා ප්‍රතිසංධාන කොමිසමේ නිර්දේශ ක්‍රියාත්මක නොකිරීම නිසා මෙවැනි තත්ත්වයක් උද්ගතවූ බවත් එසේ කළා නම් මෙවැන්නක් ඉඩ නොවීමට ඉඩ තිබූ බවද හෙතෙම පැවසීය.", "URL": "https://sinhala.adaderana.lk/news.php?nid=32075", "Category": null, "Parent URL": null}