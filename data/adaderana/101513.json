{"Source": "Adaderana", "Timestamp": "December 30, 2018 07:38 am", "Headline": "පුරා වස්තු හෑරූ අයෙක් මාට්ටු", "News Content": "ආරච්චිකට්ටුව පොලිස් වසමේ ආරච්චිකට්ටුව වැව රක්ෂිත ප්‍රදේශයේ පුරා වස්තු ලබා ගැනීමේ අරමුණින් කැණීම් කරන බවට ආරච්චිකට්ටුව පොලීසියට ලද තොරතුරක් මත වැටලීමක් සිදුකර කැණීම් උපකරණ සහ පූජා භාණ්ඩ සමඟ සැකකරුවෙකු අත්අඩංගුවට ගෙන තිබේ. ඊයේ(29) සවස 5.15ට පමණ මෙම සැකකරු අත්අඩංගුවට ගෙන තිබේ. අත්අඩංගුවට ගත් සැකකරු 60හැවිරිදි අඩිප්පල ප්‍රදේශයේ පදිංචිකරුවෙකි. සැකකරු අද(30) හලාවත මහේස්ත්‍රාත් අධිකරණය වෙත ඉදිරිපත් කිරීමට නියමිතය. ආරච්චිකට්ටුව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101513", "Category": null, "Parent URL": null}