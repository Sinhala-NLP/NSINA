{"Source": "Adaderana", "Timestamp": "April 24, 2013 04:30 pm", "Headline": "බංග්ලාදේශයේ තට්ටු 8ක් කඩා වැටි 30 ක් මරුට", "News Content": "බංග්ලාදේශයේ, ඩකා අගනුවර මහල් 08කින් සමන්විත ගොඩනැගිල්ලක් කඩා වැටීමෙන් 30 දෙනෙකු ජීවිතක්ෂයට පත්ව තිබේ. තවත් 200කට අධික පිරිසක් තුවාල ලබා ඇති බව විදෙස් මාධ්‍යවාර්තා කළේය. සුන්බුන් අතර සිරවූවන් සෙවීමේ කටයුතු බංග්ලාදේශ ආරක්ෂක අංශවල මැදිහත්වීමෙන් තවදුරටත් සිදු කෙරෙමින් පවතියි. රෙදිපිළි කර්මාන්ත ශාලාවක්, බැංකු කාර්යාලයක් ඇතුළු ව්‍යාපාරික ස්ථාන ගණනාවකින් අදාළ ගොඩනැගිල්ල සමන්විතය. කෙසේ වෙතත් ගොඩනැගිල්ල කඩාවැටීමට හේතුව මෙතෙක් අනාවරණයවී නැත.", "URL": "https://sinhala.adaderana.lk/news.php?nid=33546", "Category": null, "Parent URL": null}