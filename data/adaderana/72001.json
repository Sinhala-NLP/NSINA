{"Source": "Adaderana", "Timestamp": "April 12, 2017 09:18 am", "Headline": "පාකිස්ථානු කණ්ඩායමට කඩුලු 6 ක ජයක්", "News Content": "බටහිර ඉන්දීය කොදෙව් කණ්ඩායම සමඟ පැවති තුන්වන එක්දින ක්‍රිකට් තරඟයෙන් කඩුලු 06ක ජයක් හිමි කරගැනීමට පාකිස්ථානු කණ්ඩායම සමත්ව තිබේ. තරඟයේ කාසියේ වාසිය දිනූ බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහර දුන්නේය. ඒ අනුව ඔවුන් නියමිත පන්දුවාර 50 අවසානයේ කඩුලු 09ක් දැවී ලකුණු 233ක් රැස් කළේය. ෂයි හෝ ලකුණු 71යි. ජේසන් මොහොමඩ් ලකුණු 59යි. පන්දු යැවීමේදී පාකිස්ථානය වෙනුවෙන් මොහොමඩ් අමීර්, යුනයිඩ් ඛාන්, සහ ෂඩාබ් ඛාන් කඩුලු 02 බැගින් දවා ගනු ලැබීය. පිළිතුරු ඉනිම සඳහා පන්දුවට පහරදුන් පාකිස්ථාන කණ්ඩායම පන්දුවාර 43යි එක් පන්දුවකදී කඩුලු 04ක් දැවී ලකුණු 236ක් රැස් කරමින් තරඟයේ ජය වාර්තා කළේය. ෂොයිබ් මලික් ලකුණු 101යි. මොහොමඩ් හෆීස් ලකුණු 81යි. පන්දු යැවීමේදී කොදෙව් කණ්ඩායමේ ෂැනොල් ගේබ්රියල් කඩුලු 02ක් දවා ගෙන ඇත.", "URL": "https://sinhala.adaderana.lk/news.php?nid=72001", "Category": null, "Parent URL": null}