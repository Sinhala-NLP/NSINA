{"Source": "Adaderana", "Timestamp": "September 26, 2012 01:11 pm", "Headline": "ඉරානයේ න්‍යෂ්ටික අවි නිපදවන්න ඉඩ දෙන්නේ නෑ", "News Content": "අන්තවාදයට එරෙහිව සෑම ගෝලීය නායකයෙක්ම පෙළගැසිය යුතු බව අමෙරිකානු ජනාධිපති බැරක් ඔබාමා පවසයි. ප‍්‍රචණ්ඩත්වය සහ අන්තවාදයට එරෙහිව කටයුතු කිරීමට සෑම නායකයෙකුගේම වගකීමක් ද වන බව හෙතෙම පවසා සිටියි. එක්සත් ජාතීන්ගේ සංවිධානයේ 67 වන රාජ්‍ය නායක සමුළුව අමතමින් අමෙරිකානු ජනාධිපතිවරයා මේ බව සඳහන් කළේය. ලිබියාවේ සිදුවූ අමෙරිකානු තානාපතිවරයාගේ ඝාතනය පදනම් කරගෙන සිය දේශනය කරමින් බැරක් ඔබාමා මේ බව ප‍්‍රකාශ කර ඇති බව සදහන්ය. ඉරානයට න්‍යෂ්ටික අවි නිෂ්පාදනය කිරීමට කිසිදු විටෙක ඉඩ දිය නොහැකි බව ඉරානයේ න්‍යෂ්ටික වැඩපිළිවෙළ විවේචනය කළ ඇමරිකානු ජනාධිපතිවරයා ප‍්‍රකාශ කළේය. එය නැවැත්වීම සඳහා හැකි සෑම ක‍්‍රියාමාර්ගයක්ම ගන්නා බවද බැරක් ඔබාමා එහිදී ප‍්‍රකාශ කර ඇත.", "URL": "https://sinhala.adaderana.lk/news.php?nid=27761", "Category": null, "Parent URL": null}