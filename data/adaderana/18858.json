{"Source": "Adaderana", "Timestamp": "September 20, 2011 05:00 pm", "Headline": "කුවේට්හිදී පීඩාවට පත් ශ්‍රී ලාංකිකයින් පිරිසක් හෙට දිවයිනට", "News Content": "විදේශ රැකියා සඳහා කුවේට් බලා ගොස් එහි දී හාම්පුතුන්ගෙන් විවිධ කරදර පීඩාවලට ලක් වූ ශ්‍රී ලාංකිකයින් පිරිසක් හෙට(21) දිවයිනට පැමිණීමට නියමිතය. සුරක්ෂා නිවසේ රැඳී සිටි 75 දෙනෙකුගෙන් සමන්විත පිරිසක් මෙලෙස යළි දිවයිනට එවීමට කටයුතු යොදා ඇති බව කුවේටයේ ශ්‍රී ලංකා තානාපති කාර්යාලය සඳහන් කරයි. කුවේටයේ ශ්‍රී ලංකා තානාපතිවරයා එරට අමීර්වරයාගෙන් සිදු කළ ඉල්ලීමකට අනුව සුරක්ෂා නිවසේ රැඳී සිටින පුද්ගලයින්ට නොමිලේ යළි තම මව් රට‍ වෙත යාම සඳහා අවස්ථාව හිමිව තිබේ. කුවේට් රජයේ ආධාර මත අදාළ පිරිස් යොමු කිරීමට හැකි වීම තානාපති කාර්යාලය ලැබූ විශාල ජයග්‍රහණයක් බව ශ්‍රී ලංකා තානාපති කාර්යාලය පවසයි.", "URL": "https://sinhala.adaderana.lk/news.php?nid=18858", "Category": null, "Parent URL": null}