{"Source": "Adaderana", "Timestamp": "January 23, 2014 01:17 pm", "Headline": "ජපුර සරසවිය චීනය සමඟ අත්වැල් බැඳගනියි ", "News Content": "ශ්‍රී ජයවර්ධනපුර විශ්ව විද්‍යාලය සහ චීන විද්‍යායතන විශ්ව විද්‍යාලය සමඟ අද(23) ද්වීපාර්ශවික අවබෝධතා ගිවිසුමක් අත්සන් කර තිබේ. ශ්‍රී ජයවර්ධනපුර විශ්ව විද්‍යාලයේ උප කුලපති ආචාර්ය එන්.එල්.ඒ. කරුණාරත්න සහ චීන විද්‍යායතන විශ්ව විද්‍යාලයේ උප සභාපති මහාචාර්ය සූ සියැන්බින් යන මහත්වරුන් විසින් මෙම ගිවිසුමට අද(23) අත්සන් තබන ලදී. මෙම ගිවිසුමෙන් චීන විද්‍යායතන විශ්ව විද්‍යාලය මගින් ශ්‍රී ජයවර්ධනපුර විශ්ව විද්‍යාලයේ සිසුන්ට උපාධි ලබා ගැනීමේ හැකියාව පවතින බව එම අවස්ථාවට සහභාගී වු ශ්‍රී ජයවර්ධනපුර විශ්ව විද්‍යාලයේ උප කුලපති ආචාර්ය එන්.එල්.ඒ. කරුණාරත්න මහතා කීවේය. මෙම අවස්ථාව ලබාගැනීම සඳහා සහයෝගය ලබාදුන් ජනාධිපති මහින්ද රාජපක්ෂ මහතාට සහ උසස් අධ්‍යාපන අමාත්‍ය එස්.බී. දිසානායක මහතාටද තමන් විසින් ස්තුති කරන බවද ඔහු එහිදී සඳහන් කර සිටියේය. චීන විද්‍යායතන විශ්ව විද්‍යාලය චීනයේ ස්ථාපිත විද්‍යා පර්යේෂණ ක්ෂේත්‍රයේ මූලික බලමුළුව වන අතර ඔවුන් අනාගත විද්‍යා සහ තාක්ෂණ අභිවෘදීය උදේසා ඉමහත් පිටුබලයක් සපයයි.", "URL": "https://sinhala.adaderana.lk/news.php?nid=40585", "Category": null, "Parent URL": null}