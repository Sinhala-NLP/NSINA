{"Source": "Adaderana", "Timestamp": "March 4, 2010 04:15 pm", "Headline": "ලසන්ත වෙනුවෙන් සී.අයි.ඩී ය තාමත් දුරකතන මෙහෙයුමේ", "News Content": "සන්ඩේ ලීඩර් කර්තෘ ලසන්ත වික්‍රමතුංග මහතා ඝාතනය සිදුවන අවස්ථාවේ ඔහු ගමන් ගනිමින් සිටි ප්‍රදේශයේ හුවමාරු වූ දුරකතන පණිවුඩ සම්බන්ධයෙන් රහස් පොලිසිය පරීක්ෂණ ආරම්භ කර ති‍බේ. ලසන්ත වික්‍රමතුංග මහතාගේ ඝාතනය සම්බන්ධයෙන් ගල්කිස්ස මහේස්ත්‍රාත් අධිකර‍ණයේ අද එම නඩුව විභාගයට ගත් අවස්ථාවේ දී රහස් ‍පොලිසිය මේ බව අධිකරණයට දැනුම් දෙන ලදී. වාර්තාවක් ඉදිරිපත් කරමින් රහස් පොලිසිය එහිදී ප්‍රකාශ කළේ එම ප්‍රදේශයේ හුවමාරු වූ දුරකතන ඇමතුම් 5 ක් පමණ මේ වන විට හඳුනාගෙන ඇති අතර ඒ පිළිබඳ පරීක්ෂණ ආරම්භ කර ඇති බවයි . මේ අතර ලසන්ත වික්‍රමතුංග මහතාගේ ජංගම දුරකතනයට ලැබුණු ඇමතුම් සම්බන්ධයෙන් ද පරීක්ෂණ ආරම්භ කර ඇති බව රහස් පොලිසිය අධිකරණය දැනුම් දී තිබේ.", "URL": "https://sinhala.adaderana.lk/news.php?nid=7074", "Category": null, "Parent URL": null}