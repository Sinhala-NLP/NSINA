{"Source": "Adaderana", "Timestamp": "November 27, 2012 08:27 am", "Headline": "මාලනීට නඩු දමයි", "News Content": "කුලී පදනම යටතේ ලබාගත් නිවසක් වෙනුවෙන් කිසිදු ගෙවීමක් කර නොමැති බවට චෝදනා කරමින් පාර්ලිමේන්තු මන්ත්‍රීනි මාලනී ෆොන්සේකා මහත්මියට එරෙහිව පෞද්ගලික සමාගමක සභාපතිවරයෙකු විසින් නඩුවක් පවරා තිබේ. කොළඹ අතිරේක ම‍හේස්ත්‍රාත් සඳුන් විතානගේ මහතා ඉදිරියේ එම නඩුව පවරා ඇත. බම්බලපිටිය ප්‍රදේශයේ මහල් නිවාස සංකීර්ණයක නිවසක් ලබාගෙන ඇති මන්ත්‍රීවරිය රුපියල් 5,81,000ක පමණ මුදලක් ගෙවීම පැහැර හැර ඇති බවට අදාළ ආයතනයේ සභාපතිවරයා විසින් චෝදනා කර තිබේ.", "URL": "https://sinhala.adaderana.lk/news.php?nid=29517", "Category": null, "Parent URL": null}