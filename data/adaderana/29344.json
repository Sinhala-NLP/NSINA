{"Source": "Adaderana", "Timestamp": "November 20, 2012 09:12 am", "Headline": "ආවාසගෙයක් ගිනි ගනියි", "News Content": "අහංගම, කතලුව ගිනිවැල්ල ප්‍රදේශයේ විහාරස්ථානයක ගින්නක් හටගෙන තිබේ. ඊයේ (19) රාත්‍රී විහාරස්ථානයේ ප්‍රධාන ආවාසගෙදර මෙලෙස ගිනි ගෙන ඇති බව අහංගම පොලීසිය සඳහන් කළේය. ප්‍රදේශවාසීන්, ගිනි‍ නිවන හමුදාව සහ පොලීසිය එක්ව ගින්න මැඩපවත්වා ඇති අතර ගින්නෙන් ආවාසගෙදර සම්පූර්ණයෙන්ම විනාශ වී තිබේ. ගින්නට හේතුව මෙතෙක් අනාවරණය වී නොමැති අතර අහංගම පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29344", "Category": null, "Parent URL": null}