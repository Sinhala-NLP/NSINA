{"Source": "Adaderana", "Timestamp": "August 16, 2019 09:03 pm", "Headline": "නාවික හමුදා මෙහෙයුමක්", "News Content": "නාවික හමුදා ඇළ මාර්ග පිරිසිදු කිරීමේ විශේෂ ව්‍යාපෘතිය මඟින් බෙල්ලන්විල රජමහා විහාරස්ථානය අසළින් ගලා බසින කටු ඇල පිරිසිදු කිරීම සඳහා කටයුතු කරන ලදී. එම ඇළ මාර්ගය අපද්‍රව්‍ය සහ ආක්‍රමනික ජලඡ පැලෑටි වලින් අවහිරව තිබූ අතර, එමඟින් ගංවතුර අවධානමක් ඇතිවිය හැකි බව ද නාවික හමුදාව නිරික්‍ෂණය කර ඇත. ඒ අනුව, කඩිනමින් ක්‍රියාත්මක වූ ශ්‍රී ලංකා නාවික හමුදාව එම ඇල මාර්ගය පිරිසිදු කිරීමේ කටයුතු ආරම්භ කරන ලද අතර, මෙම කර්තව්‍ය සඳහා විශේෂ පුහුණුව ලත් කණ්ඩායමක් යෙදවිමට නාවික හමුදාව කටයුතු කරන ලදී. අපද්‍රව්‍ය සහ ආක්‍රමනික ජලඡ පැලෑටි වලින් අවහිරව ඇති ඇළ මාර්ග සහ වැව් පද්ධතින් පිරිසිදු කර අලංකාරවත් අයුරින් සහ ප්‍රයෝජනයට ගත හැකි පරිදි සකස් කිරීමට නාවික හමුදාව කටයුතු කරන අතර, ඒ සඳහාම වෙන්වු විශේෂ ඒකකයක් නාවික හමුදාව තුළ ස්ථාපිත කර ඇත. ඒ අනුව එම ඒකකය මඟින් විනාශයට ලක්වෙමින් තිබෙන ඇළ මාර්ග සහ වැව් පද්ධතින් පිරිසිදු කර මතු පරපුර වෙනුවෙන් සුරක්‍ෂිත කර දීමට නාවික හමුදාව කටයුතු කරමින් සිටි.", "URL": "https://sinhala.adaderana.lk/news.php?nid=116729", "Category": null, "Parent URL": null}