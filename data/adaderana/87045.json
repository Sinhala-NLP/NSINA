{"Source": "Adaderana", "Timestamp": "April 6, 2018 03:49 pm", "Headline": "පළමු වරට සංවිධානය කළ නීල සුලෝහිත සංග්‍රාමයේ ජය මහින්ද රාජපක්ෂෙට", "News Content": "හෝමාගම මහින්ද රාජපක්ෂ විද්‍යාලය සහ කොළඹ ආරක්ෂක සේවා විද්‍යාලය අතර පළමු වරට සංවිධානය කෙරුණු නීල සුලෝහිත සංග්‍රාමය එක්දින ක්‍රිකට් තරගය ලකුණු 141කින් ජය ගැනීමට මහින්ද රාජපක්ෂ විද්‍යාලය සමත් විය. කොළඹ එස්.එස්. සී ක්‍රිඩාංගණයේදී ප්‍රථමයෙන් පන්දුවට පහරදුන් මහින්ද රාජපක්ෂ විද්‍යාලය පන්දුවාර 45ක් අවසානයේදී කඩුලු 2ක් දැවී රැස් කළ ලකුණු සංඛ්‍යාව 252ක්. ලකුණු 253ක ඉලක්කයක් හඹා ගිය කොළඹ ආරක්ෂක සේවා විද්‍යාලයට පන්දුවාර 45 අවසානයේදී කඩුලු 9ක් දැවී රැස් කර ගැනීමට හැකි වුයේ ලකුණු 111ක් පමණයි.", "URL": "https://sinhala.adaderana.lk/news.php?nid=87045", "Category": null, "Parent URL": null}