{"Source": "Adaderana", "Timestamp": "January 14, 2019 08:57 am", "Headline": "අයිස් සමඟ පුද්ගලයෙක් අත්අඩංගුවට", "News Content": "“අයිස් ” නමින් හදුන්වන මත්ද්‍රව්‍ය ග්‍රෑම් 03 යි මිලි ග්‍රෑම් 650 ක් සමඟ සැකකරුවෙකුව මුන්දලම පොලීසියේ නිලධාරීන් විසින් අත්අඩංගුවට ගෙන ඇත. ඊයේ (13) වැනිදා සවස මෙම අත්අඩංගුවට ගැනීම සිදු කර තිබේ. මත් ද්‍රව්‍ය ප්‍රවාහනය කරමින් තිබූ මෝටර් රථයක්ද පොලිස් බාරයට ගෙන ඇත. එම මෝටර් රථය පුත්තලම ප්‍රදේශයෙන් කුලී පදනම මත සැකකරු විසින් ලබා ගෙන ඇති බව පොලීසිය පවසයි. මෙම සැකකරු පුත්තලම - පාලාවියේ පදිංචි 21 හැවිරිදි අයෙක්. සැකකරුට එරෙහිව මීට පෙර ගංජා ප්‍රවාහනය කිරීම සහ ළඟ තබා ගැනීම සම්බන්ධයෙන් චෝදනා ඇති බවද විමර්ශණ වලදී හෙලිවී තිබේ. සැකකටයුතු වාහනයක් සම්බන්ධයෙන් ලද තොරතුක් මත මුන්දලම පොලීසියේ රථ වාහන අංශයේ නිලධාරීන් සිදු කළ සොදෙසි මෙහෙයුමකදියි මෙම සැකකරු අත්අඩංගුවටෙගන ඇත්තේ. එම අවස්ථාවේදී අදාල මෝටර් රථය පොලිස් නිලධාරීන්ගේ අණ නොතකා පලා ගොස් ඇත. පසුව සැකකරු තමන් පැමිණි මෝටර් රථය උඩප්පුව පොලිස් වසමේ කොට්ඨාස අංක 06 ප්‍රදේශයේ අතහැර පලා ගොස් තිබේ. පසු මෝටර් රථය පොලිස් බාරයට ගෙන නිල සුනඛයින්ගේ සහාය ඇතිව එය පරීක්ෂා කළ අවස්ථාවේදී රියදුරු අසුනට යාබද අසුන යට සගවා තිබූ අයිස් මත් ද්‍රව්‍ය තොගය හමුවී ඇත. සැකකරුද උඩප්පුව ප්‍රදේශයේ සැගවී සිටියදී පොලීසිය විසින් අත්අඩංගුවට ගෙන තිබේ. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=102293", "Category": null, "Parent URL": null}