{"Source": "Adaderana", "Timestamp": "January 8, 2018 12:18 pm", "Headline": "පයිනස් රක්ෂිතයේ ගින්න හමුදාව මැදිහත් වී නිවයි", "News Content": "නෝටන්බි‍්‍රජ් විමලසුරේන්ද්‍ර ජලාශ වේල්ලට ඉහළින් පයිනස් වගා රක්‍ෂිතයේ පැතිර යමින් තිබු ගින්න ලක්‍ෂපාන යුද හමුදා කඳවුරේ නිළධාරින් විසින් මේ වන විට මැඩ පවත්වා තිබේ. ප‍්‍රදේශයේ පවතින වියළි කාළගුණයත් සමඟම ඊයේ (07) රාති‍්‍ර 8.00 ට පමණ කිසියම් පිරිසක් රක්ෂිතයට ගිණි තබා තිබුණි. හටගත් ගින්න කදුමුදුන තෙක් පැතිර ගොස් තිබු අතර එය නිවා දැමිම ඉතා දුෂ්කර නිසා එම කාර්ය ලක්‍ෂපාන යුද හමුදා කඳවුරේ නිළධාරින්ට භාර දි තිබේ. එම ගින්න හටගත් රක්ෂිතයේ කඳුමුදුනට ගිය ලක්‍ෂපාන යුද හමුදා කඳවුරේ නිළධාරින් ගින්න සම්පුර්ණයෙන්ම පාලනය කිරිමට සමත්වි ඇත. ගින්නෙන් එම පයිනස් වගා රක්‍ෂිතයේ අක්කර දහයක පමණ කොටසක් සම්පුර්ණයෙන්ම විනාශ වි ඇති බව යුද හමුදා නිළධාරින් කියා සිටියේය. අක්කර සීයයක් පමණ වු එම රක්‍ෂිතය තුළ ගෝන්නුන්, මුවන්, වල්ඌරන්, ඉත්තෑවන් වැනි ප‍්‍රදේශයට ආවේනික වු සිව්පාවුන් ගණනාවක් වාසය කරන බව ප‍්‍රදේශවාසින් කියා සිටියි.", "URL": "https://sinhala.adaderana.lk/news.php?nid=82670", "Category": null, "Parent URL": null}