{"Source": "Adaderana", "Timestamp": "November 21, 2013 04:04 pm", "Headline": "නීති විරෝධී මත්පැන් නිෂ්පාදනාගාරයක් වටලයි ", "News Content": "හලාවත කලපුවේ දුපතක පවත්වාගෙන ගිය මහා පරිමාණයේ කසිප්පු නිෂ්පාදානාගාරයක් වටලා සැකකරුවෙකු අත්අඩංගුවට ගෙන තිබේ. පොලිස් බුද්ධි අංශය විසින් ලබා දුන් තොරතුරුකට අනුව මාදම්පේ පොලීසිය විසින් මෙම වැටලිම සිදු කර ඇති බව සඳහන් වෙයි. අදාළ ස්ථානයේ තිබි කසිප්පු බෝතල් 100ක්, ගෝඩා ඩ්‍රෑම්ස් පනස් අට දහස් තුන්සිය විස්සක්, බැරල් 27ක් පොලීසිය භාරයට ගෙන තිබේ. වැටලීම සිදුකරන අවස්ථාවේ එම ස්ථානයේ සිටි එක් සැකකරුවෙකු අත්අඩංගුවට ගෙන ඇති අතර තවත් දෙදෙනෙකු පළා ගොස් ඇති බව පොලීසිය පවසයි. අත්අඩංගුවට ගත් සැකකරු සහ උපකරණ හලාවත දිසා අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=39008", "Category": null, "Parent URL": null}