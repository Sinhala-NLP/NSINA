{"Source": "Adaderana", "Timestamp": "April 18, 2014 10:58 am", "Headline": "නොබෙල් සාහිත්‍යධරයා ලොවෙන් සමුගනී", "News Content": "නොබෙල් ත්‍යාග ලාභී ප්‍රකට කොලොම්බියානු ලේඛක ගේබ්රියල් ගාර්සියා මාකේස් මියගොස් තිබේ. මියයන විට 87වැනි වියේ පසුවු හෙතෙම මෙක්සිකෝවේ දී මියගොස් ඇති බව සඳහන්ය. 1982 දී ඔහු නොබෙල් සාහිත්‍ය ත්‍යාගයෙන් පිදුම් ලැබීය. කොලොම්බියානු නව කතාකරුවෙකු කෙටි කතාකරුවෙකු මෙන්ම මාධ්‍යවේදියෙකු ලෙස ද ගේබ්රියල් ගාර්සියා මාකේස් ප්‍රකට වි සිටි බව සඳහන්ය. ඔහු විසින් රචිත නව කථා අතර ‘‘ලව් ඉන් ද ටයිම් ඔෆ් කොලරා, වන්හන්ඩ්‍රඩ් ඉයර්ස් ඔෆ් සොලටියුඩ්, දි ඔටම් ඔෆ් ද පේට්රියාච් ‘‘ ප්‍රචලිත විය.", "URL": "https://sinhala.adaderana.lk/news.php?nid=42627", "Category": null, "Parent URL": null}