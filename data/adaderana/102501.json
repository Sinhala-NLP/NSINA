{"Source": "Adaderana", "Timestamp": "January 17, 2019 10:25 am", "Headline": "රෆායල් නඩාල් ඔස්ට්‍රේලියානු ටෙනිස් තරගාවලියේ තෙවන වටයට", "News Content": "ඔස්ට්‍රේලියානු විවෘත ටෙනිස් තරගාවලියේ තුන්වන වටය සඳහා සුදුසුකම් ලබා ගැනීමට ස්පාඤ්ඤයේ රෆායල් නඩාල් සමත් වුණි. ඒ ඔස්ට්‍රේලියාවේ මැතිව් එබ්ඩන් පරාජයට පත් කරමිනි. ඔස්ට්‍රේලියාවේ මෙල්බර්න් නුවර ගෘහස්ථ ක්‍රීඩාංගණයේදී මෙම තරගය පැවැත්වුණි. ඒ අනුව ආරම්භ වු තරගයේ පළමු වටය ලකුනු 6ට 3ක් ලෙස ජය ගත්තේ රෆායල් නඩාල් විසිනි. අනතුරුව ආරම්භ වු තරගයේ දෙවන වටය ඉතා පහසුවෙන් ලකුණූ 6ට 2ක් ලෙස නඩාල් ජය ගැනීමට සමත් වුණි. තීරණාත්ම තුන්වන සහ අවසන් වටයද ලකුණූ 6ට 2ක් ලෙස ඉතා පහසුවෙන් ජය ගත් නඩාල් තුන්වන වටය සඳහා සුදුසුකම් ලබා ගත්තේය. ලෝක ටෙනිස් ශ්‍රේණිගත කිරීමේ සටහනේ දෙවන ස්ථානයේ පසුවන රෆායල් නඩාල් හමුවේ මෙලෙස පරාජයට පත් වු මැතිව් එබ්ඩන් එම ශ්‍රේණිගත කිරීමේ සටහනේ පසුවන්නේ 106 වන ස්ථානයේය.", "URL": "https://sinhala.adaderana.lk/news.php?nid=102501", "Category": null, "Parent URL": null}