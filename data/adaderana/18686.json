{"Source": "Adaderana", "Timestamp": "September 13, 2011 10:11 am", "Headline": "හොර මුදල් නෝට්ටු සමග තිදෙනෙක් අත්අඩංගුවට", "News Content": "රස්නායකපුර, නිරාලියද්ද ප්‍රදේශයේ දී ව්‍යාජ මුදල් නෝට්ටු ළඟ තබා ගත් පුද්ගලයින් තිදෙනෙකු අත්අඩංගුවට ගෙන තිබේ. ප්‍රදේශයේ ක්‍රීඩාංගණයක පැවති සැණකෙලි භූමියකදී මොවුන් තිදෙනා අත්අඩංගුවට ගෙන ඇති බව රස්නායකපුර පොලිසිය ප්‍රකාශ කරයි. මොවුන් සතුව තිබී ව්‍යාජ රුපියල් 500 මුදල් නෝට්ටු දෙකක් පොලිසිය භාරයට ගෙන තිබේ. රස්නායකපුර පොලිසිය අත්අඩංගුවට ගත් පුද්ගලයින් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18686", "Category": null, "Parent URL": null}