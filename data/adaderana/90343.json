{"Source": "Adaderana", "Timestamp": "June 4, 2018 06:25 pm", "Headline": "අයහපත් කාලගුණයෙන් සිදු වූ වගා හානි ගැන තොරතුරු ඇතුළත්  වාර්තාවක් ඉල්ලයි ", "News Content": "‍ අයහපත් කාලගුණ තත්ත්වය හේතුවෙන් සිදු වූ වගා හානි පිළිබඳ තොරතුරු ඇතුළත් වාර්තාවක් ලබා දෙන ලෙස කෘෂිකර්ම අමාත්‍ය මහින්ද අමරවීර මහතා නිලධාරීන්ට උපදෙස් ලබාදී තිබේ. අමාත්‍යවරයා පෙන්වා දෙන්නේ වගා හානියට පත් ජනතාවට සහන සැලසීම සඳහා වන යෝජනාවක් ද රජයට ඉදිරිපත් කිරීමට තමන් අපේක්ෂා කරන බවයි. කෘෂිකර්ම අමාත්‍යංශයේ අද පැවැති සාකච්ඡාවකට එක්වෙමින් මහින්ද අමරවීර අමාත්‍යවරයා විසින් මෙම උපදෙස් ලබාදී තිබේ. දිවයිනේ ප්‍රදේශ කිහිපයකට බලපෑ අයපත් කාලගුණික තත්ත්වය හේතුවෙන් එළවළු ඇතුළු වෙනත් බෝග රැසකට හානි සිදුව ඇති බව වාර්තා වී ඇති බව එම අමාත්‍යංශය සඳහන් කළේය. මේ අතර වී මිළදී ගෙන සහල් බවට පත් කර සහන මිලට වෙළඳ පොළට නිකුත් කිරීමට පියවර ගන්නා බව වී අලෙවි මණ්ඩලය පවසයි. එහි සභාපති උපාලි මොහොට්ටි මහතා මේ පිළිබඳ අද දෙරණට කියා සිටියේය.", "URL": "https://sinhala.adaderana.lk/news.php?nid=90343", "Category": null, "Parent URL": null}