{"Source": "Adaderana", "Timestamp": "July 18, 2019 10:54 pm", "Headline": "13 වන සියවසට අයත් පුරාවිද්‍යා නටඹුන් රැසක් හමුවෙයි", "News Content": "මන්නාරම කුරුන්දන්කුලම් වැව අසළ පිහිටි ගණදෙවි කෝවිල් භූමියේ සිදුකරන කැනීම් තුළින් 13 වැනි සියවසට අයත් බවට සැළකිය හැකි ගණදෙවි පිළිමයක් හා පුරාවස්තු රැසක් හමුවු බව යාපනය විශ්වවිද්‍යාල පුරාවිද්‍යා අධ්‍යයන අංශය පවසයි. යාපනය විශ්වවිද්‍යාල පුරාවිද්‍යා අධ්‍යයන අංශය පැවසුවේ කුරුන්දන්කුලම් වැව අසල පිහිටි ගණදෙවි කෝවිල සම්බන්ධයෙන් යාපනය පුරාවිද්‍ය කාර්යාලය සමඟ ඒකාබද්ධව සිදුකරන කැනීමක් තුළින් අදාළ නටඹුන් හමුවු බවයි. කැනීම්වලදී හමුවු ගණදෙවි පිළිමය යාපනය විශ්වවිද්‍යාලයේ පුරාවිද්‍යා අධ්‍යන අංශයේ මහාචාර්ය පරම් පුෂ්පරත්න මහතා විසින් පරික්ෂාවකට භාජනය කොට ඇති අතර මහචාර්යවරයා අදාළ පිළිමය 13 වන සියවස දක්වා ඉපැරණි ඉතිහාසයක් ඇති බවට සැක පළ කරන බවට අදහස් දක්වා ඇත. සොයාගත් ඝණ දෙවි පිළිමය හා අනෙකුත් පුරාවිද්‍යා නටබුන්හි නිශ්චිත කාල නිර්ණයක් සිදු කොට නොමැති අතර, අදාළ පුරාවස්තු කාබන් පරීක්ෂාවකට යොමුකොට නිශ්චිත කාල නීර්ණයක් ලබා ගැනීමට නියමිත බවද යාපනය පුරාවිද්‍ය කාර්යාල නිලධාරීන් පැවසූහ.", "URL": "https://sinhala.adaderana.lk/news.php?nid=114459", "Category": null, "Parent URL": null}