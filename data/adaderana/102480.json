{"Source": "Adaderana", "Timestamp": "January 17, 2019 07:30 am", "Headline": "බ්‍රිතාන්‍ය අගමැතිනිය දෙවන විශ්වාසභංගය ජය ගනී", "News Content": "තමන්ට එරෙහිව ඉදිරිපත් වු දෙවන විශ්වාසභංග යෝජනාව ද ජය ගැනිමට බ්‍රිතාන්‍ය අග්‍රාමාත්‍ය තෙරේසා මේ සමත්ව තබේ. විශ්වාසභංග යෝජනාවට පක්ෂව ඡන්ද 306ක් ලැබී ඇති අතර එයට එරෙහිව ඡන්ද 325ක් ලැබී ඇති බවයි විදෙස් මාධ්‍ය වාර්තා කළේය. තෙරේසා මේ විසින් ඉදිරිපත් කළ බ්‍රෙක්සිට් යෝජනාව වැඩි ඡන්දයෙන් පරාජයට පත් වී පැය 24ක් යාමට පෙර ඉදිරිපත් වු විශ්වාසභංග යෝජනාව ඇය ජය ගැනීම විශේෂත්වයකි. පසුගිය වසරේ දෙසැම්බර් 12 වන දින ද බ්‍රිතාන්‍ය අග්‍රාමාත්‍ය තෙරේසා මේට එරෙහිව විශ්වාසභංග යෝජනාවක් ඉදිරිපත් වු අතර එය ද වැඩි ඡන්ද 83කින් ජය ගැනීමට ඇය සමත් වුණි. කෙසේවෙතත් බ්‍රිතාන්‍ය යුරෝපා සංගමයෙන් ඉවත්විමට අදාළ බ්‍රෙක්සිට් යෝජනාව ඊයේ(16) දිනයේදී වැඩි ඡන්ද 230කින් පරාජයට පත් වුණි.", "URL": "https://sinhala.adaderana.lk/news.php?nid=102480", "Category": null, "Parent URL": null}