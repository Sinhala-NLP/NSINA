{"Source": "Adaderana", "Timestamp": "January 25, 2017 03:16 pm", "Headline": "සම්මුතිවාදී ආණ්ඩුව තුළ අපගේ වගකීම් අකුරට ", "News Content": "සම්මුතිවාදී ආණ්ඩුවේ ශ‍්‍රී ලංකා නිදහස් පක්‍ෂය තුළ සිට තම අනන්‍යතාවය මෙන්ම ජනතාවගේ අභිලාෂයන් ඉටු කර දීම තම වගකීමක් බව මුදල් රාජ්‍ය අමාත්‍ය ලක්‍ෂමන් යාපා පවසයි. අද (25) උදෑසන ශ‍්‍රී ලංකා නිදහස් පක්‍ෂයේ පැවති මාධ්‍ය හමුවකට සම්බන්ධ වෙමින් අමාත්‍යවරයා මෙම අදහස් ප‍්‍රකාශ කළේය. රට තුළ වෙනස් කළ යුතු යමක් තිබේ නම් ඒ වෙනුවෙන් මෙන්ම මහජනතාවගේ යම් කිසි අභිමතාර්ථයක් තිබෙන්ම් එය පසක් කර ගැනීමට එකසේ කටයුතු කළ බව ද අමාත්‍යවරයා මෙහිදී කියා සිටියේ ය. මහ බැංකු බැඳුම්කර වංචාව වැනි චෝදනා පිළිබඳ විමර්ශනය කිරිමට ආණ්ඩුව තුළ සිටම හැකි වීම මේ සඳහා සැබෑ පෙරළියක ඇරඹුමක් වන බවද ප‍්‍රකාශ කළේය.", "URL": "https://sinhala.adaderana.lk/news.php?nid=68555", "Category": null, "Parent URL": null}