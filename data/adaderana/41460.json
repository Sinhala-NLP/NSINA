{"Source": "Adaderana", "Timestamp": "March 1, 2014 09:41 am", "Headline": "7 හැවිරිදි දරුවා ට්‍රැක්ටරයට බිලි", "News Content": "කරදියනාරු, කොඩුවාමඩු ප්‍රදේශයේ දී කුඩා දරුවෙකු ට්‍රැක්ටර් රථයකට යටවීමෙන් මියගොස් තිබේ. කොඩුවාමඩු ප්‍රදේශයේ සිට මඩකළපුව දෙසට ධාවනය වු ට්‍රැක්ටර් රථයක් මාර්ගය අයිනේ ගමන් කරමින් සිටි කුඩා දරුවෙකුගේ ගැටීමෙන් මෙම අනතුර සිදුව ඇති බව පොලිසිය පවසන්නේය. මෙලෙස මියගොස් ඇත්තේ 07 හැවිරිදි එම ප්‍රදේශයේම පදිංචිව සිටි පිරිමි දරුවෙකි. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර ඔහු අද එරාවුර් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41460", "Category": null, "Parent URL": null}