{"Source": "Adaderana", "Timestamp": "June 23, 2018 08:08 pm", "Headline": "බස් රථයකට යටවී කාන්තාවක් මරුට", "News Content": "හැටන් සිට මස්කෙලිය දක්වා ධාවනය වු බස් රථයක ගැටී මානසික රෝගයෙන් පෙලෙන කාන්තාවක් ජිවිතක්ෂයට පත් වි ඇති බව නොර්වුඩ් පොලීසිය පවසයි. අද (23) පස්වරු 5.00 ට පමණ මෙම අනතුර සිදු වි ඇත්තේ හැටන් මස්කෙලිය ප්‍රධාන මාර්ගයේ නොර්වුඩ් ගොර්ති වත්ත ප්‍රදේශයේදීය. ධාවනය වෙමින් තිබු පෞද්ගලික බස් රථයේ ඉදිරියට මෙම රෝගී තත්ත්වයෙන් පෙලෙන කාන්තාව පැන ඇති අතර එහිදි එම කාන්තාව බස් රථයේ ඉදිරි රෝදයට යට වි එම ස්ථානයේදිම ජිවිතක්ෂයට පත් වි ඇත. මෙම මානසික රෝගයෙන් පෙලෙන මෙම කාන්තාව කිසියම් පිරිසක් විසින් දින කිහිපයකට ප්‍රථම කුඩා මස්කෙලිය ප්‍රදේශයට ගෙනවිත් අතහැර දමා ඇති අතර ඇය මාර්ගයේ ගමන් ගන්නා වාහන කිහිපයකටම ගැටිමට ගොස් බේරි ඇති බව ප්‍රදේශවාසින් පවසයි. බස් රථයේ රියදුරාව නොර්වුඩ් පොලීසිය විසින් සැකපිට අත්අඩංගුවට ගෙන ඇති අතර අනතුර පිලිබද නොර්වුඩ් පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=91389", "Category": null, "Parent URL": null}