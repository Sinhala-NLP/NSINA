{"Source": "Adaderana", "Timestamp": "May 13, 2016 04:05 pm", "Headline": " වාරියපොළ තරුණයෙකු පැහැරගනියි", "News Content": "වාරියපොළ, මැල්වත්ත ප්‍රදේශයේ තරුණයෙකු පැහැරගෙන යාම සම්බන්ධයෙන් පොලීසිය පරීක්ෂණයක් ආරම්භ කර තිබේ.ඊයේ රාත්‍රී 8.10ට පමණ මෙම පැහැර ගැනීම සිදුව ඇති අතර පැහැරගැනීමට ලක්ව ඇත්තේ 20 හැවිරිදි තරුණයෙකු බව වාර්තා වේ.වාරියපොළ නගරයේ ඇති ව්‍යාපාරික ස්ථානයක සිට මීටර් 700ක් පමණ දුරින් ඇති නිවසට යද්දී සුදු පැහැති මෝටර් රථයකින් පැමිණි පිරිසක් අදාළ තරුණයා පැහැරගෙන ගොස් ඇතැයි පැවසේ.පැහැරගත් තරුණයා මුදාහැරීමට ඔවුන් රුපියල් කෝටි 2ක මුදලක් ඉල්ලා සිටින බවද වාර්තා වේ.", "URL": "https://sinhala.adaderana.lk/news.php?nid=60118", "Category": null, "Parent URL": null}