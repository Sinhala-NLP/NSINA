{"Source": "Adaderana", "Timestamp": "December 13, 2017 10:07 pm", "Headline": " විග්නේශ්වරන්ට අයවැය කථාවේදී වරදියි", "News Content": "උතුරු පළාත් සභා පස්වන අයවැය වාර්තාව පළාත් සභාවට ඉදිරිපත් කිරීම උතුරු පළාත් ප‍්‍රධාන අමාත්‍ය, පළාත් මුදල් හා ක‍්‍රමසම්පාදන අමාත්‍ය සී.වී.විග්නේශ්වරන් මහතා ඊයේ(12) පළාත් සභාව වෙත ඉදිරිපත් කරනු ලැබීය. අයවැය වාර්තාව පළාත් සභාවට ඉදිරිපත් කිරීමේදී අවසර ගැනීමේදී විග්නේශ්වරන් මහතා පළාත් සභා සභාපතිවරයා වෙත ගරු ප‍්‍රධාන අමාත්‍යතුමාගෙන් අවසරයි යනුවෙන් අවසර ලබා ගනු ලැබීය. අනතුරුව සභාවේ ප‍්‍රධාන අමාත්‍යවරයා අසළ සිටි පළාත් අධ්‍යාපන අමාත්‍ය කන්දයියා සර්වේශ්වරන් මහතා ප‍්‍රධාන අමාත්‍යවරයාට පැවසූවේ ගරු සභාපති ලෙස අවසර ගත යුතු බවයි. අදාළ අවස්ථාවේදී විග්නේශ්වරන් මහතා සිනාසෙමින් පළාත් සභා සභාපතිවරයා වෙත පැවසූවේ මීළඟ මහ ඇමති ලෙස පළාත් සභා සභාපති සී.වී.කේ.ශිවඥානම් මහතා පත්විය හැකි බැවින් එලෙස කියවීම සිදුවී ඇති බවයි. අනතුරුව විග්නේශ්වරන් මහතා පළාත් සභා සභාපතිවරයාගෙන් අවසරය ලබාගෙන අයවැව කථාව ආරම්භ කරනු ලැබීය.", "URL": "https://sinhala.adaderana.lk/news.php?nid=81488", "Category": null, "Parent URL": null}