{"Source": "Adaderana", "Timestamp": "July 10, 2011 12:07 pm", "Headline": "ආණ්ඩුවට එරෙහිව විශ්වාසභංගයක් ගෙන ආ යුතුයි", "News Content": "ආණ්ඩුවට එරෙහිව විශ්වාසභංගයක් ගෙන ආ යුතු බව ජනතා විමුක්ති පෙරමුණේ ස්ථාවරය යැයි ජ.වි.පෙ ප්‍රචාරක ලේකම්,පාර්ලිමේන්තු මන්ත්‍රී විජිත හේරත් මහතා පවසයි. කළ යුත්තේ එක් පුද්ගලයෙකුට විශ්වාසභංගයක් ගෙන ඒම නොව ආණ්ඩුවටම එරෙහිව එවැනි යෝජනාවක් ගෙනඒම බව හෙතෙම කියා සිටියේ අද(10)ජ.වි.පෙ පක්ෂ මූලස්ථානයේ පැවති මාධ්‍ය හමුවකදී මාධ්‍යවේදියෙකු ඇසූ ප්‍රශ්නයකට පිළිතුරු දෙමිනි. ඛනිජ තෙල් කර්මාන්ත අමාත්‍ය සුසිල් ප්‍රෙම්ජයන්ත් මහතාට සහ විදුලිබල හා බලශක්ති අමාත්‍ය චම්පික රණවක යන මහත්වරුන්ට එරෙහිව විශ්වාසභංගයක් ගෙන ඒමට එක්සත් ජාතික පක්ෂය විසින් කටයුතු කරනු ලැබුවහොත් ඊට සහය දෙන්නට ජ.වි.පෙ සූදානම්දැයි මෙහිදී මාධ්‍යවේදියෙකු අසා සිටියේය. පාඩු ලැබූ විදුලිබල අමාත්‍යංශය ලාබ බව සඳහන් කරමින් පුරා‍ජේරු කතා කීවද පාඩු විඳීමටත් පීඩාවට පත්වීමටත් සිදුව ඇත්තේ ජනතාවට බව මන්ත්‍රීවරයා අවධාරණය කළේය. රට පුරා නොදන්වා විදුලිය කප්පාදු කිරීමද\"‍කුමන්ත්‍රණයක්\"ලෙස හඳුන්වාදෙමින් ආණ්ඩුව තමන්ගේ නොහැකියාව වසා ගැනීමට කෝකටත් තෛලය ලෙස\"කුමන්ත්‍රණ\"යොදා ගනිමින් සිටින බව හේරත් මහතා චෝදනා කළේය.", "URL": "https://sinhala.adaderana.lk/news.php?nid=17306", "Category": null, "Parent URL": null}