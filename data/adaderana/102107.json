{"Source": "Adaderana", "Timestamp": "January 10, 2019 07:54 am", "Headline": "වෑතලාව රක්ෂිතයේ ගින්නක්", "News Content": "බණ්ඩාරවෙල, කොන්තහෙල ග්‍රාමසේවා වසමේ වෑතලාව රක්ෂිතයේ විශාල ගින්නක් හට ගෙන ඇති බව අද දෙරණ වාර්තාකරු පවසයි. මෙම ගින්න ඊයේ(09) රාත්‍රීයේ හට ගෙන ඇති අතර අද(10) අළුයම වන ගින්න ව්‍යාප්ත වෙමින් පැවති බව අප වාර්තාකරු සඳහන් කළේය. මෙම ගින්නේන අක්කර 12ක් පමණ විනාශවී ඇති අතර ප්‍රදේශවාසීන්ගේ සහය ඇතිව අද අළුයම වන විට මැඩපවත්වා ඇත. මේ අතර ගින්නට මැදි වීම නිසා රක්ෂිතයේ වන සතුන් සහ ශාක රැසක් ද විනාශ වී ඇති බව වාර්තා වෙයි. මෙම රක්ෂිතය ජල උල්පත් රැසක් ඇති රක්ෂීතයක් බව පරිසර වේදීන් පෙන්වා දෙයි. මිනිස් ක්‍රියාකරකම් හේතුවෙන් මෙම ගිනන් හටගෙන ඇති බව පරිසර වේදීන් පැවසීය.", "URL": "https://sinhala.adaderana.lk/news.php?nid=102107", "Category": null, "Parent URL": null}