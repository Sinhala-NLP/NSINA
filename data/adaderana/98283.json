{"Source": "Adaderana", "Timestamp": "October 26, 2018 09:43 pm", "Headline": "මහින්දගේ දිවුරුම් දීම ප්‍රජාතන්ත්‍ර විරෝධී කුමන්ත්‍රණයක්", "News Content": "අග්‍රාමාත්‍ය ධූරයේ මහින්ද රාජපක්ෂ මහතා දිවුරුම් දීම ප්‍රජාතන්ත්‍ර විරෝධී කුමන්ත්‍රණයක් බව මුදල් හා ජනාමාධ්‍ය අමාත්‍ය මංගල සමරවීර මහතා පවසයි. අද(26) පස්වරු‍වේ නව අග්‍රාමාත්‍යවරයා වශයෙන් මහින්ද රාජපක්ෂ මහතා ජනාධිපතිවරයා ඉදිරියේ දිවුරුම් දෙනු ලැබීය. සිය ට්විටර් ගිණුමේ සටහනක් තබමින් මංගල සමරවීර මහතා මේ බව සඳහන් කර තිබේ. රාත්‍රී 8.08 එය සටහන් කර ඇත. මේ අතර, එක්සත් ජාතික පක්ෂ පාර්ලිමේන්තු කණ්ඩායමේ හදිසි රැස්වීමක් අද රාත්‍රීයේ කැඳවා ඇති බව ද වාර්තා වෙයි. කෙසේ වෙතත් මහින්ද රාජපක්ෂ මහතා නව අග්‍රාමාත්‍යවරයා වශයෙන් දිවුරුම් දීම බොහෝ විදෙස් මාධ්‍යය ද සටහන් කර තිබුණි.", "URL": "https://sinhala.adaderana.lk/news.php?nid=98283", "Category": null, "Parent URL": null}