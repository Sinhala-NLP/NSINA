{"Source": "Adaderana", "Timestamp": "April 12, 2014 08:51 am", "Headline": "මත්තල ගුවන් තොටුපළට තෙල් ගෙනගිය බවුසරය ගිනිබත්!", "News Content": "ගුවන් යානා ඉන්ධන රැගත් බවුසරයක් සුරියවැව, මීගහපුර ප්‍රදේශයේ දී අනතුරට පත්ව පෙරළී එය ගිනිගෙන තිබේ. කොළොන්නාවේ සිට මත්තල ගුවන්තොටුපළ වෙත ඉන්ධන ප්‍රවාහනය කරමින් තිබු බවුසරයක් මෙලෙස අනතුරට ලක්ව ඇත. අදාළ බවුසරය මාර්ගය අයිනේ නවතා තිබු බස් රථයක ගැටීමෙන් අද අලුයම 01ට පමණ මෙම අනතුර සිදුව ඇති බව සඳහන්ය. අනතුර සිදුවන අවස්ථාවේ දී බවුසරය තුළ ගුවන් යානා ඉන්ධන ලීටර් 33,000ක් පමණ තිබී ඇති බව පොලිසිය සඳහන් කළේය. ගින්නෙන් බවුසරය සම්පුර්ණයෙන් විනාශයට පත්ව ඇති අතර ජීවිත හානි කිසිවක් සිදුව නොමැත. සිදුවු අලාභය මෙතෙක් තක්සේරු කර නැත. සිද්ධිය සම්බන්ධයෙන් සුරියවැව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42479", "Category": null, "Parent URL": null}