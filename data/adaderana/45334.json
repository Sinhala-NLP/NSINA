{"Source": "Adaderana", "Timestamp": "August 13, 2014 07:38 pm", "Headline": " බම්බලපිටියේ වෙද මහත්තයා රිමාන්ඩ්", "News Content": "බම්බලපිටිය විශාකා පාරේ රූපලාවන්‍ය ආයතනයකදී එන්නතක් විෂවීමෙන් වෛද්‍යවරියක මියයාම සම්බන්ධයෙන් අත්අඩංගුවට ගත් සැකකාර වෛද්‍ය නිමල් ගමගේ මහතා ලබන 18 වැනිදා දක්වා රිමාන්ඩ් කර තිබේ. සැකකාර වෛද්‍යවරයා අලුත්කඩේ අංක 5 අධිකරණයට ඉදිරිපත් කිරීමෙන් පසු මෙම නියෝගය ලබා දී ඇත. පී.ඒ ප්‍රියංගි නැමැති 47 හැවිරිදි දෙදරු මවක වන රිජ්වේ ආර්යා ළමා රෝහලේ වෛද්‍යවරියක හම පැහැපත් කර ගැනීම සඳහා විදගත් එන්නතක් විෂවීමෙන් ඊයේ පස්වරුවේ මියගොස් තිබුණි. මේ සම්බන්ධයෙන් සැකපිට මෙරටදී එම්.බී.බී.එස් උපාධිය ලැබ අමෙරිකාවේ විශේෂ පුහුණුව ලැබූ බව කියන වෛද්‍ය නිමල් ගමගේ නැමැති අය පොලීසිය විසින් අත්අඩංගුවට ගන්නා ලදී. මේ අතර වෛද්‍යවරිය මියයාම සම්බන්ධයෙන් අපක්ෂපාතී පරීක්ෂණයක් පවත්වන බවත්, අදාළ රූපලාවන්‍යා මධ්‍යස්ථානය පරික්ෂා කර එහි සියලූ භාණ්ඩ තම භාරයට ගත් බවත්, විලවුන් උපකරණ හා ඖෂධ අධිකාරිය පැවසීය.", "URL": "https://sinhala.adaderana.lk/news.php?nid=45334", "Category": null, "Parent URL": null}