{"Source": "Adaderana", "Timestamp": "January 23, 2017 03:00 pm", "Headline": "14 හැවිරිදි දරුවාගේ ජීවිතය බේරේ", "News Content": "නිලාවේලි ගෝපාල්පුරම් ප්‍රදේශයේ දී දියේ ගිළෙමින් සිටි දරුවෙකු බේරා ගැනීමට නාවික හමුදාව සමත්ව තිබේ.නිලාවේලි නාවික හමුදා කඳවුරට අනුයුක්තව සේවය කරන නාවිකයින් පිරිසක් විසින් අදාළ දරුවා බේරා ගැනීමට කටයුතු කළ බව නාවික හමුදාව සඳහන් කළේය.එලෙස බේරාගෙන ඇත්තේ ගම්පොළ ප්‍රදේශයේ පදිංචි 14 හැවිරිදි පාසල් ශිෂ්‍යයෙකි.අදාළ දරුවා බේරාගැනීමෙන් අනතුරුව ඔහුගේ දෙමාපියන් වෙත බාරදීමට කටයුතු කළ බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=68462", "Category": null, "Parent URL": null}