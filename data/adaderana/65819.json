{"Source": "Adaderana", "Timestamp": "November 7, 2016 05:31 pm", "Headline": "  බලපෑම්වලට එරෙහිව නැගී සිටිය යුතුයි", "News Content": "දුම්කොළ පාලනය සම්බන්ධයෙන් ගෙන යන ප්‍රතිපත්ති සහ නීති රීතිවලට බලපෑම් කිරීමට දරණ සියලු ප්‍රයත්නයන්ට එරෙහිව එක්ව නැගී සිටිය යුතු බව ජනාධිපති මෛත්‍රීපාල සිරිසේන මහතා පවසයි.ඉන්දියාවේ - නොයිඩාහි පැවැත්වෙන දුම්කොළ භාවිතය පාලනය සම්බන්ධයෙන් වන ලෝක සෞඛ්‍ය සංවිධානයේ විශේෂ සමුළුව අමතමින් ජනාධිපතිවරයා මේ බව ප්‍රකාශ කර තිබේ.දුම්කොළ කර්මාන්තය නිරන්තරයෙන් ප්‍රතිපත්ති සම්පාදකයින්ට බලපෑම් කිරීමටත්, රජයේ නීති අභියෝගයට ලක් කිරිමටත් උත්සාහ දරණ බව එහිදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේය.සෞඛ්‍ය අමාත්‍යවරයා ලෙස කටයුතු කළ සමයේ තමාට ද එවැනි අත්දැකිම්වලට මුහුණදීමට සිදු වූ බව ජනාධිපති මෛත්‍රීපාල සිරිසේන මහතා එහිදී පෙන්වා දී තිබේ.මත්ද්‍රව්‍ය හා හානිකර ඖෂධ පාලනය කිරීමට විශේෂ ජනාධිපති කාර්යය සාධන බලකායක් පත් කර එහි ප්‍රගතිය පුද්ගලිකව අධීක්ෂණය කරමින් සිටින බව ජනාධිපතිවරයා එහිදී වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=65819", "Category": null, "Parent URL": null}