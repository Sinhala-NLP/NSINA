{"Source": "Adaderana", "Timestamp": "April 28, 2012 04:23 pm", "Headline": "මුගුරකින් පහරදී කාන්තාවක් මරාදමලා", "News Content": "මුගුරකින් පහරදීම හේතුවෙන් මොණරාගල, ඇතිමලේ ප්‍රදේශයේ කාන්තාවක ජීවිතක්ෂයට පත්ව තිබේ. පෞද්ගලික ආරවුලක් දුරදිග යාමෙන් සිදුකළ පහරදීමක දී අදාළ කාන්තාව තුවාල ලබා රෝහල්ගත කිරීමෙන් අනතුරුව මියගොස් ඇති බව පොලිසිය සඳහන් කරයි. ඝාතනයට සම්බන්ධ බවට සැකකෙරෙන පුද්ගලයා අත්අඩංගුවට ගෙන ඇත. මියගිය කාන්තාවගේ ස්වාමිපුරුෂයාගේ සහෝදරයෙකු බව කියන අදාළ සැකකරු මොණරාගල මහේස්ත්‍රාත්වරයා හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23867", "Category": null, "Parent URL": null}