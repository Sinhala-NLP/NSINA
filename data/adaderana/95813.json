{"Source": "Adaderana", "Timestamp": "September 9, 2018 01:17 pm", "Headline": " පොහොට්ටුවේ අවසානය ගැන විජයපාලගෙන් අනාවැකියක්", "News Content": "අග්‍රාමාත්‍ය රනිල් වික්‍රමසිංහ මහතා ඕනෑම අවස්ථාවක පක්ෂයේ නායකත්වය තරුණ නායකයින්ට ලබාදීමට සූදානම් බව එක්සත් ජාතික පක්ෂ පාර්ලිමේන්තු මන්ත්‍රි විජේපාල හෙට්ටිආරච්චි මහතා පවසයි. ගාල්ලේ පැවති මාධ්‍ය හමුවකට එක් වෙමින් ඒ මහතා මේබව සඳහන් කළේය. අග්‍රාමාත්‍ය රනිල් වික්‍රමසිංහ මහතා ෂැම විටම ක්‍රියා කරන්නේ පක්ෂයේ උන්නතියට සහ එය ආරක්ෂාකර ගැනීමට පමණක් බවද මන්ත්‍රිවරයා පැවසීය. වර්තමානයේ ශ්‍රි ලංකා නිදහස් පක්ෂය දුර්වල වී ඇති බවත් එයට වගකීව යුත්තේ හිටපු ජනාධිපති මහින්ද රාජපක්ෂ මහතා සමඟ සිටින පිරිස බවත් මන්ත්‍රිවරයා පැවසී. එහිදි වැඩිදුරටත් අදහස් දැක්වු මන්ත්‍රිවරයා පැවසුවේ පසුගිය 5වනදා ඒකාබද්ධ විපක්ෂය සංවිධානය කල උද්ඝෝෂණ රැළිය අසාර්ථක බවත් අවසානයේ ශ්‍රි ලංකා පොදු ජන පෙරමුණේ පොහොට්ටුවේ ඉතුරු වන්නේ නැට්ට පමණක් බවත්ය.", "URL": "https://sinhala.adaderana.lk/news.php?nid=95813", "Category": null, "Parent URL": null}