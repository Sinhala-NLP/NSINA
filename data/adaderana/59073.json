{"Source": "Adaderana", "Timestamp": "April 10, 2016 11:03 pm", "Headline": "ජනපති අභිනව අස්ගිරි මහනාහිමි බැහැදකියි!", "News Content": "අභිනව අස්ගිරි මහානායක පදවියට පත් වූ ශාස්ත්‍රවේදී පණ්ඩිත අතිපූජ්‍ය වරකාගොඩ ධම්මසිද්ධි ශ්‍රි පඤ්ඤානන්ද ඥානරතන නායක හිමිපාණන් වහන්සේ බැහැදැකීමට ජනාධිපති මෛත්‍රිපාල සිරිසේන මහතා අද (10) මහනුවර අස්ගිරි මහා විහාරය වෙත ගියේය.අභිනව මහානායක හිමිපාණන් වහන්සේ බැහැ දැක උන්වහන්සේගේ සුව දුක් විමසූ ජනාධිපතිතුමා උන්වහන්සේ වෙත තම සුභාශීංසන පිරිනැමීය.අභිනව මහානායක හිමියන් විසින් මෙහිදී සෙත් පිරිත් සජ්ජායනා කර ජනාධිපතිතුමා වෙත අශිර්වාද පළ කළහ.ජනාධිපතිවරයා මල්වතු මහා විහාරය වෙත ද ගොස් මල්වතු මහානායක පූජ්‍ය තිබ්බටුවාවේ ශ්‍රි සුමංගල නායක හිමිපාණන් වහන්සේ බැහැ දැක සුව දුක් විමසා කෙටි පිළිසදරක නිරත විය.අමාත්‍ය විජයදාස රාජපක්ෂ, මධ්‍යම පළාත් ආණ්ඩුකාර නිලුකා ඒකනායක, ප්‍රධාන අමාත්‍ය සරත් ඒකනායක යන මහත්ම මහත්මීන් ඇතුළු පිරිසක් ජනාධිපතිතුමා සමග මීට එක්ව සිටියහ.", "URL": "https://sinhala.adaderana.lk/news.php?nid=59073", "Category": null, "Parent URL": null}