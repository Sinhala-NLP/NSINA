{"Source": "Adaderana", "Timestamp": "July 10, 2015 01:24 pm", "Headline": "එජාප නාමයෝජනා සඳුදා දෙනවා", "News Content": "එක්සත් ජාතික පක්ෂයේ නාමයෝජනා ලබන සඳුදා දිනයේ බාරදෙන බව එම පක්ෂයේ මහලේකම් අමාත්‍ය කබීර් හෂීම් මහතා පවසයි.නාමයෝජනාවලට අත්සන් තැබීම දින තුනක් තිස්සේ සිදුකරන අතර දිස්ත්‍රීක් මට්ටමින් ආසන සංවිධායකවරුන් සියලු දෙනා මේ වන විට නාමයෝජනා වලට අත්සන් තබා අවසන් බව මහලේකම්වරයා සඳහන් කළේය.දූෂණ අක්‍රමිකතා චෝදනා වලින් තොර පිරිසක් මෙවර එක්සත් ජාතික පක්ෂයෙන් මහ මැතිවරණයට ඉදිරිපත් කිරීමට පියවර ගත් බව ද මහලේකම්වරයා පැවසුවේය. මේ අතර දෙමළ ජාතික සන්ධානය අද පස්වරුවේ නාමයෝජනා බාරදීමට සැලසුම් කර ඇති බව හිටපු පාර්ලිමේන්තු මන්ත්‍රී එම්.ඒ.සුමන්තිරන් මහතා කියා සිටියේය.", "URL": "https://sinhala.adaderana.lk/news.php?nid=52558", "Category": null, "Parent URL": null}