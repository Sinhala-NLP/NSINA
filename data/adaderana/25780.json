{"Source": "Adaderana", "Timestamp": "July 14, 2012 04:02 pm", "Headline": "බැකෝ යන්ත්‍රයක් දුම්රියක ගැටී දෙදෙනෙකු මරුට", "News Content": "ගාල්ල, ගිංතොට ප්‍රදේශයේ දී බැකෝ යන්ත්‍රයක් දුම්රියක ගැටීමෙන් සිදුවූ අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. අද(14) පස්වරු 3.30 ට පමණ අනාරක්ෂිත දුම්රිය හරස් මාර්ගයක දී මෙම අනතුර සිදුව ඇති බව දුම්රිය පාලක මැදිරිය සඳහන් කරයි. මාතර සිට මහනුවර බලා ධාවනය වූ දුම්රියක බැකෝ යන්ත්‍රය ගැටීමෙන් අනතුර සිදුව ඇත. මේ හේතුවෙන් මුහුදුබඩ දුම්රිය මාර්ගයේ දුම්රිය ධාවන කටයුතු සුළු වේලාවක් ඇන හිට තිබූ නමුත් මේ වන විට දුම්රිය ගමනාගමනය යථා තත්ත්වයට පත්කර ඇති බව දුම්රිය පාලක මැදිරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25780", "Category": null, "Parent URL": null}