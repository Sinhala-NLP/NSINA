{"Source": "Adaderana", "Timestamp": "December 28, 2011 08:16 am", "Headline": " ආයුර්වේද ස්ථාන මාරුවීම් ක්‍රමවත් නෑ", "News Content": "බස්නාහිර පළාත් ආයුර්වේද දෙපාර්තමේන්තුවේ වාර්ෂික ස්ථාන මාරූවීම් ලබාදීම අක්‍රමවත් ලෙස සිදුවී ඇති බවට සමස්ත ලංකා සුව සේවා සංගමය චෝදනා කරයි. මෙම මාරූවීම් හරහා සේවකයින් බොහෝ පිරිසක් දුෂ්කරතාවයට පත්වන බවත්,ඊට එරෙහිව අද දහවල් උද්ඝෝෂණයක් ද පවත්වන බවත් එම සංගමයේ ගාමිණි කුමාරසිංහ මහතා පැවසුවේය. බස්නාහිර පළාත් ආයුර්වේද කොමසාරිස් කාර්යාලය ඉදිරිපිට මෙම උද්ඝෝෂණය පවත්වන බව හෙතෙම සඳහන් කළේය. ඇතැම් සේවකයින් අපේක්ෂා කළ ආයතන වලට ස්ථාන මාරූවීම් නොලැබීම හේතුවෙන් ඔවුන්ට බරපතල අසාධාරණයක් සිදුව ඇති බවට ද සමස්ත ලංකා සුව සේවා සංගමයේ ලේකම් ගාමිණි කුමාරසිංහ මහතා චෝදනා කළේය.", "URL": "https://sinhala.adaderana.lk/news.php?nid=20992", "Category": null, "Parent URL": null}