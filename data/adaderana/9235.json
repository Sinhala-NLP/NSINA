{"Source": "Adaderana", "Timestamp": "June 27, 2010 08:24 am", "Headline": "සෞඛ්‍ය ගැටලු ගැන විමසීම ගම් මට්ටමින්", "News Content": "ග්‍රාමීය මට්ටමින් ජනතාවගේ සෞඛ්‍ය ගැටලු සොයා බැලීම සඳහා මහජන සෞඛ්‍ය පරීක්ෂකවරුන් යෙදවීමට සෞඛ්‍ය අමාත්‍යාංශය තීරණය කර තිබේ. ඒ සඳහා අවශ්‍ය ප්‍රමාණයට මහජන සෞඛ්‍ය පරීක්ෂකවරුන් බඳවා ගැනීමට කටයුතු කරන බව සෞඛ්‍ය අමාත්‍යාංශ්‍ය පවසයි. පුද්ගලයින් දස දහසකට එක් මහජන සෞඛ්‍ය පරීක්ෂකවරයෙකු සිටින ලෙස මෙම නව බඳවා ගැනීම් සිදු කිරීමට නියමිතය. ඒ සඳහා අවශ්‍ය කැබිනට් අනුමැතිය ලබා ගැනීමට ඉදිරියේ දී බලාපොරොත්තු වන බව සෞඛ්‍ය අමාත්‍යාංශ්‍ය ප්‍රකාශ කරයි. එමඟින් ග්‍රාමීය මට්ටමින් බලපාන බොහෝ සෞඛ්‍ය ගැට‍ලු වලට විසඳුම් ලබා දීමේ හැකියාව ලැබෙන බව සෞඛ්‍ය අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=9235", "Category": null, "Parent URL": null}