{"Source": "Adaderana", "Timestamp": "January 17, 2019 11:35 am", "Headline": "අධික වේගයෙන් අනතුරට පත් එක්දරු පියා එතැනම මරුට", "News Content": "හුංගම පොලිස් වසමේ රන්න නගරය ආසන්නයේ මෝටර් රථයක් පුද්ගලික මගී ප්‍රවාහන බස් රථයක ගැටීමෙන් සිදුවූ රිය අනතුරින් මොර්ටර් රථය ධාවනය කරමින් සිටි වයස අවුරුදු 33 ක පුද්ගලයෙක් මියගොස් තිබේ. ඊයේ(16)17 වනදා රාත්‍රී 7.40 ට පමණ මෙම අනතුර සිදුව ඇති බව අද දෙරණ වාර්තාකරු පවසයි. අදාළ මෝටර් රථය රන්න වාඩිගල ප්‍රදේශයේ සිට තිස්ස මාතර ප්‍රධාන මාර්ගයේ ධාවනය කරමින් තිබී ඇති අතර බස් රථය තිස්ස මහාරාම ප්‍රද්ශයේ සිට මාතර දක්වා ධාවනය කරමින් තිබියදී මෙම අනතුර සිදුව තිබේ . අනතුරින් පසු මොර්ටර් රථයේ රියදුරු එම ස්ථානයේදීම මිය ගොස් ඇති අතර අනතුරට හේතුව මොර්ටර් රථය දකුණට බරව ගමන් කිරීම හා වාහන දෙකම අධික වේගය බව අනතුර සම්බන්ධයෙන් පරීක්ෂණ පවත්වන හුංගම පොලිසියේ රථවාහන අංශය කියා සිටියේය. අනතුරුන් මෙසේ මියගොස් ඇත්තේ කහදාව රන්න ප්‍රදේශයේ පදිංචි කට්ටිකාර බදනගේ මුදිත් ප්‍රසන්න නමැති විවාහක එක දරු පියෙකු වන අතර ඔහු වාඩිගල ඇඟලුම් කම්හලක කළමනාකරුවෙකු වන අතර සේවා නිමවී නිවසට යමින් සිටියදී මෙම අනතුරට ලක්වී තිබේ. අනතුර සම්බන්ධයෙන් හුංගම පොලීසියේ රථවාහන අංශය මඟින් බස් රථයේ රියදුරු අත්අඩංගුවට ගෙන ඇති අතර මියගිය අයගේ මරණය සම්බන්ධයෙන් පශ්චාත් මරණ පරීක්ෂණ කටයුතු තංගල්ල රෝහලේදී සිදුකිරීමට නියමිත වේ.", "URL": "https://sinhala.adaderana.lk/news.php?nid=102511", "Category": null, "Parent URL": null}