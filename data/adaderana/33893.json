{"Source": "Adaderana", "Timestamp": "May 8, 2013 07:27 am", "Headline": "කෑගල්ල අවට පැය 11 ක් වතුර නෑ", "News Content": "කෑගල්ල, ජලසම්පාදන ක්‍රමයේ හදිසි අලුත්වැඩියා කටයුත්තක් හේතුවෙන් අද (08) පෙරවරු 9.00 සිට පස්වරු 8.00 දක්වා පැය 11 ක කාලයක් ජල සැපයුම අත්හිටුවන බව ජලසම්පාදන හා ජලපවහන මණ්ඩලය පවසයි. මේ හේතුවෙන් කෑගල්ල නගරය, කෑගල්ල රෝහල, හබුදුගල, සිසිලගම, සියඹලාපිටිය, ඇදුරාපොත, දේවාලේගම, රංවල, අඹන්පිටිය, මොරොන්තොට, හෙට්ටිමුල්ල, කුරුඳුහින්න සහ මාදෙයියාව යන ප්‍රදේශවල ජල සැපයුම අත්හිටුවන බව සඳහන්ය. ඉතා අරපිරිමැස්මෙන් ජලය පරිභෝජනය කරන ලෙස ජලසම්පාදන හා ජලපවහන මණ්ඩලය පාරිභෝගිකයන්ට දැනුම්දෙයි.", "URL": "https://sinhala.adaderana.lk/news.php?nid=33893", "Category": null, "Parent URL": null}