{"Source": "Adaderana", "Timestamp": "April 13, 2011 08:39 am", "Headline": "පුනරුත්ථාපන කඳවුරුවලටත් අවුරුදු සිරිය ගලයි", "News Content": "පුනරුත්ථාපනය වන එල්.ටි.ටි.ඊ. සාමාජිකයින් සඳහා ද එළඹෙන සිංහල හා දෙමළ අලුත් අවුරුද්ද නිමිත්තෙන් අවුරුදු වැඩසටහන් සකස් කර ඇති බව පුනරුත්ථාපන කොමසාරිස් බ්‍රිගෙඩියර් සුදන්ත රණසිංහ මහතා පවසයි. සෑම මධ්‍යස්ථානයකම අවුරුදු ක්‍රීඩා හා අවුරුදු උත්සව පවත්වා තෑගි ලබාදීමට ක්‍රියා කරන බවද හෙතෙම සඳහන් කරයි. මේ වන විට එල්.ටි.ටි.ඊ. සාමාජිකයින් 4,700ක් පමණ පුනරුත්ථාපන කඳවුරුවල සිටින බව ඔහු කියා සිටියි. මේ අතර තවත් පුනරුත්ථාපනය වු එල්.ටි.ටි.ඊ. සාමාජිකයින් 450 ට වැඩි පිරිසක් සමාජගත කිරීමේ කටයුතු ද එළඹෙන සති කිහිපය තුළ සිදුකිරීමට නියමිත බව සුදන්ත රණසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15441", "Category": null, "Parent URL": null}