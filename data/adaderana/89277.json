{"Source": "Adaderana", "Timestamp": "May 17, 2018 12:13 pm", "Headline": "වර්ජනය නිසා අසරණ වුණ ජීවිත", "News Content": "ශ්‍රී ලංකාව සහ සිංගප්පුරුව අතර අත්සන් කරන ලද නිදහස් වෙළෙඳ ගිවිසුමට විරෝධය පාමින් රජයේ වෛද නිලධාරින්ගේ සංගමය විසින් අද (17) ආරම්භ කර ඇති සංකේත වැඩ වර්ජනය හේතුවෙන් වතුකරයේ රෝගින් දැඩි ආසිරුතාවයකට පත් වී ඇත. අද සායන දිනයක් බැවින් වතුකරයේ පිහිටි ප්‍රධාන මුලික රෝහල් ඇතුළු ප්‍රාදේශිය රජයේ රෝහල් ගණනාවකටම රෝගින් පැමිණ සිටි අතර වෛද්‍යවරුන් වැඩ වර්ජනය කිරිම නිසා ඔවුන් ආපසු ප්‍රතිකාර නොලබා පිටත්ව යන ආකාරයක් දක්නට ලැබුණි. නමුත් සමහර රෝගීන් රෝහල තුළම රැඳී සිටින බවත් දක්නට ලැබිණි. වෛද්‍ය වැඩ වර්ජනය හේතුවෙන් වතුකරයේ රජයේ රෝහල්වල බාහිර රෝගි අංශය, සායන කටයුතු කිසිවක් සිදු නොකල අතර, හදිසි අවස්ථා පමණක් අවරණය කරන බව එම රෝහල්වල වෛද්‍යවරුන් කියා සිටියේය.", "URL": "https://sinhala.adaderana.lk/news.php?nid=89277", "Category": null, "Parent URL": null}