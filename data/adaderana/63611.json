{"Source": "Adaderana", "Timestamp": "August 30, 2016 03:26 pm", "Headline": " හූ කියූ - ගල් ගැසූ 6ක්  රිමාන්ඩ්", "News Content": "වත්තල දී අමාත්‍ය ජෝන් අමරතුංග මහතා සහභාගි වූ උත්සවයක් අතරතුර හූ කීම හා බස්නාහිර පළාත් සභා සන්ධාන මන්ත්‍රීවරයෙකු ගමන් ගත් රථයකට ගල්මුල් ප්‍රහාරයක් එල්ල කිරීමේ චෝදනාවට සැකපිට අත්අඩංගුවට ගත් හයදෙනා හෙට දක්වා යළි රිමාන්ඩ් කර තිබේ.මොවුන්ගෙන් තිදෙනෙකු අද දිනය දක්වා ඊයේ රිමාන්ඩ් කළ අතර ඉතිරි තිදෙනාද අද හඳුනා ගැනීමේ පෙරට්ටුවකට ඉදිරිපත් කිරීමට වත්තල පොලීසිය විසින් අධිකරණය හමුවට ගෙන එන ලදී.කෙසේ වෙතත් වාහනයට අලාභ හානි වූ බවට පැමිණිලි කළ බස්නාහිර පළාත් සභා සන්ධාන මන්ත්‍රී ජානක සූරියබණ්ඩාර මහතා අද උසාවියට නොපැමිණීම හේතුවෙන් ඔවුන් 6 දෙනාම රිමාන්ඩ් කිරීමට වත්තල ප්‍රධාන මහේස්ත්‍රාත් පූර්ණිමා ගම‍ගේ මහත්මිය නියෝග කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=63611", "Category": null, "Parent URL": null}