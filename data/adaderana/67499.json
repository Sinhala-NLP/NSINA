{"Source": "Adaderana", "Timestamp": "December 30, 2016 08:47 am", "Headline": " රාජ්‍යතාන්ත්‍රික නිලධාරීන් 35ට රටින් පිටව යන ලෙස නියෝග ", "News Content": "අමෙරිකාවේ සිටින රුසියානු රාජ්‍යතාන්ත්‍රික නිලධාරීන් 35 දෙනෙකුට සහ ඔවුන්ගේ පවුල්වල සාමාජිකයින්ට පැය 72ක් තුළ රටින් පිටව යන ලෙසට නියෝග කර තිබේ.අමෙරිකානු ජනාධිපතිවරණයේදී සයිබර් ප්‍රහාරයක් එල්ල කිරීම සම්බන්ධයෙන් එම නිලධාරීන්ගේ ද මැදිහත්වීමක් සිදුව ඇති බවට අනාවරණය වීමෙන් පසු අමෙරිකානු රාජ්‍ය දෙපාර්තමේන්තුව එම නියෝගය නිකුත් කර ඇති බව වාර්තා වෙයි.අන්තර් ජාතික නීතිය අනුව අදාළ රාජ්‍යතාන්ත්‍රික නිලධාරීන් “පර්සෝනා නන් ග්‍රාටා“ ලෙස නම් කර රටින් පිටව යන ලෙස නියෝග කර තිබේ.", "URL": "https://sinhala.adaderana.lk/news.php?nid=67499", "Category": null, "Parent URL": null}