{"Source": "Adaderana", "Timestamp": "December 13, 2010 08:23 am", "Headline": "මුල් ළමාවිය සංවර්ධන සතිය හෙටින් ඇරඹෙයි", "News Content": "මුල් ළමාවිය රැකවරණය හා සංවර්ධනය පිළිබඳ ජාතික සතිය හෙටින් ආරම්භ වේ. සෑම වසරකම දෙසැම්බර් 14 වැනිදා සිට 21 වැනි දින දක්වා ක්‍රියාත්මක වන මෙය ළමා ලේකම් කාර්යාලය විසින් ප්‍රකාශයට පත් කර තිබේ. \"අනාගත අභිවෘද්ධිය උදෙසා මුල් ළමාවිය රැකවරණය සහ සංවර්ධනයට ආයෝජනය කරමු\"යන තේමාව යටතේ මෙවර වැඩසටහන් පැවැත්වේ. මුල් ළමා විය රැකවරණය හා සංවර්ධනය සම්බන්ධයෙන් ගුණාත්මක සේවා ලබා ගැනීමේ අවශ්‍යතාව හා වැදගත්කම පිළිබඳව පොදු ජනතාව දැනුවත් කිරීම මෙම ජාතික වැඩසටහනෙන් සිදුකෙරෙයි.", "URL": "https://sinhala.adaderana.lk/news.php?nid=12799", "Category": null, "Parent URL": null}