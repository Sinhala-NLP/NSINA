{"Source": "Adaderana", "Timestamp": "March 29, 2018 08:17 am", "Headline": "අත් බෝම්බයක් සමඟ 1ක් පොලීසියට කොටුවෙයි", "News Content": "වරකාපොල, ඇත්නාවල ප්‍රදේශයේදී ජීව අත් බෝම්බයක් ලඟ තබාගෙන සිටි පුද්ගලයෙකු අත්අඩංගුවට ගෙන තිබේ. කෑගල්ල කොට්ඨාශ දූෂණ මර්ධන ඒකකයේ නිළධාරීන් විසින් නීති විරෝධී මත්පැන් වැටලීම සඳහා ප්‍රදේශයේ නිවසක් පරීක්ෂා කිරීමේදී අත් බෝම්බය සොයාගෙන ඇති බව පොලීසිය සඳහන් කර ඇත. මෙහිදී නීති විරෝධී ම්තපැන් ලීටර 04කට ආසන්න ප්‍රමාණයක් ද සොයාගෙන තිබේ. මෙලෙස අත්අඩංගුවට ගෙන ඇත්තේ වරකාපොල, ඇත්නාවල ප්‍රදේශයේ පදිංච 44 හැවිරිදි අයෙකය. සැකකරු අද(29) වරකාපොල මහේස්ත්‍රාත් අධිකරණයට ඉදිරිපත් කිරීමට නියමිත අතර වරකාපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86550", "Category": null, "Parent URL": null}