{"Source": "Adaderana", "Timestamp": "October 28, 2018 06:58 am", "Headline": "මහින්ද අගමැති කළ හේතුව ජනපති කියන්න සූදානම්", "News Content": "ජනාධිපති මෛත්‍රීපාල සිරිසේන මහතා අද (28) ජාතිය ඇමතීමට නියමිතව තිබේ. අද පෙරවරුවේ ජනාධිපතිවරයා විසින් ජාතිය අමතමින් වත්මන් දේශපාලන තත්ත්වය පිළිබඳ කරුණු පැහැදිලි කිරීමට නියමිතයි. හිටපු අග්‍රාමාත්‍ය රනිල් වික්‍රමසිංහ මහතා ධුරයෙන් ඉවත් කර නව අග්‍රාමාත්‍යවරයා ලෙස මහින්ද රාජපක්ෂ මහතා පත් කිරීමට හේතු වූ කරුණු සම්බන්ධයෙන් ජනාධිපතිවරයා එහිදි කරුණු අනාවරණය කරනු ඇති බව දේශපාලන ආරංචි මාර්ග ප්‍රකාශ කළේය. අනතුරුව නව අග්‍රාමාත්‍ය මහින්ද රාජපක්ෂ මහතා ද විශේෂ ප්‍රකාශයක් සිදුකිරීමට නියමිතයි.", "URL": "https://sinhala.adaderana.lk/news.php?nid=98337", "Category": null, "Parent URL": null}