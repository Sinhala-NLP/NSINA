{"Source": "Adaderana", "Timestamp": "July 12, 2019 11:19 pm", "Headline": "රජයේ උත්සාහය ලාභ ලබන ආයතන බංකොලොත් කර විකිණීමයි", "News Content": "වත්මන් ආණ්ඩුව විසින් ලාභ ලබන ආයතන බංකොලොත් බව පෙන්වා විකිණීමේ උත්සාහයක යෙදී සිටින බව පාර්ලිමේන්තු මන්ත්‍රී කණක හේරත් මහතා පවසයි. අද (12) දින පැවැති මාධ්‍ය හමුවට සහභාගී වෙමින් ඒ මහතා මේ බව පැවසීය. එහිදී වැඩිදුරටත් අදහස් දක්වමින් ඒ මහතා මෙසේ ප්‍රකාශ කළේය. \"ශ්‍රී ලංකා පොදුජන පෙරමුණ ලණුවලට අහුවෙන්නේ අහුවෙන්නේ නෑ. අපේ ජනාධිපති අපේක්ෂකයා ජයග්‍රහණය කරන්න අපි පියවර ගන්නවා. සාෆි වෛද්‍යවරයාගේ ගැටලූව නිසා සමාජ ගැටලූ ඇති වෙලා තියෙනවා. ඒ ගැන රටේ ජනතාවගේ අප්‍රසාදය දිනෙන් දින වැඩිවෙල. ශ්‍රී ලංකන් ගුවන් සමාගම විකුණන්න උත්සාහ කළත් ණය නිසා විකුණ ගන්න බැරි වුණා. දැන් උත්සාහ කරන්නේ ලාභ ලබන ආයතන බංකොලොත් කරන්නයි. අද ලාභ ලබන ආයතන බංකොලොත් බව පෙන්වා විකිණීම තමයි මේ අයගේ උත්සාහය. පාස්කු ප්‍රහාරය ප්‍රහාරයෙන් පස්සෙ සමහර ගුවන් සමාගම් අපේ රටට ආවේ නැති එක මුල් කරගෙන ග්‍රවුන්ඩ් හැන්ඩ්ලින් සමාගම විකුණන්න උත්සාහ කරනවා. අඩුම තරමේ මේ මාස තුන හතරවත් අලූත් ආණ්ඩුවක් එන තෙක් මේවා විකුණන්නේ නැතුව තියෙන්නෙ කියලා අපි ඉල්ලා සිටිනවා\"", "URL": "https://sinhala.adaderana.lk/news.php?nid=114020", "Category": null, "Parent URL": null}