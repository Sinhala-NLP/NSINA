{"Source": "Adaderana", "Timestamp": "August 1, 2019 11:44 am", "Headline": "ටෙක්සාස් ප්‍රාන්තයේ ඛනිජ තෙල් පිරිපහදුවක ගින්නක්", "News Content": "අමෙරිකාවේ ටෙක්සාස් ප්‍රාන්තයේ පිහිටි ඛනිජතෙල් පිරිපහදුවක ගින්නක් හටගෙන ඇත. ගින්නෙන් එහි සේවකයන් 37දෙනෙකු තුවාල ලබා ඇති බව සඳහන්. ටෙක්සාස් හි බේටවුන් නගරයේ පිහිටා තිබෙන ඛනිජතෙල් පිරිපහදුවකට අයත් රසායනික ගබඩාවක ගින්න හටගෙන ඇත. ගින්නත් සමඟ ප්‍රදේශය පුරා ඝන දුමාරයක්ද පැතිරගොස් තිබුණි. මේ හේතුවෙන් නිවෙස් තුළටම වී සිටින ලෙසට ඛනිජතෙල් පිරිපහදුව ආසන්නයේ විසූ ජනතාව දැනුවත් කර තිබූ බව සඳහන්. ගින්නෙන් ඛනිජතෙල් පිරිපහදුවේ සේවකයන් තිස්හත්දෙනෙකු සුළු පිළිස්සුම් තුවාල ලබා තිබුණි. කෙසේ නමුත් ඔවුන් රෝහල්ගත කිරීමේ අවශ්‍යතාවයක් නොමැති බවයි තෙල්පිරිපහදුව හිමි සමාගමේ බලධාරියෙක් මාධ්‍ය වෙත ප්‍රකාශ කළේය. මේ අතර ගින්න හේතුවෙන් අදාල ඛනිජතෙල් පිරිපහදුවේ කොටසක් තාවකාලිකව වසා දැමීමටත් බලධාරීන් පියවර ගෙන තිබුණි. ගින්නට හටගැනීමට හේතුවෙ මෙතෙක් අනාවරණවී නොමැති අතර ඒ සම්බන්ධයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=115497", "Category": null, "Parent URL": null}