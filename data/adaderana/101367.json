{"Source": "Adaderana", "Timestamp": "December 27, 2018 02:07 pm", "Headline": "රතු චතුරස්‍රයේ අපූරු සංදර්ශනය", "News Content": "රුසියානු ජාතික ආරක්ෂක භටයින් රතු චතුරස්‍රයේදී ඉදිරිපත් කළ සංදර්ශනයක් පිළිබඳව විදෙස් මාධ්‍ය වාර්තා කර ඇත. නත්තල් දින සැමරුමට සමගාමීව රුසියාවේ රතු චතුරස්‍රයේ පැවති අපූරු සංදර්ශනයක් විදෙස් මාධ්‍ය මෙලෙස වාර්තා කර තිබුණි. රුසියානු ජාතික ආරක්ෂක භටයින් ඉදිරිපත් කළ එම සංදර්ශනය ජනතාවගේ ආකර්ෂණයටත් විස්මයටත් හේතුවී තිබුණි. රතු චතුරස්‍රයේදී හිම මත ලිස්සා යාමේ වාර්ෂික ඉසව්ව පැවැත්වෙන අතරතුර මෙම සංදර්ශනයත් පවත්වා තිබුණි. කලබලකාරී වසරක අවසානයේ පැවැත්වුණු මෙම සංදර්ශනය සැබැවින්ම ප්‍රීතිජනක සහ අලංකාර එකක්වූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=101367", "Category": null, "Parent URL": null}