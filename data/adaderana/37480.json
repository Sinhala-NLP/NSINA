{"Source": "Adaderana", "Timestamp": "September 17, 2013 05:09 pm", "Headline": "මිනිස් ජාවාරම මෙහෙය වූ නාවික හමුදා ලොක්කා ඇතුළු පස්දෙනාගෙන් මාස 3ක් ප්‍රශ්න කිරීමට අවසර දෙයි", "News Content": "ඔස්ට්‍රේලියාවට නීති විරෝධී අයුරින් පුද්ගලයින් යැවීමේ ජාවාරම මෙහෙයවීමේ චෝදනාව මත සැකපිට අත්අඩංගුවටගත් නාවික හමුදාවේ ලුතිනන් කමාන්ඩර් එස්.සී. අන්නකගොඩ ඇතුළු පස්දෙනා මාස තුනක කාලයක් මාතර පොලීසියේ රඳවාගෙන ප්‍රශ්න කිරීමට මාතර මහේස්ත්‍රාත්වරයා විසින් නියෝග කර තිබේ. අද(17) මෙම පිරිස අධිකරණයට ඉදිරිපත් කළ අවස්ථාවේදී මාතර පොලීසිය කළ ඉල්ලීමකට අනුව මාතර ප්‍රධාන මහේස්ත්‍රාත් අතිරේක දිසා විනිසුරු රුවන් සිසිර කුමාර මහතා විසින් මෙම නියෝගය ලබා දී ඇත. ඔස්ට්‍රේලියාවට පලායාමට සුදානමින් සිටියදී මීට මාසයකට ඉහතදී මාතර මිරිස්ස වෙරළේදී අත්අඩංගුවට ගත් පුද්ගලයින් පිරිසක් ලබාදුන් තොරතුරකට අනූව සැකකාර ලුතිනන්වරයා ඇතුළු සිව්දෙනෙකු මීට දින 3ට ඉහතදී ත්‍රීකුණාමලයේදී අත්අඩංගුවට ගන්නා ලදී. අත්අඩංගුවට ගත් එම සිව්දෙනා හා ඔස්ට්‍රේලියාවට පලායාමට සුදානම් වූ පිරිස අද (09) මාතර මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝග ලබා දී තිබුණි.‍", "URL": "https://sinhala.adaderana.lk/news.php?nid=37480", "Category": null, "Parent URL": null}