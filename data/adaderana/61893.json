{"Source": "Adaderana", "Timestamp": "July 8, 2016 11:04 am", "Headline": " සජින් වාස්ට ඇප ලැබෙයි", "News Content": "රුපියල් කෝටි 61 වත්කමක්‌ උපයා ගත් ආකාරය හෙළිදරව් කිරීමට අපොහොසත් වීමේ චෝදනාව මත අත්අඩංගුවට ගෙන රිමාන්ඩ් කර සිටි හිටපු පා.ම සජින්ද වාස් ගුණවර්ධන මහතාට ඇප ලබා දී තිබේ.කොළඹ ප්‍රධාන මහේස්ත්‍රාත් අධිකරණයට සැකකරු අද ඉදිරිපත් කිරීමෙන් පසු එසේ ඇප ලබාදුන් බව අප වාර්තාකරු පැවසීය.රුපියල් ලක්ෂ 05 ක මුදල් ඇපයක් සහ රුපියල් ලක්ෂ 50 බැගින් වූ ශරිර ඇප 04ක් මත හිටපු මන්ත්‍රීවරයා මුදා හැරිමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත.අපරාධ පරීක්ෂණ දෙපාර්තමේන්තුව විසින් ඒ මහතාව පසුගිය 27 දා මුදල් විශුද්ධීකරණ පනත යටතේ අත්අඩංගුවට ගෙන රක්ෂිත බන්ධනාගාර ගත කරන ලදී.මේ අතර කල්දමා ඇති පළාත් පාලන ආයතන ඡන්ද විමසීම පැවැත්වීමේ නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණයට ගොනු කළ පෙත්සම් විභාගයෙන් විනිසුරු ප්‍රියන්ත ජයවර්ධන මහතා ඉවත් වී තිබේ.පෙත්සම අද කැඳවූ අවස්ථාවේදී තමා එය විභාගයට අකමැති බව විනිසුරු ප්‍රියන්ත ජයවර්ධන මහතා ප්‍රකාශ කර ඇත.ඒ අනුව පෙත්සම් විභාගය මේ මස 28 වන දිනට කල්දැමුණු බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=61893", "Category": null, "Parent URL": null}