{"Source": "Adaderana", "Timestamp": "February 2, 2016 12:47 pm", "Headline": "ලස්සන කරන පැකට් ඇතුළේ හොර බඩු!  ", "News Content": "ශ්‍රී ලංකාවට රැගෙන ඒමට සූදානම් කර තිබු බවට සැකකෙරෙන හෙරොයින් තොගයක් පකිස්ථානයේ කරච්චි නුවර දී සොයාගෙන තිබේ. කරච්චි වරායේ කන්ටේනරයක් තුළ තිබී හෙරොයින් කිලෝග්‍රෑම් 21ක තොගයක් මෙලෙස සොයාගෙන ඇති බව සඳහන්ය. පකිස්ථාන මත්ද්‍රව්‍ය නාශක කාර්යාංශය සිදුකළ විමර්ශනයකදී මෙම හෙරොයින් තොගය සොයාගෙන තිබේ. මෙම හෙරොයින් රූපලාවන්‍යය වර්ණක සහිත පැකැට්ටු තුළ අසුරා තිබු බව විදෙස් මාධ්‍ය වාර්තා කළේය. සිද්ධියට අදාළ සැකකරුවන් අත්අඩංගුවට ගෙන ඇති අතර එරට මත්ද්‍රව්‍ය නාශක කාර්යාංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56863", "Category": null, "Parent URL": null}