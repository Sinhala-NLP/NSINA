{"Source": "Adaderana", "Timestamp": "June 19, 2019 11:39 am", "Headline": "ලැබුණු සාක්ෂි සමාලෝචනයට ප්‍රහාර මාලාව ගැන හොයන කාරක සභාව අද රැස්වෙයි", "News Content": "පාස්කු ඉරු දින ප්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ කාරක සභාවේ සමාජිකයින්ගේ සාකච්ඡාවක් අද (19) පැවැත්වීමට නියමිතව ඇත. අද පස්වරු 2.00ට පාර්ලිමේන්තු සංකීර්ණයෙදි මෙම සාකච්ඡාව පැවැත්වෙන බව එහි සමාජිකයෙකු සඳහන් කළේය. මෙහිදී පාර්ලිමේන්තු විශේෂ කාරක සභාව හමුවේ මේ දක්වා ඉදිරිපත් වු සාක්ෂි සමාලෝචනයකට ලක්කරමින් එහි ප්‍රගති අධ්‍යයනයක් සිදුකිරීමට නියමිතය. ඊට අමතරව විශේෂ කාරක සභාවේ ඉදිරි කටයුතු පිළිබද සැලසුම් සකස් කිරීම ද මෙහිදී සිදුවනු ඇති බව සඳහන්ය. එමෙන්ම පාර්ලිමේන්තු විශේෂ කාරක සභාව හමුවට සාක්ෂි විමසීම සඳහා කැඳවීමට නියමිත නිලධාරීන්ගේ නාම ලේඛනය සකස් කිරීම ද මෙම සාකච්ඡාවේ දී සිදු කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=112313", "Category": null, "Parent URL": null}