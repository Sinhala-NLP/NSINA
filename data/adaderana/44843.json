{"Source": "Adaderana", "Timestamp": "July 22, 2014 11:38 am", "Headline": "ත්‍රීරෝද රථ රියදුරා ලෙඩක් දාගනියි", "News Content": "ශ්‍රී ජයවර්ධනපුර රෝහලේ රසායානගාර සේවකයෙකුට පහරදුන් බව කියන ත්‍රීරෝද රථ රියදුරෙකු අත්අඩංගුවට ගෙන තිබේ. ඊයේ පස්වරු 3.45ට පමණ මෙය සිදුව ඇති අතර තුවාල ලැබූ පුද්ගලයා එම රෝහලේ 8 වැනි වාට්ටුවේ ප්‍රතිකාර ලබන බව පොලීසිය කියයි. අදාළ ත්‍රී‍රෝද රථ රියදුරා එම රෝහල අවට සේවය කරන අයෙකු බවත්, රසායනාගාර සේවකයා සමග ඇති වූ බහින් බස්වීමක් පහරදීමට මුල්ව ඇති බවත්, පොලීසිය පවසයි. ප්‍රහාරයට ලක්වූ සේවකයා අං‍ෙගාඩ ප්‍රදේශයේ පදිංචි අයෙකු වන අතර අත්අඩංගුවට ගත් සැකකරු නුගේගොඩ, තලපත්පිටිය ප්‍රදේශයේ පදිංචිකරුවෙකි. මෙම සිද්ධියට විරෝධය පා එම රෝහලේ සුළු සේවකයින් අද දහවල් රෝහල ඉදිරිපිට විරෝධතාවක් පැවැත්වීමට නියමිත බව දැනගන්නට ඇතැයි ද පොලීසිය කියයි.", "URL": "https://sinhala.adaderana.lk/news.php?nid=44843", "Category": null, "Parent URL": null}