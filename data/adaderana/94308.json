{"Source": "Adaderana", "Timestamp": "August 12, 2018 10:55 pm", "Headline": "තරුණ පරපුර ලබා ගත යුතු ලොකුම හැකියාව නිර්මාණශීලිත්වයයි", "News Content": "අනාගත වැඩ ලෝකය ජයගත හැකි තාරුණ්‍යයක් බිහිකළ යුතු බවත්, ඒ සඳහා අපේ තරුණ පරපුර ලබා ගත යුතු ලොකුම හැකියාව නිර්මාණශීලිත්වය බව අග්‍රාමාත්‍ය කාර්යමණ්ඩල ප්‍රධානී, තරුණ කටයුතු, ව්‍යාපෘති කළමනාකරණ සහ දක්ෂිණ සංවර්ධන අමාත්‍ය සාගල රත්නායක මහතා පවසයි. අමාත්‍යවරයා මේ පිලිබඳ ප්‍රකාශ කළේ අද (12) පැවති ජාත්‍යන්තර තරුණ දින සැමරුම් උත්සවයේ ප්‍රධාන ආරාධිතයා වශයෙන් සිය දේශනය ඉදිරිපත් කල අවස්ථාවේදීයි. තරුණ කටයුතු, ව්යාධපෘති කළමනාකරණ සහ දක්ෂිණ සංවර්ධන අමාත්යංිශය, ජාතික තරුණ සේවා සභාව සහ ශ්රීධ ලංකා යෞවන සමාජ සමිති සම්මේලනය එක්ව සංවිධානය කරනු ලැබූ මෙම ජාත්යධන්තර තරුණ දින සැමරුම් උත්සවය නෙලුම්පොකුණ ශාලා පරිශයේදී ආරම්භ විය. එහිදී අමාත්‍ය සාගල රත්නායක මහතා මෙසේ වැඩිදුරටත් අදහස් දැක්වීය, \"වර්තමන රජය මේ රටේ තරුණ පරම්පරාව සිය සංවර්ධන වැඩපිළිවෙළේ කේන්ද්‍රය ලෙස සලකනවා. විශේෂයෙන්ම වසර 2025 සඳහා වූ අපගේ දැක්ම තුළ තරුණ පරපුර සවිබල ගැන්වීමට විශාල අවධානයක් යොමු කරලා තියනවා. එක් පැත්තකින් සමාජ සහ ආර්ථික වශයෙන් තරුණයක් සවි බල ගන්වන ගමන්, අනෙක් පැත්තෙන් ඔවුන් සංස්කෘතික සහ තාක්ෂණ අංශයෙන් ද ඔවුන් ශක්තිමත් කළ යුතුයි. එසේ කළ විට තමයි අපිට හැම පැත්තෙන්ම පරිපූර්ණ තරුණ පරපුරක් මේ රටේ අනාගතය බාර ගැනීම සඳහා නිර්මාණය කළ හැකි වන්නේ. අද වන විට ලොව පුරාම තරුණ තරුණියන්ට ජීවත් වෙන්න සිද්ධ වෙලා තියෙන්නෙ අභියෝග රාශියක් එක්ක. මේ අභියෝග වලින් බහුතරයක් පසුගිය කාලය තුළ ලෝකයේ සිඝ්‍රයෙන් ඇතිවූ තාක්ෂණික විප්ලවයත් සමග හටගත් දේවල්. ලෝකයේ තරුණ ප්‍රජාව වගේම ලංකාවේ තරුණ ප්‍රජාවත් මේ අභියෝග වලට මුහුණ දී ඒවා ජයගත යුතුයි. තාරුණයන්ට සුරක්ෂිත තැනක්, එහෙමත් නත්නම් \"safe place\" එකක් හදන්න පුළුවන් ඒ අභියෝග ජයගත හැකි පසුබිම නිර්මාණය කළ විටයි.", "URL": "https://sinhala.adaderana.lk/news.php?nid=94308", "Category": null, "Parent URL": null}