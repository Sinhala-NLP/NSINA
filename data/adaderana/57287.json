{"Source": "Adaderana", "Timestamp": "February 17, 2016 11:18 am", "Headline": "මහනුවර-මාතලේ දුම්රිය ගමන තාවකාලිකව නවතී", "News Content": "මහනුවර - මාතලේ දුම්රිය ස්ථාන අතර දුම්රිය ධාවන කටයුතු ලබන 21 වැනිදා තාවකාලිකව අත්හිටුවන බව දුම්රිය දෙපාර්තමේන්තුව පවසයි.දුම්රිය ගමනාගමන අධිකාරී විජය සමරසිංහ මහතා සඳහන් කළේ මාර්ගයේ පාලම් කිහිපයක නඩත්තු කටයුත්තක් හේතුවෙන් දුම්රිය ධාවන කටයුතු මෙලෙස තාවකාලිකව අත්හිටුවන බවයි.ඒ අනුව පෙබරවාරි 21 වන දින පෙරවරු 8.00 සිට පසුදින අලුයම 4.00 දක්වා එම මාර්ගයේ දුම්රිය ධාවන කටයුතු නතර කරන බව සඳහන්ය.", "URL": "https://sinhala.adaderana.lk/news.php?nid=57287", "Category": null, "Parent URL": null}