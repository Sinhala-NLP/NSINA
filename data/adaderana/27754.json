{"Source": "Adaderana", "Timestamp": "September 26, 2012 10:20 am", "Headline": "සමාධි බුදු පිළිම හොරෙක් දැලේ", "News Content": "පුරා විද්‍යාත්මක වටිනාකමකින් යුතු කිරිගරුඬ සමාධි බුදු පිළිමයක් සමග පුද්ගලයෙකු අත්අඩංගුවට ගෙන තිබේ. පොලීසිය පැවසුවේ මහනුවර පුරාවස්තු ආරක්ෂණ විශේෂ පොලිස් ඒකකයේ නිලධාරීන් කණ්ඩායමක් විසින් සිදුකරන ලද වැටලීමක දී අදාළ පුද්ගලයා අත්අඩංගුවට ගෙන ඇති බවයි. සැකකරුගෙන් කළ ප‍්‍රශ්න කිරීමේ දී අදාළ බුදු පිළිමය උඩුදුම්බර, බෝපලාත විහාරස්ථානයේ ආවාසගෙය බිඳ සොරා ගත් බවට අනාවරණය වී ඇත. අදාළ සැකකරු විසින් සොරා ගන්නා ලද තවත් කිරිගරුඬ බුදු පිළිමයක් සොයා ගත් බව පොලීසිය පවසයි.", "URL": "https://sinhala.adaderana.lk/news.php?nid=27754", "Category": null, "Parent URL": null}