{"Source": "Adaderana", "Timestamp": "November 13, 2012 11:24 am", "Headline": " බී.ටි.අයි. පෙබරවාරියේ උඩින් ඉසියි", "News Content": "බී.ටි.අයි. බැක්ටීරියාව ගුවනින් ඉසීමේ කටයුතු ලබන වසරේ සිදුකිරීමට සෞඛ්‍ය අමාත්‍යාංශය තීරණය කර තිබේ. ඩෙංගු මදුරුවන් බෝවීම පාලනය කිරීම සඳහා කොළඹ නගරය ආශ්‍රිතව බී.ටි.අයි. බැක්ටීරියාව ගුවනින් ඉසීමට සෞඛ්‍ය අමාත්‍යාංශය තීරණය කර තිබිණ. ඔක්තෝබර් මාසයේ දී අදාළ වැඩපිළිවෙළ ක්‍රියාත්මක කිරීමට තීරණය කර තිබුණ ද වර්ෂාව හේතුවෙන් එය කල් දැමීමට සිදුවිය. එම නිසා බී.ටි.අයි. බැක්ටීරියාව ලබන වසරේ පෙබරවාරී මාසයේදී ගුවනින් ඉසීමට තීරණය කර ඇති බව සෞඛ්‍ය අමාත්‍යාංශය සඳහන් කළේය. සෑම වසරකම පෙබරවාරී මාසය තුළ ඩෙංගු මදුරුවන් බෝවීම බහුලව සිදුවන බැවින් මෙම තීරණය ගත් බව සෞඛ්‍ය අමාත්‍යාංශය පැවසුවේය.", "URL": "https://sinhala.adaderana.lk/news.php?nid=29151", "Category": null, "Parent URL": null}