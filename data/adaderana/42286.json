{"Source": "Adaderana", "Timestamp": "April 3, 2014 05:19 pm", "Headline": "සා.පෙළ නැවත සමීක්ෂණයට 25ට පෙර අයදුම් කරන්න", "News Content": "අධ්‍යයන පොදු සහතික පත්‍ර සාමාන්‍යය පෙළ විභාගයේ ප්‍රතිඵල නැවත සමීක්ෂණය සඳහා ලබන 25 වන දිනට පෙර අයදුම් කළ යුතු බව විභාග දෙපාර්තමේන්තුව දැනුම්දෙයි. පසුගිය වසරේ පැවැති අධ්‍යයන පොදු සහතික පත්‍ර සාමාන්‍යය පෙළ විභාගයේ ප්‍රතිඵල අද නිකුත් කෙරුණි. විභාගයට පෙනී සිටි පාසල් අයදුම්කරුවන් නැවත සමීක්ෂණය සඳහා අයදුම් කරන්නේ නම් විදුහල්පතිවරුන් මාර්ගයෙන් එම අයදුම්පත් යොමු කළ යුතු බව විභාග දෙපාර්තමේන්තුව දැනුම්දෙයි. පෞද්ගලික අයදුම්කරුවන් ලබන 07 වන දින ජාතික පුවත්පත්වල පළකරන දැන්වීම් අනුව නැවත සමීක්ෂණ අයදුම් පත්‍ර සම්පූර්ණ කර විභාග දෙපාර්තමේන්තුව වෙත යොමු කළ යුතුය.", "URL": "https://sinhala.adaderana.lk/news.php?nid=42286", "Category": null, "Parent URL": null}