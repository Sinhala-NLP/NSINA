{"Source": "Adaderana", "Timestamp": "November 24, 2018 05:47 pm", "Headline": "දිවයිනේ පළාත් රැසකට මි.මී.100ට වැඩි තද වැසි සමඟ ප්‍රභල අකුණු", "News Content": "දිවයිනේ බොහෝ ප්‍රදේශවල වැසි හෝ ගිඟුරුම් සහිත වැසි ඇති වන බව කාලගුණ විද්‍යා දේපාර්තමේන්තුව පවසයි. සබරගමුව , මධ්‍යම,වයඹ, ඌව, සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් ඉදිරි පැය කිහිපය තුල එනම් පැය 6ක් පමණ කාලය තුල ගිඟුරුම් සහිත වැසි සමඟ ප්‍රභල අකුණු සහ ගිඟුරුම් ඇති විමේ හැකියාව පවතින බවත් සමහර ස්ථානවලට මි.මී.100ට වැඩි තද වැසි බලාපොරොත්තු වන බව එම දෙපාර්තමේන්තුව නිවේදනය කළේය. ගිඟුරුම් සහිත වැසි සමඟ පැ.කි.මී.70-80 ක පමණ කෙටි කාලීන සුළං ද ඇති විය හැකි බව එම නිවේදනයේ සඳහන් වේ. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටින බවද ඔවුන් පවසයි.", "URL": "https://sinhala.adaderana.lk/news.php?nid=99726", "Category": null, "Parent URL": null}