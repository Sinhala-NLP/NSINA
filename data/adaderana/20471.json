{"Source": "Adaderana", "Timestamp": "December 5, 2011 09:14 am", "Headline": "ලොරියක් සහ ත්‍රී රෝද රථයක් එකට ගැටී අයෙක් මරුට", "News Content": "බණ්ඩාරගම - හොරණ ප්‍ර‍ධාන මාර්ගයේ කොතලාවල මංසන්ධිය අසළ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ත්‍රී රෝද රථයක් හා ලොරියක් එකිනෙක ගැටීමෙන් මෙම අනතුර සිදු ව ඇති බව පොලිසිය සඳහන් කරයි. අනතුරින් බරපතල තුවාල ලැබූ ත්‍රී රෝද රථ රියදුරු හොරණ රෝහලට ඇතුළත් කිරීමෙන් අනතුරුව මිය ගොස් තිබේ. මෙසේ මිය ගොස් ඇත්තේ 36 හැවිරිදි ගෝවින්න ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=20471", "Category": null, "Parent URL": null}