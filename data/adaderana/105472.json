{"Source": "Adaderana", "Timestamp": "March 4, 2019 05:26 pm", "Headline": " කිලිනොච්චියේ ඇළකින් මෝටාර් උණ්ඩ මතුවෙයි", "News Content": "කිලිනොච්චිය, අක්කරායන්, කන්නගිපුරම් ප්‍රදේශයේ ඇළකින් අද(04) මෝටාර් උණ්ඩ මතුවි ඇති බව කිලිනොච්චිය, අක්කරායන්කුලම පොලීසිය පවසයි. පොලිසිය පැවසූවේ ඇළක බැම්මේ තිබි මෝටාර් උණ්ඩයක් ප්‍රදේශවාසීන් දැක ඒ සම්බන්ධයෙන් පොලීසිය දැනුවත් කොට ඇති බවයි. අදාළ ස්ථානය පොලීසිය පරීක්ෂා කොට ඇති අතර ඇළ බැම්බේ තිබි මෝටාර් උණ්ඩයක් වැනි යමක් මතුවි පෙනෙන්නට තිබෙන බවද පොලීසිය පැවසීය. අදාළ පුපුරණ ද්‍රව්‍ය හමු වූ ස්ථානය සම්බන්ධයෙන් පරීක්ෂා කිරීමට කිලිනොච්චිය මහේස්ත්‍රාත් අධිකරණයෙන් අවසර ඉල්ලා ඇති බවද පොලීසිය සඳහන් කළේය. පොලිසිය වැඩිදුරටත් පැවසූවේ අධිකරණ අවසරය මත පොලිස් විශේෂ කාර්ය බළකා බෝම්බ නිශ්ක්‍රීය අංශය යොදාගෙන හෙට(05) දිනයේ අදාළ ස්ථානය පරීක්ෂා කිරීමට නියමිත බවයි. සිද්ධිය සම්බන්ධයෙන් කිලිනොච්චිය අක්කරායන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=105472", "Category": null, "Parent URL": null}