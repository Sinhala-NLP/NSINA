{"Source": "Adaderana", "Timestamp": "September 5, 2019 06:14 pm", "Headline": "උස පුටුවේ මහින්ද වාඩි වෙලා පොඩි පුටුවේ ගෝඨාභය වාඩි වෙනවා-ටිල්වින්", "News Content": "ජාතික ජනබලවේගය විසින් ඉදිරිපත් කළ අපේක්ෂකයා කිසිවිටෙකත් ජනාධිපති සටනින් ඉවත් නොවන බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. අද කොළඹ පැවති මාධ්‍ය හමුවේ අදහස් දක්වමින් ඔහු මේ බව කියා සිටියේය එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"එ.ජා.ප.යේ ජනාධිපතිවරණ සටන පක්ෂය තුල තියෙන්නේ.මහින්දලා ගෝඨාභය නම් කළාට අපේක්ෂකයකුට හිමිතැන ඔහුට දෙන්න ලෑස්ති නැති බවයි පේන්නේ. උස පුටුවේ මහින්ද වාඩිවෙලා පොඩි පුටුවේ ගෝඨාභය වාඩි වෙනවා. කණ්ඩායම් දෙක තුලම ජනාධිපතිවරණය ඉලක්ක කරගත් අර්බුදයක් පවතිනවා. ආපහු එහෙට පනිනවා මෙහෙට පනිනවා. එස්.බී කරන දේ තමන් දන්නෙත් නැහැ. පනින හැම ගෙම්බෙක්ම අහුලගන්නවා. එවැනි පක්ෂවලට රට හදන්න බැහැ. අපි අපේක්ෂකයෙක් ඉදිරිපත් කළේ අරමුණක් ඇතිව. සටන පටන් ගත්තේ අතරමඟ නවත්තන්න නෙමෙයි. අපි ඉදිරිපත් කළ අපේක්ෂකයා ඉල්ලා අස්වීමක් හෝ ඉවත් කරගැනීමක් වෙන්නේ නැහැ.\"", "URL": "https://sinhala.adaderana.lk/news.php?nid=118382", "Category": null, "Parent URL": null}