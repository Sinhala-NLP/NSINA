{"Source": "Adaderana", "Timestamp": "May 23, 2018 12:21 pm", "Headline": "පාසලේ වහල කඩා වැටෙයි-ළමුන්ගේ ජීවිත අනූනවයෙන් බේරෙයි", "News Content": "වැල්ලවාය ජේ.එම්.කුමාරදාස මහා විද්‍යාලයේ ප්‍රධාන රංග ශාලවේ වහලය අද(23) උදෑසන 6.15 පමණ එක් කොටසක් බිමට සමතලා වී ඇති බව අද දෙරණ වාර්තාකරු පැවසීය. උදෑසන පංති මෙන්ම විවිධ වැඩසටහන් සඳහා භාවිතාකරන මෙම ගොඩනැගිල්ල අබලන් වී ඇති බව මීට පෙර වැල්ලවාය කළාප අධ්‍යාපන අධක්ෂකවරයාව දැනුවත් කළ ඇති බව වැල්ලවාය ජේ.එම්.කුමාරදාස මහා විද්‍යාලයේ විදුහල්පතිවරයා පවසයි. එහෙත් කළාප අධ්‍යාපන අධක්ෂකවරයා විසින් කිසිදු සොයා බැලීමක් සිදුකර නොමැති බව විදුහල්පතිවරයා වැඩිදුරට සඳහන් කළේය. ළමයින් දහසකට අධික ප්‍රමාණයක් ඉගෙනුම ලබන වැල්ලවාය කුමාරදාස මහා විද්‍යාලයේ විවිධ පංති පැවැත්වීමට මෙම ශාලව භාවිතා කරන අතර අද උදෑසනද 6.30 පමණ පංතියක් පැවත්වීමට සූදානම් කර තිබු බව විදුහල්පතිවරයා සඳහන් කළේය.", "URL": "https://sinhala.adaderana.lk/news.php?nid=89668", "Category": null, "Parent URL": null}