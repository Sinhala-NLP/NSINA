{"Source": "Adaderana", "Timestamp": "August 1, 2011 04:33 pm", "Headline": "ලැබූ ජයග්‍රහණවලින් ජනතාව තබා ඇති විශ්වාසය තහවුරු වෙනවා", "News Content": "මෙතෙක් ලැබූ මැතිවරණ ජයග්‍රහණ සියල්ලෙන්ම රජය කෙරෙහි ජනතාව තුළ ඇති විශ්වාසය මනාව තහවුරු වන බව ජනාධිපති මහින්ද රාජපක්ෂ මහතා පවසයි. ජනතාව තුළ ඇති එම විශ්වාසය සුරැකීමේ වැඩි වගකීමක් පළාත් පාලන ආයතන වලට පැවරෙන බව ජනාධිපතිවරයා සඳහන් කළේය. එක්සත් ජනතා නිදහස් සන්ධානය ජයග්‍රහණය කළ පළාත් පාලන ආයතන 45ට අදාළව තේරී පත් වූ පළාත් පාලන ආයතන ප්‍රධානීන් සහ උප ප්‍රධානීන් දිවුරුම් දීමේ අවස්ථාවට එක් වෙමින් ජනාධිපතිවරයා මේ බව සඳහන් කළේය. පළාත් පාලන ආයතන තුළ විනය රැක ගනිමින් සමගිව කටයුතු කිරීම සැමගේ වගකීම බව ඔහු එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17789", "Category": null, "Parent URL": null}