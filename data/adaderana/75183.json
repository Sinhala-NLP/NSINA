{"Source": "Adaderana", "Timestamp": "July 12, 2017 07:12 pm", "Headline": "හිටපු නාවික හමුදා ප‍්‍රකාශක අත්අඩංගුවට", "News Content": "අපරාධ පරීක්ෂණ දෙපාර්තමේන්තුවේ නිලධාරීන් විසින් මීට සුළු වේලාවකට පෙර නාවික හමුදා මාධ්‍ය ප‍්‍රකාශක ලෙස කටයුතු කළ කොමදෝරු ඩී.කේ.පී. දසනායක මහතා අත්අඩංගුවට ගෙන ඇති බව පොලිස් මාධ්‍ය ප‍්‍රකාශක කාර්යාලය පවසයි. 2008-2009 කාලයේ කොළඹ ප‍්‍රදේශයේ දී තරුණයින් 11 දෙනෙකු පැහැර ගෙන ගොස් ඔවුන්ව නීතිවිරෝධී ලෙස රදවා තබා ගෙන අනතුරුව අතුරුදන් කිරීම සම්බන්ධයෙන් සිදු කරනු ලැබූ විමර්ශනවලින් පසු මෙම නාවික සෙබලා අත්අඩංගුවට ගෙන තිබේ. අදාළ පුද්ගලයා කොටුව මහේස්ත‍්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් අත්අඩංගුවට ගත් සෙස පුද්ගලයින් 3 මේ වන විට රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=75183", "Category": null, "Parent URL": null}