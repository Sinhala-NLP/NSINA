{"Source": "Adaderana", "Timestamp": "May 2, 2018 05:36 pm", "Headline": "හෙට කාලගුණය උණුසුම් වෙයි", "News Content": "හෙට(03) දිනයේ දිවයිනේ ප්‍රදේශ කිහිපයකට උණුසුම් කාලගුණ තත්ත්වයක් අපේක්ෂා කළ හැකි බැවින් ඒ පිළිබඳ අවධානයෙන් කටයුතු කරන ලෙස ආපදා කළමනාකරණ මධ්‍යස්ථානය පවසයි. උතුර, උතුරු මැද, නැගෙනහිර, ඌව, වයඹ පළාත් මෙන්ම මාතලේ සහ හම්බන්තොට දිස්ත්‍රික්කවලට මෙම උණුසුම් කාලගුණ තත්ත්වය බලපාන බවයි ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=88402", "Category": null, "Parent URL": null}