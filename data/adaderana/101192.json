{"Source": "Adaderana", "Timestamp": "December 23, 2018 04:01 pm", "Headline": "අපි තරග වදින්නේ පොහොට්ටුව ලකුණෙන් පමණයි", "News Content": "ඉදිරියේදී එන සියළු මැතිවරණ වලට තරග වදින්නේ පොහොට්ටුව ලකුණෙන් පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණතුංග මහතා පැවසීය. මේ වන විට ගම්පහ දිස්ත්‍රික්කයේ පක්ෂ නායකයින් පොහොට්ටුවේ කණ්ඩායමත් සමඟ එක් වී ගම්පහ දිස්ත්‍රික්කය පොහොට්ටුවෙන් තරග කළ යුතු බව ඒකමතිකව තීරණය කර ඇති බව ඔහු පැවසීය. ගම්පහ ප්‍රදේශයේ පැවති වැඩ සටහනකින් අනතුරුව මාධ්‍ය වෙත අදහස් දක්වමින් ඒ මහතා මේ බව සඳහන් කළේය. පොහොට්ටුව ලකුණින් තරග කිරීම සඳහා අවශ්‍ය පසුබිම සාදන බව ඔහු පැවසීය. පළාත් පාළන මැතිවරණයට ඉදිරිපත් වූ අයුරින්ම ඉදිරි මැතිවරණ වලට ගම්පහ දිස්ත්‍රික්කයෙන් ආණ්ඩු විරෝධී සියළු දේශපාලන පක්ෂ එක් කර ගනිමින් ගමන් කරන වැඩපිළිවෙළක නිරත වන බවත් මන්ත්‍රීවරයා පැවසීය. පාර්ලිමේන්තු මන්ත්‍රී නිමල් ලන්සා මහතා ද මෙහිදී අදහස් දැක්වීය.", "URL": "https://sinhala.adaderana.lk/news.php?nid=101192", "Category": null, "Parent URL": null}