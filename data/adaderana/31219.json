{"Source": "Adaderana", "Timestamp": "January 31, 2013 08:05 am", "Headline": "ඇලිස්ටෙයාර් බර්ට් දිවයිනට", "News Content": "බ්‍රිතාන්‍යයේ පොදු රාජ්‍ය මණ්ඩල කටයුතු අමාත්‍ය ඇලිස්ටෙයාර් බර්ට් දිවයිනට පැමිණ තිබේ. අද (31) අලුයම මොහු දිවයිනට පැමිණි බව විදේශ කටයුතු අමාත්‍යංශයේ ලේකම් කරුණාරත්න අමුණුගම මහතා සඳහන් කළේය. දින දෙකක කාලයක් ඔහු මෙරට රැඳී සිටීමට නියමිතය. ඇලිස්ටෙයාර් බර්ට්ට අමතරව තවත් බ්‍රිතාන්‍ය නියෝජිතයින් දෙදෙනෙකු මෙම සංචාරය සඳහා පැමිණ ඇති බව විදේශ කටයුතු අමාත්‍යංශය සඳහන් කළේය. බ්‍රිතාන්‍ය නියෝජිතයින් පිරිස විදේශ කටයුතු අමාත්‍ය මහාචාර්ය ජී.එල් පීරිස් මහතා ඇතුළු රජයේ ඉහළ පෙළේ නිලධාරීන් කිහිප දෙනෙකු හමුවීමට නියමිතය.", "URL": "https://sinhala.adaderana.lk/news.php?nid=31219", "Category": null, "Parent URL": null}