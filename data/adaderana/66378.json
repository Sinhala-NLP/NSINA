{"Source": "Adaderana", "Timestamp": "November 24, 2016 02:06 pm", "Headline": " ඉල්ලීම් ඉල්ලා පාරට බසී ", "News Content": "ඉල්ලීම් කිහිපයක් මුල් කරගනිමින් සෞන්දර්ය විශ්වවිද්‍යාලයේ සිසුන් විරෝධතා පාගමනක් ආරම්භ කර තිබේ.විරෝධතාකරුවන් පෙන්වා දෙන්නේ විශ්වවිද්‍යාල පාලන අධිකාරිය විසින් සිසුන්ගේ විභාග ප්‍රතිඵල අසාධාරණ ලෙස කප්පාදු කර ඇති බවයි.එමෙන්ම සිසුන්ට පවතින සුබසාධන ගැටළු රැසකට විසඳුම් ලබාදීමට බලධාරීන් අපොහොසත් වී ඇතැයි විරෝධතාකරුවන් චෝදනා කරයි.සෞන්දර්ය විශ්වවිද්‍යාලය අසලින් ආරම්භ කළ පාගමන හෝර්ටන් පෙදෙස විශ්වවිද්‍යාල පරිපාලන ගොඩනැගිල්ල දෙසට ගමන් කිරීමට නියමිතය. විරෝධතාකරුවන් සඳහන් කළේ තම ගැටළුවලට විසඳුම් ලබාදෙන තෙක් විරෝධතාවය අත්නොහරින බවයි.", "URL": "https://sinhala.adaderana.lk/news.php?nid=66378", "Category": null, "Parent URL": null}