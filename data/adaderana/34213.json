{"Source": "Adaderana", "Timestamp": "May 19, 2013 12:22 pm", "Headline": "මැතිවරණය මුවාවෙන් ආණ්ඩුක්‍රම ව්‍යවස්ථාවට සංශෝධන එපා!", "News Content": "මැතිවරණය ඉලක්ක කර ආණ්ඩුක්‍රම ව්‍යවස්ථාවේ ඇතැම් සංශෝධන සිදුනොකළ යුතු බව මල්වතු පාර්ශවයේ නායක අතිපූජ්‍ය තිබ්බටුවාවේ ශ්‍රී සුමංගල නාහිමියෝ පවසති. උන්වහන්සේ පෙන්වා දෙන්නේ සමස්ත ආණ්ඩුක්‍රම ව්‍යවස්ථාවේම සංශෝධනයක් විය යුතු බවයි. ඒය 13 වන ව්‍යවස්ථා සංශෝධනයට පමණක් සීමා නොවිය යුතු බව උන්වහන්සේ පෙන්වාදෙයි. අද (19) පෙරවරුවේ දිනේෂ් ගුණවර්ධන අමාත්‍යවරයා මල්වතු මහනාහිමියන් බැහැදුටු අවස්ථාවේ දී උන්වහන්සේ මෙම අදහස් පළ කර තිබේ. එහිදී අමාත්‍යවරයා ද මෙරට ආණ්ඩුක්‍රම ව්‍යවස්ථාව පිළිබඳව පුළුල් කථිකාවක් ඇති විය යුතු බව ප්‍රකාශ කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=34213", "Category": null, "Parent URL": null}