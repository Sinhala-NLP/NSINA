{"Source": "Adaderana", "Timestamp": "November 4, 2016 01:14 pm", "Headline": "මහින්දානන්දට එරෙහි නඩුව මාර්තු 31ට යයි", "News Content": "මුදල් විශුද්ධිකරණ පනත යටතේ පාර්ලිමේන්තු මන්ත්‍රී මහින්දානන්ද අළුත්ගමගේ මහතා‍ට එරෙහිව ගොනු කර ඇති නඩුව ලබන වසරේ මාර්තු මස 31 වනදා යළි කැඳවීමට කොළඹ මහේස්ත්‍රාත් අධිකරණය නියෝග කර තිබේ.අදාළ නඩුව අද කැඳවූ අවස්ථාවේදී අපරාධ පරික්ෂණ දෙපාර්තමේන්තුව අධිකරණයට දැනුම් දී ඇත්තේ මහින්දානන්ද අළුත්ගමගේ මහතා සම්බන්ධයෙන් පරීක්ෂණ තවදුරටත් සිදු කරන බවයි.ඒ සදහා කල් ලබාදෙන ලෙස අපරාධ පරික්ෂණ දෙපාර්තමේන්තුව අධිකරණයෙන් ඉල්ලීමක් කර ඇත.ඒ අනුව ඉදිරිපත් වූ කරුණු සලකා බැලූ කොළඹ අතිරේක මහෙසේත්‍රාත් නිශාන්ත පිරිස් මහතා අදාළ නඩුව මාර්තු මස 31 වනදා යළි කැඳවීමට නියම කළ අතර එදිනට පරීක්ෂණවල ප්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙස අපරාධ පරික්ෂණ දෙපාර්තමේන්තුවට දැනුම් දී ඇති බව සඳහන්ය.", "URL": "https://sinhala.adaderana.lk/news.php?nid=65711", "Category": null, "Parent URL": null}