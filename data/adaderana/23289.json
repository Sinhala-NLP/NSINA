{"Source": "Adaderana", "Timestamp": "April 4, 2012 02:55 pm", "Headline": " විශේෂ බස් හා දුම්රිය සේවා ගැන 1919 න් අහන්න", "News Content": "ඉදිරි උත්සව සමය වෙනුවෙන් ක්‍රියාත්මක විශේෂ බස්රථ හා දුම්රිය සේවා පිළිබඳ තොරතුරු රාජ්‍ය තොරතුරු කේන්ද්‍රය මගින් ලබා ගත හැකි බව ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනය පවසයි. ශ්‍රී ලංකා ගමනා ගමන මණ්ඩලයේ බස්රථ , පෞද්ගලික බස්රථ මෙන්ම දුම්රිය වේලාවන් පිළිබඳව ද මේ යටතේ තොරතුරු ලබා ගත හැකි බව එම ආයතනය නිකුත් කළ නිවේදනයක දැක්වෙයි. මීට අමතරව දක්ෂිණ අධිවේගී මාර්ගයේ පොදු ප්‍රවාහන කටයුතු සම්බන්ධයෙන් ද තොරතු‍රු ලබාදෙන බව ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනය පවසයි. රාජ්‍ය තොරතුරු කේන්ද්‍රයේ 1919 යන අංකය ඇමතීමෙන් සහ www.gic.gov.lk යන වෙබ් අඩවියෙන් ද එකී තොරතුරු ලබා ගත හැකි බව සඳහන්ය.", "URL": "https://sinhala.adaderana.lk/news.php?nid=23289", "Category": null, "Parent URL": null}