{"Source": "Adaderana", "Timestamp": "July 3, 2018 11:00 am", "Headline": "හෙරොයින් ළඟ තබාගෙන සිටි 3ක් පොලීසියට මාට්ටු", "News Content": "හෙරොයින් ග්‍රෑම් 100 කට අධික ප්‍රමාණයක් සමඟ සැකකරුවන් තිදෙනෙකු රාජගිරිය සහ බොරැල්ල යන ප්‍රදේශවලදී අත්අඩංගුවට ගෙන තිබේ. රාජගිරිය, ඔබේසේකරපුර ප්‍රදේශයේදී අත්අඩංගුවට ගත් ඉන් එක් සැකකරුවෙකු සතුව තිබී හෙරොයින් ග්‍රෑම් 85 යි මිලි ග්‍රෑම් 910 ක් සොයාගත් බව වැලිකඩ පොලීසිය සඳහන් කළේය. සැකකරු එම ප්‍රදේශයේම පදිංචි 37 හැවිරිදි අයෙකු බව සඳහන්ය. බොරැල්ල, වනාතමුල්ල ප්‍රදේශයේදී හෙරොයින් ග්‍රෑම් 11 යි මිලි ග්‍රෑම් 160ක් සමඟ 35 හැවිරිදි පුද්ගලයෙකු අත්අඩංගුවට ගෙන තිබේ. බොරැල්ල ප්‍රදේශයේදී අත්අඩංගුවට ගත් අනෙක් සැකකරු සතුව තිබී ද හෙරොයින් ග්‍රෑම් 3 යි මිලි ග්‍රෑම් 540 ක් සොයාගත් බව පොලීසිය සඳහන් කරයි. අත්අඩංගුවට ගත් සැකකරුවන් තිදෙනා මාළිඟාකන්ද හා අළුත්කඩේ මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=91892", "Category": null, "Parent URL": null}