{"Source": "Adaderana", "Timestamp": "September 13, 2011 12:54 pm", "Headline": "2011 විශ්ව රූ රැජිණ කිරුළ ඇන්ගෝලාවට", "News Content": "2011 විශ්ව රූ රැජිණ ලෙස කිරුළු පැළදීමට 25 හැවිරිදි Leila Lopes සමත් වී තිබේ. ඇන්ගෝලා රාජ්‍යය නියෝජනය කරමින් ඇය මෙම තරගාවලියට සහභාගී වී ඇත. බ්‍රසීලයේ Sao Paolo හි පැවති විශ්ව රූ රැජින තරගාවලියේ සමාප්ති උළෙල අති උත්කර්ශවත් අන්දමින් පැවැත් විණි. ලොව පුරා රටවල් 89ක රූ රැජිණියන් 89 දෙනෙකු පරදවමින් ඇය විශ්ව රූ රැජිණ කිරුළ දිනාගැනීමට සමත්වී ඇත. විශ්ව රූ රැජිණ තරගාවලියෙන් චීනයේ Luo Zilin පස්වන ස්ථානයත්, පිලිපීනයේ Shamcey Supsup සිව්වන ස්ථානයත්, බ්‍රසීලයේ Priscila Machado හා යුක්රේනයේ Olesia Stefanko පිළිවෙලින් තෙවන හා දෙවන ස්ථානයන් දිනා ගැනීමට සමත් විය.", "URL": "https://sinhala.adaderana.lk/news.php?nid=18694", "Category": null, "Parent URL": null}