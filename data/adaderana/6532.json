{"Source": "Adaderana", "Timestamp": "February 7, 2010 12:43 pm", "Headline": "අයෙක් මරුට 16කට තුවාලයි", "News Content": "නත්තරම්පොත මැණික්හින්න මාර්ගයේ බස් රථයක් අනතුරට ලක් වීමෙන් පුද්ගලයින් 16 දෙනෙකු තුවාල ලබා තිබේ. නත්තරම්පොත, කිරිමැටිය හන්දිය අසළ දී අද උදෑසන මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශන්ත ජයකොඩි මහතා ප්‍රකාශ කරයි. අනතුරින් පුද්ගලයින් 15 දෙනෙකුට සුළු තුවල සිදු වී ඇති අතර එක් පුද්ගලයෙකුගේ තත්ත්වය බරපතල බව වත්තේගම පොලීසිය පවසයි. අනතුර සම්බන්ධයෙන් වත්තේගම පොලීසිය වැඩිදුර පරීක්ෂණ පවත්වයි. මේ අතර බලපිටිය ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. අද අළුයම 1 . 30 ට පමණ සුඛෝපභෝගී බස් රථයක් තාප්පයක ගැටීමෙන් මෙම අනතුර සිදු වී ඇති බව සඳහන් වේ.. අනතුරින් මිය ගොස් ඇත්තේ බස් රථයේ රියදුරු බව බලපිටිය පොලීසිය පවසයි.", "URL": "https://sinhala.adaderana.lk/news.php?nid=6532", "Category": null, "Parent URL": null}