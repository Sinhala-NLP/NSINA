{"Source": "Adaderana", "Timestamp": "February 18, 2017 04:12 pm", "Headline": " ශ්‍රී ලංකාවට ගබ්සා පෙති ගේන්න බැරි වෙයි", "News Content": "නීතිවිරෝධී ලෙස මුහුදු මාර්ගයෙන් ශ්‍රී ලංකාවට රැගෙන ඒමට සූදානම් කර තිබූ වේදනා නාශක සහ ගබ්සා පෙති තොගයක් ඉන්දියාවේ තමිල්නාඩු ප්‍රාන්තයේ රාමේෂ්වරන් වෙරළ ප්‍රදේශයේදී ඊයේ(17) පොලිස් බාරයට ගෙන තිබේ. ලද තොරතුරක් අනුව සොයා ගැනුණු මෙම ඖෂධ තොගය අසුරණ 9ක තැන්පත් කොට ගමන් මළු 6ක බහා තිබූ බව වාර්තා වෙයි. එම ගමන් මළු රාමේෂ්වරමේ - පාම්බන් හි මුන්දල්මුනෙයි වෙරළ තීරයේ බෝට්ටුවක තිබී සොයාගෙන තිබේ. එය ශ්‍රී ලංකාව බලා ගමන් ආරම්භ කීරීමට නියමිතව තිබූ බවද සඳහන්ය.කෙසේ වෙතත්, ඖෂධ තොගය සහ බෝට්ටුව එහි දමා සැකකරුවන් පළා ගොස් ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=69790", "Category": null, "Parent URL": null}