{"Source": "Adaderana", "Timestamp": "December 8, 2012 12:27 pm", "Headline": "අල හා ලූනූ බදු අඩුකරයි", "News Content": "ආනයනික අල, ලොකු ලූනූ හා රතු ලූනූ කිලෝ ග්‍රෑමයක් සඳහා පනවා ඇති බදු රුපියල් 15 දක්වා අඩු කිරීමට පියවර ගෙන ඇතැයි මුදල් හා ක්‍රමසම්පාදන අමාත්‍යංශය පවසයි. එළඹෙන උත්සව සමය වෙනුවෙන් අදාළ ද්‍රව්‍ය හිඟයකින් තොරව සාධාරණ මිලක් යටතේ පාරිභෝගිකයාට ලබාගැනීම සඳහා මෙලෙස බදු අඩු කිරිමට පියවර ගත් බව එම අමාත්‍යංශය සඳහන් කළේය. මිට පෙර ආනයනික ලොකු ලූනූ කිලෝ ග‍්‍රෑම් 01 ක් සඳහා රුපියල් 50 ක්, රතු ලූනූ කිලෝ ග‍්‍රෑම් 01 ක් සඳහා රුපියල් 25 ක් සහ අල කිලෝ ග‍්‍රෑම් 01 ක් සඳහා රුපියල් 50 ක බද්දක් අය කෙරිණ.", "URL": "https://sinhala.adaderana.lk/news.php?nid=29800", "Category": null, "Parent URL": null}