{"Source": "Adaderana", "Timestamp": "January 6, 2018 09:46 pm", "Headline": "හතකට තුවාල කළ දිවියා හිටි හැටියේ අතුරුදන්", "News Content": "හැටන් පොලිස් වසමට අයත් පන්මුර් වතුයායේ වතුකම්කරුවන් හත්දෙනෙකුට පහරදි තුවාල සිදුකළ කොටියා අල්ලා ගැනිමට වනජිවි දෙපාර්තමේන්තුව මගින් අටවා ඇති උගුලට මෙතෙක් එම කොටියා හසු නොවි ඇති බව වතුකම්කරුවන් චෝදනා කරයි. මෙම උගුල මගහැර කොටියා ඉකුත් (04) යලිත් එම වතුයායේ වතු නිවාස පෙළට සුනඛ දඩයමේ පැමිණ ඇති අතර ඉන් අනතුරුව කොටියා අතුරුදහන්වි තිබේ. කොටියා අල්ලා ඉවත් කරන තෙක් සිව් දිනක් වැඩ වර්ජනයයේ නිරතව සිටි වතුකම්කරුවන් අද (06) එම වතුයායේ යලිත් සේවයට වාර්තා කර තිබිණි. වතුකම්කරුවන් පවසන්නේ අද (06) දිනයේ තමන් වැඩ කරනු ලැබුවේ දිවියාට බියෙන් බවයි. මෙම දිවියා අල්ලා ගන්නා තෙක් වනජිවි නිළධාරින් දෙදෙනෙකු දිවා රාත්‍රී දෙකෙහිම එම වතුයායේ රැඳී සිටි අතර මෙම දිවියා අල්ලා ගන්නා තෙක් එම වතුයායේ වෙසෙන සුනඛයින් දිනපතා එකා බැගින් මාරු කර එම උගුල සහිතකුඩුවට දැමිමට වනජිවි නිළධාරින්ට සිදුවි තිබේ. මෙම කොටියා අල්ලා ගන්නා තෙක් එම වතුයායේ වතුකම්කරුවන් මෙන්ම වෙසෙන සුනඛයින්ටද ගැටළු̈වක් වි තිබේ.", "URL": "https://sinhala.adaderana.lk/news.php?nid=82607", "Category": null, "Parent URL": null}