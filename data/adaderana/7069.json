{"Source": "Adaderana", "Timestamp": "March 4, 2010 01:14 pm", "Headline": "ඔබාමාගෙන් කොංග්‍රසයට ඉල්ලීමක්", "News Content": "නව සෞඛ්‍ය ප්‍රතිසංස්කරණ වැඩපිළිවෙළ සඳහා සහය වන්නැයි අමෙරිකානු ජනාධිපති බැරක් ඔබාමා එරට කොංග්‍රස් මණ්ඩලයෙන් ඉල්ලා සිටියි. අමෙරිකානු ජනාධිපතිවරයා කොංග්‍රස් මණ්ඩලයෙන් ඉල්ලා සිටින්නේ තමා හඳුන්වා දී ඇති නව සෞඛ්‍ය ප්‍රතිසංස්කරණ සඳහා බහුතර බලයක් ලබාදෙන ලෙසය. නව ප්‍රතිසංස්කරණ වැඩපිළිවෙල සඳහා එරට විපක්ෂය ‍වන රිපබ්ලිකන් පක්ෂය සිය විරෝධය පළ කර ඇත. අමෙරිකානු ජනාධිපතිවරයා හඳුන්වා දී ඇති නව ‍සෞඛ්‍ය ප්‍රතිසංස්කරණ වැඩපිළිවෙළ සඳහා අ‍ායෝජනය කෙරෙන මුදල අමෙරිකානු ඩොලර් බිලියන 950 කි. ඉන් රක්ෂණාවරණය නොලද අමෙරිකානුවන්ට සහ අඩු ආදායම්ලාභීන්ට සහන සැලසෙනු ඇත.", "URL": "https://sinhala.adaderana.lk/news.php?nid=7069", "Category": null, "Parent URL": null}