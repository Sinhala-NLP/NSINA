{"Source": "Adaderana", "Timestamp": "October 28, 2017 08:58 pm", "Headline": " ස්පාඤ්ඤයේ ස්වාධීපත්‍ය රකින්න ලංකාවේ සහය", "News Content": "ස්පාඤ්ඤයේ ස්වාධීපත්‍ය සහ භෞමික අඛණ්ඩතාව ආරක්ෂා කිරීමට ශ්‍රී ලංකා රජය නිසැකවම සහය දක්වන බව විදේශ කටයුතු අමාත්‍යාංශය පවසයි. ස්පාඤ්ඤය කැටලෝනියාවේ පාලන බලය සියතට ගැනීම පිළිබඳ මාධ්‍ය වෙත නිවේදනයක් නිකුත් කරමින් විදේශ කටයුතු අමාත්‍යාංශය මේ බව සඳහන් කර තිබේ. ශ්‍රී ලංකාව සහ ස්පාඤ්ඤය දිගු මිත්‍රත්ත්වයකට හිමිකම් කියන අතර ස්පාඤ්ඤය යුරෝපා සංගමයේ ද වැදගත් සාමාජිකයෙකු බව එම නිවේදනයේ සඳහන් වෙයි. එමෙන්ම මේ වන විට කැටලෝනියාව ස්පාඤ්ඤයේම කොටසක් ලෙස සලකනු ලබන අතර එහි නීතියේ ආධිපත්‍යය සහ ව්‍යවස්ථානුකූල රාජ්‍ය පවත්වාගෙන යාමට ශ්‍රී ලංකාව සහය පළ කරන බව ද අදාළ නිවේදනයේ සඳහන්ය.", "URL": "https://sinhala.adaderana.lk/news.php?nid=79240", "Category": null, "Parent URL": null}