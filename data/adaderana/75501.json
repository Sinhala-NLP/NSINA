{"Source": "Adaderana", "Timestamp": "July 22, 2017 08:15 am", "Headline": "  කළු ගගේ වැලි ගොඩදැමීමේ දින දෙකේ සීමාව දිගටම", "News Content": "කළුතර දිස්ත්‍රික්කයේ වැලිගොඩදැමීම සඳහා දැනට පනවා ඇති දින දෙකේ සීමාව එලෙසම පවත්වාගෙන යාමට දිස්ත්‍රික් පරිසර කමිටුව තීරණය කළ බව කළුතර දිස්ත්‍රික් මාධ්‍ය ඒකකය සඳහන් කරයි. ඒ අනුව සඳුදා හා බදාදා යන දින දෙක තුළ පෙ.ව. 7.00 සිට ප.ව. 4.00 දක්වා පමණක් වැලිගොඩ දැමීමට අවසර හිමිවේ. එසේම දැනට භාවිතා කරන වැලි තොටුපොළවල් වෙනස්කිරීමට අවසර නොලැබේ. පසුගියදා ඇති වු ගංවතුර තත්ත්වය නිසා කළු ගගේ ඉවුරු ඛාදනය වේගවත් වී ඇති අතර මෙම තත්ත්වය තුළ කළු ගගේ වැලි ගොඩදැමීමේ පාලනයක් නොතිබුනහොත් ඉවුරු ඛාදනය තවත් උග්‍රවිය හැකි බව වාර්මාර්ග දෙපාර්තමේන්තුව පරිසර කමිටුවට වාර්තා කර ඇත. වාරිමාර්ග දෙපාර්තමේන්තුවේ දැනුම්දීම කෙරේ දැඩි අවධාණය යොමු කළ දිස්ත්‍රික් පරිසර කමිටුව දැනටමත් ක්‍රියාත්මක නව වැලි බලපත්‍ර ලබා නොදී‍මේ තීරණය ද එලෙසම පවත්වාගෙනයාමට තීරණය කර තිබේ.", "URL": "https://sinhala.adaderana.lk/news.php?nid=75501", "Category": null, "Parent URL": null}