{"Source": "Adaderana", "Timestamp": "February 5, 2014 02:40 pm", "Headline": "රන් ආභරණ සහ මුදල් කොල්ලකා සැඟවී සිටි පුද්ගලයෙක් අල්ලයි ", "News Content": "පිටකොටුව, හෙට්ටිවීදිය ප්‍රදේශයේ ස්වර්ණාභාරණ අලෙවිසැලක පුද්ගලයෙකු පැහැරගෙනයාම සහ එම අලෙවි සැලේ තිබු රන් ආභරණ සහ මුදල් කොල්ලකෑමේ සිද්ධියට අදාළ සැකකරුවෙකු අත්අඩංගුවට ගෙන තිබේ. පසුගිය වර්ෂයේ ජුලි මස අදාල ස්වර්ණාභරණ අලෙවිසැලට පැමිණි යුධහමුදා නිල ඇදුමට සමාන ඇදුමකින් සැරසුණු පිරිසක් ගිනි අවි පෙන්වා මෙම පැහැර ගැනීම සහ කොල්ලකෑම සිදුකර තිබුණි. කොල්ලකරුවන් විසින් ස්වර්ණාභාරණ අලෙවිසැලේ තිබු රුපියල් ලක්ෂ 350 ක රන් ආභරණ සහ විදෙස් මුදල් කොල්ලකා තිබු බව පොලිසිය පැවසුවේය. මේ සම්බන්ධයෙන් සිදුකළ දීර්ඝ විමර්ශනයක දි සිද්ධියට අදාළ සැකකරුවෙකු කුරුණෑගල ප්‍රදේශයේ දී අත්අඩංගුවට ගැනීමට කොළඹ අපරාධ කොට්ඨාශය සමත්ව තිබේ.", "URL": "https://sinhala.adaderana.lk/news.php?nid=40905", "Category": null, "Parent URL": null}