{"Source": "Adaderana", "Timestamp": "November 29, 2014 02:40 pm", "Headline": "එංගලන්තය ලකුණු 185ට සීමාකරයි ", "News Content": "සංචාරක එංගලන්ත කණ්ඩායම සහ ශ්‍රී ලංකා ක්‍රිකට් කණ්ඩායම අතර පැවැත්වෙන දෙවන එක්දින ක්‍රිකට් තරඟයේ පළමුවෙන් පන්දුවට පහරදුන් එංගලන්ත කණ්ඩායම ලකුණු 185ට සීමා කිරීමට ශ්‍රී ලංකා කණ්ඩායමේ පන්දු යවන්නන් සමත් වී තිබේ. ඒ අනුව සියලුම කඩුළු දැවී පන්දුවාර 43ක් අවසානයේ එංගලන්ත කණ්ඩායම අදාළ ලකුණු ප්‍රමාණය රැස්කර ගන්නා‍ ලදී. මෙහිදී විශිෂ්ට පන්දු යැවීමක නිරත වූ අජන්ත මෙන්ඩිස් ලකුණු 33ට කඩුළු 3ක් දවා ගැනීමට සමත් වූ අතර තිලකරත්න ඩිල්ෂාන් ලකුණු 32ට කඩුළු 2ක් දවා ගැනීමට සමත් වි‍ය. අද තරඟ‍ය කොළඹ ආර්. ප්‍රේමදාස ක්‍රීඩාංගණයේදී පැවැත්වෙයි.", "URL": "https://sinhala.adaderana.lk/news.php?nid=47687", "Category": null, "Parent URL": null}