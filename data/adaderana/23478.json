{"Source": "Adaderana", "Timestamp": "April 13, 2012 09:48 am", "Headline": " ජයලලිතා‍ගේ තීරණයට ඉන්දීය නියෝජිතයින්ගේ අප්‍රසාදය", "News Content": "ලබන සඳුදා දිවයිනට පැමිණීමට නියමිත ඉන්දීය පාර්ලිමේන්තුවේ සර්ව පාක්ෂික නියෝජිත පිරිසට එක් නොවීමට ජයලලිතා ජයරාම් ගත් තීරණය එම නියෝජිත පිරිසේ විවේචනයට ලක්ව තිබේ. එම සංචාරය සඳහා සූදානමින් සිටින ඉන්දීය පාර්ලිමේන්තුවේ නියෝජිත සුදර්ශන් නාච්චියප්පන් ප්‍රකාශ කර ඇත්තේ ශ්‍රී ලංකාවේ පවතින තත්ත්වය පිළිබඳ සොයා බලා ඉන්දීය රජයට වාර්තා කිරීම තම අපේක්ෂාව බවයි. එබැවින් විවිධ හේතු දක්වා අදාළ සංචාරය මග හැරීම සුදුසු නොවන බව ඔහු ප්‍රකාශ කර තිබුණි. අදාළ සංචාරය සඳහා නියෝජිතයෙකු යොමුකරන බව මීට පෙර සඳහන් කළ ජයලලිතා ජයරාම් පසුගිය බ්‍රහස්පතින්දා ප්‍රකාශ කර තිබුණේ එය විනෝද සවාරියක් පමණක් වනු ඇති බවයි.", "URL": "https://sinhala.adaderana.lk/news.php?nid=23478", "Category": null, "Parent URL": null}