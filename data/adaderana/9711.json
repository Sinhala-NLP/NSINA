{"Source": "Adaderana", "Timestamp": "July 19, 2010 04:34 pm", "Headline": "ඡන්ද ලේඛන සැකසීමේදී කොළඹට අසාධාරණයක් වෙනවා", "News Content": "2010 ඡන්ද හිමි නාම ලේඛනය සකස් කිරීමේ දී කොළඹ දිස්ත්‍රික්කයේ ජනතාවට අසාධාරණයක් සිදු වන බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. ඒ සම්බන්ධයෙන් මැතිවරණ මහ ලේකම් කාර්යාලය දැනුවත් කිරීමට තමා අද කටයුතු කළ බව ඔහු සඳහන් කළේය. 2007 වර්ෂයෙහි ඡන්ද හිමි නාමලේඛනයේ එක් ලක්ෂ තුන්දහස් පනහකට වැඩි දෙනෙකුට ඡන්දය දීමට අවස්ථාව ලබා දී තිබුණ ද, 2008 වර්ෂය වන විට එම සංඛ්‍යාව අසූ පන්දහස් තුන්සිය අසූ පහක් දක්වා අඩු වී ඇති බව රවී කරුණානායක මහතා පෙන්වා දෙයි. පුද්ගලයින් එක් ලක්ෂ පනස්දහසක් පමණ ජීවත් වන ආසනයක ජනතාවගෙන් 50% කට තරම් ප්‍රමාණයකටවත් ඡන්ද අයිතිය හිමි නොවීම අසාධාරණයක් බව ඔහු සදහන් කළේය.", "URL": "https://sinhala.adaderana.lk/news.php?nid=9711", "Category": null, "Parent URL": null}