{"Source": "Adaderana", "Timestamp": "February 20, 2010 10:19 am", "Headline": "දඹුල්ල රිය අනතුරකින් තිදෙනෙක් මියයයි", "News Content": "දඹුල්ල, දිගම්පතහ ප්‍රදේශයේ සිදුවූ රිය අනතුරකින් එකම පවුලේ පුද්ගලයින් තිදෙනෙකු ජීවිතක්ෂයට පත්ව තිබේ. අද අලුයම 4 ට පමණ ත්‍රීරෝද රථයක් සහ වෑන් රථයක් එකිනෙක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් මියගොස් ඇත්තේ ත්‍රීරෝද රථය පදවා‍ෙගන ආ පුද්ගලයාගේ බිරිඳ, ඔහුගේ මව සහ මාස 5 ක බිළි‍ඳෙකි. මෙම අනතුරින් තුවාල ලැබූ ත්‍රීරෝද රථයේ රියදුරු සහ ඔහුගේ පියා දඹුල්ල රෝහලට ඇතුලත් කිරීමෙන් අනතුරුව මාතලේ රෝහලට මාරු කර යවා ඇත. මෙ‍ාවුන් මැදිරිගිරිය, ගුරුගොඩැල්ල මහතලාවැව ප්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=6828", "Category": null, "Parent URL": null}