{"Source": "Adaderana", "Timestamp": "November 30, 2018 08:55 am", "Headline": "කැබ් රථයක් ඇළට යයි-පුද්ගලයෙක් මරුට", "News Content": "10.32am- අනතුරට ලක්වූ කැබ් රථය අරලගංවිල පොලීසියෙන් මේ වන විට ගොඩ ගෙන තිබේ. මලසිරුර අරලගංවිල විශේෂ කාර්යබලකායේ කිමිදුම් කණ්ඩායමෙන් ගොඩ ගත් අතර පශ්චාත් මරණ පරීක්ෂණය සඳහා පොලොන්නරුව මහේස්ත්‍රාත්තුමන් පැමිණෙන බව අරලගංවිල පොලීසිය සඳහන් කලේය. ඊයේ(29) කෑගල්ල ප්‍රදේශයේ අවමංගල්‍යය කටයුත්තක් සඳහා ගොස් එමින් සිටියදී මම අනතුර අද(30) අලුයම සිදු වී ඇති බව අරලගංවිල පොලීසිය පැවසීය. 08.55am- අරලගංවිල , මැදගම පහේ කණුව ප්‍රදේශයේදී ZD ඇළට කැබ් රථයක් පෙරළී තිබේ. අද(30) උදෑසන 5.00ට පමණ පොලීසියට ලද තොරතුරක් මත සිදුකළ සෝදිසියකදී කැබ් රථයේ තිබී මියගිය පුද්ගලයෙකුගේ සිරුරක් සොයාගෙන ඇති බව වාර්තා වෙයි. එම පුද්ගලයා අම්පාර හාඩි නිවාස ප්‍රදේශයේ පදිංචිව සිටි සමන් දිසානායක නැමැත්තෙකු බවට හඳුනාගෙන තිබේ. PS -7107 දරණ අදාළ කැබ් රථය කුමන වේලාවක දී අනතුරට ලක්වූයේද යන්න පිළිබඳව මෙතෙක් අනාවරණය වී නොමැති අතර කැබ් රථයේ තවත් අය ගමන්කර තිබේ දැයි සොයා සෝදිසි මෙහෙයුම් ක්‍රියාත්මක කරන බව පොලීසිය පැවසීය.", "URL": "https://sinhala.adaderana.lk/news.php?nid=100040", "Category": null, "Parent URL": null}