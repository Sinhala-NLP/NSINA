{"Source": "Adaderana", "Timestamp": "July 3, 2016 12:34 pm", "Headline": " පිහිනුම් තටාකය මරු කැඳවයි", "News Content": "සංචාරක හෝටලයක පිහිනුම් තටාකයේ ගිළීමෙන් අහුන්ගල්ල ප්‍රදේශයේදී පුද්ගලයෙකු මියගොස් තිබේ.අදාළ පුද්ගලයා එම හෝටලයේ නැවතී සිටි පුද්ගලයෙකු වන අතර පිහිනුම් තටාකයේ දිය නාමින් සිටියදී ඔහු මෙම අනතුරට ලක්ව ඇති බව වාර්තා වෙයි.දියේ ගිළීමෙන් අසාධ්‍ය තත්ත්වයේ පසු වූ එම පුද්ගලයා බලපිටිය රෝහලට ඇතුළත් කිරීමේදී මියගොස් තිබේ.මියගොස් ඇත්තේ පන්නිපිටිය, ඇරැව්වල ප්‍රදේශයේ පදිංචිව සිටි 32 හැවිරිදි පුද්ගලයෙකි.අහුන්ගල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61707", "Category": null, "Parent URL": null}