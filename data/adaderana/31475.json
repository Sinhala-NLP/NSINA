{"Source": "Adaderana", "Timestamp": "February 9, 2013 10:32 am", "Headline": "කොදෙව්වන් පරදා 4වැනි තරගයත් ඔස්ට්‍රේලියාව දිනයි", "News Content": "බටහිර ඉන්දීය කොදෙව් කණ්ඩායම සමග පැවති සිව්වන එක්දින ක‍්‍රිකට් තරගයෙන් කඩුලු 05ක ජයක් හිමිකර ගැනීමට ඔස්ටේ‍්‍රලියාව සමත්විය. දිවා රාත‍්‍රී තරගයක් ලෙස ඔස්ටේ‍්‍රලියාවේ සිඩ්නි ක‍්‍රීඩාංගනයේ මෙම තරගය පැවැති එම තරගයේ කාසියේ වාසිය දිනාගත් බටහිර ඉන්දීය කොදෙව් කණ්ඩායම ප‍්‍රථමයෙන් පන්දුවට පහරදීමට තීරණය කළේය. ඒ අනුව එම කණ්ඩායම පන්දුවාර 49 පන්දු 04 කදී සියළුදෙනා දැවී ලකුණු 220 ක් ලබා ගැනීමට සමත්විය. එහිදී කිරන් පොලාර්ඩ් නොදැවී ලකුණු 109ක් ලබා ගැනීමට සමත් වුවද පිළිතුරු ඉනිම ක‍්‍රීඩා කළ ඔස්ටේ‍්‍රලියානු කණ්ඩායම පන්දු වාර 44 පන්දු 05 කදී කඩුළු 05ක් දැවි ජයග‍්‍රාහී ඉලක්කය සපුරා ගන්නා ලදී. තරගාවලිය 4ට 0ක් ලෙස ඔස්ට්‍රේලියාව ඉදිරියෙන් සිටින අතර 5වැනි තරගය හෙට මෙන්බර්න් හිදී පැවැත්වීමට නියමිතය.", "URL": "https://sinhala.adaderana.lk/news.php?nid=31475", "Category": null, "Parent URL": null}