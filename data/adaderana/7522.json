{"Source": "Adaderana", "Timestamp": "March 27, 2010 08:14 am", "Headline": "රාජස්ථාන් රෝයල්ස්ට තවත් ජයක්", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ රාජස්ථාන් රෝයල්ස් සහ ඩෙකෑන් චාජර්ස් කණ්ඩායම් අතර ඊයේ පැවති තරගයේ ජය හිමිකරගැනීමට රාජස්ථාන් රෝයල්ස් කණ්ඩායම සමත් විය. ඒ ඩෙකෑන් චාජර්ස් කණ්ඩායම පරදවා ලකුණු 26 ක සහ කඩුළු 8 ක ජයක් හිමිකරගනිමිනි. කාසියේ වාසිය දිනාගත් ඩෙකෑන් චාජර්ස් කණ්ඩායම ප්‍රථමයෙන් පන්දුවට පහරදීම සඳහා පිටියට පිවිසි අතර නියමිත පන්දුවාර 20 අවසානයේ කඩුළු 9 ක් දැවී ඔවුන් ලකුණු 148 ක් ලබාගත්තේය. එහිදී රෝහිත් ෂර්මා ලකුණු 49 ක් ලබාගැනීමට සමත්විය. ෂෝන් ටේට් කඩුළු 3 ක් දවා ගත්තේය. ලකුණු 149 ක ඉලක්කයක් හඹා ගිය රාජස්ථාන් රෝයල්ස් කණ්ඩායම පන්දුවාර 15 යි පන්දු 4 ක් තුළ කඩුළු 2 ක් පමණක් දැවී ජයග්‍රාහී සීමාව පසුකර යෑමට සමත් විය. එහිදී විශිෂ්ට ඉනිමක් ක්‍රීඩා කළ යූසුෆ් පතාන් නොදැවී ලකුණු 73 ක් ලබාගත්තේය. තරගයේ වීරයා සම්මානය හිමිවූයේ ද රාජස්ථාන‍් රෝයල්ස් කණ්ඩායමේ යූසුෆ් පතාන්ටය.", "URL": "https://sinhala.adaderana.lk/news.php?nid=7522", "Category": null, "Parent URL": null}