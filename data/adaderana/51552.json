{"Source": "Adaderana", "Timestamp": "May 25, 2015 09:21 am", "Headline": "විද්‍යුත් මාධ්‍ය ආචාර ධර්ම පද්ධතියකට යෝජනා කැඳවීමක්", "News Content": "ඇතැම් ජනමාධ්‍ය අද ඉතාම පහත් තත්ත්වයට ඇදවැටී ඇති බවත්,මූලික ආචාර ධර්ම පවා නොතකන බවත් අධිකරණ අමාත්‍ය විජයදාස රාජපක්ෂ මහතා පවසයි.වාර්තාකරණයේ මූලික ආචාර ධර්මයක් වන්නේ 'සිද්ධිය පාරිශුද්ධයි'යන්න බවත්,තම පුද්ගලික මතය වෙනම දැක්විය හැකි බවත් හෙතෙම කියා සිටියේ මාධ්‍යවේදීන්ගේ වැඩමුළුවකට එක්වෙමිනි.මේ අතර විද්‍යුත් මාධ්‍ය ආචාර ධර්ම පද්ධතියක් සකස්කර ගැනීම වෙනුවෙන් අද දෙරණ ප්‍රෙක්ෂක/පාඨක ජනයාගේ අදහස් උදහස් විමසා දැනගැනීමට අපේක්ෂිතය.එබැවින් එකී යෝජනාnews@derana.lk විද්‍යුත් ලිපිනයට යොමු කළ හැකි අතර ෆැක්ස් පණිවිඩ 0112680417 යන අංකයට යොමු කළ හැකිය.එසේම NEWS හිස්තැනක් YES යන්න ටයිප් කර 9900 ට කෙටිපණිවිඩයක් එවීමෙන් ඔබට මෙම කටයුත්තට දිරි දිය හැකිය.", "URL": "https://sinhala.adaderana.lk/news.php?nid=51552", "Category": null, "Parent URL": null}