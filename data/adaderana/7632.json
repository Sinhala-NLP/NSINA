{"Source": "Adaderana", "Timestamp": "April 2, 2010 02:38 pm", "Headline": "විශ්වාසය ආරක්ෂා කරනවා", "News Content": "පක්ෂය තමන් කෙරෙහි තබා ඇති විශ්වාසය සැමවිටම ආරක්ෂා කරන බවට එක්සත් ජාතික පක්ෂ කොළඹ දිස්ත්‍රික් මන්ත්‍රීධුර අපේක්ෂක මොහොමඩ් මුසම්මිල් මහතා අද ප්‍රතිඥාවක් ලබා දුන්නේය. මහජන ඡන්දයෙන් එක් පක්ෂයකින් තේරී පත්වී වෙනත් පක්ෂයකට මාරු වීම ද්‍රෝහිකමක් මෙන්ම වංචාවක් ද වන බව මුසම්මිල් මහතා පවසයි. ඒ අනුව තමා සැමවිටම එක්සත් ජාතික පක්ෂය නියෝජනය කරමින් පක්ෂ ප්‍රතිපත්තීන්ට ගරු කරන බව දිවුරුම් ප්‍රකාශයකට අත්සන් තබමින් මුසම්මිල් මහතා සඳහන් කළේය. කළේ ඡන්ද දායකයාගේ විශ්වාසය කඩකරන හෝ පක්ෂයේ ගෞරවය පළුදු වන කිසිදු ක්‍රියාවකට දායක නොවන බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=7632", "Category": null, "Parent URL": null}