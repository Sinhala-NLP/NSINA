{"Source": "Adaderana", "Timestamp": "August 31, 2017 04:53 pm", "Headline": "වසර 3කදී විදෙස් ආයෝජන සියයට 300කින් ඉහළට", "News Content": "2014 වසරට සාපේක්ෂව 2017 වසරේ දී විදෙස් ආයෝජන සියයට 300 කින් ඉහළ ගොස් ඇති බව අග්‍රාමාත්‍ය රනිල් වික්‍රමසිංහ මහතා පවසයි. අද(31) පැවති මැණික් හා ස්වර්ණාභරණ ප්‍රර්ශනයේ සමාරම්භක අවස්ථාවට සහභාගී වෙමින් අග්‍රාමාත්‍යවරයා මෙම අදහස් පළ කළේය. ණය බරින් කඩා වැටුණ ආර්ථිකයක් ඇති රටක් 2015 දී බාර ගත් අතර අද වන විට සෑම පළාතක් තුළම කුමන හෝ රටක ආයෝජනයක් තිබෙන බව ද අගමැතිවරයා කියා සිටියේය. අක්කර 1000 ක ප්‍රමාණයක් පුරා කර්මාන්ත කලාපයක් ඇති කිරීමට මේ වන විට කටයුතු යොදා ඇති බවත්,ඉදිරියේ දී LNG විදුලිබලාගාර 2ක් ඇති කිරීමට ද බලාපොරොත්තු වන බව ද අගමැතිවරයා පැවසීය. හැමදාම අඩු ආදායම් ලාභී රටක් ලෙස පැවතීම ලැජ්ජාවට කරුණක් බවත් උසස් ආදායමක් සහිත රටක් බවට පත් කිරීමේ අරමුණින් ශක්තිමත් ආර්ථිකයක් ලබා දීම සඳහා ප්‍රධාන පක්ෂ දෙක එක් වු බවත් එය 2020 දී සම්පූර්ණ කරන බවත් රනිල් වික්‍රමසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=76952", "Category": null, "Parent URL": null}