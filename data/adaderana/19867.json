{"Source": "Adaderana", "Timestamp": "November 8, 2011 04:03 pm", "Headline": "ඔක්තෝම්බරයේ වැටලීම්වලින් ලංවිමට මිලියන 18 ක්", "News Content": "අයථා ලෙස විදුලිය ලබාගැනීම් පිළිබඳව ලංකා විදුලි බල මණ්ඩලය විසින් ඔක්තෝම්බර් මාසයේ සිදුකරන ලද වැටලීම්වලින් රුපියල් මිලියන 18 ට ආසන්න මුදලක් උපයා තිබේ. මීටර වෙනස් කිරීම් කොකු භාවිතා කර විදුලිය ලබාගැනීම වැනි අයථා විදුලි පරහරණයන් පිළිබඳ සිද්ධීන් 238 ක් අදාළ කාලය තුළ වාර්තා වු බව විදුලි බල හා බලශක්ති අමාත්‍යාංශය පවසයි. ඉන් සිද්ධීන් 177 ක් වංචා සහගත ලෙස මීටර සැකසීම තුළින් ද ඉතිරි සිද්ධීන් 61 කොකු යොදා විදුලිය ලබා ගැනීමේ සිද්ධීන් ලෙස ද වැටලීම්වල දී හඳුනාගෙන ඇත. 2012 වර්ෂය වනවිට මෙරට විදුලි පරිභෝජනය සියයට සියයක් බවට පත්කිරීමේ අරමුණින් මෙලෙස වංචනික ලෙස විදුලිය ලබාගැනීම් පිළිබඳ වැටලීම් අඛණ්ඩව සිදු කරන බව විදුලිබල අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=19867", "Category": null, "Parent URL": null}