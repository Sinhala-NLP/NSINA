{"Source": "Adaderana", "Timestamp": "September 13, 2016 02:09 pm", "Headline": " සාම්පූර් බලාගාරයක් ඉදිකරන්නේ නෑ", "News Content": "සාම්පූර් ගල්අඟුරු තාප බලාගාරය ස්ථාපිත නොකරන බව විදුලිබල හා බලශක්ති අමාත්‍යංශය විසින් තහවුරු කර ඇති බව නීතිපතිවරයා විසින් ශ්‍රේෂ්ඨාධිකරණයට දැනුම්දී තිබේ.පාරිසරික පදනම විසින් ඉදිරිපත් කර ඇති පෙත්සමක් අද කැඳවූ අවස්ථාවේ මෙම දැනුම් දීම සිදුකෙරුණු බව අද දෙරණ අධිකරණ වාර්තාකරු සඳහන් කළේය.නිසි පාරිසරික ඇගයීමකින් තොරව සාම්පූර් ප්‍රදේශයේ ගල් අඟුරු බලාගාරයක් ඉදිකිරීම නීතියට පටහැනි බවත් මේතුළින් මූලික අයිතීන් කඩවන බවට තීන්දුවක් ලබාදෙන ලෙසත් පෙත්සමෙන් සඳහන් කර තිබුණි. අදාළ පෙත්සම අද කැඳවූ අවස්ථාවේ විදුලිබල හා පුනර්ජනනීය බලශක්ති අමාත්‍යංශය විසින් සාම්පූර් ප්‍රදේශයේ ගල් අඟුරු බලාගාරයක් ඉදි නොකරන බවට නීතිපතිවරයා විසින් දැනුම් දී ඇති අතර මේ හේතුවෙන් පෙත්සම් විභාගය අවසන් කිරීමට ශ්‍රේෂ්ඨාධිකරණය තීරණය කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=64058", "Category": null, "Parent URL": null}