{"Source": "Adaderana", "Timestamp": "October 21, 2018 06:57 am", "Headline": "මීළඟ ජන හා නිවාස සංගණනය 2021 සිදු කරයි", "News Content": "මීළඟ ජන හා නිවාස සංගණනය 2021 වසරේදී පැවැත්වීමට සැලසුම් කර තිබේ. ඊට අදාළ ජන හා නිවාස සංගණන ලැයිස්තු සකස් කිරීම 2020 වසරේදී ආරම්භ කරන බව ජන හා සංඛ්‍යා ලේඛන දෙපාර්තමේන්තුව සඳහන් කළේය. වසර 10කට වරක් පැවැත්වෙන මෙම සංගණනය 2012 වසරේදී සිදු කර ඇත. වසර 31කට පසු උතුරු නැගෙනහිර ඇතුළු මුලු දිවයිනම ආවරණය වන පරිදි සංගණනයක් සිදුකෙරුණේ එම වසරේදී යි. 2012 සංගණනයට අනුව මිනිස් වාසය සඳහා යොදාගත හැකි නිවාස ඒකක පනස් දෙලක්ෂ 67,000ක් පමණ පැවති අතර මෙරට ජනගහනය ලෙස මිලියන 20යි දශම 4ක් වාර්තා වී තිබේ.", "URL": "https://sinhala.adaderana.lk/news.php?nid=97987", "Category": null, "Parent URL": null}