{"Source": "Adaderana", "Timestamp": "April 9, 2010 09:45 pm", "Headline": "වන්නියේ ජය ද්‍රවිඩ ජාතික සන්ධානයටයි", "News Content": "වන්නි දිස්ත්‍රික්කය සඳහා පාර්ලිමේන්තුවේ වැඩිම ආසන සංඛ්‍යාවක් දිනා ගැනීමට සමත්ව ඇත්තේ දෙමළ ජාතික සන්ධානයයි. දෙමළ ජාතික සන්ධානය නියෝජනය කරමින් මනාප 17,366ක් ලබා ගත් සෙල්වන් අඩෙයික්කලනාදන් මහතා එහි ප්‍රථම ස්ථානයට පත්ව තිබේ. එස්.රාදලිංගම් මහතා මනාප 12,120ක් ලබා ගනිමින් දෙවන ස්ථානයට පත්ව ඇති අතර මනාප 11,674ක් ලබාගත් ශිව සක්ති ආනන්දන් මහතා තෙවන ස්ථානයට පත්ව තිබේ. එක්සත් ජනතා නිදහස් සන්ධානය නියෝජනය කරමින් මනාප 27,461ක් ලබාගත් රිෂාද් බදුයුදීන් මහතා වන්නි දිස්ත්‍රික්කයෙන් පාර්ලිමේන්තුවට තේරී පත්වී ඇති අතර එම සන්ධානයෙන් තරග කළ උනයිස් ෆාරුෆ් මහතා මනාප 10,851ක් ලබා ගනිමින් පාර්ලිමේන්තුවට තේරී පත්වී ඇති බව සඳහන් වේ. එක්සත් ජාතික පක්ෂයෙන් වන්නි දිස්ත්‍රික්කයට තේරී පත්වී ඇත්තේ නූර්දීන් මසූර් මහතා වන අතර ඔහු ලබාගත් මනාප සංඛ්‍යාව 9,518 කි.", "URL": "https://sinhala.adaderana.lk/news.php?nid=7750", "Category": null, "Parent URL": null}