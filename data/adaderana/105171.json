{"Source": "Adaderana", "Timestamp": "February 27, 2019 07:33 pm", "Headline": "20ට එකඟ නෑ-ඒත් විධායකය අහෝසි කරනවාද නැද්ද ගැන කථා කරනවා", "News Content": "විසිවන ආණ්ඩුක්‍රම ව්‍යවස්ථා සංශෝධනයට එකඟ නොමැති නමුත් විධායක ජනාධිපති ධුරය අහෝසි කරනවාද නැද්ද යන්න පිළිබඳ දේශපාලන කතිකාවත් ආරම්භ වී ඇති බව විපක්ෂ නායක මහින්ද රාජපක්ෂ මහතා පවසයි. ශ්‍රී ලංකා පදනම් ආයතන පරිශ්‍රයේදී මාධ්‍ය වෙත අදහස් දක්වමින් විපක්ෂ නායකවරයා මේ බව සඳහන් කළේය. බැඳුම්කර වංචාව සම්බන්ධයෙන් පරීක්ෂණ මේ වන විට බොහෝ සෙයින් අවසන් කර ඇති බවත්, අවශ්‍යව ඇත්තේ නීතියානුකූලව කටයුතු කිරීම බව ද මහින්ද රාජපක්ෂ මහතා පැවසීය. අද වන විට නඩු අහන්න අලුතින් අධිකරණ සකස් කර ඇති බවත්, ඉතිහාසයේ කිසිවිටෙකත් එවැනි ක්‍රියා සිදු නොවු බවද මහින්ද රාජපක්ෂ මහතා වැඩිදුරටත් සඳහන් කළේය. මේ අතර, නව සන්ධානය සඳහා මේ වන විට කමිටුවක් පත් කර ඇති බව ද ඒ මහතා පැවසීය. 20 වන සංශෝධනයට තමා එකඟතාවයක් නොමැති වුවත් අද වන විට විධායකය අහෝසි කිරීම ගැන කථා කරමින් සිටින බව ද රාජපක්ෂ මහතා සඳහන් කරයි.", "URL": "https://sinhala.adaderana.lk/news.php?nid=105171", "Category": null, "Parent URL": null}