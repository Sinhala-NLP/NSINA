{"Source": "Adaderana", "Timestamp": "August 1, 2011 08:27 am", "Headline": "එල්.ටී.ටී.ඊය පැරදවූ යුද මෙහෙයුම ගැන වාර්තාව එළිදැක්වෙයි", "News Content": "මානුෂීය මෙහෙයුමේ සැබෑ විශ්ලේෂණය යන තේමාවෙන් සකස් කළ එල්.ටී.ටී.ඊ සංවිධානය පරාජය කිරීමේ යුද මෙහෙයුම පිළිබඳ සවිස්තර වාර්තාව අද(01) එළිදැක්වීමට නියමිතය. ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙන් අද පෙරවරුවේ කොළඹ දී එම වාර්තාව එළිදැක්වීමට නියමිත බව ජාතික ආරක්ෂාව පිළිබඳ මාධ්‍ය මධ්‍යස්ථානය සඳහන් ක‍රයි. මානුෂීය මෙහෙයුමේ දී යුද, ගුවන් සහ නාවික හමුදා ඇතුළු සියලු ක්ෂේත්‍රවල අත්දැකීම් අදාළ වාර්තාවෙන් ඉදිරිපත් කර තිබේ. අදාළ වාර්තාවේ මුල් පිටපත් පසුගියදා ආරක්ෂක ලේකම් ගෝඨාභය රාජපක්ෂ මහතා විසින් ජනාධිපති මහින්ද රාජපක්ෂ මහතා වෙත බාර දෙනු ලැබීය. එම වාර්තාවේ පිටපත් කොළඹ පිහිටි විදෙස් තානාපති කාර්යාල වලට සහ එක්සත් ජාතීන්ගේ සංවිධානයේ නියොජිතයින්ට ද ලබාදීමට නියමිතය. මානුෂීය මෙහෙයුම පැවති කාලය තුළ මෙරට තුළ සිදුවු බව කියන විවිධ ක්‍රියාකාරකම් සම්බන්ධයෙන් නිවැරදි ප්‍රතිචාර දැක්වීමේ අරමුණින් අදාළ වාර්තාව ආරක්ෂක අමාත්‍යාංශය විසින් සකස් කර තිබේ.", "URL": "https://sinhala.adaderana.lk/news.php?nid=17770", "Category": null, "Parent URL": null}