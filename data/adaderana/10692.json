{"Source": "Adaderana", "Timestamp": "September 7, 2010 10:16 am", "Headline": "ජර්මනියේ අනතුරකින් ශ්‍රී ලාංකිකයන් 12 ට තුවාලයි", "News Content": "ජර්මනියේ Boblingen නගරයේ Ehningen ප්‍රදේශයේ අද උදෑසන සිදුවූ රිය අනතුරකින් ජර්මනියේ වෙසෙන ශ්‍රී ලාංකිකයන් 12 දෙනෙකු තුවාල ලබා තිබේ. ඔවුන් ගමන් කළ රථය ට්‍රක් රථයක් හා ගැටීමෙන් මෙම අනතුර සිදුව ඇත. මෙම 12 දෙනාම එකම පවුලක සාමාජිකයින් පිරිසක් වන අතර බර්ලින්හි පිහිටි ඔවුන්ගේ මිතුරෙකුගේ නිවසට ගොස් පැමිණෙන අතරතුර මෙම අනතුර සිදුවී තිබේ. අනතුරින් රථයේ රියදුරුට කිසිදු හානියක් සිදුවී නොමැත. අනතුරට පත් පිරිස මුදවා ගැනීම සඳහා පැය 04 ක පමණ කාලයක් ගත වී ඇති අතර ඒ සඳහා හෙලිකොප්ටරයක් ද යොදාගැනීමට සිදුව ඇත.", "URL": "https://sinhala.adaderana.lk/news.php?nid=10692", "Category": null, "Parent URL": null}