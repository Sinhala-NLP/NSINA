{"Source": "Adaderana", "Timestamp": "September 9, 2018 02:13 pm", "Headline": "වෙඩි තැබීමකින් පුද්ගලයින් 2 කට තුවාලයි", "News Content": "කුඹුක්ගැටේ හිපව්ව ප්‍රදේශයේ දී වෙඩි තබා පුද්ගලයින් දෙදෙනෙකු ඝාතනය කිරීමට උත්සාහ කළ පුද්ගලයෙකු කුඹුක්ගැටේ පොලීසිය විසින් අත්අඩංගුවට ගෙන තිබේ. පුද්ගලික ආරවුලක් මුල් කරගනිමින් අදාළ සැකකරු මෙම වෙඩි තැබීම සිදුකර ඇති බවයි පොලීසිය සඳහන් කළේය. වෙඩි වැදීමෙන් 47 හැවිරිදි විශ්‍රාමික යුධ හමුදා සෙබලෙකු සහ 39 හැවිරිදි පුද්ගලයෙකු තුවාල ලබා ඇති අතර ඔවුන් දෙදෙනා මේ වන විට කුරුණෑගල රෝහලේ ප්‍රතිකාර ලබන බව සදහන්ය. අත්අඩංගුවට ගත් සැකකරුවන් 22 හැවිරිදි තරුණයෙකු වන අතර ඔහු කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=95815", "Category": null, "Parent URL": null}