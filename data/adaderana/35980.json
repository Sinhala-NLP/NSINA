{"Source": "Adaderana", "Timestamp": "July 21, 2013 04:56 pm", "Headline": "පිලිප් කුමරුට බෙල්ජියම භාරයි", "News Content": "බෙල්ජියමේ නව රජු ලෙස පිලිප් කුමරු දිවුරුම් දී තිබේ. හිටපු රජුවන දෙවන ඇල්බට් සිහසුන අතහැර සිය පුතු වන පිලිප් කුමරුට භාරදීමට තීරණය කළේය. ඒ සමඟ අද දිනයේ 53 හැවිරිදි පිලිප් කුමරු බෙල්ජියමේ නව රජු ලෙස දිවුරුම් දුන් බව විදෙස් මාධ්‍ය වාර්තා කරයි. ඒ අනුව බෙල්ජියමේ 7 වන රජු වන්නේ පිලිප් කුමරුය. දෙවන ඇල්බට් රජු 1993 වසරේ සිට මේ දක්වා වසර 20 ක කාලයක් බෙල්ජියමේ රජු ලෙස සිහසුන දරනු ලැබීය.", "URL": "https://sinhala.adaderana.lk/news.php?nid=35980", "Category": null, "Parent URL": null}