{"Source": "Adaderana", "Timestamp": "August 27, 2013 05:52 pm", "Headline": "සියාගේ ගිනි අවියෙන් දැරිය මිතුරියට වෙඩි තියයි", "News Content": "දකුණු අප්‍රිකාවේ ගොවිපළකදී හත් හැවිරිදි දැරියක විසින් සිදුකළ වෙඩි තැබීමකින් සය හැවිරිදි දැරියක ජීවිතක්ෂයට පත්ව තිබේ. අදාළ දැරියන් දෙදෙනා ගොවිපළ තුළ සෙල්ලම් කරමින් සිටියදී මෙය සිදුව ඇති බව විදෙස් මාධ්ය වාර්තා කළේය. මියගිය දැරියගේ මුහුණට වෙඩි ප්‍රහාරය එල්ල වී ඇති බව සඳහන්ය. වෙඩි තැබීම සඳහා යොදාගත් ගිනි අවිය මියගිය දැරියගේ සීයාගේ වන අතර සිද්ධිය සම්බන්ධයෙන් ඔහු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=36939", "Category": null, "Parent URL": null}