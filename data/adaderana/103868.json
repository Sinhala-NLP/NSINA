{"Source": "Adaderana", "Timestamp": "February 7, 2019 05:33 pm", "Headline": "ජනතාවගේ සෝ සුසුම් මැද රණවිරුවා දැය හැරයයි", "News Content": "මාලි රාජ්‍යයේ එක්සත් ජාතීන්ගේ සාම සාධක හමුදා සේවයේ නිරතව සිටියදී ප්‍රහාරයකින් මියගිය හමුදා නිලධාරී මේජර් වසන්ත දිනේෂ් ජයවික්‍රම රණවිරුවාගේ දේහය පිළිබඳ අවසන් කටයුතු අද(07) සිදු කෙරිණ. දේහය පිළිබඳ අවසන් කටයුතු අද පොළොන්නරුව අභයපුර සුසාන භූමියේදී සිදු කර තිබේ. දේහයට අවසන් ගෞරව දැක්වීම සඳහා යුධ හමුදාපති ලුතිනන් ජනරාල් මහේෂ් සේනානායක මහතා ඇතුළු යුධ හමුදා ජේෂ්ඨ නිලධාරීන් එක්ව තිබේ. එක්සත් ජාතීන්ගේ සංවිධානයේ ශ්‍රී ලංකා නියෝජිතවරියද දේහයට අවසන් කටයුතු දැක්වීමට පැමිණ සිටියාය. අවසන් ගෞරව දැක්වීමට මෙහිදී ප්‍රදේශවාසීන් සහ යුධ හමුදා නිලධාරීන් ඇතුළුව විශාල පිරිසක් එක්වී තිබේ.", "URL": "https://sinhala.adaderana.lk/news.php?nid=103868", "Category": null, "Parent URL": null}