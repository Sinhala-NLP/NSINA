{"Source": "Adaderana", "Timestamp": "August 2, 2013 01:27 pm", "Headline": "ප්‍රවේශපත්‍ර ඉවරයි!", "News Content": "ශ්‍රී ලංකාව හා දකුණු අප්‍රිකාව අතර පැවැත්වීමට නියමිත පන්දුවාර 20යි 20 තරගයේ ප්‍රවේශපත්‍ර සියල්ල අලෙවි කර තිබේ. එම තරග‍ය කොළඹ ආර්. ප්‍රේමදාස ක්‍රීඩාංගණයේදී අද පස්වරුවේදී ආරම්භවීමට නියමිතය. මේ නිසා එහි දොරටුවෙන් ප්‍රවේශපත්‍ර අලෙවි කිරීමක් සිදුනොවන බවද ශ්‍රී ලංකා ක්‍රිකට් ආයත‍නයේ ලේකම් නිශාන්ත රණතුංග මහතා පවසයි. පන්දුවාර 20යි 20 ශ්‍රේණිගත කිරීම්වල අංක 1ක ස්ථානයේ රැඳී සිටින ශ්‍රී ලංකාවත් අංක 6 රැඳී සිටින දකුණු අප්‍රිකාවත් අතර තරගය අද රාත්‍රී 7.00ට පමණ ආරම්භ වීමට නියමිතය. දිනේෂ් චන්දිමාල් ශ්‍රී ලංකා කණ්ඩායමත් පෆ් ඩුප්ලෙසිස් දකුණු අප්‍රිකා කණ්ඩායමත් මෙහෙවනු ඇත.", "URL": "https://sinhala.adaderana.lk/news.php?nid=36312", "Category": null, "Parent URL": null}