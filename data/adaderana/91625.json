{"Source": "Adaderana", "Timestamp": "June 28, 2018 12:12 pm", "Headline": "මරණයට නියම වූ ගවයින් 50 ක් නිදහස ලබයි", "News Content": "මරණයට කැප වූ ගවයින් 50 ක් නිදහස් කිරීම සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් කළුතර බෝධිය අසළ දී සිදු කෙරිනි. කළුතර බෝධිභාරකාර මණ්ඩලය විසින් එය සංවිධානය කර තිබුනි. අනුරාධපුර තන්තිරිමලේ රජමහා විහාරස්ථානයේ ගවයින් රැකබලා ගන්නා ජනතාවට මෙම ගවයින් 50 බාරදෙන ලදි. මෙම අවස්ථාවට කළුතර දිස්ත්‍රික් ලේකම් යු.ඩි.සී ජයලාල්, කළුතර ඡ්‍යෙෂ්ඨ පොලිස් අධිකාරි උපුල් නිල්මිණී ආරියරත්න යන මහත්වරුන් ඇතුළු විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=91625", "Category": null, "Parent URL": null}