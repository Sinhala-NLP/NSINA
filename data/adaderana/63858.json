{"Source": "Adaderana", "Timestamp": "September 6, 2016 02:36 pm", "Headline": " ආර්ථිකයට මෙන්ම ජාතික ආරක්ෂාවටත් මුල්තැන දිය යුතුයි", "News Content": "කන්කසන්තුරේ වරාය දියුණු කිරීමේ දී ආර්ථිකයට මෙන්ම ජාතික ආරක්ෂාවට ද මුල්තැන ලබාදිය යුතු බව වරාය හා නාවික කටයුතු අමාත්‍ය අර්ජුන රණතුංග මහතා පවසයි.මත්ද්‍රව්‍ය වැනි තර්ජන මැඩලීමට කන්සකසන්තුරේ වරාය උපක්‍රමික වශයෙන් වැදගත් ස්ථානයක් බව අමාත්‍යවරයා පෙන්වා දෙයි.මේ වන විට ඉන්දියාවේ උතුරු ප්‍රදේශයේ වරායක් ඉදිකිරීමට අවධානය යොමු කර ඇති බැවින් ඒකාබද්ධ ව්‍යාපාරයක් ලෙස කන්කසන්තුරේ වරායේ ව්‍යාපාර කටයුතු සංවර්ධනය කිරීමේ හැකියාව පවතින බව අර්ජුන රණතුංග අමාත්‍යවරයා පෙන්වා දී තිබේ.පසුගිය සතියේ අමාත්‍යවරයා යාපනය ප්‍රදේශයේ සිදුකළ සංචාරයේ දී කන්කසන්තුරේ වරාය ද නිරීක්ෂණයට ලක් කළ අතර ඒ පිළිබඳ වරාය අධිකාරියේ නිලධාරී මණ්ඩලය දැනුවත් කරමින් ඔහු මේ බව ප්‍රකාශ කර ඇත.මෙහිදී වැඩිදුරටත් අදහස් දක්වමින් අර්ජුන රණතුංග අමාත්‍යවරයා ප්‍රකාශ කර ඇත්තේ කන්කසන්තුරේ වරායේ සිවිල් කටයුතු මෙන්ම ආරක්ෂක කටයුතු ද සිදුවිය යුතු අතර ඒ සඳහා නාවික හමුදාවේ සහයෝගය අවශ්‍ය වන බවයි.", "URL": "https://sinhala.adaderana.lk/news.php?nid=63858", "Category": null, "Parent URL": null}