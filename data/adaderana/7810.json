{"Source": "Adaderana", "Timestamp": "April 15, 2010 09:13 am", "Headline": "නීරීක්ෂණ කටයුතු 18 සිට", "News Content": "යළි මැතිවරණය පැවැත්වෙන නාවලපිටිය සහ ත්‍රිකුණාමලය, කුඹුරුපිටිය යන ප්‍රදේශවල නීරීක්ෂණ කටයුතු ලබන 18 වනදා සිට ආරම්භ කරන බව පැෆරල් සංවිධානය පවසයි. නාවලපිටිය ඡන්ද මධ්‍යස්ථානවල නීරීක්ෂණ කටයුතු සඳහා පමණක් 50කට අධික පිරිසක් යොදවන බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සදහන් කළේය. මීට අමතරව ජංගම නීරීක්ෂණ රථ කිහිපයක් ද යෙදවීමට අපේක්ෂා කරන බව ද ‍ඒ මහතා ප්‍රකාශ කළේය. දැඩි ආරක්ෂාවක් මධ්‍යයේ නාවලපිටිය සහ කුඹුරුපිටිය ඡන්ද මධ්‍යස්ථාන වල ඡන්දය පැවැත්වෙන බැවින් නිදහස් හා සාමකාමී මැතිවරණයක් බලාපොරොත්තු විය හැකි බව හෙට්ටිආරච්චි මහතා පෙන්වා දෙයි.", "URL": "https://sinhala.adaderana.lk/news.php?nid=7810", "Category": null, "Parent URL": null}