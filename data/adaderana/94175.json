{"Source": "Adaderana", "Timestamp": "August 10, 2018 10:36 am", "Headline": "මිතුරගේ නිවසට යද්දි නින්ද ගිහින් ත්‍රීරෝද රථය තාප්පයක හැපී රියදුරු මරුට", "News Content": "මීගොඩ-පුවක්වත්ත මාර්ගයේ කජුයටදෙණිය මංසන්දියේදී සිදුවු ත්‍රීරෝද රථ අනතුරකින් ත්‍රීරෝද රථයේ රියදුරු මියගොස් ඇති බව අද දෙරණ වාර්තාකරු පවසයි. අද(10) අළුයුම 3.50 පමණ මෙම අනතුර සිදුව ඇති බව මීගොඩ පොලීසිය සඳහන් කළේය. මහියංගන ප්‍රදේශයේ මිතුරෙකුගේ නිවසේ සිට හෝමාගම, පිටිපන ප්‍රදේශයේ පිහිටි සිය නිවස බලා යන අවස්ථාවේදී ත්‍රිරෝද රථයේ රියඳුරට නින්ද යාමෙන් අසල පිහිටි තාප්පයක ගැටී මෙම අනතුර සිදුව ඇති බව වාර්තා වෙයි. මිය ගිය පුද්ගලයා හෝමාගම පිටිපන ප්‍රදේශයේ පදිංචි 39 හැවිරිදි නීල් කුමාර ආරියදාස නැමති තිදරු පියෙකි. සිද්ධිය සම්බන්ධයෙන් මීගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94175", "Category": null, "Parent URL": null}