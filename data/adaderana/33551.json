{"Source": "Adaderana", "Timestamp": "April 24, 2013 05:40 pm", "Headline": "බසයක් ත්‍රීරෝද රථයක් ගැටී 2ක් මරුට", "News Content": "වව්නියාවේ සිට මහනුවර බලා ධාවනය වූ බස් රථයක් හා මාතලේ සිට කවුඩුපැලැල්ල දක්වා ධාවනය වූ ත්‍රීරෝද රථයක් එකිනෙක ගැටී ත්‍රීරෝද රියේ සිටි දෙදෙනෙකු මියගොස් තිබේ. අද (24) පස්වරුවේ සිදුවු එම අනතුරින් අසාධ්‍ය තත්ත්වයට පසුවන ත්‍රීරෝද රථයේ රියදුරු මාතලේ මූලික රෝහලේ දැඩි සත්කාර ඒකකයට ඇතුළත් කර ඇති බව පොලීසිය කියයි. වයස අවුරුදු 30ක හා 32ක පුද්ගලයින් දෙදෙනෙකු අනතුරින් මියගොස් ඇති අතර ඔවුන් කළුදෑවල ප්‍රදේශයේ පදිංචිකරුවන් බව අනාවරණය වී ඇත. ත්‍රීරෝධ රථයේ රියදුරුගේ නොසැලකිල්ලෙන් මෙම අනතුර සිදුවූ බව ද පොලීසිය කියයි.", "URL": "https://sinhala.adaderana.lk/news.php?nid=33551", "Category": null, "Parent URL": null}