{"Source": "Adaderana", "Timestamp": "November 10, 2015 09:13 am", "Headline": "ගම්මන්පිලගේ බිරියගෙන් පැය 4ක් ප්‍රශ්න කළා", "News Content": "පාර්ලිමේන්තු මන්ත්‍රී උදය ගම්මන්පිල මහතාගේ බිරිඳගෙන් පොලිස් මූලස්ථානයේ විශේෂ විමර්ශන ඒකයය ප්‍රකාශයක් සටහන් කරගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ ඊයේ දිනයේ පැය 04පමණ කාලයක් ඇයගෙන් ප්‍රකාශයක් සටහන් කරගත් බවයි.කොටස් වංචාවක් සම්බන්ධයෙන් ලැබුණු පැමිණිල්ලක් මත මෙම ප්‍රකාශය සටහන් කරගැනීම සිදුකළ බව රුවන් ගුණසේකර මහතා පැවසීය.කෙසේවෙතත් මෙවැනි ක්‍රියාමාර්ග මගින් තමාගේ දේශපාලන ක්‍රියාකාරකම් නතර කළ නොහැකි බවයි පාර්ලිමේන්තු මන්ත්‍රී උදය ගම්මන්පිල මහතා සඳහන් කළේ.", "URL": "https://sinhala.adaderana.lk/news.php?nid=54998", "Category": null, "Parent URL": null}