{"Source": "Adaderana", "Timestamp": "March 22, 2013 11:07 am", "Headline": "මහ රෑ බොරලැස්ගමුවේ ගෙයකට පැන කතක් මරලා", "News Content": "බොරලැස්ගමුව ප්‍රදේශයේ නිවසක සිටි කාන්තාවක් තියුණු ආයුධයකින් පහර දී ඝාතනය කර තිබේ. ඊයේ මධ්‍යම රාත්‍රියේ දී නිවසට ඇතුළු වූ පුද්ගලයෙකු එම නිවසේ සිටි 19 හැවිරිදි තරුණයෙකුට ද තියුණු ආයුධයකින් පහර දී තුවාල සිදු කර ඇති බව පොලීසිය පැවසුවේය. තුවාල ලැබූ තරුණයා කළුබෝවිල ශික්ෂණ රෝහලට ඇතුළත් කර ඇත. ඝාතනයට ලක්ව ඇති කාන්තාව අදාළ තරුණයාගේ මව බව සඳහන්ය. බොරලැස්ගමුව, කටුවාවල, ගල්වලපාර ප්‍රදේශයේ නිවසක් තුළ ඝාතනය සිදුව ඇති අතර, මිය ගිය කාන්තාව 52 හැවිරිදි බව පොලීසිය පැවසුවේය.", "URL": "https://sinhala.adaderana.lk/news.php?nid=32633", "Category": null, "Parent URL": null}