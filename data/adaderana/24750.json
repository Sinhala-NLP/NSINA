{"Source": "Adaderana", "Timestamp": "June 4, 2012 10:10 am", "Headline": " සෙල්ලම් කරද්දී හමුවූ සෙල්ලම් භාණ්ඩය  15 හැවිරිදි දරුවාට මරුකැඳවයි", "News Content": "යාපනයේ කයිට්ස් පොලිස් බල ප්‍රදේශයේ සිදුවූ කිසියම් පිපුරුමකින් 15 හැවිරිදි දරුවෙකු ජීවිතක්ෂයට පත්ව තිබේ. අද උදෑසන 8.45 ට පමණ මෙම සිදුව ඇති බව අද දෙරණ වාර්තාකරු පවසයි. නාගදීප වෙරළ ආශ්‍රිතව සෙල්ලම් කරමින් සිටි දරුවා අසළ පැවති යම් දෙයක් අහුලාගෙන ඇති බවත්,මොහොතකින් එය පුපුරා ‍ගොස් ඇති බවත් සඳහන් වේ. අනතුරින් තුවාල ලැබූ දරුවා යාපනය රෝහලේ හදිසි අනතුරු ඒකකයට ඇතුළත් කර ඇතත්,ඒ වන විටත් ඔහු ජීවිතක්ෂයට පත්ව සිටි බව අද දෙරණ වාර්තාකරු කියා සිටියි. කෙසේ වෙතත් අද දෙරණ කළ විමසීමකදී පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා කියා සිටියේ කිසියම් පිපුරුමක් හේතුවෙන් මෙම අනතුර සිදුව ඇති බවයි. එසේම ඒ පිළිබඳ විධිමත් විමර්ශනයක් සිදුකරන බව පොලිස් මාධ්‍ය ප්‍රකාශකවරයා අද දෙරණට කිය සිටියේය. මෙසේ ජීවිතක්ෂයට පත්ව ඇත්තේ නාගදීපය ප්‍රදේශයේ පදිංචි අභිමනසිංගම් රූබන් නමැති 15 හැවිරිදි දරුවෙකි. කයිට්ස් පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24750", "Category": null, "Parent URL": null}