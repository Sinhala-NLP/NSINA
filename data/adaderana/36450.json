{"Source": "Adaderana", "Timestamp": "August 7, 2013 01:49 pm", "Headline": "ගුරු පුරප්පාඩු සඳහා ගුරුවරුන් 850 බඳවා ගනියි", "News Content": "ජාතික පාසල් වල පවතින ගුරු පුරප්පාඩු සඳහා උපාධිධාරීන් බඳවාගැනීමේ සම්මුඛ පරීක්ෂණ මෙම මාසයේ ආරම්භ කරන බව අධ්‍යාපන අමාත්‍ය බන්දුල ගුණවර්ධන මහතා පවසයි. සිංහල, දෙමළ, ඉංග්‍රීසි යන මාධ්‍යයන් වල පවතින ගුරු පුරප්පාඩු සඳහා ගුරුවරුන් 850 දෙනෙකු බඳවා ගන්නා බව අමාත්‍යවරයා සඳහන් කරයි‍. මෙම පුරප්පාඩු පිරවීම සඳහා වන ගැසට් නිවේදනය නිකුත් කර අයදුම්පත් කැඳවීමෙන් පසුව ඒ සඳහා වන ලිඛිත පරීක්ෂණය ඊයේ (06)දිනයේ පවත්වා තිබේ. එහිදී ඉහළම සුදුසුකම් ලබන පිරිස සම්මුඛ පරීක්ෂණ සඳහා කැඳවන අතර ලබන පාසල් වාරය ආරම්භයේ දී මෙම ගුරුපත්වීම් ලබා දීමට නියමිත බව බන්දුල ගුණවර්ධන අමාත්‍යවරයා පවසයි.", "URL": "https://sinhala.adaderana.lk/news.php?nid=36450", "Category": null, "Parent URL": null}