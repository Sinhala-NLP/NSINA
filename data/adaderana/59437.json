{"Source": "Adaderana", "Timestamp": "April 24, 2016 08:28 am", "Headline": "අතුරුදහන්වූ දරුවාගේ සිරුර ඔයෙන් හමුවෙලා", "News Content": "මස්කෙළිය ප්‍රදේශයේ ඥාති නිවසකට ගොස් සිටියදී අතුරුදන්ව සිටි 15 හැවිරිදි ළමයෙකුගේ මළ සිරුර පොලීසිය විසින් සොයාගෙන තිබේ. මස්කෙළිය ඉස්කාබ්රෝ කොටස ප්‍රදේශයේ නිවසකට පසුගිය 21 වැනිදා පැමිණ සිටි අදාළ ළමයා අතුරුදන්ව ඇති බවට පොලීසියට තොරතුරු ලැබී තිබුණි. ඒ අනුව සිදුකළ සෝදිසියකදී ළමයාගේ මළ සිරුර මස්කෙළිය,ගවරවිල වතුයායට ආසන්න මස්කෙළිය ඔයේ තිබියදී සොයාගෙන තිබේ. පොලීසිය පැවසුවේ මියගිය ළමයා මරදාන ප්‍රදේශයේ පදිංචිව සිටි අයෙකු බවයි.", "URL": "https://sinhala.adaderana.lk/news.php?nid=59437", "Category": null, "Parent URL": null}