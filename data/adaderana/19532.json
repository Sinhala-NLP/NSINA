{"Source": "Adaderana", "Timestamp": "October 23, 2011 09:32 am", "Headline": "පහරදීමකින්  තුවාල ලැබූවකු පසුව මිය යයි", "News Content": "බණ්ඩාරවෙල නගරයේ රෝයල් වයින් ස්ටෝර්ස් එක අසලදී සිදුවූ පහරදීමකින් තුවාල ලත් අයෙකු බදුල්ල රෝහලේ ප‍්‍රතිකාර ලබමින් සිටියදී මියගොස් ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 33 ක් වූ දිසානායක මුදියන්සේලාගේ උපසේන නැමැති\"රංජිත් නිවස” කිණිගම, බණ්ඩාරවෙල ලිපිනයේ පදිංචිකරුවෙකි. මෙම මනුෂ්‍ය ඝාතනය සම්බන්ධයෙන් බණ්ඩාරවෙල පොලීසිය විසින් විමර්ශන ආරම්භ කර තිබුණු අතර පහරදීම සිදුකළ බව කියන සැකකරු ඊයේ දිනයේ අත්අඩංගුවට ගෙන ඇති බව සඳහන් වේ. අදාළ සැකකරු අද දින බණ්ඩාරවෙල මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලීසිය පවසයි.", "URL": "https://sinhala.adaderana.lk/news.php?nid=19532", "Category": null, "Parent URL": null}