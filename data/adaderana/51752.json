{"Source": "Adaderana", "Timestamp": "June 3, 2015 01:38 pm", "Headline": " සිවිල් තිදෙනා ගැන අවසන් තීරණයක් නෑ-පාර්ලිමේන්තුව 09 තෙක් කල්යයි", "News Content": "ව්‍යවස්ථාදායක සභාවට පත්කිරීමට නියමිත සිවිල් සමාජ ක්‍රියාකාරීන් තිදෙනා සම්බන්ධයෙන් අවසන් තීරණයකට එළඹීමකින් තොරව පාර්ලිමේන්තුව යළි කල්තැබීමට කථානායකවරයා තීරණය කර තිබේ.ඒ අනුව පාර්ලිමේන්තුව යළි ජූනි 09 වන දින දක්වා කල්තබන ලද බව අද දෙරණ වාර්තාකරු පවසයි.ව්‍යවස්ථාදායක සභාවට පත්කිරීමට යෝජිත සිවිල් සමාජ ක්‍රියාකාරීන් තිදෙනා සම්බන්ධයෙන් අවසන් එකඟතාවයක් ලබාගෙන මෙම තිදෙනා පත්කිරීම අද දිනයේ සිදුකෙරෙනු ඇති බව මීට පෙරාතුව වාර්තා විය.එහෙත් කථානායකවරයාගේ ප්‍රධානත්වයෙන් අද පක්ෂ නායකයින්ගේ රැස්වීමේදී පැය එක හමාරක් පමණ ඒ පිළිබඳ සාකච්ඡා කරනු ලැබුවද අවසන් තීරණයක් ගැනීමට නොහැකිවී තිබේ.ඒ අනුව අගමැතිවරයා හා විපක්ෂ නායකවරයා විසින් යෝජිත නම් සඳහන් පුද්ගලයින්ගේ කැමැත්ත මේ වන තෙක් ලිඛිතව ලබාගෙන නොමැති බැවින් එකී කැමැත්ත ලබාදිය යුතු බවට කථානායකවරයා විසින් දැනුම්දී තිබේ.ඒ අනුව එළඹෙන 09 වන දින සිවිල් ක්‍රියාකාරීන් තිදෙනාගේ ලිඛිත කැමැත්ත සහිතව පක්ෂ නායකයින්ගේ රැස්වීමට පැමිණෙන බවට අගමැතිවරයා විසින් ප්‍රකාශ කර ඇත.", "URL": "https://sinhala.adaderana.lk/news.php?nid=51752", "Category": null, "Parent URL": null}