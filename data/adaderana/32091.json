{"Source": "Adaderana", "Timestamp": "March 4, 2013 07:50 am", "Headline": "කාන්තා විද්‍යාලයකට ඇතුළු වූ පිරිසක් මාට්ටු", "News Content": "නුගේගොඩ ප්‍රදේශයේ ප්‍රධාන පෙළේ කාන්තා විද්‍යාලයකට නීති විරෝධී ලෙස ඇතුළු වූ පිරිසක් සහ එහි ආරක්ෂක නිලධාරියා නුගේගොඩ පොලීසිය විසින් අත්අඩංගුවට ගෙන තිබේ. ඊයේ (03) රාත්‍රී මෙම පිරිස අත්අඩංගුවට ගෙන ඇති බව සඳහන්ය. මොවුන් එම විද්‍යාලයේ ප්‍රාථමික අංශයට අයත් ගේට්ටුවකින් පාසලට ඇතුළු වී ඇති බව පොලීසිය සඳහන් කළේය. ඒ සඳහා පාසලේ මුරකරුගේ සහය හිමිවී ඇති බව ද පොලීසිය පැවසීය. මොවුන් කුමන අරමුණකින් මෙම විද්‍යාලයට ඇතුඵ වූවේද යන්න පිළිබඳව මෙතෙක් තොරතුරු අනාවරණය වී නොමැත. කෙසේ වෙතත් සැකකරුවන් අධිකරණයට ඉදිරිපත් කිරීමට නියමිතය. මිරිහාන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32091", "Category": null, "Parent URL": null}