{"Source": "Adaderana", "Timestamp": "July 19, 2018 04:44 pm", "Headline": "අභ්‍යන්තර ගුවන් සේවයකින් යාල බලන්න ගිය සංචාරකයෝ", "News Content": "යාල ජාතික වනෝද්‍යානයේ සංචාරය කිරීම සඳහා කටුනායක ගුවන් තොටුපොල සිට මත්තල ජාත්‍යන්තර ගුවන්තොටුපල වෙත අභ්‍යන්තර ගුවන් සේවාවක් භාවිතා කරමින් විදේශිකයන් කණ්ඩායමක් පැමිණ තිබේ. නවසිලන්ත ජාතිකයින් පිරිසක් වන මෙම විදේශිකයින් කණ්ඩායම සිනමන් එයා නමැති අභ්‍යන්තර ගුවන්සේවාවකට අයත් C-79102 Colombo නැමති ගුවන් යානයෙන් අද (19) පස්වරු 02 ට පමණ මත්තල ගුවන්තොටුපොළ වෙත පැමිණ ඇත. එමෙන්ම මත්තල සිට කටුනායක ගුවන්තොටුපොළෙන් යළි 2.15 පමණ අදාළ ගුවන් යානය පිටව ගොස් තිබේ. ඒ අතර මත්තල සිට කටුනායක බලා ගමන් කිරීම සඳහා තවත් විදේශිකයින් පිරිසක් එම ගුවන් යානය භාවිතා කර තිබේ.", "URL": "https://sinhala.adaderana.lk/news.php?nid=92859", "Category": null, "Parent URL": null}