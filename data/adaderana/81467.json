{"Source": "Adaderana", "Timestamp": "December 13, 2017 03:09 pm", "Headline": "බකින්හැම් මාළිගයට ඇතුළුවෙන්න ගිහින් වැඩ වරදී", "News Content": "එංගලන්තයේ බකින්හැම් මාළිඟයට ඇතුළු වීමට උත්සාහ කළ තරුණයෙකු එරට ආරක්ෂක අංශ විසින් අත්අඩංගුවට ගෙන තිබේ. අදාළ පුද්ගලයා විසින් මාළිඟයේ තාප්පයට නැඟීමට උත්සාහ කිරීමේදී අත්අඩංගුවට ගෙන ඇති බව විදෙස් මාධ්‍ය වාර්තා කළේය. මෙලෙස අත්අඩංගුවට ගෙන ඇත්තේ 24 හැවිරිදි පුද්ගලයෙක් බව සඳහන්ය. අදාළ පුද්ගලයා ත්‍රස්තවාදී කණ්ඩායමකට සම්බන්ධ නොවන අයෙකු බවට සිදුකළ විමර්ශනවලදී අනාවරණය වී තිබේ. ඒ අනුව ආරක්ෂක අංශ විසින් ඔහු මුදා හැරීමට පියවර ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81467", "Category": null, "Parent URL": null}