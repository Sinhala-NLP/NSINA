{"Source": "Adaderana", "Timestamp": "September 11, 2011 08:19 am", "Headline": "අදත් කඩින්කඩ වැසි", "News Content": "බස්නාහිර , සබරගමුව සහ මධ්‍යම පළාත් වල ද ගාල්ල සහ මාතර දිස්ත්‍රික්කවල ද අද දිනයේ කඩින් කඩ වැසි ඇති වන බව කාලගුණ විද්‍යා දෙපාර්තමේන්තුව පවසයි. එම වැසි වයඹ පළාත දක්වා ද පැතිර යා හැකි බව සඳහන් වේ. අපරභාගයේ දී හෝ සන්ධ්‍යා කාලයේ දී නැගෙනහිර උතුරු මැද සහ ඌව පළාත්වල ස්ථාන ස්වල්පයක වැසි හෝ ගිගුරුම් සහිත වැසි වර්ධනය විය හැකි බව කාලගුණ විද්‍යා දෙපාර්තමේන්තුව සඳහන් කරයි. මධ්‍යම කදුකරයේ බටහිර බෑවුම් ඇතුළු නිරත දිග ප්‍රදේශවලට තරමක තද සුළං පැවතිය හැකි බව ද එම දෙපාර්තමේන්තුව පවසයි. මේ අතර දිවයිනට බස්නාහිර , නිරිත සහ දකුණ දෙසින් වන වෙරළට ඔබ්බෙන් මුහුදු ප්‍රදේශවල තැනින් තැන වැසි ඇති විය හැකි බව ද කාලගුණ විද්‍යා දෙපාර්තමේන්තුව පෙන්වා දෙයි.", "URL": "https://sinhala.adaderana.lk/news.php?nid=18638", "Category": null, "Parent URL": null}