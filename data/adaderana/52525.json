{"Source": "Adaderana", "Timestamp": "July 9, 2015 09:20 am", "Headline": "ඉන්දියාවෙන් ගෙනා විෂ මත්පෙති සමග 2ක් මාට්ටු", "News Content": "ඉන්දියාවෙන් ආනයනය කරන ලද විෂ මත්පෙති තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.පොලීසිය හා ශ්‍රී ලංකා ඖෂධ නියාමන අධිකාරියේ නිළධාරීන් එක්ව සිදුකළ මෙහෙයුමකදී සැකකරුවන් අත්අඩංගුවට ගෙන ඇති බව සඳහන්ය.කොටුව ලෝක වෙළඳ මධ්‍යස්ථානය අසළදී විෂ මත් කරල් 500ක් සමඟ එක් සැකකරුවෙකු අත්අඩංගුවට ගෙන ඇත.සැකකරු සම්බන්ධයෙන් සිදුකළ වැඩිදුර විමර්ශන වලට අනුව කොළඹ 12 ප්‍රදේශයේ පිහිටි ඔසුසැලකින් එම විෂ මත් කරල් ලබාගෙන ඇති බවට අනාවරණය වී ඇති බව පොලීසිය පැවසුවේය.එම ඔසුසැලේ තිබී විෂ මත් කරල් 20,670ක් සොයාගෙන ඇති අතර එහි හිමිකරු අත්අඩංගුවට ගත් බව පොලීසිය සඳහන් කළේය.සැකකරුවන් දෙදෙනා කල්පිටිය සහ කඳපොල ප්‍රදේශවල පදිංචිකරුවන් වන අතර ඔවුන් කොටුව මහේස්ත්‍රාත් අධීකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52525", "Category": null, "Parent URL": null}