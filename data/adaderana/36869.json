{"Source": "Adaderana", "Timestamp": "August 24, 2013 03:18 pm", "Headline": "වැලිවේරි‍යේ භූ විද්‍යා වාර්තාව ලබන සතියේ අධිකරණයට!", "News Content": "ගම්පහ වැලිවේරීය ප්‍රදේශයේ ඇති වී තිබෙන ජල ගැටලුව සම්බන්ධයෙන් පරීක්ෂණ සිදුකරන භූ විද්‍යා සමීක්ෂණ හා පතල් කාර්යාංශ නිලධරීන් සිය වාර්තාව ලබන සතියේ නිකුත් කිරීමට නියමිතව තිබේ. එම වාර්තාව අධිකරණයට ඉදිරිපත් කිරීමට නියමිත බව වාර්තා වේ. වැලිවේරිය ප්‍රදේශයේ ඇති වී තිබෙන ජල ගැටලුව සම්බන්ධයෙන් භූ විද්‍යා සමීක්ෂණ හා පතල් කාර්යාංශයේ නිලධාරීන් කණ්ඩායම් දෙකක් පසුගියදා එම ප්‍රදේශයේ පරීක්ෂණ ආරම්භ කළේය‍. සති දෙකකට අධික කාලයක් එම ප්‍රදේශයේ රැඳී සිටිමින් ඔවුන් මෙම පරීක්ෂණ සිදුකළ අතර මේ වන විට එහි වාර්තාව සකස් කරමින් සිටින බව වාර්තා වේ. මොවුන් අදාළ කර්මාන්ත ශාලව පිහිටි ස්ථානයේ සිට වර්ග කිලෝමීටර් 25ත් 36ත් අතර ප්‍රමාණයක පස් සාම්පල පරීක්ෂාවට ලක් කර ඇත. විශේෂයෙන්ම පසෙහි පී.එච්.අගය සහ නයිට්‍රේට් ප්‍රමාණය පිළිබඳ විශේෂ අවධානයක් යොමුකරමින් මොවුන් පරීක්ෂණ කටයුතු සිදුකර ඇති බව සඳහන්ය. මොවුන් ක්ෂේත්‍ර සහ විද්‍යාගාර පරීක්ෂණ සිදුකළ අතර එම පරීක්ෂණ මේ වන විට සම්පුර්ණයෙන්ම අවසන් කර ඇති බව වාර්තා වේ.", "URL": "https://sinhala.adaderana.lk/news.php?nid=36869", "Category": null, "Parent URL": null}