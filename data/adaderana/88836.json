{"Source": "Adaderana", "Timestamp": "May 10, 2018 10:51 am", "Headline": "අනවසරෙන් මැණික් ගැරූ සැකකරුවන් 18 ක් අධිකරණයේදී වරද පිළිගනියි", "News Content": "බගවන්තලාව පොලිස් වසමට අයත් මහඑළිය රක්ෂිතයේ විශාල පරිසර හානියක් සිදු කරමින් අනවසර මැණික් ගැරිමේ ජවාරමක නිරතව සිටි සැකකරුවන් 18 දෙනෙකු බගවන්තලාව පොලිසිය මගින් හැටන් දිසා විනිසුරු සහ මහේස්ත්‍රාත් ටි.සරවනරාජා මහතා හමුවට ඉදිරිපත් කල අවස්ථාවේ සැකකරුවන් වරද පිළිගෙන තිබේ. ඒ අනුව වරද පිළිගත් නිසා එක් සැකකරුවෙකුට රුපියල් තිස්දහස බැගින් චුදිතයන් දහ අට දෙනාට රුපියල් පන්ලක්ෂ දසදහසක දඩයක් ගෙවන ලෙස මහේස්ත්‍රාත්වරයා නියෝග කළේය. මෙම සැකකරුවන් බගවන්තලාව මහඑළිය රක්ෂිතයේ වන වගාව , එම රක්ෂිතය හරහා ගලා බසින බෙලිහුල්ඔය ඇළ , කෙසෙල්ගමුඔය ඇළේ ඉවුරු කපා එම රක්ෂිතය තුල වු වෙනිවැල්කැට ඇතුළු ශ්‍රී ලංකාවට පමණක් ආවේනික වු ඖෂධිය පැළැටි ගණනාවක් විනාශ කරමින් අනවසර මැණික් ගැරිමක නිරතව සිට ඇත. මස්කෙලිය පොලිස් විශේෂ කාර්යය බලකායේ නිලධාරින් ලද තොරතුරක් මත දින ගණනාවක් එම රක්ෂිතයේ රැක සිට මෙම සැකකරුවන් සහ මැණික් ගැරිමට උපයෝගි කර ගත් උපකරණ රැසක් අත්අඩංගුවට ගෙන සැකකරුවන් අධීකරණය වෙත ඉදිරිපත් කිරිම සදහා බලවන්තලාව පොලිසිය වෙත භාර දි තිබිණි. බගවන්තලාව පොලීසිය විසින් එම සැකකරුවන් ඇප මත මුදා හැර ඊයේ දින (09) අධිකරණය හමුවේ නඩු පවරා තිබු අවස්ථාවේ සැකකරුවන් අධිකරණය හම් වේ පෙනි සිටියහ. දඩ මුදල් ගෙවන ලද චුදිතයන් බගවන්තලාව සහ බලංගොඩ ප්‍රදේශවල පදිජචිකරුවන් බව මෙම වැටලිම සිදු කල පොලිස් විශේෂ කාර්යය බලකායේ නිලධාරින් කියා සිටියේය.", "URL": "https://sinhala.adaderana.lk/news.php?nid=88836", "Category": null, "Parent URL": null}