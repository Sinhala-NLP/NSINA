{"Source": "Adaderana", "Timestamp": "January 21, 2012 04:12 pm", "Headline": "ඔඩ්ඩුසුඩාන් කාර්මික විද්‍යාලය අසලින් ජීව අත් බෝම්බයක් හමුවෙයි", "News Content": "මුලතිවු, ඔඩ්ඩුසුඩාන් මාර්ගයේ කාර්මික විද්‍යාලය අසල තිබී ජීව අත් බෝම්බයක් හමුවී තිබේ. අද(21) පෙරවරුවේ සොයාගත් මෙම අත්බෝම්බය විදේශීය රටක නිෂ්පාදිත එකක් බව පොලිසිය පැවසීය. සිද්ධියට සම්බන්ධ සැකකරුවන් අනාවරණය වී නැත. මේ අතර ‍අද පෙරවරුවේ බොරැල්ල, ගජබා පුර ප්‍රදේශයේ සිදුකළ විශේෂ සෝදිසි මෙහෙයුමක දී ජීව උණ්ඩයක් ළඟ තබාගෙන සිටි තරුණයෙකු පොලිසිය විසින් අත්අඩංගුවට ගෙන තිබේ. යුද හමුදා නිලධාරීන්ගේ ද සහය ඇතිව මෙම සෝදිසි මෙහෙයුම සිදුකළ බව පොලිසිය සඳහන් කරයි. අත්අඩංගුවට ගත් සැකකරු සම්බන්ධයෙන් නීතිමය පියවර ගැනීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=21545", "Category": null, "Parent URL": null}