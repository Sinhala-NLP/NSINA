{"Source": "Adaderana", "Timestamp": "June 25, 2010 01:29 pm", "Headline": "ජේතවන ආලෝක පූජාව අද පස්වරුවේ", "News Content": "පොසොන් උත්සවයට සමගාමීව අනුරාධපුර ඓතිහාසික‍ ජේතවනාරාම දාගැබ ආලෝකමත් කිරීමේ පුණ්‍යෝත්සවය අද පස්වරුවේ පැවැත්වීමට නියමිතය. මේ සඳහා බැතිබර මාධ්‍ය දායකත්වය ලබාදෙන්නේ ටීවී දෙරණ සහ එෆ්.එම්. දෙරණය. ජේතවනාරාම ආලෝක පූජාව අද පස්වරු 3 ට ආරම්භ වීමට නියමිත අතර විදුලි පහන් දැල්වීම පස්වරු 6 ට සිදු‍කෙරෙනු ඇත. අනුරාධපුරයේ ක්‍රියාත්මක ‍පොසොන් කලාපයේ දී ප්‍රදේශවාසීන්ගේ සහය ඇතිව බත් දන්සලක් ක්‍රියාත්මක කිරීමට ද දෙරණ මාධ්‍ය ජාලය කටයුතු යොදා තිබේ. බැතිමතුන් වෙනුවෙන් පරිසර හිතකාමී බෑගයක් දෙරණ අනුග්‍රහයෙන් ලබාදෙන අතර අනුරාධපුර සාරානන්ද පිරිවෙන ඉදිරිපිට පිහිටි ටීවී දෙරණ හා එෆ්.එම්. දෙරණ මැදිරියෙන් ඒවා ලබාගත හැකිය. මීට අමතරව පූජනීය රත්නමාලී යන්ත්‍රය අනුරාධපුර වන්දනාවේ පැමිණෙන බැතිමතුන්ට ලබාදීමට ද දෙරණ මාධ්‍ය ජාලය කටයුතු යොදා ඇත.", "URL": "https://sinhala.adaderana.lk/news.php?nid=9213", "Category": null, "Parent URL": null}