{"Source": "Adaderana", "Timestamp": "March 20, 2016 11:46 am", "Headline": "බුරුත දැව තොගයක් සමඟ 1ක් දැලේ", "News Content": "බලපත්‍ර රහිතව බුරුත දැව තොගයක් ප්‍රවාහනය පුද්ගලයෙකු මිද්දෙනිය ප්‍රදේශයේදී පොලිසිය විසින් අත්අඩංගුවට ගෙන තිබේ.තංගල්ල කොට්ඨාස විෂ මත්ද්‍රව්‍ය වැටලීම් ඒකකයේ නිලධාරීන්ට ලැබුණු තොරතුරකට අනුව මෙම පුද්ගලයා අත්අඩංගුවට ගෙන ඇති බව සඳහන්ය.මිද්දෙනිය, ඉහළගොඩ ප්‍රදේශයේ සිදුකරන ලද වැටලීමකදී බල පත්‍ර රහිතව ප්‍රවාහනය කළ මෙම බුරුත දැව තොගය සහ දැව ප්‍රවාහනය කළ ටැක්ටර් රථයද අත්අඩංගුවට ගෙන තිබේ .මෙම දැව තොගයේ වටිනාකම රුපියල් ලක්ෂ 3 ක් පමණ වන බවද සඳහන්ය.අත්අඩංගුවට ගත් සැකකරු කටුවන ප්‍රදේශයේ පදිංචි වයස අවුරුදු 64 ක් පමණ වන අයෙකු බව පොලිසිය පවසයි.සැකකරු අධිකරණ කටයුතු සදහා මිද්දෙනිය පොලිසියට භාරදී ඇත.", "URL": "https://sinhala.adaderana.lk/news.php?nid=58407", "Category": null, "Parent URL": null}