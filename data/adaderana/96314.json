{"Source": "Adaderana", "Timestamp": "September 19, 2018 10:00 am", "Headline": "උණට බෙහෙත් ගන්න ගිය 15 හැවිරිදි දැරිය දරුවෙකු ප්‍රසූත කරයි", "News Content": "උණ රෝගය වැළදී ඇතැයි බදුල්ල මහරෝහලෙන් ප්‍රතිකාර ලබාගැනීමට පැමිණි 15 හැවිරිදි දැරියක් දරුවෙක් ප්‍රසූත කර ඇතැයි බදුල්ල පොලීසිය පවසයි. බදුල්ල නගරයට නුදුරු පාසැලක ඉගෙනුම ලබන මෙම දැරිය උණ බව පවසමින් සිය මව සමඟ ප්‍රතිකාර ලබාගැනීම සදහා බදුල්ල මහ රෝහලට පැමිණ ඇති බවත් ඇය පරීක්ෂකල වෛද්‍යවරු ඇය ගැබිණියක් බව හඳුනාගෙන ගැබිණි වාට්ටුවට ඇතුලත් කිරීමෙන් පසු දරු ප්‍රසූතය සිදුකර ඇති බවත් පොලීසිය සදහහන් කරයි. 21 හැවිරිදි විවාහකයෙක් වන මස්සිනාට දාව මෙම දරුවා පිළිසිඳගත් බව දැරියගේ ප්‍රකාශයෙන් කියැවෙන නිසා ඔහු අත්අඩංගුවට ගැනීමට කටයුතු කරගෙන යන බව පොලීසිය පවසයි . බදුල්ල පොලිස් අධිකාරි වසන්ත කන්දෙවත්ත සහ බදුල්ල වැඩබලන මූලස්ථාන ප්‍රධාන පොලිස් පරීක්ෂක එස්. පී. කේ .ගාල්ලගේ යන මහත්වරුන්ගේ උපදෙස් මත බදුල්ල පොලීසියේ කාන්තා හා ළමා කාර්යාංශය මේ පිළිබඳව වැඩිදුර විමර්ශන සිදුකරයි .", "URL": "https://sinhala.adaderana.lk/news.php?nid=96314", "Category": null, "Parent URL": null}