{"Source": "Adaderana", "Timestamp": "November 16, 2018 07:20 pm", "Headline": "පාර්ලිමේන්තුව උණුසුම් වූ හේතුව අනුර කියයි", "News Content": "පාර්ලිමේන්තුව තුළ පැවැති විරෝධතාවයට මූලික හේතුව ආණ්ඩුවට බහුතර බලය නොමැතිවිම බව ජනතා විමුත්ති පෙරමුණේ පාර්ලිමේන්තු මන්ත්‍රී අනුර කුමාර දිසානායක මන්ත්‍රීවරයා පැවසීය. අද(16) පාර්ලිමේන්තු සංකීරණයේ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. වැඩිදුරටත් අදහස් දක්වමින් ඒ මහතා සඳහන් කළේ පාර්ලිමේන්තු මන්ත්‍රී පාලිත තෙවරප්පෙරුම මහතා පිහියක් රැගෙන පැමිණියේ නම් අදාළ නිතීමය පියවර ගතයුතු බවයි. අදාළ මන්ත්‍රීවරයා පිහියක් රැගෙන පැණීයේ නම් ඔහු අත්අඩංගුවට ගැනීමේ බලය ඇත්තේ කථානායකවරයාට නොව පොලිස් දෙපාර්තමේන්තුවට බව ඒ මහතා පෙන්වා දුන්නේය. ඊයේ සිදුවු සිද්ධීන් සම්බන්ධයෙන් අද දින පැවති පක්ෂ නායක රැස්වීමේදී කථානායවරයා විසින් අදාළ සිද්ධි සම්බන්ධයෙන් පොලීසියට පැමිණිලි කළ බව ප්‍රකාශ කළ බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99332", "Category": null, "Parent URL": null}