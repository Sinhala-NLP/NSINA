{"Source": "Adaderana", "Timestamp": "September 11, 2011 09:14 am", "Headline": " දිය සිඳුණත් වැවට බැසීම තහනම්..!", "News Content": "හලාවත , මරදන්කුලම වැවට බැසීම පුද්ගලයන්ට තහනම් කර ඇති බව හලාවත ප්‍රාදේශීය සෞඛ්‍ය සේවා අධ්‍යක්ෂ කාර්යාලය පවසයි. ප්‍රදේශය පුරා මීඋණ පැතිර යන බවට ලැබුණු තොරතුරක් මත මහජන සෞඛ්‍ය පරීක්ෂකවරුන් කළ දැනුම්දීමකට අනූව මෙම තීරණය ගෙන තිබේ. මේ දිනවල පවතින නියඟය හේතුවෙන් මරදන්කුලම වැව සිඳී ගොස් ඇති අතර දියකඩිතිවල ඉතිරි වී ඇති මසුන් මැරීම සඳහා විවිධ පුද්ගලයින් වැවට බසින බව අනාවරණය වී ඇත. පවතින අවදානම් තත්ත්වය හේතුවෙන් එම වැවට බැසීම තහනම් කළ බව ප්‍රාදේශීය සෞඛ්‍ය සේවා අධ්‍යක්ෂ කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=18640", "Category": null, "Parent URL": null}