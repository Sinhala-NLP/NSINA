{"Source": "Adaderana", "Timestamp": "August 16, 2013 09:26 am", "Headline": "ගංජා තොගයක් සමඟ පුද්ගලයෙක් අත්අඩංගුවට ", "News Content": "ඇඹිලිපිටිය - තෝරකොලයාය ප්‍රදේශයේ ගංජා තොගයක් සමඟ පුද්ගලයෙක් අත්අඩංගුවට ගෙන තිබේ. ඇඹිලිපිටිය පොලීසියට ලද තොරතුරක් මත සිදුකළ වැටලීමකදී පොල් ඉඩමක වලක් හාරා ගංජා තොගය සැඟවීමට උත්සහ කරමින් සිටියදී අදාළ සැකකරු අත්අඩංගුවට ගත් බව පොලීසිය සඳහන් කළේය. සැකකරු සතුව තිබී ගංජා කිලෝග්‍රෑම් 20ක් පමණ පොලීසිය භාරයට ගෙන තිබේ. මේ අතර සූරියවැව පොලිස් විශේෂ කාර්ය බලකා නිලධාරීන් සිදුකළ වැටලීමකදී අත්අඩංගුවට ගත් බෝදාගම, මීගස්වැව ප්‍රදේශයේ පදිංචිකරුවෙකු ගංජා කිලෝග්‍රෑම් 4 ක් පමණ ළඟ තබාගැනීමේ චෝදනාමත රක්ෂිත බන්ධනාගාර ගත කෙරුණි. මේ අතර අවිස්සාවේල්ල , ෆෙඩ්රික් වත්ත ප්‍රදේශයේදී නීති විරෝධි මත්පැන් බෝතල් 540 ක් පමණ ළඟ තබාගෙන සිටියදී අත්අඩංගුවට ගත් සැකකරුවෙකු අවිස්සාවේල්ල මහේස්ත්‍රාත් අධිකරණය මගින් රුපියල් 82500 ක දඩයකට යටත්ව මුදා හැර තිබේ.", "URL": "https://sinhala.adaderana.lk/news.php?nid=36664", "Category": null, "Parent URL": null}