{"Source": "Adaderana", "Timestamp": "June 30, 2015 03:38 pm", "Headline": "ප්‍රේමලාල් ජයසේකර තවදුරටත් රිමාන්ඩ්", "News Content": "පසුගිය ජනාධිපතිවරණ සමයේදී දේශපාලන ආධාරකරුවෙකු වෙඩි තබා ඝාතනය කිරීමේ සිද්ධියේ සැකකාර හිටපු පාර්ලිමේන්තු මන්ත්‍රි ප්‍රේමලාල් ජයසේකර මහතා ඇතුළු විත්තිකරුවන් යළි රක්ෂිත බන්ධනාගාර ගත කර තිබේ.සිද්ධියට අදාළ නඩුව අද කැඳවූ අවස්ථාවේ පැල්මඩුල්ල මහේස්ත්‍රාත්වරයා නියෝග කළේ සැකකරුවන් ලබන මස 14 වනදා දක්වා යළි රක්ෂිත බන්ධනාගාර ගත කරන ලෙසයි.අදාළ පරික්ෂණ කටයුතු අවසන්වීම නිසා විත්තිකරුවන්ට ඇප ලබා දෙන ලෙස විත්තියේ නීතිඥවරුන් එහිදී අධිකරණයෙන් ඉල්ලා සිටියේය.කෙසේවෙතත් අපරාධ පරික්ෂණ දෙපාර්තමේන්තුව අධිකරණය වෙත දැනුම්දී සිටියේ සිද්ධියට අදාළ විමර්ශන කටයුතු තවමත් අවසන්ව නොමැති බවයි.", "URL": "https://sinhala.adaderana.lk/news.php?nid=52351", "Category": null, "Parent URL": null}