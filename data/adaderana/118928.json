{"Source": "Adaderana", "Timestamp": "September 12, 2019 11:51 am", "Headline": "කලල්ගොඩ අනතුරක්-කතක් මරුට-අයෙකුට බරපතළයි", "News Content": "තලවතුගොඩ-කොට්ටාව මාර්ගයේ පොල්වත්ත ප්‍රදේශය ආසන්නයේ සිදුවූ රිය අනතුරකින් කාන්තාවත් මිය ගොස් තවත් පුද්ගලයෙක් බරපතළ තුවාල ලබා රෝහල් ගත කර තිබේ. අද(12) උදෑසන මෙම අනතුර සිදුව ඇති බව අද දෙරණ වාර්තාකරු පවසයි පන්නිපිටිය දෙස සිට තලවතුගොඩ දෙසට ධාවනය වෙමින් තිබූ අධිවේගී මාර්ගයේ ගමන් කරන බස් රථයක් සහ ප්‍රතිවිරුද්ධ දිශාවෙන් පැමිණි ත්‍රිරෝද රථයක ගැටී මෙම අනතුර සිදුව ඇති බව පොලිසීය පවසයි. මෙම අනතුරින් ත්‍රිරෝද රථයේ පිටුපස ගමන් ගත් කාන්තාවක් එම ස්ථානයේදීම ජීවිතක්ෂයට පත්වූ බව වාර්තා වෙයි එමෙන්ම ත්‍රීරෝද රථයේ රියදුරා බරපතළ තුවාල ලබා හෝමාගම රෝහලට ඇතුළත් කිරීමෙන් අනතුරුව වැඩිදුරට ප්‍රතිකාර සඳහා ජයවර්ධනපුර රෝහල වෙත මාරුකර යවා ඇති බව පොලීසිය පවසයි මෙම අනතුරින් මියගොස් ඇත්තේ බදුල්ල, හිඳගොඩ ප්‍රදේශයේ පදිංචි චංචලා ඉෂානි ගුණරත්ත නැමති කාන්තාවකි. මිය ගිය කාන්තාවගේ මෘත ශරීරය හෝමගම රෝහලේ මෘත ශරීරාගාරයේ තැන්පත් කර ඇති අතර සිද්ධිව සම්බන්ධයෙන් මහරගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118928", "Category": null, "Parent URL": null}