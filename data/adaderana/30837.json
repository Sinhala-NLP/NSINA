{"Source": "Adaderana", "Timestamp": "January 17, 2013 04:07 pm", "Headline": "ලොරියක් ප්‍රපාතයකට පෙරළෙයි-අයෙක්ට තුවාල", "News Content": "ලුණුගල, ජනතාපුර ප්‍රදේශයේ දී ලොරි රථයක් ප්‍රපාතයකට පෙරළීමෙන් සිදුවූ අනතුරකින් පුද්ගලයෙකු තුවාල ලබා තිබේ. මෝටර් රථයකට මාර්ගය ඉඩදීම සදහා උත්සහ කළ අවස්ථාවේ මාර්ගයේ කොටසක් කැඩීයාමෙන් ලොරි රථය අඩි 60 ක පමණ ප්‍රපාතයකට පෙරළී ඇති බව සඳහන්ය. දැව ප්‍රවාහනය කරමින් තිබූ ලොරි රථයක් මෙලෙස අනතුරට ලක්ව ඇති අතර රථයේ රියදුරු බරපතළ තුවාල ලබා ඇති බව පොලීසිය පවස්යි. සිද්ධිය සම්බන්ධයෙන් ලුනුගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30837", "Category": null, "Parent URL": null}