{"Source": "Adaderana", "Timestamp": "April 23, 2013 10:29 am", "Headline": "සිංහපුර කුඩු ජාවාරමේ සුල මුල හෙළිවෙයි", "News Content": "වැල්ලම්පිටිය, සිංහපුර ප්‍රදේශයේ සිදුකරගෙන ගිය හෙරොයින් ජාවාරමක තොරතුරු හෙළිව තිබේ. වැල්ලම්පිටිය පොලීසිය ලද තොරතුරක් අනුව සිදුකළ විමර්ශනයක දී හෙරොයින් ළඟ තබාගෙන සිටි පුද්ගලයෙකු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී හෙරොයින් ග්‍රෑම් 7 ක් පොලිස් භාරයට ගෙන තිබේ. සැකකරු 28 හැවිරිදි වැල්ලම්පිටිය ප්‍රදේශයේ පදිංචිකරුවෙකු බව පොලීසිය සඳහන් කළේය. මොහු අද (23) දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වැල්ලම්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33499", "Category": null, "Parent URL": null}