{"Source": "Adaderana", "Timestamp": "December 31, 2017 06:47 am", "Headline": "මොරගහකන්දට මංගල දියවර 8 වනදා ", "News Content": "මොරගහකන්ද ජලාශ ව්‍යාපෘතියේ මංගල දියවර නිකුත් කිරීම සහ එම ජලාශය ජනසතු කිරීම ලබන මස 08 වැනිදා සිදුකිරීමට සැලසුම් කර තිබේ. දශක හතරකට පසු මෙරට ඉදි වු විශාලතම බහු කාර්යය සංවර්ධන ව්‍යාපෘතිය ලෙස සැලකෙන මොරගහකන්ද ව්‍යාපෘතියෙන් මෙගාවොට් 30ක විදුලිබලයක් ජාතික විදුලිබල පද්ධතියට එක් කිරීමට නියමිතය. මොරගහකන්ද ව්‍යාපෘතිය මගින් ඉඩම් අක්කර ලක්ෂ 3ක් අලුතින් අස්වැද්දීමට, පුද්ගලයින් ලක්ෂ 03කට පිරිසිදු පානිය ජලය ලබාදීමට සහ පුද්ගලයන් ලක්ෂ 15කට සහන සැලසීමට අපේක්ෂිතයි. එම ව්‍යාපෘතියෙන් වාර්ෂිකව රුපියල් මිලියන 5000ක ආර්ථික වාසියක් අපේක්ෂා කෙරෙයි.", "URL": "https://sinhala.adaderana.lk/news.php?nid=82275", "Category": null, "Parent URL": null}