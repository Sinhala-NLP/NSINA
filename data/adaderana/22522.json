{"Source": "Adaderana", "Timestamp": "March 2, 2012 09:13 am", "Headline": "නියෝජ්‍ය පොලිස්පතිවරුන් 35 දෙනෙකුට ස්ථාන මාරු", "News Content": "වහාම ක්‍රියාත්මක වන පරිදි නියෝජ්‍ය පොලිස්පතිවරුන් 35 දෙනෙකුට ස්ථාන මාරුවීම් ලබාදී තිබේ. සේවයේ අවශ්‍යතා මත අදාළ ස්ථානමාරුවීම් ලබාදී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. ඒ අනුව ප්‍රදේශ රැසක නියෝජ්‍ය පොලිස්පතිවරුන්ට සහ පොලිස් ඒකක රැසක නියෝජ්‍ය පොලිස්පතිවරුන්ට මෙම ස්ථාන මාරුවීම් හිමිව තිබේ. මේ අතර ජ්‍යෙෂ්ඨ පොලිස් අධිකාරීවරුන් 12 දෙනෙකුට ද වහාම ක්‍රියාත්මක වන පරිදි ස්ථානමාරුවීම් ලබාදී ඇති බව අජිත් රෝහණ මහතා ප්‍රකාශ ක‍ළේය. තවත් පොලිස් අධිකාරීවරුන් 8 දෙනෙකුට ද මෙලෙස ස්ථානමාරුවීම් හිමිව ඇත.", "URL": "https://sinhala.adaderana.lk/news.php?nid=22522", "Category": null, "Parent URL": null}