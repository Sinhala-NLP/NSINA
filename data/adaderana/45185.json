{"Source": "Adaderana", "Timestamp": "August 7, 2014 11:47 am", "Headline": "බද්දේගම කඩ ගණනාවක කුණු කෑම - වෙළඳුන්ට නඩු", "News Content": "බද්දේගම සහ ඒ අවට ප්‍රදේශ වල මහජන සෞඛ්‍ය පරීක්ෂකවරුන් සිදුකරන ලද සෝදිසියකදී පරිභෝජනයට නුසුදුසු ආහාර තොග රැසක් සොයාගෙන තිබේ. ප්‍රදේශවාසින්ගෙන් ලැබුණූ පැමිණිලි වලට අනුව මහජන සෞඛ්‍ය පරීක්ෂවරුන් විසින් අදාළ සෝදිසි මෙහෙයුම් සිදුකර ඇත. එහිදී පරිභෝජනයට නුසුදුසු ආහාර අලෙවි කළ වෙළඳසැල් 10ක් නීතියේ රැහැනට හසුකරගැනීමට හැකි වූ බව මහජන සෞඛ්‍ය පරීක්ෂකවරුන් පවසයි. පරිභෝජනයට නුසුදුසු කරවල, අල, බිස්කට් වර්ග, ටින් මාළු, රට ඉඳි සහ චොකලට් වර්ග ඇතුළු ආහාර ද්‍රව්‍ය රැසක් මෙලෙස අදාළ වෙළඳසැල් තුළ තිබි සොයාගෙන ඇත. අදාළ වෙළඳසැල් වල හිමිකරුවන් බද්දේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45185", "Category": null, "Parent URL": null}