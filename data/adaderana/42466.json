{"Source": "Adaderana", "Timestamp": "April 11, 2014 01:42 pm", "Headline": "විශ්‍රාමික කත මරාදාලා", "News Content": "හෝමාගම, පිටිපන උතුර, දෙවන ගබඩාවත්ත ප්‍රදේශයේ නිවසක තනිව සිටි විශ්‍රාමික කාන්තාවක් නාන කාමරය තුළ ගෙල කපා ඝාතනය කර තිබියදී පොලීසිය විසින් සොයාගෙන තිබේ. හෝමාගම පොලීසියේ නිලධාරීන්ට ලැබුණු තොරතුරකට අනූව අද උදෑසන එම නිවසට ගොස් පරික්ෂා කිරීමේදී අදාළ කාන්තාව නාන කාමරයේ කැපුම් තුවාල සහිතව වැටී සිටියදී සොයාගෙන ඇත. නිවස කොල්ලකෑමට පැමිණි සොරුන් පිරිසක් විසින් මෙම අපරාධය සිදුකරන්නට ඇතැයි පොලීසිය සැක කරයි. 68 හැවිරිදි කාන්තාවක් මෙලෙස ඝාතනය කර ඇති අතර සිද්ධිය සම්බන්ධයෙන් වැඩිදුර පරීක්ෂණ ආරම්භ කර ඇති බව හෝමාගම පොලීසිය කියයි.", "URL": "https://sinhala.adaderana.lk/news.php?nid=42466", "Category": null, "Parent URL": null}