{"Source": "Adaderana", "Timestamp": "July 5, 2010 08:46 am", "Headline": "මූලික විරෝධතා වලට ඉඩ ", "News Content": "පසුගිය ජනාධිපතිවරණ ප්‍රතිඵලය අවලංගු කරන්නැයි ඉල්ලා ජෙනරාල් සරත් ෆොන්සේකා මහතා විසින් ඉදිරිපත් කර ඇති ‍ඡන්ද පෙත්සම ප්‍රතික්ෂේප කරන ලෙස මූලික විරෝධතා ඉදිරිපත් කිරීමට පියවර ගෙන තිබේ. අදාළ පෙත්සමෙන් වගඋත්තරකරුවන් ලෙස නම් කර ඇති ජනාධිපති මහින්ද රාජපක්ෂ මහතා ඇතුළු වගඋත්තරකරුවන් විසින් මෙම මූලික විරෝධතා ඉදිරිපත් කිරීමට නියමිතය. අදාළ ඡන්ද පෙත්සම අගවිනිසුරු අශෝක ද සිල්වා, ආචාර්ය ශීරාණී බණ්ඩාරනායක, ගාමිණි අමරතුංග, කේ. ශ්‍රි පවන් සහ එස්. අයි. ඉමාම් යන පංච පුද්ගල විනිසුරු මඩුල්ල හමුවේ අද පෙරවරුවේ කැඳවීමට නියමිතය. පසුගිය ජනාධිපතිවරණයේදී සිදුවු අවිධිමත් ක්‍රියා හේතුවෙන් තමන්ට තේරී පත්වීමට නොහැකි වු බව පවසමින් අදාළ ඡන්ද යළි ගණනය කොට ප්‍රතිඵල ප්‍රකාශයට පත් කරන්නැයි මැතිවරණ කොමසාරිස්වරයාට නියෝගයක් පනවන ලෙස ජෙනරාල් සරත් ෆොන්සේකා මහතා ඉදිරිපත් කර ඇති පෙත්සමෙන් ඉල්ලා සිටියි.", "URL": "https://sinhala.adaderana.lk/news.php?nid=9401", "Category": null, "Parent URL": null}