{"Source": "Adaderana", "Timestamp": "November 10, 2010 11:54 am", "Headline": "සුමන හිමිට එරෙහි චෝදනා 29 දා විභාග කෙරෙයි", "News Content": "ගිනි අවි සහ පුපුරණ ද්‍රව්‍ය ළඟ තබා ගැනීමේ චෝදනාව මත අත්අඩංගුවේ පසුවන පූජ්‍ය ඌවතැන්නේ සුමන හිමි ඇතුළු සැකකරුවන් පස් දෙනෙකු ලබන වසරේ මාර්තු මස 29 වැනිදා දක්වා රිමාන්ඩ් භාරයේ තැබීමට අධිකරණය නියෝග කර තිබේ. අදාළ නඩුව කොළඹ මාහාධිකරණය හමුවේ අද(10) විභාගයට ගත් අවස්ථාවේ දී මෙම නියෝගය කර ඇති බව සඳහන් වේ. පසුගිය ජනාධිපතිවරණයට දින දෙකක් තිබියදී මාලිගාවත්ත බෝධිරුක්ඛාරාම විහාරස්ථාන වටලා විශේෂ කාර්ය බලකාය විසින් ‍ගිනි අවි සහ පුපුරණ ද්‍රව්‍ය තොගයක් සොයා ගැනීමත් සමග එකී චෝදනාවට අදාළව සැක පිට පූජ්‍ය ඌවතැන්නේ සුමන හිමි ඇතුළු පස්දෙනෙකු අත්අඩංගුවට ගැනුණි. ඒ අනුව මෙම නඩුව මාර්තු මස 29 වැනිදා දින විභාග කිරීමටත්,එදිනට අධිකරණය හමුවේ සාක්ෂිකරුවන් පෙනී සිටිය යුතුයයිද කොළඹ මහාධිකරණ විනිසුරු දීපාලි විජේසුන්දර මහත්මිය නියෝග කළාය.", "URL": "https://sinhala.adaderana.lk/news.php?nid=12048", "Category": null, "Parent URL": null}