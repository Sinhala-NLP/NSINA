{"Source": "Adaderana", "Timestamp": "August 1, 2017 09:17 am", "Headline": "ජාතික විගණන පනත නීතිපති අනුමැතියට", "News Content": "ජාතික විගණන පනත මේ වන විට නීතිපති දෙපාර්තමේන්තුවේ අනුමැතිය සඳහා යොමුකර ඇති බව වාර්තා වෙයි. රජයේ ආරංචි මාර්ග සඳහන් කළේ නීතිපතිවරයාගේ සහතිකය ලබාගැනීමේ අරමුණින් අදාළ පනත නීතිපති දෙපාර්තමේන්තුවට යොමුකර ඇති බවයි. නීති කෙටුම්පත් දෙපාර්තමේන්තුව විසින් ජාතික විගණන පනත සකස් කර පසුගියදා රජයට බාරදෙනු ලැබීය. ඒ අනුව අදාළ පනත ව්‍යවස්ථවාට අනුකූල ද යන්න සහතික කළ යුතු වන්නේ නීතිපති දෙපාර්තමේන්තුව විසිනි. නීතිපති සහතිකය ලැබීමෙන් පසු එය කැබිනට් මණ්ඩලයට ඉදිරිපත් කර පාර්ලිමේන්තුවට ඉදිරිපත් කිරීමට නියමිතය. ඉදිරි මාසයක කාලය තුළ ජාතික විගණන පනත සම්තර ගැනීමට සැලසුම් කර ඇති බව රජයේ ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=75839", "Category": null, "Parent URL": null}