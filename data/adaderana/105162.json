{"Source": "Adaderana", "Timestamp": "February 27, 2019 05:39 pm", "Headline": "ස්ටේජ් උඩ කෑ ගහලා රට හදන්න බෑ", "News Content": "මහජනතාව වෙනුවෙන් සේවය කිරීමට සැබෑ උවමනාවක් ඇත්නම් අමාත්‍යධුරයක කටයුතු කිරීම අත්‍යාවශ්‍යම කරුණක් නොවන බව පොදු සැපයීම් හා ආර්ථික ප්‍රතිසංස්කරණ කැබිනට් නොවන අමාත්‍ය ආචාර්ය හර්ෂ ද සිල්වා මහතා පවසයි. ඔහු මේ බව ප්‍රකාශ කළේ අද(27) කොළඹ පැවති උත්සවයකින් අනතුරුව මාධ්‍ය හමුවේ අදහස් පළ කරමින්. දේශපාලඥයින් සෑම විටම පක්ෂ පාටවලට වඩා ඉදිරිය ගැන සිතිය යුතු බවත්, වේදිකා මත කෑ ගැසීමෙන් පමණක් රටක් සෑදිය නොහැකි බව ද අමාත්‍යවරයා මෙහිදී කියා සිටියේය. තමා උත්සහයෙන් වැඩක් කළ යුතු බවත්, සුව සැරිය ලංකාවට ගෙන එන විට එයට චෝදනා කරත් අද වන විට එය සියලු දෙනාගේ අවශ්‍යතාවයක් වී ඇති බව ද සඳහන් කළ අමාත්‍යවරයා, අද වන විට අමාත්‍යාංශයේ වැඩ කර ගෙන යෑමේ දී ඇතැම් ගැටළුකාරී තත්ත්වයන් ඇති බව ද පැවසීය. මෙය යථාර්ථය වුවත් එ් අනුව වැඩ කරන්නේ කෙසේ ද යන්න පෞද්ගලිකව සිදු කළ යුතු බව ද සඳහන් කළේය.", "URL": "https://sinhala.adaderana.lk/news.php?nid=105162", "Category": null, "Parent URL": null}