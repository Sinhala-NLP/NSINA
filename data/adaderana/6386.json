{"Source": "Adaderana", "Timestamp": "February 1, 2010 09:09 am", "Headline": "යළි පදිංචිය යළිත්", "News Content": "ජනාධිපතිවරණය හේතුවෙන් අවතැන් කඳවුරු වල සිටින පිරිස් පදිංචි කිරීමට නොහැකි වූ බව ආපදා සහන සේවා සහ නැවත පදිංචි කිරීමේ අමාත්‍යංශය පවසයි. තව දුරටත් අවතැන් කඳවුරුවල පුද්ගලයින් 98,000 ක් සිටින බව අමාත්‍යංශ ලේකම් යූ.එල්.එම් හල්දීන් මහතා පවසයි.. ජනවාරි 31 දා වන විට අවතැන්වූවන් යළි පදිංචි කර අවසන් කිරීමට ගෙන තිබූ තීරණය ක්‍රියාත්මක කිරීමට නොහැකි වූ බවත්,මේ වන විට මැතිවරණ කටයුතු නිමාවී ඇති බැවින් හැකි ඉක්මනින් නැවත පදිංචි කිරීමේ කටයුතු කඩිනම් කිරීමට පියවර ගන්නා බව ලේකම්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6386", "Category": null, "Parent URL": null}