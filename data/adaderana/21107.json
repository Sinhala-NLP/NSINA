{"Source": "Adaderana", "Timestamp": "January 2, 2012 02:06 pm", "Headline": "බීමත්ව රිය පැදවූවන්ට එරෙහිව නඩු 119 ක්", "News Content": "පසුගිය පැය 24 ක කාලය තුළ බීමත්ව රිය පැදවීම හේතුවෙන් රිය අනතුරු විශාල ප්‍රමාණයක් වාර්තා වී ඇති බව පොලිස් මූලස්ථානය පවසයි. ඊයේ(01) පස්වරු හ‍යේ සිට අද(02) පෙරවරු හය දක්වා කාලය තුළ දිවයිනේ විවිධ ප්‍රදේශවලින් රිය අනතුරු වාර්තා වී ඇති බව පොලිසිය සඳහන් කරයි. කොළඹ, ගම්පහ, මාත‍ලේ යන ප්‍රදේශවලින් මාරක රිය අනතුරු පහක් වාර්තා වී තිබේ. මේ අතර බරපතල තුවාල සිදුවු රිය අනතුරු 29 ක් සහ සුළු තුවාල සිදුවු රිය අනතුරු 95 ක් වාර්තා වී ඇති බව පොලිසිය වැඩිදුරටත් කියා සිටියි. මෙම අනතුරුවලට ප්‍රධානතම හේතුව වී ඇත්තේ බීමත්ව රිය පැදවීම හා අධික වේගයෙන් රිය පැදවීම බව පොලිසිය පවසයි. මේ අතර බීමත්ව රිය පැදවූ පුද්ගලයින්ට එරෙහිව මේ වන විට නඩු 119ක් සහ අධික වේගයෙන් රිය පැදවීම සම්බන්ධයෙන් නඩු 94 ක් ගොනුකර ඇත.", "URL": "https://sinhala.adaderana.lk/news.php?nid=21107", "Category": null, "Parent URL": null}