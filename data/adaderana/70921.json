{"Source": "Adaderana", "Timestamp": "March 15, 2017 04:31 pm", "Headline": "ගිං ගඟේ ගිලී පුද්ගලයෙක් මරුට", "News Content": "නාගොඩ ප්‍රදේශයේදී ගිං ගඟේ ධීවර කටයුතුවල නිරත වූ පුද්ගලයෙකු දියේ ගිලී මියගොස් ඇති බව වාර්තා වෙයි. අදාල පුද්ගලයා ඊයේ (14) රාත්‍රියේ මසුන් ඇල්ලීම සඳහා දැලක් දමමින් සිටියදී දියේ ගිලී අතුරුදන්ව තිබේ. ඒ අනුව නාවික හමුදාව,පොලිසිය සහ ප්‍රදේශවාසීන් එක්ව ඔහුගේ මළ සිරුර සොයාගත් බව පොලිසිය පවසයි. මියගොස් ඇත්තේ මාපලගම ප්‍රදේශයේ පදිංචිව සිටි 40 හැවිරිදි අයෙක් බව වාර්තා වෙයි. අදාළ මෘත ශරීරය ගාල්ල, කරාපිටිය රෝහලේ තැන්පත් කර ඇති අතර නාගොඩ පොලීසිය විසින් සිද්ධිය සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=70921", "Category": null, "Parent URL": null}