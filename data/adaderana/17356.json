{"Source": "Adaderana", "Timestamp": "July 12, 2011 11:28 am", "Headline": "දිවයිනේ දෙවන විශාලතම පිළිකා රෝහල මහනුවරට", "News Content": "දිවයිනේ දෙවන විශාලතම පිළිකා රෝහල මහනුවර මහරෝහලට අනුබද්ධව ඉදිකිරීමට පියවර ගෙන තිබේ. මධ්‍යම පළාත් ආණ්ඩුකාර ටිකිරි කොබ්බෑකඩුව මහතාගේ යෝජනාවකට අනුව මෙම රෝහල ඉදිකිරීමට නියමිතය. මහල් නවයකින් මෙම ගොඩනැගිල්ල ඉදිකිරීම සඳහා රුපියල් ලක්ෂ දහසක මුදලක් වැය වෙතැයි ඇස්තමේන්තු කර ඇත. ගොඩනැගිල්ලේ ඉදිකිරීම් කටයුතු වසර 3 න් අවසන් කිරීමට නියමිත බව සෞඛ්‍ය අමාත්‍යාංශය පවසයි. රෝගීන් 240 ට නේවාසික පහසුකම් ලබා දීමට හැකි වන පරිදි ඉදි කරනු ලබන යෝජිත පිළිකා රෝහල සඳහා රාජ්‍ය අරමුදල් සහ පෞද්ගලික ධානපතීන්ගේ පරිත්‍යාගයන් ලබා ගැනීමට නියමිතය.", "URL": "https://sinhala.adaderana.lk/news.php?nid=17356", "Category": null, "Parent URL": null}