{"Source": "Adaderana", "Timestamp": "January 17, 2012 12:55 pm", "Headline": "  අමෙරිකානු බලපෑමෙන් ආණ්ඩුව විකල්ප සොයයි", "News Content": "අමෙරිකාව විසින් ඉරානයට එරෙහිව ආර්ථික සමිබාධක පැනවීමත් සමග මෙරට සපුගස්කන්ද තෙල් පිරිපහදුවට අවශ්‍ය බොරතෙල් ආනයනය කිරීම සම්බන්ධයෙන් විකල්ප කි‍්‍රයාමාර්ග ගැනීමට ඛනිජ තෙල් කර්මාන්ත අමාත්‍යංශය මේවනවිට පියවර ගෙන තිබේ. ඒ අනුව ඕමානය,සවුදි අරාබිය ඇතුළු රටවල් ගණනාවක් සමග මේ සමිබන්ධව සාකච්ඡා කිරීමට ඛණිජ තෙල් කර්මාන්ත අමාත්‍ය සුසිල් ප්‍රේමජයන්ත මහතා කටයුතු යෙදා ඇති බව ඛනිජ තෙල් කර්මාන්ත අමාත්‍යංශය නිවේදනය කරයි. ඇමරිකාව විසින් ඉරානයට එරෙහිව ආර්ථික සමිබාධක පනවා ඇති හෙයින් ඉරානය සමග ගනුදෙනු කරන රටවලට ඒ සම්බන්ධව තීරණ ගැනීමට මාස 6 ක කාලයක් ඇමරිකාව විසින් ප‍්‍රකාශයට පත්කර ඇත. ඒ අනුව ඇමෙරිකාව පැන වු සමිබාධක හේතුවෙන් මාස 6 ක කාලයක් යන තෙක් මෙරට තෙල් පිරිපහදුවට අවශ්‍ය බොරතෙල් ආනයනය සමිබන්ධයෙන් ශී‍්‍ර ලංකාවට බල පෑමක් ඇති නොවේ. එසේ වුවද මෙම මාස 6 ක කාලසීමාව තුළ බොරතෙල් ආනයනය සමිබන්ධයෙන් විකල්පයන් සොයාබලා ගතයුතු කි‍්‍රයාමර්ග ගැනීමට නියමිත අතර සපුගස්කන්ද තෙල් පිරිපහදුවේ කාර්යයන් සඳහා දැනට බාධාවක් මතු වී නොමැති බව අමාත්‍යංශය පෙන්වාදෙයි. එමෙන්ම කෙබඳු තත්වයක් හමුවේ හෝ තෙල් පිරිපහදුවට අවශ්‍ය බොරතෙල් ආනයනය සඳහා පියවර ගැනීමට ඛණිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා හා ඛණිජ තෙල් කර්මාන්ත අමාත්‍යංශය කටයුතු යෙදා ඇති බව කියා සිටියි.", "URL": "https://sinhala.adaderana.lk/news.php?nid=21443", "Category": null, "Parent URL": null}