{"Source": "Adaderana", "Timestamp": "August 4, 2018 04:18 pm", "Headline": "අනවසරයෙන් විදුලිය ලබාගැනීමේ සිද්ධි ගැන පැමිණිලි කරන්න පුළුවන්", "News Content": "අනවසරයෙන් විදුලිය ලබාගැනීම් සිද්ධින් පිළිබඳ විදුලිබල මණ්ඩලයට පැමිණිලි ඉදිරිපත් කළ හැකි බව විදුලිබල හා පුණර්ජනනීය බලශක්ති අමාත්‍යංශය පවසයි. අදාළ පැමිණිලි විදුලිබල මණ්ඩලයේ විමර්ශන අංශයේ 0112 42 22 59 දුරකථන අංකයට දැනුම්දිය හැකි බව එම අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේය. අනවසරයෙන් විදුලිය ලබා ගැනිම් සම්බන්ධයෙන් මහජනතාව වෙතින් දෛනිකව පැමිණිලි ඉදිරිපත් වන බව ඔහු පවසයි. එවැනි සිද්ධියකට වරදකරු වුවහොත් හිඟ මුදල් ද සහිතව දඩ මුදල් විදුලිබල මණ්ඩලයට ගෙවීමට සිදු වන බව සුලක්ෂණ ජයවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=93823", "Category": null, "Parent URL": null}