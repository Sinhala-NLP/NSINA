{"Source": "Adaderana", "Timestamp": "March 18, 2018 10:22 am", "Headline": "ඌරගස්මංහන්දියේ රිය අනතුරකින් පුද්ගලයෙක් මරුට", "News Content": "ඇල්පිටිය - අලුත්ගම මාර්ගයේ ඌරගස්මංහන්දිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලොරි රථයක් හා පාපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පාපැදිකරු ඌරගස්මංහන්දිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ අනුරාධගම, යටගල ප්‍රදේශයේ පදිංචිව සිටි 17 හැවිරිදි තරුණයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඌරගස්මංහන්දිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85877", "Category": null, "Parent URL": null}