{"Source": "Adaderana", "Timestamp": "August 31, 2017 05:18 pm", "Headline": "සී ෂෙල්ස්  උප ජනාධිපති  අගමැති හමුවෙයි ", "News Content": "සී ෂෙල්ස් රාජ්‍යයේ උප ජනාධිපති වින්සන්ට් මෙරිටන් හා අග්‍රාමාත්‍ය රනිල් වික්‍රමසිංහ අතර හමුවක් අද උදෑසන අරලියගහ මන්දිරයේදී පැවැත්වුණි.මෙහිදී මත්ද්‍රව්‍ය ජාවාරම මැඩලීම, කලාපීය ආරක්ෂාව තහවුරු කිරීම, අධ්‍යාපන, සංචාරක, නීතිය හා සාමය වැනි අංශවල සහයෝගිතාව වර්ධනය කිරීම යනාදී දෙරටටම බලපාන කරුණු රැසක් පිළිබඳව ද්වීපාර්ශ්වික සාකච්ඡා සිදුකරන ලදී. එසේම ශ්‍රී ලංකාව හා සී ෂෙල්ස් රාජ්‍යය එක්ව ඒකාබද්ධ කොමිසමක් පත්කිරීමට උප ජනාධිපතිවරයා කළ ඉල්ලීමට ද එකඟතාව පළ විය.සී ෂෙල්ස් උප ජනාධිපතිවරයා ශ්‍රී ලංකාවට පැමිණ සිටින්නේ අද සවස ආරම්භ වන ඉන්දීය සාගර සමුළුවට සහභාගි වීමටයි.", "URL": "https://sinhala.adaderana.lk/news.php?nid=76954", "Category": null, "Parent URL": null}