{"Source": "Adaderana", "Timestamp": "December 8, 2018 08:01 am", "Headline": "ගිනි අවියක් ලඟ තබාගත් අයෙක් සොයා විමර්ශන අරඹයි", "News Content": "බලපත්‍ර නොමැතිව ගිනි අවියක් ලඟ තබාගත් පුද්ගලයෙකු අත්අඩංගුවට ගැනීම සඳහා උඩුගම පොලීසිය විසින් විමර්ශනයක් ආරම්භ කර තිබේ. උඩුගම, කොතලාවල මාර්ගයේ රාත්‍රී මාර්ග බාධකයක රාජකාරියේ යෙදී සිටි උඩුගම පොලීසියේ නිළධාරීන් විසින් ධාවනය වෙමින් පැවති යතුරුපැදියක් නවතා පරීක්ෂා කිරීමට සංඥා කර තිබේ. පොලිස් මාධ්‍ය ප්‍රකාශක කාර්යාලය සඳහන් කලේ එහිදී යතුරුපැදිකරු හා පසුපැදිකරු යතුරුපැදිය එම ස්ථානයේ දමා පලාගොස් ඇති බවයි. අනතුරුව පොලිස් නිළධාරීන් විසින් යතුරුපැදිය පරීක්ෂා කිරීමේදී එහි තිබී විදේශ රටක නිෂ්පාදිත බෝර 12 වර්ගයේ ගිනි අවියක් හා එහි උණ්ඩයක් සොයාගෙන ඇති බව සඳහන්ය. පොලීසිය පැවසුවේ ගිනි අවිය සහ යතුරුපැදිය පොලීසිය භාරයට ගෙන ඇති අතර පළා ගිය සැකකරුවන් අත්අඩංගුවට ගැනීම සඳහා පරීක්ෂණ ආරම්භ කර ඇති බවයි.", "URL": "https://sinhala.adaderana.lk/news.php?nid=100434", "Category": null, "Parent URL": null}