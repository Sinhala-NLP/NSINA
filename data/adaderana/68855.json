{"Source": "Adaderana", "Timestamp": "January 30, 2017 05:13 pm", "Headline": "ඔස්ට්‍රේලියාව ශ්‍රේණිගත කිරීම්වල පෙරට", "News Content": "අන්තර් ජාතික ක්‍රිකට් ශ්‍රේණිගතකිරීම් වලට අනුව ඔස්ට්‍රේලියානු කණ්ඩායම තවදුරටත් පෙරමුණේ පසුවේ.අද(30) නිකුත් කළ ශ්‍රේණිගත කිරීම් සටහනට අනුව දකුණු අප්‍රිකානු කණ්ඩායම දෙවන ස්ථානයට පත්ව ඇති අතර ඔවුන් ඔස්ට්‍රේලියාවට වඩා ප්‍රසාද ලකුණු 02ක් පසු පසින් සිටී.දකුණු අප්‍රිකාව ශ්‍රී ලංකාව සමඟ පැවැත්වෙන තරඟාවලියේදී දක්වන දක්ෂතා සහ ඔස්ට්‍රේලියානු කණ්ඩායම නවසීලන්ත තරඟාවලියේදී දක්වන දක්ෂතා අනුව එම ස්ථානවල වෙනසක් ඇතිවීමේ ඉඩකඩ පවතී.නවසීලන්තය 03වන ස්ථානයටත් ඉන්දියාව සිව් වන ස්ථානයටත් පත්ව ඇති අතර ඔවුන් ප්‍රසාද ලකුණු 112 බැගින් ලබා සිටී.ශ්‍රී ලංකා කණ්ඩායම ප්‍රසාද ලකුණු 100ක් ලබා 06 වන ස්ථානයේ පසු වේ.", "URL": "https://sinhala.adaderana.lk/news.php?nid=68855", "Category": null, "Parent URL": null}