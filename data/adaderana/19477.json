{"Source": "Adaderana", "Timestamp": "October 20, 2011 02:00 pm", "Headline": "ටී. එන්. ඒ හා රජය අතර අද තවත් සාකච්ඡා වටයක් ", "News Content": "ද්‍රවිඩ ජාතික සන්ධානය හා රජය අතර තවත් සාකච්ඡා වටයක් අද(20) පැවැත්වෙන බව ද්‍රවිඩ ජාතික සන්ධානයේ මාධ්‍ය ප්‍රකාශක, පාර්ලිමේන්තු මන්ත්‍රී සුරේෂ් ප්‍රේමචන්ද්‍ර මහතා පැවසීය. පාර්ලිමේන්තු සංකීර්ණයේදී අද පස්වරු 03 ට මෙම සාකච්ඡාව පැවැත්වෙන බව ද ඒ මහතා සඳහන් කළේය. දේශපාලන විසඳුමක් ලබාගැනීම සහ උතුරු පළාතේ ඉඩම් ලියාපදිංචි කිරීමේ දී පවතින ගැටලුව සම්බන්ධව මෙහිදී සාකච්ඡාවට ගැනීමට නියමිත බව ද ඔහු කියා සිටියේය. එමෙන්ම රජය සමග මෙතෙක් පැවති සාකච්ඡාවලදී එළඹි තීන්දු, තීරණ පිළිබඳව ද වැඩිදුරටත් සාකච්ඡා කෙරෙන බව ප්‍රේමචන්ද්‍ර මහතා ප්‍රකාශ කළේය.", "URL": "https://sinhala.adaderana.lk/news.php?nid=19477", "Category": null, "Parent URL": null}