{"Source": "Adaderana", "Timestamp": "November 5, 2010 03:18 pm", "Headline": "විනය නැති නිසා සරසවි වධකාගාර බවට පත්වෙලා", "News Content": "විනය නොමැති වීම නිසා විශ්ව විද්‍යාල වධකාගාර බවට පත්ව ඇති බව රාජ්‍ය කළමනාකරණ හා ප්‍රතිසංස්කරණ අමාත්‍ය රත්නසිරි වික්‍රමනායක මහතා පවසයි. අධ්‍යාපනය හා ක්‍රීඩාව පදනම් කරගත් විනයගරුක දරු පරපුරක් බිහිකිරීම රජයේ අරමුණ බව හෙතෙම පෙන්වාදෙයි. සමස්ත ලංකා පාසල් කබඩි තරගාවලියේ ආරම්භක උත්සවයට සහභාගී වෙමින් රත්නසිරි වික්‍රමනායක අමාත්‍යවරයා මේ බව කියා සිටියේය. මෙම තරගාවලිය දින 3ක් පුරා හොරණ තක්ෂිලා මධ්‍ය මහා විද්‍යාලයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=11956", "Category": null, "Parent URL": null}