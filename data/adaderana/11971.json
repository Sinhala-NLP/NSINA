{"Source": "Adaderana", "Timestamp": "November 6, 2010 01:13 pm", "Headline": "දැරියක පැහැරගෙන ගිය දෙදෙනෙක් අත්අඩංගුවට ", "News Content": "කාත්තන්කුඩි ප්‍රදේශයේ දී ගැහැණු ළ‍මයෙකු පැහැරගෙන ගිය පුද්ගලයින් දෙදෙනෙකු කාත්තන්කුඩි පොලිසිය විසින් අත්අඩංගුවට ගෙන තිබේ. ඊයේ(05) පස්වරුවෙහි වයස අවුරුදු 17ක් වූ අදාළ ගැහැණු ළමයා ඇය යතුරු පැදියකින් ගමන් කරමින් සිටිය දී පැහැර ගැනීමට ලක්ව ඇත. ත්‍රිරෝද රථයකින් පැමිණි සැකකරුවන් සිව්දෙනෙකු අදාළ යතුරු පැදිය සමඟ ගැහැණු ළමයා පැහැර ගෙන ගොස් ඇති අතර මේ වන විට ඉන් සැකකරුවන් දෙදෙනෙකු අත්අඩංගුවට ගෙන ඇති බව පොලිසිය පැවසීය. සෙසු සැකකරුවන් දෙදෙනා අත්අඩංගුවට ගැනීම සඳහා පරීක්ෂණ සිදු ක‍රන බව කාත්තන්කුඩි පොලිසිය පවසයි. සැකකරුවන් කොල්ලකන ලද යතුරු පැදිය සහ සැකකරුවන් පැමිණි ත්‍රි රෝද රථය පොලිසිය භාරයට ගෙන තිබේ.", "URL": "https://sinhala.adaderana.lk/news.php?nid=11971", "Category": null, "Parent URL": null}