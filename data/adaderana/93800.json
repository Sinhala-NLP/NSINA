{"Source": "Adaderana", "Timestamp": "August 4, 2018 12:16 pm", "Headline": "ඇත්දළ විකුණන්න ගිය දෙදෙනෙක් අත්අඩංගුවට", "News Content": "අධික වටිනාකමින් යුතු විශාල ප්‍රමාණයේ ඇත්දළ දෙකක් විකිනීමට ගිය සැකකරුවන් දෙදෙනෙකු වවුනියාව කනගරායන්කුලම ප්‍රදේශයේදි අත්අඩංගුවට ගෙන තිබේ. කිලිනොච්චිය පොලිස් වි‍ශේෂ කාර්ය බළකා නිළධාරීන් පැවසූවේ ඊයේ (03) සවස ලද තොරතුරක් මත මෙම වැටලීම සිදු කළ බවයි. අඟල් 54 ක් හා අඟල් 48 ක් දිග ඇත්දළ දෙකක් මෙම සැකකරැවන් දෙදෙනා විකිනීමට සුදානම් සිටි බව එම නිළධාරින් පවසයි. මෙලස අත්අඩංගුවට ගෙන ඇත්තේ කනගරායන්කුලම හා පරන්තන් ප්‍රදේශවල පදිංචිකරුවන් දෙදෙනෙකි. සැකකරුවන් කනගරායන්කුලම පොලිසිය වෙත බාර දී ඇති අතර ඇත්දළ හා සැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=93800", "Category": null, "Parent URL": null}