{"Source": "Adaderana", "Timestamp": "January 14, 2013 04:45 pm", "Headline": "දේශපාලන වාසි ගන්නේ කවුද?", "News Content": "ජනාධිපති මහින්ද රාජපක්ෂ මහතා සහ ශ්‍රී ලංකා නීතීඥ සංගමය අතර අද (14) පෙරවරුවේ පැවැති විශේෂ හමුවේදී නීති ක්ෂේත්‍රයේ පවතින ගැටලු කිහිපයක් පිළිබඳ සාකච්ඡා වූ බව ජනාධිපති මාධ්‍ය අංශය පවසයි. නීතිය හෑල්ලු කර දේශපාලන වාසි ලබා ගැනීම සඳහා ‍උත්සහ කරන කණ්ඩායම් හදුනා ගැනීම සියලු වෘත්තිකයන්ගේ වගකීම බව ජනාධිපති මහින්ද රාජපක්ෂ මහතා එම සාකච්ඡාවේදී ප්‍රකාශ කර තිබේ. පසුගිය කාලය තුළ නීති ක්ෂේත්‍රය තුළ වූ සිදුවීම්වලට තම සංගමයේ කිසිදු සම්බන්ධයක් නොමැති බව නීතිඥයන් ප්‍රකාශ කළ බව ද ජනාධිපති මාධ්‍ය අංශය නිකුත් කළ නිවේදනයක දැක්වෙයි. එම හමුව අරලියගහ මන්දිරයේදී පැවැත්විණ.", "URL": "https://sinhala.adaderana.lk/news.php?nid=30758", "Category": null, "Parent URL": null}