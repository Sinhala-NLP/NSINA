{"Source": "Adaderana", "Timestamp": "December 2, 2015 11:00 am", "Headline": "සිසුන්ට හැඳුනුම්පත් ගන්න එක්දින සේවාවක් - ගාස්තුව 1000යි", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින සිසුන් සඳහා හැඳුනුම්පත් ලබාදීම සඳහා විශේෂ එක්දින සේවාවක් ක්‍රියාත්මක කිරීමට පුද්ගලයින් ලියාපදිංචි කිරීමේ දෙපාර්තමේන්තුව තීරණය කර තිබේ.ලබන 05 වන සෙනසුරාදා දිනයේ මෙම විශේෂ එක්දින සේවාව ක්‍රියාත්මක කිරීමට කටයුතු යොදා ඇති බව පුද්ගලයින් ලියාපදිංචි කිරීමේ කොමසාරිස් ජනරාල් ආර්.එම්.එස්.සරත් කුමාර මහතා සඳහන් කළේය.2015 දෙසැම්බර් මස 05 වන දිනය වන විට වයස අවුරුදු 16 සම්පූර්ණ වී හැඳුනුම්පත් සකස් කරගැනීමට නොහැකි වු පාසල් අයඳුම්කරුවන් වෙනුවෙන් මෙම විශේෂ එක්දින සේවාව ක්‍රියාත්මකයි.පස්වන සෙනසුරාදා පෙරවරු 8.30 සිට පස්වරු 4.30 දක්වා එක්දින සේවාව ක්‍රියාත්මක වන අතර හැඳුනුම්පත් ලබාගැනීමට රජයේ ගාස්තුව ලෙස රුපියල් දහසක මුදලක් අය කෙරෙන බව කොමසාරිස් ජනරාල් ආර්.එම්.එස්. සරත් කුමාර මහතා සඳහන් කළේය.එදිනට ඉල්ලුම්කරුගේ පැමිණීම අනිවාර්යය නොවන අතර එම සිසුවාගේ හෝ සිසුවියගේ ඥාතීත්වය තහවුරු කෙරෙන ලේඛනයක් සහිත පවුලේ සාමාජිකයෙකු හට බලය පැවරූ ලිපියක් රැගෙන ඒම ප්‍රමාණවත් බව සරත් කුමාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55460", "Category": null, "Parent URL": null}