{"Source": "Adaderana", "Timestamp": "September 15, 2013 04:52 pm", "Headline": "හිටපු එල්.ටී.ටී.ඊ. ක්‍රියාකාරීන් ජනපතිට සහය දෙයි", "News Content": "රට සංවර්ධනය කරා ගෙන යාම සඳහා ජනාධිපති මහින්ද රාජපක්ෂ මහතා වෙත උපරිම සහය පළ කරන බව හිටපු එල්.ටී.ටී.ඊ. ක්‍රියාකාරීන් පිරිසක් පවසා ඇති බව ජනපති මාධ්‍ය අංශය පවසයි‍. අද පෙරවරුවේ මුලතිව්, පුදුකුඩිඉරිප්පු මහජන ක්‍රීඩාංගණයේ පැවති එක්සත් ජනතා නිදහස් සන්ධාන ජන රැළියේ දී මෙම පිරිස සන්ධානයට සහය පළ කිරීම සඳහා එක්ව සිටි බව ජනාධිපති මාධ්‍ය අංශය සඳහන් කළේය. එදා තම ලෝකයේ වීරයා ප්‍රභාකරන් යයි සිතුන ද ජනාධිපති මහින්ද රාජපක්ෂ මහතා ඊට වඩා ශක්තිමත් මහා පෞරුෂයකින් හෙබි ජනතා නායකයෙකු බව ඔවුන් පවසා ඇති බව ජනපති මාධ්‍ය අංශය කීය. එල්.ටි.ටි.ඊ සංවිධානයේ ප්‍රබල ක්‍රියාකාරීන් ලෙස කටයුතු කළ ඩී.දේවරාජන්, ටී.රගුනන්දන් , පී.ඒ.නිවුටන්, කේ.ටාරාසා, එම්.පී.සුදර්ශන, පී.යෝගේෂ්වර, කේ .යෝගේෂ්වර ඇතුළු තරුණ තරුණියන් පිරික් මෙහිදී ජනාධිපතිවරයා හමුවී ඇත.", "URL": "https://sinhala.adaderana.lk/news.php?nid=37425", "Category": null, "Parent URL": null}