{"Source": "Adaderana", "Timestamp": "April 17, 2017 08:00 am", "Headline": "නීතී විරෝධී මත්පැන් ළඟ තබාගත් 1ක් අල්ලයි", "News Content": "නීතී විරෝධී මත්පැන් ළඟ තබාගෙන සිටි පුද්ගලයෙකු වැලිපැන්න, අමුහුන්තුඩුව ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්ය බලකායේ නිලධාරීන් පිරිසක් විසින් සිදුකළ වැටලීමකදී මොහු අත්අඩංගුවට ගෙන ඇති අතර එහිදී සැකකරු සතුව තිබී නීති විරෝධී මත් පැන් ලීටර් 11ක් සොයාගත් බව සඳහන්වේ.අත්අඩංගුවට ගත් පුද්ගලයා වැඩිදුර විමර්ශන සඳහා වැලිපැන්න පොලිස් ස්ථානය වෙත බාරදී ඇති බව පොලිස් විශේෂ කාර්ය බලකාය සඳහන් කළේය.මේ අතර ගංජා වගා කර තිබූ හේනක් තණමල්විල, සූරියආර ප්‍රදේශයේදී සොයාගෙන තිබේ.අක්කරයක පමණ භූමි ප්‍රමාණයක ගංජා වගා කර තිබූ අතර ඒවා ගිනි තබා විනාශ කල බව පොලිස් විශේෂ කාර්ය බලකාය පැවසුවේය.තණමල්විල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72130", "Category": null, "Parent URL": null}