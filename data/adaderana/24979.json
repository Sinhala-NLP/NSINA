{"Source": "Adaderana", "Timestamp": "June 12, 2012 06:31 pm", "Headline": " ඩොලර් තොගයක් පන්නන්න ගිය පකිස්ථාන ජාතිකයාට වැඩවරදියි", "News Content": "රුපියල් ලක්ෂ 17ට අධික වටිනාකමින් යුතු ඩොලර් 13 , 200ක් නීතී විරෝධීව රටින් පිට කිරීමට උත්සහ කළ පකිස්ථාන ජාතිකයෙකු ‍ගුවන් තොටුපළ රේගුව විසින් අත්අඩංගුවට ගෙන තිබේ. පාකිස්ථානයේ සිට මෙරටට පැමිණ යූ.එල් 882 දරණ ගුවන් යානයෙන් චීනය බලා යාමට කටුනායක ගුවන් තොටුපළේ සිටි අවස්ථාවේ දී එම සැකකරු අත්අඩංගුවට ගෙන තිබේ. අත්අඩංගුවට ගත් මෙම සැකකාර පකිස්ථාන ජාතිකයා සම්බන්ධයෙන් ශ්‍රී ලංකා රේගුව වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=24979", "Category": null, "Parent URL": null}