{"Source": "Adaderana", "Timestamp": "March 11, 2018 10:50 pm", "Headline": "මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයිට වැඩ වරදියි", "News Content": "සති අන්ත නිවාඩුවට හැටන් මාර්ගය ඔස්සේ මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයන් විසිහතරදෙනෙකු සැකපිට අත්අඩංගුවට ගත් බව හැටන් පොලිසිය පවසයි. හැටන් පොලිස් කොටිඨාසයේ සුනඛ අංශයේ කෝරා සුනඛයාගේද සහයෝගය ඇතිව හැටන් කොටිඨාශ දුෂණ මර්දන ඒකකයේ නිලධාරින් විසින් හැටන් කොළඹ ප‍්‍රධාන මාර්ගයේ දියගල ප‍්‍රදේශයේදි ඊයේ (10) පස්වරුවේ සිදුකළ පරික්‍ෂාවකදි මෙම සැකකරුවන් සැකපිට අත්අඩංගුවට ගැනිමට හැකිවි තිබේ. එම සැකකරුවන් ලග තිබි කේරල ගංජා මිලිග‍්‍රෑමි විසිදෙදහස් හාරසිය පනස් පහක් (22455) අත්අඩංගුවට ගත් බව එම වැටලිම කළ නිලධාරින් කියා සිටියි. අත්අඩංගුවට ගත් සැකකරුවන් කොළඹ, කුරුණෑගල, මාතලේ, මීගමුව, ගලේවල යන ප‍්‍රදේශවල පදිංචි අවුරුදු විස්සත් තිස්පහත් අතර වයස් කාණ්ඩවල පසුවන අය බව හැටන් පොලිසිය කියා සිටියි. සැකපිට අත්අඩංගුවට ගත් සැකකරුවන් අද (11) හැටන් වැඩ බලන මහේස්ත‍්‍රාත් එස්. රාමිමුර්ති මහතා වෙත කිරිමෙන් අනතුරුව එම සැකකරුවන්ගෙන් හත්දෙනෙකු හෙට (12) දින දක්වා රක්‍ෂිත බන්ධනාගාරගත කිරිමටත් සෙසු සැකකරුවන් ඇප මත මුදාහැර ඔවුන්ට මේ මස (13) වන දින අධීකරණය හමුවේ පෙනි සිටින ලෙස මහේස්ත‍්‍රාත්වරයා නියෝග කළහ.", "URL": "https://sinhala.adaderana.lk/news.php?nid=85513", "Category": null, "Parent URL": null}