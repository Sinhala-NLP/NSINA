{"Source": "Adaderana", "Timestamp": "February 13, 2019 05:15 pm", "Headline": " ගුරුවරයෙක් ඉල්ලා කළ සටන අවසන්", "News Content": "වැල්ලවාය අධ්‍යාපන කලාපයට අයත් හඳපානාගල ඇතාදුටුවැව කණිෂ්ඨ විදුහලේ මාස ගණනාවක සිට පළමු වසරට ගුරුවරයෙක් නොමැති ගැටළුවට අද(13) විසඳුම් හිමි විය. ඊයේ(12) සිට සිසුන් සහ මව්පියන් ආරම්භ කර තිබූ විරෝධතාවද ඒ හේතුවෙන් අද අවසන් කළේය. හඳපානාගල ඇතාදුටුවැව කණිෂ්ඨ විදුහලේ මාස ගණනාවක සිට පළමු වසරට ගුරුවරයෙක් නොමැති වීම හේතුවෙන් ඊයේ සිට ආරම්භ කර තිබූ විරෝධතාව දෙවන දිනටත් අද ආරම්භ කර තිබුණි. මාස ගණනක සිට වැල්ලවාය කලාප අධ්‍යාපන අධ්‍යක්ෂට මේ පිළිබඳ දැනුම්දී තිබුණත් ඒ සම්බන්ධයෙන් කිසිදු ක්‍රියාමාර්ගයක් ගෙන තිබුනේ නැහැ. නමුත් ඊයේ දිනයේ ඇතිවූ නොසන්සුන්කාරී තත්ත්වය හමුවේ වැල්ලවාය කලාප අධ්‍යාපන අධ්‍යක්ෂ විසින් එම පාසලට අද දින සිට ගුරුවරයෙකු ලබා දි තිබේ.", "URL": "https://sinhala.adaderana.lk/news.php?nid=104249", "Category": null, "Parent URL": null}