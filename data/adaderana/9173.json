{"Source": "Adaderana", "Timestamp": "June 23, 2010 11:25 am", "Headline": "උපවාසකරුවන් අත්අඩංගුවට", "News Content": "සීගිරි පර්වත මුදුනේ උපවාස කළ දෙදෙනෙක් අත්අඩංගුවට ගත් බව පොලිසිය සඳහන් කරයි. ඓතිහාසික සීගිරිය පර්වතය ආරක්ෂා කිරීම සඳහා අවශ්‍ය පියවර ගන්නා ලෙස බලකරමින් පුද්ගලයින් තිදෙනෙකු සීගිරිය පර්වත මුදුනේ උපවාසයක් ආරම්භ කර තිබුණු අතර එයින් එක් අයෙකු පහලට බැස ආ පසු යළි ඉහළට නඟින්නට ඉඩදී නැත. සීගිරියට සිදුවන හානිය වැළැක්වීම, එහි වැසිකිළි පද්ධතිය හා ආපනශාලාව ඉදිකිරීම සඳහා අනුමැතිය ලබාදුන් පුද්ගලයින් සම්බන්ධයෙන් නීතිමය ක්‍රියාමාර්ග ගැනීම සහ දැනට මධ්‍යම සංස්කෘතික අරමුදල යටතේ පාලනය වන සීගිරිය පුරා විද්‍යා දෙපාර්තමේන්තුව යටත‍ට පවරාගන්න‍ා‍ ලෙස මෙම උපවාසකරුවන් ඉල්ලීම් ඉදිරිපත් කර තිබුණි.", "URL": "https://sinhala.adaderana.lk/news.php?nid=9173", "Category": null, "Parent URL": null}