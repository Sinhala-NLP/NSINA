{"Source": "Adaderana", "Timestamp": "March 12, 2014 04:26 pm", "Headline": "අනුරපුරේ ගුරුවරු පාරට බසිති", "News Content": "ඉල්ලීම් කිහිපයක් මුල්කර ගනිමින් ගුරුවරුන් පිරිසක් අද දහවල් අනුරාධපුර නගරයේ දී උද්ඝෝෂණයක නිරතව තිබේ. ගුරු - විදුහල්පති, වෘත්තීය සමිති ඒකාබද්ධ කමිටුව මගින් අනුරාධපුර නගරයේ ඩී.එස්. සේනානායක වටරවුම ආශ්‍රිතව මෙම උද්ඝෝෂණය සංවිධානය කර තිබු බව අද දෙරණ වාර්තාකරු සඳහන් කළේය. උසස්වීම් හා හිඟ වැටුප් කඩිනමින් ලබා දෙන ලෙස සහ වැටුප් විෂමතා ඉවත් කරදෙන ලෙස ඉල්ලමින් මෙම උද්ඝෝෂණය පවත්වා ඇත. මීට අමතරව අතුරු වැටුප් යෝජනාවක් ක්‍රියාත්මක කරන ලෙසත් මීළඟ අයවැයෙන් අධ්‍යාපනයට සියයට 06ක මුදලක් වෙන් කරන ලෙසත් ඔවුන් රජයෙන් ඉල්ලා සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=41743", "Category": null, "Parent URL": null}