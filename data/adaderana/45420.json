{"Source": "Adaderana", "Timestamp": "August 18, 2014 07:01 am", "Headline": " වෙඩි තැබීමකින් පුද්ගලයෙක් මරුට-තවත් කෙනෙකුට තුවාලයි", "News Content": "කඩුවෙල,නවගමුව-රණාල ප්‍රදේශයේදී සිදුවූ වෙඩිතැබීමකින් පුද්ගලයෙකු ජීවිතක්ෂයට පත්ව තවත් පුද්ගලයෙකු තුවාල ලබා තිබේ. ඊයේ රාත්‍රී 8.30 ට පමණ සිදුවී ඇති මෙම සිදුවීමෙන් මියගොස් ඇත්තේ 28 හැවිරිදි තරුණයෙකු වන අතර තුවාල ලබා ඇත්තේ 18 හැවිරිදි තරුණයෙකු බව පොලිස් මාධ්‍ය ප්‍රකාශක කාර්යාලය පවසයි. ඊයේ එම ප්‍රදේශයේ පැවති ආගමික උත්සවයක් අවසානයේ යතුරුපැදියකින් පැමිණි දෙදෙනෙකු විසින් මෙම වෙඩිතැබීම සිදුකර පලාගොස් ඇති බව සඳහන්ය. කුමන හේතුවක් මත මෙම වෙඩිතැබීම සිදුකළේද යන්න මෙතෙක් අනාවරණය වී නැතත් ඔවුන් විසින් රැගෙන ආ යතුරුපැදියද එම ප්‍රදේශයේම දමා ගොස් ඇති බව පොලීසිය පවසයි. තුවාල ලැබූ තරුණයා මේවන විට කොළඹ, ජාතික රෝහලේ ප්‍රතිකාර ලබමින් සිටියි. සිද්ධිය සම්බන්ධයෙන් නවගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45420", "Category": null, "Parent URL": null}