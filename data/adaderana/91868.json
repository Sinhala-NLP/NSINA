{"Source": "Adaderana", "Timestamp": "July 2, 2018 08:28 pm", "Headline": "යතුරු පැදි දෙකක් එකිනෙක ගැටී තරුණ ජීවිත දෙකකට බරපතළයි", "News Content": "අම්බලන්තොට මාමඩල විද්‍යාලය ඉදිරිපිටදී යතුරු පැදි දෙකක් එකිවනක ගැටී යතුරු පැදි ධාවනය කල තරුණයෙකු සහ තරුණියක බරපතළ තුවාල ලබා හම්බන්තොට මහරෝහලට ඇතුලත් කර තිබේ. අද (02) දහවල් මෙම අනතුර සිදුවී ඇති අතර අනතුරින් මෙසේ තුවාල ලබා ඇත්තේ අම්බලන්තොට ජංසගම ප්‍රදේශයේ පදිංචි තරුණියක් හා අම්බලන්තොට ප්‍රදේශයේ පදිංචි තරුණයෙකු වේ. එම යතුරුපැදි දෙක ඇඹිලිපිටිය දෙස සිට අම්බලන්තොට දක්වා එකම දිසාවකට ධාවනය වෙමින් තිබී ඇති අතර තරුණිය ධාවනය කල යතුරු පැදිය මාර්ගය හරහා දකුණු දෙසට හැර වීමට යාමේදී පිටුපසින් පැමිණි අනෙක් යතුරුපැදිය එහි ගැටී මෙම අනතුර සිදුව තිබේ. අනතුර සම්බන්ධයෙන් අම්බලන්තොට පොලීසිය පරීක්ෂණ පවත්වනු ලැබේ.", "URL": "https://sinhala.adaderana.lk/news.php?nid=91868", "Category": null, "Parent URL": null}