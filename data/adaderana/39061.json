{"Source": "Adaderana", "Timestamp": "November 23, 2013 02:12 pm", "Headline": "දියේ ගිළුණු තරුණයින්ගේ සිරුරු ‍හමුවේ", "News Content": "මස්කෙලිය ඔයේ දියනැමට ගොස් අතුරුදන් වු තරුණයින් දෙදෙනාගේ මළ සිරුරු සොයාගෙන තිබේ. පොලිසිය පැවසුවේ නාවික හමුදා කිමිදුන් කරුවන් විසින් අද උදෑසන අදාළ මළ සිරුරු සොයා ගත් බවයි. මියගිය තරුණයන් දෙදෙනා අවුරුදු 19 සහ 21 වයසේ පසුවන, මස්කෙලිය බ්‍රවුන්සිල් වතුයායේ පදිංචිකරුවන් වේ. ඊයේ සවස මොවුන් දෙදෙනා තවත් මිතුරන් 06 දෙනෙකු සමඟ මස්කෙලිය ඔයේ දියනැමට ගොස් එහිදී එක් තරුණයෙකු දියේ ගිළී ඇති අතර ඔහු ‍බේරා ගැනීමට ගිය අනෙක් තරුණයා ද අතුරුදන්ව තිබුණි.", "URL": "https://sinhala.adaderana.lk/news.php?nid=39061", "Category": null, "Parent URL": null}