{"Source": "Adaderana", "Timestamp": "February 16, 2019 07:49 pm", "Headline": "කොකේන් ගන්න අමාත්‍යවරුන්ගේ නම් හෙළි කළොත් ඒ අය පක්ෂයෙන් ඉවත් කරනවා", "News Content": "කොකේන් මත්ද්‍රව්‍ය පානය කරන කැබිනට් අමාත්‍යවරුන්ගේ නම් රාජ්‍ය අමාත්‍ය රන්ජන් රාමනායක මහතා හෙළිදරව් කරන්නේ නම් එම අමාත්‍යවරුන් පක්ෂයෙන් ඉවත් කිරීමට පියවර ගන්නා බව එක්සත් ජාතික පක්ෂ සභාපති අමාත්‍ය කබීර් හෂීම් මහතා ප්‍රකාශ කළේය. මේ අතර ඩුබායි අත්අඩංගුවේ පසුවන ගායක අමල් පෙරේරාගේ නීතිඥවරයා අද (16) දිවයිනට පැමිණීමෙන් අනතුරු අද දෙරණට ප්‍රකාශයක් සිදුකළේය. කොකේන් මත්ද්‍රව්‍ය පානය කිරීමේ චෝදනාව මත ඩුබායි හිදී පාතාල කල්ලි නායකයෙකු වන මාකඳුරේ මධූෂ්, ගායක අමල් පෙරේරා ඔහුගේ පුත් නදීමාල් පෙරේරා සහ රංගන ශිල්පි රයන් වැන් රෝවන් ඇතුළු සැකකරුවන් 31 දෙනෙකු අත්අඩංගුවට පත්වු අතර ඔවුන්ගෙන් අමල් පෙරේරා සහ ඔහුගේ පුත් වෙනුවෙන් පෙනි සිටිම සඳහා පවුලේ නීතිඥවරයා පසුගියදා ඩුබායි බලා පිටත්ව ගියේය. පසුගිය 14වනදා අමල් පෙරේරා සහ ඔහුගේ පුත් නදීමාල් පෙරේරා ලබන 28 වනදා තෙක් රක්ෂිත බන්ධනාගාරගත කිරීමට ඩුබායි අධිකරණය නියෝග කළේය. මේ අතර අද දිනයේදීත් මෙම සිද්ධිය සම්බන්ධයෙන් දේශපාලන වේදිකාවේදී මෙලෙස අදහස් පළ විය.", "URL": "https://sinhala.adaderana.lk/news.php?nid=104472", "Category": null, "Parent URL": null}