{"Source": "Adaderana", "Timestamp": "April 13, 2015 11:57 am", "Headline": "ඔබාමාගෙන් පසු අමෙරිකාව හිලරිට? ", "News Content": "අමෙරිකානු ජනාධිපති ධුරය සඳහා තමන් ඉදිරිපත් වන බව හිලරි ක්ලින්ටන් නිල වශයෙන් ප්‍රකාශ කර තිබේ.ඒ ඊයේ දිනයේ ඇයගේ මැතිවරණ ප්‍රචාරක වෙබ් අඩවිය ආරම්භ කිරීමත් සමඟය.“ අමෙරිකානුවන්ට හැමදාම ශූරයෙක් අවශ්‍යයි. ඒ ශූරයා වෙන්න මට අවශ්‍යයි” යනුවෙන් ඇය ඒ පිළිබඳව අදහස් පළ කර ඇත.මේ අතර හිලරි ක්ලින්ටන් සිය මැතිවරණ ප්‍රචාරක කටයුතු මැයි මාසයේදී ආරම්භ කරනු ඇති බව විදෙස් මාධ්‍ය වාර්තා කළේය. අමෙරිකානු ජනාධිපතිවරණය 2016 වසරේදී පැවැත්වීමට නියමිතය.2008 වසරේදී ද ඇය ඩිමොක්‍රටික් පක්ෂයෙන් නාමයෝජනා ලබා ගැනීම සඳහා ඔබාමා සමග මැතිවරණ සටනට ඉදිරිපත් වුවද එවර ඇයට ප්‍රමාණවත් නියෝජිතයින් සංඛ්‍යාවක් ලබා ගැනීමට නොහැකිවීම නිසා සිය අරමුණ මුදුන්පත් කර ගැනීමට නොහැකි විය.හිලරි කල්න්ටන් ඩිමොක්‍රටික් පක්ෂය නි‍යෝජනය කරමින් ඉදිරි මැතිවරණයට තරඟ කරනු ඇතැයිද සඳහන් වේ.ඩිමොක්‍රටික් පක්ෂයෙන් කාන්තාවකට නාමයෝජනා ලැබෙන පළමු අවස්ථාව එය වනු ඇතැයිද විදෙස් මාධ්‍ය වාර්තා කරයි.අමෙරිකානු ජනාධිපතිවරයෙකුගේ නිල කාලය වසර 8ක් වන අතර වත්මන් අමෙරිකානු ජනපති බැරැක් ඔබාමා එරට 44 වැනි ජනාධිපතිවරයාය.හිලරි ක්ලින්ටන් යනු අමෙරිකාවේ හිටපු ජනාධිපතිවරයෙකු වූ බිල් ක්ලින්ටන්ගේ බිරිඳය.ඇය මේවන විටත් බැරැක් ඔබාමාගේ පාලනය යටතේ අමෙරිකානු රාජ්‍ය ලේකම්වරිය ලෙස කටයුතු කරයි.", "URL": "https://sinhala.adaderana.lk/news.php?nid=50631", "Category": null, "Parent URL": null}