{"Source": "Adaderana", "Timestamp": "May 24, 2019 06:00 pm", "Headline": "ශ්‍රි ලංකාවට අමෙරිකානු යුද මැදිහත් වීමක්?", "News Content": "ත්‍රස්ත ප්‍රහාරයෙන් පසු ශ්‍රි ලංකාවට අමෙරිකානු යුද මැදිහත් වීමක් සිදු වෙමින් පවතින බව වමේ දේශපාලන නියෝජිතයින් පවසයි. ඔවුන් මේ බව කියා සිටියේ \"ගෝලීය ත්‍රස්තවාදය සහ අප කළ යුතු දේ\" යන මැයෙන් ශ්‍රී ලංකාවේ කොමියුනිස්ට් පක්ෂය සංවිධාන කළ සම්මන්ත්‍රණයකදීය. එමෙන්ම සෞදියේ කුමාරවරුන්ට ත්‍රස්තවාදී කණ්ඩායම් භාරදී ඇති බව පෙන්වා දෙන ඩීව් ගුණසේකර මහතා එම කුමාරවරුන් එම ත්‍රස්තවාදී කණ්ඩායම් උවමනා වෙලාවට වාසියට පාවිච්චි කරන බව සඳහන් කළේය. ත්‍රස්තවාදී කණ්ඩායම් ගැන හොඳින්ම දන්නා රට අමෙරිකාව බවත් අමෙරිකාවට වඩා ටිකක් අඩුවෙන් සෞදිය දන්න බව ශ්‍රී ලංකාවේ කොමියුනිස්ට් පක්ෂය ප්‍රධාන ලේකම් ඩීව් ගුණසේකර මහතා පැවසීය.", "URL": "https://sinhala.adaderana.lk/news.php?nid=110608", "Category": null, "Parent URL": null}