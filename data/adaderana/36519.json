{"Source": "Adaderana", "Timestamp": "August 10, 2013 11:52 am", "Headline": "කොළඹ අවට ප්‍රදේශ කිහිපයක ජල සැපයුම අත්හිටුවයි", "News Content": "ජල නලයක් පුපුරායාම හේතුවෙන් කොළඹ සහ අවට ප්‍රදේශ කිහිපයකට ජල සැපයුම අත්හිටුවීමට ජාතික ජලසම්පාදන හා ජලාපවහන මණ්ඩලය තීරණය කර තිබේ. ඒ අනුව අද(10) පෙරවරු 11.00 සිට හෙට අළුයම 05.00 දක්වා ජල සැපයුම අත්හිටුවන බව එම මණ්ඩලය සඳහන් කරයි. ඒ අනුව බොරැල්ල, බෞද්ධාලෝක මාවත, ජාවත්ත, තුන්මුල්ල, හැවුලොක් පාර, තිඹිරිගස්යාය, පොල්හේන්ගොඩ, පාමංකඩ, වැල්ලවත්ත, බම්බලපිටිය සහ කිරුලපන සිට නුගේගොඩ මංසන්දිය දක්වා ජලසැපයුම අත්හිටුවනු ඇත. මීට අමතරව කළුබෝවිල, කොහුවල, දෙහිවල, ගල්කිස්ස, රත්මලාන, සොයිසාපුර, තෙලවල, අත්තිඩිය, බඩෝවිට, මුල්ලේරියාව, කොහිලවත්ත, උඩුමුල්ල, කොටිකාවත්ත සහ හිඹුටාන යන ප්‍රදේශවලටත් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය සඳහන් කළේය. අඹතලේ ජලපවිත්‍රාගාරයේ සිට දෙහිවල දක්වා ජල ගෙනයන ප්‍රධාන සම්ප්‍රේක්ෂණ නල මාර්ගය මුල්ලේරියාව, ආරලිය හන්දි‍යේ දී හදිසි පිපිරීමට ලක්වීම මෙම ජල සැපයුම අත්හිටුවිම හේතුව බව සඳහන් වෙයි.", "URL": "https://sinhala.adaderana.lk/news.php?nid=36519", "Category": null, "Parent URL": null}