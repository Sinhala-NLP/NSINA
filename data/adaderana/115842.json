{"Source": "Adaderana", "Timestamp": "August 6, 2019 08:47 am", "Headline": "88-89 සිදුවූ භීෂණය නැවත සිදු නොවීමට වග බලා ගත යුතුයි-විපක්ෂ නායක", "News Content": "88 - 89 භීෂණ සමයේ සිදුවූ සිද්ධීන් නැවත සිදු නොවීමට වග බලා ගත යුතු බව විපක්ෂනායක මහින්ද රාජපක්ෂ මහතා පවසයි. හෝමාගම ප්‍රදේශයේ පැවති උත්සවයකට එක්වෙමින් විපක්ෂනායකවරයා මේ බව සඳහන් කළේය. පාර්ලිමේන්තු මන්ත්‍රි ආචාර්ය බන්දුල ගුණවර්ධන මහතා විසින් රචිත පොත් පහක් එළිදැක්වීම විපක්ෂනායක මහින්ද රාජපක්ෂ මහතාගේ ප්‍රධානත්වයෙන් සිදුකෙරුණි. එහිදි අදහස් දැක්වු විපක්ෂ නායකවරයා පැවසුවේ අද වන විට, 88 - 89 භීෂණ සමයේ සිදුවූ සිද්ධීන් මෙන්ම කුරිරු යුධ සමයද වත්මන් සමාජයට මෙන්ම තරුණ පරපුරට අමත වී ඇති බවයි. එම නිසා ඒ හා සම්බන්ධ තොරතුරු ඇතුලත් ග්‍රන්ථ එළිදැක්වීම අනාගතයට මහත් වටිනා දායාදයක් බවද ඒ මහතා පැවසීය. එවැනි තත්ත්වයක් යළි ඇති නොවන්නට වග බලා ගත යුතු බවද විපක්ෂ නායක මහින්ද රාජපක්ෂ මහතා වැඩිදුරටත් පැවසීය. එහිද පාර්ලිමේන්තු මන්ත්‍රී බන්දුල ගුණවර්ධන මහතාද අදහස් දැක්වීය.", "URL": "https://sinhala.adaderana.lk/news.php?nid=115842", "Category": null, "Parent URL": null}