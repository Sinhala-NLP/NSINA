{"Source": "Adaderana", "Timestamp": "December 5, 2013 09:19 am", "Headline": "වෙන්නප්පුව ප්‍රාදේශීය සභාපතිගේ රියදුරු පොලිස් දැලේ", "News Content": "ඉතාලි ජාතික යුවලකගේ යූරෝ 2700ක් ශ්‍රී ලංකා මුදලින් රුපියල් 472,000ක් හා ලියකියවිලි තොගයක් සොරා ගැනීම සම්බන්ධයෙන් සැකපිට වෙන්නප්පුව ප්‍රාදේශීය සභාවේ සභාපති සුසන්ත පෙරේරා මහතාගේ නිල රියදුරු (38) පොලීසිය විසින් අත්අඩංගුවට ගෙන තිබේ. පසුගිය 27 වැනිදා මෙරටට පැමිණ ඇති යුවළ රැගෙන ඒමට අදාළ රියදුරු ගුවන් තොටුපළට ගොස් ඇති බව අප වාර්තාකරු කියයි. එහිදී අදාළ යුවල කැඳවාගෙන ආ වාහනයේ තිබූ බෑගයේ මුදල් අතුරුදහන් වී ඇති බව දැන ගැනීමෙන් පසු ඔවුන් ඒ ගැන පොලීසියට පැමිණිලි කර ඇත. ඒ අනුව සිද්ධිය සම්බන්ධයෙන් සැකපිට සැකකාර රියදුරු වෙන්නප්පුව පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=39335", "Category": null, "Parent URL": null}