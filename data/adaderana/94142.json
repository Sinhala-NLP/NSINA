{"Source": "Adaderana", "Timestamp": "August 9, 2018 05:25 pm", "Headline": "ඥානසාර හිමියන්ට ජනපති සමාවක් ලබාදීම ගැන කෙලින් තීරණයක් ගත යුතුයි", "News Content": "ජනාධිපති සමාවක් ලබාදීම සම්බන්ධයෙන් ආණ්ඩුවට හා ජනාධිපතිවරයාට කෙලින් තීරණයක් ගැනීමේ හැකියාව පවතින බව ඉත්තෑකන්දේ සද්ධාතිස්ස හිමියන් පවසයි. අද (09) කොළඹ පැවති මාධ්‍ය හමුවකට එක් වෙමින් උන් වහන්සේ මේ බව ප්‍රකාශ කළහ. ජනාධිපතිවරයා එයට අකමැතිවන්නේ නම් ඒ පිළිබඳ දෙවරක් සිතිය යුතු බවද උන් වහන්සේ පැවසීය. භික්ෂුවක් ස්ත්‍රී දූෂණයක් හෝ මංකොල්ලකා ඇත්නම් ජනාධිපති සමාවක් ලබාදෙන ලෙස ඉල්ලා නොසිටින බවත් එහෙත් රට ගැන, ජාතිය පිළිබඳ ආගම හා රණවිරුවා පිළිබඳ හඬ නගා ජනාධිපති සමාව නොදෙනවානම් එය ජාතික අපරාධයක් බවද උන්වහන්සේ පැවසීය. ජනාධිපති සමාව දිය යුතු තැනට වැඩ කටයුතු සිදුකරමින් පවතින බවද උන්වහන්සේ වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94142", "Category": null, "Parent URL": null}