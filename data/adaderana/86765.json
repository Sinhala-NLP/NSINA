{"Source": "Adaderana", "Timestamp": "April 2, 2018 02:37 pm", "Headline": "සිල්වෙස්තරයින් හා විද්‍යාර්තයින්ගේ මහා සටනින් විද්‍යාර්තයින්ට ජය ", "News Content": "මහනුවර සිල්වෙස්තර විද්‍යාලය සහ මහනුවර විද්‍යාර්ත විද්‍යාලය අතර 8 වැනි වරට සංවිධානය කළ මහා රග්බි තරගාවලියේ ශූරතාව දිනා ගැනීමට මහනුවර විද්‍යාර්ත විද්‍යාලය සමත් විය. තරගය පැවැත්වුනේ පල්ලේකැලේ මහනුවර ත්‍රිත්ව විද්‍යාලයීය ක්‍රීඩාංගනයේදීයි. තරගයේ පළමු අර්ධය නිමා වන විට මහනුවර විද්‍යාර්ත විද්‍යාලය ලකුණු 15ක් රැස් කිරීමට සමත් විය. නමුත් පළමු අර්ධයේ දී සිල්වෙස්තර විද්‍යාලයට රැස් කර ගත හැකිවුයේ ලකුණු 7ක් පමණයි. තරගයේ දෙවන අර්ධයේ දී ද ක්‍රීයාත්මක වු විද්‍යාර්ත පිල ගෝල දෙකක්,උත්සහක දිනුම් 3ක් සහ දඩුවම් පහර දෙකක් සමගින් රැස් කළ ලකුණු සංඛ්‍යාව 45ක්. සිල්වෙස්තර විද්‍යාලයට දෙවන අර්ධයේ දී රැස් කර ගත හැකි වුයේ ලකුණු 8ක් පමණයි. ඒ අනුව ලකුණු 60 ට 15ක් ලෙස තරගයේ ජය හිමි කර ගනිමින් මහා රග්බි තරගාවලියේ ශූරතාව දිනා ගැනීමට මහනුවර විද්‍යාර්ත විද්‍යාලය සමත් විය.", "URL": "https://sinhala.adaderana.lk/news.php?nid=86765", "Category": null, "Parent URL": null}