{"Source": "Adaderana", "Timestamp": "January 8, 2014 02:12 pm", "Headline": "වැල්ලම්පිටිය ස්ථානාධිපතිගේ බිරිඳත් රිමාන්ඩ් ", "News Content": "මත්ද්‍රව්‍ය ජාවාරම් සම්බන්ධයෙන් අත්අඩංගුවට ගෙන රැඳවුම් නියෝග මත රඳවා සිටි වැල්ලම්පිටිය හිටපු පොලිස් ස්ථානාධිපතිවරයාගේ භාර්යාව රක්ෂිත බන්ධනාගාර ගත කර තිබේ. සැකකාරිය ලබන 17 වන දින දක්වා රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර ඇත. ඊයේ(07) දිනයේ අධිකරණයට ඉදිරිපත් කළ වැල්ලම්පිටිය හිටපු පොලිස් ස්ථානාධිපතිවරයා ද ලබන 21 වන දින දක්වා රක්ෂිත බන්ධනාගාර ගත කිරීමට අධිකරණය නියෝග කරන ලදී. මත්ද්‍රව්‍ය චෝදනා මත වැල්ලම්පිටිය හිටපු පොලිස් ස්ථානාධිපතිවරයා පසුගිය 31 වන දින අත්අඩංගුවටගත් අතර ඊට පසුදින ඔහුගේ භාර්යාවද අත්අඩංගුවට ගනු ලැබුණි. ඉන් අනතුරුව අධිකරණයෙන් ලබාගත් දින 7ක රැඳවුම් නියෝග මත දෙදෙනොගෙන්ම ප්‍රශ්න කිරීම් සිදුකිරීමට පොලීසිය පියවර ගත්තේය.", "URL": "https://sinhala.adaderana.lk/news.php?nid=40194", "Category": null, "Parent URL": null}