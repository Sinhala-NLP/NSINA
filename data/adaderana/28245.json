{"Source": "Adaderana", "Timestamp": "October 13, 2012 09:16 am", "Headline": "  හක්බෙල්ලන් තොගයක් සමඟ 5ක් දැලේ", "News Content": "හක්බෙල්ලන් තොගයක් සමඟ කයිට්ස්, පුන්කුඩුතිව් ප‍්‍රදේශයේදී ඉන්දීය ජාතිකයින් දෙදෙනෙකු ඇතුළු පුද්ගලයින් පස්දෙනෙකු අත්අඩංගුවට ගෙන තිබේ. මොවුන් කයිට්ස්, කුරිකට්ටුවාන් ජැටිය ආසන්නයේ දී ලොරියකට හක්බෙල්ලන් පටවමින් සිටිය දී අත්අඩංගුවට ගෙන ඇති බව සඳහන්ය. පුන්කුඩුතිව් නාවික හමුදා කඳවුරේ නිලධාරීන් කණ්ඩායමක් විසින් මොවුන් අත්අඩංගුවට ගෙන තිබේ. අත්අඩංගුවට ගත් ශ‍්‍රී ලාංකිකයින් තිදෙනා නාගදීපය, තලවිල යන ප‍්‍රදේශවල පදිංචිකරුවන් වේ. මොවුන් සතුව තිබී හක්බෙල්ලන් 1096 ක් සොයාගෙන ඇති බව සඳහන්ය. නාවික හමුදාව විසින් අදාළ හක්බෙල්ලන් තොගය සහ සැකකරුවන් වැඩිදුර පරීක්ෂණ සඳහා කුරිකට්ටුවාන් පොලිස් මුරපොළ වෙත භාර දී තිබේ.", "URL": "https://sinhala.adaderana.lk/news.php?nid=28245", "Category": null, "Parent URL": null}