{"Source": "Adaderana", "Timestamp": "January 31, 2017 03:07 pm", "Headline": "බහුතර මතය විපක්‍ෂය සමඟයි", "News Content": "ආණ්ඩුවේ පවතින මර්දනය හමුවේ බලවත්ම ජන ගංඟාවක් තමන් සමඟ එක් වූ බව ඒකාබද්ධ විපක්‍ෂයේ පාර්ලිමේන්තු මන්ත‍්‍රී දිනේෂ් ගුණවර්ධන මහතා පවසයි. ආණ්ඩුවේ පවතින ප‍්‍රජාතන්ත‍්‍ර විරෝධී බව, ව්‍යවස්ථා ගැටළු, පළාත් සභා මැතිවරණ නොපැවැත් වීම හා වැඩිවෙන ජීවන වියදම වැනි බොහෝ අර්බුදයන් මැද සිටින වත්මන් ආණ්ඩුවට, තම බලය පෙන්වු බව ඒ මහතා කියා සිටියේය. ඒකාබද්ධ විපක්‍ෂයේ අද (31) පැවති මාධ්‍ය හමුවකට සහභාගී වෙමින් අමාත්‍යවරයා මේ බව පවසා සිටියේය. සිදු කරන ලද සමීක්‍ෂණයන්ට අනුව ජාත්‍යන්තර වශයෙන්ද පසුගිය දා පැවති රැළියට අති විශාල ජනතාවක් සහභාගි වී ඇති බව තහවුරු වී ඇති බවද ඒ මහතා පැවසීය.එමෙන්ම ඉන් පැහැදිලි වන්නේ බහුතර ජනමතයක් ඇත්තේ විපක්‍ෂය සමග බවද අමාත්‍යවරයා මෙහිදී කියා සිටියේ ය.", "URL": "https://sinhala.adaderana.lk/news.php?nid=68892", "Category": null, "Parent URL": null}