{"Source": "Adaderana", "Timestamp": "June 16, 2018 09:21 pm", "Headline": "මනුසත් දෙරණ හානියට පත් වූ පුස්තකාල සඳහා පොත් සහ ගෘහ භාණ්ඩ පරිත්‍යාගකරයි", "News Content": "ගංවතුරෙන් සහ නායයෑමෙන් හානියට පත් වූ පුස්තකාල සඳහා පොත් සහ ගෘහ භාණ්ඩ පරිත්‍යාග කිරීම පසුගියදා සිදුකෙරුණි. මෙම වැඩසටහන දියත් කෙරුණේ මනුසත් දෙරණ හා ජාතික පුස්තකාල ප්‍රලේඛන සේවා මණ්ඩලය සමග එක්වයි. ගංවතුරෙන් සහ නායයෑමෙන් හානියට පත් වූ පුස්තකාල යළි ගොඩනැංවීම සඳහා ඒ සඳහා පරිත්‍යාගයන් සිදු කරන මෙන් ජාතික පුස්තකාල ප්‍රලේඛන සේවා මණ්ඩලය සහ මනුසත් දෙරණ ජනතාවගෙන් කළ ඉල්ලිමකට අනුව පරිත්‍යාග රැසක් ලැබුණි. එළෙස එක් රැස් කරගත් පොත් පත් ,ගෘහ භාණ්ඩ සමග ජාතික පුස්තකාල ප්‍රලේඛන සේවා මණ්ඩලය මගින් ආපදාවන්ට පත් වූ පුස්තකාල වෙත පරිත්‍යාග කිරීම පසුගියදා සිදුකෙරුණි. මෙම වැඩසටහන පුස්තකාල ප්‍රලේඛන සේවා මණ්ඩල ශ්‍රවනාගාරයේදී පැවැත්වුණේ අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=90990", "Category": null, "Parent URL": null}