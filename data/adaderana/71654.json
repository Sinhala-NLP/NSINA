{"Source": "Adaderana", "Timestamp": "April 3, 2017 08:54 am", "Headline": "20යි 20යි තරඟයෙන් කුසල් විවේක ගැන්වීමට තීරණය කරයි", "News Content": "බංග්ලාදේශයට එරෙහි තරඟ දෙකකින් සමන්විත 20 යි 20 තරඟාවලියෙන් කුසල් මෙන්ඩිස් විවේක ගැන්විමට තීරණය කර තිබේ. ඒ අනුව තරඟාවලිය සඳහා ශ්‍රී ලංකා සංචිතයකට තුන් ඉරියව් ක්‍රීඩක ශෙහාන් ජයසූරිය සහ තිසර පෙරේරා යලි කැඳවා ඇති බව වාර්තා වෙයි. කෙසේ වෙතත් ශ්‍රී ලංකා කණ්ඩායමේ ආරම්භක පිතිකරු කුසල් ජනිත් පෙරේරාගේ නම සංචිතයට ඇතුලත් කර ඇති අතර පවතින ආබාධ තත්ත්වය හේතුවෙන් ඔහුගේ සහභාගීත්වය අවිනිශ්චිත තත්ත්වයක පවතින බව ද වාර්තා වෙයි. මෙම තරඟාවලියේදී උපුල් තරංග ශ්‍රී ලංකා කණ්ඩායම මෙහෙයවන අතර ඇන්ජලෝ මැතිව්ස්ට පවතින ආබාධ තත්ත්වය හේතුවෙන් මෙම තරඟ දෙක ද අහිමිවී තිබේ. කණ්ඩායමේ සෙසු ක්‍රීඩකයින් ලෙස දිල්ෂාන් මුණවීර, ධනුෂ්ක ගුණතිලක, ලසිත් මාලිංග, ඉසුරු උදාන, නුවන් කුලසේකර, දසුන් ශානක, විකුම් සංජය, මිලින්ද සිරිවර්ධන, අසේල ගුණරත්න, සීක්කුගේ ප්‍රසන්න, චාමර කපුගෙදර, ලක්ෂාන් සදකැන් නම් කර ඇත.", "URL": "https://sinhala.adaderana.lk/news.php?nid=71654", "Category": null, "Parent URL": null}