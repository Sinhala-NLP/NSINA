{"Source": "Adaderana", "Timestamp": "March 15, 2019 04:26 pm", "Headline": "නොසැලකිල්ල නිසා පාර පුරා තිරිඟු විසි වූ හැටි", "News Content": "දඹුල්ල-කුරුණෑගල ප්‍රධාන මාර්ගයේ ගලේවෙල නගර මධ්‍යයේදී සිදුවූ අනතුරකින් පුද්ගලයින් තිදෙනෙක් තුවාල ලබා රෝහල් ගත කර ඇත අතර එක් පුද්ගලයේකුගේ තත්ත්වය බරපතළ බව ගලේවෙල පොලීසිය පවසයි. අද(15) අළුයම 6.00 ට පමණ තිරිගු ඇට ප්‍රවාහනය කරමින් තිබු කන්ටේනර් රථයක් පෙරළී යාමෙන් ප්‍රරධාන මාර්ගයේ පාලමකට ද දැඩි අලාභ හානි සිදුව ඇති අතර අසල තිබූ වෙළඳසැලකට ද බරපතළ හානි සිදුවුව ඇති බව වාර්තා වෙයි. ත්‍රිකුණාමලයේ සිට තිරිඟු ඇට ප්‍රවාහනය කරමින් තිබූ කන්ටේනර් රථයක් රියදුරාට රථය පාලනය කරගැනීමට නොහැකිව මෙසේ පෙරළී ගොස් ඇති බව ගලේවෙල පොලිසිය සඳහන් කළේය. මෙම අනතුරින් තුවාල ලබා ඇත්තේ කන්ටේනර් රථයේ රියදුරු රිය සහයක සහ මාර්ගය අසල ගමන් කරමින් සිටි පදිකයෙකු බව වාර්තා වෙයි. අනතුරත් සමඟ මාර්ගය පුරා තිරිඟු ඇට වැටී තිබෙන ආකාරය දැක ගැනීමට හැකියාව ලැබිණි. මෙම අනතුරත් සමඟ දඹුල්ල-කුරුණෑගල ප්‍රධාන මාර්ගයේ ගමනාගමනයට ද බාධා එල්ලවී තිබිණි. තුවාල කරුවන් ගලේවෙල රෝහලට ඇතුළත් කිරීමෙන් පසු රියදුරු දඹුල්ල මූලික රෝහලට මාරුකර යවා තිබේ . අනතුර සම්බන්ධයෙන් ගලේවෙල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106125", "Category": null, "Parent URL": null}