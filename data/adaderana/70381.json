{"Source": "Adaderana", "Timestamp": "March 3, 2017 05:37 pm", "Headline": " ද්‍රවිඩ විමුක්ති කොටි නමින් නව පක්ෂයක් ", "News Content": "පුනරුත්තාපනය ලැබූ එල්.ටී.ටී.ඊ සාමාජිකයින් විසින් නව දේශපාලන පක්ෂයක් පිහිටුවාගෙන ඇති බව අද දෙරණ වාර්තාකරු පවසයි. ත්‍රිකුණාමලය - සම්පූර් ප්‍රදේශයේදී අද(03) මාධ්‍ය හමුවක් කැඳවමින් ඔවුන් කියා සිටියේ “ පුනරුත්තාපනය ලැබූ ද්‍රවිඩ විමුක්ති කොටි“ යන නම්න් ඔවුන් නව පක්ෂය පිහිටුවා ගත් බවයි. එහිදී අදහස් දක්වමින් ඔවුන් කියා සිටියේ පසුගිය 28දා මැතිවරණ කොමසාරිස් කාර්යාලයට පැමිණ තම පක්ෂය ලියාපදිංචි කළ බවයි. මෙම පක්ෂය ඔස්සේ උතුරු - නැගෙනහිර පළාත් සීමාවකින් තොරව තම ජනතාව වෙනුවෙන් ප්‍රජාතන්ත්‍රවාදීව කටයුතු කිරීමට බලාපොරොත්තු වන බව එම පක්ෂය වැඩිදුරටත් කියා සිටියේය.", "URL": "https://sinhala.adaderana.lk/news.php?nid=70381", "Category": null, "Parent URL": null}