{"Source": "Adaderana", "Timestamp": "March 1, 2011 06:18 pm", "Headline": "ශ්‍රී ලංකාවට එරෙහි යළි යුද අපරාධ චෝදනා අවදානමක්..!", "News Content": "ශ්‍රී ලංකාවට එරෙහිව ජාත්‍යන්තර යුද අධිකරණයක් හමුවේ යුද අපරාධ චෝදනා ගොනු කිරිමේ අවදානමක් යළි මතුවී ඇතැයි එක්සත් ජනපද ඉහළපෙළ නිලධාරියෙකු විසින් පෙන්වා දී තිබේ. ශ්‍රී ලංකාවේ පැවති යුදමය වාතාවරණයේ තීරණාත්මක වූ අවසාන මාස කිහිපය තුළ සිවිල් වැසියන් දහස් ගණනක් මරුමුවට පත්ව ඇති බවට ශ්‍රී ලංකා රජයට චෝදනා එල්ල වී ඇති බව සඳහන් වේ. 2009 මැයි මාසයේදී අවසන් වූ යුදමය තත්ත්වය ‍පිළිබඳ මේ ආකාරයට ජාත්‍යන්තර විමර්ශනයක්පැවැත්වීමේ අවදානමක් පවතින බවට ඇමරිකා එක්සත් ජනපදයේ දකුණු හා මධ්‍යම ආසියානු සබඳතා පිළිබඳ සහකාර ලේකම් රොබට් ඒ බ්ලේක් මහතා \"ස්කයි නිව්ස්\" මාධ්‍යයට අද පවසා තිබේ. එසේ වුවද ජාත්‍යන්තරය විසින් පිළිගත් නීති රීති හා තත්ත්වයන් ට අනුකූලව ශ්‍රී ලංකාව විසින්ම විමර්ශනයක් සිදුකිරීම වඩා සුදුසු බව ශ්‍රී ලංකාවේ හිටපු ඇමරිකානු තානාපතිවරයා වූ රොබට් ඒ බ්ලේක් මහතා වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=14551", "Category": null, "Parent URL": null}