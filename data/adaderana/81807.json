{"Source": "Adaderana", "Timestamp": "December 20, 2017 06:37 am", "Headline": "ඊසාන දිග මෝසම සක්‍රිය වෙයි", "News Content": "දිවයින හරහා ඊසාන දිග මෝසම් තත්ත්වය ස්ථාපිත වී ඇති බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ උතුර, උතුරු මැද, නැගෙනහිර සහ ඌව පළාත් වලටත් මාතලේ සහ හම්බන්තොට දිස්ත්‍රික්ක වලටත් අද විටින් විට වැසි හෝ ගිගුරුම් සහිත වැසි ඇතිවිය හැකි බවයි. අනෙකුත් ප්‍රදේශ වලට සවස 2.00න් පමණ පසු වැසි ඇතිවිය හැකි බවත් නැගෙනහිර, ඌව, සබරගමුව සහ දකුණු පළාත් වලත් කළුතර දිස්ත්‍රික්කයේත් මිලිමීටර් 75ක පමණ වැසි අපේක්ෂා කරන බවයි කාලගුණ විද්‍යා දෙපාර්තමේන්තුව සඳහන් කළේය. වයඹ සහ මධ්‍යම පළාත් වලටත් මාතර සහ හම්බන්තොට දිස්ත්‍රික්ක වලටත් පැයට කිලෝ මීටර් 50ක පමණ තරඟමක තද සුළං ඇති විය හැකියි. කංකසන්තුරේ, පුත්තලම, කොළඹ, කළුතර, ගාල්ල, මාතර සහ හම්බන්තොට දක්වා ගැඹුරු සහ නොගැඹුරු මුහුදු ප්‍රදේශ වල ද වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළේය.", "URL": "https://sinhala.adaderana.lk/news.php?nid=81807", "Category": null, "Parent URL": null}