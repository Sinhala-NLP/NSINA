{"Source": "Adaderana", "Timestamp": "September 4, 2019 07:11 pm", "Headline": "දහනවයෙන් වැඩ ගන්න හැටි මහින්ද කියයි", "News Content": "අමාත්‍ය ධුරයක් නොමැතිව ලේකම්වරයෙකු ලෙස විශාල වැඩ කොටසක් ඉටු කළ ගෝඨාභය රාජපක්ෂ මහතාට ජනාධිපතිවරයෙකු ලෙස වැඩ කිරීමේදි 19 වන ආණ්ඩුක්‍රම ව්‍යවස්ථාව ගැටලුවක් නොවන බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ බව පැවසුවේ අද(04) කොළඹ පැවති ශ්‍රී ලංකා පොදුජන ජ්‍යෙෂ්ඨ පුරවැසි සම්මේලනය අමතමින්ය. ශ්‍රී ලංකා පොදුජන පෙරමුණේ ජනාධිපතිධුර අපේක්ෂක ගෝඨාභය රාජපක්ෂ මහතා සහ කුඩා තේ වතු හිමියන්, රබර් වගාකරුවන්, සුළු අපනයන බෝග වගාකරුවන්, කප්රුක් සමිති, මල් වගාකරුවන් සහ කිරි ගොවි සංවිධාන නියෝජිතයන් අතර හමුවක් අද පැවැත්වුණි. මේ අතර ශ්‍රී ලංකා පොදුජන ජ්‍යෙෂ්ඨ පුරවැසි සම්මේලනය ද ගෝඨාභය රාජපක්ෂ සහ විපක්ෂ නායක මහින්ද රාජපක්ෂ යන මහත්වරුන්ගේ ප්‍රධානත්වයෙන් අද කොළඹදී පැවැත්වුණි.", "URL": "https://sinhala.adaderana.lk/news.php?nid=118290", "Category": null, "Parent URL": null}