{"Source": "Adaderana", "Timestamp": "August 31, 2011 08:56 am", "Headline": " නේවි අසංග මරුට-ආයුධ පෙන්නන්න ගිහින්ලු..?", "News Content": "අපරාධ රැසකට සම්බන්ධ බවට සැකකෙරෙන නේවි අසංග නැමැති පුද්ගලයා පොලිස් අත්අඩංගුවෙන් මිදී කැළණි ගඟට පැනීමෙන් පසු ජීවිතක්ෂයට පත් ව තිබේ. ඊයේ පස්වරුවේ මොහු කැළණි ගඟට පැනීමෙන් පසු දියේ ගිලී ජීවිතක්ෂයට පත්ව ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. නේවි අසංග අතුරුගිරිය පොලිසිය මඟින් අත්අඩංගුවට ගෙන සිටි බව සඳහන් වේ. සඟවා ඇති ආයුධ තොගයක් පෙන්වීමට නවගමුව කැළණි ගඟ අසබඩ ප්‍රදේශයකට ගිය අවස්ථාවේ දී මොහු පොලිස් අත්අඩංගුවෙන් මිදී ගඟට පැන ඇති බව ප්‍රිශාන්ත ජයකොඩි මහතා කියා සිටියේය. උණ පඳුරක් යට සඟවා තිබූ ටී56 ගිනි අවියක් ගැනීමෙන් පසු මොහු ගඟට පැන ඇති බව පොලිස් මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18415", "Category": null, "Parent URL": null}