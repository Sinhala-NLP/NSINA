{"Source": "Adaderana", "Timestamp": "July 7, 2019 01:22 pm", "Headline": "නව සන්ධානයක් පිහිටුවීම එජාප විරෝධී ජනතාවගේ විශ්වාසයයි", "News Content": "එක්සත් ජාතික පක්ෂ විරෝධී ජනතාව තුළ නව සන්ධානයක් පිහිටුවිය යුතු බවට දැඩි විශ්වාසයක් පවතින බව ශ්‍රී ලංකා නිදහස් පක්ෂයේ හිටපු මහලේකම් මහාචාර්ය රෝහණ ලක්ෂ්මන් පියදාස මහතා පවසයි. මහනුවරදී මාධ්‍ය වෙත විශේෂ ප්‍රකාශයක් කරමින් හිටපු මහලේකම් මහාචාර්ය රෝහණ ලක්ෂ්මන් පියදාස මහතා මෙම අදහස් පළ කළේය. පසුගියදා ජනාධිපති නිල නිවසේ එක්සත් ජනතා සංධානයට සම්බන්ධ හා සහ ඊට සම්බන්ධ නොවු සියලු එජාප විරෝධී නායකයින් එක්ව සාකච්ඡාවක් පැවැත්වු බවත් එහිදී පුළුල් සංධානයක් ගොඩනැගීම සඳහා වු මුලික සාකච්ඡා ආරම්භ විය යුතුයි යන්න කතා බහට ලක්වු බවත් ඒ මහතා ප්‍රකාශ කරයි. ඒ අනුව මාර්තු මාසයේ සිට ඇරඹි සාකච්ඡා වලන් පසුව මූලික ප්‍රතිපත්ති 25කට එකඟතාවයකට එළඹිය හැකි වු බවත් ඔහු වැඩි දුරටත් පැවසීය. එහි මුල්ම වට වල දී නව සන්ධානයේ නාමය විය යුත්තේ ශ්‍රී ලංකා නිදහස් පොදුජන පෙරමුණ බවට තීරණය වු බවත් ඔහු පවසයි. එජාප විරෝධී ජනතාවගේ අපේක්ෂාව වන්නේ සන්ධානයක් ඇති විය යුතුය යන බවත් එසේ නොවුණහොත් ජයග්‍රහණය සීමා විය හැකි බවත් ඒ මහතා කියා සිටියි. ඉදිරියේ දී සාකච්ඡාවල ඉදිරි පියවර කරා ඉක්මනින් ගමන් කිරීම වැදගත් බවත් ඒ මහතා වැඩි දුරටත් පවසා සිටියි.", "URL": "https://sinhala.adaderana.lk/news.php?nid=113567", "Category": null, "Parent URL": null}