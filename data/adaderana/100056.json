{"Source": "Adaderana", "Timestamp": "November 30, 2018 12:17 pm", "Headline": "පාර්ලිමේන්තුව කල් තබයි", "News Content": "පාර්ලිමේන්තුව දෙසැම්බර් මස 05 වනදා පෙරවරු 10.30 තෙක් කල් තබා තිබේ. මීට සුළුවේලාවකට පෙර කථානායක කාර්යාලය විසින් මේ බව නිවේදනය කළේය. ජන රජයේ අරමුදල් අමාත්‍යවරුන්, නියෝජ්‍ය අමාත්‍යවරුන් සහ රාජ්‍ය අමාත්‍යවරුන් මෙන්ම ඔවුන්ගේ පුද්ගලික කාර්යය මණ්ඩලයේ වියදම් සඳහා භාවිත කිරීමට අමාත්‍යාංශ ලේකම්වරුන්ට බලයක් නොමැති බවට වන යෝජනාවක් පාර්ලිමේන්තුවට ඉදිරිපත් කළේය. එක්සත් ජාතික පෙරමුණු පාර්ලිමේන්තු මන්ත්‍රී පාඨලී චම්පික රණවක මහතා විසින් එම යෝජනාව ඉදිරිපත් කළ අතර පාර්ලිමේන්තු මන්ත්‍රී රංජිත් මද්දුමබණ්ඩාර මහතා එය ස්ථිර කරනු ලැබුවේය. අද පෙරවරු 10.30ට කථානායකවරයාගේ ප්‍රධානත්වයෙන් පාර්ලිමේන්තුව රැස්වුණි.", "URL": "https://sinhala.adaderana.lk/news.php?nid=100056", "Category": null, "Parent URL": null}