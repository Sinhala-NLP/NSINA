{"Source": "Adaderana", "Timestamp": "September 8, 2016 09:10 am", "Headline": "අරමුණ ඉටු කරගන්න බහු ජාතික සමාගම් බාධාවක්", "News Content": "‘වස විස නැති රටක්‘ ජාතික ආහාර නිෂ්පාදන වැඩසටහන රට පුරා ක්‍රියාත්මක කරමින් රජය ඉටු කරන්නේ දේශපාලන කාර්යයක් නොවන බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා පෙන්වාදෙන්නේ රට තුළ නිරෝගී ජනතාවක් ගොඩනැගීමේ අරමුණින් මෙම වැඩසටහන ක්‍රියාත්මක කරන බවයි.මෙම ජාතික වැඩසටහනේ අරමුණ ඉටු කරගැනීමට අපහසු වී ඇත්තේ බහු ජාතික සමාගම් ගෙන යන දැවැන්ත ප්‍රචාරක උපක්‍රම හේතුවෙන් බව ජනාධිපතිවරයා පවසයි.උඩවලව කලාපය, මහවැලි බී කලාපය හා ත්‍රීකුණාමලය දිස්ත්‍රික්කය ආවරණය වන පරිදි මහ කණ්නයේ මෙම වැඩසටහන යටතේ විශේෂ ව්‍යාපෘතියක් ද සිදුකිරීමට නියමිතය.කෘමිනාශක හඳුන්වාදුන් ලෝකයේ සංවර්ධිත රටවල් අද එහි පවතින අවදානම තේරුම්ගෙන ඒවායින් ක්‍රමයෙන් ඉවත්වෙමින් සිටින බව ජනාධිපතිවරයා පවසයි.‘වස විස නැති රටක්‘ ජාතික වැඩසටහන පිළිබඳව මාධ්‍ය ආයතන ප්‍රධානීන් සහ නියෝජිතයින් දැනුවත් කිරීම සඳහා ඊයේ පස්වරුවේ ජනාධිපති කාර්යාලයේ පැවති සාකච්ඡාවකදී ජනාධිපති මෛත්‍රිපාල සිරිසේන මහතා මෙම අදහස් පළ කර ඇත.", "URL": "https://sinhala.adaderana.lk/news.php?nid=63912", "Category": null, "Parent URL": null}