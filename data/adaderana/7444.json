{"Source": "Adaderana", "Timestamp": "March 22, 2010 01:37 pm", "Headline": "එංගලන්ත බංග්ලා‍දේශ 2වන ටෙස්ට් තරගය", "News Content": "එංගලන්තය සහ බංග්ලා‍දේශය අතර පැවැත්වෙන දෙවන ටෙස්ට් තරගයේ තෙවැනි දිනය අදය. සිය ප්‍රථම ඉනිම ක්‍රීඩා කරන එංගලන්ත කණ්ඩායම දිවා ආහාරය සඳහා තරගය නතර කරන විට කඩුළු 5 ක් දැවී ලකුණු 285 ක් ලබා සිටියේය. ජොනතන් ට්‍රොට් ලකුණු 64 ක් රැස්කළ අතර ඉයන් බෙල් නොදැවී ලකුණු 70 ක් ලබා සිටියි. පන්දු යැවීමේ දී බංග්ලාදේශය වෙනුවෙන් ෂකිබ් අල් හසන් කඩුළු 3 ක් දවාගැනීමට සමත්විය. සිය පළමු ඉනිම සඳහා බංග්ලාදේශ කණ්ඩායම සියල්ලන් දැවී රැස්කරගත්තේ ලකුණු 419ක් පමණි. පන්දුවට පහරදීමේ දී තමීම් ඉක්බාල් ලකුණු 85 ක් සහ මහමදුල්ලාහ් ලකුණු 59ක් රැස් කළේය.", "URL": "https://sinhala.adaderana.lk/news.php?nid=7444", "Category": null, "Parent URL": null}