{"Source": "Adaderana", "Timestamp": "April 4, 2013 11:17 am", "Headline": "පාසල් ළමුන්ට අසැබි සංයුක්ත තැටි අලෙවි කළ 3 ට වැඩ වරදියි", "News Content": "පාසල් ළමුන් ඉලක්ක කර ගනිමින් මාදම්පේ ප්‍රදේශයේ අසැබි සංයුක්ත තැටි අලෙවි කළ පුද්ගලයින් තිදෙනෙකු අත්අඩංගුවට ගෙන තිබේ. මාදම්පේ නව නගරය ආසන්නයේ මෙම වීඩියෝ අලෙවිසැල් පවත්වාගෙන ගොස් ඇති බව මාදම්පේ පොලීසිය සඳහන් කළේය. එම ස්ථානවල තිබී අසැබි දර්ශන ඇතුළත් පරිගනක 3 ක් සහ සංයුක්තතැටි 41 ක් පොලීසිය භාරයට ගෙන තිබේ. මෙම වැටලීමත් සමග හලාවත පොලිස් කොට්ඨාසයේ පවත්වාගෙන යන සියලුම වීඩියෝ පට සහ සංයුක්ත තැටි අලෙවි කරන ස්ථාන පරීක්ෂා කිරීමේ වැඩසටහනක් ඉදිරියේ දී ක්‍රියාත්මක කරන බව හලාවත කොට්ඨාසභාර පොලිස් අධිකාරී සාලිය සිල්වා මහතා සඳහන් කළේය.", "URL": "https://sinhala.adaderana.lk/news.php?nid=32992", "Category": null, "Parent URL": null}