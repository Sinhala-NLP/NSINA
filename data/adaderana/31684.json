{"Source": "Adaderana", "Timestamp": "February 16, 2013 12:34 pm", "Headline": "යට ඇඳුම්වලින් ලක්ෂ 64ක් මතුවෙයි", "News Content": "විදේශ මුදල් තොගයක් යට ඇඳුම්වල සඟවාගෙන මෙරටින් පිටවීමට තැත්කළ දෙදෙනෙකු ගුවන් තොටුපළ රේගුව විසින් අත්අඩංගුවට ගෙන තිබේ. අද (16) අලුයම මෙම සැකකරුවන් අත්අඩංගුවට ගෙන ඇති බව සඳහන්ය. මෙම පුද්ගලයින් ඉන්දියාවේ දිල්ලි නුවර බලා පිටත්ව යාමට සූදානම්ව සිට ඇති අතර මොවුන්ගේ හැසිරීම සම්බන්ධයෙන් සැක සිතූ ගුවන් තොටුපළ බලධාරීන් මොවුන් අත්අඩංගුවට ගෙන තිබේ. ඒ අනුව මොවුන් පරීක්ෂාවට ලක්කළ ගුවන් තොටුපළ රේගු නිලධාරීන් මොවුන්ගේ යට ඇඳුම්වල සඟවා තිබී රුපියල් ලක්ෂ 64ක් පමණ වටිනා විදේශ මුදල් සොයාගෙන ඇති බව සදහන්ය. සොයාගත් මෙම විදේශ මුදල් තොගය අතර යුරෝ සහ ස්වීස් ෆෑන්ක් ඇතුළු විදේශ මුදල් තිබූ බව රේගුව සඳහන් කළේය. සැකකරුවන් කොළඹ ප්‍රදේශයේ පදිංචිකරුවන් බව සඳහන්ය. මොවුන් සම්බන්ධයෙන් ගුවන් තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31684", "Category": null, "Parent URL": null}