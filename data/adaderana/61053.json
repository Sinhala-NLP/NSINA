{"Source": "Adaderana", "Timestamp": "June 13, 2016 04:11 pm", "Headline": "හොඳ තත්ත්වයේ වාහනයක් මටත් අවශ්‍යයි", "News Content": "පවතින ආර්ථික අර්බුදය හමුවේ රට ගොඩගැනීමට සියලු දෙනා කැප කිරීම් කළ යුතු බව වාරිමාර්ග හා ජල සම්පත් කළමනාකරණ අමාත්‍ය විජිත් විජිතමුණි සොයිසා මහතා පවසයි.අමාත්‍යවරුන්ට වාහන ගැනීමට ගත් තීන්දුව පවා නවතා දැමුවේ එම කාරණාව නිසා බව අමාත්‍ය විජිත් විජිතමුණි සොයිසා මහතා පෙන්වා දෙයි.ඒ මහතා මේ බව ප්‍රකාශකර සිටියේ අද(13) කොළඹදී පැවති මාධ්‍ය හමුවකදීය.එමෙන්ම අවුරුදු 20ක කාලය තුළ සිට ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය විසින් රටේ ආර්ථිකය පවත්වාගෙන ගිය බවත්, මහින්ද රාජපක්ෂ මහතා ප්‍රමුඛ ආණ්ඩුව විසින් ‍මෙම ආර්ථික තත්ත්වය අර්බුදයකට ඇද දමා ඇති බවද ඒ මහතා පවසයි.එකල රජයේ ආර්ථිකය යහපත් වූවානම් මෙවැනි තත්ත්වයක් උත්ගත නොවන බවද ඒ මහතා පෙන්වා දුනි.එමෙන්ම විදේශීය සංචිත, ණය බර ඉහළ යාම හා රුපියලේ අගය නිදහස් නොකිරීම හේතුවෙන් මෙම ණය බරින් ලංකාව අන්ත අසරණ වී ඇති බවද ඔහු පෙන්වා දෙයි.මහින්ද රාජපක්ෂ යුගය තුළදී බලයේ සිටීමට අවුරුදු 2ක් තිබියදීද ආණ්ඩුව විසුරුවා හැරීමට එවකට ජනාධිපතිවරයා කටයුතු කළේ ජනතාවට එපා වී ගිය ආර්ථික වටපිටාවක් රට තුළ තිබූ නිසා බවද ඒ මහතා පවසයි.එමෙන්ම රවී කරුණානායක මහතාට එරෙහිව පැවති විශ්වාසභංග යෝජනාවට මහින්ද රාජපක්ෂ මහතා හෝ නාමල් රාජපක්ෂ මහතා අත්සන් තබා නොතිබීම තුළින්ම ගම්‍ය වන්නේ බළලුන් ලවා කොස් ඇට බෑවීමක් බවද ඒ මහතා පවසයි.එමෙන්ම ඒ මහතා ප්‍රකාශකර සිටියේ බස් එකෙන් හෝ පයින් ගිහින් ජනතාවට සේවය කළ හැකි නමුත් ලංකාවේ අවසාන කෙළවරේම සිටිනා අමාත්‍යවරයා වශයෙන් ඒ මහතාටද හොඳ තත්ත්වයේ වාහනයක් අවශ්‍ය බවයි. එමෙන්ම මේ අවස්ථාවට එක් වූ පළාත් සභා හා පළාත් පාලන අමාත්‍ය ෆයිසර් මුස්තාපා මහතා ප්‍රකාශකර සිටියේසීමා නීර්ණ කටයුතු වල ගැටළු පවතින හෙයින් ජනාධිපතිවරයා පැවසූ පරිද්දෙන් මේ වසරේත් පළාත් පාලන මැතිවරණය පැවැත්විය නොහැකිවනු ඇති බවත්,එය ලබන වසරේ පැවැත්විය හැකිවනු ඇති බවත්ය.සීමා නීර්ණය කොමිසම මඟින් කොට්ඨාස බෙදා වෙන් කිරීමේ කටයුතු තවමත් නිසි ආකාරව සිදු නොකර ති‍බීම මැතිවරණය පැවැත්වීම කල් යෑමට තවත් එක් හේතුවක් බව ඒ මහතා එහිදී ‍පෙන්වා දි ඇත.", "URL": "https://sinhala.adaderana.lk/news.php?nid=61053", "Category": null, "Parent URL": null}