{"Source": "Adaderana", "Timestamp": "December 26, 2013 01:14 pm", "Headline": "ත්‍රීරෝද රථ රියදුරු ඝාතනය කළ 2ක් දැලේ ", "News Content": "වෙන්නප්පුව කම්මල ප්‍රදේශයේ දී ත්‍රීරෝද රථ රියදුරෙකු ඝාතනය කිරීම සම්බන්ධයෙන් පුද්ගලයින් දෙදෙනෙකු හලාවත කොට්ඨාශ නොවිසදුණු අපරාධ විමර්ශන අංශය විසින් අත්අඩංගුවට ගෙන තිබේ. කුලී ගමනක් යන මුවාවෙන් ගොස් අදාළ ත්‍රීරෝද රථ රියදුරු දංකොටුව ඉරබඩගම ප්‍රදේශයේ දී ඝාතනය කර තිබුණි. දීර්ඝ විමර්ශනයක දී එක් සැකකරුවෙකු මහනුවර බස්නැවතුම්පළේ දී අත්අඩංගුවට ගත් බව පොලීසිය පවසයි. ඔහු සතුව තිබී ජීව අත්බෝම්බයක් ද සොයාගෙන ඇති බව සඳහන් වෙයි. සැකකරුගෙන් ලද තොරතුරු වලට අනුව ඝාතනයට සම්බන්ධ අනෙක් සැකකරු දංකොටුව ප්‍රදේශයේ දී අත්අඩංගුවට ගෙන තිබේ. සැකකරුවන් වැඩිදුර විමර්ශන සඳහා දංකොටුව පොලීසියයට භාරදී ඇති බව ද සඳහන් වෙයි.", "URL": "https://sinhala.adaderana.lk/news.php?nid=39868", "Category": null, "Parent URL": null}