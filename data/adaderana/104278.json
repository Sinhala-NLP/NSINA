{"Source": "Adaderana", "Timestamp": "February 14, 2019 09:28 am", "Headline": "අතේ සඟවා ගත හැකි ඉතාලියේ නිෂ්පාදිත පිස්තෝලය සමඟ පුද්ගලයෙක් මාට්ටු", "News Content": "හිඟුරක්ගොඩ පොලිස් බල ප්‍රදේශයට අයත් පිංපාර ප්‍රදේශයේ නිවසක තිබී ඉතාලියේ නිෂ්පාදිත කුඩා ප්‍රමාණයේ පිස්තෝලයක් සමඟ පුද්ලයෙකු අත්අඩංගුවට ගෙන තිබේ. අදාළ පුද්ගලයා ඊයේ(14) හිඟුරක්ගොඩ පොලීසිය විසින් අත්අඩංගුවට ගෙන ඇති බව අද දෙරණ වාර්තාකරු පවසයි. මෙලෙස අත්අඩංගුවට පත්ව ඇත්තේ හිඟුරක්ගොඩ ප්‍රදේශයේ පදිංචි 30 හැවිරිදි පුද්ගලයෙකි. අත්අඩංගුවට ගත් පිස්තෝලය අමතරව මැගසිනයක් හා ජීව උණ්ඩයක්ද හමුව ඇති බව වාර්තා වෙයි. ගිනි අවියත් සමඟ අත්අඩංගුවට ගත් පුද්ලයා අද(14) හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වැඩිදුර විමර්ශන හිඟුරක්ගොඩ පොලීසිය විසින් සිදු කරයි", "URL": "https://sinhala.adaderana.lk/news.php?nid=104278", "Category": null, "Parent URL": null}