{"Source": "Adaderana", "Timestamp": "April 10, 2019 10:00 am", "Headline": "ක්‍රිස්ටියානෝ රොනාල්ඩෝ යළි තරග බිමට", "News Content": "චැම්පියන් ලීග් පාපන්දු තරගාවලියේ අර්ධ අවසන් පූර්ව වටයේ පළමු තරගය සඳහා ජුවෙන්ටස් පාපන්දු කණ්ඩායමේ සුපිරි ක්‍රීඩක ක්‍රිස්ටියානෝ රොනාල්ඩෝ සහභාගි වන බව එම කණ්ඩායමේ පුහුණුකරු ඊයේ(09) නිවේදනය කළේය. සුපිරි ක්‍රීඩක ක්‍රිස්ටියානෝ රොනාල්ඩෝ ආබාධයකට ලක්වීම හේතුවෙන් තරගාවලියේ පළමු වටයේ අවසන් තරගයට සහභාගි වූයේ නොමැති බව වාර්තාත වෙයි. රොනාල්ඩෝ එලෙස ආබාධයට ලක්ව තිබුනේ පෘතුගාල ජාතික කණ්ඩායම සමග පැවති පුහුණු සැසියකදීය. කෙසේ වෙතත් ඔහු මේ වනවිට පූර්ණ සුවය ලබා සිටින බැවින් චැම්පියන් ලීග් පාපන්දු තරගාවලියේ අර්ධ අවසන් පූර්ව වටයේ පළමු තරගය සඳහා සහභාගි වෙයි. එම අර්ධ අවසන් පූර්ව තරගයේදී ජුවෙන්ටස් පාපන්දු කණ්ඩායම, ඇජෙක්ස් පාපන්දු කණ්ඩායම සමග තරග වැදීමට නියමිතයි.", "URL": "https://sinhala.adaderana.lk/news.php?nid=107752", "Category": null, "Parent URL": null}