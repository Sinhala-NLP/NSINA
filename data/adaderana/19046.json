{"Source": "Adaderana", "Timestamp": "September 29, 2011 04:53 pm", "Headline": "විදේශගත වන ශ්‍රමිකයින්ට තොරතුරු තාක්ෂණ දැනුම", "News Content": "විදේශගත වන ශ්‍රී ලාංකික ශ්‍රමිකයින්ට තොරතුරු තාක්ෂණ දැනුම ලබාදීම සඳහා විදේශ සේවා නියුක්ති කාර්යාංශය විශේෂ වැඩපිළිවෙළක් ආරම්භ කර තිබේ. ඒ සඳහා ආයතන දෙකක් සමග ඊයේ(28) ගිවිසුමකට එළඹි බව එම කාර්යාංශය පවසයි. දෛනික සේවා කටයුතු පහසු කිරීම, තොරතුරු තාක්ෂණය හරහා ශ්‍රමිකයින් හා ඔවුන්ගේ පවුල් අතර සබඳතා ගොඩනැගීම ඇතුළු කරුණු කිහිපයක් මෙම වැඩපිළිවෙළ මගින් අරමුණු කෙරෙන බව විදේශ සේවා නියුක්ති කාර්යාංශය සඳහන් කරයි. මෙම වැඩපිළිවෙළ උතුරු හා නැගෙනහිර පළාත් ඇතුළුව සියලු පළාත් ආවරණය වන පරිදි සිංහල හා දෙමළ මාධ්‍ය ඔස්සේ සිදුකෙරෙනු ඇත.", "URL": "https://sinhala.adaderana.lk/news.php?nid=19046", "Category": null, "Parent URL": null}