{"Source": "Adaderana", "Timestamp": "November 26, 2018 03:45 pm", "Headline": "රිය අනතුරකින් තරුණයෙක් රෝහලට ", "News Content": "මහියංගන බිබිල ප්‍රධාන මාර්ගයේ මාපාකඩ 17 කණුව හංදිය අසලදී අද (26) උදෑසන ඇඟළුම් කම්හලක සේවිකාවන් ප්‍රවාහනය කරමින් තිබූ පෞද්ගලික බස් රථයක් සහ ප්‍රතිවිරුද්ධ දෙසින් පැමිණි යතුරු පැදියක් එකිනෙක ගැටීමෙන් බරපතළ තුවාල ලැබූ යතුරුපැදිකරු අසාධ්‍ය තත්ත්වයෙන් යුතුව මහියංගන මුලික රෝහල් වෙත ඇතුළත් කර ඇතැයි මහියංගණ පොලීසිය පැවසීය. සිද්ධියෙන් තුවාල ලබා ඇත්තේ තිස්සමහාරාම කුඩා ගම්පහ හංදිය බෙරලිහෙල පදිංචි එච් අෂාන් මධුශංඛ (26) නමැති තරුණයෙකි. යතුරු පැදිකරුගේ නොසැලකිලිමත් බව අනතුරට හේතුව බව මූලික පරීක්ෂණවලදී අනාවරණය වී තිබේ. බස් රථයේ ඉදිරිපස හැපුණු තරුණයාගේ එක් පාදයක් කැඩී වෙන්වී ඇති අතර හිසට සහ පපුවටද බරපතල හානි සිදුව තිබෙන බව අද දෙරණ වාර්තාකරු පැවසීය. සිද්ධිය සම්බන්ධයෙන් බස් රථයේ රියැදුරු අත්අඩංගුවට ගෙන ඇති අතර මහියංගන පොලිස් රථ වාහන අංශය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99826", "Category": null, "Parent URL": null}