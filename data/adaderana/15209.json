{"Source": "Adaderana", "Timestamp": "April 1, 2011 02:10 pm", "Headline": " ශ්‍රී ලංකාවේ ආහාර සුරක්ෂිතතාවයට ජපානයෙන් මිලියන 468 ක්", "News Content": "ශ්‍රී ලංකාවේ ආහාර සුරක්ෂිතතාවය සඳහා ජපානයෙන් රුපියල් මිලියන 468ක මුදල් ආධාරයක් මෙරටට ලැබී ඇති බව මුදල් හා ක්‍රමසම්පාදන අමාත්‍යාංශය පවසයි. මෙම මුදල ලංකාවට ලැබී ඇත්තේ ජපාන රජයේ ස්වකීය ආහාර නිෂ්පාදන වැඩසටහන යටතේය. මෙලෙස ආධාර සැපයීමෙන් ජපන් රජය අපේක්ෂා කරනුයේ අඩු වරප්‍රසාද සහිත ගොවි ජනතාවගේ පරිහරණය සඳහා කෘෂිකාර්මික යන්ත්‍රෝපකරණ සැපයීම තුළින් ශ්‍රී ලංකාවේ ආහාර සුරක්ෂිතතාවක් ඇති කිරීමයි. ජපන් රජයේ මුදල් ආධාර මත ලැබෙන මෙම කෘෂි උපකරණ සහ යන්ත්‍රෝපකරණ ගොවිජන සේවා මධ්‍යස්ථාන හරහා ගොවි ජනතාවට ලබාදීම සිදුකරන බව මුදල් හා ක්‍රමසම්පාදන අමාත්‍යාංශය වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=15209", "Category": null, "Parent URL": null}