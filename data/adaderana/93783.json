{"Source": "Adaderana", "Timestamp": "August 4, 2018 08:34 am", "Headline": "අමෙරිකාවේ ටෙනෙසී ප්‍රාන්තයේ නගරාධිපති වූ රෙස්ලිං ශූරයා", "News Content": "රෙස්ලින් තරඟ වලදී කේන් ලෙස හඳුන්වන තරඟකරු අමෙරිකාවේ ටෙනෙසී ප්‍රාන්තයේ නගරාධිපති ලෙස තේරී පත්ව තිබේ. රිපබ්ලිකන් පක්ෂය නියෝජනය කරමින් ග්ලේන් ජේකබ් නැමැති ඔහු ඩිමොක්රපටික් පක්ෂය නියෝජනය කළ ලින්ඩා හැනී නැමැති අපේක්ෂිකාව පරදා තුනෙන් දෙකක බහුතර ඡන්දයකින් තේරී පත්ව ඇති බව විදෙස් මාධ්‍ය සඳහන් කළේය. 51 හැවිරිදි ග්ලේන් ජේකබ් නොහොත් කේන් විසින් ටෙනෙසී ප්‍රාන්තය සඳහා තරඟ කිරීමේදී බදු අඩු කිරීම, යටිතල පහසුකම් දියුණු කිරීම හා විනිවිදභාවයෙන් කටයුතු කිරීම ඇතුළු පොරොන්දු ඉදිරිපත් කර තිබූ බව සඳහන්. අමෙරිකාවේ ප්‍රාන්ත නගරාධිපතිවරයෙකු ලෙස පත්වූ දෙවන රෙස්ලිං ක්‍රීඩකයා මොහු බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=93783", "Category": null, "Parent URL": null}