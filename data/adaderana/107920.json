{"Source": "Adaderana", "Timestamp": "April 13, 2019 01:17 pm", "Headline": "තියුණු ආයුධවලින් පහර දී ද්විත්ව මනුෂ්‍ය ඝාතනයක්", "News Content": "සෙවනගල, තුන්කමයාය, නුගේගලයාය ප්‍රදේශයේ වගා ඉඩමකදී පුද්ගලයින් දෙදෙනෙකු කපා කොටා ඝාතනය කර තිබේ. අද(13) අළුයම 04.00ත් උදෑසන 07.30ත් අතර කාලය තුළදී අදාළ ඝාතනය සිදුව ඇති බව පොලීසිය සඳහන් කළේය. අදාළ වගා ඉඩමේ වාඩියක නිදාගෙන සිටි පුද්ගලයින් දෙදෙනෙකු මෙලෙස කපා කොටා ඝාතනය කර තිබේ. මෙලෙස ඝාතනයට ලක්ව ඇත්තේ 39 හැවිරිදි සහ 54 හැවිරිදි සෙවනගල, නුගේගලයාය සහ කිරිවැව යන ප්‍රදේශවල පදිංචිකරුවන් දෙදෙනෙකු බව සඳහන්ය. මෘත ශරිර සම්බන්ධයෙන් මොණරාගල මහේස්ත්‍රාත්වරයා විසින් මහේස්ත්‍රාත් පරික්ෂණය සිදු කිරිමට නියමිත අතර සෙවනගල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107920", "Category": null, "Parent URL": null}