{"Source": "Adaderana", "Timestamp": "July 2, 2019 10:12 am", "Headline": "දුම්රියක ගැටී 14 හැවිරිදි පාසල් සිසුවෙක් මරුට", "News Content": "කිලිනොච්චිය, පරන්තන් ප්‍රදේශයේදී දුම්රියක ගැටී පාසල් දරුවෙකු ජිවිතක්ෂයට පත්ව ඇති බව කිලිනොච්චිය පොලීසිය පවසයි. ඊයේ(01) රාත්‍රියේ යාපනය සිට කොළඹ බලා ධාවනය වු රාත්‍රි දුම්රියේ ගැටී මෙම අනතුර සිදුව ඇති බව වාර්තා වෙයි. කිලිනොච්චිය පොලිසිය පැවසූවේ කිලිනොච්චිය හා පරන්තන් දුම්රිය ස්ථාන අතරමැද ප්‍රදේශයේදී 14 හැවිරිදි රාජෙශ්වරන් ලදූෂන් නමැති දරුවෙකු එලෙස ජිවිතක්ෂයට පත්ව ඇති බවයි. අනතුරට පත් දරුවා අනතුර සිදුවු ස්ථානයේදීම ජිවිතක්ෂයට පත්ව ඇති අතර, මළ සිරුර කිලිනොච්චිය රෝහල් මෘත ශරීරාගාරයේ තැන්පත් කොට ඇති බවද පොලීසිය සඳහන් කළේය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113181", "Category": null, "Parent URL": null}