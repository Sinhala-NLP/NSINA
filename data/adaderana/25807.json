{"Source": "Adaderana", "Timestamp": "July 16, 2012 08:50 am", "Headline": " නීති විරෝධී වැලි කැණීම් හේතුවෙන් විල්ලු විනාශ මුඛයේ", "News Content": "වස්ගමුව සහ පොළොන්නරුව ආශ්‍රිත ප්‍රදේශ වල මහවැලි ග‍ඟේ නිම්න වල නීතී විරෝධී වැලි කැණීම් කටයුතු හේතුවෙන් විල්ලු පරිසර පද්ධතිය විනාශ වීමේ අවදානමකට ලක්ව ඇති බව වාර්තා වේ. මහවැලි නිම්න ආශ්‍රිතව විල්ලු 28ක් පවතින අතර වැලි ගොඩ දැමීම හේතුවෙන් මේ වන විටල විල්ලු 4ක් පමණ සම්පූර්ණයෙන්ම විනාශ වී ඇති බව සඳහන්ය. නිම්න ආශ්‍රිතව වැලි ගොඩ දැමීම හේතුවෙන් ඉවුරු විනාශ වී ජල මට්ටම අඩුවීම නිසා විල්ලු වර්ධනය වීමක් සිදු නොවන බව බලධාරීන් සඳහන් කරයි. මෙම විල්ලු විනාශ වීම නිසා වන සතුන්ට ආහාර ප්‍රශ්නයක් ද මතුව තිබේ. විශේෂයෙන් වන අලින්ට අවශ්‍ය ආහාර නොමැතිවීම හේතුවෙන් වන අලින් ගම් වැදීමේ අවදානමක් මතුව ඇති බව ද සදහන්ය.", "URL": "https://sinhala.adaderana.lk/news.php?nid=25807", "Category": null, "Parent URL": null}