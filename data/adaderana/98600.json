{"Source": "Adaderana", "Timestamp": "November 2, 2018 04:17 pm", "Headline": "පැය කීපයකට සීමා වෙන හයිඩ් පාර්ක් ", "News Content": "හෙට(03) සහ අනිද්දා(04) දිනයන්හී පැය කිහිපයක් හයිඩ් පාර්ක් කෝනර් මාර්ගයේ රථවාහන ගමනාගමනය සීමා කිරීමට සිදුවන බව පොලීසිය පවසයි. කොම්පඤ්ඤවීදියේ, හයිඩ් පාර්ක් කෝනර්, කොළඹ 2 දරණ ස්ථානයේ ඉදිකරමින් පවතින ගොඩනැඟිල්ලෙහි ඉදිකිරීම් කටයුතු සඳහා භාවිතා කරන ලද ක්‍රේන් යන්ත්‍රය ගලවා ඉවත් කිරීම සඳහා මෙලෙස මාර්ගය අවහිර වෙනු ඇත. ඒ අනුව හෙට දිනයේ දී පස්වරු 2 සිට රාත්‍රී 10 දක්වාත්, අනිද්දා පෙරවරු 6 සිට පස්වරු 6 දක්වා කාලය තුළ මෙලෙස වාහන ගමනාගමනය සීමා වෙනු ඇත. ඒ සඳහා විකල්ප මාර්ග ලෙස පාර්ක් වීදිය, හයිඩ් පාර්ක් කෝනර් හංදිය (ආර්පිකෝ ආයතනය අසලින්) මාර්ගයේ නැවත යුනියන් පෙදෙස හයිඩ් පාර්ක් කෝනර් හංදිය දෙසට ගමන් කළ හැකි බව පොලීසිය පවසයි. එසේත් නොමැති නම් යුනියන් පෙදෙස හයිඩ් පාර්ක් කෝනර් හංදිය දෙසින් හයිඩ් පාර්ක් කෝනර් මාර්ගයට වාහන ඇතුළුවීම සීමා වෙයි.", "URL": "https://sinhala.adaderana.lk/news.php?nid=98600", "Category": null, "Parent URL": null}