{"Source": "Adaderana", "Timestamp": "April 13, 2014 09:08 am", "Headline": "උදෑසනම මහ අනතුරක් - 3ක් මරු දකිති", "News Content": "කල්මුණේ අෂ් රොෆ් රෝහල අසල මාර්ගයේ සිදුවු රිය අනතුරකින් පුද්ගලයින් තිදෙනෙතු මියගොස් තිබේ. බස් රථ දෙකක් මුහුණට මුහුණ ගැටීමෙන් අද අලුයම 4.45ට පමණ අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය. අනතුරෙන් තවත් පුද්ගලයින් 18 දෙනෙකු තුවාල ලබා තිබේ. තුවාල ලැබු පුද්ගලයින් අෂ්රෆ් සහ කල්මුණේ මූලික රෝහල් වෙත ඇතුළත් කර ඇති බව කල්මුණ පොලීසිය සඳහන් කළේය. මියගිය පුද්ගලයින් අතර කාන්තාවන් දෙදෙනෙකු ද වේ. මේ අතර අරලගංවිල වෙහෙරගල හංදිය ආසන්නයේ දී ලොරි රථයක් සහ යතුරුපැදියක් එකිනෙක ගැටීමෙන් සිදුවු අනතුරකින් යතුරුපැදිකරු මියගොස් තිබේ. මියගොස් ඇත්තේ වීරගම, රුහුණුගම ප්‍රදේශයේ පදිංචිව සිටි අයෙකු වන අතර අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව අරලගංවිල පොලීසිය සඳහන් කළේය.", "URL": "https://sinhala.adaderana.lk/news.php?nid=42495", "Category": null, "Parent URL": null}