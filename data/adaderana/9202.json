{"Source": "Adaderana", "Timestamp": "June 24, 2010 06:22 pm", "Headline": "ශ්‍රී ලංකාවට  ලකුණු 269 ක ඉලක්කයක්", "News Content": "ආසියානු කුසලාන එක්දින තරගාවලියේ අද ශ්‍රී ලංකාව හා ඉන්දියාව අතර පැවැති අවසාන මහා තරගයේ දී ඉන්දියානු කණ්ඩායම කඩුල 6 ට ලකුණු 268 ක් ලබා ගැනීමට සමත්විය. කාසියේ වාසිය දිනාගත් ඉන්දීය කණ්ඩායම ප්‍රථමයෙන් පන්දුවට පහර දෙන්නට තීරණය කරන ලදී. ඒ අනුව සිය පන්දු වාර 50 අවසානයේ දී ඉන්දියානු පිළ කඩුලු 6 ක් දැවී ලකුණු 268 ලබා ගත් අතර පන්දුවට පහර දීමේ දී දිනේෂ් කාර්තික් ලකුණු 66 ක් ද රෝහිත් ශර්මා ලකුණු 41 ක් ද මහේන්ද්‍ර සිං දෝනි ලකුණු 38 ක් ද රැස් කරන ලදී. පන්දු යැවීමේ දී ලසිත් මාලිංග සහ තිළිණ කණ්ඩම්බි කඩුලු 2 ක බැගින් ද නුවන් කුලසේකර එක් කඩුල්ලක් ද දවා ගැනීමට සමත් විය. ඒ අනුව ශ්‍රී ලංකා කණ්ඩායමට තරගය ජයග්‍රහණය කිරීම සඳහා ලකුණු 269 ක් ලබා ගත යුතුය.", "URL": "https://sinhala.adaderana.lk/news.php?nid=9202", "Category": null, "Parent URL": null}