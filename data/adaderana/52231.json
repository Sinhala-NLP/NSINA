{"Source": "Adaderana", "Timestamp": "June 25, 2015 09:13 am", "Headline": "සෝමවංශගේ පළමු සමුළුව අනිද්දා!", "News Content": "ජනතා විමුක්ති පෙරමුණේ හිටපු නායක සෝමවංශ අමරසිංහ මහතා විසින් පිහිටවනු ලබන පක්ෂයේ පළමු සමුළුව අනිද්දා කොළඹදී පැවැත්වීමට නියමිතව තිබේ.එහිදී එම පක්ෂය හඳුන්වාදීම සහ නිලධාරීන් මණ්ඩලය තෝරා පත්කර ගැනීමට නියමිතය.සෙනසුරාදා උදෑසන 10.00ට නව නගර ශාලාවේදී පැවැත්වෙන මෙම සමුළුව සඳහා සිවිල් සංවිධාන රැසක සහයෝගය හිමිව ඇති බව වාර්තා වේ.‘සමානාත්මතාවය සහ ප්‍රජාතන්ත්‍රවාදය වෙනුවෙන් පෙළගැසෙමු‘ යන්න මෙම නව පක්ෂයේ තේමාව වී ඇත.පක්ෂය පිහිටුවීමෙන් අනතුරුව එහි දේශපාලන ක්‍රියාකාරීත්වය පිළබඳව ජනතාව දැනුවත් කිරීමට සැලසුම් කර ඇති බව වාර්තා වේ.", "URL": "https://sinhala.adaderana.lk/news.php?nid=52231", "Category": null, "Parent URL": null}