{"Source": "Adaderana", "Timestamp": "December 18, 2013 04:06 pm", "Headline": "හොර උපාධි ගුරාට වැඩ වරදියි  ", "News Content": "ව්‍යාජ උපාධි සහතිකයක් ඉදිරිපත් කරමින් ගුරු වෘත්තියේ නියැලී සිටි පුද්ගලයෙකු අත්අඩංගුවට ගෙන තිබේ. කොළඹ වංචා විමර්ශන අංශයට ලැබුණු තොරතුරකට අනුව අදාළ පුද්ගලයා අත්අඩංගුවට ගත් බව පොලීසිය පවසයි. කැළණි විශ්ව විද්‍යාලයෙන් ලබාගත් බවට කියන ව්‍යාජ ආර්ථික විද්‍යා ගෞරව උපාධි සහතිකයක් ඉදිරිපත් කරමින් 2008 වර්ෂයේ සිට වසර 06කට අධික කාලයක් අදාළ පුද්ගලයා ගුරු වෘත්තියේ නියැලී සිට ඇති බව සඳහන් වෙයි. ව්‍යාජ සහතිකයක් ඉදිරිපත් කිරීම, වසර 06ක අදික කාලයක් රජයේ වැටුප් වංචා සහගත ලෙස ලබා ගැනීම යන චෝදනා මෙම පුද්ගලයා අත්අඩංගුවට ගෙන තිබේ. සැකකරු වරකාපොළ ප්‍රදේශයේ පදිංචිකරුවෙක් වන අතර ඔහු අද(18) ගංගොඩවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39685", "Category": null, "Parent URL": null}