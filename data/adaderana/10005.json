{"Source": "Adaderana", "Timestamp": "August 3, 2010 01:20 pm", "Headline": "මාතරට කැරලි මර්දන ඒකකය කැඳවයි", "News Content": "රුහුණු සරසවියේ සිට මාතර පොලීසිය දක්වා ගමන් ඇරඹූ අන්තර් විශ්ව විද්‍යාල ශිෂ්‍ය බල මණ්ඩලයේ විරෝධතා පා ගමන මාතර නගර මධ්‍යයෙන් ම අවසන් කිරීමට පොලීසිය සීරුවෙන් තබා ඇතැයි අද දෙරණ වාර්තාකරු සඳහන් කරයි. නගරයේ ආරක්ෂාව තර කිරීමට අවට පොලීසි වලින් මෙන්ම කැරලි මර්දන ඒකකය ද කැඳවා ඇතැයි මාතර පොලීසිය කියා සිටියි. පොලිස් පහරදීමකින් මරණයට පත්වීයයි කියනු ලබන රුහුණු සරසවියේ සුසන්ත අරුණ බණ්ඩාර සිසුවාගේ සිදුවීම සම්බන්ධයෙන් විධිමත් පරීක්ෂණයක් මේ වන ‍තෙක් පවත්වා නැතැයි චෝදනා කරමින් අද අන්තර් විශ්ව විද්‍යාල ශිෂ්‍ය බල මණ්ඩලය විසින් මෙම විරෝධතා ව්‍යාපාරය කැඳවා තිබිණි.", "URL": "https://sinhala.adaderana.lk/news.php?nid=10005", "Category": null, "Parent URL": null}