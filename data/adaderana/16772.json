{"Source": "Adaderana", "Timestamp": "June 15, 2011 11:26 am", "Headline": "පොසොන් අසිරිය මැද්දේ-තක්කාලි තොරණ සෑදේ", "News Content": "තක්කාලි මිල පහත වැටීම හේතුවෙන් ගොවීන් පත්ව ඇති දුෂ්කරතාව පිළිබඳ විරෝධය පළ කරමින් තක්කාලි තොරණක් ඉදි කර ඇති බව අද දෙරණ වාර්තාකරු පවසයි. වලපනේ ‍ගලබඩ ප්‍රදේශයේ ගොවීන් විසින් මෙම තොරණ ඉදි කර තිබේ. තක්කාලි කිලෝවක් මේ වන විට රුපියල් 5ක මුදලකට හෝ අළෙවි කර ගත නොහැකි බව ඔවුන් පෙන්වා දෙයි. පසුගිය වසරේ තක්කාලි මිල ඉහළ යාම හේතුවෙන් ගොවීන් වැඩි පිරිසක් එම වගාවට යොමු වී තිබේ. එහෙත් තක්කාලි මිල පහත වැටීමෙන් ඔවුන් දැඩි දුෂ්කරතාවට පත්ව සිටින බවයි වාර්තා වේ‍. ගොවීන් මේවන විට තක්කාලි අස්වැන්න නෙළීම ද අතහැර දමා තිබේ.", "URL": "https://sinhala.adaderana.lk/news.php?nid=16772", "Category": null, "Parent URL": null}