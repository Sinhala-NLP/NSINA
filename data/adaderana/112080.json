{"Source": "Adaderana", "Timestamp": "June 16, 2019 12:42 pm", "Headline": "අවුරුදු 12ක් වයසැති දරුවන්ගෙන් සියයට 16ක් දත් සහ හනු ආශ්‍රිත විකෘතිතාවයන්ගෙන් පීඩා විඳියි", "News Content": "ශ්‍රී ලංකාවේ අවුරුදු 12ක් වයසැති දරුවන්ගෙන් 16%ක් අනිවාර්යය ප්‍රතිකාර අවශ්‍ය වන දත් සහ හනු ආශ්‍රිත විකෘතිතවයන්ගෙන් පීඩා විදින බව සෞඛ්‍ය ප්‍රවර්ධන කාර්යාංශය පවසයි. මේ සඳහා සුදුසුකම් ලත් විකලාංග දන්ත වෛද්‍යවරුන්ගෙන් ප්‍රතිකාර ලබාගැනීම අවශ්‍ය බවද එම කාර්යාංශය සඳහන් කරයි. මේ පිළිබඳව ප්‍රතිකාර සේවා නොමිලේ රෝහල්වලින් ලබාගැබීමට හැකි වුවත් ඒ පිළිබඳව ජනතාවගේ දැනුවත්භාවයේ ගැටලුවක් පවතින බවද සෞඛ්‍ය ප්‍රවර්ධන කාර්යාංශය සඳහන් පෙන්වා දෙයි. මේ පිළිබඳව ජනතාව දැනුවත් කිරීමේ අරමුණින් මාධ්‍ය දැනුවත් කිරීමේ සාක්ච්ඡවක් පැවැත්වීමට කටයුතු කර ඇති බව එම කාර්යාංශය සඳහන් කළේය.", "URL": "https://sinhala.adaderana.lk/news.php?nid=112080", "Category": null, "Parent URL": null}