{"Source": "Adaderana", "Timestamp": "December 17, 2011 11:11 am", "Headline": "හොර හැඳුනුම්පත්වලින් සා/පෙළ ලියලා -සිසුන් ඇතුළු 8 ක් අත්අඩංගුවට", "News Content": "ව්‍යාජ හැඳුනුම්පත් ඉදිරිපත් කරමින් අධ්‍යයන පොදු සහතික පත්‍ර සාමාන්‍ය පෙළ විභාගය සඳහා පෙනී සිටි සිසුන් සිව්දෙනෙකු ගල්කිස්ස කොට්ඨාශ අපරාධ විමර්ශන අංශය විසින් අත්අඩංගුවට ගෙන තිබේ. ගල්කිස්ස ප්‍රදේශයේ විභාග මධ්‍යස්ථානයකදී විභාගය සඳහා පෙනී සිටි මෙම පිරිස ඊයේ(16) දිනයේ දී අත්අඩංගුවට ගත් බව පොලිසිය පවසයි. මීට අමතරව අදාළ සැකකරුවන් සඳහා ව්‍යාජ හැඳුනුම්පත් සකසා දුන් පුද්ගලයා සහ ඊට සහයෝගය ලබාදුන් කාන්තාවක් ඇතුළු තිදෙනෙකු ද පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන්ගෙන් පස්දෙනෙකු ඊයේ(16) ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බව පොලිසිය ප්‍රකාශ කරයි. අනෙක් සැකකරුවන් තිදෙනා අද(17) දිනයේ ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර ගල්කිස්ස කොට්ඨාශ අපරාධ විමර්ශන අංශය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20749", "Category": null, "Parent URL": null}