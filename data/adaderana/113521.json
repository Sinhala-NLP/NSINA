{"Source": "Adaderana", "Timestamp": "July 6, 2019 05:19 pm", "Headline": "වැල්ලවාය රෝහලේ වකුගඩු සායන මධ්‍යස්ථානය-රුධිර කාන්දු ඒකකය ජනතා අයිතියට", "News Content": "වකුගඩු රෝගයෙන් පීඩා විඳින මොණරාගල දිස්ත්‍රික් ජනතාවගේ ප්‍රතිකාර සහ සායනික සේවාවන් ඉහළ දැමීම සඳහා වැල්ලවාය මූලික රෝහලේ ඉදිකළ නව වකුගඩු රෝගී සායන මධ්‍යස්ථානය සහ රුධිර කාන්දු ඒකකය ජනාධිපති මෛත්‍රිපාල සිරිසේන මහතා විසින් ජනතා අයිතියට පත් කර ඇත. මේ සඳහා වැය කර ඇති මුදල රුපියල් මිලියන 36ක් බව ජනාධිපති මාධ්‍ය අංශය සඳහන් කලේය. මේ අතර වකුගඩු රෝග අවධානම් දිස්ත්‍රික්ක 11 අතරින් මොණරාගල දිස්ත්‍රික්කය ප්‍රමුඛස්ථානයක් ගන්නා අතර එහි ප්‍රාදේශිය ලේකම් කොට්ඨාශ 04ක වකුගඩු රෝගින් 1500ක ආසන්න ප්‍රමාණයක් මේ වනවිට හඳුනගෙන ඇත. මොණරාගල දිස්ත්‍රික් වෘත්තිය මාර්ගෝපදේශ මධ්‍යස්ථානය ද ජනාධිපති මෛත්‍රීපාල සිරිසේන මහතා විසින් විවෘත කර ඇත. මෙරට විරැකියාවට ස්ථිර විසඳුමක් ලබා දෙමින් සියලු රැකියා පුහුණු සහ සම්පත් මධ්‍යස්ථාන ඒකරාශි කොට දියුණ තාක්ෂණික ක්‍රමවේදයක් ඔස්සේ ව්‍යවසායකයින් බිහිකිරීම හා රැකියා පිරිනැමීමෙ අරමුණින් මෙය ක්‍රියාත්මක වෙයි.", "URL": "https://sinhala.adaderana.lk/news.php?nid=113521", "Category": null, "Parent URL": null}