{"Source": "Adaderana", "Timestamp": "April 1, 2018 09:42 am", "Headline": "අවුරුදු 16 පෙම්වතා අවුරුදු 14 දැරියව දූෂණය කරලා", "News Content": "වයස අවුරුදු 14 ක් වන තම පෙම්වතියව පාළු නිවසකට කැඳවාගෙන ගොස් දුෂණය කළ බව කියන 16 හැවිරිදි තරුණයෙකුව අත්අඩංගුවට ගෙන ඇති බව ආරච්චිකට්ටුව පොලීසිය පවසයි. පොලීසිය විසින් අත්අඩංගුවට ගෙන ඇත්තේ ආරච්චිකට්ටුව - නල්ලදරන්කට්ටුව ප්‍රදේශයේ පදිංචි තරුණයෙකි. අතවරයට පත්ව ඇති දැරිවිය සහ සැකකරු එකම පාසලේ අධ්‍යාපනය ලබා ඇත. පාසල් යමින් සිටින විට සැකකරු සහ දැරිවිය අතර ප්‍රේම සම්බන්ධතාවයක් ආරම්භ වී ඇත. පසුගිය 27 වැනිදා සැකකරු විසින් දැරිවියව අළුත ඉදිකරන පාළු නිවසකට කැදවාගෙන ගොස් දුෂණය කර ඇති බව ඇයගේ මව විසින් පොලීසියට කර ඇති පැමිණිල්ලේ සදහන් වේ. දැරිව වෛද්‍ය පරීක්ෂණයක් සදහා හලාවත මහා රෝහලට ඇතුළත් කර ඇති අතරසැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. ආරච්චිකට්ටුව පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=86693", "Category": null, "Parent URL": null}