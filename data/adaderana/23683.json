{"Source": "Adaderana", "Timestamp": "April 21, 2012 08:50 am", "Headline": "අදත් ප්‍රදේශ රැසකට වැසි", "News Content": "වායු ගෝලයේ පවතින කැළඹිලි සහගත තත්ත්වය හේතුවෙන් අද(21) දිනයේත් ප්‍රදේශ රැසකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. උදය කාලයේ දී උතුරු, නැගෙනහිර, බස්නාහිර සහ දකුණු වෙරළබඩ ප්‍රදේශවල තැනින් තැන වැසි ඇතිවිය හැකි බව කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා සඳහන් කළේය. සවස් කාලයේ දිවයිනේ බොහෝ ප්‍රදේශවලට තැනිත් තැන ගිගුරුම් සහිත වැසි වර්ධනය වීමේ හැකියාව පවතින බව ද ඒ මහතා පෙන්වාදුන්නේය. එමෙන්ම ඇතැම් ස්ථානවල තරමක තද වැසි ඇතිවිය හැකි බවත්, ගිගුරුම් වැසි පවතින අවස්ථාවල තරමක තද සුළං ඇතිවිය හැකි බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=23683", "Category": null, "Parent URL": null}