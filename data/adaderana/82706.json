{"Source": "Adaderana", "Timestamp": "January 9, 2018 09:40 am", "Headline": " රත්හඳුන් ප්‍රවාහනය කරද්දී චීන ජාතිකයා කොටු වෙයි", "News Content": "රත්හඳුන් දැව තොගයක් ප්‍රවාහනය කරමින් සිටි චීන ජාතිකයෙකු බොරලැස්ගමුව ප්‍රදේශයේ දී අත්අඩංගුවට ගෙන තිබේ. බොරලැස්ගමුව පොලීසියට ලද තොරතුරක් මත පිළියන්දල දෙස සිට කොළඹ දෙසට කුඩා වර්ගයේ ලොරි රථයකින් රත්හදුන් ප්‍රවාහනය කරමින් සිටි සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී රත් හඳුන් දැව කොටස් 30ක් පොලිස් බාරයට ගෙන තිබේ. සැකකාර චීන ජාතිකයා 22 හැවිරිදි අයෙකු වන අතර ඔහු ගංගොඩවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82706", "Category": null, "Parent URL": null}