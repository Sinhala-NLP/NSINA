{"Source": "Adaderana", "Timestamp": "July 19, 2016 06:15 am", "Headline": " දැදුරු ඔයෙන් නාදුනන මළ සිරුරක්", "News Content": "‍දැදුරුඔ‍යේ තිබී නාදුනන පිරිමි මළ සිරුරක් හමුවී ඇති බව හලාවත පොලීසිය කියයි.පොලිස් හදිසි ඇමතුම් අංශයට ලද තොරතුරක් මත ඊයේ(18)සවස මෙම මළ සිරුර හමුවී ඇත.හලාවත - පුත්තලම මාර්ගයේ දැදුරුඔය හරහා ඇති පාලමේ සිට මීටර් 100 ක් පමණ මුහුද දෙසට වන්නට මළ සිරුර තිබූ බව පොලීසිය කියයි.මිය ගොස් ඇති අය කළු,කහ සහ සුදු පැහැති කොට කලිසමක් ඇද සිටින අතර ඔහුගේ උස අඩි 05 ක් පමණ වේ.කොණ්ඩය කොටට පා තිබී ඇති අතර මුහුණ පුරා රැවුල වැවී ඇති අතර වයස අවුරුදු 45 - 48 ක් පමණ වන මෙම අයගේ මළ සිරුර හඳුනා ගැනීම සඳහා මේ වන විට හලාවත මහා රෝහලේ මෘත ශරීරාගාරයේ තැන්පත් කර තිබේ.දැදුරුඔයේ දිය නෑමට පැමිණ අතුරුදහන්වී ඇති අයෙකු සම්බන්ධයෙන් මේ වන තුරු පොලීසියට පැමිණිල්ලක් ලැබී තිබී නැත.හලාවත පොලීසියේ සුළු පැමිණිලි අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=62219", "Category": null, "Parent URL": null}