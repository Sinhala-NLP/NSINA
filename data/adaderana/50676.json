{"Source": "Adaderana", "Timestamp": "April 16, 2015 09:16 am", "Headline": "පොළොන්නරුවේ පියා මැරූ පුතු දුම්රියට පනියි", "News Content": "පොළොන්නරුව, ගනන්ගොල්ල ප්‍රදේශයේදී සිය පියා ඝාතනය කළ බව කියන පුතෙකු දුම්රියට පැන සියදිවි හානි කරගෙන තිබේ. පොලීසිය සඳහන් කළේ ඊයේ(15) පස්වරුවේ අදාළ තරුණයා වැලිකන්ද ප්‍රදේශයේදී දුම්රියට පැන මෙලෙස සියදිවි හානි කරගෙන ඇති බවයි.තියුණු ආයුධයකින් පහර දී ඊයේ(15) පෙරවරුවේ මෙම තරුණයා විසින් සිය පියා ඝාතනය කර තිබුණි.සැකකරු අත්අඩංගුවට ගැනීම සඳහා පොලීසිය පරීක්ෂණ පවත්වමින් සිටින අතරතුර මෙලෙස සියදිවි හානි කරගෙන ඇති බව වාර්තා වෙයි. පො‍ළොන්නරුව පොලීසිය මෙම සිද්ධිය සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=50676", "Category": null, "Parent URL": null}