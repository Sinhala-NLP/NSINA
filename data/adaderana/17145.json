{"Source": "Adaderana", "Timestamp": "July 2, 2011 02:25 pm", "Headline": "අයඩින් ප්‍රමිතියට නැත්නම් දැඩි ක්‍රියාමාර්ග ගන්නවා", "News Content": "වෙළ‍ඳපොළේ තිබෙන ලුණුවල අයඩින් නිසි ප්‍රමිතියට නොතිබුණහොත් ඒ සම්බන්ධයෙන් ලුණු නිෂ්පාදකයින්ට සහ අලෙවිකරුවන්ට එරෙහිව දැඩි ක්‍රියාමාර්ග ගන්නා බව සෞඛ්‍ය අමාත්‍යාංශය පවසයි. ලුණුවල අයඩින් ප්‍රමාණය 15% ත් 30% ත් අතර ප්‍රමාණයක් තිබිය යුතු බව එම අමාත්‍යාංශය සඳහන් කරයි. ලුණු නිෂ්පාදන සමාගම් හිමියන් සමග පසුගියදා සිදුකළ සාකච්ඡාවේදී සෞඛ්‍ය අමාත්‍යවරයා විසින් මෙම උපදෙස් ලබා දී තිබේ. දැනට ශ්‍රී ලංකාවේ අයඩින් ඌනතාවය බහුල වශයෙන් දක්නට‍ ලැබෙන අතර ඒ හේතුවෙන් සෑම පුද්ගලයෙකුටම අයඩින් ලබාගත හැකි වන පරිදි ලුණුවලට අයඩින් මිශ්‍ර කිරීම සිදුකළ යුතු බව අමාත්‍යවරයා එහිදී ලුණු නිෂ්පාදකයන්ට දැනුම් දී ඇත.", "URL": "https://sinhala.adaderana.lk/news.php?nid=17145", "Category": null, "Parent URL": null}