{"Source": "Adaderana", "Timestamp": "August 15, 2019 02:05 pm", "Headline": "සේරක්කුලිය කලපුවේ මට්ටි හදිසියේ මියයයි", "News Content": "වනාතවිල්ලුව සේරක්කුලිය කලපුවේ කලපු ජීවින් විශාල ලෙස (මට්ටි) මැරි දැල්වල පැටලි ගොඩට එම සිදුවෙමින් තිබෙන බව ධීවරයින් පවසති. ධිවරයින් පවසන්නේ සේරක්කුලිය කලපුවේ ධීවර රැකියාවේ නිරත පිරිසගේ දැල්වල පැටලී දෛනිකව මට්ටින් දහස් ගනනක් ගොඩ බිමට එම සිදුවන බවයි. මේ තත්ත්වය දැනට මාසයක සිට සිදුවෙමින් පවතින බවත් දිනෙන් දින එය වැඩිවිමත් සමඟ මේ තත්ත්වය කුමන සිද්දියක් මත සිදුවන්නේ දැයි තමන් නොදන්නා නිසා බියට පත්ව ඇති බව ඔවුන් පවසතී. මේ බව පවසා සිටි ධීවරයකු වන ඩබ්ලියු.එන්.වසන්ත මහතා පවසා සිටියේ මෙවැන්නකී. “ අපි දන්න කාලයේ ඉදලා කරන්නේ ධීවර රස්සාව. එත් කිසිම දවසක කලපුවේ හරි මුහුදේ හරි මුහුදු ජීවින් මැරිලා ඉන්නවා දැකලා නැහැ. නමුත් මේ ටික දවසක ඉදලා කලපු පතුලේ ඉන්න මට්ටි හිතා ගන්න බැරි ප්‍රමාණයක් මැරිලා කටු දැල්කවල පැටලිලා ගොඩට එන්න පටන් අරන්. මෙය එච්චර හොද දෙයක් නොවන බව අපිට තේරෙනවා. මොකද ලොකු ව්‍යවසනයක් ඇතිවෙයිද කියලා බයකුත් අපිට දැනෙනවා. මේ ගැන අපි වගකිව යුතු බළධාරින්ට කියන්නේ කරන්න පුළුවන් දෙයක් කඩිනමින් කරන්න. “ මේ පිළිබඳව නාරා ආයතනයේ අභ්‍යන්තර ජල ජීවි වගා අධ්‍යයන අංශයේ ආචාර්ය වසන්තා පහලපත්ත ආරච්චි මහත්මියගෙන් කල විමසිමේදි පවසා සිටියේ මෙවැන්නකි. “දැනට මාව දැනවත් කල තොරතුරු අනුව අපිට හිතා ගන්න අමාරුයි සිදුව තිබෙන තත්ත්වය මොකක්ද කියලා. නමුත් ලොකු සිද්දියක් බව තේරුම් යනවා. මම කඩිනමින් මේ ගැන සොයා බලන්න අපේ විශේෂ කන්ඩායමක් සේරක්කුලියට එවන්න කටයුතු කරන්නම්. ඇත්තටම මට්ටි මැරි යාම සිදුවන්නේ කලපුවට විශාල ලෙස අලුත් ජලය මුසු වු තත්වයකින්.නමුත් ඒ තරම් වර්ෂාවක් නැතුව මේ තත්ත්වය සිදුවිම අපිටත් හිතා ගන්න අමාරුයි. අපි කඩිනමින් මෙය සොයා බලනවා.“", "URL": "https://sinhala.adaderana.lk/news.php?nid=116611", "Category": null, "Parent URL": null}