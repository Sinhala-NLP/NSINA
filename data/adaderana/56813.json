{"Source": "Adaderana", "Timestamp": "January 31, 2016 02:15 pm", "Headline": " විශ්වවිද්‍යාල ආචාර්ය සමිති සම්මේලනයේ පුටු අලුත්වෙයි ", "News Content": "විශ්වවිද්‍යාල ආචාර සමිති සම්මේලනයේ නව නිලධාරී මණ්ඩලයක් තෝරා පත්කරගෙන තිබේ.ජනවාරී 29 වන දින කැලණීය විශ්වවිද්‍යාලයේදී පැවති වාර්ෂික මහා සභා රැස්වීමේදී අදාළ නව පත්කිරීම් සිදුකර ඇති බව එම සංගමය පවසයි.ඒ අනුව එම සංගමයේ නව සභාපතිවරයා ලෙස මොරටුව විශ්වවිද්‍යාලයේ ආචාර්ය රංගික හල්වතුර මහතා තෝරා පත්කරගෙන ඇත‍.එසේම පේරාදෙණිය විශ්වවිද්‍යාලයේ ආචාර්ය ශ්‍යාම බස්නායක එම සංගමයේ නව ලේකම්වරයා ලෙස තෝරාපත් කරගෙන ඇති අතර නව භාණ්ඩාගාරික ලෙස කැළණිය විශ්වවිද්‍යාලයේ කුමුදු සුමේධා මහත්මිය තේරී පත් වී ඇති බව සඳහන්ය.තවද එහි උප සභාපතිවරුන් ලෙස අචාර්යවරුන් වන යූ. අනුර කුමාර, එස්.අරිවල්සහන්, බරණ ජයවර්ධන, ජී.ඒ. කරුණාතිලක, ජිනසේන හේවගේ තේරීපත් වී තිබේ.එමෙන්ම එහි උප ලේකම්වරුන් ලෙස මහාචාර්ය ගුත්තිල ජයසිංහ,ආචාර්ය නිලන්ත ලියනගේ, ආචාර්ය ඉරේෂා ලක්ෂ්මන් යන මහත්වරන් තේරී පත්වී ඇති බව සඳහන්ය.", "URL": "https://sinhala.adaderana.lk/news.php?nid=56813", "Category": null, "Parent URL": null}