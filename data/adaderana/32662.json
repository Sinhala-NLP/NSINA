{"Source": "Adaderana", "Timestamp": "March 23, 2013 11:12 am", "Headline": "ලංකා ආණ්ඩුව දෙමළ ජනයාගේ ප්‍රශ්නවලට සවන්දිය යුතුයි", "News Content": "ශ්‍රී ලංකා රජය දෙමළ ජනතාවට සහ සුළු ජාතීන්ට විශ්වාසයක් ඇති වනසේ කටයුතු කළ යුතු බව ඉන්දිය ජාතික ආරක්ෂක උපදේශක ශිවශංකර් මෙනන් මහතා පවසයි. ශ්‍රී ලංකාව දෙමළ ජනතාවගේ ප්‍රශ්නවලට සවන් දිය යුතු බව ජාතික ආරක්ෂක උපදේශකවරයා කියයි. ඉන්දීය මාධ්‍ය වෙත අදහස් දක්වමින් ඒ මහතා මෙම අදහස් පළ කොට ඇත. ශ්‍රී ලංකාව ඉන්දියාවේ අසල්වැසි රට නිසා කරුණු 02 ක් පිළිබද වැඩි අවධානයක් යොමු කොට ක්‍රියා කළ යුතු බව ඒ මහතා පවසා තිබේ. කෙසේ වුවද ඉන්දියාව ශ්‍රී ලංකාව සමග මනා සබඳතාවයකින් කටයුතු කරමින් සිටින බව ද ඉන්දීය ජාතික ආරක්ෂක උපදේශක ශිවශංකර් මෙනන් මහතා පවසා ඇත.", "URL": "https://sinhala.adaderana.lk/news.php?nid=32662", "Category": null, "Parent URL": null}