{"Source": "Adaderana", "Timestamp": "December 14, 2011 04:16 pm", "Headline": " ගමන් බලපත්‍රයක් හෝ නැතිව ඇවිත් වෙළඳාමේ යෙදිලා-කාන්තාවක් අත්අඩංගුවට", "News Content": "නීතිවිරෝධී ලෙස මෙරට රැදී සිටි ඉන්දීය ජාතික කාන්තාවක මඩකළපුවේ දී අත්අඩංගුවට ගෙන තිබේ. පොලිස් විශේෂ කාර්යය බලකාය සිදුකළ මෙහෙයුමක දී අත්අඩංගුවට ගත් සැකකාරිය කලවන්චිකුඩි ප්‍රදේශයේ වෙළඳාම් කටයුතුවල නිරතව සිටි බව සඳහන් වේ. ඇය ගමන් බලපත්‍රයක් හෝ නොමැතිව ශ්‍රී ලංකාවට පැමිණ ඇති බව මූලික පරීක්ෂණවලදී අනාවරණය වී තිබේ. ඉන්දියාවේ මදුරෙයි ප්‍රදේශයේ පදිංචිකාරියක වන ඇය වැඩිදුර පරීක්ෂණ සඳහා කලවන්චිකුඩි පොලිසිය වෙත භාර කළ බව විශේෂ කාර්යය බලකාය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20684", "Category": null, "Parent URL": null}