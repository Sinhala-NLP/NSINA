{"Source": "Adaderana", "Timestamp": "August 21, 2018 06:57 pm", "Headline": "ඉන්දීය එංගලන්ත තුන්වන ටෙස්ට් තරගයේ සිව්වන දිනය අද", "News Content": "සංචාරක ඉන්දීය කණ්ඩායම සහ එංගලන්ත කණ්ඩායම අතර පැවැත්වෙන තුන්වන ටෙස්ට් ක්‍රිකට් තරගයේ සිව්වන දිනය අදයි. ලකුණු 520 ක ජයග්‍රාහි ඉලක්කයක් හඹා යන එංගලන්ත කණ්ඩායම මීට ටික වේලාවකට පෙර සිය දෙවන ඉනිම සඳහා කඩුලු 04 ක් බිඳ වැටී ලකුණු 62 ක් ලබා සිටියේය. මෙම තරගයේ ප්‍රථමයෙන් පන්දුවට පහර දුන් ඉන්දීය කණ්ඩායම සිය පළමු ඉනිම සඳහා සියළු ක්‍රීඩකයින් දැවී ලකුණු 329 ක් ලබා ගත් අතර ඊට පිලිතුරු ලෙස එංගලන්ත කණ්ඩායමට සිය පළමු ඉනිම සඳහා ලබා ගත හැකි වූයේ ලකුණු 161 ක් පමණයි. ලකුණු 168 ක් ඉදිරියෙන් සිටිමින් සිය දෙවනි ඉනිම ආරම්භ කළ ඉන්දීය කණ්ඩායම කඩුලු 07 කට ලකුණු 352 ක් ලබා සිටියදී පන්දුවට පහරදීමේ අවස්ථාව එංගලන්ත කණ්ඩායමට ලබා දුන්නේය.", "URL": "https://sinhala.adaderana.lk/news.php?nid=94787", "Category": null, "Parent URL": null}