{"Source": "Adaderana", "Timestamp": "March 26, 2014 12:23 pm", "Headline": "කෑවොත් අමාරුවේ!", "News Content": "පරිභෝජනයට නුසුදුසු රුපියල් කෝටි දෙකහමාරක පමණ වටිනාකමින් යුතු පළතුරු තොගයක් පාරිභෝගික අධිකාරිය විසින් සොයාගෙන තිබේ. ගම්පහ ඔරුතොට පාර ප්‍රදේශයේ අද(26) අලුයම සිදුකරන ලද වැටලීමක දී මෙම පළතුරු තොගය සොයාගත් බව පාරිභෝගික අධිකාරිය පවසයි. නරක් වුණු ඇපල්, මිදි සහ දොඩම් කිලෝග්‍රෑම් 55,000 ක් රසායනික ද්‍රව්‍ය යොදා යළිත් ඇසුරුම් කර වෙළඳපලට නිකුත් කිරීමට සුදානම් කර තිබු බව පාරිභෝගික අධිකාරිය සඳහන් කරයි. සිද්ධිය සම්බන්ධයෙන් සැකකරුවන් සිව්දෙනෙකු අත්අඩංගුවට ගෙන ඇති අතර පළතුරු ප්‍රවාහනය කිරීමට යොදාගත් කන්ටේනරයක් ද තම බාරයට ගත් බව එම අධිකාරිය වැඩිදුරටක් පවසයි.", "URL": "https://sinhala.adaderana.lk/news.php?nid=42074", "Category": null, "Parent URL": null}