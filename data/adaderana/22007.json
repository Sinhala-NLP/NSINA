{"Source": "Adaderana", "Timestamp": "February 10, 2012 11:20 am", "Headline": "ගෝල්ඩන් කී නඩුව මාර්තු 9 දා විභාගයට ගැනෙයි", "News Content": "ගෝල්ඩන් කී මූල්‍ය වංචා නඩුව මාර්තු මස 9 වැනිදා විභාග කිරීමට කොළඹ මහාධිකරණය අද(10) තීන්දු කර තිබේ. අදාළ නඩුව අද කැඳවූ අවස්ථාවේ එම නඩුවේ විත්තිකරුවන් ලෙස නම් කර ඇති සෙලින්කෝ සමූහ ව්‍යාපාරයේ අධිපති ලලිත් කොතලාවල ඇතුළු 9 දෙනෙකු අධිකරණය හමුවේ පෙනී සිටියේය. එම නඩුව විභාගය සඳහා කල් ලබාදෙන ලෙස එහිදී විත්තිය වෙනුවෙන් පෙනී සිටි නීතීඥවරු සඳහන් කළේය. එම කරුණු සලකා බැලූ කොළඹ මහාධිකරණ විනිසුරු සුනිල් රාජපක්ෂ මහතා නඩු විභාගය මාර්තු මස 9 වැනිදා සිදුකිරීමට තීන්දු කළේය.", "URL": "https://sinhala.adaderana.lk/news.php?nid=22007", "Category": null, "Parent URL": null}