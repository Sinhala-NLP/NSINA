{"Source": "Adaderana", "Timestamp": "October 16, 2012 05:11 pm", "Headline": "සනීපාරක්‍ෂක බව සුරකින විදුලි බුබුලක් CIC Air Purifying Wonder Bulb හඳුන්වාදෙයි", "News Content": "ඕරෙල් මැනුෆැක්චරින් (Orel Manufacturing Pvt Ltd) හයිබි‍්‍රඩ් ටෙක්නොලොජිස් Hybrid Technologies පුද්ගලික සමාගම් සමග එක්ව බලශක්තිය සුරකිමින්, අපිරිසිදු වාතය පිරිසිදු කිරීමේ හැකියාවෙන් යුතු නව සී.එෆ්.එල් විදුලි බුබුලක් හඳුන්වාදීම පිළිබඳව සී.අයි.සී. හෝල්ඩිංග්ස් පී. එල්. සී. CIC Holdings PLC සමාගම අද (16) නිවේදනය කරන ලදී. මෙම විදුලි බුබුල ජනතාවට සරල, සුරක්‍ෂිත සහ පිරිමැසුම්දායක විසඳුමක් සපයන අතර හානිකර රසායන භාවිතයකින් තොරවූ පිරිසිදු නැවුම් වාතය අඛණ්ඩව ආශ්වාස කිරීමේ හැකියාව උදාකර දෙයි. සී.අයි.සී. වොන්ඩර් බල්බ් (CIC Wonder Bulb) යනුවෙන් නම්කොට ඇති මෙම විදුලි බුබුල සී.අයි.සී. ගෘහ රැකවරණ විසඳුම් නිපැයුම් පෙළට එක්වූ නවතම නිපැයුම වන අතර කිසිදු හානිකර සනීපාරක්‍ෂක රසායනයක් භාවිතයෙන් තොරව වාතයේ අඩංගු ක්ෂුද්‍ර ජීවීන් විනාශකර දැමීමේ හැකියාවෙන් යුක්ත වේ. විදුලි බුබුලේ ආලේපකොට ඇති නවෝත්පාදන ද්‍රව්‍ය විෂබීජ පමණක් නොව වාතයේ අඩංගු දුර්ගන්ධයන්ද විනාශ කරදමනු ලබයි. මෙ පිළිබඳව තම අදස් දැක්වූ සී.අයි.සී. හෝලඩිංග්ස් පී. එල්. සී. හී සභාපති බී.ආර්.එල්. ප‍්‍රනාන්දු මහතා මෙසේ පැවසීය. “අපේ ව්‍යාපාරික හවුල්කරුවන් සමග එක්ව මෙම සුවිශේෂී ආකාරයේ නැනෝ තාක්ෂණයෙන් යුත් විදුලි බුබුල හඳුන්වාදීමට ලැබීම අපට මහත් අභිමානයක්. මේ ආකාරයේ නිපැයුම් වැනි පෙරළිකාර නිපැයුම් රැසක් අනාගතයේදී සී.අයි.සී. වෙතින් මහජනයාට බලාපොරොත්තු විය හැකියි”. සී.අයි.සී. හෝලඩිංග්ස් පී. එල්. සී. කළමණාකර අධ්‍යක්‍ෂ/ ප‍්‍රධාන විධායක නිලධාරී සමන්ත රණතුංග මහතා මේ පිළිබඳව තම අදහස් දක්වමින් මෙසේ පැවසීය. “සී.අයි.සී. Air purifiying wonderbulb විදුලි බුබුල හඳුන්වා දෙමින් ශ‍්‍රී ලංකාවට තවත් පුරෝගාමී නිපැයුමක් එක් කිරීමට අවස්ථාව ලැබීම අපට මහත් අභිමානයක්. අපේ සී.අයි.සී. Home Care අංශය පිහිටුවනු ලැබුවේ තිරසාර ජීවන විකල්පයන් තුළින් මෙරට ජනතාවගේ ජීවන තත්ත්වය නගා සිටුවීමේ අරමුණින් වන අතර මෙම නිපැයුම් හඳුන්වාදීම තුළින් අපේ ඉලක්කය සඳහා දායකත්වයක් ලබාදීමට හැකි වනු ඇතැයි අප විශ්වාස කරනවා.” මේ අදහස් අතරට තම අදහස්ද එක්කරමින් කතා කළ හයිබි‍්‍රඞ් ටෙක්නොලජීස් පෞද්ගලික සමාගමේ තාක්ෂණික අධ්‍යක්ෂ මංජු ගුණවර්ධන මහතා මෙසේ පැවසීය. “ගෘහස්ථ වාතය පිටත වාතයට වඩා දස ගුණයක් දූෂිත වී ඇති බව එක්සත් ජනපද පාරිසරික ආරක්‍ෂා නියෝජිතායතනය මගින් හෙළිදරව් කොට තිබෙනවා. ගෘහස්ථ වායු දූෂණයට හේතුවන්නේ විවිධ ගෘහස්ථ නිපැයුම්, මෙවලම් හා උපකරණ ආදියෙන් නිකුත්වන ෆෝමල්ඩිහයිඞ් ( Formaldehyde), ස්ටයිරින් (Styrene ) සහ ටොලූයින් ( Toluene) වැනි වාෂ්පශීලී කාබනික සංයෝගයන් හා බැක්ටිරියා හා වෛරස් ආදී ක්ෂද්‍ර ජීවින් ආදියයි. මෙම නව නිපැයුම සඳහා භාවිතා කොට ඇති නෑනෝ ෆොටෝකැටලිටික් ( Photocatalytic) තාක්‍ෂණය මගින් එම විෂ සහිත රසායනිකයන් කාබන්ඩයොක්සයිඞ් හා ජලය බවට හරවා උදාසීන කොට වායුව හා කාමරවල ඇති වායුව පිරිසිදු කරනු ලබනවා.” සී.අයි.සී. වොන්ඩර් බ්ල්බ මගින් වාතයේ අඩංගු අසාත්මකාරකයන් සහ පරාග, දුම්වැටි දුම, සුරතල් සතුන්ගේ ලෝම ආදී උත්කෝපකයන් විනාශ කර දමන බැවින්ද වායු දූෂණය හා කාබන් නිකුත්වීම අවම කර ගෝලීය උණුසුමට පිළියමක් වන බැවින්ද එය අසාත්මිකතාවලට ගොදුරුවන්නන්ටද කදිම විකල්පයක් වේ. එසේම ශ්වසන අපහසුතා, සහ විද්‍යාගාර සතුන් තුළ ඇතිවන පිළිකා ආදීයට හේතුවන එයාර් ෆ්‍රෙෂ්නර්ස්, සුවඳ කැවූ ජෙල් සහ එ්රෝසෝලයන් ( Aerosols) ගෙන් නිකුත්වන බෙන්සින් ( Benzene) හා ෆැතලේට්ස් ( Phthalates) ආදී හානිකර රසායනිකයන් උදාසීන කිරීමේ හැකියාවෙන්ද යුක්තය. මෙම විදුලි බුබුල දුගඳ සහිත පරිසරයන්හී භාවිත කිරීමටද ඉතා සුදුසු වන අතර රසායනිකයන් සහිත හානිකර දුර්ගන්ධ නාශකයින් වෙනුවට යොදාගත හැකි සනීපාරක්‍ෂක විකල්පයක් වේ. තව දුරටත් සී.අයි.සී. වොන්ඩර් බල්බ් (CIC Wonder Bulb) විදුලි බුබුලේ ඇති අද්විතීය අංගයක් වන්නේ රසායනික මත පදනම් වූ සාම්ප‍්‍රදායික විෂබීජ නාශකයනට වඩා සනීපාරක්‍ෂක ශක්තිය ඉතා ඉහළ මට්ටමක පැවැතීමය. මෙම විදුලි බුබුල පැය 8,000 ක ජීවිත කාලයක් සහිත වන අතර 170v - 250v වෝල්ටීයතා පරාසයක භාවිතා කළ හැකිය. මෙම විදුලි බුබුලූ වොට් 9, 15 සහ 20 යන ධාරිතාවලින් ලබාගත හැකි අතර වොට් 9 විදුලි බුබුලකින් වර්ග අඩි 60 ක් දක්වා ප‍්‍රදේශයක් පිරිසිදු කිරීමේ හැකියාව ඇත. එසේම වොට් 15 විදුලි බුබුලකට වර්ග අඩි 120 ක ප‍්‍රදේශයකද, වොට් 20 විදුලි බුබුලකට වර්ග අඩි 150 ක ප‍්‍රදේශයක්ද පිරිසිදු කිරීමේ හැකියාව තිබේ. මෙය සී.එෆ්.එල්. විදුලි බුබුලක සෑම අංගයකින්ම යුක්ත වන අතර විශේෂයක් වන්නේ වායුව පිරිසිදු කිරීම සඳහා නැනෝ තාක්ෂණය භාවිතයෙන් නිපදවීමයි. සී.අයි.සී. Home Care අංශය පිළිබඳව වසර 2010 දී හඳුන්වා දුන් සී.අයි.සී. Home Care අංශය සී.අයි.සී. හෝල්ඩිංග්ස් PLC හි ව්‍යාපාරික ඒකකයන් වෙත එක් වූ නවතම සාමාජිකයා වේ. මෙම අංශය මගින් විෂබීජ හා මාරාන්තික රෝගවලින් ඔබ ආරක්‍ෂා කිරීමට උපකාරීවන නිපැයුම් පෙළක් හඳුන්වා දෙනු ලබයි. අප නිපැයුම් ගෙමැස්සන්, මීයන්, වේයන්, හා පසු අස්වනු ගබඩාවලට හානි කරන පලිබෝධ පාලනය කිරීම සඳහා උපකාරී වන අතර මැලේරියාව සහ ඩෙංගු වැනි බෝවන රෝග මර්දනය කිරිම සඳහා ශී‍්‍ර ලංකා රජය සමග එක්ව නිෂ්පාදන හඳුන්වාදිමද ඔවුන් විසින් සිදුකරනු ලබයි. සී.අයි.සී. Home Care හි ප‍්‍රධානතම අරමුණ වන්නේ පාරිභෝගිකයන්ගේ සනීපාරක්ෂාව සහ සෞඛ්‍යය ආරක්ෂා කිරිම සඳහා අවශ්‍ය නිෂ්පාදන හඳුන්වාදීමයි.", "URL": "https://sinhala.adaderana.lk/news.php?nid=28340", "Category": null, "Parent URL": null}