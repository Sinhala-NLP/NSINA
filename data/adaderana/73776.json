{"Source": "Adaderana", "Timestamp": "May 31, 2017 12:39 pm", "Headline": "දූපත් 27කින් ශක්තිමත් රට වෙන්න ලංකාවට හැකියිලු", "News Content": "අනාගතයේදී දූපත් රාජ්‍යයන් අතරින් ආයෝජන සඳහා සුදුසුම රට ශ්‍රී ලංකාව බවට එක්සත් රාජධානීන් එෆ්.ඩී.අයි. සඟරාව නිවේදනය කර තිබේ.දූපත් රාජ්‍ය 27ක ආර්ථිකයන් සම්බන්ධයෙන් එෆ්.ඩී.අයි. සඟරාව විසින් සිදුකරන ලද ගවේෂණයකට අනුව ඉදිරි අනාගතයේදී වඩාත් ශක්තිමත්ම ආර්ථිකයක් ගොඩනගා ගත හැකි සාධක පවතින රට ශ්‍රී ලංකාව බවට නිවේදනය කර ඇති බව ජනාධිපති මාධ්‍ය අංශය සඳහන් කළේය.2017 ශ්‍රී ලංකා ආයෝජන හා ව්‍යාපාරික සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ (30) කොළඹ දී ආරම්භ කෙරුණු අතර එහිදී එෆ්.ඩී.අයි. සඟරාවේ උප කතෘවරයා විසින් ශ්‍රී ලංකාව සම්බන්ධයෙන් වන සහතිකය ජනාධිපතිවරයා වෙත පිරිනමා තිබේ.ශ්‍රී ලංකා වානිජ මණ්ඩලය විසින් වාර්ෂිකව සංවිධානය කරනු ලබන ශ්‍රී ලංකා ආයෝජන හා ව්‍යාපාරික සමුළුව රටවල් 23ක විදේශ ආයෝජකයින් 130 දෙනෙකුට වැඩි පිරිසකගේ සහභාගීත්වයෙන් දෙදිනක් පුරා කොළඹ දී පැවැත්වෙයි.", "URL": "https://sinhala.adaderana.lk/news.php?nid=73776", "Category": null, "Parent URL": null}