{"Source": "Adaderana", "Timestamp": "April 4, 2017 11:25 am", "Headline": " තම බිළිඳු ඝාතනය කළ මව රිමාන්ඩ්", "News Content": "පුදුකුඩිඉරිප්පු ප්‍රදේශයේදී මුගුරකින් පහර දී සිය බිළිඳා ඝාතනය කිරීමේ චෝදනාවකට අත්අඩංගුවටගෙන සිටි කාන්තාවක් රක්ෂිත බන්ධනාගාරගත කර තිබේ. සැකකාරිය මුලතිව් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 07 වන දින දක්වා රක්ෂිත බන්ධානාගාරගත කරන ලෙස අධිකරණය නියෝග කර ඇති බව පොලීසිය පැවසුවේය. පසුගිය 02 දින උපන් සිය බිළිඳා පොහොර උරයක දමා මුගුරකින් පහර දී පුළුස්සා ඝාතනය කර ඇති බවට 119 පොලිස් හදිසි ඇමතුම් අංශයට ලද තොරතුරකට අනුව සිදු කළ විමර්ශනයකදී සැකකාර කාන්තාව අත්අඩංගුවට ගෙන තිබේ. අදාළ බිළිඳාගේ මළ සිරුර වව්නියාව රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද (4)සිදු කිරීමට නියමිතය.", "URL": "https://sinhala.adaderana.lk/news.php?nid=71703", "Category": null, "Parent URL": null}