{"Source": "Adaderana", "Timestamp": "January 14, 2014 05:02 pm", "Headline": "අපේක්ෂකයින් තෝරා ගැනීමට නාම යෝජනා මණ්ඩලයක් ", "News Content": "ඉදිරියේ දී පැවැත්වීමට නියමිත බස්නාහිර සහ දකුණු පළාත් සභ මැතිවරණය වෙනුවෙන් අපේක්ෂකයින් තෝරාගැනීම සඳහා එක්සත් ජාතික පක්ෂය විසින් නාමයෝජනා මණ්ඩලයක් පත් කර තිබේ. පාර්ලිමේන්තු මන්ත්‍රීවරුන් 10 දෙනෙකුගෙන් සහ හිටපු පාර්ලිමේන්තු මන්ත්‍රීවරුන් දෙදෙනෙකුගෙන් යුත් මණ්ඩලයක් මෙලෙස පත් කර ඇති බව එක්සත් ජාතික පක්ෂය සඳහන් කරයි. ඒ අනුව එක්සත් ජාතික පක්ෂයේ නාමයෝජනා ඉදිරි සතිය ඇතුළත සකස් කිරීමට බලාපොරොත්තු වන බව ද එම පක්ෂය නිවේදනයක් නිකුත් කරමින් පෙන්වා දෙයි‍.", "URL": "https://sinhala.adaderana.lk/news.php?nid=40352", "Category": null, "Parent URL": null}