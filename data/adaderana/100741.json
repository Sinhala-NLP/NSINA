{"Source": "Adaderana", "Timestamp": "December 14, 2018 12:24 pm", "Headline": "ලෙඩක් නිසා මත්තලට ආපු දැවැන්තයා යළි නික්ම යයි", "News Content": "ලොව දෙවන විශාලතම භාණ්ඩ ප්‍රවාහන ගුවන් යානාවක් වන ඇන්ටනොවූ 124 දරන ගුවන් යානය කාර්මික දෝෂයක් හේතුවෙන් මත්තල ජාත්‍යන්තර ගුවන් තොටුපොළ වෙත හදිසියේ ගොඩබස්සවා තිබේ. තායිලන්තයේ සිට උගන්ඩාව දක්වා පියාසර කරන අතරතුර මෙම ගුවන් යානය ඊයේ (13)අළුයම 5.26 ට මෙසේ ගොඩබස්වා ඇති බව අප වාර්තාකරු පවසයි. එම ගුවන් යානය මත්තල ජාත්‍යන්තර ගුවන් තොටුපොළ තුළ ගොඩ බස්වා කාර්මික දෝෂය සකසා ගැනීමෙන් පසු අද (14) පෙරවරු 10.26ට නැවත උගන්ඩාව දක්වා පියාසර කර තිබේ.", "URL": "https://sinhala.adaderana.lk/news.php?nid=100741", "Category": null, "Parent URL": null}