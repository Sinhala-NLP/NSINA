{"Source": "Adaderana", "Timestamp": "September 24, 2011 05:01 pm", "Headline": "සංචාරක වීසා ගෙන ව්‍යාපාරවල නිරත වූ ඉන්දියාවේ දෙදෙනෙක් අත්අඩංගුවට", "News Content": "සංචාරක වීසා ලබාගෙන මෙරටට පැමිණ ව්‍යාපාර කටයුතුවල නිරතව සිටි ඉන්දීය ජාතිකයින් දෙදෙනෙකු අත්අඩංගුවට ගෙන තිබේ. මඩකළපුව, පෝරතිවු ප්‍රදේශයේ අදාළ ඉන්දීය ජාතිකයින් දෙදෙනා රෙදිපිළි තොගයක් අලෙවි කරමින් සිටියදී මෙසේ අත්අඩංගුවට ගත් බව පොලිස් විශේෂ කාර්යය බලකාය සඳහන් ක‍රයි. එහිදී සැකකරුවන් සතුව තිබී රෙදිපිළි තොගයක් සහ මුදල් තොගයක් ද සොයාගෙන ඇත. වැඩිදුර පරීක්ෂණ සඳහා සැකකරුවන් කලවන්චිකුඩි පොලිස් ස්ථානයට බාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=18940", "Category": null, "Parent URL": null}