{"Source": "Adaderana", "Timestamp": "February 6, 2016 01:11 pm", "Headline": "මහින්ද අමරවීර ඉන්දියාවේ සංචාරයකට සැරසෙයි", "News Content": "ධීවර ගැටළුව විසදීම සඳහා ධීවර හා ජලජ සම්පත් අමාත්‍ය මහින්ද අමරවීර මහතා ඉතා ඉක්මනින් ඉන්දියාවේ සංචාරයක නිරත වනු ඇති බවට ඉන්දීය මාධ්‍ය වාර්තා කර තිබේ.ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මියගේ ආරාධනයකට අනුව මහින්ද අමරවිර අමාත්‍යවරයා ඉදිරියේදී ඉන්දියාවට පැමිණෙනු ඇති බව ඉන්දියන් එක්ස්ප්‍රස් පුවත් සේවය වාර්තා කළේය.එම සංචාරයේදී දෙරට අතර පවතින ධීවර ගැටලුව සම්බන්ධයෙන් සාකච්ඡා කර නව විසදුමක් ලබා ගැනිමට අපේකෂිත බව සඳහන්ය.ඊයේ ඉන්දු - ලංකා ඒකාබද්ධ කොමිසමේ සැසිවාරයේදී ද අදාළ ගැටළුව සම්බන්ධයෙන් සාකච්ඡා වූ අතර ඊට විසදුමක් අවශ්‍ය බවට දෙපාර්ශවයම එකඟවී තිබේ.මේ අතර ඉන්දිය ගුවන් හමුදාවේ කණ්ඩායමක් ද යාපනය පලෙයි වෙත පැමිණිමට නියමිතව තිබේ.දකුණු ඉන්දියාව සහ මෙරට අතර පවතින මුහුදු සබඳතා තවදුරටත් ප්‍රවර්ධනය කිරිමට සහ කන්කසන්තුරේ ධීවර වරායේ 05 සහ 06 වන අදියරේ කටයුතු වැඩිදියුණු කිරිම ද මෙහිදී සිදු කිරිමට නියමිතව තිබේ.", "URL": "https://sinhala.adaderana.lk/news.php?nid=56966", "Category": null, "Parent URL": null}