{"Source": "Adaderana", "Timestamp": "November 22, 2010 08:17 am", "Headline": "අදත් ගිගුරුම් සහිත වැසි", "News Content": "අද(22) දිනයේ උදෑසන කාලයේදී නිරත දිග වෙරළබඩ ප්‍රදේශවල සහ අපරභාගයේදී හෝ සන්ධ්‍යා කාලයේදී දිවයින අභ්‍යන්තරයේ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. වැසි ඇතිවන අවස්ථා වලදී අකුණු අනතුරු වලින් වැළකීමට පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි. අද(22) පෙරවරු 5 45ට ධාවනය කිරීමට නියමිතව තිබු වව්නියාව දුම්රිය ධාවනය ප්‍රමාද කර තිබේ. ඊයේ(21) රාත්‍රී උතුරු මාර්ගයේ දුම්රිය ගමන්වාර හයක් අවලංගු කිරීමට පියවර ගත් බව දුම්රිය පාලක මැදිරිය පැවසීය. කුරුණෑගල, වැල්ලව සහ වැල්ලව -ගනේවත්ත යන ප්‍රදේශවලදී දුම්රිය මාර්ගය ජලයෙන් යටවීම මීට හේතුව වී ඇත.", "URL": "https://sinhala.adaderana.lk/news.php?nid=12309", "Category": null, "Parent URL": null}