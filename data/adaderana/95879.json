{"Source": "Adaderana", "Timestamp": "September 10, 2018 07:01 pm", "Headline": "බලය බෙදීමේ ක්‍රමවේදයක් සහිත ව්‍යවස්ථාවක් අවශ්‍යයි", "News Content": "දෙමළ ජනතාවගේ කැමැත්ත ප්‍රකාශ වන ආණ්ඩුක්‍රම ව්‍යවස්ථාවක් රටේ නොමැති බැවින් සියලු දෙනාට පිළිගත හැකි බලය බෙදීමේ නිසි ක්‍රමවේදයක් සහිත නව ව්‍යවස්ථාවක් අවශ්‍ය බව දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා පවසයි. ජනතා විමුක්ති පෙරමුණ ගෙන ආ විසි වැනි ආණුඩුක්‍රම ව්‍යවස්ථා සංශෝධන පනත් කෙටුම්පත පිළිබඳ කළුතරදී පැවති සම්මන්ත්‍රණයකට පසුගිදා එක්වෙමින් ඔහු මේ බව සඳහන් කළේය. බලය බෙදීමේ ක්‍රමයක් අවශ්‍ය බවත් සංවර්ධනය පිළිබඳව තීන්දු කොළඹින් ගත‍යුතු නොමැති බව ඒ මහතා පෙන්වා දෙයි. මේ අතර ප්‍රධාන පක්ෂ දෙක එකතු වී සියටින ඉන්න මේ වෙලාවේ දී මේ ප්‍රශ්නයට පිළිතුරු ලබාදිය යුතු බව සුමන්තිරන් මහතා සඳහන් කරයි. එවිට රටක් ලෙස ඉදිරියට යන්න පුලුවන් දෙමළ ජනයාගේ කැමැත්ත ප්‍රකාශ කළ ආණ්ඩුක්‍රම ව්‍යවස්ථාවක් රටේ නොමැති බවත් ආණ්ඩුබලය අපිටත් ක්‍රියාත්මක කිරීමට හැකිවන ආකාරයෙන් බලය හුවමාරු විය යුතු බව සුමන්තිරන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=95879", "Category": null, "Parent URL": null}