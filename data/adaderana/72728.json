{"Source": "Adaderana", "Timestamp": "May 2, 2017 01:05 pm", "Headline": "හුංගමදී මව හා දියණිය ඝාතනය කරලා ", "News Content": "හම්බන්තොට, හුංගම - ගුරුපොකුණ ප්‍රදේශයේදී එකම පවුලේ මවක සහ දියණියක තියුණු ආයුධවලින් කපා කොටා ඝාතනය කර තිබේ.මෙලෙස ජීවිතක්ෂයට පත්ව ඇත්තේ 72 හැවිරිදි මවක හා 35 හැවිරිදි දියණියක බව පොලීසිය පවසයි.ඝාතනය සිදුවන අවස්ථාවේ එම නිවසේ කිසිවෙකු නොසිට ඇති බවත්, තමන් හම්බන්තොට කාර්මික විද්‍යාලයේ පුහුණු පාඨමාලාවක් හදාරන බැවින් ඒ සඳහා උදයේ ගොස් අදාළ ගුරුවරයා නොපැමිණි බැවින් අද (02) දින වේලාසනින් පැමිණි අවස්ථාවේ තම බිරිඳ සහ බිරිඳගේ මව මෙසේ ඝාතනය කර තිබෙන අයුරු දුටු බව මියගිය යමුනා කාරියවසම් මහත්මියගේ ස්වාමි පුරැෂයා වන ජයසිංහ කෝරලේ ආරච්චිගේ සම්පත් (36) පොලිසියට පවසා තිබේ . කෙසේ නමුත් නිවසේ තිබු අල්මාරි හා බැඳ තිබු තැන පැමිණි අය විසින් අවුස්සා තිබෙනු දක්නට ලැබුණු අතර එහි තිබු රන් භාණ්ඩ හා අනෙකුත් වටිනා දේ ඝාතකයින් රැගෙන යන්නට ඇතයි ද පොලිසිය සැක කරයි . කෙසේනමුත් සිදුව ඇති මෙම ද්විත්ව ඝාතනය සම්බන්ධයෙන් මේ වනවිටත් කිසිවෙකු අත්අඩංගුවට ගෙන ඇති අතර පොලිස් කණ්ඩායම් කීපයක් එක්ව සැකකරුවන් සොයා පරීක්ෂණ ආරම්භ කර තිබෙන බව හුංගම පොලිසිය පවසයි.", "URL": "https://sinhala.adaderana.lk/news.php?nid=72728", "Category": null, "Parent URL": null}