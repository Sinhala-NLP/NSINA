{"Source": "Adaderana", "Timestamp": "December 2, 2016 08:15 pm", "Headline": " යාපනය සිද්ධියේ පොලිස් නිලධාරීන් දෙසැ.16 තෙක් යළි රිමාන්ඩ්", "News Content": "යාපනය විශ්වවිද්‍යාලයේ සිසුන් දෙදෙනෙකු මියයාමේ සිද්ධිය සම්බන්ධයෙන් අත්අඩංගුවට ගත් පොලිස් නිලධාරීන් 05 දෙනා තවදුරටත් රක්ෂිත බන්ධනාගාර ගත කිරීමට යාපනය මහේස්ත්‍රාත් අධිකරණය නියෝග කර තිබේ.අත්අඩංගුවට ගත් පොලිස් නිලධාරීන් පස් දෙනා ලබන 16 වනදා දක්වා යළි රක්ෂිත බන්ධනාගාර ගත කර ඇත.අදාළ නඩුව අද(02) කැඳවූ අවස්ථාවේදී සැකකරුවන් යාපනය මහේස්ත්‍රාත් අධිකරණයට ඉදිරිපත් කිරීමෙන් අනතුරුව යාපනය මහේස්ත්‍රාත්වරයා මෙම නියෝගය ලබා දී තිබේ.සිසුන්ගේ මරණය අනතුරක් බවට පවසන ලෙස පොලීසිය විසින් මියගිය සිසුන්ගේ දෙමව්පියන්ට දන්වා ඇති බව දෙමාපිය පාර්ශවය වෙනුවෙන් පෙනී සිටි නීතිඥවරුන් අධිකරණයට දැනුම් දී ඇත.ඒ, පිළිබඳ විමර්ශනය කරන ලෙසට මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට දැනුම් දුන් බව අද දෙරණ වාර්තාකරු පැවසුවේය.පසුගිය ඔක්තෝබර් මස 20 වනදා රාත්‍රියේ යාපනය විශ්වවිද්‍යාලයේ සිසුන් දෙදෙනෙකු යතුරුපැදියකින් ගමන් කරමින් සිටියදී අභිරහස් ලෙස මියගොස් සිටි අතර ඒ සම්බන්ධයෙන් පොලීසියට චෝදනා එල්ල වී තිබුණි.", "URL": "https://sinhala.adaderana.lk/news.php?nid=66661", "Category": null, "Parent URL": null}