{"Source": "Adaderana", "Timestamp": "May 6, 2011 04:56 pm", "Headline": "මූන්ගේ කමිටු වාර්තාවට මාලදිවයින විරුද්ධයි", "News Content": "ශ්‍රී ලංකාව සම්බන්ධයෙන් නිකුත් කෙරුණු එක්සත් ජාතීන්ගේ කමිටු වාර්තාවට මාලදිවයින දැඩි විරෝධතාවය පළකරන බව එරට විදේශ අමාත්‍ය අහමඩ් නසීම් මහතා පවසයි. එවැනි වාර්තාවක් නිකුත් කිරීම මගින් ශ්‍රී ලංකාවට කිසිදු සෙතක් අත්නොවන බව ඔහු සඳහන් කරයි. එමෙන්ම එමගින් ශ්‍රී ලංකාවට හෝ එහි වාසය කරන ජනතාවට ඵලදායීතාවයක් අත් නොවන බව ද හෙතෙම කියා සිටියි. ශ්‍රී ලංකාව සහ මාලදිවයින අතර වසර ගණනාවක සිට පැවත එන සහයෝගිතාව ඉදිරියටත් පවත්වාගෙන යාමට අපේක්ෂා කරන බව මාලදිවයින් විදේශ අමාත්‍යවරයා අද(06) කොළඹ පැවති මාධ්‍ය හමුවකට සහභාගී වෙමින් පැවසුවේය.", "URL": "https://sinhala.adaderana.lk/news.php?nid=15931", "Category": null, "Parent URL": null}