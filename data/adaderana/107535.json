{"Source": "Adaderana", "Timestamp": "April 6, 2019 11:00 pm", "Headline": "මුහු‍දේ පාවෙමින් තිබූ මළ සිරුරක් සොයා ගැනේ", "News Content": "කොළඹ, ගාලු මුවදොරට ඔබ්බෙන් වූ මුහුදු ප්‍රදේශයේ මුහුදේ පාවෙමින් තිබූ මෘත දේහයක් සොයාගෙන ඇති අතර, එය පිරිමි පුද්ගලයෙකුගේ බව හඳුනාගෙන ඇත. බටහිර නාවික විධානයට අයත් වෙරළබඩ මුර යාත්‍රාවකට අනුයුක්ත නාවිකයින් විසින් අද ( 06) සිදු කළ මුර සංචාරයක් අතරතුරදී මෙම මළ සිරුර සොයාගෙන තිබේ. ඒ අනුව මෘත දේහය කොළඹ වරාය පරිශ්‍රයට රැගෙන ඒමෙන් පසු වැඩිදුර විමර්ශණ කටයුතු සඳහා කොළඹ, වරාය පොලීසිය වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=107535", "Category": null, "Parent URL": null}