{"Source": "Adaderana", "Timestamp": "September 1, 2012 08:19 am", "Headline": "අදත් විදුලිය කපන්නේ නෑ", "News Content": "දිවයින පුරා තාවකාලිකව සිදුකෙරෙන විදුලි කප්පාදුව අදත් (01) සිදු‍නොකෙරෙන බව විදුලිබල හා බලශක්ති අමාත්‍යාංශය පවසයි. ඊයේ (31) සහ හෙට (02) යන දෙදින කිසිදු විදුලි කප්පාදුවක් සිදු නොකරන බව එම අමාත්‍යාංශය ඊයේ ප්‍රකාශ කරන ලදී. පොහොය දිනය ඇතුළු දිගු සති අන්තයක් එළඹීම හේතුවෙන් ජනතාවට සිදුවන දුෂ්කරතා මඟහැරවීම සඳහා මෙම තීරණය ගෙන තිබේ. නොරොච්චෝලේ තාප විදුලි බලාගාරය තවමත් අක්‍රීයව පවතින බැවින් විදුලි කප්පාදුව අත්හිටුවීම පිළිබඳ තීරණයක් ගෙන නොමැති බව ද විදුලිබල අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=27043", "Category": null, "Parent URL": null}