{"Source": "Adaderana", "Timestamp": "November 5, 2015 09:16 am", "Headline": "අලුත්ගම රියදුරන් වර්ජනයේ", "News Content": "අලුත්ගම සිට ගමන් ආරම්භ කරන පෞද්ගලික බස් රථ වල සේවකයින් වර්ජනයක් ආරම්භ කර තිබේ.අද උදෑසන සිට මෙම වර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය.කටුබැද්ද ප්‍රදේශයේදී පෞද්ගලික බස් රථ රියදුරෙකුට ලංකා ගමනාගමන මණ්ඩලයේ සේවකයින් පිරිසක් පහරදීමේ සිද්ධියකට විරෝධය පළ කරමින් මෙම වර්ජනය ආරම්භ කර ඇත.පහරකෑමෙන් තුවාල ලැබූ පුද්ගලයා මේ වන විට කළුබෝවිල රෝහලේ ප්‍රතිකාර ලබමින් සිටින බව සඳහන්ය.අදාළ පහරදුන් පුද්ගලයින් අත්අඩංගුවට ගන්නා තුරු වර්ජනයේ නිරත වන බව බස් රථ සේවකයින් පවසයි.", "URL": "https://sinhala.adaderana.lk/news.php?nid=54893", "Category": null, "Parent URL": null}