{"Source": "Adaderana", "Timestamp": "January 18, 2013 07:53 am", "Headline": "සරසවියේ කඩඉම් ලකුණු ලබන මස මුලදී", "News Content": "විශ්ව විද්‍යාල ප්‍රවේශය සඳහා 2011 වසරේ පැවති උසස් පෙළ විභාගය සමත්වූවන් තෝරා ගන්නා කඩඉම් ලකුණු ලබන මස මුලදී නිකුත් කරන බව අධ්‍යාපන අමාත්‍යංශය පවසයි. මේ දිනවල පැවැත්වෙන සෞන්දර්යය විෂයන් සඳහා වන ප්‍රායෝගික පරීක්ෂණවලට අදාළ ලකුණු ලැබීමෙන් පසු කඩඉම් ලකුණු ප්‍රකාශයට පත් කිරීමට නියමිතය. මේ අතර 2012 වසරේ උසස් පෙළ විභාගයේ ප්‍රතිඵල මේ මස 30 වැනිදා නිකුත් කිරීමට නියමිතව තිබේ. ඉසෙඩ් ලකුණු නිර්ණය කිරීම සඳහා මහාචාර්යවරුන් තිදෙනෙකුගෙන් යුත් කමිටුවක් පත් කර ඇති බව ද අධ්‍යාපන අමාත්‍යංශය ප්‍රකාශ කළේය.", "URL": "https://sinhala.adaderana.lk/news.php?nid=30846", "Category": null, "Parent URL": null}