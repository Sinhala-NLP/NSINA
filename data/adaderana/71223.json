{"Source": "Adaderana", "Timestamp": "March 22, 2017 04:13 pm", "Headline": "සයිටම් ගැන නීතිය ක්‍රියාත්මක කරන්න", "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් නීතිය ක්‍රියාත්මක කරන ලෙස රජයේ වෛද්‍ය නිලධාරීන්ගේ සංගමය පොලිස්පතිවරයාගෙන් ඉල්ලීමක් කර තිබේ. ලිපියක් යොමු කරමින් එම සංගමය මෙම ඉල්ලීම සිදු කර ඇති බව එම සංගමයේ ලේකම් වෛද්‍ය නවීන්ද සොයිසා මහතා සඳහන් කළේය. සයිටම් පෞද්ගලික වෛද්‍ය විද්‍යාලයේ ක්‍රියාකාරීත්වය තුළින් රෝගී ජනතාවගේ ජීවත් වීමේ අයිතියට බරපතල තර්ජනයක් එල්ල වී ඇති බවට සිය සංගමය කරුණු සහිතව රට ඉදිරියේ ප්‍රකාශ කර ඇති බව අදාළ ලිපියේ දැක්වෙයි. මෙම වංචනික කටයුතු පිළිබඳව නිසි පරීක්ෂණයක් ආරම්භ කරන ලෙසත් ඒ සඳහා පොලිස් දෙපාර්තමේන්තුවේ නිලධාරීන් වෙත නියෝග ලබාදෙන මෙන් රජයේ වෛද්‍ය නිලධාරීන්ගේ සංගමය පොලිස්පතිවරයාගෙන් ඉල්ලා තිබේ.", "URL": "https://sinhala.adaderana.lk/news.php?nid=71223", "Category": null, "Parent URL": null}