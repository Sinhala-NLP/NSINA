{"Source": "Adaderana", "Timestamp": "November 12, 2017 11:43 am", "Headline": "හොර ඔප්පු හදා ආණ්ඩුවේ ඉඩම් කුණු කොල්ලෙට විකුණලා - පාර්ලිමේන්තුවේ හදිසි සාකච්ඡාවක්", "News Content": "පුත්තලම දිස්ත්‍රික්කය කේන්ද්‍ර කර ගනිමින් මහා පරිමාණ ඉඩම් ජාවාරමක්ද සිදුවන බව රාජ්‍ය අමාත්‍ය පාලිත රංගේ බණ්ඩාර මහතා පවසයි. ප්‍රකාශන ඔප්පු නමින් ව්‍යාජ ඔප්පු සකස් කර රජයේ ඉඩම් අත්පත් කර ගනිමින් ඒවා අළෙවි අළෙවි කරන බව හෙතෙම පැවැසීය.ඇමැතිවරයා මෙම අදහස් ඵල කළේ මෙම ඉඩම් ජාවාරම සම්බන්ධයෙන් සොයා බැලීමට පසුගියදා (10) පාර්ලිමේන්තුවේදී පැවැවැත් වුණු හදිසා සාකච්ඡාවකට එක් වෙමිනි.මෙම සාකච්ඡාවට ඉඩම් අමාත්‍ය ගයන්ත කරුණාතිලක, ඉඩම් කොමසාරිස් ජෙනරාල් වරිය ඇතුළු නිලධාරින් පිරිසක් සහභාගී වී ඇත.මීට අමතරව බදු පදනම යටතේ ලබා දී ඇති ඉඩම් භූක්ති විදිමින් ඇතැමුන් විසින් අවට ඇති ඉඩම්ද නීති විරෝධී ලෙස අත්පත් කරගැනීමේ තත්ත්වයක්ද නිරීක‍ෂණය වී ඇත. මෙම ජාවාරම් සඳහා ඇතැම් පෞද්ගලික ආයතන පවා සම්බන්ධ බවත් අනාවරණ වී තිබේ. මෙම කාරණා සම්බන්ධයෙන් අවදානය යොමු කර ජනතාවට සාධාරණයක් වන පරිදි සහ ජාවාරම්වලට වැට බැදෙන පරිදි කටයුතු කිරීමට තීරණය කළ බව අමාත්‍යවරයා අද දෙරණට පැවැසීය.", "URL": "https://sinhala.adaderana.lk/news.php?nid=79776", "Category": null, "Parent URL": null}