{"Source": "Adaderana", "Timestamp": "August 6, 2014 05:06 pm", "Headline": "ආසියාවේ ජනප්‍රියතම ටෙලිනාට්‍ය Boys over flowers ළඟදීම TV දෙරණින්", "News Content": "ආසියාවේ ඉමහත් ජනප්‍රියත්වයට පත් වූ Boys over flowers කොරියානු කතා මාලාව ළඟදීම ශ්‍රී ලාංකීය සුවහසක් ප්‍රේක්ෂකයන්ගේ රසාස්වාදය සඳහා සිංහලෙන් හඬ කවා අගෝස්තු 11 වනදා සිට සඳුදා සිට සිකුරාදා දක්වා රාත්‍රී 8.30 ට TV දෙරණ ආදරණිය ප්‍රේක්ෂකයන් වෙත තිළිණ කිරීමට නියමිතය. කොරියානු කථා මාලාවක් වන මෙය භාෂා විශාල සංඛ්‍යාවකට පරිවර්ථනය කර රටවල් 25කට අධික සංඛ්‍යවක විකාශනය වී අංක එකේ ටෙලි නාට්‍ය බවට පත්වී ඇත. මෑත කාලයේ ආසියාවේ වැඩිම පිරිසක් නැරඹු යුගයේ ජනප්‍රියතම ආදර කතාව වන මෙය 2009 හා 2010 වර්ෂ වලදී ආසියාව පුරා සම්මාන රැසකින් පිදුම් ලබා ඇත. ජනප්‍රවාදයේ එන සින්ඩරැල්ල කතාව මතකයට නංවන Boys over flowers ටෙලිනාට්‍ය නුතන යුගයේ සින්ඩරැල්ල කථාව සිහියට නන්වයි. මෙහි ප්‍රධාන චරිතයට පණපොවන ගුම් ජන් දී ඉතා දුප්පත් පවුලක ඉපදුන, නිර්භීත, පාසල්වියේ පසුවන තරුණියක් වේ. ඇයට අහම්බෙන් මෙන් ෂින්හුව නම් උසස් පැලැන්තියේ පාසලකට ඇතුළත් වීමට ශිෂ්‍යත්වයක් ලැබේ. එහිදී ඇය F4s’ නමින් හඳුන්වන ඉතා පොහොසත්, ආකර්ශනීය, දඩබ්බර , පිරිමි ළමුන් හතර දෙනකුගේ අවදානයට ලක්වේ. ගු ජූන් පියෝයු න් ජි හු, සෝ යි ජියෝන් සහ සෝන් වෝ හයි වන ඔවුන් පාසලේ ආදිපත්‍ය පතුරා සිටින ෂින්හුව පාසලේ සෑම දෙනාගේම ආකර්ෂණය දිනාගත් සිහින කුමරුන් බවට පත්ව සිටියි. ගු ජුන් පියෝ මොවුන් අතර නායකයා වන අතර ඔහු ගුම් ජන් දී සමග ආදරයෙන් බැදේ. එහෙත් ඔහුගේ ආදරය ඇයට බොහෝ කරදර ගෙන එයි. ගුම් ජන් දී ඇයට කරුණාව දක්වන ගු ජුන් පියෝගේ හොඳම මිතුරා වන යුන් ජි හුට කැමැත්තක් දක්වයි. ආදරය හාස්‍ය පිරි මෙම කතා මාලාව පුරාවට ගුජුන් පියෝ හට තම ආදරය දිනාගැනීමට හැකිවේද යන කුතුහලයෙන් පිරි පවතී. අගෝස්තු 11 වනදා සිට සඳුදා සිට සිකුරාදා දක්වා රාත්‍රී 8.30 ට මෙම ආදරණිය ටෙලිනාට්‍ය TV දෙරණින් ඔබට නැරඹීමට හැකිවේ.", "URL": "https://sinhala.adaderana.lk/news.php?nid=45172", "Category": null, "Parent URL": null}