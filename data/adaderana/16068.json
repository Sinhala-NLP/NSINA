{"Source": "Adaderana", "Timestamp": "May 13, 2011 08:59 am", "Headline": "ශ්‍රේෂ්ඨාධිකරණ නඩු වාර්තා පරිගණකගත කිරීමට නව ඒකකයක් ", "News Content": "ශ්‍රේෂ්ඨාධිකරණයෙහි පවතින නඩු වාර්තා පරිගණකගත කිරීම සඳහා නව ඒකකයක් ආරම්භ කිරීමට පියවර ගෙන තිබේ. ශ්‍රේෂ්ඨාධිකරණයේ උපරිමාධිකරණ සංකීර්ණය තුළ ස්ථාපිත කෙරුණු මෙම පරිගණක ඒකකය අගවිනිසුරු අශෝක ද සිල්වා මහතාගේ ප්‍රධානත්වයෙන් ඊයේ(12) දිනයේ දී විවෘත කෙරුණි. මෙම පරිගණක ඒකකය සමග ශ්‍රේෂ්ඨාධිකරණය තුළ පවතින නඩු වාර්තා හා සම්බන්ධ පරිගණක 75 ක් ජාල ගත කර ඇත. ශ්‍රේෂ්ඨාධිකරණයේ පවතින නඩු වාර්තා හා සම්බන්ධ සියලුම දත්ත එක් ජාලයක් යටතට ගෙන ඒම මෙහි අරමුණය. නව ක්‍රමවේදය හේතුවෙන් විනිසුරුවරුන්ට, නීතීඥයින්ට මෙන්ම සාමාන්‍ය ජනතාවට ද නඩු වාර්තාවන් පිළිබඳ තොරතුරු කඩිනමින් දැනගැනීමේ හැකියාව උදාවනු ඇත.", "URL": "https://sinhala.adaderana.lk/news.php?nid=16068", "Category": null, "Parent URL": null}