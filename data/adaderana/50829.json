{"Source": "Adaderana", "Timestamp": "April 23, 2015 06:42 am", "Headline": "බැසිල් බන්ධනාගාර රෝහලට මාරුවෙයි ", "News Content": "හිටපු ආර්ථික සංවර්ධන අමාත්‍ය බැසිල් රාජපක්ෂ මහතා බන්ධනාගාර රෝහල වෙත මාරුකර යවා තිබේ. ඊයේ පස්වරුවේ කඩුවෙල මහේස්ත්‍රාත්වරයාගේ නියෝග මත එළඹෙන පස් වන දින දක්වා බැසිල් රජපක්ෂ මහතා ඇතුළු තිදෙනො රක්ෂිත බන්ධනාගාරගත කරන ලදී.කෙසේ වෙතත් වෛද්‍ය නිර්දේශ මත සහ හිටපු අමාත්‍ය බැසිල් රාජපක්ෂ මහතාගේ ඉල්ලීම මත ඒ මහතාව බන්ධනාගාර රෝහල වෙත මාරුකර යවා ඇති බවත්, අනෙකුත් පුද්ගලයින් දෙදෙනා රක්ෂිත බන්ධනාගාරයේම රඳවා ඇති බවත් පොලීසිය පැවසුවේය.හිටපු ආර්ථික සංවර්ධන අමාත්‍ය බැසිල් රාජපක්ෂ,හිටපු ආර්ථික සංවර්ධන අමාත්‍යංශ ලේකම් නිහාල් ජයතිලක,දිවිනැඟුම අධ්‍යක්ෂ ජනරාල් ආර්.ඒ.ඒ.කේ රණවක යන මහත්වරුන් එළඹෙන 5 වන දින දක්වා රක්ෂිත බන්ධනාගාරගත කරන ලදී.දිවි නැගුම ව්‍යාපෘතියේ මුදල් ගනුදෙනුවක් සම්බන්ධයෙන් ඒ මහතාගෙන් ප්‍රකාශයක් ලබාදීමට මට ඊයේ ‍පෙරවරුවේ අල්ලස් කොමිසම වෙත හිටපු අමාත්‍ය බැසිල් රාජපක්ෂ, හිටපු ආර්ථික සංවර්ධන අමාත්‍ය බැසිල් රාජපක්ෂ,හිටපු ආර්ථික සංවර්ධන අමාත්‍යංශ ලේකම් නිහාල් ජයතිලක,දිවිනැඟුම අධ්‍යක්ෂ ජනරාල් ආර්.ඒ.ඒ.කේ රණවක යන මහත්වරුන් පෙනී සිටින ලදී.එහිදී ප්‍රකාශ ලබාගැනීමෙන් අනතුරුව බැසිල් රාජපක්ෂ මහතා ඇතුළු තිදෙනා අත්අඩංගුවටගත් අතර කඩුවෙල මහේස්ත්‍රාත්වරයා වෙත ඉදිරිපත් කරනු ලැබුවේ ඉන් අනතුරුවය.එහිදී එළඹෙන 5 වන දින දක්වා රක්ෂිත බන්ධනාගාරගත කරන ලෙස මහේස්ත්‍රාත්වරයා නියෝග කර තිබුණි.", "URL": "https://sinhala.adaderana.lk/news.php?nid=50829", "Category": null, "Parent URL": null}