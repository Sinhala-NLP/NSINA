{"Source": "Adaderana", "Timestamp": "March 2, 2012 04:20 pm", "Headline": "හෙරොයින් ළඟ තබාගත් වරදට ජීවිතාන්තය දක්වා සිරගෙට", "News Content": "හෙරොයින් ළඟ තබාගත් පුද්ගලයෙකුට කොළඹ මහාධිකරණය විසින් බරපතල වැඩ සහිතව ජීවිතාන්තය දක්වා සිර දඬුවම් නියමකර තිබේ. කොළඹ මහාධිකරණ විනිසුරු ලලිත් ජයසූරිය මහතා විසින් අදාළ නියෝගය අද(02) ලබාදුන්නේය. 2002 වර්ෂයේ නොවැම්බර් මස 13 වන දින බොරැල්ල ප්‍රදේශයේ දී හෙරොයින් ග්‍රෑම් 26 . 5ක් ළඟ තබාගැනීමේ සිද්ධියක් සම්බන්ධයෙන් නීතිපතිවරයා විසින් විත්තිකරුට එරෙහිව නඩු පවරා තිබු බව සඳහන්ය. දීර්ඝ නඩු විභාගයෙන් අනතුරුව පැමිණිල්ල විසින් ඉදිරිපත් කර තිබූ චෝදනා සාධාරණ සැකයෙන් තොරව ඔප්පු කර ඇතැයි තීරණය කරමින් මහාධිකරණ විනිසුරුවරයා අදාළ තීන්දුව නිකුත් කළේය.", "URL": "https://sinhala.adaderana.lk/news.php?nid=22536", "Category": null, "Parent URL": null}