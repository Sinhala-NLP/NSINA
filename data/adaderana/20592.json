{"Source": "Adaderana", "Timestamp": "December 10, 2011 04:44 pm", "Headline": "පොලිසියට බොරු තොරතුරු දුන් කතකට සිර දඬුවම්", "News Content": "මහනුවර ප්‍රදේශයේ දී වෛද්‍යවරුන් දෙදෙනෙකු කාන්තාවක් අභිරහස් ලෙස පැහැරගෙන ගොස් ඇගේ ශරීර අවයව ඉවත් කිරීමට සූදානම් වු බවට පසුගියදා පළ වු වාර්තාවන්හි කිසිදු සත්‍යතාවක් නැතැයි පොලිස් මූලස්ථානය පවසයි. අදාළ කාන්තාව විසින් මහනුවර පොලිස් ස්ථානය වෙත සිදුකරන ලද පැමිණිල්ල අසත්‍යයක් බවට පසුව ඇයම පිළිගනු ලැබු බව පොලිස් මූලස්ථානය සඳහන් කරයි. වෛද්‍යවරුන් දෙදෙනෙකු තමාව පැහැරගෙන ගොස් සිය ශරීර අවයව ඉවත් කිරීමට සුදානම් වන අවස්ථාවේ තමා ඉන් ගැලවී පලා ආ බව ඇය මීට ඉහතදී මහනුවර පොලිසියට පැමිණිල්ලක් ඉදිරිපත් කරමින් කියා සිටියාය. කෙසේ වුවත් මෙම පැමිණිල්ල සම්බන්ධයෙන් මධ්‍යම පළාත් ත්‍රස්ත විරෝධී මෙහෙයුම් කාර්යාංශය පරීක්ෂණයක් සිදුකළ අතර එහිදි අදාළ කාන්තාව අසත්‍යය තොරතුරු පවසා ඇති බවට අනාවරණය විය. අසත්‍ය තොරතුරු පොලිසියට ඉදිරිපත් කිරීම සම්බන්ධයෙන් ඇයට එරෙහිව බරපතල වැඩ සහිත මාස 06 ක සිර දඬුවමක් නියම කළ මහනුවර මහේස්ත්‍රාත් අධිකරණය පසුව එය වසර 25 ට අත්හිටුවා තිබේ.", "URL": "https://sinhala.adaderana.lk/news.php?nid=20592", "Category": null, "Parent URL": null}