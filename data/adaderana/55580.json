{"Source": "Adaderana", "Timestamp": "December 7, 2015 07:30 pm", "Headline": "සාමාන්‍ය පෙළ විභාගය හෙට ඇරඹෙයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය හෙට ආරම්භ වෙයි.දිවයින පුරා මධ්‍යස්ථාන 4670 කදී විභාගය පැවැත්වෙන අතර අයදුම්කරුවන් 664,715 දෙනෙකු විභාගයට පෙනී සිටිමට නියමිතය.දිනපතා පෙරවරු 08.30 ට විභාගය ආරම්භ වන බැවින් පෙරවරු 08.00 පෙර අයදුම්කරුවන් විභාග ශාලාවට පැමිණිය යුතු බව විභාග දෙපාර්තමේන්තුව පවසයි.විභාග අක්‍රමිකතා සිදු වන්නේ නම් ඒ පිළිබඳ පැය 24 පුරා ක්‍රියාත්මක විශේෂ දුරකථන අංක වෙත යොමු කරන ලෙස විභාග දෙපාර්තමේන්තුව ඉල්ලා සිටියි.1911, 119, 0112 784 208, 0112 784 537, 0113 188 350, 0113 140 314 යන දුරකථන අංක මේ සදහා විවෘත කර ඇත.", "URL": "https://sinhala.adaderana.lk/news.php?nid=55580", "Category": null, "Parent URL": null}