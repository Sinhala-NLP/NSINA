{"Source": "Adaderana", "Timestamp": "November 24, 2011 09:37 am", "Headline": "යේමන ජනපතිගෙන් ගිවිසුමක්", "News Content": "යේමන ජනාධිපති අලි අබ්දුල්ලා ගිවිසුමකට එළඹ තිබේ. මාසයක් ඇතුළත සිය ධූරයෙන් ඉල්ලා අස්වන බවට යේමන ජනාධිපතිවරයා මෙලෙස ගිවිසුමක් අත්සන් කර ඇති බව විදෙස් මාධ්‍ය වාර්තා කරයි. ගල්ෆ් සහ අරාබි කලාපීය රටවල බලපෑම මත සෞදි අරාබියේ රියාද් අගනුවර දී මෙම ගිවිසුමට එළඹ ඇති බව සඳහන්ය. යේමන ජනාධිපතිවරයා‍ට එරෙහිව පසුගිය පෙබරවාරී මාසයේ සිට රාජ්‍ය විරෝධී උද්ඝෝෂකයින් විරෝධතාවල නිරත විය. එම විරෝධතාවල දී පුද්ගලයින් 100 දෙනෙකුට අධික පිරිසක් ජීවිතක්ෂයට පත්වූ අතර තවත් දහසකට අධික පරිසක් තුවාල ලැබීය. යේමන ජනාධිපතිවරයා සිය ධූරයෙන් ඉවත්වීමෙන් අනතුරුව උප ජනාධිපතිවරයාට ජනාධිපතිධුරය හිමිවීමට නියමිත බව වාර්තා වේ.", "URL": "https://sinhala.adaderana.lk/news.php?nid=20223", "Category": null, "Parent URL": null}