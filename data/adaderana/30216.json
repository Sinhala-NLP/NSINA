{"Source": "Adaderana", "Timestamp": "December 24, 2012 06:01 pm", "Headline": "විපක්ෂය මාධ්‍යට භාරයි", "News Content": "විපක්ෂයේ කාර්යභාරය සිදු කිරීමේ වගකීම මාධ්‍යවේදීන්ට පැවරී ඇති බව ජාතික හෙළ උරුමයේ නායක පූජ්‍ය ඕමල්පේ සෝභිත හිමියෝ පවසති. මාධ්‍ය ක්‍රියාකාරී නොවූයේ නම් පසුගිය කාලය තුළ සිදුවූ සිද්ධින් රැසක් යටපත් වීමට ඉඩ තිබූ බව සෝභිත හිමියෝ පෙන්වාදෙති. සෑම මාධ්‍යවේදියෙකුම යුක්තිය, ධර්මය, සාධාරණත්වය සහ සත්‍ය යන ගුණාංගවලින් සමන්විත යුතු බව ද සෝභිත හිමියෝ පවසති. ඇඹිලිපිටිය නව නගරයේ අද (24) පැවති වලව මිටියාවත ජනමාධ්‍යවේදීන්ගේ සංසදයේ සංවත්සර උත්සවයට එක් වෙමින් උන්වහන්සේ මේ අදහස් පළ කරන ලදී.", "URL": "https://sinhala.adaderana.lk/news.php?nid=30216", "Category": null, "Parent URL": null}