{"Source": "Adaderana", "Timestamp": "April 20, 2019 10:12 am", "Headline": "පකිස්ථාන ලෝක කුසලාන සංචිතය නම් වෙයි-අමීර් ඉවතට", "News Content": "ලෝක කුසලාන ක්‍රිකට් තරගාවලිය සඳහා සහභාගී වන පාකිස්තාන සංචිතය නම් කර තිබේ. එම සංචිතයෙන් වේග පන්දු යවන ක්‍රීඩක මොහෙමඩ් අමීර් ඉවත් කර ඇති බව සඳහන්. ලෝක කුසලාන එක්දින ක්‍රිකට් තරගාවලියේදී පාකිස්තාන කණ්ඩායම මෙහෙය වීමේ වගකීම හිමිව ඇත්තේ සර්ෆ්‍රාස් අහමඩ්ටයි. ඒ අනුව 15 දෙනෙකුගෙන් සමන්විත පාකිස්තාන සංචිතටයන් මොහොමඩ් අමීර් සහ අසීෆ් අලී ඉවත් කර තිබේ. 2015 වසරේ ලෝක කුසලාන තරගාවලිය සඳහා සහභාගී වු හැරිස් සොහෙල්, ජුනයිඩ් ඛාන් සහ මොහොමඩ් හෆීස් මෙවරද සංචිතයේ ස්ථානයක් වෙන් කර ගැනීමට සමත් විය. එමෙන්ම 2017 චැම්පියන්ස් කුසලාන තරගාවලිය දිනූ පාකිස්තාන කණ්ඩායමේ සිට ක්‍රීඩකයන් බහුතරයක්ද මෙවර ලෝක කුසලාන සංචිතයට ඇතුළත්.", "URL": "https://sinhala.adaderana.lk/news.php?nid=108281", "Category": null, "Parent URL": null}