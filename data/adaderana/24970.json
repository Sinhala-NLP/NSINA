{"Source": "Adaderana", "Timestamp": "June 12, 2012 01:34 pm", "Headline": "චීන - ශ්‍රී ලංකා සබඳතා සඳහා නව මානයක් අවශ්‍යයයි", "News Content": "චීන - ශ්‍රී ලංකා සබඳතා සඳහා නව මානයක් අවශ්‍ය බව විපක්ෂ නායක රනිල් වික්‍රමසිංහ මහතා පවසයි. චීනයේ නිල සංචාරයක නිරතව සිටින විපක්ෂ නායක රනිල් වික්‍රමසිංහ මහතා එරට පැවති මාධ්‍ය හමුවකදී මෙම අදහස් පළ කර තිබේ. චීනයෙන් ලැබෙන ආධාරවලින් සංවර්ධන වැඩ කටයුතු කරගෙන යන නමුත් එය එක් අදියරක් පමණක් බව එහිදී විපක්ෂ නායකවරයා පෙන්වා දී තිබේ. දෙරට අතරම නිෂ්පාදන භාණ්ඩ හුවමාරු කරගැනීම, දෙරට අතර සංචාරක ව්‍යපාරය දියුණු කිරීම ආදී කරුණු අවධානය යොමුකළ යුතු බව ද හෙතෙම සඳහන් කර ඇත. චීන කොමියුනිස්ට් පක්ෂයේ ආරාධනයකට අනුව එරටට ගිය විපක්ෂ නායකවරයා ලබන 16 වන දින දක්වා එරට රැඳී සිටීමට නියමිතය.", "URL": "https://sinhala.adaderana.lk/news.php?nid=24970", "Category": null, "Parent URL": null}