{"Source": "Adaderana", "Timestamp": "May 19, 2014 03:20 pm", "Headline": "ජංගම දුරකථන හරහා කුඩු ජාවාරම් කළ පුද්ලයෙක් මාට්ටු ", "News Content": "ජංගම දුරකථන හරහා මුදල් හුවමාරු කරගනිමින් හෙරොයින් ජාවාරමේ නිරතව සිටි පුද්ගලයෙකු හුංගම පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේදි සැකකරු සතුව හෙරොයින් ග්‍රෑම් 04යි මිලිග්‍රෑම් 75ක් පමණ තිබු බව පොලිසිය සඳහන් කළේය. සැකකරු විවිධ ප්‍රදේශ වල හෙරොයින් මත්කුඩු සඟවා ගනුදෙනුකරුවන්ගෙන් ජංගම දුරකථන හරහා මුදල් ලබාගෙන අදාළ හෙරොයින් ප්‍රමාණය සගවා ඇති ස්ථාන ඔවුන්ට දැනුම් දෙන බව වාර්තා වෙයි. ඔහු අම්බලන්ගොඩ, රිදියගම ප්‍රදේශයේ පදිංචි 33 හැවිරිදි අයෙකු වන අතර ඔහු පෞද්ගලික බස් රථයක කොන්දොස්තරවරයෙකු ලෙස සේවය කර ඇති බවට අනාවරණය වී තිබේ.", "URL": "https://sinhala.adaderana.lk/news.php?nid=43306", "Category": null, "Parent URL": null}