{"Source": "Adaderana", "Timestamp": "February 24, 2011 02:39 pm", "Headline": "රතු කුරුස යාපනය කාර්යාලය වසා දමයි", "News Content": "ජාත්‍යන්තර රතු කුරුස සංවිධානයේ යාපනය කාර්යාලය අද(24) සිට වසා දැමීමට තීරණය කර තිබේ. යාපනය කාර්යාලයේ කටයුතු කොළඹ ප්‍රධාන කාර්යාලය මගින් සිදුකෙරෙන බව එම සංවිධානය පවසයි. යාපනයේ ජයාපූර් හි පවත්වාගෙන ගිය මෙම කාර්යාලය මගින් යුද ගැටුම් හේතුවෙන් ආබාධිත වූවන් සඳහා සහන සැලසීම ප්‍රධාන වශයෙන් සිදුකෙරුණු බව සඳහන්ය. වසර 20 කාලයක් ජාත්‍යන්තර රතුකුරුස සංවිධානයේ යාපනය කාර්යාලය පවත්වාගෙන ගිය බව එම සංවිධානය පවසයි. මෙතෙක් යාපනය කාර්යාලය මගින් පවත්වාගෙන ගිය කටයුතු තවදුරටත් පවත්වාගෙන යෑම සඳහා ශ්‍රී ලංකා රතුකුරුස සංගමයේ වව්නියාව කාර්යාලයේ ද සහය ලැබෙන බව ජාත්‍යන්තර රතු කුරුස සංවිධානය අවධාරණය කරයි.", "URL": "https://sinhala.adaderana.lk/news.php?nid=14446", "Category": null, "Parent URL": null}