{"Source": "Adaderana", "Timestamp": "November 19, 2018 11:56 am", "Headline": "කථානායකතුමනි සංසුන්ව හැසිරෙන්න", "News Content": "කථානායකවරයා වඩාත් මධ්‍යස්ථව කටයුතුකළ යුතුව ඇති බව අමාත්‍ය මහින්ද අමරවීර මහතා පවසයි. හම්බන්තොට ප්‍රදේශයේ පැවති ජන හමුවකට එක් වෙමින් ඒ මහතා මේ බව සඳහන් කළේය. අවසන් ක්‍රිකට් තරගය නරඹන ප්‍රේක්ෂකයන් ලෙස ජනතාව අද වන විට පාර්ලිමේන්තුවේ සිදුවන සිදුවීම් නැරඹීමට පෙළඹී තිබෙන බව ද අමාත්‍යවරයා මෙහිදී කියා සිටියේය. පාර්ලිමේන්තුව ආරම්භයේ සිට අවසානය තෙක් පහර දෙන අය දැවී යන අය පිළිබඳ කුතුහලයෙන් ජනතාව එය නැරඹීමට පුරුදුව සිටින බව ද අමාත්‍යවරයා සඳහන් කරයි. පාර්ලිමේන්තු ඉතිහාසය තුළ කීර්ති නාමයට හානි කර ගත් එකම කථානායකවරයා කරූ ජයසුරිය මහතා වන බව ද පැවසු මහින්ද අමරවීර මහතා, පාර්ලිමේන්තුව තුළ ඇති වු සියලු නොසන්සුන්කාරී තත්ත්වයන්ට කථානායකවරයා වගකිව යුතු බව ද පැවසීය. අද වන විට පාර්ලිමේන්තු මන්ත්‍රීවරුන්ට නොව කථානායකවරයාට සංසුන්ව හැසිරෙන ලෙස පැවසිය යුතු බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=99434", "Category": null, "Parent URL": null}