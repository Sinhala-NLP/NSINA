{"Source": "Adaderana", "Timestamp": "July 22, 2019 05:47 pm", "Headline": "විල්පත්තු දිවියාගේ ශරිර කොටස් ගැන වාර්තාවක් ඉල්ලා නියෝගයක්", "News Content": "විල්පත්තුව ජාතික වන උද්‍යානයේ පුක්කුලම ධීවර වාඩි ආසන්නයේ දී ඝාතනය කර වළදා සිටි දිවියාගේ මරණය සම්බන්ධ වර්ථාවක් නොපමාව ලබා දෙන්නැයි පුත්තලම අතිරේක දිසා විනිසුරු ලහිරු එන් සිල්වා මහතා අද ( 22 ) රජයේ රස පරික්ෂකවරයාට නියෝග කෙරුණී. අතිරේක මහෙස්ත්‍රාත් වරයා මෙම නියෝගය නිකුත් කළේ පසුගිය 19 දින විල්පත්තුව ජාතික වන උද්‍යානයේ පුක්කුලම ධීවර වාඩි ආසන්නයේදී දිවියකුගේ ශරිර කොටස් සොයා ගැනිම සම්බන්ධව විල්පත්තුව ජාතික වන උද්‍යානයේ මුල්ලිකුලම අඩවි ආරක්ෂක ජානක ජීවන් හපුආරච්චි මහතා විසින් අධිකරණයට අදාල සිද්දිය සම්බන්ධව කරුණු වර්තා කිරීම සැලකිල්ලට ගනිමිනි. මුල්ලිකුලම අඩවි ආරක්ෂකවරයා විසින් මෙහිදි මරා දමා තිබු දිවියාගේ සිරුරේ කොටස් අධිකරණයට ඉදිරිපත් කිරිමද සිදුවිනි. මෙහිදි අධිකරණයට කරුණු ඉදිරිපත්කරමින් සිටි මුල්ලිකුලම අඩවි ආරක්ෂකවරයා දන්වා සිටියේ විල්පත්තුව ජාතික වන උද්‍යානයට යාබදව පිහිටි පුක්කුලම ධීවර ගම්මානයට මිටර් කිපයක් දුරින් පිහිටි ස්ථානයක විල්පත්තුව ජාතික වන උද්‍යානයේ සැරිසරමින් සිටි පැන්තේරා ෆාඩස් කොටියා නැමති දිවියකු ගේ අස්ථි කොටස් වළදමා තිබු බවත් එය වනජිවි පශු වෛද්‍ය චන්දන ජයසිංහ මහතා ඉදිරියේ දි ගොඩ ගැනිම සිදුවු බවයි. ඒ සමගම වනජීවි පශු වෛද්‍යවරයාගේ මුලික වාර්තාවේ දි මෙම දිවියාගේ රදනක දත් සියල්ලම ගලවා ඇති බවත් එසේම සම හා ශරිරයේ ඇතැම් කොටස් ගනනාවක් නොතිබු බව පැවසු බවත් අඩවි ආරක්ෂක වරයා විවෘත අධිකරණයේදි පැවසිය. වනජීවි අඩවි ආරක්ෂක ජීවන් නුවන් හපුආරච්චි මහතා මෙහිදි අධිකරණයේදී අනාවර්ණය කළේ මේ ආකාරයට විල්පත්තුව තුළ සැරිසරන වන සතුන් ට දැඩි අනාරක්ෂිත තත්ත්වයක් මතුව ඇති බවයි. මෙම කරුණු සියල්ල සැලකිල්ලට ගත් අතිරේක මහෙස්ත්‍රාත්වරයා විසින් රජයේ රස පරික්ෂකවරයාට නියෝග කර තිබුනේ මෙම දිවියාගේ අමාශ ගත කොටස් වල විෂ රසායනික ද්‍රව්‍ය ශරිරයේ අඩංගුවි තිබේද එසේම මාංශ කොටස් වල විෂ රසායනික ද්‍රව්‍ය අඩංගු වි ඇත්නම් ඒ හේතුවෙන් මෙම සත්වයා මිය යා හැකිද යන්න හා එසේ නොමැතිව වෙනත් කිසියම් කරුණක් නිසා මෙම දිවියා මරණයට පත්වුවාද යන්න පැහැදිලිව දන්වන ලෙසය . මේ අනුව මෙම නඩුවේ ඉදිරි නඩු දිනය නොවැම්බර් 26 දිනට කල් තැබු අතිරේක මහෙස්ත්‍රාත් වරයා එදිනට අදාල අංශ වලට මේ සම්බන්ධ සියලු වාර්තා අධිකරණයට ඉදිරිපත් කිරීමට නියෝග නිකුත් කෙරුණි.", "URL": "https://sinhala.adaderana.lk/news.php?nid=114750", "Category": null, "Parent URL": null}