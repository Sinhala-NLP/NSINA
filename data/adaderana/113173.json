{"Source": "Adaderana", "Timestamp": "July 2, 2019 07:04 am", "Headline": "කොදෙව්වන්ට එරෙහිව සිංහයින්ට ලකුණු 23 ක ජයක්", "News Content": "‍ලෝක කුසලාන ක්‍රිකට් තරගාවලියේ බටහිර ඉන්දීය කොදෙව් කණ්ඩායම සමඟ පැවති තරගයෙන් ලකුණු 23ක ජයක් හිමිකර ගැනීමට ශ්‍රී ලංකා කණ්ඩායම සමත් විය. ඊයේ(01) පැවති තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 06ක් දැවී ලකුණු 338ක් ලබාගත්තේය. සිය මංගල එක්දින ශතකය වාර්තා කළ අවිශ්ක ප්‍රනාන්දු ලකුණු 104ක් සහ කුසල් ජනිත් පෙරේරා ලකුණු 64ක් ලබා ගැනීමට සමත් විය. පිළිතුරු වශයෙන් බටහිර ඉන්දීය කොදෙව් කණ්ඩායමට පන්දුවාර 50 දී කඩුලු 9ක් දැවී ලබාගත හැකි වුයේ ලකුණු 315ක් පමණයි. එහිදී නිකලොස් පූරාන් ලකුණු 118ක් ලබාගත්තේය. අවුරුදු 25ට අඩු ක්‍රීඩකයින් දෙදෙනෙකු ලෝක කුසලාන ක්‍රිකට් තරගයකදී ශතක ලබාගත් ප්‍රථම අවස්ථාව මෙය වෙයි. අද(02) ඉන්දීය කණ්ඩායම සහ බංග්ලාදේශ කණ්ඩායම අතර තරගය පැවැත්වීමට නියමිතයි.", "URL": "https://sinhala.adaderana.lk/news.php?nid=113173", "Category": null, "Parent URL": null}