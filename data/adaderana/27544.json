{"Source": "Adaderana", "Timestamp": "September 19, 2012 09:53 am", "Headline": "වැටලීමට ගිය පොලීසියටත් වෙඩි", "News Content": "මිනුවන්ගොඩ ප‍්‍රදේශයේ වැටලීමකට ගිය පොලිස් නිලධාරීන් පිරිසකට වෙඩි ප‍්‍රහාරයක් එල්ල වී තිබේ. මිනුවන්ගොඩ, ඕපාත ප‍්‍රදේශයේ නීති විරෝධී මත්පැන් විකුණන පුද්ගලයෙකුගේ නිවසක් පරීක්ෂා කිරීමේ දී පොලිස් නිලධාරීන් ඉලක්ක කර ගනිමින් වෙඩි තැබීම සිදුව ඇති බව සදහන්ය. වෙඩි තැබීමෙන් පොලිස් නිලධාරියෙකුගේ පාදවලට තුවාල වී ඇති බව පොලීසිය පවසයි. වැටලීම සඳහා උප පොලිස් පරීක්ෂකවරයෙකු සහ කොස්තාපල්වරුන් දෙදෙනෙකු ගොස් ඇති අතර පොලිස් කොස්තාපල්වරයෙකු මෙලෙස තුවාල වී ඇතැයි වාර්තා වේ. වැටලීම සිදුකරන අවස්ථාවේ යතුරුපැදියකින් පැමිණි පුද්ගලයින් දෙදෙනෙකුගෙන් එක් අයෙක් වෙඩි තැබීම සිදු කර ඇති අතර පසුව ඔවුන් පළා ගොස් ඇත.", "URL": "https://sinhala.adaderana.lk/news.php?nid=27544", "Category": null, "Parent URL": null}