{"Source": "Adaderana", "Timestamp": "February 22, 2011 03:45 pm", "Headline": "රනිල් රට ගියේ සජිත්ට කනේ පාරක් ගහලයි", "News Content": "විපක්ෂ නායක රනිල් වික්‍රමසිංහ මහතා විදේශගත වී ඇත්තේ සජිත් ප්‍රේමදාස මහතා වෙත කනේ පහරක් එල්ල කර මහ ලේකම් තිස්ස අත්තනායක හා නියෝජ්‍ය නායක කරූ ජයසූරිය යන මහත්වරුන්ට එක්සත් ජාතික පක්ෂය බාර දී බව අමාත්‍ය නිමල් සිරිපාල ද සිල්වා මහතා පවසයි. එමෙන්ම මැතිවරණ නීති පිළීබඳව රනිල් වික්‍රමසිංහ, කරූ ජයසූරිය හා ජනතා විමුක්ති පෙරමුණු පාර්ලිමේන්තු මන්ත්‍රී අනුර කුමාර දිසානායක වෙත පන්තියක් පැවැත්විය යුතු බව ද ඔහු සඳහන් කරයි. එමෙන්ම ඉන්දීය ධීවර ජනතාව පිළිබඳව පවතින ගැටලුව ශ්‍රී ලංකාව හා ඉන්දියාව අතර ගැටලුවක් නොවන බවත්, එය දෙරටේ ධීවර ජනතාව අතර ගැටලුවක් පමණක් බවත් හෙතෙම පෙන්වාදෙයි. ඒ ගැටලුව සුහදව සාකච්ඡා මාර්ගයෙන් විසඳාගැනීමට කටයුතු කරන බවත් අද(22) කොළඹ, මහවැලි කේන්ද්‍රයේ පැවති මාධ්‍ය හමුවකදී අදහස් දක්වමින් අමාත්‍යවරයා අවධාරණය කළේය.", "URL": "https://sinhala.adaderana.lk/news.php?nid=14409", "Category": null, "Parent URL": null}