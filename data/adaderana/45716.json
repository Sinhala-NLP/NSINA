{"Source": "Adaderana", "Timestamp": "August 30, 2014 04:05 pm", "Headline": "දක්ෂිණ අධිවේගයේ අනතුරක් -  14ක් රෝහලේ ", "News Content": "දක්ෂිණ අධිවේගි මාර්ගයේ ගාල්ල පින්නදූව පිටවීමේ දොරටුව අසළ දි සිදුවු රිය අනතුරකින් පුද්ගලයින් 14 දෙනෙකු තුවාල ලබා තිබේ. අද දහවල් 12.00 ට පමණ මෙම අනතුර සිදුව ඇත බව පොලිසිය පැවසුවේය. කොට්ටාව සිට ගාල්ල බලා ධාවනය වූ ලංගම බස් රථයක් ප්‍රවේශ පත්‍ර ගැනිම සඳහා නවතා තිබියදි පිටුපසින් පැමිණි පෞද්ගලික බස් රථයක් ගැටිමෙන් අනතුර සිදුව ඇති බව සඳහන් වෙයි. අනතුරෙන් පිටුපසින් පැමිණි පෞද්ගලික බස් රථයේ රියදුරු ඇතුළු 14දෙනෙකු තුවාල ලබා ඇති අතර ඔවුන් කරාපිටිය රෝහලට ඇතුළත් කර ඇති බව වාර්තා වෙයි. අනතුර සම්බන්ධයෙන් පින්නදූව පොලිස් මුරපොළ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45716", "Category": null, "Parent URL": null}