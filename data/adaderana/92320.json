{"Source": "Adaderana", "Timestamp": "July 10, 2018 07:06 pm", "Headline": "ගෝඨාභයගේ ඉල්ලීම", "News Content": "යෝජිත විශේෂ අධිකරණ පද්ධතිය තුළ පළමුව තමන්ට එරෙහි චෝදනා විභාගයට ගන්නා ලෙස හිටපු ආරක්ෂක ලේකම් ගෝඨාභය රාජපක්ෂ මහතා ආණ්ඩුවෙන් ඉල්ලා සිටියි. අද(10) බිබිල මැදගම පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින් හිටපු ආරක්ෂක ලේකම්වරයා මේ බව සඳහන් කළේය. බිබිල මැදගම මුතු බන්ධන රජමහා විහාරයේ අභිනවයෙන් ඉදිකරන ලද තාපේ ශ්‍රී රේවත ගුණානුස්මරණ සංඝාවාසය සඟ සතු කර පූජා කිරීම හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙන් අද සිදුකෙරුණි. මහින්ද රාජපක්ෂ මහතාගේ කාලයේ දී ත්‍රස්ථවාදයත් අවසන් කර මත්කුඩු උවඳුරත් නැති කළ බවත් අද වන විට රට පුරා පැතිර යන කුඩු ප්‍රශ්න දෙස බැලීමේ දී රජයේ නොහැකියාව නිරූපණය වන බව ද ගෝඨාභය රාජපක්ෂ මහතා වැඩිදුරටත් පැවසීය. කෙසේ වෙතත් අද වන විට බන්ධනාගාර හමුදා,බුද්ධි අංශ හා බන්ධනාගාර නිලධාරීන්ගෙන් පිරී පවතින අතර එම කටයුතු සිදුකරන නිවැරදි පුද්ගලයින්ට දඩුවම් දීමට රජය ඉදිරිපත් වන බවක් දක්නට නොමැති බව ද ඔහු සඳහන් කළේය.", "URL": "https://sinhala.adaderana.lk/news.php?nid=92320", "Category": null, "Parent URL": null}