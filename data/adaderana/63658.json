{"Source": "Adaderana", "Timestamp": "September 1, 2016 08:38 am", "Headline": " කාර්ස්ටන් හෝල්ෂර් අද්මිරාල් රවීන්ද්‍ර හමුවෙයි", "News Content": "ශ්‍රී ලංකාවේ ජර්මානු නියෝජ්‍ය ආරක්ෂක උපදේශක ලුතිනන් ජනරාල් කාර්ස්ටන් හෝල්ෂර් මහතා සහ නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා අතර විශේෂ හමුවක් පවත්වා තිබේ. නාවික හමුදා මූලස්ථානයේදී මෙම හමුව පැවති බව නාවික හමුදාව සඳහන් කළේය.එහිදී ඔවුන් ද්වීපාර්ශවික වශයෙන් වැදගත් කරුණු කිහිපයක් සම්බන්ධයෙන් කතා බහ කර ඇති බව වාර්තා වෙයි.එම අවස්ථාව සනිටුහන් කරමින් දෙපාර්ශවය සමරු තිළිණ හුවමාරුවක් ද සිදුකර ඇති බව සඳහන්ය.", "URL": "https://sinhala.adaderana.lk/news.php?nid=63658", "Category": null, "Parent URL": null}