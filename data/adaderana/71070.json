{"Source": "Adaderana", "Timestamp": "March 19, 2017 09:41 am", "Headline": "  පොලිස් අධිකාරීට-ප්‍රධාන පොලිස් පරීක්ෂකට ස්ථාන මාරු", "News Content": "පොලිස් අධිකාරීවරයෙකු සහ ප්‍රධාන පොලිස් පරීක්ෂකවරයෙකු වහාම ක්‍රියාත්මක වන පරිදි ස්ථාන මාරුකර තිබේ. මන්නාරම කොට්ඨාසයේ පොලිස් අධිකාරී එච්.එන්.එස්.පීරිස් මහතා මහනුවර කොට්ඨාස එක භාරව මාරුකර යවා ඇති බව පොලිස් මූලස්ථානය නිවේදනය කළේය. ප්‍රධාන පොලිස් පරීක්ෂක බී.පී.ජී.සිල්වා මහතා අගමැති ආරක්ෂක කොට්ඨාසයේ සිට කොල්ලුපිටිය ස්ථානාධිපතිවරයා ලෙස ස්ථාන මාරුකර යවා තිබේ. සේවයේ අවශ්‍යතාව මත පොලිස්පතිවරයාගේ නිර්දේශ මත ජාතික පොලිස් කොමිෂන් සභාවේ අනුමැතියට යටත්ව මෙම ස්ථාන මාරුවීම් ලබා දී ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=71070", "Category": null, "Parent URL": null}