{"Source": "Adaderana", "Timestamp": "September 9, 2017 09:52 am", "Headline": " ස්වර්ණාභරණ තොගයක් සමඟ 1ක් මාට්ටු", "News Content": "නීති විරෝධීව ස්වර්ණාභරණ තොගයක් මෙරටට රැගෙන ආ පුද්ගලයෙකු කටුනායක බණ්ඩාරනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ.ඩුබායි සිට පැමිණි ගුවන් යානයකින් අදාළ පුද්ගලයා පැමිණ ඇති අතර සැකකටයුතු යමක් රැගෙන එන බවට පොලිස් මත්ද්‍රව්‍ය නාශක අංශයේ නිලධාරීන්ට ලද තොරතුරකට අනුව සිදුකළ සෝදිසියක දී එම රන් භාණ්ඩ සොයාගෙන ඇති බව සඳහන්ය.ග්‍රෑම් 289කට ආසන්න බරකින් යුතු අදාළ රන් භාණ්ඩවල වටිනාකම රුපියල් දාහත් ලක්ෂ ,තිස් අට දහස් ,හාරසිය විසිපහක් බව රේගු මාධ්‍ය ප්‍රකාශක කාර්යාලය පැවසුවේය.සැකකරු සහ ස්වර්ණාභරණ තොගය වැඩිදුර විමර්ශන කටයුතු සඳහා කටුනායක ගුවන් තොටුපොළ රේගුව වෙත බාර දී ඇති අතර රන් භාණ්ඩ තොගය රාජසන්තක කර ඔහුට රුපියල් 50,000ක දඩ මුදලක් නියම කර තිබේ.", "URL": "https://sinhala.adaderana.lk/news.php?nid=77317", "Category": null, "Parent URL": null}