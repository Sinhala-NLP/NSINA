{"Source": "Adaderana", "Timestamp": "May 22, 2012 12:37 pm", "Headline": "තොරතුරු තාක්ෂණ ආයතන ලියාපදිංචි කෙරෙයි", "News Content": "තොරතුරු තාක්ෂණ කර්මාන්තයේ නිරත ආයතන ලියාපදිංචි කිරීමට ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනය පියවර ගෙන තිබේ. www.icta.lk/icbp වෙබ් අඩවියට පිවිසීමෙන් එම ආයතනයන්ට ලියාපදිංචි වීමට පහසුකම් ලබා දී ඇති බව නියෝජිත ආයතනය සඳහන් කරයි. මෙසේ ලියාපදිංචි වීමෙන් තොරතුරු තාක්ෂණ කර්මාන්ත ‍ක්ෂේත්‍රයට අදාළව නියෝජිත ආයතනය විසින් ක්‍රියාත්මක පුහුණු කිරීම් , පුහුණු වැඩමුළු , ප්‍රතිපාදන වැඩසටහන් ආදිය පිළිබඳව පෙර දැනුවත් වීමට මෙන්ම ඊට සම්බන්ධ වීමේ අවස්ථාව ද උදා කර ගත හැකි බව ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනය කියා සිටියි.", "URL": "https://sinhala.adaderana.lk/news.php?nid=24445", "Category": null, "Parent URL": null}