{"Source": "Adaderana", "Timestamp": "November 15, 2011 08:25 am", "Headline": "ගෑස් මිල නැංවීම ගැන තවම තීරණය කර නෑ", "News Content": "ගෑස් මිල ඉහළ දැමීම සම්බන්ධයෙන් මෙතෙක් තීරණය කර නොමැති බව සමූපකාර හා අභ්‍යන්තර වෙළෙඳ කටයුතු අමාත්‍යාංශය පවසයි. මෙම වසර තුළ ගෑස් මිල ඉහළ සංශෝධනයක් සිදුනොකිරීමට බොහෝදුරට ඉඩ ඇති බව එම අමාත්‍යාංශයේ ලේකම් සුනිල් එස්.සිරිසේන මහතා ප්‍රකාශ කළේය. කෙසේ වෙතත් ගෑස් මිල ඉහළ නැංවීම සඳහා ලාෆ් ගෑස් සමාගම රජයෙන් ඉල්ලීමක් කර ඇති බව හෙතෙම කියා සිටියි. එහෙත් ලිට්‍රෝ ගෑස් සමාගම මිල ඉහළ දැමීමට ඉල්ලීමක් කර නොමැති බව සඳහන්ය. ගෑස් මිල සංශෝධනය පසුගිය අගෝස්තු 20 වැනිදා අවසන්වරට සිදුවිය.", "URL": "https://sinhala.adaderana.lk/news.php?nid=20015", "Category": null, "Parent URL": null}