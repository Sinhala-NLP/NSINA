{"Source": "Adaderana", "Timestamp": "November 16, 2013 03:08 pm", "Headline": "චැනල් ෆෝ මාධ්‍යවේදීන් මඩක් සෝදාගනියි", "News Content": "බ්‍රිතාන්‍ය චැනල් ෆෝ නාලිකාවේ මාධ්‍යවේදීන් පිරිස අනුරාධපුරයේ සිට කොළඹට රැගෙන ආ වෑන් රථ රියදුරුට එහි කුලිය ලබාදීමට ඔවුන් එකඟතාව පළ කර තිබේ. පසුගිය 13 වන දින උතුරු ප්‍රදේශයේ සංචාරයක නිරතවීමට කොළඹින් දුම්රියෙන් පිටත්වු චැනල් ෆෝ මාධ්‍යවේදීන් පිරිසට බාධා එල්ලවීම හේතුවෙන් අනුරාධපුරය ප්‍රදේශයේ දී සිය සංචාරය නතර කිරීමට සිදුවිය. ඒ අනුව ඔවුන් කුලී රථයකින් කොළඹට පැමිණි අතර එහි කුලිය වන රුපියල් 30,000 ක මුදල චැනල් ෆෝ මාධ්‍යවේදීන් නොගෙවු බවට වෑන් රථයේ රියදුරු කොම්පඤ්ඤවීදිය පොලිසියට පැමිණිල්ලක් කරන ලදී. ඒ අනුව චැනල් ෆෝ මාධ්‍යවේදීන් අදාළ මුදල ගෙවීමට එනඟතාව පළ කර ඇති බව පොලිසිය සඳහන් කළේය. සිද්ධියට අදාළ රියදුරුට මේ සම්බන්ධයෙන් දැනුම් දී ඇති බව ද පොලිසිය පැවසීය.", "URL": "https://sinhala.adaderana.lk/news.php?nid=38884", "Category": null, "Parent URL": null}