{"Source": "Adaderana", "Timestamp": "December 13, 2011 03:43 pm", "Headline": "කළු ඇඳුමින් ආ නිසා සභාව උණුසුම් වෙයි", "News Content": "ඇල්පිටිය ප්‍රාදේශීය සභාවේ අද(13) පැවති මාසික රැස්වීම තරමක උණුසුම් මුහුණුවරක් ගෙන තිබේ. එක්සත් ජාතික පක්ෂ ප්‍රාදේශීය සභා මන්ත්‍රී සුගත් දේවප්‍රිය මහතා කළු පැහැ කමිසයකින් සැරසී සභාවට පැමිණීමත් සමඟ මෙම වාතාවරණය මතු වූ බව අද දෙරණ වාර්තාකරු සඳහන් කළේය. කළු පැහැ කමිසයට අමතරව ඔහු හිස් වැස්මක් ද පැළද පැමිණ ඇති අතර ප්‍රාදේශීය සභාවේ ක්‍රියාකලාපයට විරෝධය පළ කිරීම සඳහා තමා මෙලෙස සැරසී පැමිණි බව මන්ත්‍රීවරයා ප්‍රකාශ කර ඇත. ප්‍රාදේශීය සභා මන්ත්‍රීවරයෙකු සභාවාරයන් සඳහා පැමිණීමේ දී නිශ්චිත ඇඳුමින් සැරසී පැමිණිය යුතු වේ.", "URL": "https://sinhala.adaderana.lk/news.php?nid=20658", "Category": null, "Parent URL": null}