{"Source": "Adaderana", "Timestamp": "September 21, 2012 11:31 am", "Headline": "කොළඹට පැය 12 ක් වතුර නෑ", "News Content": "කොළඹ ප්‍රදේශ කිහිපයකට හෙට (22) දිනයේ පැය 12 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. ඒ අනුව මාලිගාවත්ත පාර, පංචිකාවත්ත පාර, ශ්‍රී සුමනතිස්ස මාවතේ එල්ෆින්ස්ටන් හංදියේ සිට ජේතවන පාර හංදිය දක්වා, මීරානියාවීදිය, පැරඩයිස් පෙදෙස, ඕල්ඩ්මුවර් වීදිය, ප්‍රින්ස්ගේට්, එම්.ජේ.ලාෆීර් මාවත, බණ්ඩාරනායක මාවත, මහවිද්‍යාල මාවත සහ නිව් මුවර් වීදිය යන ප්‍රදේශවලට ජල සැපයුම අත්හිටුවීමට නියමිතය. ඊට අමතරව හුසේනියා වීදිය, ශාන්ත සෙබස්තියන් වීදිය, මෙසන්ජර් වීදිය, සංචියාරච්චිවත්ත, මාටිස් පටුමග, ඔයිල්මන් වීදිය, බෙල්මවුන්ට් වීදිය, ජයන්ත වීරසේකර මාවත, මාලිගාවත්ත නිවාස සංකීර්ණය, මාලිගාවත්ත පෙදෙස, වේල්ල වීදිය, සංඝරාජ මාවත, ජුම්මා මස්ජීඩ් පාර, ඩයස් පෙදෙස, ශාන්ත සෙබස්තියන් කන්ද සහ අක්බාර් පටුමග යන ප්‍රදේශ ද ජල සැපයුම අත්හිටුවන ප්‍රදේශ අතරට අයත්ය. හෙට පස්වරු 8.00 සිට ඉරිදා පෙරවරු 8.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=27611", "Category": null, "Parent URL": null}