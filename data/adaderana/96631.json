{"Source": "Adaderana", "Timestamp": "September 24, 2018 01:33 pm", "Headline": "මෝටර් රථයක් සහ ත්‍රී රෝද රථයක් මුහුණට මුහුණ ගැටෙයි", "News Content": "නුවරඑළිය-හැටන් මාර්ගයේ කොටගල රෝහල අසලදී මෝටර් රථයක් හා ත්‍රී රෝද රථයක් මුහුණට මුහුණ වැදී අද (24) දහවල් 1.00 ට පමණ සිදු වු අනතුරකින් එක් අයෙකු තුවාල ලබා තිබේ. ත්‍රී රෝද රථයේ රියදුරා මෙසේ තුවාල ලබා ඇති අතර ඔහු ප්‍රතිකාර සඳහා කොටගල ප්‍රාදේශීය රෝහලට ඇතුළත් කොට ඇත. තලවකැලේ සිට හැටන් දෙසට ධාවනය වු මෝටර් රථයක් හා කොටගල සිට තලවකැලේ දෙසට ධාවනය වු ත්‍රී රෝද රථයක් මෙසේ අනතුරට ලක්ව ඇති අතර මෝටර් රථයේ රියදුරාගේ අපරික්ෂාකාරී රිය ධාවනය නිසා මෙම අනතුර සිදුව ඇති බවට පොලීසිය සිදු කරන ලද මුලික පරීක්ෂණවලදී අණාවරණය වී තිබේ. අනතුරට පත් ත්‍රී රෝද රථය පෙරළී ගොස් තිබු අතර මෙම අනතුර සම්බන්ධයෙන් දිඹුල පතන පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=96631", "Category": null, "Parent URL": null}