{"Source": "Adaderana", "Timestamp": "July 21, 2016 05:25 pm", "Headline": " පිච්ච මල් පූජාවට යන අයට නොමිලේ නවාතැන්", "News Content": "අනුරාධපුර පිච්ච මල් පූජාව වෙනුවෙන් නොමිලයේ නවාතැන් පහසුකම් ලබාදීමට දුම්රිය දෙපාර්තමේන්තුව තීරණය කර තිබේ.දුම්රිය ගමනාගමන අධිකාරී විජය සමරසිංහ මහතා සඳහන් කළේ දුම්රිය සාමාන්‍යාධිකාරී බී.ඒ.පී. ආරියරත්න මහතාගේ උපදෙස් මත එම තීරණය ගත් බවයි.ලබන 23 සහ 24 යන දෙදින තුළ මෙම පහසුකම් නොමිලයේ ලබාදීමට නියමිතය.සැදැහැවතුන් සඳහා නොමිලයේ අනුරාධපුර දුම්රිය පරිශ්‍රයේ විශ්‍රාම ශාලා, නවාතැන් පහසුකම් සහ සනීපාරක්ෂක පහසුකම් සැපයීමට අවශ්‍ය සියළු කටයුතු මේ වන විට සූදානම් කර ඇති බව විජය සමරසිංහ මහතා සදහන් කළේය.", "URL": "https://sinhala.adaderana.lk/news.php?nid=62294", "Category": null, "Parent URL": null}