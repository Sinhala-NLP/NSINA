{"Source": "Adaderana", "Timestamp": "April 19, 2010 03:29 pm", "Headline": "සෙලාන් බැංකුව තවත් ඉදිරියෙන්", "News Content": "සෙලාන් බැංකුව 2010 මාර්තු 26දා වාර්ෂික මහා සභාව පවත්වමින් ශ‍්‍රී ලංකාවේ වාණිජ බැංකු අතර ප‍්‍රථම ස්ථානයක් හිමි කරගනී. සෙලාන් බැංකුව 2009 වසර සඳහා බදු ගෙවීමෙන් පසු රුපියල් මිලියන 543.301 ක ලාභයක් ඉපැයූ බව නොබෝදා වාර්තා කළේය. මෙය පසුගිය මූල්‍ය වර්ෂයට සාපේක්ෂව ලාභය සියයට 250 කින් ඉහළ යෑමකි. මෙම කාලය තුළ පිරිවැය සඳහා ආදායමේ අනුපාතය 75%.79‍% සිට 67%.82% දක්වා පහත වැටී ඇත. මෙම සාර්ථකත්වය අත්කර ගනු ලැබූයේ 2008 වසරේ අවසානයේ දී ඇතිවූ ප‍්‍රබල අර්බුදකාරී තත්ත්වයත් සමඟ සමස්ත ප‍්‍රාග්ධන ප‍්‍රමාණාත්මක අනුපාතය 8%.06‍% සිට 11%.74‍% දක්වා ඉහළ ගිය අවස්ථාවකදීය. බැංකුවේ බදු ගෙවීමට පෙර ලාභය 2008 වසරේ දී රුපියල් මිලියන 155.241 ක් වූ අතර එය 2009 වසරේ දී රුපියල් මිලියන 892.572 ක් දක්වා ඉහළ ගියේය. ඒ අනුව බදු ගෙවීමට පෙර ලාභයේ ද 475% ක නොසිතූ විරූ වර්ධනයක් ඇති විය. මේ අතර සෙලාන් බැංකුවේ සාමාන්‍ය කොටසක මිල 2008 දෙසැම්බර් මස 31 දා රුපියල් 28.50 සිට 2009 දෙසැම්බර් මස 31 දා වන විට රුපියල් 37.00 දක්වා ශීඝ‍්‍ර වැඩිවීමක් පෙන්නුම් කොට ඇත. එම බැංකුවේ ඡුන්ද හිමිකම නොමැති කොටස්වල මිල ද විශාල ලෙස ඉහලයමින් 2008 දෙසැම්බර් මස 31 දාවන විට රුපියල් 6.00 සිට 2009 දෙසැම්බර් මස 31 දා වන විට රුපියල් 16.00 දක්වා වැඩිවී ඇත. සෙලාන් බැංකුවේ සභාපති ඊස්ට්මන් නාරංගොඩ මහතා ප‍්‍රකාශ කළේ\"අපගේ පුනර්ජීවනය 100%ක සාර්ථක කථාවකි. අතීතය දැන් ඉතිහාසයේ තදින් මුල්බැස ගෙන ඇත. අද සෙලාන් බැංකුව ස්ථායිතාවෙන් සහ ලාභදායි බවින් ශක්තිමත් වී ඇති බව මම මනා වැටහීමකින් සහ විශ්වාසයකින් යුතුව සාඩම්බරයෙන් පවසමි. ශ‍්‍රී ලංකා මහ බැංකුව විසින් පත් කරන ලද නව අධ්‍යක්‍ෂ මණ්ඩලයක් යටතේ බැංකුව මෙහෙයවීම සහ නව පුළුල් උපාය මාර්ගික සැලැස්මක් සමගින් යළි යථා තත්වයට පිවිසීම සඳහා අපි බොහෝ ක්‍ෂේත‍්‍ර ඇතුළත්වන පරිදි ප‍්‍රබල ප‍්‍රකෘතිකරණ ක‍්‍රියාවලියක් ඇරඹුවෙමු. එහි ප‍්‍රතිඵලයක් ලෙස සාර්ථකව ආයෝජකයන් ගේ විශ්වාසය යළි ස්ථාපිත කිරීමට හැකිවිය. දහස් ගණනක් වන අපගේ කොටස්හිමිකරුවෝ ලාභාංශ භුක්ති විඳිමින් සිටිති.\" සෙලාන් බැංකුවේ අධ්‍යක්‍ෂවරු ඊස්ට්මන් නාරංගොඩ (සභාපති)ආර්. නඩරාජා (විධායක අධ්‍යක්‍ෂ) අධ්‍යක්‍ෂවරුන් වන නිහාල් ජයමාන්න ජනාධිපති නීතිඥ, ලලිත් විතාන, විශ‍්‍රාමික රියර් අද්මිරාල් බී.ඒ.ජේ.ජ’ පෙරේරා, ප‍්‍රදීප් කාරියවසම්, ආචාර්ය නාලක ගොඩහේවා, අජිත් දේවසුරේන්ද්‍ර, ඉෂාර නානායක්කාර සහ සමන්ත රණතුංගය.", "URL": "https://sinhala.adaderana.lk/news.php?nid=7887", "Category": null, "Parent URL": null}