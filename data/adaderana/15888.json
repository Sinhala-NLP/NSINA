{"Source": "Adaderana", "Timestamp": "May 4, 2011 05:15 pm", "Headline": " 2018 පොදු රාජ්‍ය මණ්ඩලයීය තරගාවලිය වෙනුවෙන්  ලංසු පොත පිළිගන්වයි", "News Content": "2018 වර්ෂයේ දී පැවැත්වීමට නියමිත පොදුරාජ්‍ය මණ්ඩලයීය ක්‍රීඩා තරගාවලියේ සත්කාරකත්වය ලබාගැනීම සඳහා ඉදිරිපත් කරනු ලබන ලංසු පොත ජනාධිපතිවරයා වෙත පිළිගන්වා තිබේ. ක්‍රිඩා අමාත්‍ය මහින්දානන්ද අලුත්ගමගේ මහතා විසින් අද පෙරවරුවේ මෙම පොත පිළිගැන්වු බව ජනාධිපති මාධ්‍ය අංශය සඳහන් කරයි. මැයි මස 11 වන දින මැලේසියාවේ පැවැත්වෙන පොදුරාජ්‍ය මණ්ඩලයීය ක්‍රිඩා සම්මේලනයට මෙම ලංසු පොත ඉදිරිපත් කිරීමට නියමිතය. ලංසු පොත පිළිගැනීමෙන් පසු ජනාධිපති මහින්ද රාජපක්ෂ මහතා ප්‍රකාශ ක‍ර සිටියේ අදාළ තරගාවලියේ සත්කාරකත්වය ශ්‍රී ලංකාවට ලබා ගැනීම සඳහා හැකි උපරිම සහය ලබාදෙන බවයි.", "URL": "https://sinhala.adaderana.lk/news.php?nid=15888", "Category": null, "Parent URL": null}