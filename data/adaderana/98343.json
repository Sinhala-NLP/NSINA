{"Source": "Adaderana", "Timestamp": "October 28, 2018 09:32 am", "Headline": "ලංකාවේ හදපු ගිනි අවියක්", "News Content": "මෙරට නිෂ්පාදිත ගිනි අවියක් සමඟ පුද්ගලයෙකු පන්නල, මැදිරිවිල ප්‍රදේශයේ දී අත්අඩංගුවට ගෙන තිබේ. පන්නල පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදි ඔහු සතුව තිබී මෙරට නිෂ්පාදිත ගිනි අවියක් සහ ජීව උණ්ඩයක් සොයාගෙන තිබේ. සැකකරු ලොකුගේ ලසන්ත ප්‍රදීප් නොහොත් තංගල්ලේ සුද්දා යන අන්වර්ත නාමයෙන් හැඳින්වෙන් හොරණ ප්‍රදේශයේ පදිංචි 37 හැවිරිදි හිටපු යුධ හමුදා නිලධාරියෙකු බව සඳහන් වෙයි. අත්අඩංගුවටගත් සැකකරු කුලියාපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පන්නල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=98343", "Category": null, "Parent URL": null}