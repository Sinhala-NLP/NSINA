{"Source": "Adaderana", "Timestamp": "August 4, 2018 09:07 pm", "Headline": "ගුවන් සංදර්ශනයකින් කාන්තාවන් ලෝක වාර්තාවක් පිහිටුවයි", "News Content": "කාන්තාවන්ගේ පමණක් සහභාගීත්වයෙන් යුක්‍රේනයට ඉහළ අහසේ පැවති ගුවන් සංදර්ශනයක් පිළිබඳව විදෙස් මාධ්‍ය වාර්තා කරයි. එහිදී ඔවුන් නව ලෝක වාර්තාවක් පිහිටුවීමටත් සමත් විය. යුක්‍රේනයට ඉහළ අහසේ පැවති ගුවන් සංදර්ශනයක් සඳහා සහභාගී වූ කාන්තාවන් පිරිසක් නව ලෝක වාර්තාවක් පිහිටුවීමට සමත් වී තිබේ. වුමන් ඔන් වින්ග්ස් (Women on Wings) නම් ව්‍යාපෘතියකට සම්බන්ධ රටවල් 19ක් නියෝජනය කරමින් කාන්තාවන් 57 දෙනෙකු මේ සඳහා සහභාගී වී සිටියේය. ලෝක වාර්තාවක් පිහිටුවීම අරමුණ කරගෙන පැවති මෙම සංදර්ශනය සඳහා ගුවන් යානා තුනක ආධාරයෙන් ගමන් කළ කාන්තාවන් ඉන් පිටතට පැමිණ සිය සඟයින් හා එක්වීමට කටයුතු කළේය. තත්පර 90ක කාලය තුළ ගුවනේ හැඩතල රටා තුනක් නිර්මාණය කිරීමට මොවුන් සමත් වී ඇති බව සඳහන්ය. කණ්ඩායම් නායිකා කේට් කූපර්-ජෙන්සන් මෙම ජයග්‍රහණය සඳහා ඉතා සුපරික්ෂාකාරිව සැළසුම් කළ අයුරු විස්තර කළාය. මීට පෙර මෙම වාර්තාවට හිමිකම් කියනු ලැබුවේ නෙදර්ලන්තය වන අතර ඒ සඳහා කාන්තාවන් 56 දෙනෙකු සහභාගී විණි", "URL": "https://sinhala.adaderana.lk/news.php?nid=93836", "Category": null, "Parent URL": null}