{"Source": "Adaderana", "Timestamp": "March 18, 2019 11:17 am", "Headline": "ජල මූලාශ්‍ර සිඳී යාමෙන් මධ්‍යම කඳුකරයේ ජන ජීවිතයට දැඩි බාධා", "News Content": "මධ්‍යම කඳුකරය පුරා මේ දිනවල පවතින අධික නියඟය හේතුවෙන් ජල මූලාශ්‍රවල ජලය මේ වන සිට දැඩි ලෙස සිඳී ගොස් ඇති බව අද දෙරණ වාර්තාකරුවන් පවසයි. මහවැලි ගඟේ ජල මට්ටමද මේ වන විට අඩු වෙමින් පවතින අතර වික්ටෝරියා ජලාශයේ ජල මට්ටමද මේ වන විශාල ලෙස සිඳී යමින් පවතී. අද (18) උදැසනවන විට වික්ටෝරියා ජලාශය දිස්වූ අයුරු මෙහි දැක්වෙයි. වික්ටෝරියා ඇතුළු අනෙකුත් ජලායන්හි ජල මට්ටම දිනෙන් දින පහළ බසිමින් තිබෙන බවද දැක ගන්නට හැකි වන බව අප වාර්තාකරු පවසයි. කඳුකර ප්‍රදේශයේ ජල මූලාශ්‍ර සිඳී යාම හේතුවෙන් බොහෝ ප්‍රදේශවලට දැඩි පානීය ජල හිඟයක් පවතින අතර නළ ජලය සීමා කිරීමටත් නළ ජලය නොහැකි පළාත්වලට බවුසර් මගින් ජලය ලබා දීමටත් සිදු වන බව ද වාර්තා වෙයි. තැන්නේකුඹුර සහ තෙල්දෙණය ඔරුතොට ප්‍රදේශවල ජනතාව විශාල වශයෙන් දිය නෑම සඳහා රැස්ව සිටින අයුරුද දැක ගන්නට හැකි වු බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=106266", "Category": null, "Parent URL": null}