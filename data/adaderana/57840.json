{"Source": "Adaderana", "Timestamp": "March 3, 2016 12:33 pm", "Headline": "බිම්බෝම්බ නැසීමේ ගිවිසුමට ශ්‍රී ලංකාවත් සුදානම්", "News Content": "පුද්ගලනාශක බෝම්බ තහනම් කිරීමේ සම්මුතියට හෝ \"ඔටාවා\" සම්මුතියට ශ්‍රී ලංකාව එකඟතාවය පළ කිරීමට නියමිත බව ජිනීවා හි ශ්‍රී ලංකා නිත්‍ය නියෝජිත රවිනාථ ආරියසිංහ මහතා පවසයි.ඒ මහතා මේ බව ප්‍රකාශ කර ඇත්තේ සියලු පාර්ශවල වල සහයෙන් බිම්බෝම්බ පිටුදැකීම සම්බන්ධව ජිනීවා හි ඊයේ පැවැති සාකච්ඡාවකදීය.එහිදී රවිනාථ ආරියසිංහ මහතා පවසා ඇත්තේ අද පෙරවරුවේ පැවැති ශ්‍රී ලංකාවේ කැබිනට් ඇමතිවරුන්ගේ රැස්වීමකදී බිම්බෝම්බ ඉවත් කිරීම, විනාශ කිරීම, නිෂ්පාදනය සහ පුද්ගලනාශක බෝම්බ ප්‍රවාහනය හා ඒවා විනාශ කිරීම සම්බන්ධයෙන් වන එකඟතාවයකට පැමිණ ඇති බවයි.බිම් බෝම්බ තහනම් කිරීම සඳහා වූ එක්සත් ජාතීන්ගේ ගිවිසුම හෙවත්\"ඔටාවා\" සම්මුතියට 1997 සැප්තැම්බර් මස 18 වැනිදා අනුමැතිය හිමිව ඇති අතර එය බලාත්මක වී ඇත්තේ 1999 මාර්තු මස 01 වැනිදා බව සඳහන්ය.මනුෂ්‍ය වර්ගයා වෙනුවෙන් බිහි කළ එම සම්මුතිය ඓතිහාසික සම්මුතියක් ලෙස සැලකෙන අතර නිරායුධකරණය සම්බන්ධයෙන් වන මෙම ගිවිසුම මගින් බිම්බෝම්බ වලින් පීඩාවට පත්ව සිටින පාර්ශව වලට සහනයක් සැලසෙනු ඇත.මෙම සම්මුතියට සම්බන්ධවීමෙන් සෑම රටක්ම ඔවුන් සතුව ඇති පුද්ගලනාශක බෝම්බ තොග විනාශ කිරීමට බැඳියි සිටියි.සංඛ්‍යා ලේඛන වාර්තාවලට අනූව රටවල් 162ක් මෙම සම්මුතිය සමඟ බැඳී ඇති අතර ඉන් රටවල් 158ක්ම සඳහන් කර ඇත්තේ ඔවුන් සතුව බිම්බෝම්බ තොග නැති බවයි.එසේම මිලියන 47ක් පමණ බිම්බෝම්බ තොග විනාශ කර ඇතැයිද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=57840", "Category": null, "Parent URL": null}