{"Source": "Adaderana", "Timestamp": "July 31, 2017 12:50 pm", "Headline": "ඔස්ට්‍රේලියානු සරණාගත සතිය සමරයි", "News Content": "සරණාගත සතිය සහ සරණාගතයින් ලෙස මෙහි පැමිණි අයගෙන් ඔස්ට්‍රේලියානු සමාජයට සිදුකර ඇති දායකත්වය සැමරීමට 2017 ජූනි මාසයේ දී සියලූම ඔස්ට්‍රේලියානු ජාතිකයන් එක් වු බව, මිනිස් ඡාවාරම සමබන්ධ ගැටළු සහ මිනිසුන් නීතිවිරෝධී ලෙස එහා මෙහා ගෙනයාම සම්බන්ධයෙන් ඔස්ට්‍රේලියානු නියෝජිත(Australian Ambassador for People Smuggling Issues and Human Trafficking) ඇන්ඩෘ ගොලෙඩ්සිනෝස්කි(Andrew Goledzinowski)මහතා පවසයි. සරණාගතයින්ව පිළිගැනීම හා ඔවුන්ව සාර්ථව ලෙස පදිංචි කරවීම සම්බන්ධයෙන් ඔස්ට්‍රේලියාව සතුව දීර්ඝ සහ පෞඩ ඉතිහාසයක් ඇති බව ද ඔහු සඳහන් කරයි. කෙසේ වෙතත් දෙවන ලෝක යුද්ධය අවසානයේ සිට ලොව නන් දෙසින් පැමිණි සරණාගතයන් 865,000 කට අධික සංඛාවක් ඔස්ට්‍රේලියාව තුළ නැවත පදිංචි කර තිබේ. සරණාගතයින් නැවත පදිංචිකරවීමේ ඉතිහාසය පිළිබඳ අවධානය යොමු කිරීමේ දී පරිත්‍යාගශීලී මානුෂික හිතවාදි වැඩසටහන තුළ ශක්තිමත් දේශසීමා ඉටු කරන කාර්යභාරය අගය කිරීම වැදගත් වන අතරම ආරක්ෂාකාරී දේශසීමා මඟින් අවධානම අවම කරන ආකාරයට රජය මඟින් සංක්‍රමණය කළමණාකරණය කිරීම හා මානුෂික උපකාර ලබා දෙන්නේ ඒවා වැඩි වශයෙන් අවශ්‍ය අයට බවට මහජන විශ්වාසය ගොඩනැගේ යන්න ද ඔහු අවධාරණය කර තිබේ. මෙම විශ්වාසය නොමැතිව, ඔස්ට්‍රේලියානු රජය හට 2018 - 19 මුදල් වර්ෂය තුළදී ඔස්ට්‍රේලියාවේ වාර්ෂික මානුෂික වැඩසටහනේ ප්‍රමාණය 18,750 දක්වා වැඩි කිරීමට ඇති කැප කිරීම සිදු කළ නොහැකි බව තිබුණ බව ද ඇන්ඩෘ මහතා පවසයි. දේශසීමා පාලනය කිරීම හේතුවෙන් වාර්ෂික වශයෙන් ගනු ලබන සරණාගත සංඛ්‍යාවට අමතරව සිරියානු සහ ඉරාක සරණාගතයන් 12,000 ක් ගැනීමට රජයට අවස්ථාව හිමි වු බව ද ඔහු කියා සිටියේය. කෙසේ වෙතත් මිනිස් ඡාවාරම්කරුවන් විසින් අසරණ මිනිසුන්ට ඔස්ට්‍රේලියාවේ පදිංචි විය හැකි බවට ලබා දෙන අසත්‍ය පුවත් තුළින් මුදල් ගසා කන බවත් සත්‍ය වශයෙන්ම ඔස්ට්‍රේලියාවට නීතිවිරෝධි ලෙස බෝට්ටුවෙන් ළඟා වීමට උත්සහ කරන ඕනෑම අයෙක් නැවත හරවා යැවීමට කටයුතු කරන බව ද පවසන ඇන්ඩෘ මහතා වැඩි දුරටත් කියා සිටියේ, ඔස්ට්‍රේලියානු රජය දේශසීමා ආරක්ෂණ ප්‍රතිපත්ති මඟින් ජීවිත ආරක්ෂා කිරීම සහ මිනිස් ඡාවාරම තුරන් කරන අතරම සෑම වසරකම ඒ සඳහා නියම වශයෙන් සුදුසුකම් ඇති දහස් ගණනක් සරණාගතයන් හට ඔස්ට්‍රේලියාවේ නැවත පදිංචියට අවශ්‍ය පසුබිම සකස් කරනු ඇති බවයි.", "URL": "https://sinhala.adaderana.lk/news.php?nid=75809", "Category": null, "Parent URL": null}