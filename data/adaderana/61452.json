{"Source": "Adaderana", "Timestamp": "June 25, 2016 08:50 am", "Headline": " මිහිතුළ දීමනා වැඩි නැතුව වැඩ බෑ කියයි", "News Content": "කහටගහ පතලේ සේවකයින් පිරිසක් ආරම්භ කළ උපවාසය මේ වන තෙක් ක්‍රියාත්මකව තිබේ.සේවකයින් 55 දෙනෙකු පමණ පතලේ අඩි 1132ක් ගැඹුරින් වූ ප්‍රදේශයේ සිට මෙම උපවාසයේ නිරත වන බව වාර්තා වෙයි.අවධානම් දීමනාව හෙවත් මිහිතුළ දීමනාව ඉහළ නැංවීමට පියවර ගන්නා ලෙස ඉල්ලමින් ඔවුන් මෙම උපවාසය ආරම්භ කර තිබුණි.වසර 40කට පෙර ලබාදුන් දෛනික අවදානම් දිමනාව වන රුපියල් 16ක මුදල රුපියල් 400ක් දක්වා ඉහළ නංවන ලෙසයි පතල් සේවකයින් ඉල්ලා සිටියි.මේ සඳහා විසදුම් ලබා දෙන බව කම්කරු අමාත්‍යාංශ බලධාරීන් මීට පෙර පොරොන්දු වී තිබුණ ද මෙතෙක් ඊට අදාළ පියවර ගෙන නොමැති බව උපවාසයේ නිරත පතල් සේවකයින් පෙන්වා දෙයි.මෙම ඉල්ලීම මුල්කර ගනිමින් පතල් සේවකයින් පසුගිය සදුදා සිට පතළ උඩදී විරෝධතා ක්‍රියාමාර්ගවල නියලුණු අතර බලධාරීන්ගේ අවධානය යොමු නොවීම හේතුවෙන් පතල තුළ උපවාසය ආරම්භ කිරීමට තීරණය කළ බව ඔවුන් පවසයි.අදාළ බලධාරීන් පැමිණෙන තුරු උපවාසය අඛණ්ඩව ක්‍රියාත්මක කරන බව උපවාසයේ නියුතු පතල් සේවකයෙකු අද දෙරණට පැවසුවේය.", "URL": "https://sinhala.adaderana.lk/news.php?nid=61452", "Category": null, "Parent URL": null}