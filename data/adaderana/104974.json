{"Source": "Adaderana", "Timestamp": "February 25, 2019 09:04 am", "Headline": "ඒ කන්ද පාමුල", "News Content": "අමාලි ඇහැලියගොඩ විසින් රචිත “ඒ කන්ද පාමුල“ කෘතිය ජනගත කිරීම සිදු වී තිබේ. පසුගිය අඟහරුවාදා සවස බත්තරමුල්ල දියසරු උද්‍යානයේ දී මෙය සිදුව ඇත. ඇය විසින් රචිත මුල්ම කාව්‍ය සංග්‍රහය මෙය වන අතර කවි පොතට අමතරව ඇය විසින් රචිත ගීත කිහිපයක් ද එදින එළි දක්වා තිබේ. සාකච්ඡාමය ස්වරූපයෙන් පැවැත්වුණු මෙම උත්සවයේ දී බුද්ධදාස ගලප්පත්ති යමුනා මාලනී පෙරේරා මහින්ද ප්‍රසාද් මස්ඉඹුල යන කවි කිවිදියන් අමාලිගේ ගීපද රචනා අගය කිරීමට ලක් කරනු ලැබීය. ඇයගේ ගීත ක්‍රිෂාන්ත එරන්දක,ශශිකා නිසංසලා, සමන් ලෙනින්, හර්ෂණ දිසානායක ඇතුළු පිරිසක් විසින් ගායනා කරනු ලැබීය. මේ අවස්ථාවට කලාකරුවන් ඇතුළු විශාල පිරිසක් සහභාගී වූ අතර අමාලි ඇහැලියගොඩ ප්‍රවීණ ගේය පද රචක බණ්ඩාර ඇහැලියගොඩ මහතාගේ දියණියයි.", "URL": "https://sinhala.adaderana.lk/news.php?nid=104974", "Category": null, "Parent URL": null}