{"Source": "Adaderana", "Timestamp": "April 11, 2016 09:57 am", "Headline": "අනතුරින් 1ක් මරුට", "News Content": "කුලියාපිටිය - ඌරුපිටිය මාර්ගයේ සිදු වූ රිය අනතුරකින් තරුණයෙකු මියගොස් තිබේ.පොලීසිය පැවසුවේ යතුරුපැදියක් සහ ත්‍රීරෝද රථයක් එකිනෙක ගැටීමෙන් අනතුර සිදුව ඇති බවයි.අනතුරින් තුවාල ලැබූ යතුරුපැදිකරු සහ පසුපැදිකරු කුලියාපිටිය රෝහලට ඇතුළත් කිරීමෙන් පසු යතුරුපැදිකරු මියගොස් තිබේ.මියගොස් ඇත්තේ හෙට්ටිපොළ, පහල මලගන ප්‍රදේශයේ පදිංචිව සිටි 25 හැවිරිදි තරුණයෙකි.අනතුර සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති අතර කුලියාපිටිය පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59084", "Category": null, "Parent URL": null}