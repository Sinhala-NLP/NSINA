{"Source": "Adaderana", "Timestamp": "October 22, 2012 09:24 am", "Headline": "අවශ්‍යව සිටි සැකකරුවෙක් මාට්ටු", "News Content": "අපරාධ රැසකට සම්බන්ධ බව කියන පුද්ගලයෙකු අරලගංවිල ප‍්‍රදේශයේ දී අත්අඩංගුවට ගෙන තිබේ. අරලගංවිල පොලීසිය ලද තොරතුරක් අනුව සිදුකළ විර්ශනයක දී අදාළ සැකකරු අත්අඩංගුවට ගත් බව පොලීසිය සඳහන් කළේය. මොහු දෙහිඅත්තකණ්ඩිය, බිබිල, පදියතලාව සහ ගිරාඳුරුකෝට්ටේ යන පොලිස් වසම්වල සිදුවූ අපරාධ රැසක් සම්බන්ධයෙන් පොලීසියට අවශ්‍යව සිටි පුද්ගලයෙකු බව සඳහන්ය. සැකකරු විසින් සොරාගන්නා ලද දේපලවලින් කොටසක් ද මේ වන විට සොයාගෙන ඇත. අදාළ සැකකරු පොළොන්නරුව මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන දෙවන දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=28506", "Category": null, "Parent URL": null}