{"Source": "Adaderana", "Timestamp": "March 12, 2013 02:32 pm", "Headline": "බස් හිමියෝ මේ මාසෙත් ඉවසති ", "News Content": "අප්‍රේල් මස පළමු වැනිදා සිට බස් ගාස්තු ඉහළ නැංවීමට බස් සංගම් තීරණය කර තිබේ. සියයට 7කින් බස් ගාස්තු ඉහළ නැංවීමට කටයුතු කරන බව අද (12) කොළඹ පැවති මාධ්‍ය හමුවකට එක්වෙමින් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. කෙසේ වෙතත් අවම බස් ගාස්තුව ඉහළ නැංවීමක් සිදු නොවන බව ද සභාපතිවරයා පැවසුවේය. පෞද්ගලික බස් ගාස්තු ඉහළ දමනු ලබන්නේ දැනට ගණනය කර ඇති ආකාරයට සියයට 7කට ආසන්න අගයකින් බවද එහිදී ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා කීවේය. කෙසේ වුවද ඉකුත්දා බස් හිමියන් හා පෞද්ගලික ප්‍රවාහන අමාත්‍යංශයේ බලධාරීන් අතර පැවැති සාකච්ඡාවකින් පසු මෙම සතියේදී බස් ගාස්තු වැඩි කරන බව බස් හිමියන් පවසන ලදී. එහෙත් බස් ගාස්තු වැඩි කිරීමට අවසර දී නැතැයි පෞද්ගලික ප්‍රවාහන අමාත්‍ය සී.බී. රත්නායක මහතා එම අවස්ථාවේදී කියා සිටියේය.", "URL": "https://sinhala.adaderana.lk/news.php?nid=32354", "Category": null, "Parent URL": null}