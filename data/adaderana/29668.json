{"Source": "Adaderana", "Timestamp": "December 3, 2012 08:03 am", "Headline": "මුඛ පිළිකා රූප යෙදිය යුතුයි-පෙත්සමක් අත්සන් කෙරෙයි", "News Content": "දුම්වැටි දවටනවල 80% ක් වැසෙන පරිදි මුඛ පිළිකා සහ පෙනහළු පිළිකා රූප එම දවටනවල යොදවන ලෙස බල කරමින් වන පෙත්සමකට අත්සන් ලක්ෂයක් ලබාගැනීමේ වැඩපිළිවෙළක් අද (03) ආරම්භ වේ. අද පෙරවරු 10.00 ට කොටුව දුම්රියපළ ඉදිරිපිටින් මෙම වැඩපිළිවෙළ ආරම්භ කිරීමට නියමිතය. දුම්වැටි දවටන වල 80% ක් වැසෙන පරිදි රූපසටහන් යෙදවිය යුතු බවට සෞඛ්‍ය අමාත්‍යංශය පසුගිය අගෝස්තු මාසයේ දී ගැසට් පත‍්‍රයක් නිකුත් කළේය. ඒ අනුව මෙම වැඩපිළිවෙළ ලබන වසරේ මාර්තු මාසයේ සිට ක‍්‍රියාත්මක කිරීමට කටයුතු යොදා තිබිණි. එහෙත් මෙයට විරුද්ධව දුම්වැටි නිෂ්පාදනය කරන සමාගම් විසින් නඩු පවරනු ලැබීය.", "URL": "https://sinhala.adaderana.lk/news.php?nid=29668", "Category": null, "Parent URL": null}