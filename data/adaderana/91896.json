{"Source": "Adaderana", "Timestamp": "July 3, 2018 12:50 pm", "Headline": "බෝපිටිය මාර්ගයේ කළු කොඩි ඔසවා විරෝධතාවයක්", "News Content": "ජාඇල, තුඩල්ල බෝපිටිය මාර්ගයේදී ටිපර් රථ රියදුරන්, ගොඩනැගිලි ද්‍රව්‍ය අලෙවි කරන වෙළඳසැල් හිමිකරුවන් සහ ටිපර් රථ හිමියන් එක්ව කළු කොඩි ඔසවා උද්ඝෝෂණයක නිරත වු බව අද දෙරණ වාර්තාකරු පවසයි. අද(03) උදෑසන 10.00 පමණ අදාළ පුද්ගලයින් මෙම උද්ඝෝෂණයක සහභාගි වී සිටි බව අප වාර්තාකරු සඳහන් කළේය. මීට මාස 03කට ඉහතදී මුතුරාජවෙල අභය භූමි ප‍්‍රදේශයේ සිදුකෙරෙන පරිසර විනාශයන් මැඩලීම සඳහා එම ප‍්‍රදේශයට පොලිස් විශේෂ කාර්ය බලකායේ ආරක්ෂාව සහ ප‍්‍රවේශ මාර්ගවලට මාර්ග බාධක යෙදවීමට ද ජනාධිපතිවරයා විසින් පොලිස්පතිවරයා වෙත උපදෙස් දුන්නේය. මේ හේතුවෙන් ප්‍රදේශයේ ටිපර් රථ මඟින් ප්‍රවාහනය කරනු ලබන ගොඩනැගිලි ද්‍රව්‍යද පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගන්නා බවත් ඒවාට නිකරුනේ නඩු පවරන බවටත් විරෝධය පළ කරමින් මෙලෙස විරෝධතා ව්‍යාපාරයක නිරත වන බව විරෝධතා කරුවන් පවසයි. මෙම ගැටලුවට ඉක්මන් විසඳුමක් ලබා දෙන ලෙස විරෝධතාකරුවන් අදාළ බලධාරීන් ගෙන් ඉල්ලා සිටියි.", "URL": "https://sinhala.adaderana.lk/news.php?nid=91896", "Category": null, "Parent URL": null}