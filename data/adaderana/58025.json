{"Source": "Adaderana", "Timestamp": "March 9, 2016 02:40 pm", "Headline": " ඇමති චම්පිකගෙන් ප්‍රකාශයක් ගන්න අධිකරණයෙන් නියෝගයක්", "News Content": "රාජගිරිය ප්‍රදේශයේදී සිදුවූ රිය අනතුරට අදාළව අමාත්‍ය පාඨලී චම්පික රණවක මහතාගෙන් ප්‍රකාශයක් හා ඔහුගේ දුරකථනයේ සංවාද පිළිබඳ වාර්තාවක් ‍ගෙන අධිකරණයට ඉදිරිපත් කරන ලෙස කොළඹ අතිරේක මහේස්ත්‍රාත් චන්දන කලංසූරිය මහතා නියෝග කර තිබේ.අගතියට පත් පාර්ශවය විසින් මෝසමක් මගින් අද (09)දිනයේ නඩුව කැඳවන ලෙස කරන ලද ඉල්ලීමක් අනුව මෙම නඩුව කැඳවූ බව අදදෙරණ අධිකරණ වාර්තාකරු පවසයි.එසේම අනතුර සිදුකළ බව කියන අමාත්‍යංශයට අයත් මෝටර් රථය එදින පැවතියේ කාගේ බාරයේද යන තොරතුරුද ඇතුළත්ව ධාවන සටහන් පොලීසියට බාරයට ගෙන ඒවාද අධිකරණයට ඉදිරිපත් කරන ලෙස විනිසුරුවරයා නියෝග කර තිබේ.මෙම සිදුවීමට අදාළ නියෝග ඇත්නම් හෙට දිනයේ ලබාගන්නා ලෙසත්,විමර්ශන වාර්තා සති දෙකක් තුළ අධිකරණයට ඉදිරිපත් කරන ලෙසත් දැන්වූ බව පැමිණිල්ලේ නීතිඥවරයා කියා සිටියි.අදාළ නඩුව යළි මාර්තු 30 වන දින විභාගයට ගැනීමට නියමිතය.පසුගිය දිනෙක රාජගිරිය නගරයේදී අමාත්‍ය පාඨලී චම්පික රණවක මහතා විසින් පැදවීයයි කියනු ලබන මෝටර් රථයක ගැටී තුවාල ලැබූ තරුණයෙකු මේවන විටත් කොළඹ ජාතික රෝහලේ 79 වන වාට්ටුවේ (නියුරෝක්‍රෝමා) ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=58025", "Category": null, "Parent URL": null}