{"Source": "Adaderana", "Timestamp": "October 7, 2011 12:19 pm", "Headline": "කාලය අවසන් වුවත් තවදුරටත් ප්‍රචාරක කටයුතු සිදුවනවා", "News Content": "ඡන්ද විමසිමට අදාළ ප්‍රචාරක කටයුතු සිදුකිරීමේ කාල සීමාව අවසන් වී ඇතත් දිවයිනේ ප්‍රදේශ කිහිපයක තවදුරටත් ප්‍රචාරක කටයුතු සිදුවන බව මැතිවරණ නිරීක්ෂකයින් පවසයි. හම්බන්තොට, සූරියවැව, අනුරාධපුර හා ගාල්ල යන ප්‍රදේශවල මෙම තත්ත්වය දක්නට ලැබෙන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. විශේෂයෙන් මැතිවරණය ඉලක්ක කරගනිමින් ජනතාව සඳහා නොයෙකුත් ආධාර ලබාදීම් හා ගෙයින් ගෙට ගොස් සිදුකරන ප්‍රචාරක කටයුතු මේ අතර ප්‍රධාන වන බව ඔහු පෙන්වාදෙයි. මේ සම්බන්ධයෙන් මැතිවරණ කොමසාරිස්වරයා දැනුවත් කිරීමට පියවර ගත් බවත් මැතිවරණ නීති උල්ලංඝණය කරමින් සිදුකෙරෙන මෙම ක්‍රියාකාරකම් නැවැත්වීම සඳහා පොලිසිය සක්‍රියව දායක විය යුතු බවත් රෝහණ හෙට්ටිආරච්චි මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=19199", "Category": null, "Parent URL": null}