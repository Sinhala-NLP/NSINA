{"Source": "Adaderana", "Timestamp": "November 23, 2015 05:59 pm", "Headline": "බලපත්‍ර නැතිව පස් ඇද්ද 8ක් දැලේ", "News Content": "අක්මීමන, දිතලේගොඩ වත්ත, බටදූව ප්‍රදේශයේ බලපත්‍ර නොමැතිව පස් කපා ප්‍රවාහනය කළ පුද්ගලයින් 08 දෙනෙකු අත්අඩංගුවට ගෙන තිබේ.පොලිස් විශේෂ බලකා ගාල්ල කඳවුරේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී පස් කපා ප්‍රවාහනය කිරීම සඳහා භාවිතා කළ ජේ.සී.බී යන්ත්‍රයක්, ටිපර් රථයක්, ට්‍රැක්ටර් රථයක් පොලිස් විශේෂ කාර්ය බලකා නිලධාරින් භාරයට ගෙන තිබේ.සැකකරුවන් වැඩිදුර විමර්ශන සඳහා අක්මීමන පොලිසිය වෙත භාරදී ඇත.", "URL": "https://sinhala.adaderana.lk/news.php?nid=55278", "Category": null, "Parent URL": null}