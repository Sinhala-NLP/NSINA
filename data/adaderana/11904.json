{"Source": "Adaderana", "Timestamp": "November 3, 2010 10:14 am", "Headline": "රිසානා වෙනුවෙන් මහ කොමසාරිස්වරයා මැදිහත්විය යුතුයි", "News Content": "රිසානා නෆීක් මරණ දඬුවමින් බේරා ගැනීම සඳහා සෞදි අරාබියේ ශ්‍රී ලංකා මහ කොමසාරිස් වරයා සෘජුව මැදිහත් විය යුතු බව ආසියානු මානව හිමිකම් කොමිසම පවසයි. මහ කොමසාරිස්වරයා සෞදි අරාබි රජු හමු‍ වී රිසානා නෆීක්ට සමාව ලබා දෙන ලෙස ඉල්ල සිටිය යුතු බව එම සංවිධානය පවසයි. ආසියානු මානව හිමිකම් කොමිසම මේ බව තානාපතිවරයාට ලිඛිතව දැනුම් දී තිබේ. ගෘහ සේවිකාව ලෙස කටයුතු කරමින් සිටිය දී රිසානා න‍ෆීක් විසින් බිළි‍ඳෙකු ඝාතනය කළ බවට එල්ල වූ චෝදනාවන්ට වැරදිකරු කරමින් එරට අධිකරණය ඇයට මරණ දඬුවම නියම කරන ලදී. පසුව අදාළ තීන්දුවට එරෙහිව රිසානා න‍ෆීක් එරට ශ්‍රේෂ්ඨාධිකරණයේ ද පිහිට පැතූවද එරට ශ්‍රේෂ්ඨාධිකරණය ද පසුගිය දා අධිකරණයක් විසින් ලබා දුන් තීන්දුව තහවුරු කරමින් ඇයට මරණ දඬුවම යළිත් තහවුරු කරන ලදී. කෙසේ වෙතත් මේ වන විට ජනාධිපති මහින්ද රාජපක්ෂ මහතා ද ඇයට සමාව ලබා දෙන ලෙස සෞදි අරාබි රජුගෙන් ඉල්ලා තිබේ.", "URL": "https://sinhala.adaderana.lk/news.php?nid=11904", "Category": null, "Parent URL": null}