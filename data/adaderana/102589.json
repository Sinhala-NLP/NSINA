{"Source": "Adaderana", "Timestamp": "January 18, 2019 12:00 pm", "Headline": "හෙට සිට කොටහේනේ වැහෙන පාර", "News Content": "කොටහේන පොලිස් වසමේ කේ.සිරිල් පෙරේරා මාවත අද(18) රාත්‍රී 10 සිට පැය 5ක් දක්වා වසා දමා තිබේ. ඒ අනුව මාර්ගය යළි 21 වන දා උදෑසන 5 ට විවෘත වනු ඇත. ජලනල එලීමක් හේතුවෙන් වාසල හංදියේ සිට වෝල්ස් ලේන් පාර හංදිය දක්වා වු මාර්ගය මෙලෙස රථවාහන ගමනා ගමනය සීමා වෙන බව පොලීසිය පවසයි. එමෙන්ම අදාළ මාර්ගය ජනවාරී 25 වන දා රාත්‍රී 10 සිට පෙබරවාරී මස 8 වන දා උදෑසන 5 දක්වා ද වසා තැබෙන බව පොලීසිය නිවේදනය කරයි. මෙම මාර්ගයේ ගමන් ගන්නා සියලු රථවාහන සඳහා පොලීසිය විකල්ප මාර්ග භාවිතා කරන ලෙස උපදෙස් දෙයි. ඒ අනුව, ජෝජ් ආර් ද සිල්වා මාවතෙන් ඇතුළු වන වාහන වාසල පාර හංදියෙන් වමට හරවා පීල්ඩ් පාර ඔස්සේ අළුත් මාවතට පිවිස මෝදර සහ මට්ටක්කුලිය දෙසට ගමන් කළ හැකි වන අතර, මෝදර සහ මට්ටක්කුලිය දෙස සිට මෙම මාර්ගයට ඇතුළුවන වාහන වෝල්ස් පාර හංදියෙන් දකුණට හරවා එම මාර්ගයෙන් අළුත් මාවතට පිවිස ගමන් කළ හැකියි.", "URL": "https://sinhala.adaderana.lk/news.php?nid=102589", "Category": null, "Parent URL": null}