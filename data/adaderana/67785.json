{"Source": "Adaderana", "Timestamp": "January 6, 2017 04:06 pm", "Headline": "  ජාත්‍යන්තර තලයේ කාර්මික ජනපදය හෙට අරඹනවා  ", "News Content": "ජාත්‍යන්තර තලයේ කාර්මික ජනපදයක් නිර්මාණය කිරීමේ ඓතිහාසික කටයුක්ත යහපාලන රජය හෙට(07) දිනයේ ආරම්භ කරන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.අමාත්‍යවරයා පෙන්වා දෙන්නේ එමගින් සෞභාග්‍යයේ මහා පහන් ටැඹ බවට හම්බන්තොට දිස්ත්‍රික්කය පත්වන බවයි.උදාගම් සංකල්පය යටතේ හම්බන්තොට සූරියවැව, මහවැලිකආර ප්‍රදේශයේ ඉදිවෙන 238 වෙනි ආදර්ශ ගම්මානයට මුල්ගල තැබීමේ අවස්ථාවට එක්වෙමින් සජිත් ප්‍රේමදාස අමාත්‍යවරයා මෙම අදහස් පළ කළේය.එහිදී වැඩිදුරටත් අදහස් දක්වමින් අමාත්‍යවරයා කියා සිටියේ හම්බන්තොට දිස්ත්‍රික්කේ ඉඩම් අක්කර 15,000ක් විදේශ රටවලට ලබාදීමට පියවර ගන්නා බවට විරුද්ධවාදීන් පතුරවන කටකතා මුලාවක් බවයි.", "URL": "https://sinhala.adaderana.lk/news.php?nid=67785", "Category": null, "Parent URL": null}