{"Source": "Adaderana", "Timestamp": "August 24, 2013 03:11 pm", "Headline": "ගව මස් ඇද්ද 3ක් මාට්ටු", "News Content": "මාතලේ, වරකාමුර ප්‍රදේශයේ දී ත්‍රිරෝද රථයකින් මිනිස් පරිභෝජනයට නුසුදුසු ගවමස් ප්‍රවානය කළ පුද්ගලයින් දෙදෙනෙකු අත්අඩංගුවට ගෙන තිබේ. අඹකොටේ පොලිස් විශේෂ කාර්ය බලකා නිලධාරීන්ට ලද තොරතුරක් මත සිදුකළ සෝදිසියකදී ගවමස් තොගය සහ සැකකරුවන් අත්අඩංගුවට ගෙන ඇත. එහිදී මිනිස් පරිභෝජනයට නුසුදුසු ගවමස් කිලෝග්‍රෑම් 161ක් සහ ගවමස් ප්‍රවාහනය සඳහා යොදාගත් ත්‍රිරෝද රථය ද පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා මාතලේ පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=36868", "Category": null, "Parent URL": null}