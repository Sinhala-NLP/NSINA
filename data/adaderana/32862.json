{"Source": "Adaderana", "Timestamp": "March 30, 2013 04:01 pm", "Headline": "අනාගත පරපුර නිරෝගිමත් හා ශක්තිමත් කිරීමට කැප වෙනවා", "News Content": "ජාතිය ගොඩනැගිය හැක්කේ ශක්තිමත් සහ නිරෝගිමත් පරපුරකට පමණක් බව ජනාධිපති මහින්ද රාජපක්ෂ මහතා පවසයි. අනාගත පරපුර නිරෝගිමත් සහ ශක්තිමත් පරපුරක් බවට පත් කිරීමට රජය කැපවී කටයුතු කරන බව ජනාධිපතිවරයා කියයි. නිදහස් අධ්‍යාපනයත්, නිදහස් සෞඛ්‍යත් රැකගෙන රට ඉදිරියටම ගෙන යන බව පවසන ජනාධිපතිවරයා සෞඛ්‍ය ක්ෂේත්‍රයේ උන්නතිය වෙනුවෙන් විශාල මුදලක් වැය කරන බව ද සඳහන් කරයි. රුපියල් කෝටි 127ක වියදමින් ඉදිකළ ගොඩගම කොරියා ශ්‍රී ලංකා මිත්‍රත්ව රෝහල ජනතා අයිතියට පත් කිරීමේ උත්සව අවස්ථාවට අද (30) එක්වෙමින් ජනාධිපතිවරයා මේ බව පැවසීය. එහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ සංවර්ධන ව්‍යාපෘති වෙනුවෙන් රජය වැය කරන මුදල් අපතේ නොයවා ඒවායින් නිසි ප්‍රයෝජන ලබා ගැනීම ජනතාවගේ යුතුකමක් බවයි.", "URL": "https://sinhala.adaderana.lk/news.php?nid=32862", "Category": null, "Parent URL": null}