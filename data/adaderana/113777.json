{"Source": "Adaderana", "Timestamp": "July 10, 2019 08:20 am", "Headline": "මනුෂ්‍ය ඝාතනයක සැකකරුවන් දෙදෙනෙක් ඇල්පිටියෙදි පොලීසියට කොටු වෙයි", "News Content": "ඇල්පිටිය අනුරුද්ධගම ප්‍රදේශයේදී මනුෂ්‍ය ඝාතනයක් සිදුකිරීමේ සිද්ධියක් සම්බන්ධයෙන් අවශ්‍යව සිටි පුද්ගලයින් දෙදෙනෙකු ඇල්පිටිය පොලීසිය විසින් අත්අඩංගුවට ගෙන ඇත. ඇල්පිටිය ප්‍රදේශයේ දී මොවුන් අත්අඩංගුවට ගෙන ඇති අතර එහිදි ඝාතනය සදහා උපයෝගි කරගත් ගිනි අවිය ද පොලිස් භාරයට ගෙන ඇති බව වාර්තා වේ. පසුගිය 30 වන දින ඇල්පිටිය අනුරුද්ධගම ප්‍රදේශයේ දී 42 හැවිරිදි පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් මොවුන්ට එරෙහිව චෝදනා එල්ල වී තිබේ. අත්අඩංගුවට ගෙන ඇත්තේ 38 හැවිරිදි හේවාදේව දයානන්ද නොහොත් මණ්ඩකන්දේ රතුවා සහ 37 හැවිරිදි මැණික්පුර හකුරු තුෂාර සම්පත් නොහෙත් සංඛ නැමති අය බවයි වාර්තා වන්නේ. සැකකරුවන් අද (10) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=113777", "Category": null, "Parent URL": null}