{"Source": "Adaderana", "Timestamp": "December 9, 2011 08:36 am", "Headline": "නාවික හමුදාව 61 වන සංවත්සරය සමරයි", "News Content": "ශ්‍රී ලංකා නාවික හමුදාව අද(09) සිය 61 වන සංවත්සරය සමරයි. ඒ නිමිත්තෙන් ආගමික වතාවත්වලට මුල් තැන දෙමින් අද දිනය පුරා විවිධ වැඩසටහන් සංවිධානය කර ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. යුද්ධය නිමාවත් සමග රට සංවර්ධනය කරා යන ගමනේ සමබර කොටස්කරුවකුවීමට නාවික හමුදාවට හැකියාව ලැබී ඇති බව කෝසල වර්ණකුලසූරිය මහතා ප්‍රකාශ කළේය. රටේ ආර්ථික, සමාජ හා සංස්කෘතික සංවර්ධනය වෙනුවෙන් නාවික හමුදාව විශාල කාර්යයභාරයක් ඉටුකරන බව ද හෙතෙම අවධාරණය කළේය.", "URL": "https://sinhala.adaderana.lk/news.php?nid=20557", "Category": null, "Parent URL": null}