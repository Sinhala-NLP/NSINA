{"Source": "Adaderana", "Timestamp": "March 15, 2018 10:17 am", "Headline": "සැප වාහනවලින් හරක් හොරකම් කළ 6ක් හරක් එක්ක කොටු වුණ හැටි(ඡායාරූප සහිතයි)", "News Content": "සුඛෝපභෝගී මෝටර් රථ යොදා ගනිමින් ගවයින් සොරකම් කළ සැකකරුවන් 6 දෙනෙකු ජාඇල පොලිසීය විසින් අත්අඩංගුවට ගෙන තිබේ. ඊයේ(14) පස්වරුවේ පොලිසීයට ලැබුණු තොරතුරකට අනුව මෙම වැටලීම සිදුකර තිබුණි. ජාඇල ප්‍රදේශයේ ගවයින් සොරකම් කිරීමේ සිද්ධියකට අදාළව සිදුකල විමර්ෂනයකදී පුද්ගලයින් 6 දෙනෙකු පොලීසිය විසින් අත්අඩංගුවට ගෙන තිබුණි. ගවයින් ප්‍රවාහනයට යොදා ගත් වාහන 3ක් ද සමඟ සොරකම් කරන ලද ගවයින් 14 ක්ද ද එහිදී පොලිස් භාරයට ගෙන තිබේ. අදාළ සැකකරුවන් හලාවත පුත්තලම මුන්දලම ජාඇල සහ කටුනායක යන ප්‍රදේශවලින් සැකකරුවන් කලක සිටි ගවයින් සොරා ගෙන ඇති බවයි වාර්තා වෙයි. අත්අඩංගුවට ගැණුනු සැකකරුවන් අද(15) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=85725", "Category": null, "Parent URL": null}