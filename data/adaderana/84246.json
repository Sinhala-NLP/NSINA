{"Source": "Adaderana", "Timestamp": "February 12, 2018 02:30 pm", "Headline": "බඹරු නිසා වැසුනු පාසල", "News Content": "බඹර ජනපදයක් හේතුවෙන් නිකවැරටිය ජයන්ති නවෝද්‍යා විද්‍යාලයේ පංති කාමර හතක් වසා දැමීමට සිදුව තිබේ. පළාත්පාලන මැතිවරණය හේතුවෙන් දින කිහිපයක් වසා දමා තිබූ පාසලට අද(12) උදෑසන සිසුන් පැමිණෙනවිට එහි තෙමහල් ගොඩනැගිල්ලේ එක් ස්ථානයක බඹර වදයක් බැඳ ඇති ආකාරය දැක ඇත. සිසුන්ගේ ආරක්ෂාව සඳහා පංති හතක සිසුන් නිවෙස් වලට යැවීමට විදුහල්පතිවරයා විසින් කටයුතු කර තිබේ. පස්වරුවේ බඹර ජනපදය ඉවත් කිරීමටත් හෙට සිට සුපුරුදු පරිදි අධ්‍යාපන කටයුතු සිදු කිරීමටත් සැලසුම් කර තිබේ.", "URL": "https://sinhala.adaderana.lk/news.php?nid=84246", "Category": null, "Parent URL": null}