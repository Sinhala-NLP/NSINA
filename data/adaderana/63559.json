{"Source": "Adaderana", "Timestamp": "August 29, 2016 08:44 am", "Headline": " තිරුපති කෝවිලක් හදන්න මම කටයුතු කළේ නෑ", "News Content": "තමන් කිසිඳු අවස්ථාවක කතරගම දේවාල භූමියට අයත් ඉඩමක තිරුපති කෝවිලක් සෑදීමට කටයුතු නොකළ බව රුහුණු කතරගම මහා දේවාලයේ බස්නායක නිලමේ ඩී.පී කුමාරගේ මහතා පවසයි.තිරුපති කෝවිලක් සෑදීමට ක්‍රියාකළ බවට තමන්ට එල්ල වන චෝදනා සම්පූර්ණයෙන්ම ප්‍රතික්ෂේප කරන බව ඒ මහතා සඳහන් කළේය.කෙසේ වෙතත් තමා මේ සම්බන්ධයෙන් පොලීසියේ පැමිණිල්ලක් සිදු කර ඇති බව ද ඔහු සඳහන් කරයි.බස්නායක නිල මැදුරේ පැවැති මාධ්‍ය හමුවකට එක්වෙමින් රුහුණු කතරගම මහා දේවාලයේ බස්නායක නිලමේ ඩී.පී කුමාරගේ මහතා මේ බව ප්‍රකාශ කර තිබේ.", "URL": "https://sinhala.adaderana.lk/news.php?nid=63559", "Category": null, "Parent URL": null}