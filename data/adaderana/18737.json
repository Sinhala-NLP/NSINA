{"Source": "Adaderana", "Timestamp": "September 15, 2011 10:46 am", "Headline": "පුංචි පහේ මුල් පෙළේ හපන්නු තිදෙනා", "News Content": "මෙවර 5 වසර ශිෂ්‍යත්ව විභාගයෙන් ශිෂ්‍ය ශිෂ්‍යාවන් තිදෙනෙක් ඉහළම ලකුණු ලබාගනිමින් ප්‍රථම ස්ථානයට පත්ව තිබේ. මිරිස්වත්ත මධ්‍ය මහා විද්‍යාලයේ නෙත්මි රණවීර, කළුතර බාලිකා විද්‍යාලයේ ශෂිප්‍රභා ෆොන්සේකා සහ කැකිරාව මුස්ලිම් විද්‍යාලයේ නලීම් ෆාති යන ශිෂ්‍ය ශිෂ්‍යාවන් මෙලෙස ප්‍රථම ස්ථානයට පත්ව ඇති බව වාර්තා වේ. ඔවුන් සියලු දෙනා ලකුණු 195 බැගින් ලබාගෙන ඇත. මේ අතර ශිෂ්‍යත්ව විභාගයේ සියලු ප්‍රතිඵල මේ වන විට අදාළ විදුහල්පතිවරුන් වෙත ලබාදෙන බව විභාග දෙපාර්තමේන්තුව පවසයි. www.doenets.lk වෙබ් අඩවිය ඔස්සේ ද ප්‍රතිඵල මේ වන විට ලබාගත හැකි බව සඳහන්ය.", "URL": "https://sinhala.adaderana.lk/news.php?nid=18737", "Category": null, "Parent URL": null}