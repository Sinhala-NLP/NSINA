{"Source": "Adaderana", "Timestamp": "March 30, 2013 03:46 pm", "Headline": "රයිඩර්ට ගැසූ තරුණයෙක් අල්ලයි", "News Content": "නවසීලන්ත ක්‍රිකට් කණ්ඩායමේ ක්‍රීඩක ජෙසි රයිඩර්ට ප්‍රහාර එල්ල කිරීමට සම්බන්ධ පුද්ගලයෙකු අත්අඩංගුවට ගෙන තිබේ. අත්අඩංගුවට ගෙන ඇත්තේ 20 හැවිරිදි පුද්ගලයෙකි. ඔහු ක්‍රිස්චර්ච් අධිකරණයක් හමුවට ලබන 4වැනිදා ඉදිරිපත් කිරීමට නියමිතය. ප්‍රහාරයට සම්බන්ධ බවට සැක කෙරෙන තවත් පුද්ගලයෙකු අත්අඩංගුවට ගැනීම සඳහා පරීක්ෂණ පවත්වන බව එරට ආරක්ෂක අංශ පවසයි. සාදයක් නිමවී යමින් සිටියදී ජෙසී රයිඩර් පසුගියදා ප්‍රහාරයට ලක්වූ අතර එහි ප්‍රතිඵලයක් ලෙස හටගත් කෝමා තත්ත්වයක් හේතුවෙන් රෝහල් ගත කෙරුණි. ජෙසී රයිඩර් නවසීලන්තයේ රෝහලක දැඩි සත්කාර ඒකකයේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=32860", "Category": null, "Parent URL": null}