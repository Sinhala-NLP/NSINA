{"Source": "Adaderana", "Timestamp": "May 24, 2015 08:07 am", "Headline": " ඥාතියා ඝාතනය කර මළ සිරුර පන්නද්දී දෙදෙනෙක් මාට්ටු", "News Content": "බාගෙට පිළුස්සුණු මළ සිරුරක් වෑන් රථයක දමාගෙන ධාවනය කරමින් තිබියදී සැකකරුවන් දෙදෙනෙකු සමග පොලිස් අත්අඩංගුවට පත්ව තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියා සිටියේ ඊයේ රාත්‍රී 9.00 ට පමණ අතුරුගිරිය,කහගන්තොට මාර්ගයේදී මෙම අත්අඩංගුවට ගැනීම සිදුවූ බවයි.මෙසේ ඝාතනයට ලක්ව ඇත්තේ පිළියන්දල,මඩපාත ප්‍රදේශයේ පුද්ගලයෙකු බවත්,හෙතෙම අත්අඩංගුවට පත් එක් සැකකරුවෙකුගේ ඥාතියෙකු බවත් අද දෙරණ කළ විමසීමකදී පොලිස් මාධ්‍ය ප්‍රකාශකවරයා සඳහන් කළේය.පැවති පුද්ගලික කෝන්තරයක් පිරිමසා ගැනීම සඳහා මෙම ඝාතනය සිදුකොට අදාළ මළ සිරුර බැහැර කරන්නට යාමේදී 119 මුරසංචාරයේ යෙදුණු පොලිස් නිලධාරියෙකු සැකසිතා මෙම වෑන් රථය පරීක්ෂා කිරීමේදී මෙම අපරාධය අනාවරණය වූ බව ගුණසේකර මහතා පෙන්වා දුන්නේය.", "URL": "https://sinhala.adaderana.lk/news.php?nid=51536", "Category": null, "Parent URL": null}