{"Source": "Adaderana", "Timestamp": "January 26, 2017 09:02 am", "Headline": "  බංග්ලාදේශ මහ කොමසාරිස් කරූ හමුවෙයි", "News Content": "ශ්‍රී ලංකාවේ බංග්ලාදේශ මහ කොමසාරිස් එම්. රියාස් හමිදුල්ලා මහතා කථානායක කරූ ජයසූරිය මහතා හමුවී තිබේ.පාර්ලිමේන්තු සංකීර්ණයේදී ඊයේ(25) පස්වරුවේ මෙම හමුව සිදුවූ බව වාර්තා වෙයි.කථානායකවරයා සහ බංග්ලාදේශ මහ කොමසාරිස්වරයා අතර මෙහිදී දීර්ඝ වශයෙන් සාකච්ඡා පවත්වා තිබේ.සමීප සබඳතා සහිත කලාපීය මිතුරු රටක් ලෙස බංගලාදේශය සමග පාර්ලිමේන්තු, රාජ්‍ය තාන්ත්‍රික සබඳතා ශක්තිමක් කිරීම ඇතුළු කරුණු ගණනාවක් පිළිබඳව මෙහිදී සාකච්ඡා වී ඇති බව සඳහන්ය.", "URL": "https://sinhala.adaderana.lk/news.php?nid=68576", "Category": null, "Parent URL": null}