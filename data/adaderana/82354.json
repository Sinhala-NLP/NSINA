{"Source": "Adaderana", "Timestamp": "January 1, 2018 05:29 pm", "Headline": "  වල්ලපට්ටා රේගුවේ හිර වෙයි", "News Content": "වල්ලපට්ටා කිලෝග්‍රෑම් 24කට අධික ප්‍රමාණයක් නීති විරෝධී අයුරින් මෙරටින් රැගෙනයාමට උත්සහ කළ පුද්ගලයෙකු කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබේ. ඕමාන් මස්කට් නුවර බලා යාමට පැමිණි ඔහුගේ ගමන් මල්ලේ තිබී එම වල්ලපට්ටා තොගය සොයාගෙන ඇති අතර එවායේ වටිනාකම රුපියල් 21 ලක්ෂ 40,000ක් පමණ වන බවයි ශ්‍රී ලංකා රේගුව සඳහන් කළේ. කොළඹ ප්‍රදේශයේ පදිංචි 31 හැවිරිදි අයෙකු මෙලෙස අත්අඩංගුවට ගෙන ඇති අතර රේගු නිලධාරීන් විසින් ඔහුගෙන් වැඩිදුර ප්‍රශ්න කිරීම් සිදු කරනු ලබයි.", "URL": "https://sinhala.adaderana.lk/news.php?nid=82354", "Category": null, "Parent URL": null}