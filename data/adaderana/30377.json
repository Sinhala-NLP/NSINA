{"Source": "Adaderana", "Timestamp": "December 31, 2012 08:13 am", "Headline": "කඩා වැටුණු පස් කන්දට අයෙක් බිලි ", "News Content": "නිවිතිගල, යක්දෙහිවත්ත, පාතකඩ ප්‍රදේශයේ දී මැණික පතලක දෝනාවක් තුළට පස්කන්දක් කඩා වැටීම හේතුවෙන් පුද්ගලයෙකු ජීවිතක්ෂයට පත්ව තිබේ. ඊයේ (30) පස්වරුවේ මෙම ජීවිත අනතුර සිදුව ඇති බව සඳහන්ය. මෙලෙස මියගොස් ඇත්තේ 54 හැවිරිදි රත්නපුර ප්‍රදේශයේ පදිංචිකරුවෙකු බව පොලීසිය සඳහන් කළේය. මෘත ශරීරය සම්බන්ධයෙන් පශ්චාත් මරණ පරීක්ෂණ කටයුතු අද දිනයේ සිදුකිරීමට නියමිතය. නිවිතිගල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30377", "Category": null, "Parent URL": null}