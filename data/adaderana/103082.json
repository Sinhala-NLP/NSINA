{"Source": "Adaderana", "Timestamp": "January 25, 2019 07:56 pm", "Headline": "සිංහරාජය රැක ගැනීමට ජාත්‍යන්තරය දක්වා ගිය දැනුවත් කිරීම", "News Content": "සිංහරාජය රැක ගැනීම සඳහා එක්සත් රාජධානියේ විද්වතුන් සහ පරිසර හිතකාමීන් විසින් ලන්ඩන් නුවර බ්‍රිතාන්‍ය පාර්ලිමේන්තුව දැනුවත් කිරීම් කර තිබෙන බව වාර්තා වෙයි. ඊයේ(24) දින \" සිංහරාජය රැකගනිමු \" ලෙස බ්‍රිතාන්‍ය පාර්ලිමේන්තුව ඉදිරිපිට බැනරයක් ප්‍රදර්ශනය කරමින් සහ පත්‍රිකා මගින් සිංහරාජය රැකගැනීමට ජාත්‍යන්තර සහය අවධාරනය කිරීම මෙහිදී සිදු කර තිබේ. සිංහරාජය ශ්‍රී ලාංකිකයන්ගේ පමණක් නොව සමස්ත මානව සංහතියේම උරුමයක් බව ගෙන හැර පෑම මෙහි අරමුණ වී තිබේ. මේ කර්තව්‍යයට බ්‍රිතාන්‍ය දේශපාලකයන් සහ ලන්ඩන් නුවර පොලීසියද සහය වී තිබේ. වෛද්‍ය ඊරියගොල්ලේ මහත්මිය, කමල් රාජපක්ෂ මහතා, ආචාර්ය අමරසිංහ මහතා, සුමිත් පරණවිතාන මහතා, ගුණවර්ධන මහතා ඇතුළු පිරිස සහ බැනරය ඇද දෙමින් සහය වූ සාගර සංජීව මහතා සහ මතීෂ මහතා ඇතුළු පිරිස මෙම පරිශ්‍රමයට දායක වෙමින් සහභාගි වී තිබේ.", "URL": "https://sinhala.adaderana.lk/news.php?nid=103082", "Category": null, "Parent URL": null}