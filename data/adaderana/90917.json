{"Source": "Adaderana", "Timestamp": "June 15, 2018 07:10 am", "Headline": "අනියම් පෙමක් දුර ගොස් කාන්තාවක් හා පුද්ගලයෙක් රුහුණු කුමාරිට බිළි වෙයි", "News Content": "හබරාදුව පොලිස් වසමේ හැඩිවත්ත ප්‍රදේශයේ දී කොළඹ කොටුව සිට මාතර බලා ධාවනය වු රුහුණු කුමාරි සීඝ්‍රගාමි දුම්රියට පැන කාන්තාවක් හා පිරිමි පුද්ගලයෙක් සිය දිවි හානි කර ගෙන ඇති බව පොලීසිය පවසයි. ඊයේ(14) සවස 6.15 ට පමණ මෙය සිදුව තිබේ. මෙසේ මිය ගොස් ඇත්තේ වේලා තන්ත්‍රිගේ නිහාල් බොතේජු නැමති වයස අවුරුදු 54ක් වු කුරුඳුවත්ත, අහංගම පදිංචි පුද්ගලයෙකු හා පැලකැටියගේ මිකාශා දිල්හානි නැමති වයස අවුරුදු 28 ක් වු කළුවගහවත්ත, හබරාදූව ප්‍රදේශයේ පදිංචි කාන්තාවක් බව පොලීසිය පවසයි. මෘත ශරීර මේ වන විට කරාපිටිය රෝහලේ මෘත ශරීරාගාරයේ තැන්පත් කර ඇත. අනියම් සම්බන්ධතාවයක් හේතුවෙන් මෙලෙස සියදිවි හානි කර ගෙන ඇති බවට පොලීසියට මුලික විමර්ශනවලදී කරුණු අනාවරණය වී තිබේ. හබරාදූව පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=90917", "Category": null, "Parent URL": null}