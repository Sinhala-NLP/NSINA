{"Source": "Adaderana", "Timestamp": "February 18, 2016 09:10 am", "Headline": "හිටපු ජනපති බරපතළ වංචා හොයන කොමිසමට පැමිණෙයි", "News Content": "හිටපු ජනාධිපති මහින්ද රාජපක්ෂ මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ.පසුගිය ජනාධිපතිවරණ සමයේ රාජ්‍ය රූපවාහිණී නාලිකාවක දැන්වීම් ප්‍රචාරණයට අදාළව මුදල් නොගෙවීම සම්බන්ධයෙන් සිදුකරන විමර්ශනයේ සාක්ෂි විමසීමට සහභාගී වීම සඳහා හිටපු ජනාධිපතිවරයා එම කොමිසම වෙත පැමිණ ඇති බව සඳහන්ය.නොතීසි ලත් පාර්ශ්වය වශයෙන් එම සාක්ෂි විමසීමේ අවස්ථාවට සහභාගී වීම අනිවාර්ය බව බරපතළ වංචා විමර්ශන ජනාධිපති කොමිසමේ ලේකම් ලැසිල්ද සිල්වා මහතා පැවසුවේය.සිද්ධියට අදාළව සාක්ෂි ලබාදීම සඳහා අද(18) දිනයේ අදාළ රූපවාහිණී ආයතනයේ හිටපු සභාපති අනුර සිරිවර්ධන මහතා ඇතුළු කිහිපදෙනෙකු බරපතළ වංචා විමර්ශන ජනාධිපති කොමිසම වෙත පැමිණ තිබේ.", "URL": "https://sinhala.adaderana.lk/news.php?nid=57318", "Category": null, "Parent URL": null}