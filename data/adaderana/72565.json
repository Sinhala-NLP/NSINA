{"Source": "Adaderana", "Timestamp": "April 28, 2017 09:08 am", "Headline": " මහවැලි ප්‍රතිභා කලා මංගල්‍යය ජනපති ප්‍රධානත්වයෙන්", "News Content": "මහවැලි ප්‍රතිභා අන්තර් කලාපීය කලා මංගල්‍යය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ නෙළුම් පොකුණ රඟහලේදී උත්කර්ශවත්ව පැවැත්වුණි.මහවැලි ගම්මානවල පිහිටි පාසල්වල අධ්‍යාපනය හදාරණ දරු දැරියන්ගේ කලා හා සංස්කෘතික හැකියාවන් වර්ධනය කිරීමේ අරමුණින් වැඩසටහන සංවිධානය කර තිබුණි.මහවැලි දරු දැරියන් 850ක පමණ සහභාගීත්වයෙන් පැවැති මෙම වැඩසටහන ගායන, වාදන, නර්ථන අංග වලින් විචිත්‍රවත් වුණි.ජනාධිපතිවරයා විසින් දෂ්කම් දැක්වූ දරු දැරියන්ට තිළිණ සහ සහතික පත් බෙදාදීම ද සිදු කෙරුණි.අමාත්‍ය නිමල් සිරිපාල ද සිල්වා මහතා ඇතුළු පිරිසක් ද එම අවස්ථාවට එක් වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=72565", "Category": null, "Parent URL": null}