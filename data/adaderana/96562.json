{"Source": "Adaderana", "Timestamp": "September 23, 2018 06:36 am", "Headline": "ජනපති තවත් පැය කිහිපයකින් නිව්යෝර්ක් නුවරට", "News Content": "‍ජනාධිපති මෛත්‍රීපාල සිරිසේන මහතා අද (23) අමෙරිකාවේ නිව්යෝර්ක් නුවරට ළඟාවීමට නියමිතව තිබේ. ජනාධිපතිවරයා ඇතුළු දූත පිරිස ඊයේ රාත්‍රී දිවයිනෙන් පිටත්ව ගියේය. එක්සත් ජාතීන්ගේ සංවිධානයේ මහා මණ්ඩලයේ 73 වන සැසිවාරය සඳහා සහභාගී වීම ජනාධිපතිවරයාගේ මෙම සංචාරයේ අරමුණයි. සිය ධුරයට පත්වීමෙන් අනතුරුව ජනාධිපති මෛත්‍රීපාල සිරිසේන මහතා සිව් වන වරටත් ලබන 25 වැනිදා එක්සත් ජාතීන්ගේ මහා මණ්ඩලය ඇමතීමට නියමිතය. එක්සත් ජාතීන් සියලුම ජනතාවට සමීප කරවීම සහ සාධාරණ සාමකාමී සහ තිරසර සමාජයක් සදහා වූ ගෝලීය නායකත්වයේ සාමූහික වගකීම යන තේමාව යටතේ මෙවර සැසිවාරය පැවැත්වේ. එය ලබන 25 වැනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=96562", "Category": null, "Parent URL": null}