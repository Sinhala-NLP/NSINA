{"Source": "Adaderana", "Timestamp": "April 26, 2013 12:54 pm", "Headline": "කේරළ ගංජා ගෙනා ඉන්දීයානුවන් 4ක් දැලේ", "News Content": "කේරළ ගංජා කිලෝ ග්‍රෑම් 100ක් සමග ඉන්දීය ජාතික‍යින් සිව්දෙනෙකු හා ලාංකිකයින් දෙදෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදාවට අයත් “උදාර” නෞකාවේ නිලධාරීන් විසින් කච්චතිවු මුහුදු ප්‍රදේශයේදී ඊයේ මෙම වැටලීම කර ඇත. ඉන්දීය ජාතිකයින් සිටි බව කියන කුඩා ප්‍රමාණයේ බෝට්ටුවක තිබු බෑග් 4ක් පරික්ෂා කිරීමේදී ඒවායේ තිබී මෙම කේරළ ගංජා තොගය සොයාගෙන ඇත. ඔවුන් සතුව තිබූ ජී.පි.එස්. උපකරණ පරික්ෂා කර ඒ ඔස්සේ මෙම කේරළ ගංජා තොගය ගැනීමට සුදානම් වූ බව කියන ලාංකිකයින් දෙදෙනෙකු ද අත්අඩංගුවට ගැනීමට නාවික හමුදාව සමත්ව තිබේ. සියලු සැකකරුවන් ඩෙල්ෆ් පොලීසියට භාරදී ඇත.", "URL": "https://sinhala.adaderana.lk/news.php?nid=33594", "Category": null, "Parent URL": null}