{"Source": "Adaderana", "Timestamp": "May 3, 2014 09:13 am", "Headline": "අමෙරිකාව ලංකාවේ තරුණයින්ට අතදෙයි", "News Content": "ශ්‍රී ලංකාවේ තරුණයින් බලගැන්වීම සඳහා වන වැඩසටහනකට අමෙරිකානු ආධාර පිරිනැමීමට තීරණය කර තිබේ. ශ්‍රී ලංකාවේ අමෙරිකානු තානාපති කාර්යාලය පවසන්නේ තරුණයින්ගේ නිර්මාණ ශක්තිය ඉහළ නැංවීමත්, කුඩාපරිමාණ ව්‍යාපෘති සඳහා සහය දැක්වීමත් මෙහි අරමුණු අතර වන බව සඳහන්ය. අධ්‍යාපන සංවර්ධනය, පාරිසරික කරුණු, සමාජ සංවර්ධනය, මානව හිමිකම්, සෞඛ්‍ය හා මානුෂීය සේවා වර්ධනය කිරීමත් සඳහා අමෙරිකානු සහයෝගය ලබා දෙන බව මෙරට අමෙරිකානු තානාපති කාර්යාලය පවසන්නේය. අදාළ ව්‍යාපෘති වලට අදාළ වාර්තා ලබන 31 වනදාට පෙර ඉදිරිපත් කරන ලෙස අමෙරිකානු තානාපති කාර්යාලය මෙරට තරුණ ප්‍රජාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=42945", "Category": null, "Parent URL": null}