{"Source": "Adaderana", "Timestamp": "November 18, 2013 09:27 am", "Headline": "පුරාවස්තු සෙවූ 4ක් කොටු", "News Content": "පුරාවස්තු සෙවීමේ අරමුණින් කැනීම් සිදුකරමින් සිටි පුද්ගලයින් සිව් දෙනෙකු පොලීසිය විසින් අත්අඩංගුවට ගෙන තිබේ. මින්නේරිය පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී කැනීම් සඳහා යොදාගත් උපකරණ කිහිපයක් ද පොලීසිය භාරයට ගෙන තිබේ. සැකකරුවන් පස්යාල - මින්නේරිය සහ ගල්ඔය ප්‍රදේශවල පදිංචිකරුවන් බව පොලීසිය සඳහන් කරයි. අත්අඩංගුවට ගත් සැකකරුවන් හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය .", "URL": "https://sinhala.adaderana.lk/news.php?nid=38924", "Category": null, "Parent URL": null}