{"Source": "Adaderana", "Timestamp": "August 11, 2018 08:43 am", "Headline": "පාසල් සිසුවෙක් දියේ ගිලී මරුට", "News Content": "කයිට්ස්, කරෙයිනගර් ප්‍රදේශයේදී පාසල් සිසුවෙකු දියේ ගිලීමෙන් මියගොස් තිබේ. කරෙයිනගර් ප්‍රදේශයේ මුහුදේ දිය නෑමට ගිය ළමුන් තිදෙනෙකුගෙන් එක් අයෙකු මෙලෙස දියේ ගිලී ඇති බව පොලීසිය සඳහන් කළේය. මියගොස් ඇත්තේ කරෙයිනගර්, ශිවගාමී අම්මාන් කෝවිල ප්‍රදේශයේ පදිංචිව සිටි 15 හැවිරිදි පාසල් සිසුවෙක් බව සඳහන්ය. මෘත ශරීරය යාපනය රෝහලේ තැන්පත් කර ඇති අතර කයිට්ස් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94225", "Category": null, "Parent URL": null}