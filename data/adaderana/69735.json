{"Source": "Adaderana", "Timestamp": "February 17, 2017 10:24 am", "Headline": "අගරු චෙක් පත් දී මුදල් වංචා කළ 2ක් අල්ලයි", "News Content": "අගරු චෙක් පත් ලබාදී රුපියල් ලක්ෂ 20කට ආසන්න මුදලක් වංචා කිරීම සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාර ගත කර තිබේ.ගම්පහ විශේෂ අපරාධ විමර්ශන ඒකකයට ලැබුණු පැමිණිල්ලක් මත සිද්ධිය සම්බන්ධයෙන් සැකකරුවෙකු සහ සැකකාරියක ඊයේ(16) අත්අඩංගුවට ගෙන තිබුණි.ඔවුන් පූගොඩ මහේස්ත්‍රාත් අධිකරණය වෙත ඉදිරිපත් කිරීමෙන් පසු සැකකරු ලබන මස 01 වන දින දක්වා රක්ෂිත බන්ධනාගාර ගත කරන ලෙස නියෝග කළ බව පොලීසිය පැවසුවේය.සැකකාරිය රුපියල් ලක්ෂ 05 බැගින් වූ ශරිර ඇප 03ක් මත මුදාහැර තිබේ.සැකකරුවන් ගම්පහ, රදාවාන ප්‍රදේශයේ පදිංචිකරුවන් වෙයි.", "URL": "https://sinhala.adaderana.lk/news.php?nid=69735", "Category": null, "Parent URL": null}