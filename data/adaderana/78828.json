{"Source": "Adaderana", "Timestamp": "October 17, 2017 02:09 pm", "Headline": "එස්.එම්.රංජිත්ගෙන් ශ්‍රේඨාධිකරණයට පෙත්සමක්", "News Content": "උතුරු මැද පළාත් සභාවේ හිටපු ප්‍රධාන අමාත්‍යවරයෙකු වූ එස්.එම්. රංජිත් මහතා විසින් ශ්‍රේඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබේ. කල් දමා ඇති පළාත් සභා තුනක මැතිවරණය කඩිනමින් පවත්වන්නැයි රජය වෙත නියෝගයක් නිකුත් කරන ලෙස ඉල්ලා මෙම මූලික අයිතිවාසිකම් පෙත්සම ඉදිරිපත් කර තිබේ. මැතිවරණ කොමිසමේ සභාපති මහින්ද දේශප්‍රිය මහතා ඇතුළු එහි සාමාජිකයින්, කථානායකවරයා සහ නීතිපතිවරයා මෙහි වගඋත්තරුකරුවන් ලෙස නම් කර ඇති බව සඳහන්ය.", "URL": "https://sinhala.adaderana.lk/news.php?nid=78828", "Category": null, "Parent URL": null}