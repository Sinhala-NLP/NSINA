{"Source": "Adaderana", "Timestamp": "August 25, 2018 10:42 am", "Headline": "චන්ද්‍රා රාජපක්ෂගේ දේහයට ජනපති අවසන් ගෞරව දක්වයි", "News Content": "හිටපු ජනාධිපති මහින්ද රාජපක්ෂ මහතාගේ බාල සොහොයුරු අභාවප්‍රාප්ත චන්ද්‍රා ටියුඩර් රාජපක්ෂ මහතාට අවසන් ගෞරව දැක්වීම සඳහා ජනාධිපති මෛත්‍රීපාල සිරිසේන මහතා අද (25) උදෑසන වීරකැටිය මැදමුලන නිවස වෙත පැමිණියහ. ජනාධිපති මෛත්‍රීපාල සිරිසේන මහතා සිය ශෝකය හිටපු ජනාධිපති මහින්ද රාජපක්ෂ මහතා හා පවුලේ ඥාතීන්ට දැක්වූ අතර ඔහු මහින්ද රාජපක්ෂ මහතා හා හිටපු කතානායක චමල් රාජපක්ෂ මහතා සමඟ සුහද කථාබහකද නිරත වූවේය. ජනාධිපති මෛත්‍රීපාල සිරිසේන මහතා සමඟ විජේදාස රාජපක්ෂ මහතාද එක් විය. අභාවප්‍රාප්ත චන්ද්‍රා ටියුඩර් රාජපක්ෂ මහතාගේ අවසන් කටයුතු අද (25) සිදු කිරීමට නියමිතය.", "URL": "https://sinhala.adaderana.lk/news.php?nid=94990", "Category": null, "Parent URL": null}