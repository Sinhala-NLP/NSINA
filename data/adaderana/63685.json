{"Source": "Adaderana", "Timestamp": "September 2, 2016 08:51 am", "Headline": " වෙනිසියුලාවේ විරෝධතාවක්", "News Content": "වෙනිසියුලාවේ, තර්කාස් අගනුවරදී දහස් ගණනක පිරිසක් එරට රජයට එරෙහිව විරෝධතාවක නිරත වෙයි.ජනාධිපති නිකොලොස් මදුරෝගේ පාලන බලයට එරෙහිව ගත වූ දෙවසර තුළ විරෝධතා පවතින අතර වැඩිම පිරිසක් සහභාගී වූ රැළිය ලෙස මෙම රැළිය සැලකිය හැකි බව එරට විපක්ෂය පවසයි. මේ අතර ජනාධිපති මදුරෝගේ ආධාරකරුවන් ද ඔහුට සහය පළ කරමින් රැළි සංවිධානය කර තිබුණි.වෙනිසියුලානු හිටපු ජනාධිපති හියුගෝ චාවේස්ගේ මරණයෙන් පසු මදුරෝ ජනාධිපති ධූරයට පත් වූ අතර 2019 වසරේදී ඔහුගේ නිල කාලය අවසන් වීමට නියමිතය.ගත වූ කාලය තුළ උද්ධමනය ඉහළයාම, අපරාධ ඉහළයාම, සහ ආර්ථික අර්බුද නිර්මාණය වීම හේතුවෙන් රජයට එරෙහිව විරෝධතා ආරම්භ වුණි. ‍", "URL": "https://sinhala.adaderana.lk/news.php?nid=63685", "Category": null, "Parent URL": null}