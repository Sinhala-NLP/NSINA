{"Source": "Adaderana", "Timestamp": "April 20, 2016 08:11 am", "Headline": "ලග්ගල පොලිස් නිලධාරීන් 20කගෙන් ප්‍රකාශ ගනියි", "News Content": "ලග්ගල පොලීසියේ සිදුවූ ගිනි අවි සොරකමට අදාළව පොලිස් නිලධාරීන් 20කගෙන් ප්‍රකාශ සටහන් කරගෙන තිබෙන බව අපරාධ පරීක්ෂණ දෙපාර්තමේන්තුව පවසයි.කෙසේවෙතත් සිද්ධිය සම්බන්ධයෙන් කිසිවෙකුත් මේ වන විට අත්අඩංගුවට ගෙන නොමැති බව වාර්තා වෙයි.පසුගිය 14 වෙනිදා අළුයම ලග්ගල පොලිස් ස්ථානයේ තිබූ ටී 56 වර්ගයේ ගිනි අවියක් සහ රිවෝල්වර 05ක් කිසියම් පුද්ගලයෙකු විසින් සොරා ගෙන ගොස් තිබුණි.පසුව ගිනි අවි සොරා ගැණුනු දිනයේ ලග්ගල පොලීසියේ රාජකාරියේ නිරතව සිටි නිලධාරීන් තිදෙනෙකු පසුගිය 15 වනදා සිට වැඩ තහනමකට ලක් කිරීමටද පියවර ගත්තේය.කෙසේවෙතත් අදාළ ගිනි අවි පසුගිය 16 වෙනිදා වැල්ලේවෙල, සඳගල විහාරස්ථාන භූමියේ ජල ටැංකියක් අසළ තිබි සොයාගැණුනි.", "URL": "https://sinhala.adaderana.lk/news.php?nid=59330", "Category": null, "Parent URL": null}