{"Source": "Adaderana", "Timestamp": "August 29, 2011 11:44 am", "Headline": " අංකය දුන්නාම ගැටුම් වැඩිවෙන්න පුළුවන්", "News Content": "මනාප අංක නිකුත් කිරීමත් සමඟ මැතිවරණ නීතී උල්ලංඝණය කිරීමේ සිද්ධීන් වල වැඩිවීමක් වාර්තා විය හැකි බව කැෆේ සංවිධානය පවසයි. නාගරික ප්‍රදේශ මුල් කර ගනිමින් මෙවර මැතිවරණය පැවැත්වෙන බැවින් මැතිවරණ නීතී උල්ලංඝණය කිරීම් බහුල වශයෙන් වාර්තා විය හැකි බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කරයි. මේ වන විටත් කුරුණෑගල , රත්නපුර , මාතර සහ අනුරාධපුර යන ප්‍රදේශ වල මැතිවරණ නීතී උල්ලංඝණය කිරීමේ සිද්ධීන් වැඩි වශයෙන් වාර්තා වන බව ද කීර්ති තෙන්නකෝන් මහතා වැඩිදුරටත් කියා සිටියි. මහනුවර ප්‍රදේශයේ නීතී විරෝධී ප්‍රචාරක පුවරු මේ වන තෙක් ඉවත් කර නොමැති බව ද කීර්ති තෙන්නකෝන් මහතා අවධාරණය කරයි.", "URL": "https://sinhala.adaderana.lk/news.php?nid=18380", "Category": null, "Parent URL": null}