{"Source": "Adaderana", "Timestamp": "February 6, 2019 07:11 am", "Headline": "උතුරු පළාතේ පෞද්ගලික අධ්‍යාපන ආයතනවලට නීති තද වෙයි", "News Content": "උතුරු පළාත තුළ ඇති සියලු පෞද්ගලික අධ්‍යාපන ආයතනවල තොරතුරු ලබන මාර්තු මස 04 වන දිනට පෙර උතුරු පළාත් අධ්‍යාපන අමාත්‍යාංශය වෙත ලබා දෙන ලෙස උතුරු පළාත් ආණ්ඩුකාරවරයා දැනුම්දී තිබේ. අධ්‍යාපන ආයතන පවත්වන ඉඩම්වල අයිතිය පිළිබඳ වාර්තාවක් ද එදිනට පෙර ලබා දෙන ලෙස ආණ්ඩුකාරවරයා අදාල නිලධාරින්ට උපදෙස් ලබා දුන් බව උතුරු පළාත් ආණ්ඩුකාර කාර්යාලය සඳහන් කළේය. උතුරු පළාත තුළ ලියාපදිංචි නොකළ ව්‍යාජ පෞද්ගලික අධ්‍යාපන ආයතන පවතින බැවින් එම ආයතන අනාවරණය කර ගැනිම සඳහා මෙම පියවර ගෙන ඇති බව සඳහන් වෙයි. එමෙන්ම නගර ආසන්නයේ ප්‍රදර්ශනය කෙරෙන අධ්‍යාපන ආයතනවල බැනර් හා විශාල ප්‍රමාණයේ පෝස්ටර්වල ඉදිරි සති දෙකක කාලය තුළ එහි අනන්‍යතාව සහ නීත්‍යානූකූලභාවය සනාථ කළ යුතු වනවා. ඊට අපොහොසත් වන අධ්‍යාපන ආයතනවලට එරෙහිව නීතිමය පියවර ගන්නා ලෙස ද ආණ්ඩුකාරවරයා අදාල නිලධාරින් වෙත උපදෙස් ලබාදී ඇති බව සඳහන් වෙයි.", "URL": "https://sinhala.adaderana.lk/news.php?nid=103754", "Category": null, "Parent URL": null}