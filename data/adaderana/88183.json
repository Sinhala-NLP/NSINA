{"Source": "Adaderana", "Timestamp": "April 28, 2018 10:04 am", "Headline": " දකුණු අධිවේගයේ අනතුරින් 18කට තුවාලයි", "News Content": "දක්ෂිණ අධිවේගී මාර්ගයේ පින්නදුව පිවිසුම ආසන්නයේදී සිදු වූ අනතුරකින් පුද්ගලයින් 18 දෙනෙකු තුවාල ලබා තිබේ. අද (28) උදෑසන 07.30ට පමණ මෙම අනතුර සිදුව ඇති බව පොලීසිය සඳහන් කළේය. අදාළ බස් රථය මාතර දෙසට ගමන් කිරීම සඳහා කුරුදුගහහැතැක්ම පිවිසුමින් දක්ෂිණ අධිවේගී මාර්ගයට ඇතුළත් කර ඇති අතර පින්නදූව පිවිසුම ආසන්නයේදී බස් රථයේ ටයරයක් පුපුරායාමෙන් බස් රථය පෙරළීයාමෙන් අනතුර සිදුව ඇති බව සඳහන්ය. තුවාලකරුවන් ප්‍රතිකාර සඳහා කරාපිටිය ශික්ෂණ රෝහලට ඇතුළත් කර ඇති අතර තුවාලකරුවන්ගේ තත්ත්වය බරපතළ නොවන බව රෝහල් ආරංචි මාර්ග සඳහන් කළේය. තුවාලකරුවන් මීගහතැන්න ප්‍රදේශයේ පදිංචිකරුවන් පිරිසක් වන අතර මොවුන් කතරගම වන්දනාවේ යමින් සිටියදී මෙම අනතුරට මුහුණපා ඇති බව පොලීසිය සඳහන් කළේය. අනතුර සම්බන්ධයෙන් අක්මීමන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88183", "Category": null, "Parent URL": null}