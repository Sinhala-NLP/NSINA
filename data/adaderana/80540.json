{"Source": "Adaderana", "Timestamp": "November 26, 2017 09:32 am", "Headline": "මැණික් ගැරූ පොඩ්ඩන් බඩුත් එක්කම පොලිස් දැලේ අල්ලස් දෙන්න හැදූ ලොක්කත් අතුළට ", "News Content": "කාසල්රි ජලාශයට බගවන්තලාවේ මහඑළිය රක්ෂිතයේ සිට ප‍්‍රධාන වශයෙන් ජලය ගලා බසිනා කෙසෙල්ගමු ඔයේ මහා පරිමානයෙන් පරිසර විනාශයක් කරමින් අනවසර මැණික් ගැරිමේ නිරතව සිටි සැකකරුවන් අට දෙනෙකු මස්කෙළිය පොලිස් විශේෂ කාර්ය බලකායේ නිලධාරින් විසින් ඊයේ (25) රාති‍්‍ර10.00 ට පමණ අත්අඩංගුවට ගෙන තිබේ. බගවන්තලාව තෙරේසියා වත්ත ප‍්‍රදේශයේ කෙසෙල්ගමු ඔය රක්‍ෂිතයේ මෙම මැණීක් ගැරිම සිදුකර ඇති අතර මෙම සැකකරුවන් සමඟ මැණීක් ගැරීමට උපයෝගි කරගත් උපකරණ රැසක්ද අත්අඩංගුවට ගෙන තිබේ. අත්අඩංගුවට ගත් සැකකරුවන් හා උපකරණ මුදාගැනිම සඳහා පොලිස් විශේෂ කාර්ය බලකායේ නිලධාරින්ට රුපියල් තිස්දහසක අල්ලස් මුදලක් දිමට තැත් කළ එම අනවසර මැණික් ජාවාරම මෙහෙයවු බගවන්තලාව ප‍්‍රදේශයේ ප‍්‍රධාන ජාවාරම්කරුද පොලිස් විශේෂ කාර්ය බලකායේ නිලධාරින් මඟින් අත්අඩංගුවට ගෙන තිබේ. අත්අඩංගුවට ගත් සැකකරුවන් නව දෙනාගෙන් අටදෙනෙකු බගවන්තලාව ප‍්‍රදේශයේ පදිංචිකරුවන් බවත් තවත් සැකකරුවෙකු කහවත්ත ප‍්‍රදේශයේ පදිංචිකරුවෙකු බව පොලිස් විශේෂ කාර්ය බලකායේ නිලධාරින් පැවසීය. අත්අඩංගුවට ගත් සැකකරුවන් සහ උපකරණ හැටන් මහේස්ත‍්‍රාත් අධිකරණය වෙත ඉදිරිපත් කිරිම සඳහා බගවන්තලාව පොලිසිය වෙත භාර දි තිබේ. එම සැකකරුවන් අද (26) හැටන් මහේස්ත‍්‍රාත් අධිකරණය වෙත ඉදිරිපත් කරන බව බගවන්තලාව පොලිසිය පැවසීය.‍", "URL": "https://sinhala.adaderana.lk/news.php?nid=80540", "Category": null, "Parent URL": null}