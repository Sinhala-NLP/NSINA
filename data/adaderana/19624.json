{"Source": "Adaderana", "Timestamp": "October 27, 2011 05:03 pm", "Headline": "ඇතැම් ප්‍රදේශවල මත්ද්‍රව්‍ය ව්‍යාප්තියට පොලිසිය වගකිව යුතුයි", "News Content": "ඇතැම් ප්‍රදේශවල මත්ද්‍රව්‍ය හා මත්පැන් ව්‍යාප්තියට පොලිස් නිලධාරීන් වගකිව යුතු බව සබරගමු පළාත් ප්‍රධාන අමාත්‍ය මහීපාල හේරත් මහතා පවසයි. තම බලප්‍රදේශවලින් මත්ද්‍රව්‍ය හා මත්පැන් තුරන් කිරීම සඳහා පොලිසිය කටයුතු කළ යුතු බව ඔහු සඳහන් කරයි. එසේ නොවුනහොත් එහි දෝෂාරෝපණය එල්ල වන්නේ දේශපාලකයින්ට බව සබරගමු පළාත් ප්‍රධාන අමාත්‍යවරයා කියා සිටියි. දේශපාලකයින් මත්ද්‍රව්‍ය ව්‍යාප්තියට රුකුල් දෙන පිරිසක් නොවන බව මහීපාල හේරත් ප්‍රධාන අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=19624", "Category": null, "Parent URL": null}