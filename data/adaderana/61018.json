{"Source": "Adaderana", "Timestamp": "June 12, 2016 01:09 pm", "Headline": " පුතු මරුට-මව පියා රෝහලට", "News Content": "තඹුත්තේගම, නොච්චියාගම මාර්ගයේ රැජින හන්දිය ප්‍රදේශයේදී සිදු වූ රිය අනතුරකින් වයස අවුරුදු 06ක කුඩා පිරිමි ළමයෙකු මියගොස් තිබේ.යතුරු පැදියක් ප්‍රතිවිරුද්ධ දෙසින් පැමිණි ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් යතුරුපැදියේ ගමන් ගත් පිරිමි පුද්ගලයෙකු සහ වයස අවුරුදු 06ක ඔහුගේ දරුවා බරපතළ තුවාල ලබා රෝහල් ගත කිරිමේදී දරුවා මියගොස් තිබේ.මියගිය දරුවාගේ මව ද අනතුර සිදු වූ ස්ථානයේ සිට ඇති අතර ඇය එම අවස්ථාවේ යතුරුපැදියෙන් බිමට බැස සිට ඇති බව සඳහන්ය.අනතුර දැකීමෙන් ඇය කම්පනයට පත්ව ප්‍රතිකාර සඳහා අනුරාධපුර රෝහලට ඇතුළත් කර තිබේ.තුවාල ලැබූ පියා නාවික හමුදා සෙබලෙක් වන අතර ඔහු මේ වන විට අනුරාධපුර මහ රෝහලේ දැඩිසත්කාර ඒකකයේ ප්‍රතිකාර ලබන බව තඹුත්තේගම පොලීසිය පැවසුවේය.", "URL": "https://sinhala.adaderana.lk/news.php?nid=61018", "Category": null, "Parent URL": null}