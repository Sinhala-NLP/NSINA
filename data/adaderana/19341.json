{"Source": "Adaderana", "Timestamp": "October 13, 2011 09:31 pm", "Headline": "රාජරත්නම්ට වසර 11 ක සිර දඬුවමක්", "News Content": "අමෙරිකා‍නු කොටස් වෙළඳපොලේ අභ්‍යන්තර තොරතුරු හෙළි කිරීමේ චෝදනාව සම්බන්ධයෙන් අත්අඩංගුවට ගත් රාජ් රාජරත්නම්ට වසර 11ක සිරදඩුවමක් ලබාදී තිබේ. ශ්‍රී ලංකාවේ උපත ලද රාජ් රාජරත්නම් 54 හැවිරිදි අමෙරිකානු ජාතිකයෙකි. වසර ගණනාවක සිට අමෙරිකා‍නු කොටස් වෙළ‍ඳපොළේ අභ්‍යන්තර තොරතුරු ලබාගනිමින් වංචා සහගත ක්‍රියාවල නිරත වීමේ චෝදනා මත ‍අමෙරිකානු ආරක්ෂක අංශ විසින් පසුගියදා මොහු අත්අඩංගුවට ගනු ලැබීය. රාජරත්නම් හට වසර 25 ක සිරදඩුවමක් ලබාදෙන ලෙස පැමිණිලිකාර පාර්ශවය අධිකරණයට වාර්තාවක් ඉදිරිපත් කරමින් ඉල්ලා සිටියේය. එහෙත් අදාළ නඩුව අද(13) විභාගයට ගත් අවස්ථාවේ දී ඔහුට වසර 11 ක සිරදඩුවමක් සහ අමෙරිකානු ඩොලර් මිලියන 10ක දඩ මුදලක් නියම කිරීමට එරට අධිකරණය කටයුතු කර ඇත. එල්.ටී.ටී.ඊ සංවිධානයට ආධාර ලබාදීම සම්බන්ධයෙන් ද රාජ් රාජරත්නම් හට චෝදනා එල්ල වී තිබුණි.", "URL": "https://sinhala.adaderana.lk/news.php?nid=19341", "Category": null, "Parent URL": null}