{"Source": "Adaderana", "Timestamp": "August 17, 2010 10:55 am", "Headline": "දෙවන යුද අධිකරණයේ තුන්වන සාක්ෂිකරුගෙන් සාක්ෂි විමසයි", "News Content": "සරත් ෆොන්සේකා මහතා වෙනුවෙන් ක්‍රියාත්මක දෙවන යුද අධිකරණය අද යළි රැස්වී තිබේ. අද දිනයේ තුන්වන සාක්ෂිකරුගෙන් සාක්ෂි සටහන් කරගැනීමට නියමිත බව හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා සඳහන් කළේය. ඊයේ දිනයේ රැස්වූ දෙවන යුද අධිකරණය පළමු ‍හා දෙවන සාක්ෂිකරුවන්ගෙන් සාක්ෂි සටහන් කරගෙන ඇත. එම සාක්ෂිකරුවන්ගෙන් හරස් ප්‍රශ්න විමසීම සඳහා ෆොන්සේකා මහතාගේ නීතීඥයින් ඊයේ දිනයේ පැමිණ සිටි බව උභය මැදවල මහතා සඳහන් කළේය.", "URL": "https://sinhala.adaderana.lk/news.php?nid=10281", "Category": null, "Parent URL": null}