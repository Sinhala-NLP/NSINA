{"Source": "Adaderana", "Timestamp": "November 7, 2013 10:20 am", "Headline": "සමුළුව වර්ජනය කිරීම නුසුදුසුයි", "News Content": "ශ්‍රී ලංකාවේ පැවැත්වෙන පොදු රාජ්‍ය මණ්ඩලයිය රාජ්‍ය නායක සමුළුව වර්ජනය කිරිම නුසුදුසු ක්‍රියාවක් විය හැකි බව බ්‍රිතාන්‍ය විදේශ කටයුතු අමාත්‍යංශ ලේකම්වරයා පවසයි. ඔහු පෙන්වා දෙන්නේ පොදු රාජ්‍ය මණ්ඩලයිය රාජ්‍ය නායක සමුළුවට වැඩි ප්‍රමුඛතාවක් ලබා දීමට බ්‍රිතාන්‍ය රජය පියවර ගෙන ඇති බවයි. බ්‍රිතාන්‍ය විදේශ කටයුතු ලේකම්වරයා මාධ්‍ය වෙත ලිපියක් යොමු කරමින් මේ බව පවසා තිබේ. ඉදිරි සතියේදි බ්‍රිතාන්‍ය අග්‍රාමාත්‍යවරයා සහ තමන් පොදු රාජ්‍ය මණ්ඩලයිය රාජ්‍ය නායක සමුළුවට සහභාගී වීම සඳහා ශ්‍රී ලංකාවට පැමිණෙන බව ඔහු අදාළ ලිපියෙන් දැනුම් දී ඇත. ශ්‍රි ලංකාව සම්බන්ධයෙන් යම් යම් රටවල් සහ සංවිධාන එල්ල කරන චෝදනා පිළිබඳව සොයාබැලිමට සහ රජය සමග ඒ පිලිබඳ ඍජුව සාකච්ඡා කිරිමට මෙම සංචාරය තුළදි හැකිවන බව ඔහු පෙන්වා දෙයි.", "URL": "https://sinhala.adaderana.lk/news.php?nid=38660", "Category": null, "Parent URL": null}