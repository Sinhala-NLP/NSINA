{"Source": "Adaderana", "Timestamp": "January 1, 2013 12:14 pm", "Headline": "මව දමා යයි - පියා භාර ගනී", "News Content": "බණ්ඩාරගම නගරයේ දමාගොස් සිටි වයස අවුරුදු 10ක, 7ක හා 4ක දැරියන් තිදෙනෙකු පොලීසිය විසින් සිය භාරයට ගෙන තිබේ. ඊයේ (31) රාත්‍රී එම ළමුන් තිදෙනා බණ්ඩාරගම නග‍රයේ දමාගොස් සිටියදී පොලීසියට ලැබුණු තොරතුරක් මත ඔවුන් භාර‍යට ගෙන ඇත. මූලික විමර්ශනවලදී අනාවරණය වී ඇත්තේ මව විසින් එම ළමුන් තිදෙනා නගරයේ දමා ගොස් ඇති බවයි. ‍ළමුන්ගෙන් ප්‍රශ්න කිරීමේදී අනාවරණය කරගත් තොරතුරු මත පියාට එම ළමුන් තිදෙනා භාරදී ඇති අතර සිද්ධිය සම්බන්ධයෙන් පොලීසිය තවදුරටත් පරීක්ෂණ පවත්වයි.", "URL": "https://sinhala.adaderana.lk/news.php?nid=30414", "Category": null, "Parent URL": null}