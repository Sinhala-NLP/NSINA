{"Source": "Adaderana", "Timestamp": "August 2, 2012 09:57 am", "Headline": "මුඛ පිළිකාවලින් බස් සේවකයින් මුදාගන්න වැඩපිළිවෙළක්", "News Content": "මුඛ පිළිකා අවදානමෙන් බස් රියදුරන් සහ කොන්දොස්තරවරුන් මුදා ගැනීමට ජාතික ගමනා ගමන කොමිසන් සභාව වි‍ශේෂ වැඩපිළිවෙළක් ආරම්භ කර තිබේ. බස්රථ රියදුරන් සහ කොන්දොස්තවරුන්ගෙන් 80% ක් පමණ මුඛ පිළිකා වැළඳිමේ අවදානමක් සහිත පුද්ගලයින් බවට හඳුනාගෙන ඇතැයි ජාතික ගමනා ගමන කොමිසන් සභාව පෙන්වාදෙයි. බුලත්විට කෑම සහ දුම්පානය මෙම තත්ත්වයට හේතු වී ඇත. එම නිසා ජාතික පිළිකා මර්දන වැඩසටහන සමඟ ඒකාබද්ධව මුඛ පිළිකා පිළිබඳව බස් රියදුරන් සහ කොන්දොස්තවරුන් දැනුවත් කිරීමේ වැඩසටහනක් දීප ව්‍යාප්තව ආරම්භ කර ඇති බව ජාතික ගමනාගමන කොමිසන් සභාව පවසයි. මෙම වැඩසටහන යට‍තේ මුඛ පිළිකා පිළිබඳව දැනුවත් කිරීමේ ස්ටිකර් 30,000 ක් බස්රථවල ඇලවීමට ද නියමිතය.", "URL": "https://sinhala.adaderana.lk/news.php?nid=26255", "Category": null, "Parent URL": null}