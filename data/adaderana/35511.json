{"Source": "Adaderana", "Timestamp": "July 5, 2013 03:32 pm", "Headline": "අවනීතියෙන් ගිය අය නීතියෙන් එවයි", "News Content": "නීති විරෝධී ලෙස ඔස්ට්‍රේලියාවට ගොස් සිටි තවත් පිරිසක් නැවත ශ්‍රී ලංකාවට එවීමට ඔස්ට්‍රේලියානු බලධාරීන් පියවර ගෙන තිබේ. ශ්‍රී ලාංකිකයින් 15 දෙනෙකු එම පිරිසට අයත් බව ඔස්ට්‍රේලියානු සංක්‍රමණ සහ පුරවැසිභාවය පිළිබඳ අමාත්‍යාංශය පවසයි. නීති විරෝධී ලෙස ඔස්ට්‍රේලියාවට ගොස් එරට ක්‍රිස්මස් දුපතේ රඳවා සිටි පිරිසක් මෙලෙස ශ්‍රී ලංකාවට එවීමට කටයුතු යොදා ඇත. පසුගිය අගෝස්තු මස සිට මේ දක්වා අනවසර ශ්‍රී ලාංකික සංක්‍රමණිකයින් එක්දහස් හැත්තෑ දෙදෙනෙකු නැවත ශ්‍රී ලංකාවට එවා ඇති බව ඔස්ට්‍රේලියානු බලධාරීහු පවසති.", "URL": "https://sinhala.adaderana.lk/news.php?nid=35511", "Category": null, "Parent URL": null}