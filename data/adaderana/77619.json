{"Source": "Adaderana", "Timestamp": "September 16, 2017 04:10 pm", "Headline": "යතුරුපැදියක ගැටී කත මරුට", "News Content": "රත්නපුර - ඇඹිලිපිටිය මාර්ගයේ කොළඹගේආර විද්‍යාලය අසළ දී සිදු වූ රිය අනතුරකින් කාන්තාවක මියගොස් තිබේ. යතුරුපැදියක් මාර්ගය හරහා ගමන් කරමින් සිටි කාන්තාවකගේ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබු අදාල කාන්තාව ඇඹිලිපිටිය රෝහලට ඇතුලත් කිරීමෙන් පසු මියගොස් තිබේ. මියගොස් ඇත්තේ ඇඹීලිපිටිය, ගඟේයාය ප්‍රදේශයේ පදිංචිව සිටි 55 හැවිරිදි කාන්තාවකි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර උඩවලව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77619", "Category": null, "Parent URL": null}