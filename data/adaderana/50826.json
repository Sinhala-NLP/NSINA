{"Source": "Adaderana", "Timestamp": "April 22, 2015 08:41 pm", "Headline": " අල්ලස් කොමිසම  ඉදිරියේ විරෝධතා බෑ ", "News Content": "කොළඹ අල්ලස් හෝ දුෂණ චෝදනා කොමිෂන් සභාව ඉදිරිපිට හෙට දිනයේ කිසිදු විරෝධතා ව්‍යාපාරයක් දියත් නොකළ යුතු බවට අධිකරණය මගින් නියෝගයක් නිකුත් කර තිබේ.පොලිස් දෙපාර්තමේන්තුව විසින් කරන ලද ඉල්ලීමකට අනුව අදාළ තහනම් නියෝගය කොළඹ මහේස්ත්‍රාත් ගිහාන් පිලිපිටිය මහතා විසින් ලබා දී ඇති බව වාර්තා වෙයි.කෙසේ වෙතත් හෙට දිනයේ අදාළ කොමිසන් සභාව ඉදිරිපිටදී විරෝධතාවයක් දියත් කිරීමට නියමිත බව පිවිතුරු හෙළ උරුමයේ නායක උදය ගම්මන්පිල මහතා අද පස්වරුවේ සඳහන් කළේය.හිටපු ආරක්ෂක ලේකම් ගෝඨාභය රාජපක්ෂ මහතාව අල්ලස් කොමිසම විසින් ප්‍රකාශයක් සටහන් කර ගැනීමට කැඳවීමක් සිදු කිරීමට එරෙහිව එලෙස විරෝධතාවයේ නියැලීමට නියමිත බව ඔහු පැවසුවේය.", "URL": "https://sinhala.adaderana.lk/news.php?nid=50826", "Category": null, "Parent URL": null}