{"Source": "Adaderana", "Timestamp": "December 20, 2013 10:14 am", "Headline": "සුඩානයේදී ඉන්දීය සාම සාධක භටයින් 3ක් මරුට ", "News Content": "දකුණු සූඩානයේ දි එල්ල වු ප්‍රහාරයකින් එක්සත් ජාතීන්ගේ සංවිධානයේ සාම සාධක භට කණ්ඩායමේ ඉන්දීය ජාතික ක්‍රියාකාරීන් තිදෙනෙකු මියගොස් තිබේ. එක්සත් ජාතීන්ගේ ඉන්දීය නියෝජිත අශෝක් මුඛර්ජි මහතා විදෙස් මාධ්‍ය හමුවේ මෙය ප්‍රකාශ කර ඇත්තේ නුවර් සහ ඩින්කා ග්‍රෝත්‍රිකයින් අතර හටගත් ගැටුම් අතරතුර අදාළ පුද්ගලයින් මිය ගොස් ඇති බවයි. ඊයේ(19) රාත්‍රි එල්ල වු ප්‍රහාරය තරයේ හෙළා දකින බව එක්සත් ජාතීන්ගේ සංවිධානයේ ප්‍රකාශක පර්හාන් හක් සඳහන් කර ඇත. පසුගිය සතියේ දෙපාර්ශවය අතර හටගත් ප්‍රහාර හේතුවෙන් දකුණු සූඩානයේ පුද්ගලයින් 500කට අධික පිරිසක් මියගොස් තිබුණි.", "URL": "https://sinhala.adaderana.lk/news.php?nid=39730", "Category": null, "Parent URL": null}