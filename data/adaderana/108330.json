{"Source": "Adaderana", "Timestamp": "April 20, 2019 11:01 pm", "Headline": "ව්‍යාජ නෝට්ටු සමඟ අයෙක් අත්අඩංගුවට", "News Content": "කොත්මලේ ප්‍රදේශයේ දී ව්‍යාජ මුදල් නෝට්ටු සමඟ පුද්ගලයෙකු අත්අඩංගුවට ගෙන ඇත. අද (20) උදෑසන කොත්මලේ පොලිස් වසමේ නිලධාරීන්ට ලද තොරතුරක් මත සිදු කළ වැටලීමකින් ව්‍යාජ රුපියල් 5000 නෝට්ටු 44ක් සහ ව්‍යාජ රුපියල් 1000 නෝට්ටුවක් සමඟ මෙම සැකකරු අත්අඩංගුවට ගෙන ඇත. සැකකරු වයස අවුරුදු 38ක් වූ උඩවැල්ල, උඩහේනතැල්ල ලිපිනයේ පදිංචිකරුවෙකි. සැකකරු හෙට (21) දින හෙල්බොඩ මහේස්ත්‍රාත් අධිකරණයට ඉදිරිපත් කිරීමට නියමිතය. කොත්මලේ පොලීසිය වැඩිදුර විමර්ශන කටයුතු මෙහෙයවනු ලබයි.", "URL": "https://sinhala.adaderana.lk/news.php?nid=108330", "Category": null, "Parent URL": null}