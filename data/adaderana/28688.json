{"Source": "Adaderana", "Timestamp": "October 28, 2012 02:19 pm", "Headline": "මහ මඟ දී හමුවූ මරුවා", "News Content": "වැලිගෙපොල - බලං‍ගොඩ ප්‍රධාන මාර්ගයේ වැලිගපොල රෝහල අසල දී දුරකතන කණුවක් කඩා වැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්වී තිබේ. අධික වර්ෂාව හේතුවෙන් ගස් දෙකක් දුරකතන රැහැන් මතට වැටී ඇති අතර එහිදී දුරකතන කණු තුනක් මාර්ගයට කඩා වැ‍ටී ඇති බව වැලිගෙපොල පොලීසිය සඳහන් කළේය. ඉන් එක් දුරකතන කණුවකට යටවීමෙන් මාර්ගයේ ගමන් ගත් පුද්ගලයෙකු තුවාල ලබා රෝහල් ගත කර තිබේ. එම ‍පුද්ගලයා වැලිගෙපොල රෝහලේ ප්‍රතිකාර ලබමින් සිටිය දී මියගොස් ඇති බව පොලීසිය සඳහන් කළේය. මෙලෙස මියගොස් ඇත්තේ 23 හැවිරිදි කැලෑගම්මන ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=28688", "Category": null, "Parent URL": null}