{"Source": "Adaderana", "Timestamp": "July 17, 2013 05:14 pm", "Headline": "ඉදිරි මැතිවරණයෙන් පසු එ.ජා.ප යේ 1/4 අඩුවෙනවා ", "News Content": "එක්සත් ජතික පක්ෂයේ මන්ත්‍රීවරුන් ආණ්ඩුවට පැමිණෙනවාද යන්න වග තවමත් සාකච්ඡා මට්ටමින් පවතින බව ආර්ථික සංවර්ධන නියෝජ්‍ය අමාත්‍ය එස්.එම්.චන්ද්‍රසේන මහතා පවසයි. ඉදිරි මැතිවරණයෙන් පසු එක්සත් ජාතික පක්ෂය 1/4 මට්ටමකට පක්ෂ නියෝජිතයින් අඩුවන බව අද(17) කොළඹ පැවති මාධ්‍ය හමුවකදී ඒ මහතා සඳහන් කළේය. කරු ජයසූරිය මහතා ඇතුළු එක්සත් ජාතික පක්ෂයේ මන්ත්‍රීවරු 18 දෙනෙකු ආණ්ඩුවට රැගෙන ආවේ තමන් බව ද එම මාධ්‍ය හමුවේදී හෙතෙම කියා සිටියේය. මේ වන විට කතාබහට ලක් වී ඇති උතුරු පළාත් සභා ඡන්දය ජයග්‍රහණය කරනවාද එසේ නොමැතිනම් එය පරිදිනවාද යන්න වග වැදගත් නොවන අතර වැදගත් වන්නේ උතුරු පළාත් ඡන්දය පවත්වන එක බව ද චන්ද්‍රසේන මහතා එම අවස්ථාවේදී සඳහන් කළේය. මේ වන විටත් දෙමළ ජාතික සන්ධානය දෙකඩ වී ඇති බවත්, ඒ බව උතුරු පළාත් නියෝජනයෙන් පෙනී යන බවත් හෙතෙම කියා සිටියේය. ගුරුවරිය දණ ගැස්සවූ මන්ත්‍රී එළඹෙන මැතිවරණයට නාම යෝජනා භාරදීම සම්බන්ධයෙන් නිසි තීරණයක් පක්ෂය විසින් ගන්නා බවත්, ඕනෑම පුද්ගලයෙකුට සම්මුඛ පරීක්ෂණ සඳහා ඉදිරිපත් විය හැකි බවත් එම අවස්ථාව ඇමතූ චන්ද්‍රසේන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=35871", "Category": null, "Parent URL": null}