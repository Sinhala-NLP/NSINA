{"Source": "Adaderana", "Timestamp": "June 7, 2017 12:39 pm", "Headline": "මෙවර ජාතික පොසොන් උත්සවය අනුරාධපුර නගරයේදී", "News Content": "ජාතික පොසොන් උත්සවය අනුරාධපුර නගරය කේන්ද්‍ර කර ගනිමින් පැවැත්වීමට මේ වන විට සියළු කටයුතු සූදානම් කර ඇති බව රුවන්වැලි විහාරාධිකාරි නුවර කලාවියේ ප්‍රධාන සංඝනායක පල්ලේගම හේමරතන හිමි පවසයි. පොසොන් උත්සවය වෙනුවෙන් පවතින සූදානම සම්බන්ධයෙන් මාධ්‍ය වෙත අදහස් දක්වමින් උන්වහන්සේ මෙම අදහස් පළ කළේය. මේ අතර පොසොන් උත්සවය වෙනුවෙන් අනුරාධපුරයට පැමිණෙන බැතිමතුන් වෙනුවෙන් සියළු පහසුකම් ලබා දීමට පියවර ගෙන ඇති බව අනුරාධපුර දිස්ත්‍රීක් ලේකම් ආර්.එම්.වන්නිනායක මහතා සඳහන් කළේය.", "URL": "https://sinhala.adaderana.lk/news.php?nid=73993", "Category": null, "Parent URL": null}