{"Source": "Adaderana", "Timestamp": "July 24, 2016 11:24 am", "Headline": " කේරළ ගංජා සමග 3ක් ‍කොටු", "News Content": "කේරළ ගංජා තොගයක් සමග සැකකරුවන් තිදෙනෙකු හොරණ ප්‍රදේශයේ දී අත්අඩංගුවට ගෙන තිබේ.පානදුර කොට්ඨාශය නීති බලගැන්වීමේ ඒකකයේ නිලධාරීන් විසින් හොරණ උඩවත්ත සහ බැල්ලපිටිය ප්‍රදේශයේ සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.ඔවුන් සතුව තිබී කේරළ ගංජා කිලෝග්‍රෑම් 15ක් පොලීසිය විසින් සොයාගෙන තිබේ.අත්අඩංගුවටගත් සැකකරුවන් බුලත්සිංහල සහ යාපනය ප්‍රදේශවල පදිංචිකරුවන් බව පොලීසිය පැවසුවේය.සැකකරුවන් තිදෙනා හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වැඩිදුර විමර්ශන හොරණ පොලීසිය මගින් සිදුකරනු ලබයි.", "URL": "https://sinhala.adaderana.lk/news.php?nid=62375", "Category": null, "Parent URL": null}