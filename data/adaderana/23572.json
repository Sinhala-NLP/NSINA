{"Source": "Adaderana", "Timestamp": "April 17, 2012 12:39 pm", "Headline": "පහලවැව වගාබිම් රැසක් ජ‍ලයෙන් යටවෙයි", "News Content": "දඹුල්ල ප්‍රාදේශීය ලේකම් කොට්ඨාශයේ, පහලවැව ගම්මානයට අයත් වගාබිම් රැසක් ජ‍ලයෙන් යටවී තිබේ. ඊයේ(16) රාත්‍රී දඹුල්ල ප්‍රදේශයට ඇද හැළුණු ධාරානිපාත වර්ෂාව හේතුවෙන් මෙම වගාබිම් ජලයෙන් යටවී ඇති බව ආපදා කළමනාකරණ මධ්‍යස්ථානයේ මාතලේ දිස්ත්‍රික් ඒකකය සඳහන් කරයි. මීට අමතරව ප්‍රදේශයේ නිවාස 08 ක් ද ජලයෙන් යටවී ඇත. විපතට පත්වූවන්ට සහන සැලසීම සඳහා අවශ්‍ය පියවර ගෙන ඇති බව ආපදා කලමනාකරණ මධ්‍යස්ථානයේ මාතලේ දිස්ත්‍රික් ඒකකය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23572", "Category": null, "Parent URL": null}