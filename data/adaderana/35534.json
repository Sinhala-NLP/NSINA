{"Source": "Adaderana", "Timestamp": "July 6, 2013 12:42 pm", "Headline": "උපවාසය දෙවන දිනටත්", "News Content": "බණ්ඩාරවෙල මධ්‍ය මහා විද්‍යාලය ඉදිරිපිට මව්වරුන් දෙදෙනෙකු විසින් ආරම්භ කර ඇති උපවාසය අද (06) දෙවන දිනටත් ක්‍රියාත්මක වේ. එම විද්‍යාලයේ දෙවන ශ්‍රේණියට ඇතුළත් වීමට සුදුසුකම් සපුරා තිබියදීත් තම දරුවන් ඇතුළත් කර නොගැනීමට විරෝධය පළ කරමින් ඊයේ උදෑසන ඔවුන් දෙදෙනා උපවාසය ආරම්භ කරන ලදී. තම දරුවන් පාසලට ඇතුළත් කර ගන්නා තෙක් උපවාසය අත්නොහරින බව උපවාසයේ නිරත මව්වරු අවධාරණය කරති.", "URL": "https://sinhala.adaderana.lk/news.php?nid=35534", "Category": null, "Parent URL": null}