{"Source": "Adaderana", "Timestamp": "December 17, 2018 12:53 pm", "Headline": "පාර්ලිමේන්තුවේ ආසන පැනවීම පිළිබඳ සාකච්ඡාවක්", "News Content": "පාර්ලිමේන්තුවේ ආසන පැනවීම සම්බන්ධයෙන් කතානායක කරූ ජයසූරිය මහතා සමඟ අද සාකච්ඡා කිරීමට නියමිත බව වේත්‍රධාරී නරේන්ද්‍ර ප්‍රනාන්දු මහතා පවසයි. හෙට(18) පස්වරු 01.00 ට පාර්ලිමේන්තුව රැස්වීමට නියමිතයි ඊට පෙර නව අමාත්‍ය මණ්ඩලය දිවුරුම්දීම සිදු වුවහොත් ඒ අනුව ආසන පැනවීම සිදු කරන බව නරේන්ද්‍ර ප්‍රනාන්දු මහතා සඳහන් කළේය. නැතහොත් ජ්‍යෙෂ්ඨත්වය අනුව ආසන පැනවීම සිදු කෙරෙන බව ඔහු සඳහන් කළේය. එමෙන්ම හෙට මහජන ගැලරිය සහ කතානායක විශේෂ ගැලරිය විවෘත කිරීම සම්බන්ධයෙන්ද කථානායකවරයා සමඟ සාකච්ඡා කරන බව ඔහු වැඩිදුරටත් පැවසීය. මේ අතර ආර්. සම්බන්ධන් මහතාට විපක්ෂ නායක ධුරය සහ අනුර කුමාර දිසානායක මහතාට විපක්ෂයේ ප්‍රධාන සංවිධායක ධුරය මේ වන විට අහිමි වී තිබේ. ඒ අනුව හෙට පාර්ලිමේන්තුව රැස්වූ අවස්ථාවේදී ඒ පිළිබඳව ද කටයුතු සිදු කෙරෙනු ඇති බව පාර්ලිමේන්තු නියෝජ්‍ය මහලේකම් නීල් ඉද්දවෙල මහතා සඳහන් කළේය.", "URL": "https://sinhala.adaderana.lk/news.php?nid=100876", "Category": null, "Parent URL": null}