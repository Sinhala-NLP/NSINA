{"Source": "Adaderana", "Timestamp": "January 22, 2019 03:59 pm", "Headline": "කෝප් සභාපති පුටුව යළිත් හඳුන්නෙත්තිට", "News Content": "පාර්ලිමේන්තු පොදු ව්‍යාපාර කාරක සභාව හෙවත් කෝප් කමිටුවේ සභාපතිවරයා ලෙස පාර්ලිමේන්තු මන්ත්‍රී සුනිල් හඳුන්නෙත්ති මහතා පත් කර තිබේ. පසුගිය වසරේදී පාර්ලිමේන්තුවේ සභාවාර අවසන් කිරීමෙන් අනතුරුව සියළු කමිටු අහෝසි වූ අතර පසුගිය 10 වනදා කෝප් කමිටු සාමාජිකයින් 16 දෙනෙකු පත් කරනු ලැබුවේය. එම සාමාජිකයින් අද දිනයේදීද පළමු වරට රැස්වු අතර එහිදී ඒකත්ඡන්දයෙන් සුනිල් හදුන්නෙත්ති මහතා කෝප් කමිටුවේ සභාපතිවරයා ලෙස තෝරා පත් කරගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=102835", "Category": null, "Parent URL": null}