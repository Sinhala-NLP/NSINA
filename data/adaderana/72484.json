{"Source": "Adaderana", "Timestamp": "April 26, 2017 09:58 am", "Headline": "තොරතුරු දැනගැනීමේ පනත සාර්ථක බවට සාක්ෂියක්", "News Content": "තොරතුරු දැනගැනීමේ පනත යටතේ තමන්ට අවශ්‍ය තොරතුරු ලබාගැනීම සාර්ථක වූ බව ට්‍රාන්ස්ෆේරන්සි ඉන්ටර්නැෂනල් ශ්‍රී ලංකා ආයතනය පවසයි. එහි කළමනාකාරිනී සංකිතා ගුණරත්න මහත්මිය පැවසුවේ සේවක අර්ථසාධක අරමුදලෙන් අවශ්‍යව තිබූ තොරතුරු ලබාගැනීමට හැකි වූ බවයි. සේවක අර්ථ සාධක අරමුදලේ ආයෝජන සිදු කිරීමේදී යොදාගන්නා නිර්ණායක මොනවාද යන්නත්, 2012 සිට 2016 කාලය තුළ කොටස් වෙළඳපලේ ලැයිස්තුගත ආයතනවල කොටස් මිලදී ගත්තේ නම් එම කොටස්වල වටිනාකම පිළිබඳ තොරතුරු මෙලෙස ලබාගැනීමට හැකි වූ බවත් සඳහන් වෙයි. මේ පිළිබඳ තොරතුරු ට්‍රාන්ස්ෆේරන්සි ඉන්ටර්නැෂනල් ශ්‍රී ලංකා ආයතනයේ වෙබ් අඩවියේ පළ කර ඇති බව ද සංකිතා ගුණරත්න මහත්මිය සඳහන් කළේය.", "URL": "https://sinhala.adaderana.lk/news.php?nid=72484", "Category": null, "Parent URL": null}