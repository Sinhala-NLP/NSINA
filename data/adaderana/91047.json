{"Source": "Adaderana", "Timestamp": "June 18, 2018 11:41 am", "Headline": "මරදාන දෙසට වාහන ගමනා ගමනයට බාධා", "News Content": "-update- 1.14pm තැපැල් වෘත්තිකයන්ගේ වර්ජනය හේතුවෙන් කොළඹ, ලෝටස් මාර්ගය තාවකාලිකව වසා දමා ඇතැයි අද දෙරණ වාර්තාකරු පවසයි. තැපැල් වෘත්තිකයන්ගේ වර්ජනය හේතුවෙන් මධ්‍යම තැපැල් අධිකාරිය ඉදිරිපිට ඩි.අර් විජේවර්ධන මාවතේ මරදාන දෙසට දිවෙන මාර්ගයේ එක් මංතීරවක රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. අද දෙරණ වාර්තාකරු සඳහන් කළේ සේවකයින් විශාල පිරිසක් මරදාන හරහා ජනාධිපති කාර්යාලයට ගමන් කරමින් සිටින බවයි. තැපැල් වෘත්තිකයන් ආරම්භ කළ වර්ජනයට අදට දින 08ක් ගත වී ඇත. එහෙත් රජය ඒ පැහැදිලි ලෙස මැදිහත්වී නොමැති බව තැපැල් හා විදුලි සංදේශ නිළධාරින්ගේ සංගමයේ ප්‍රධාන ලේකම් එච්.කේ කාරියවසම් මහතා ප්‍රකාශ කළේය. මේ හේතුවෙන් තැපැල් සේවකයින් අද(18) කොටුව දුම්රියපල ඉදිරිපිට විරෝධතාවක් සංවිධාන කර තිබේ.", "URL": "https://sinhala.adaderana.lk/news.php?nid=91047", "Category": null, "Parent URL": null}