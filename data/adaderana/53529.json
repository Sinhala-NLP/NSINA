{"Source": "Adaderana", "Timestamp": "August 29, 2015 12:36 pm", "Headline": "ද්විත්ව පුරවැසියෙකු වුණත් තේරීපත් වූ අය ඉවත්කළ ‍නොහැකියි ", "News Content": "ද්විත්ව පුරවැසිභාවය සම්බන්ධයෙන් පැමිණිලි ඉදිරිපත් වූවද පාර්ලිමේන්තුව සඳහා තේරිපත් වූ මන්ත්‍රීවරුන් ඉවත් කිරිමට මේ වන විට හැකියාවක් මැතිවරණ කොමසාරිස් දෙපාර්තමේන්තුවට නොමැති බව අතිරේක මැතිවරණ කොමසාරිස් එම්.එම් මොහොමඩ් මහතා පවසයි.ඔහු පවසන්නේ පාර්ලිමේන්තුට මන්ත්‍රිවරුන් පත් කිරිමේ සියළු කටයුතු මේ වන විට අවසන් වී ඇති බවයි.පාර්ලිමේන්තුවට තේරිපත් වූ මන්ත්‍රීවරුන්ගේ නම් ගැසට් කර අවසන් බැවින් ඔවුන් සම්බන්ධයෙන් පියවර ගැනිමේ හැකියාවක් නොමැති බව එම්.එම් මොහොමඩ් මහතා කියා සිටියේය.ද්විත්ව පුරවැසිභාවය හෝ වෙනත් කරුනකට අදාළව පත් වූ මන්ත්‍රීවරුන්ට එරෙහිව සිදු කරන අධිකරණමය ක්‍රියාවකින් පසුව ලැබෙන නියෝග අනුව කටයුතු කිරිමට මැතිවරණ කොමසාරිස් දෙපාර්තමේන්තුවට හැකි බව හෙතම පෙන්වා දෙයි.", "URL": "https://sinhala.adaderana.lk/news.php?nid=53529", "Category": null, "Parent URL": null}