{"Source": "Adaderana", "Timestamp": "May 27, 2016 11:28 am", "Headline": "අමුණුගම ජපන් යයි", "News Content": "“ආසියාවේ අනාගතය“ නමින් පැවැත්වෙන 22 වන අන්තර්ජාතික සමුළුවට සහභාගී වීම සඳහා අමාත්‍ය ආචාර්ය සරත් අමුණුගම මහතා ජපානය බලා පිටත්ව ගොස් තිබේ. ජපානයේ ටෝකියෝහිදී ලබන 30 සහ 31 යන දිනයන්හි මෙම සම්මන්ත්‍රණය පැවැත්වීමට නියමිතය.මේ සඳහා ආසියානු රටවල් නියෝජනය කරමින් අමාත්‍යවරුන්, අග්නිදිග ආසියානු ජාතීන්ගේ සංවිධානයේ හිටපු මහලේකම් ආචාර්ය සුරින් පිට්සුවාන්, අන්තර් ජාතික සහයෝගීතාව සඳහා වන ජපාන බැංකුවේ ප්‍රධාන විධායක නිලධාරී හිරෝෂි වටනාබේ යන මහත්වරුන් ඇතුළු පිරිසක් එක්වීමට නියමිතව තිබේ.", "URL": "https://sinhala.adaderana.lk/news.php?nid=60525", "Category": null, "Parent URL": null}