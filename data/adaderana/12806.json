{"Source": "Adaderana", "Timestamp": "December 13, 2010 10:29 am", "Headline": "බදුලු ක්‍රීඩාංගණයක වේදිකාවක් යට මළ සිරුරක්", "News Content": "බදුල්ල සේනානායක ක්‍රීඩාංගණයේ වේදිකාව යට තිබී මළ සිරුරක් සොයාගෙන තිබේ. යාචකයෙකුගෙන් ලද තොරතුරක් මත අද(13) අලුයම මෙම මළ සිරුර සොයාගත් බව බදුල්ල පොලිසිය පැවසීය. එම සිරුර බදුල්ල මහේස්ත්‍රාත්වරයා විසින් අද පරීක්ෂා කිරීමට නියමිතය. මේ අතර දෙමෝදර රෝහල් හංදියේ තිබී තවත් පුද්ගල මළසිරුරක් පොලිසිය විසින් සොයාගෙන තිබේ. මියගිය පුද්ගලයා පිළිබඳ මෙතෙක් තොරතුරු අනාවරණය වී නොමැති බව ඇල්ල පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=12806", "Category": null, "Parent URL": null}