{"Source": "Adaderana", "Timestamp": "February 22, 2013 03:08 pm", "Headline": "පාසල් ගුරුවරුන් විදුහල්පතිවරුන් මනි කලෙක්ටර්ස්ලා බවට පත්කරලා", "News Content": "ගුරුවරුන්ට පඩි ගෙවීමේ සිට ආරක්ෂාව, සනීපාරක්ෂාව, සෞඛ්‍ය, ලිපි කටයුතු ආදී සියලූම ක්ෂේත්‍ර සඳහා පාසල් සිසුන්ගෙන් තවදුරටත් මුදල් අයකරන බව දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා අවධාරණය කරයි. 2012 දැයට කිරුළ වෙනුවෙන් කෝටි 2000ක් වියදම් කළ බවත් 2013 දැයට කිරුළ වෙනුවෙන් කෝටි 6000ක් වෙන්කර ඇති බවත් මෙම වාතාවරණය යටතේ පාසලේ කිරුළ ගැලවී ඇති අවස්ථාවක මොන දැයටද මේ කිරුළ පළඳන්‍න යන්නේ යැයි ආණ්ඩුවෙන් අසන බවත් ඔහු පවසයි. කොළඹ අද (22) පෙරවරුවේ පැවැති මාධ්‍ය හමුවකදී වසන්ත සමරසිංහ මහතා ඒ පිළිබඳව වැඩිදුරටත් මෙසේද අදහස් දක්වන ලදී. ජනතා දේපළ අයථා ලෙස, දූෂිත ලෙස භාවිතා කිරීම සම්බන්ධයෙන් දූෂණ විරෝධී හඬ සංවිධානය ලෙස අපි පැමිණිලි කළා. හෙළිදරව් කළා. ඒ ආශ්‍රයෙන් විමර්ශන කටයුතු කළා. රටේ සංවාදයක් ඇතිවුණා. දැන් අපේ රටේ පාසල් පද්ධතිය මුහුණ දෙන අභාවාචක අත්දැකීමක් තිඛෙනවා. ඒ පිළිබඳවත් අප ජනතාවගේ අවධානය යොමු කරන්න කල්පනා කළා. අපේ රටේ දරුවන් ලක්ෂ 41ක් අධ්‍යාපන ලබන තැන තමයි පාසල. ජනතාව ඉන්ධනවලට, කිරි පැකට් එකට, අත්‍යාවශ්‍ය භාණ්ඩවලට ගෙවන බදු මුදල්වලින් තමයි අධ්‍යාපනය වැනි සේවා පවත්වාගෙන යන්නේ. දැන් රටේ අධ්‍යාපනයට වෙන්කරන මුදල් ප්‍රතිපාදන සම්බන්ධයෙන් රටේ කතාබහක් ඇතිවෙලා තිඛෙනවා. අධ්‍යාපන සේවාවේ බර දැන් දෙමාපියන් මත පටවන ප්‍රතිපත්තියක් තමයි ආණ්ඩුව සකස් කරමින් තිඛෙන්නේ. විශ්වවිද්‍යාල ආචාර්යවරුන් පසුගියදා 6% අරගලය ගෙන ගියේ අධ්‍යාපනය වෙනුවෙන් වෙනකරන ප්‍රතිපාදන දළ ජාතික නිෂ්පාදනයෙන් 6%ක් විය යුතුයි කියලා. අපේ අරමුණ නිදහස් අධ්‍යාපනයක් දිනාගැනීමයි. අප හිතන්නේ දැන් ලංකාවේ නිදහස් අධ්‍යාපනයක් නැහැ කියලයි. අපි ආණ්ඩුවට බලකරන්නේ නිදහස් අධ්‍යාපනයට වෙන්කරන මුදල් කප්පාදු නොකර අවශ්‍ය ප්‍රමාණයට මුදල් වෙන්කරන්න කියලයි. පසුගිය 09 වෙනිදා අප පුවත්පත් දැන්වීමක් පළකළා පාසල්වල අයථා ආකාරයෙන් සිදුකරන මුදල් රැස්කිරීම් පිළිබඳ අප සංවිධානය දැනුවත් කරන්න කියලා. ඒ අනුව අප වෙත විශාල තොරතුරු ප්‍රමාණයක් ලැබී තිඛෙනවා. දුරකතන මගින් පැමණිලි දෙදහසක් පමණ, ෆැක්ස් මගින් පැමිණිලි 425ක්, ඊමේල් මගින් පැමිණිලි 36ක් තැපැල් මගින් පැමිණිලි 155ක් පමණ දැනට ලැබී තිඛෙනවා. සමස්තයක් ලෙස ගත් විට මේ වනවිට අයථා ලෙස පාසල්වල මුදල් රැස්කිරීම පිළිබඳ පැමිණිලි 2616ක් පමණ පැමිණිලි ලැබී තිඛෙනවා. මේ ආණ්ඩුව 2008 වර්ෂයේදී 2008/35 නම් චක්‍රලේඛයක් නිකුත් කළා. ඒ මගින් තමයි අපේ රටේ දරුවන්ගේ නිදහස් අධ්‍යාපන අයිති උදුරා ගත්තේ. පාසලේ විදුහල්පතිතුමා ඇතුළු අධ්‍යාපන ක්ෂේත්‍රයේ නිලධාරීන්ට මෙම චක්‍රලේඛය යොමු කර තිඛෙනවා. එමගින් ආණ්ඩුව යෝජනා කළේ පාසලේ සංවර්ධන කටයුතු සඳහා පාසල් සංවර්ධන කමිටු සහ පාසල් කළමනාකරණ කමිටු නම් සංවිධාන පිහිටුවන ලෙසත් ඒ මගින් පාසලට අවශ්‍ය මුදල් උපයා ගැනීමේ මර්ග සකස් කරගන්නා ලෙසයි. එම කමිටුවල කාර්යභාර්ය වන්නේ පාසල් පවත්වාගෙන යෑම සඳහා කුමන හෝ ආකාරයකින් සිසුන්ගේ දෙමාපියන්ගෙන් මුදල් අයකර ගැනීමයි. සමහර විෂය ධාරවලට ගුරුවරුන් පාසලේ නොමැති විට සිසුන්ගෙන් මුදල් අයකර එම විෂයට ගුරුවරයෙකු ලබා ගැනීමට එම පාසල් සංවර්ධන කමිටුවලට බලය ලැඛෙනවා. ගුරුවරුන්ගේ වැටුප් ගෙවීමේ සිට පාසලේ සියලූම වියදම් දෙමාපියන්ගෙන් අයකරගැනීමේ සැලසුමක් ආණ්ඩුව සකස් කර තිඛෙනවා. ඔබ දන්නවා මෙවර 2013 අයවැයෙන් අධ්‍යාපනයට වෙන්කර තිඛෙන්නේ දළදේශීය නිෂ්පාදනයෙන් 1.56%ක් පමණයි. යුනෙස්කෝවේ සාමාජික රටක් ලෙස අපේ රට එහි සම්මුතීන් පිළිගන්නේ නැහැ. යුනෙස්කෝ සම්මුතීන්වල නිශ්චිතව සඳහන් වෙනවා රටක දළ දේශීය නිෂ්පාදනයෙන් 6%ක් අධ්‍යාපනය වෙනුවෙන් වෙන්කළ යුතුයි කියලා. අද අපේ රටේ පාසල්වල ගුරුවරුන්, විදුහල්පතිවරුන් “මනි කලෙක්ටර්ස්ලා” බවට පත්කරලා. නූතන දිසාපාමොක්වරුන් මුදල් රැස්කරන්නන් බවට පත්කරලා. සමහර විදුහල්පතිවරු මුදල් නැතිනම් සිසුන් ගෙදර යනව තත්ත්වයට පත්වෙලා. ජලබිල, දුරකථන බිල, ගුරුනිවාස නඩත්තු, පාසලේ ගේට්ටු සවිකිරීම්, තීන්ත ගෑම් වැනි සියලූ කටයුතු සඳහා වියදම් දෙමාපියන්ගෙන් අයකරන තත්ත්වයට පත්වෙලා. ඒ පිළිබඳ ගුරුවරුන්, විදුහල්පතිවරුන්, ආදි ශිෂ්‍ය සංගම්, පාසල් සංවර්ධන කමිටු, දෙමාපියන් යන සියලූම අය අප වෙත පැමිණිලි, තොරතුරු ඉදිරිපත් කරලා තිඛෙනවා. පළමු වසරට තම දරුවා භාරදෙන්න යනවිට පියා ඩෙස් එක පුටුව ඔලූවේ තියාගෙන යන වටපිටාවක් නිර්මාණය කරලා. ඒ වගේම තමයි ඉතාමත් කණගාටුදායක තත්ත්වය වන්නේ සමහර අත්ළොස්සක් ගුරුවරු මෙම අවස්ථාව ප්‍රයෝජනයට ගනිමින් අයථා මුදල් ගනුදෙනු සිදුකරමින් ඉන්නවා. ගාල්ලේ සවුත්ලන්ඩ් විද්‍යාලයේ එවැනි සිදුවීමක් අපට දන්වා එවා තිඛෙනවා තිඛෙනවා. දරුවාගේ ඡායා රූපයක් සමග ඒ බව පියා අපට දැනුම්දීලා තිඛෙනවා. තමන්ගේ දරුවා පාසලට ඇතුළ් කිරීම සඳහා එම පියා බැංකු ගිණුමේ රුපියල් ලක්ෂයක් තැන්පත් කර තිඛෙනවා. බැංකුවේ මුදල් තැන්පත් කළ රිසිට්පත් ඔහු අපට එවා තිඛෙනවා. නොයෙකුත් දේ කියමින් ඔහුගෙන් මුදල් අය කර තිඛෙනවා. නමුත් ඛේදවාචකය ඔහුගේ දරුවා තවමත් පාසලට බඳවාගෙන නොමැති වීමයි. අපි මේ පිළිබඳ අල්ලස් හෝ දූෂණ කොමිසමට පැමිණිලි කිරීමට බලාපොරොත්තු වෙනවා. මෙවැනි උදාහරණ විශාල ප්‍රමාණයක් අප සතුව තිඛෙනවා. වයඹ රාජකීය විද්‍යාලයේ දෙවන වසර සිසුන්ගෙන් මුදල් අයකිරීම සම්බන්ධ ලේඛන අප සතුව තිඛෙනවා. කොළඹ විශාඛා විද්‍යාලය තීන්ත ගෑම සඳහා කියමින් ළමුන්ගෙන් රු.1200 බැගින් එකතු කර තිඛෙනවා. නුවරඑළිය ස්වාමිදුවගේ කන්‍යාරාමය 2013 වර්ෂය සඳහා මේ වනවිට එක් ළමයෙකුගෙන් රුපියල් 40000ක් පමණ අයකරගෙන තිඛෙනවා. මේ පැමණිල්ල අපට යොමු කරලා තිඛෙන්නේ හිටපු කලාප අධ්‍යාපන අධ්‍යක්ෂවරයෙක්. සමහර විදුහල්පතිවරුන් පාවහන් සමාගම්වල පාවහන් මිලදී ගන්නැයි සිසුන්ට බලපෑම් කරනවා. තවත් සමහර පාසල්වල නීති විරෝධීව පාසල් පංති කාමර ගොඩනගලා ඒ සඳහා සිසුන් ඇතුළත් කරගැනීමට මුදල් අයකරනවා. ශාන්ත ක්ලෙයාර් විදුහලේ 06 වෙනි වසර තවමත් ආරම්භ කරලා නැහැ. දෙමාපියන්ට කියනවා ඩෙස් පුටු හදලා දෙන්න කියලා. කිරිඇල්ල ශ්‍රී දේවරක්ඛිත පාසල් 2013 වර්ෂයේදී පළමු වසරට ළමුන් ඇතුළත් කිරීමට රුපියල් 3000ක් ලබා ගන්නවා. මීගමුව හරිස්චන්ද්‍ර විදුහලට ළමයා ඇතුළත් කරගන්න ගියාම ලක්ෂ දෙකක් ඉල්ලූවා එම මුදල් අඩු කරලා දෙන්න කියලා දෙමව්පියන් අපෙන් ඉල්ලා සිටිනවා. පොතුවිල මහ විද්‍යාලයට පාසල් නගාසිටුවීම සඳහා යැයි කියමින් බැංකුවේ මුදල් තැන්පත් කරලා තිඛෙන රිසිට් පතක් අප වෙත ලැබී තිඛෙනවා. ඒ වගේම කෑගල්ල, මොළගොඩ පාසලට මාධ්‍ය ඒකකයක් හදන්න කියමින් රුපියල් ලක්ෂ 05ක් එකතු කර තිඛෙනවා. මේ ආකාරයෙන් ගුරුවරුන්ට පඩි ගෙවීමේ සිට ආරක්ෂාව, සනීපාරක්ෂාව, සෞඛ්‍ය, ලිපි කටයුතු ආදී සියලූම ක්ෂේත්‍ර සඳහා මේ ආකාරයෙන් මුදල් රැස්කරනවා. තමන්ගේ දරුවන්ගේ අධ්‍යාපනය කඩාකප්පල් වේයැයි සිතමින් දෙමාපියන්ද මුදල් දෙන්න පෙළඹෙනවා. අනෙක් කණගාටුදායක කරුණ තමයි ඉතා යහපත් ගුරුවරුන් පවා මේ මුදල් රැස්කිරීම මගින් අයථා ලෙස මුදල් ගනුදෙනු කරන දූෂිතයන් බවට පත්කර තිඛෙනවා. අපි දැන් ආණ්ඩුවෙන් ප්‍රශ්න කරනවා. ආණ්ඩුවේ අධ්‍යාපන බලධාරීන්ට කියන්න පුළුවන්ද දැන් පාසල්වලට දෙමාපියන්ගෙන් මුදල් රැස්කරන්නේ නැහැ කියලා. මුදල් රැස්කරන්නේ නැත්නම් මේ තරම් පැමණිලි ඇවිත් තිඛෙන්නේ කොහොමද?. අපි ගුරුවරුන්ගෙන් ඉල්ලා සිටිනවා ඔබ මේ චෝදනාවන්වලට ලක්වෙන ලෙස වැඩකටයුතු කරන්න එපා කියලා. ඒ වගේම දෙමාපියන්ගෙන් ඉල්ලා සිටිනවා මේ විදියට පාසල්වලට මුදල් ලබාදෙන්න එපා කියලා. 2008/35 චක්‍රලේඛයට අනුව මුදල් ලබාගන්න අවස්ථාව හදලා දුන්නට විදුහල්පතිවරුන්ට හෝ ගුරුවරුන්ටත් හිතු හිතු විදියට මුදල් රැස්කරන්න බැහැ. අපේ රටේ පාසල් සිසුන්ගෙන් 500 ගාණේ මුදල් එකතු කළොත් මුළු මුදල රුපියල් මිලියන 8000ක් පමණ එකතු වෙනවා. අපි ආණ්ඩුවෙන් අහනවා අධ්‍යාපනයට කොපමණ මුදල් වෙන්කරලා තියෙනවද කියලා. ඒ නිසා දැන් අධ්‍යාපනය ඛේදවාචකයක් බවට පත්වෙලා. තව තවත් මේ සම්බන්ධයෙන් පැමිණිලි ලැඛෙමින් තිඛෙනවා. 2008/35 චක්‍රලේඛයට මුවාවෙලා ආණ්ඩුවට මේ චෝදනාවෙන් ගැලවෙන්න බැහැ. ආණ්ඩුව වහාම අධ්‍යාපනය වෙනුවෙන් මුදල් වෙන්කළ යුතුයි. 2012 දැයට කිරුළ වෙනුවෙන් කෝටි 2000ක් වියදම් කළා. 2013 දැයට කිරුළ වෙනුවෙන් කෝටි 6000ක් වෙන්කරලා තිඛෙනවා. පාසලේ කිරුළ ගැලවිලා. අපි ආණ්ඩුවෙන් අහනවා මොන දැයටද මේ කිරුළ පළඳන්න යන්නේ කියලා. මෙම සාකච්ඡාව වාර්තාකරණයෙන් නතරවීමට අපි ඉඩ දෙන්නේ නැහැ. මාධ්‍යවේදීන්ගෙන් ඉල්ලනවා දූෂණ විරෝධී හඬ සංවිධානයට ඔබේ සහයෝගය දෙන්න කියලා. රටේ ගුරුවරන්ගේ ගෞරවය රැකදෙන්න නිදහස් අධ්‍යාපනය රැකගන්න අවශ්‍යයි. පාසල් මුදල් රැස්කරන ස්ථානයක් බවට පත්කරන්න ආණ්ඩුවට ඉඩ දිය යුතු නැහැ. ඒ නිසා මේ සම්බන්ධයෙන් අපි ඉදිරියට නීතිමය පියවර සඳහා යොමු වෙනවා. පාර්ලිමේන්තුවේ මේ සඳහා කල්තැබීමේ යෝජනාවක් දාලා තිඛෙනවා. ඒ පිළිබඳ ලබන 09 වෙනිදා විවාදයට ගැනීමට නියමිතයි. එහිදී අපට ලැබී තිඛෙන සියලූ තොරතුරු පාර්ලිමේන්තුවට ඉදිරිපත් කිරීමට බලාපොරොත්තු වෙනවා.", "URL": "https://sinhala.adaderana.lk/news.php?nid=31844", "Category": null, "Parent URL": null}