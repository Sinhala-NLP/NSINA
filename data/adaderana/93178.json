{"Source": "Adaderana", "Timestamp": "July 25, 2018 01:17 pm", "Headline": "පාසල් ළමුන්ට සහ බේකරි හිමියන්ට පුහුණු පාඨමාලාවක් ", "News Content": "මධ්‍යම පළාත් වාණිජ සහ කර්මාන්ත මණ්ඩලය මඟින් හැටන් ප්‍රදේශයේ බේකරි හිමියන්ට සහ පාසල් ළමුන්ට තිරිඟු පිටි ආශ්‍රිත බේකරි නිෂ්පාදන එක් දින පුහුණු පාඨමාලාවක් පවත්වා තිබේ. හැටන් රෙල්වේ ලොච් ශාලාවේදි අද(25) මෙම බේකරි පුහුණු පාඨමාලාව පවත්වා ඇත. බේකරි නිෂ්පාදනවල ප්‍රමිතිය ගුණාත්මක භාවය හා ලාභය උපරිම කර ගැනිම සඳහා විවිධ ස්වරුපයෙන් නිෂ්පාදන පිළිබඳ ප්‍රායෝගික සහ න්‍යායාත්මක අවබෝධයක් ලබා දිම සඳහා මෙම පුහුණු පාඨමාලාව පවත්වනු ලැබිය. දිවයිනේ මෙන්ම ජාත්‍යන්තර තලයේ පුහුණුකරුවෙකු විසින් මෙහෙය වු මෙම වැඩමුළුවේදි ප්‍රායෝගික පාරිභෝගික අනපනත් කිරුම් මිනුම් නිති මෙන්ම ආහාර සඳහා බලපාන ප්‍රමිතින් පිළිබඳ දැනුවත් කිරිමට කිරුම් මිනුම් දෙපාර්තුමේන්තුවේ නිලධාරින් ද මෙයට එක්ව සිටියේය. එමෙන්ම පාරිභෝගික සේවා අධිකාරියේ නිලධාරින් මෙන්ම රජයේ ආහාර හා ආයුර්වේද අංශවල නිලධාරින්ද මෙම වැඩමුළුවට සහභාගි වි බේකරි හිමියන් සහ පාසල් ළමුන් දැනුවත් කරනු ලැබිය. පාරිභෝගියන්ට ගුණාත්මක බේකරි නිෂ්පාදන ලබා දෙමින් බේකරි හිමියන්ට වැඩි ලාභ ප්‍රතිශතයක් ලබාදිමේ පරමාර්ථයෙන් මධ්‍යම පළාත් වාණිජ හා කර්මාන්ත මණ්ඩලය මඟින් මෙම වැඩමුළුව පැවැත් විය. මෙම වැඩමුළුවට ප්‍රදේශයේ බේකරි හිමියන් මෙන්ම පාසල් ළමුන් විශාල පිරිසක්ද සහභාගි වි සිටියේය.", "URL": "https://sinhala.adaderana.lk/news.php?nid=93178", "Category": null, "Parent URL": null}