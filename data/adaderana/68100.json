{"Source": "Adaderana", "Timestamp": "January 14, 2017 08:37 am", "Headline": "එජාපය ගෙදර යවන්න එක්විය යුතුයි ", "News Content": "ශ්‍රී ලංකා නිදහස් පක්ෂය නිරන්තරයෙන් එක්සත් ජාතික පක්ෂයේ හිරිහැරවලට ලක් වූ බව මධ්‍යම පළාත් අමාත්‍ය ප්‍රමිත බණ්ඩාර තෙන්නකෝන් මහතා පවසයි. ජනතාව සමඟ එක්වී එක්සත් ජාතික පක්ෂ ආණ්ඩු සමය අවසන් කිරීමට බලාපොරොත්තු වන බව මහනුවර ප්‍රදේශයේදී මාධ්‍යවේදීන් පිරිසක් අමතමින් ඒ මහතා පැවසීය. යහපාලන ආණ්ඩුව මගින්ද එක්සත් ජාතික පක්ෂය ඉවත් කළ යුතු බව හෙතෙම කියා සිටියේය. සෑබෑ ශ්‍රී ලංකා නිදහස් පාක්ෂිකයෙකු නම් එක්සත් ජාතික පක්ෂය ගෙදර යවන වැඩපිළිවෙළට එක්විය යුතු බව තෙන්නකෝන් මහතා එහිදී අවධාරණය කළේය.", "URL": "https://sinhala.adaderana.lk/news.php?nid=68100", "Category": null, "Parent URL": null}