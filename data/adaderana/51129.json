{"Source": "Adaderana", "Timestamp": "May 6, 2015 10:39 am", "Headline": "නැතිවූ අය ගැන සොයන්න විශේෂ කණ්ඩායම් 4ක්!", "News Content": "අතුරුදහන්වූවන් පිළිබඳ ගැඹුරින් විශ්ලේශනය කිරීම සඳහා කණ්ඩායම් 4ක් පත් කරන බව අතුරුදහන් වූවන් පිළිබඳ කොමිසමේ ලේකම් එච්.ඩබ්ලිව් ගුණදාස මහතා පවසයි.අතුරුදහන්වීම් සම්බන්ධයෙන් ගැඹුරින් විශ්ලේශනය කිරීම සඳහා ජාත්‍යන්තර රතු කුරුස සංවිධානය සහ එක්සත් ජාතීන්ගේ සංවිධානය සමඟ එක්ව කටයුතු කරන ලෙස පසුගිය දින ලංකාවට පැමිණි අමෙරිකානු රාජ්‍ය ලේකම් ජෝන් කෙරී මහතා සඳහන් කළේය.ඒ අනුව ඒ සඳහා අදාළ විශේෂ කණ්ඩායම් හතර පත්කරන බව එම කොමිසමේ ලේකම් කියා සිටියේය.කෙසේ වෙතත් අතුරුදහන් වූවන් පිළිබඳ කොමිසම වෙත ලැබී ඇති පැමිණිලි වලින් ඉතාමත් සුළු පැමිණිලි ප්‍රමාණයක් පමණක් ගැඹුරින් වි‍ශ්ලේෂණය කර යුතුව ඇති බව ඒ මහතා විදේශ පුවත්පතකට සඳහන් කර තිබේ.", "URL": "https://sinhala.adaderana.lk/news.php?nid=51129", "Category": null, "Parent URL": null}