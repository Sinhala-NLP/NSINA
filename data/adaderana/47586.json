{"Source": "Adaderana", "Timestamp": "November 25, 2014 09:40 am", "Headline": "අලි පහරින් තාත්තයි පුතායි දෙන්නාම මරුට", "News Content": "අරලගංවිල, සිරිපුර පලුදෙණිය ප්‍රදේශයේ දී වන අලි ප්‍රහාරයකින් පියෙකු හා ඔහුගේ සය හැවිරිදි පුතා මියගොස් තිබේ. අද අලුයම මෙම වන අලි ප්‍රහාරය එල්ල වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පලුදෙණිය ප්‍රදේශයේ පුද්ගලික ආයතනයක මුරකරුවෙකු (45) ලෙස සේවයේ නිරතව සිටි පුද්ගලයෙකු සහ එම ස්ථානයේ සිටි ඔහුගේ පුත්‍රයා මෙලෙස වන අලි ප්‍රහාරයට ලක්ව ඇත. වන අලි ප්‍රහාරයෙන් බරපතළ තුවාල ලැබු පියා සහ පුතා දෙහිඅත්තකණ්ඩිය රෝහලට ඇතුළත් කිරීමේ දී මියගොස් තිබේ.", "URL": "https://sinhala.adaderana.lk/news.php?nid=47586", "Category": null, "Parent URL": null}