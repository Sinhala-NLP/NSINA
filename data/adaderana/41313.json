{"Source": "Adaderana", "Timestamp": "February 22, 2014 08:27 pm", "Headline": " බංග්ලාදේශයට එරෙහි එක්දින තරඟාවලියේ ජය ශ්‍රී ලංකාවටයි", "News Content": "බංග්ලාදේශයට එරෙහි තෙවැනි එක්දින තරඟයද ජයගනිමින් ඔවුන්ට එරෙහිව පැවැති එක්දින තරඟාවලිය 3ට 0ක් ලෙස ජය ගැනීමට ශ්‍රී ලංකා කණ්ඩායම සමත් විය. මෙම තරඟයේ කාසියේ වාසියේ ආරාධනයෙන් පිටියට පිවිසි බංග්ලාදේශ කණ්ඩායම කඩුලු 8ක් දැවී ලකුණු 240ක් ලබා ගැනීමට සමත් විණ. බංග්ලාදේශ කණ්ඩායම වෙනුවෙන් මොනිමුල් හක් වැඩිම ලකුණු ලාභියා වෙමින් ලකුණු 60ක් ලබාගත් අතර ධම්මික ප්‍රසාද් ලකුණු 49ට කඩුලු 3ක් බිඳ දැමීය. ශ්‍රී ලංකාව පන්දුවාර 47.3කදී කඩුලු 4ක් දැවී ජයග්‍රහණය වාර්තා කළේය. ශ්‍රී ලංකා ඉනිම වෙනුවෙන් ආරම්භක පිතිකරු ලෙස පිටියට පිවිසි කුසල් ජනිත් පෙරේරා 6 පහර 5ක් හා 4 පහර 6ක් සමගින් පන්දු 124දී සිය මංගල ශතකය ලබා ගත්තේය. දිනේෂ් චන්දිමාල් ලකුණු 64ක් ලබා ගත් අතර තරඟයේ වීරයා සම්මානය කුසල් ජනිත්ට හිමිවිය. ඒ අනූව බංග්ලාදේශයට එරෙහි පන්දුවාර 20-20 තරඟාවලිය මෙන්ම ටෙස්ට් තරඟාවලියද ශ්‍රී ලංකාව ජයගත්තේය.", "URL": "https://sinhala.adaderana.lk/news.php?nid=41313", "Category": null, "Parent URL": null}