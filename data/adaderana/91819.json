{"Source": "Adaderana", "Timestamp": "July 2, 2018 08:51 am", "Headline": "බ්‍රසීල ජාතිකයින්ගෙන් ගුලි 153ක් එළියට-මුළු වටිනාකම මිලියන 35ක්", "News Content": "කොකෙන් ගුලි ගිල මෙරටට පැමින අත්අඩංගුවට පත්ව සිටින බ්‍රසීල ජාතිකයන් දෙදෙනාගෙන මේ වන විට ඔවුන් විසින් ගිල දමා තිබූ කොකේන් ගුලි 153ක් මීගමුව මහ රෝහලේදී , වෛද්‍යවරුන් විසින් එළියට ගෙන තිබේ. එම කොකේන් ගුලි වල මුළු බර කිලෝ ග්‍රෑම් 1ක් සහ ග්‍රෑම් 400ක් වන අතර , ඒවායේ මුළු වටිනාකම රුපියල් මිලියන 35ක් බව මේ පිළිබඳව පරීක්ෂණ පවත්වන පොලිස් මත්ද්‍රව්‍ය නාශක අංශය පවසයි. ඔවුන් දෙදෙනා ජුනි (30) සහ ඊයේ (01) යන දින තුළ දෝහා සිට පැමිණි එමිරේට්ස් ගුවන් සේවයේ යානාවලින් කටුනායක ගුවන් තොටුපොළ වෙත පැමිණ තිබුණි. මේ සම්බන්ධයෙන් වැඩිදුර විමර්ශන කටයුතු පොලිස් මත්ද්‍රව්‍ය කාර්යංශය මගින් සිදු කරනු ඇති.", "URL": "https://sinhala.adaderana.lk/news.php?nid=91819", "Category": null, "Parent URL": null}