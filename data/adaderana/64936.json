{"Source": "Adaderana", "Timestamp": "October 11, 2016 12:23 pm", "Headline": "  මුද්‍රණ සේවක සංගමයෙන් චෝදනා ", "News Content": "වැලිකඩ බන්ධනාගාරය තුළ දුරකථන සංඥා කුළුණු සවිකිරීම හේතුවෙන් තම දෙපාර්තමේන්තුවේ සෙවකයින්ගේ ද ජංගම දුරකථන භාවිතයට අවහිරතා පැමිණ ඇති බව රජයේ මුද්‍රණ දෙපාර්තමේන්තු සේවක සංගමය පවසයි. සිරකරුවන් විසින් සිදුකරනු ලබන අක්‍රමිකතා වැළැක්වීම සඳහා මෙම දුරකථන සංඥා අවහිරතා කුළුණු සවිකළ ද මේ හේතුවෙන් තමන් ද දැඩි අසීරුතාවට පත්ව ඇති බව එම සේවකයින් සඳහන් කළේය. මේ හේතුවෙන් රාජකාරී කටයුතුවලට ද බාධා එල්ල වී ඇති බව ඔවුන් පවසයි. මේ පිළිබඳ වන පෙත්සමක් ඉදිරි දින කිහිපයේ දී විදුලි සංදේශ නියාමන කොමිෂන් සභාව වෙත භාරදීමට සැලසුම් කර ඇති බව ද රජයේ මුද්‍රණ සේවක සංගමයේ ප්‍රධාන ලේකම් කේ.සරත් ලාල් පෙරේරා මහතා අද දෙරණ සමග සඳහන් කළේය.", "URL": "https://sinhala.adaderana.lk/news.php?nid=64936", "Category": null, "Parent URL": null}