{"Source": "Adaderana", "Timestamp": "August 27, 2016 12:17 pm", "Headline": "ස්ටාලින්ගෙන් චාමරට චෝදනා", "News Content": "ඌව පළාත් ප්‍රධාන අමාත්‍යවරයා විසින් ජාතික ගුරු මාරු ප්‍රතිපත්තියට පටහැණිව ගුරු මාරු සිදු කරන බවට ලංකා ගුරු සංගමය චෝදනා කරයි.එහි ලේකම් ජෝෂප් ස්ටාලින් මහතා සදහන් කළේ මෙම තත්ත්වය හේතුවෙන් බරපතළ ගුරු හිඟයක් මතුවීමේ අවදානමක් ඇති බවයි.මේ සම්බන්ධයෙන් අද දෙරණ ඌව පළාත් ප්‍රධාන අමාත්‍ය චාමර සම්පත් දසනායක මහතාගෙන් විමසීමක් කළේය.එහිදී ප්‍රධාන අමාත්‍යවරයා කියා සිටියේ තම පළාත තුළ ගුරු තුලනය නිසි ආකාරයෙන් පවත්වාගෙන යාම සඳහා දේශපාලන භේදයෙන් තොරව තමා විසින් එම ක්‍රියාමාර්ගය සිදු කරන බවයි.", "URL": "https://sinhala.adaderana.lk/news.php?nid=63491", "Category": null, "Parent URL": null}