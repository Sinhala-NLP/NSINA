{"Source": "Adaderana", "Timestamp": "October 2, 2013 08:58 am", "Headline": "අනවසරයෙන් මෙරට රැඳී සිටි නයිජීරියානුවා පොලිස් දැලේ ", "News Content": "අනවසරයෙන් මෙරට රැඳී සිටි විදේශීය ජාතිකයෙකු අක්කරපත්තුව - අඩ්ඩාලච්චේන ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී විදේශ ගමන් බලපත්‍රයක්, වලංගු වීසා බලපත්‍රයක් හෝ මෙරට රැඳී සිටීම සඳහා කිසිදු ලියවිල්ලක් ඔහු සතුව නොතිබු බව පොලීසිය සඳහන් කරයි. සැකකරුගෙන් සිදුකළ වැඩිදුර ප්‍රශ්න කිරිම් වලදී ඔහු 35 හැවිරිදි නයිජීරියානු ජාතිකයෙකු බවට ප්‍රකාශ කර තිබේ. ඔහු අද(02) අක්කරපත්තුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37853", "Category": null, "Parent URL": null}