{"Source": "Adaderana", "Timestamp": "August 16, 2010 10:03 am", "Headline": "යුවරාජ්ට ඩෙංගු නෑ", "News Content": "ඉන්දීය ක්‍රිකට් ක්‍රීඩක යුවරාජ් සිං හට ඩෙංගු රෝගය වැළඳී නොමැති බව වාර්තා වේ. ඔහුට වැළඳී ඇත්තේ සාමාන්‍ය උණ රෝග තත්ත්වයක් පමණක් බවත් සඳහන්ය. වෛද්‍ය උපදෙසකින් තොරව යුවරාජ්ට ඩෙංගු උණ රෝගය වැළඳී ඇති බවට ඉන්දීය ක්‍රිකට් කණ්ඩායමේ කළමනාකරු අනුමාන කර තිබේ. එමෙන්ම ඊයේ සවස ඔහු කණ්ඩලම හෝටලය අවට සංචාරයක ද නිරතව ඇති බවද, එමෙන්ම මිතුරෙකු සමග හෝටල් අවන්හලේ ආහාර පාන ගෙන ඇති බව ද වාර්තා වේ. රංගිරි දඹුලු ක්‍රිඩාංගණයේ අද පැවැත්වෙන තුන්කොන් එක්දින ක්‍රිකට් තරගාවලියේ ඉන්දු - ශ්‍රි ලංකා තරගය සඳහා යුවරාජ් සිං සහභාගි නොවන බව ද ඔහුට ඩෙංගු රෝගය වැළඳී ඇති බව ද ඊයේ වාර්තා විය.", "URL": "https://sinhala.adaderana.lk/news.php?nid=10257", "Category": null, "Parent URL": null}