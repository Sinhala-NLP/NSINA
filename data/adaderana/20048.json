{"Source": "Adaderana", "Timestamp": "November 16, 2011 05:06 pm", "Headline": "ටොයොටා ලංකා සමාගමෙන් පාසල්වල දරුවන්ට චිත‍්‍ර වැඩමුළු හා චිත‍්‍ර උපකරණ ", "News Content": "ටොයොටා ලංකා සමාගම මෙම දිනවල ශී‍්‍ර ලංකාව තුළ පවත්වන\"සිහින කාරයේ ජාත්‍යන්තර චිත‍්‍ර තරගය\" ට (Dream Car Art Contest)සමාගාමීව ප‍්‍රජා සත්කාරක වැඩසටහනක් ලෙසින් සිදු කෙරෙන දුෂ්කර පාසල්වල චිත‍්‍ර වැඩමුළු පැවැත්වීම හා චිත‍්‍රකර්ම උපකරණ බෙදාදීමේ ව්‍යාපෘතිය එම සමාගම විසින් පසුගියදා පවත්වනු ලැබීය. මෙහි පළමු අදියර ලෙසින් සියඹලාණ්ඩුව මහා විදුහල, කාත්තන්කුඩි ජාතික පාසල හා දඹාන මහා විදුහලේ දී පැවැත්වුණු අතර එම සමාජ සත්කාරක වැඩසටහනෙහි ප‍්‍රධාන ආරාධිත අමුත්තා ලෙසින් සහභාගී වූයේ, ජනාධිපති ලේකම් කාර්යාලයේ, ප‍්‍රවාහන කටයුතු පිළිබඳ අධ්‍යක්ෂ, කීර්ති දිසානායක මහතා ය. දුෂ්කර පාසල්වල සිසු සිසුවියන්ට චිත‍්‍රකර්මය පිළිබඳව දැනුමක් හා එයට අවශ්‍ය උපකරණ සැපයීමේ අරමුණෙන් දියත් කළ මෙම සමාජ සත්කාරක වැඩසටහනේ චිත‍්‍රකර්මය පිළිබඳව දැනුම ලබාදුන්නේ, එම විෂය සම්බන්ධයෙන් හසල දැනුමක් හිමි කැලණි සරසවියේ ප‍්‍රතිබිම්භ හා දෘෂ්‍ය කලාව (Image & Visual Arts)පිළිබඳ බාහිර කථිකාචාර්ය හා ප‍්‍රවීණ ජායාරූප ශිල්පී, ඉන්ද්‍රනාථ තේනුවර මහතා විසින් වන අතර, එහි දී විවිධ මාධ්‍ය භාවිතයෙන් සිතුවම් නිර්මාණයකිරීම පිළිබඳව පුළුල් දැනුමක් දැරුවන් ට ලබාදුනි. මෙම චිත‍්‍ර වැඩමුළුවලට සහභාගී වූ සියලූ සිසු දරුවන්ට චිත‍්‍රකර්මය සඳහා අවශ්‍ය අමුද්‍රව්‍ය සැපයූ අතර සෑම දරුවෙකුටම චිත‍්‍ර උපකරණ තෑගි දුනි. ශී‍්‍ර ලංකාවේ පළමුවරට පැවැත්වෙන\"සිහින කාරයේ ජාත්‍යන්තර චිත‍්‍ර තරගය\"ට සමගාමිව සිදුකෙරෙන දුෂ්කර ප‍්‍රදේශයන් හී පාසල්වල ඉගෙනුම ලබන දරුවන්ට චිත‍්‍රකර්ම වැඩමුළු පැවැත්විම සම්බන්ධයෙන් ටොයොටා ලංකා සමාගමේ ප‍්‍රධාන මෙහෙයුම් නිලධාරී, මනෝහාර අතුකෝරල මහතා පැවසුවේ,\"ජාත්‍යන්තර වශයෙන් ලොවේ රටවල් අසුවක පැවැත්වෙන\"ඞී‍්‍රම්කාර් චිත‍්‍ර තරගය\" ශී‍්‍ර ලංකාවේ පැවැත්වීමට අප තීරණය කළේ, මෙරට දරුවන්ට එය සුවිශේෂී අවස්ථාවක් වන නිසායි. මේ චිත‍්‍ර තරගයට දැනටමත් මෙරට දරුවන් දක්වන්නේ අසීමිත උනන්දුවක්. නමුත්, ඇති හැකි දරුවන්ට සේම අඩු පහසුකම් සහිත දරුවනුත් මෙම චිත‍්‍ර තරගයට එක්වනු දැකීම ටොයොටා සමාගමේ අරමුණයි. අප සමාගමේ සමාජ සත්කාරක වැඩසටහනක් ලෙසින් දුෂ්කර පාසල් කිහිපයක හා සරණාගත කදවුරක මෙම චිත්‍ර වැඩමුළු පවත්වන්න තීරණය කළේ, සැමට ම එක වගේ\"සිහින කාරයේ ජාත්‍යන්තර චිත‍්‍ර තරගය\"ට එක්විම ට හැකිවන ලෙසිනුයි\" යන්න ය. ලොවේ රටවල් 80ක මෙම දිනවල පැවැත්වෙන\"සිහින කාරයේ ජාත්‍යන්තර චිත‍්‍ර තරගය\" මෙවර ශී‍්‍ර ලංකාවේ පැවැත්වෙන්නේ පළමුවරටය. වයස අවු. 5-15 අතර සෑම දරුවෙකුටම\"සිහින කාරය\" නම් තේමාව යටතේ ඕනෑම චිත‍්‍ර සංඛ්‍යාවක් එවිය හැකි අතර ඒ සෑම චිත‍්‍රයක් සමඟ ටොයොටා සමාගම විසින් නිකුත් කළ නිල අයඳුම්පතක් එවිය යුතු වේ. අයඳුම්පත් බාරගැනීම අවසන් දිනය 2012 ජන 31දායින් අවසන් වේ. තවත් චිත‍්‍ර වැඩමුළු දෙකක් හම්බන්තොට දිස්ති‍්‍රක්කයේ අඟුණුකොළපැළැස්ස විදුහලේ හා මැනික්ෆාම් සරණාගත කදවුරේ පැවැත්විම ට නියමිතය. සියඹලාණ්ඩුව මහා විදුහල, කාත්තන්කුඩි ජාතික පාසල හා දඹාන විදුහලේ පැවති චිත‍්‍ර වැඩමුළුවලට එම විදුහල් හී විදුහල්පතිවරු, ඌව පලාත් මහ ඇමති ශෂීන්ද්‍ර රාජපක්ෂ මැතිතුමාගේ උපදේශක හිටපු ඌව පලාත් අධ්‍යාපන අධ්‍යක්ෂ, කේ.එම්. ජයසූරිය, දඹාන වැදි නායක ඌරුවරිගේ වන්නිළැත්තෝ, ටොයොටා ලංකා සමාගමේ මානව සම්පත් සාමාන්‍යාධිකාරී, දිමිති‍්‍රයස් පෙරේරා, මින්ලෝ මීඩියා ප‍්‍රචාරණ සමාගමේ කළමනාකාර අධ්‍යක්ෂ, දමිත වික‍්‍රමසිංහ හා නැගෙනහිර බල සේනාධාපති, කර්නල්, තිලකරත්න යන සම්භාවනීය අමුත්තෝ රැසක් සහභාගී වූහ.", "URL": "https://sinhala.adaderana.lk/news.php?nid=20048", "Category": null, "Parent URL": null}