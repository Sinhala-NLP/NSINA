{"Source": "Adaderana", "Timestamp": "October 10, 2012 08:35 pm", "Headline": "මින්නේරිය වනෝද්‍යානයේ 30 ක් කොටුවෙති", "News Content": "මින්නේරිය වනෝද්‍යානයේ ඇළක් පිටාර ගැලීමෙන් විදේශිකයින් ඇතුළු පුද්ගලයින් 30 දෙනෙකු පමණ කොටුවී ඇතැයි වාර්තා වේ. පවතින අධික වර්ෂාපතනයත් සමඟ අදාළ ඇළ මාර්ගය පිටාර ගලා ඇත. මින්නේරිය වනෝද්‍යානය ඇරඹීමට පැමිණි සංචාරකයින් පිරිසක් ඊට ඇතුළුවීමෙන් පසු ඇද හැලුණු අධික වර්ෂාපතනයත් සමඟ ගමන් මාර්ගය අවහිර වී ඇති බව සඳහන්ය. අදාළ සංචාරකයින් බේරාගැනීමේ කඩිනම් පියවර ගෙන ඇති බව වන ජීවී දෙපාර්තමේන්තුව පවසයි. සිරවී සිටින සංචාරකයින්ගේ ආරක්ෂාව තහවුරු කර ඇති බව වන ජීවී දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28182", "Category": null, "Parent URL": null}