{"Source": "Adaderana", "Timestamp": "January 27, 2013 03:10 pm", "Headline": "හොරාට ගැරූ 7ට හතේ හත වදියි", "News Content": "බගවන්තලාව, මාඑළිය රක්ෂිතයේ නීති විරෝධී ලෙස මැණික් ගරමින් සිටි පුද්ගලයින් 7 දෙනෙකු අත්අඩංගුවට ගෙන තිබේ. මස්කෙළිය, පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. මැණික් ගැරීම සඳහා යොදාගත් උපකරණ රැසක් ද පොලීසිය භාරයට ගෙන තිබේ. අත්අඩංගුවට ගත් සැකකරුවන් බලංගොඩ ප්‍රදේශයේ පදිංචිකරුවන් වන අතර ඔවුන් වැඩිදුර පරීක්ෂණ සඳහා බගවන්තලාව පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=31123", "Category": null, "Parent URL": null}