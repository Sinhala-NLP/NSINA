{"Source": "Adaderana", "Timestamp": "August 15, 2011 03:57 pm", "Headline": "මීගමුව ඇතුළු ප්‍රදේශ කිහිපයකට හෙට වතුර නෑ", "News Content": "මීගමුව නගර සභා බල ප්‍රදේශය ඇතුළු තදාසන්න ප්‍රදේශ කිහිපයක හෙට(16) උදෑසන 9 සිට රාත්‍රී 9 දක්වා ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි. මීගමුව නගර සභා බල ප්‍රදේශය, දූව පිටිපන, කටුනායක ආයෝජන කලාපය, කටුනායක ශ්‍රී ලංකා ගුවන් හමුදා පරිශ්‍රය හා සීදූව නගර සභා බල ප්‍රදේශයට මෙසේ ජල සැපයුම අත්හිටුවන බව එම මණ්ඩලය සදහන් කරයි. මීගමුව ජල සම්පාදන ක්‍රමයේ අත්‍යාවශ්‍ය වැඩිදියුණු කිරීමේ කටයුත්තක් හේතුවෙන් අදාළ ප්‍රදේශවලට ජල සැපයුම අත්හිටුවන බව ජල සම්පාදන හා ජලපවාහන මණ්ඩලය ප්‍රකාශ කරයි.", "URL": "https://sinhala.adaderana.lk/news.php?nid=18090", "Category": null, "Parent URL": null}