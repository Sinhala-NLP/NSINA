{"Source": "Adaderana", "Timestamp": "July 22, 2011 09:40 pm", "Headline": "ඔස්ලෝවේ පිපිරුමක් -අගමැති කාර්යාලයටත් හානි", "News Content": "නෝර්වේහි මධ්‍යම ඔස්ලෝවේ සිදුවූ හදිසි පිපිරුමකින් එක් පුද්ගලයෙකු මරණයට පත්ව පුද්ගලයින් 12 දෙනෙකු පමණ තුවාල ලබා ඇති බව විදෙස් මාධ්‍ය වාර්තා පවසයි. ‍ එමෙන්ම මෙම පිපිරුම නිසා අග්‍රාමාත්‍ය කාර්යාලය ඇතුළු තවත් රජයේ ගොඩනැගිලි කිහිපයකට හානි සිදුව ඇති බවත් වාර්තා වේ. ‍ නමුත් අග්‍රමාත්‍යවරයාට කිසිදු අනතුරක් සිදුව නොමැති බවද විදෙස් මාධ්‍ය වාර්තා සඳහන් කරයි. ‍ මෙම පිපිරුමට හේතුව හෝ එය ත්‍රස්තවාදී ප්‍රහාරයක් ද යන්න මෙතෙක් අනාවරණය වී නොමැති බව ද සඳහන්ය.", "URL": "https://sinhala.adaderana.lk/news.php?nid=17572", "Category": null, "Parent URL": null}