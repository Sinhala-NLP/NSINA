{"Source": "Adaderana", "Timestamp": "March 26, 2010 11:36 am", "Headline": "විපක්ෂයට පැය 24 ක ආරක්ෂාවක්", "News Content": "විපක්ෂයේ පාර්ලිමේන්තු මන්ත්‍රීවරුන්ට පැය 24 පුරා ක්‍රියාත්මක වන පරිදි ආරක්ෂාව සැලසීමට පියවර ගන්නා ලෙස ශ්‍රේෂ්ඨාධිකරණය පොලිසියට නියෝග කර තිබේ. විපක්ෂ මන්ත්‍රීවරුන් 18 දෙනෙකු ගොනු කළ මූලික අයිතිවාසිකම් පෙත්සමක් විභාගයට ගත් අවස්ථාවේදී අගවිනිසුරු අශෝක ද සිල්වා මහතා මෙම නියෝගය සිදුකරන ලදී.. පොලිස්පතිවරයා වෙනුවෙන් පෙනී සිටි නීතීඥවරුන් ශ්‍රේෂ්ඨාධිකරණය හමුවේ කියා සිටියේ දැනට එක් පාර්ලිමේන්තු මන්ත්‍රීවරයෙකුට එක් පොලිස් නිලධාරීයෙකු බැගින් ආරක්ෂාව සඳහා ලබා දී ඇති බවය. එය ප්‍රමාණවත් නොවන බව පැවසු අගවිනිසුරුවරයා කියා සිටියේ එක් නිලධාරීයෙකුට පැය 24 පුරාම සේවය සැලසිය නොහැකි බැවින් අවම වශයෙන් පොලිස් නිලධාරීන් දෙදෙනෙකු හෝ එක් මන්ත්‍රීවරයෙකුට ලබාදීමට කටයුතු කරන ලෙසයි.", "URL": "https://sinhala.adaderana.lk/news.php?nid=7513", "Category": null, "Parent URL": null}