{"Source": "Adaderana", "Timestamp": "November 15, 2012 09:30 am", "Headline": "සිසුවියන් 1000 ට අසාත්මිකතාවක් ඇතිවුණේ ඇයි?", "News Content": "ගම්පොල ජිනරාජ විද්‍යාලයේ සිසුවියන් පිරිසකට අසාත්මිකතාවක් ඇති වීම‍ට හේතුවූ කරුණු පිළිබඳව සොයා බලන ලෙස සෞඛ්‍ය අමාත්‍යංශයෙන් ඉල්ලීමක් කර ඇති බව මධ්‍යම පළාත් මහ ඇමති සරත් ඒකනායක මහතා පවසයි. පවතින දත්ත අනුව අසාත්මිකතාවයට හේතුවූ බවට සැක කෙරෙන මැක්කන් විශේෂය මර්ධනය කිරීම සඳහා විශේෂ වැඩ පිළිවෙලක් ද ක්‍රියාත්මක කරන බව හෙතෙම සඳහන් කර සිටියි. මේ අතර අසාත්මිකතාව හේතුවෙන් රෝහල් ගත කෙරුණු ශිෂ්‍යාවන්ගෙන් 135 දෙනෙකු තවදුරටත් ප්‍රතිකාර ලබමින් පවතින බව ගම්පොල මූලික රෝහලේ වෛද්‍ය අධිකාරී වෛද්‍ය සරත් වීරබණ්ඩාර මහතා පවසයි.", "URL": "https://sinhala.adaderana.lk/news.php?nid=29198", "Category": null, "Parent URL": null}