{"Source": "Adaderana", "Timestamp": "May 4, 2019 08:55 pm", "Headline": "පාලමක් යටින් මතු වූ ආයුධ", "News Content": "මදුරන්කුලිය-කනමුල්ල පාලම යට තිබී ආයුධ කීපයක් සමඟ තවත් භාණ්ඩ තොගයක් සොයා ගැනීමට මුන්දලම පොලීසිය සමත් වී ඇත. අද (04) සවස මෙම මෙහෙයුම ක්‍රියාත්මක කර ඇත. මුන්දලම පොලිස් ස්ථානාධිපති පොලිස් පරීක්ෂක සමන් ඒකනායක මහතාට ලද තොරතුරක් මත මෙම මෙහෙයුම ක්‍රියාත්මක කර ඇත. එහිදී කඩුවක්, පිහි 10 ක්, මෙරට හෝ විදේශීය රටක නිෂ්පාදනය කරන ලද ගිනි අවියක්, රව්ටර් 03 ක්, ඉන්ජෙක්ටර් පොම්ප සඳහා යොදා ගන්නා නොසල් 09 ක්, විදුලි ට්‍රාන්ෆෝමක කොටස් කීපයක්ද පොලිස් බාරයට ගෙන ඇත. මේ දිනවල සිදු කරන මෙහෙයුම් හේතුවෙන් කිසියම් අයෙකු මෙම ගිනි අවි සහ සෙසු දෑ පාලම යටට ගෙනවිත් දමන්නට ඇති බවට සැකකරනේ යැයි පොලීසිය ප්‍රකාශ කර ඇත. මුන්දලම පොලීසිය විසින් සිද්ධිය සම්බන්ධ වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=109253", "Category": null, "Parent URL": null}