{"Source": "Adaderana", "Timestamp": "March 4, 2011 09:41 am", "Headline": "රතිඤ්ඤා කම්හලක වෙඩි මඩුවක් පුපුරා හිමිකරු මියයයි", "News Content": "මීගමුව, ඉද්දගොඩැල්ල, කිඹුලාපිටිය ප්‍රදේශයේ රතිඤ්ඤා කම්හලක වෙඩි මඩුවක් හදිසියේ පුපුරා ගොස් තිබේ. පිපිරීමෙන් එම රතිඤ්ඤා කම්හලේ හිමිකරු මියගොස් ඇති අතර ඔහුගේ බිරිඳ තුවාල ලබා මීගමුව රෝහලට ඇතුළත් කර ඇති බව පොලිසිය සඳහන් කරනු ලැබීය. ඊයේ(03) පස්වරු 4.20 ට පමණ සිදුවූ මෙම පිපිරීමෙන් වෙඩි මඩුව සහ නිවස සම්පූර්ණයෙන්ම විනාශ වී ඇත. අනතුරින් මියගොස් ඇත්තේ කිඹුලාපිටිය ප්‍රදේශයේ පදිංචිකරුවෙකු වූ 30 හැවිරිදි පුද්ගලයෙකු වන අතර දේහය පිළිබඳ පශ්චාත් මරණ පරීක්ෂණය අද(04) පැවැත්වීමට නියමිතය.", "URL": "https://sinhala.adaderana.lk/news.php?nid=14598", "Category": null, "Parent URL": null}