{"Source": "Adaderana", "Timestamp": "December 21, 2018 07:59 am", "Headline": "අවසර නැතිව මත් පැන් වික්ක තැන් 16ක් වටලයි", "News Content": "බලපත්‍ර රහිතව මත්පැන් අලෙවි කළ ස්ථාන 16ක් බණ්ඩාරවෙල ඇල්ල සංචාරක නගරයේදී සුරාබදු නිලධාරීන් විසින් වටලා තිබේ. එම නිලධාරින් සඳහන් කළේ උත්සව සමයේ අධික මිල ගණන් යටතේ අලෙවි කිරීම සඳහා මෙම මත්පැන් ගෙනවිත් ඇති බවයි. බණ්ඩාරවෙල ඇල්ල සංචාරක නගරයේ බලපත්‍ර රහිතව මත්පැන් අලෙවිකළ හෝටල් සහ ලැගුම්හල් 16ක් සුරාබදු නිලධාරීන් විසින් ඊයේ(20) දහවල් වටලනු ලැබීය. මොණරාගල,බදුල්ල,බණ්ඩාරවෙල යන සුරාබදු ඒකකයන්හි නිලධාරීන් කණ්ඩායමක් එක්ව මෙම වැටලීම් සිදු කර ඇති අතර එහිදී දේශීය සහ විදේශීය මත්පැන් බෝතල් තොගයක් සොයාගෙන තිබේ. සුරාබදු නිලධාරීන් සඳහන් කළේ උත්සව සමයේ අධික මිල ගණන් යටතේ අලෙවි කිරීම සඳහා බලපත්‍ර රහිතව මෙලෙස මත්පැන් බෝතල් තොග ගෙනවිත් ඇති බවයි.", "URL": "https://sinhala.adaderana.lk/news.php?nid=101073", "Category": null, "Parent URL": null}