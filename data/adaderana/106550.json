{"Source": "Adaderana", "Timestamp": "March 22, 2019 01:27 pm", "Headline": "පදිකයන් 6ක් මරා පොලිස් වෙඩි පහරින් අවසන් ගමන් ගිය අයෙක්", "News Content": "මධ්‍යම චීනයේ සෑඕයෑන්ග් ප්‍රදේශයේ දී පුද්ගලයෙකු විසින් මෝටර් රථයක් පදිකයින් පිරිසක් අතරට ධාවනය කරවීමෙන් සිතාමතා සිදුකළ අනතුරක් හේතුවෙන් පුද්ගලයින් හය දෙනෙකු ජීවිතක්ෂයට පත්ව ඇත. ජනාකීර්ණ ප්‍රදේශයක දී මෙම අනතුර සිදුව ඇති අතර තවත් පුද්ගලයින් 8 දෙනෙකු තුවාල ලබා රෝහල් ගත කර ඇති බව විදෙස් මාධ්‍ය වාර්තා කළේය. අනතුර සිදුකළ 44 හැවිරිදි සැකකරු එරට පොලීසිය සිදුකළ වෙඩි ප්‍රහාරයකින් ජීවිතක්ෂයට පත්ව ඇත. අනතුර සිදුකිරීමට පෙර සැකකරු විසින් ඔහුගේ බිරිඳට සහ දියණියට ද පහරදී ඇති බවට පොලීසිය සිදුකළ විමර්ශනවල දී අනාවරණය වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=106550", "Category": null, "Parent URL": null}