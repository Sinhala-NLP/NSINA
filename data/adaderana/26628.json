{"Source": "Adaderana", "Timestamp": "August 16, 2012 11:30 am", "Headline": "පොලිස් සැරයන් හා බිරිඳ 15 තෙක් රිමාන්ඩ්", "News Content": "අත්බෝම්බයක් සහ ගංජා තොගයක් ළඟ තබාගැනීම සම්බන්ධයෙන් අත්අඩංගුවට ගත් පොලිස් සැරයන්වරයා සහ ඔහුගේ බිරිඳ රක්ෂිත බන්ධනාගාර ගත කර තිබේ. අත්බෝම්බයක් සහ ගංජා ‍කිලෝග්‍රෑම් 1 යි ග්‍රෑම් 900 ක් මෙම සැකකාර පොලිස් සැරයන්වරයාගේ නිවසේ තිබී සොයාගනු ලැබීය. ඒ හේතුවෙන් පොලිස් සැරයන්වරයා සහ ඔහුගේ බිරිඳ අත්අඩංගුවට ගත් අතර ඊයේ (15) බිබිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 28 වැනි දින දක්වා රක්ෂිත බන්ධනාගාර ගත කර ඇත. අදාළ අත්බෝම්බය පොලිස් විශේෂ කාර්යය බලකායේ නිලධාරීන් විසින් නිශ්ක්‍රිය කරනු ලැබූ අතර එය හමුදා භටයින් පුහුණු කිරීමේ දී යොදාගන්නා ජීව අත්බෝම්බයක් බවට හඳුනාගෙන ඇති බව සඳහන්ය.", "URL": "https://sinhala.adaderana.lk/news.php?nid=26628", "Category": null, "Parent URL": null}