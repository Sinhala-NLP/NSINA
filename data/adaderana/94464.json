{"Source": "Adaderana", "Timestamp": "August 15, 2018 08:56 pm", "Headline": "සිංගප්පූරු වෙළඳ ගිවිසුම ගැන ජනපති කඩිනම් පියවරක් ගන්න", "News Content": "සිංගප්පූරු නිදහස් වෙළඳ ගිවිසුම සම්බන්ධයෙන් ජනාධිපතිවරයා කඩිනමින් පියවර නොගතහොත් රටට සිදුවන හානිය වැලක්විය නොකහැකි බව ඒකාබද්ධ විපක්ෂය පවසයි. එහි නියෝජිතයින් අද(15) කොළඹ පැවති මාධ්‍ය සාකච්ඡාවකට එක්වෙමින් මේ බව සඳහන් කළේය. සිංගප්පූරු නිදහස් වෙළඳ ගිවිසුම රටට අහිතකර නොමැතිනම් ආණ්ඩුව විසින් ජනතාවගෙන් සඟවා සිටින්නේ ඇයි ද යන ප්‍රශ්නයට ආණ්ඩුව විසින් පිළිතුරු ලබා දිය යුතු බව පාර්ලිමේන්තු මන්ත්‍රී උදය ගම්මන්පිල මහතා පවසයි. සිංගප්පූරු නිදහස් වෙළඳ ගිවිසුමේ දක්නට ඇති එකම හොඳ දේ වන්නේ මෙරට සිටින බූරුවන් තීරු බදු රහිතව සිංගප්පූරුව වෙත ආපනයනය කිරීම බව මන්ත්‍රීවරයා පෙන්වා දෙයි. මේ අතර සිංගප්පූරු නිදහස් වෙළඳ ගිවිසුම අහෝසි කරන්න නිර්දේශ ඇවිත් ජනාධිපතිවරයා ගිවිසුම අහෝසි කළද රටට වෙන හානිය සිදුවී අවසන් බව පාර්ලිමේන්තු මන්ත්‍රී උදය ගම්මන්පිල මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=94464", "Category": null, "Parent URL": null}