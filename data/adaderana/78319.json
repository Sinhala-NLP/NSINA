{"Source": "Adaderana", "Timestamp": "October 4, 2017 08:45 am", "Headline": " නවසීලන්ත - ඉන්දීය තරගයෙන් ඉන්දියාවට ජය", "News Content": "නවසීලන්ත ඒ කණ්ඩායම සමඟ පැවති දෙවන ටෙස්ට් ක්‍රිකට් තරගයෙන් ඉනිමක සහ ලකුණු 26ක ජයක් හිමිකරගැනීමට ඉන්දීය ඒ කණ්ඩායම සමත්ව තිබේ. ඉන්දියාවේ පැවති මෙම තරගයේ කාසියේ වාසිය දිනූ නවසීලන්ත ඒ කණ්ඩායම ප්‍රථමයෙන් පන්දුවට පහරදීමට තීරණය කළේය. පළමු ඉනිම සඳහා එම කණ්ඩායම ලකුණු 211ක් රැස් කළේය. නවසීලන්ත ඒ කණ්ඩායම වෙනුවෙන් ජීත් රාවල් ලකුණු 48ක් ද, කොලින් මුන්රෝ ලකුණු 65ක් ද රැස් කළහ. පිළිතුරු ඉනිම සඳහා පන්දුවට පහරදුන් ඉන්දීය ඒ කණ්ඩායම සිය පළමු ඉනිම වෙනුවෙන් ලකුණු 447ක් රැස් කළේය. අන්කිට් බවුනේ නොදැවී ලකුණු 162යි. ශ්‍රීයාස් අයියර් ලකුණු 82යි. ඉනිමක පරාජයෙන් බේරීම සඳහා නවසීලන්ත ඒ කණ්ඩායමට දෙවන ඉනිම සඳහා ලකුණු 236ක් රැස්කරගත යුතුව තිබුණි. එහෙත් ඔවුන්ට දෙවන ඉනිම සඳහා සියළු දෙනා දැවී රැස්කරගත හැකි වූයේ ලකුණු 210ක් පමණි.", "URL": "https://sinhala.adaderana.lk/news.php?nid=78319", "Category": null, "Parent URL": null}