{"Source": "Adaderana", "Timestamp": "January 27, 2014 08:35 am", "Headline": "දියේ ගිළී 2ක් මරුට", "News Content": "කැලණි ගඟේ දොම්පේ, කපුගොඩ ප්‍රදේශයේ දියනාමින් සිටි පුද්ගලයින් දෙදෙනෙකු දියේ ගිළීමෙන් ජීවිතක්ෂයට පත්ව තිබේ. කඳාන ප්‍රදේශයේ සිට ඥාති පිරිසක් සමඟ දිය නෑමට පැමිණි අවස්ථාවේ මෙම අනතුර සිදුව ඇති බව සඳහන් වෙයි. මියගොස් ඇත්තේ 39 හැවිරිදි පමුනුවිල, ගෝනවල සහ 38 හැවිරිදි දකුණු බටගම, කඳාන ප්‍රදේශ වල පදිංචි පුද්ගලයින් දෙදෙනෙකු බව පොලීසිය සඳහන් කළේය. මෘත ශරීරයන් දොම්පේ රෝහලේ තැන්පත් කර ඇති අතර පශ්චාත් මරණ පරීක්ෂණය අද(27) සිදු කිරිමට නියමිතය.", "URL": "https://sinhala.adaderana.lk/news.php?nid=40672", "Category": null, "Parent URL": null}