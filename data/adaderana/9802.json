{"Source": "Adaderana", "Timestamp": "July 24, 2010 09:32 am", "Headline": "නීති විරෝධීව සිටින ශ්‍රී ලාංකිකයින්ට පොදු සමාවක්", "News Content": "නීතිවිරෝධී ලෙස ලෙබනනයේ රැඳී සිටින ශ්‍රී ලාංකිකයින්ට එරටින් පිටවීම සඳහා පොදු සමාකාලයක් ලබාදී තිබේ. දැනට ක්‍රියාත්මක වන පොදු සමාකාලය ලබන ඔක්තෝබර් මස 31 වැනිදායින් අවසන් වන බව විදේශ සේවා නියුක්ති කාර්යාංශය පවසයි. අදාළ කාල සීමාව තුළ ලෙබනනයෙන් පිටවන ශ්‍රී ලාංකිකයින්ගෙන් කිසිදු මුදලක් අයකර නොගන්නා බවත්, ඔවුන්ට ‍එරෙහිව කිසිදු නීතිමය පියවරක් නොගන්නා බව ද ලෙබනන රජය නිවේදනය කර ඇත. මේ වන විට ශ්‍රී ලාංකිකයින් එක් ලක්ෂ පනස් දහසක පමණ පිරිසක් ලෙබනනයේ රැකියාවල නිරතව සිටින බව ද සඳහන් වේ.", "URL": "https://sinhala.adaderana.lk/news.php?nid=9802", "Category": null, "Parent URL": null}