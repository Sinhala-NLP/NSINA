{"Source": "Adaderana", "Timestamp": "July 11, 2015 06:53 pm", "Headline": "කොළඹ - බදුල්ල ප්‍රධාන මාර්ගයේ වාහන ගමනාගමනය සීමාකරයි ", "News Content": "රත්නපුර, වරකාතොට ප්‍රදේශයේ මාර්ග අළුත්වැඩියා කටයුත්තක් හේතුවෙන් කෙළඹ - බදුල්ල ප්‍රධාන මාර්ගයේ රථ වාහන ගමනා ගමනය අද සිට සීමා කිරිමට සිදු වන බව පොලිසිය පවසයි.කළු ගඟට යොදා ඇති පාලමක අළුත්වැඩියා කටයුත්තක් හේතුවෙන් මෙම පියවර ගෙන ඇති බව පොලිසිය පැවසුවේය.ඒ අනුව බදුල්ල දෙස සිට රත්නපුර දෙසට ගමන් කරන වාහන සහ කොළඹ සිට බදුල්ල දෙසට ගමන් කරන වාහන සීමා කීරිමට නියමිතය.විකල්ප මාර්ගයක් ලෙස කොළඹ සිට බදුල්ල දෙසට පැමිණෙන වාහන තීරුවානාකැටිය හන්දියෙන් වමට හැරී කලවාන පාර ඔස්සේ ගොස් කරවිට හන්දියෙන් දකුණට හැරී හංගමුව මාර්ගයෙන් පැමිණ රත්නපුර හරහා කොළඹට ගමන් කළ හැකි බව පොලිසිය සඳහන් කළේය.", "URL": "https://sinhala.adaderana.lk/news.php?nid=52585", "Category": null, "Parent URL": null}