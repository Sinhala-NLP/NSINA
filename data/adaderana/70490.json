{"Source": "Adaderana", "Timestamp": "March 6, 2017 12:01 pm", "Headline": "ජනපති ඉන්දුනීසියාවට ගොඩබසී", "News Content": "ජනාධිපති මෛත්‍රීපාල සිරිසේන මහතා ඇතුළු දූත පිරිස ඉන්දුනීසියාවේ ජාකර්තා නුවර සුකර්නෝ හත්තා ගුවන් තොටුපොළ වෙත පැමිණ තිබේ. ඉන්දියානු සාගර කලාපීය රටවල රාජ්‍ය නායකයින්ගේ සමුළුවට සහභාගීවීම සහ එරට නිල සංචාරයක නිරතවීම සඳහා ජනාධිපති මෛත්‍රීපාල සිරිසේන මහතා අද(06) උදෑසන මෙරටින් පිටත්ව ගියේය. ඉන්දුනීසියානු ස්වදේශ කටයුතු අමාත්‍යවරයා ඇතුළු පිරිසක් විසින් ජනාධිපතිවරයා ඇතුළු දුත පිරිස පිළිගත් බව ජාකර්තා නුවර සිටින අද දෙරණ විශේෂ වාර්තාකරු තරංග දිනේෂ් ජයකොඩි ප්‍රකාශ කළේය. ඉන්දියානු සාගර කලාපීය රටවල රාජ්‍ය නායකයින්ගේ සමුළුව හෙට දිනයේ ආරම්භ වීමට නියමිතය.", "URL": "https://sinhala.adaderana.lk/news.php?nid=70490", "Category": null, "Parent URL": null}