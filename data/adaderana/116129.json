{"Source": "Adaderana", "Timestamp": "August 9, 2019 07:58 am", "Headline": "සංක්‍රමණිකයින් පිරිසකට නිදහස", "News Content": "අමෙරිකාවේ මිසිසිපි ප්‍රාන්තයේ සිදු කළ හදිසි වැටලීමකදී අත්අඩංගුවට ගත් සංක්‍රමණික සේවයකයන්ගෙන් 300 දෙනෙකු නිදහස් කළ බව එරට ආගමන නිලධාරීන් පවසයි. කෘෂිකාර්මික නිෂ්පාදන වැඩබිම් 07 ක සිදුකළ වැටලීම් වලදී නිත්‍යානුකුල ලියවිලි නොමැති සංක්‍රමණිකයන් 700කට ආසන්න පිරිසක් අත්අඩංගුවට ගෙන තිබුණි. තම මව්පියන් රැගෙන යාම පිළිබඳව දරුවන් හඬා වැලපෙන ආකාරය විදෙස් මාධ්‍ය වාර්තා කර ඇත. සංක්‍රමණිකයන් අත්අඩංගුවට ගැනීමේදි ඔවුන්ගේ දරුවන් සහ මව්පියන් වෙන්කර තැබීමේ අමෙරිකානු ප්‍රතිපත්තිය හේතුවෙන් මෙම වැටලීම් ඩිමොක්‍රටික පක්ෂය විසින් ද හෙළා දැක ඇති බව වාර්තා වෙයි. අමෙරිකානු ජනාධිපති ඩොනල්ඩ් ට්‍රම්ප් පසුගිය ජුනි මාසයේදී ප්‍රකාශ කළේ නීති විරෝධි ලෙස අමෙරිකාවට ඇතුළු වි සිටින මිලියන ගණනක් සංක්‍රමණිකයින් ඉවත් කිරීමට කටයුතු කරන බවයි.", "URL": "https://sinhala.adaderana.lk/news.php?nid=116129", "Category": null, "Parent URL": null}