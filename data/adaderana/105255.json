{"Source": "Adaderana", "Timestamp": "March 1, 2019 10:44 am", "Headline": "රුසියාව වෙනුවෙන් ඔත්තු බැලූ බවට සැකපිට අයෙක් අත්අඩංගුවට", "News Content": "රුසියාව වෙනුවෙන් ඔත්තු බැලූ බවට සැකපිට පුද්ගලයෙක් ස්වීඩනයේදී අත්අඩංගුවට ගෙන ඇත. ස්ටොක්හෝම්හි පෞද්ගලික ආයතනයක සේවය කරමින් සිටි පුද්ගලයෙකු ස්වීඩන ආරක්ෂක අංශ විසින් අත්අඩංගුවට ගෙන ඇති බව විදෙස් මාධ්‍ය වාර්තා කළේය. අදාළ පුද්ගලයා 2017 වසරේ සිට රුසියාවේ නියෝජිතයෙකු ලෙස කටයුතු කරමින් තොරතුරු සපයා ඇති බවට ස්වීඩන ආරක්ෂක අංශ සැක පල කරනවා. අදාළ පුද්ගලයාගේ අනන්‍යතාවය මෙතෙක් තහවුරු වී නොමැති බව විදෙස් වාර්තා වල සඳහන් වෙයි.", "URL": "https://sinhala.adaderana.lk/news.php?nid=105255", "Category": null, "Parent URL": null}