{"Source": "Adaderana", "Timestamp": "April 19, 2012 09:33 am", "Headline": "ගුවන් විදුලියේ අධ්‍යක්ෂවරයා මරුට-6 ට තුවාලයි", "News Content": "ශ්‍රී ලංකා ගුවන් විදුලි සංස්ථාවේ අලෙවි අධ්‍යක්ෂවරයා වන නූරනියා හසන් මහතා හදිසි රිය අනතුරකින් ජීවිතක්ෂයට පත්ව තිබේ. ඔහු සමග වෑන් රථයේ ගමන් ගත් තවත් 5 දෙනකුද තුවාල ලබා රෝහල් ගත කර ඇති බව වාර්තා වේ. අද අලුයම අනුරාධපුර, රඹෑව ප්‍රදේශයේදී මෙම පිරිස ගමන්ගත් වෑන් රථය ලොරියක ගැටීමෙන් මෙම රිය අනතුර සිදුව ඇති බව සඳහන් වේ. කොළඹ සිට යාපනය බලා යමින් සිටියදී මෙම අනතුර සිදුව ඇති බවත්, ඒ මොහොතේ වෑන් රථයේ නුරානියා හසන් මහතා ඇතුළු 6 දෙනකු ගමන් කරමින් සිට ඇති බවත්, වෑන් රථයේ හැපී ඇති ලොරි රථ රියදුරාද තුවාල ලබා රෝහල් ගතකර ඇති බවත් කියැවෙයි.", "URL": "https://sinhala.adaderana.lk/news.php?nid=23627", "Category": null, "Parent URL": null}