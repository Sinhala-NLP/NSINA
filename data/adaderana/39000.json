{"Source": "Adaderana", "Timestamp": "November 21, 2013 10:48 am", "Headline": " රටපුරා ව්‍යාජ මුදල් - මහඔය ප්‍රදේශයෙන් ව්‍යාජ 1000 නෝට්ටුවක් හමුවෙයි", "News Content": "මහඔය සතිපොළේ වෙළඳාමේ නිරතව සිටි වෙළෙන්දෙකු සතුව තිබී රුපියල් දහසේ ව්‍යාජ මුදල් නෝට්ටුවක් සොයාගෙන තිබේ. අදාළ වෙළෙන්දා විසින් කාන්තාවකට මෙම රුපියල් දහසේ මුදල් නෝට්ටුව ලබා දි ඇති අතර එය ව්‍යාජ නෝට්ටුවක් බවට ඇතිවුණු සැකයක් මත කාන්තාව ඒ පිලිබඳ පොලිසියට පැමිණිලි කිරිමට පියවර ගෙන ඇති බව සඳහන් වෙයි. ඒ අනුව මහඔය පොලීසිය විසින් වෙළඳාමේ නිරතව සිටි අදාළ පුද්ගලයා පොලිස් භාරයට ගෙන තිබේ. පසුව ප්‍රකාශයක් සටහන් කර ගැනිමෙන් අනතුරුව එම පුද්ගලයා මුදා හැර ඇති අතර සිද්ධිය සම්බන්ධයෙන් අධිකරණයට සහ අපරාධ පරීක්ෂණ දෙපාර්තමේන්තුවට කරුණු වාර්තා කළ බව මහඔය පොලීසිය පවසයි. සිද්ධිය සම්බන්ධයෙන් අපරාධ පරික්ෂණ දෙපාර්තමේන්තුව වැඩිදුර විමර්ශන සිදු කරයි. මීය පෙරද දිවයිනේ විවිධ ප්‍රදේශවලින් ව්‍යාජ මුදල් සහ එම ක්‍රියාවන්ට සම්බන්ධ වූ පුද්ගලයින් lකිහිපදෙනෙකුම පොලීසිය විසින් අත්අඩංගුවට ගන්නා ලදි.", "URL": "https://sinhala.adaderana.lk/news.php?nid=39000", "Category": null, "Parent URL": null}