{"Source": "Adaderana", "Timestamp": "September 18, 2016 11:07 am", "Headline": "  හලාවත-කොළඹ මාර්ගය අවහිර කරමින් විරෝධතාවයක්", "News Content": "හලාවත - කොළඹ ප්‍රධාන මාර්ගය අවහිර කරමින් ප්‍රදේශවාසීන් පිරිසක් විරෝධතාවයක් ආරම්භ කර තිබේ.එම මාර්ගය මුන්දලම මංසන්දියෙන් අවහිර කරමින් ඔවුන් විරෝධතාවයේ නිරතවන බව අද දෙරණ වාර්තාකරු සඳහන් කළේය.මුන්දලම, මරදන්කට්ටුව මාර්ගය පිළිසකර කර දෙන ලෙස බල කරමින් ප්‍රදේශවාසීන් මෙම විරෝධතාව ආරම්භ කර ඇති බව සඳහන්ය.අවස්ථා ගණනාවකදී එම මාර්ගය පිළිසකර කර දෙන ලෙස බලධාරීන්ගෙන් ඉල්ලීම් සිදු කළද මේ වන තෙක් ඒ පිළිබඳ අවධානය යොමු කර නොමැති බව ප්‍රදේශවාසින් පවසයි.විරෝධතාව හේතුවෙන් එම මාර්ගය ආශ්‍රිතව සුළු රථ වාහන තදබදයක් හටගෙන ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=64200", "Category": null, "Parent URL": null}