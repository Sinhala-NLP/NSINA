{"Source": "Adaderana", "Timestamp": "January 11, 2013 04:53 pm", "Headline": "දෝෂාභියෝගය ගැන විවාදය තවදුරටත්", "News Content": "අගවිනිසුරුවරියට එරෙහි දෝෂාභියෝගයට අදාළ පාර්ලිමේන්තු විවාදය දෙවන දිනටත් පාර්ලිමේන්තුවේදී දැන් පැවැත්වෙයි. අද පස්වරු 1.30ට කතානායක චමල් රාජපක්ෂ මහතාගේ ප්‍රධානත්වයෙන් පාර්ලිමේන්තුව රැස් වු බව අද දෙරණ පාර්ලිමේන්තු වාර්තාකරු සඳහන් කළේය. අද දිනය ද පාර්ලිමේන්තු විවාදය සඳහා ප්‍රජාතන්ත්‍රවාදී ජාතික සන්ධාන මන්ත්‍රීවරුන් සහභාගී වී නැහැ. දෙවන දිනයේ විවාදය ආරම්භ කරමින් ආණ්ඩු පක්ෂය වෙනුවෙන් මෛත්‍රිපාල සිරිසේන අමාත්‍යවරයා කරුණු දක්වා තිබේ. විපක්ෂය වෙනුවෙන් පළමුව විවාදයට සහභාගී වී ඇත්තේ එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතායි. විවාදය අවසන් වීමෙන් අනතුරුව අද පස්වරු 6.30ට ඊට අදාළ ඡන්ද විමසීම පැවැත්වීමට නියමිතය.", "URL": "https://sinhala.adaderana.lk/news.php?nid=30680", "Category": null, "Parent URL": null}