{"Source": "Adaderana", "Timestamp": "August 13, 2019 06:52 am", "Headline": "ඉන්ධන මිල සුත්‍ර කමිටුව අද රැස්වෙයි", "News Content": "ඉන්ධන මිල සුත්‍ර කමිටුව අද(13) පස්වරුවේ රැස්වීමට නියමිතව තිබේ. සෑම මසකම 10 වනදා ඉන්ධන මිල සූත්‍ර කමිටුව රැස් වී ඉන්ධන මිල සංශෝධනය සම්බන්ධයෙන් සාකච්ඡා කෙරෙන අතර පසුගිය 10වනදා රජයේ නිවාඩු දිනයක් බැවින් එම කමිටුව රැස් නොවූ බව මුදල් අමාත්‍යාංශය සඳහන් කළේය. ඒ අනුව අද(13) ඉන්ධන මිල සූත්‍ර කමිටුව රැස්වීමට නියමිතයි. මේ අතර පසුගිය මාසයේ රැස්වු ඉන්ධන මිල සුත්‍ර කමිටුව ඉන්ධන මිල පහල දැමීමට කටයුතු කළේය. ඒ අනුව ඔක්ටේන් 92 වර්ගයේ පෙට්‍රල් ලිටරයක් රුපියල් 02 කින්ද, ඔක්ටේන් 95 වර්ගයේ පෙට්‍රල් ලීටරයක් රුපියල් 05කින් සහ සුපිරි ඩීසල් ලීටරයක් රුපියල් 05කින්ද පහත දැමුණි.", "URL": "https://sinhala.adaderana.lk/news.php?nid=116415", "Category": null, "Parent URL": null}