{"Source": "Adaderana", "Timestamp": "March 23, 2017 12:50 pm", "Headline": " බ්‍රිතාන්‍යයට සහයෝගය පළ කරනවා ", "News Content": "බ්‍රිතාන්‍යයට සිය සහයෝගය පළ කරන බව ලෝක නායකයින් පවසා තිබේ. බ්‍රිතාන්‍යයට එල්ල වු ත්‍රස්ත ප්‍රහාරයත් සමඟ ත්‍රස්ත ප්‍රහාරවලට ලක්වූ සෙසු යුරෝපීය රටවල නායකයින් විසින් බ්‍රිතාන්‍යයට තම සහය පළ කරන බව ප්‍රකාශ කර ඇත. අමෙරිකානු ජනාධිපතිවරයා ද බ්‍රිතාන්‍යය ප්‍රහාරය සම්බන්ධයෙන් සිය සංවේගය පළ කර තිබේ. එමෙන්ම අදාළ ත්‍රස්ත ප්‍රහාරයට ශෝකය පළ කරමින් ඊයේ මධ්‍යම රාත්‍රියේ පැරිස් නුවර අයිෆයිල් කුළුනේ ද විදුලි බුබුළු නිවා දැමීමට කටයුතු කර ඇති බව වාර්තා වෙයි. ඊයේ දිනයේ බ්‍රිතාන්‍යයේ පාර්ලිමේන්තු සංකීර්ණය අසළ සිදුවූ ත්‍රස්ත ප්‍රහාරයෙන් පුද්ගලයින් පස් දෙනෙකු මියගොස් තවත් 40 දෙනෙකු තුවාල ලැබීය.", "URL": "https://sinhala.adaderana.lk/news.php?nid=71252", "Category": null, "Parent URL": null}