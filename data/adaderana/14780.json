{"Source": "Adaderana", "Timestamp": "March 11, 2011 04:46 pm", "Headline": "ජපානයේ වෙසෙන ශ්‍රී ලාංකිකයින් ගැන කියන්න සූදානම්", "News Content": "ජපානයේ සිටින ශ්‍රී ලාංකිකයින් සම්බන්ධයෙන් යම් තොරතුරක් දැන ගැනීමට ජනතාවට අවශ්‍යව ඇත්නම් ඒ සඳහා අවස්ථාව ලබාදීමට විදේශ කටයුතු අමාත්‍යංශය තීරණය කර තිබේ. එබැවින් දුරකථන අංක 0772267929/0115743362 යන අංක වලට ඇමතීමෙන් පැය 24 පුරාම ඔවුන් පිළිබඳ විස්තර දැන ගැනීමට හැකි බව විදෙස් කටයුතු අමාත්‍යංශය කියා සිටියි. ජපානයේ ඇති වූ සුනාමි ව්‍යසනයෙන් බොහෝ පිරිසක් පීඩාවට පත්ව ඇති අතර මේ වන තුරුත් ජීවිතක්ෂයට පත්වූවන් හෝ පීඩාවට පත්වූවන් කොතෙක්ද යන්න ගණනය කිරීමක් සිදුකර නොමැත.", "URL": "https://sinhala.adaderana.lk/news.php?nid=14780", "Category": null, "Parent URL": null}