{"Source": "Adaderana", "Timestamp": "June 20, 2016 11:00 am", "Headline": " මොහොමඩ් මුසම්මිල් අත්අඩංගුවට ගනියි", "News Content": "ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා අත්අඩංගුවට ගෙන ඇති බව වාර්තා වේ.පොලිස් මූල්‍ය අපරාධ විමර්ශන කොට්ඨාසය විසින් සැකකරු අත්අඩංගුවට ගෙන ඇත.ඔහුගේ නීතිඥවරයා බව පැවසෙන කපිල ගමගේ මහතා මේ බව සඳහන් කළේය.පසුගිය මහින්ද රාජපක්ෂ රජය සමයේ ජනාධිපති ලේකම් කාර්යාලය සතුව තිබූ වාහන අවභාවිතය සම්බන්ධයෙන් ඔහුට චෝදනා එල්ල වී තිබේ.අදාළ කාරණය සම්බන්ධයෙන් ප්‍රකාශයක් ගැනීම සඳහා මොහොමඩ් මුසම්මිල් මහතා අද පොලිස් මූල්‍ය අපරාධ විමර්ශන කොට්ඨාසය වෙත කැඳවීමක්ද කර තිබිණ.මොහාමඩ් මුසම්මිල් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංස මහතාගේ සමීපතමයෙකු ලෙස සැලකේ.ජනාධිපති ලේකම් කාර්යාලය සතු වාහන අයථා භාවිතය ගැන ප්‍රශ්න කිරීම සඳහා FCIDය විසින් ඔහුව අවස්ථා කිහිපයකදීම කැඳවා තිබූ අතර පසුගිය 16 වැනිදා ද ඔහු එසේ කැඳවා තිබිණ.විමල් වීරවංශ මහතා ජවිපෙන් ඉවත්වී මහින්ද රාජපක්ෂ ආණ්ඩුව සමයේ එනම් 2008 වසරේදී රාජපක්ෂ මහතාට සහය පළකරමින් ඉවත්ව ජාතික නිදහස් පෙරමුණ නමින් නව පක්ෂයක් ආරම්භ කළ අතර එම පක්ෂයේ මාධ්‍ය ප්‍රකාශක ලෙස මේ දක්වා කටයුතු කරමින් සිටියි.කෙසේ වුවද මහින්ද රාජපක්ෂ ආණ්ඩුව සමයේ ජනපති ලේකම් කාර්යාලය සතු වාහන අයථා ලෙස භාවිතා කරමින් රුපියල් හැටදෙලක්ෂ දාහත්දහස් හත්සිය දොළහක් (රු. 6,217,712) රාජ්‍ය මුදල් අවභාවිතාව සම්බන්ධයෙන් ඔහු මෙසේ අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=61261", "Category": null, "Parent URL": null}