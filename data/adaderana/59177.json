{"Source": "Adaderana", "Timestamp": "April 15, 2016 09:23 am", "Headline": "රිය අනතුරෙන් කුඩා දරුවෙක් මරුට", "News Content": "දඹුල්ල - කුරුණෑගල ප්‍රධාන මාර්ගයේ දියතුරේ ප්‍රදේශයේ දී සිදුවු රිය අනතුරකින් දරුවෙකු ජීවිතක්ෂයට පත්ව තිබේ. කුරුණෑගල දෙස සිට දඹුල්ල දෙසට ධාවනය වු ලොරි රථයක් රියදුරට පාලනය කරගත නොහැකිව පෙරළී ගොස් අනතුරක් සිදුව ඇති බව සඳහන්ය. අනතුරෙන් එම ලොරියේ ගමන්ගත් කුඩා දරුවෙකු බරපතළ තුවාල ලබා රෝහල්ගත කිරීමෙන් අනතුරුව මියගොස් තිබේ.මෙලෙස මියගොස් ඇත්තේ වයස අවුරුදු 10ක් පමණ වන කුරුණෑගල තෝරයාය ප්‍රදේශයේ පදිංචිව සිටි දරුවෙකු බව වාර්තා වේ. මේ අතර ලොරි රථයේ ගමන්ගත් තවත් සිව් දෙනෙකු අනතුරෙන් තුවාල ලබා ප්‍රතිකාර සඳහා රෝහල් ගත කර තිබේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ගොකරැල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59177", "Category": null, "Parent URL": null}