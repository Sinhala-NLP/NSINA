{"Source": "Adaderana", "Timestamp": "April 6, 2014 11:17 am", "Headline": "හෙද හෙදියන්ගේ දැඩි හිඟයක් පවතිනවා", "News Content": "රජයේ රෝහල්වල හෙද හෙදියන්ගේ දැඩි හිඟයක් පවතින බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අමාත්‍යවරයා පෙන්වා දෙන්නේ හෙද හෙදියන් විශාල ලෙස විදේශයන්හි සේවය සඳහා යොමුවීම මෙම තත්ත්වයට හේතු වී ඇති බවයි. සතියකට විදේශයන්හි සේවය සඳහා හෙද හෙදියන් පනස් දෙනෙකු පමණ යොමුවන අතර විශ්‍රාම යන හෙද හෙදියන් සංඛ්‍යාව ද වර්තමානයේ ඉහළ ගොස් ඇති බව සෞඛ්‍ය අමාත්‍යාංශය සඳහන් කරයි. මේ වන විට රජයේ රෝහල්වල හෙද හෙදියන්ගේ දස දහසක පමණ හිඟයක් පවතින බව වාර්තා වෙයි. පුරප්පාඩු සඳහා නව බඳවා ගැනීම් සිදුකළ ද ඊට යොමුවන පිරිස් අඩුවීම ද රෝහල්වල පවතින හෙද ගැටලුවට හේතුවක් වී ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි.", "URL": "https://sinhala.adaderana.lk/news.php?nid=42342", "Category": null, "Parent URL": null}