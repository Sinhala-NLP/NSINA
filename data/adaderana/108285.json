{"Source": "Adaderana", "Timestamp": "April 20, 2019 11:00 am", "Headline": "ත්‍රිරෝද රථයක් ප්‍රපාතයකට පෙරළෙයි-කතක් මරුට", "News Content": "දඹගල්ල, බූසල කන්ද ප්‍රදේශයේදී සිදු වූ රිය අනතුරකින් කාන්තාවක් මියගොස් ඇත. ත්‍රිරෝද රථයක් රියදුරුට පාලනය කර ගැනිමට නොහැකිව මාර්ගයෙන් ඉවතට පැන ප්‍රපාතයකට පෙරළීමෙන් අනතුර සිදුව ඇති බව පොලිසිය පැවසුවේය. අනතුරින් බරපතල තුවාල ලැබූ ත්‍රිරෝද රථ රියදුරු සහ එහි ගමන් ගත් තවත් පුද්ගලයෙකු සහ කාන්තාවන් දෙදෙනෙකු ප්‍රතිකාර සඳහා මොණරාගල සිරිගල රෝහලට ඇතුළත් කිරිමෙන් පසු එක් කාන්තාවක් මියගොස් තිබේ. මියගොස් ඇත්තේ 44 හැවිරිදි උඩුමුල්ල, දඹගල්ල ප්‍රදේශයේ පදිංචිව සිටි කාන්තාවක් බව සඳහන්. දඹගල්ල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108285", "Category": null, "Parent URL": null}