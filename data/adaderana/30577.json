{"Source": "Adaderana", "Timestamp": "January 8, 2013 08:20 am", "Headline": "පාසල් පෙළ පොත් විකුණූ අයෙක් මාට්ටු", "News Content": "පාසල් පෙළ පොත් මුදලට විකුණූ පුද්ගලයෙකු ගම්පොල ප්‍රදේශයේ දී අත්අඩංගුවට ගෙන තිබේ. ගම්පොල - නුවරඑළිය මාර්ගයේ වෙළෙඳසැලක තිබී මෙම පාසල් පෙළ පොත් සොයාගත් බව ගම්පොල පොලීසිය සඳහන් කළේය. පළමු වන වසරේ සිට 11 වන වසර දක්වා වු සිංහල, දෙමළ සහ ඉංග්‍රීසි බසින් මුද්‍රණය කරන ලද පෙළපොත් 1050 ක් පමණ පොලීසිය විසින් මෙහිදී සොයාගෙන ඇත. අත්අඩංගුවට ගත් සැකකරු ගම්පොල මහේස්ත්‍රාත් අධිකරණයට ඉදිරිපත් කිරීමට නියමිත අතර ගම්පොල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30577", "Category": null, "Parent URL": null}