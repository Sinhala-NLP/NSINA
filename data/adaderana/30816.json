{"Source": "Adaderana", "Timestamp": "January 16, 2013 04:25 pm", "Headline": "සංවර්ධනය දකින්න අකමැති අය මවාපෑම් කරනවා", "News Content": "රටේ සංවර්ධනය දැකීමට අකමැති ඇතැම් කණ්ඩායම් ජාත්‍යන්තරය වෙත බොරු මවාපෑමේ අසාර්ථක උත්සාහයන් හි යෙදෙමින් සිටින බව සුළු අපනයන බෝග ප‍්‍රවර්ධන අමාත්‍ය රෙජිනෝල්ඩ් කුරේ මහතා පවසයි. වත්මන් රජයේ පාලනය යටතේ සංවර්ධනය වන ශ‍්‍රී ලංකාව අරාජික කිරීමට කිසිවෙකුටත් හැකි නොවනු ඇති බව අමාත්‍යවරයා සඳහන් කළේය. පුත්තලම ප‍්‍රදේශයේ පැවති උත්සවයකට සහභාගී වෙමින් රෙජිනෝල්ඩ් කුරේ අමාත්‍යවරයා මේ අදහස් පළ කළේය. අපනයන බෝග ප‍්‍රවර්ධන අමාත්‍යංශය මගින් මෙරට ආර්ථිකයට විශාල ශක්තියක් එක්කිරීම තම අරමුණ බව වැඩිදුරටත් අදහස් දැක්වූ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=30816", "Category": null, "Parent URL": null}