{"Source": "Adaderana", "Timestamp": "November 7, 2017 02:14 pm", "Headline": "ආනයනික සහල් මෙට්‍රික්ටොන් 20,000 ක් වෙළෙඳපොළට", "News Content": "රුපියල් කෝටි 136 ක් වටිනා ආනයනික සහල් මෙට්‍රික්ටොන් 20,000 ක් මේ වන විට වෙළෙඳපොළට නිකුත් කර ඇති බව කර්මාන්ත හා වාණිජ කටයුතු අමාත්‍යශය පවසයි. පසුගිය සතිය තුළ ඉන්දියාවෙන් ආනයනය කරන ලද මෙම නාඩු සහල් තොගය ලංකා සතොස සහ සමූපාකාර තොග වෙළඳ සංස්ථාව හරහා වෙළඳපොලට නිකුත් කර ඇති බව එම අමාත්‍යංශය සඳහන් කළේය. දෙසැම්බර් මාසය වන විට තවත් නාඩු මෙට්‍රික්ටොන් 50,000 ක් සම්බා මෙට්‍රික්ටොන් 30,000 ක් සහ සුදු කැකුළු මෙට්‍රික්ටොන් 50,000 ක් ආනයනය කිරීමට බලාපොරොත්තු වන බව අමාත්‍යංශය පැවසීය. කෙසේවෙතත් මේ වනවිට වෙළඳපොළ තුළ කිසිඳු සහල් හිඟයක් නොමැති බවද කර්මාන්ත හා වාණිජ කටයුතු පිළිබඳ අමාත්‍ය රිෂාඩ් බදියුදීන් මහතා සඳහන් කෙළ්ය. දේශීය සහල් මිල ඉහල මට්ටමක පැවතියද උසස් තත්ත්වයේ ආනයනික සුදු කැකුළු සහල් කිලෝවක් රුපියල් 65 කටද, නාඩු සහල් කිලෝවක් රුපියල් 74 කටද සම්බා සහල් කිලෝවක් රුපියල් 78 කටද අලෙවි කෙරෙන බව අමාත්‍යංශය සඳහන් කළේය. සහල් මිල ඉහල මට්ට්මක පවතින බවට මතයක් පැවතියද එසේ ඉහළ මිලක් පවතින්නේ දේශීය සහල්වල පමණක් බවත් අමාත්‍යරයා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=79609", "Category": null, "Parent URL": null}