{"Source": "Adaderana", "Timestamp": "August 4, 2018 11:23 am", "Headline": "දික්ඔය තේ වතුයායේ සේවකයින් පිරිසක් උද්ඝෝෂණයක", "News Content": "හැටන් වැවිලි සමාගමට අයත් දික්ඔය වතුයායේ ඩන්බාර් කොටසේ තේ ඉඩමක් පිටස්තරයෙකු පැමිණ බලහත්කාරයෙන් අල්ලා ගැනිමට විරෝධය පාමින් වතු කම්කරුවන් වැඩ වර්ජනය කරමින් අද (04) උද්ඝෝෂණයක නිරත විය. ඔහු මේ වන විට ආදාල ඉඩම් කොටස වට කරමින් කම්බි වැටක්ද සකස් කර අවසන් බව අද දෙරණ වාර්තාකරු සඳහන් කළේය. එම තේ වතු යාය අක්කර 15කින් යුක්ත වන අතර එයින් අක්කර 6 පමන කොටසක් ඉඩම් ප්‍රතිසංස්කරණ කොමිසන් සභාව විසින් තමන්ට ලබා දුන් බව අදාල පුද්ගලයා පවසා ඇති බව වාර්තා වේ. ‍ උද්ඝෝෂනයේ නියැලි වතු කම්කරුවන් කියා සිටින්නේ තමන් වසර ගණනාවක් සේවය කල තම වතු යායට අයත් තේ ඉඩම් මෙසේ පිටතින් පැමිණි අය විසින් අත්පත් කර ගැනිම නිසා තමන්ට වතු සමාගම විසින් ලබා දෙන වැඩ දින ගණනද අඩු වි ඇති බවයි. එම ඉඩමට ඇතුල්විමටවත් අදාල පිටස්තර පුද්ගලයා අවසර නොදෙන අතර එම ඉඩමේ තිබෙන තේ අස්වැන්නද නෙලා ගැනිමට නොහැකි බව වතු කම්කරුන් පැවසීය. මේ සම්බන්ධයෙන් ප්‍රදේශයේ මාධ්‍යවෙදින් දික්ඔය වතු යායේ වතු අධිකාරි මිරාජ් සමරවිර මහතාගෙන් කළ විමසුමකදි ඔහු පවසා ඇත්තේ තම වතු යායට අයත් ඉඩම් තම පාලන අධිකාරියටට දැනුම්වත් නොකර ඉඩම් ප්‍රතිසංස්කරණ කොමිසන් සභාව විසින් වෙනත් පුද්ගලයන්ට ලබා දිම සම්බන්ධයෙන් මේ වන විට හැටන් මහෙස්ත්‍රාත් අධිකරණයේ ගොනුකල නඩුවක් විභාග වෙමින් පවතින බවය.", "URL": "https://sinhala.adaderana.lk/news.php?nid=93793", "Category": null, "Parent URL": null}