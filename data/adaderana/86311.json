{"Source": "Adaderana", "Timestamp": "March 25, 2018 04:08 pm", "Headline": " Fm දෙරණ රේඩියෝ නිධානය 7 වන අදියර කෝටිපති වරම නුදුරේදීම ආරම්භ වෙයි", "News Content": "එෆ්.එම්. දෙරණ 9 වන සංවත්සර සැමරුම් ප්‍රසංගය සහ රේඩියෝ නිධානය 6 වන අදියර ජයසිකුරු වරම දිනුම් ඇදීම අද(25) පෙරවරුවේ සිදු කෙරුණි. පෙරවරු 8 සිට පෙරවරු 11 දක්වා ප්‍රසංගය සහ දිනුම් ඇදීම එෆ්.එම්. දෙරණ ඔස්සේ මෙන්ම ටී.වී. දෙරණ ඔස්සේ ද විකාශය කරනු ලැබීය. ‘ජයසිකුරු වරම‘ එෆ්.එම්. දෙරණ රේඩියෝ නිධානය හය වන අදියරේදී ශ්‍රාවකයින් විසින් යොමු කරන ලද ලක්ෂ සංඛ්‍යාත තැපැල් පත් අතරින් ජයග්‍රාහකින් තෝරා ගැනීම ආයතන පරිශ්ර්යේදී සිදු‍වුණි. මුදලින් රුපියල් මිලියනයක්, ඉඩම්, ත්‍රීරෝද රථ, ලොරි රථ, යතුරුපැදි, ගෘහ විදුලි උපකරණ, දඹදිව වන්දනා චාරිකා, ජංගම දුරකථන ඇතුළු රුපියල් මිලියන 10කට ආසන්න ත්‍යාග මෙහිදී පිරිනමනු ලැබීය. ඒ අනුව ‘ජයසිකුරු වරම‘ මිලියනයේ මුදල් ත්‍යාග හිමිකරගත් වාසනාවන්ත ජයග්‍රාහකයා බවට පත්වූයේ නාවලපිටිය, සමගිපුර ප්‍රදේශයේ වී.යූ.ද අල්විස් මහතායි. එෆ්.එම්. දෙරණ රේඩියෝ නිධානය 7 වන අදියර ‘කෝටිපති වරම“නුදුරේදීම ආරම්භ කිරීමට නියමිතය.", "URL": "https://sinhala.adaderana.lk/news.php?nid=86311", "Category": null, "Parent URL": null}