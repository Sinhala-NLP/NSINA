{"Source": "Adaderana", "Timestamp": "April 23, 2017 09:10 am", "Headline": " පළාත් පාලන පනතේ සංශෝධන ගැන මන්ත්‍රීන් දැනුම්වත් කළ යුතුයි", "News Content": "පළාත් පාලන පනතේ සිදුකළ යුතු සංශෝධන පිළිබඳව පාර්ලිමේන්තු මන්ත්‍රීවරුන් දැනුවත් කරන ලෙස පිවිතුරු හෙළ උරුමය මැතිවරණ කොමිසමෙන් ඉල්ලීමක් කර තිබේ.පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා සඳහන් කළේ පළාත් පාලන මැතිවරණය පැවැත්වීම සඳහා පෞද්ගලික මන්ත්‍රී යෝජනාවක් ලෙස එම සංශෝධන පාර්ලිමේන්තුවට ගෙන ඒමට තමන් සූදානම් බවයි. ඊයේ(22) මැතිවරණ කොමිසමේ සභාපතිවරයා හමුවු අවස්ථාවේ දී මෙම ඉල්ලීම සිදුකළ බව උදය ගම්මන්පිල මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=72372", "Category": null, "Parent URL": null}