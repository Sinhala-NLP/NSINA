{"Source": "Adaderana", "Timestamp": "January 13, 2016 09:03 am", "Headline": " 1ක් ඝාතනය කළ 3ක් කොටු!", "News Content": "මීටියාගොඩ, කළුපේ ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ.යතුරුපැදියකින් ගමන්කරමින් සිටියදී රංගල්ල පාලම අසළදී සැකකරුවන් මීටියාගොඩ පොලීසිය විසින් අත්අඩංගුවට ගත් බව පොලිස් මාධ්‍ය ප්‍රාකශක සහකාර පොලිස් අධිකාරී රුවන් ගුණසේකර මහතා පැවසුවේය.පසුගිය නොවැම්බර් 20 වනදා මීටියාගොඩ කළුපේ ප්‍රදේශයේදී 32 හැවිරිදි පුද්ගලයෙකු වෙඩි තබා ඝාතනය කර තිබුණි.ඝාතනය සඳහා යොදාගත් ටී 56 ගිනි අවියක් සහ උණ්ඩ 13ක් සහිත මැගසිනයක් පොලීසිය විසින් සැකකරුවන්ගෙන් සිදුකරන ලද ප්‍රශ්න කිරීම් වලදී අනාවරණය වූ තොරතුරු මත සොයාගෙන ඇති බව සඳහන්ය. අත්අඩංගුවට ගත් සැකකරුවන් හික්කඩුව සහ ඇල්පිටිය යන ප්‍රදේශ වල පදිංචිකරුවන් වන අතර ඔවුන් අද බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=56322", "Category": null, "Parent URL": null}