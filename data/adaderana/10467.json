{"Source": "Adaderana", "Timestamp": "August 27, 2010 10:03 am", "Headline": "යතුරු පැදිය ගැටී දෙදෙනෙක් මරුට", "News Content": "මන්නාරම මැදවච්චිය ප්‍රධාන මාර්ගයේ කි‍ලෝමීටර් 23 සහ 24 කණු අතර ප්‍රදේශයේදී සිදුවු රිය අනතුරකින් පුද්ගලයන් දෙදෙනෙකු මියගොස් තිබේ. ලොරි රථයක් සහ යතුරු පැදියක් එකිනෙක ගැටීමෙන් ඊයේ පස්වරුවේ සිදුවු මෙම අනතුරින් මියගොස් ඇත්තේ යතුරු පැදියේ ගමන් ගත් දෙදෙනා බව පොලිසිය පවසයි. මියගිය පුද්ගලයන් මැණික් ෆාම් සහ මඩකළපුව සෙට්ටිපාලම් යන ප්‍රදේශවල පදිංචි කරුවන් බව සඳහන් වේ. අනතුරට සම්බන්ධ ලොරි රථයේ රියදුරු අත් අඩංගුවට ගෙන ඇති අතර සෙට්ටිකුලම පොලිසිය වැඩි දුර විමර්ශන සිදුකරයි. මේ අතර හොරොව්පතාන අලුත්ඔය මංසන්ධියේදී යතුරු පැදියක ගැටීමෙන් තුවාල ලබා ප්‍රතිකාර ලබමින් සිටියදී මුක්කරවැව ප්‍රදේශයේ කාන්තාවක මියගොස් තිබේ. අදාළ අනතුර සිදුකළ යතුරු පැදිකරු කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 7 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=10467", "Category": null, "Parent URL": null}