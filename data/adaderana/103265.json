{"Source": "Adaderana", "Timestamp": "January 29, 2019 11:27 am", "Headline": " සම්භාගන මධ්‍යස්ථානයක් මුවාවෙන් පැවැත් වු ගණිකා නිවාසයක් වටලයි-කතුන් 6ක් මාට්ටු", "News Content": "වැලිකඩ පොලිස් වසමේ බුත්ගමුව පාරේ, රාජගිරිය ආයුර්වේද සම්භාහන මධ්‍යස්ථානයක් මුවාවෙන් පවත්වා ගෙන ගණිකා නිවාසයක් පොලීසිය විසින් වටලා තිබේ. ඊයේ(28) රාත්‍රී 10.55 ට පමණ මෙම වැටලීම සිදු කර ඇත. වැලිකඩ පොලිස් ස්ථානයේ නිලධාරීන්ට ලද තොරතුරක් අනුව, අළුත් කඩේ මහේස්ත්‍රාත් අධිකරණයෙන් ලබා ගත් සෝදිසි වරෙන්තුවක් මත මෙම වැටලීම සිදු කර ඇත. ගණිකා නිවාසය කළමණාකරණය කිරීම සම්බන්ධව සැකකරුවෙකු සහ ගණිකා වෘත්තියේ රැඳී සිටි සැකකාරියන් 6 ක් මෙලෙස අත්අඩංගුවට පත්ව තිබේ. අත්අඩංගුවට ගත් සැකකාරියන් වයස අවුරුදු 32,23,24,25,27 හා 28 වයස්වල පසුවන බව පොලීසිය සඳහන් කරයි. වව්නියාව, හෝකන්දර,මැදගම,බලංගොඩ,තණමල්විල, බොරැල්ල හා රත්නපුර ප්‍රදේශවල පදිංචිකරුවන් බව ද පැවසෙයි. සැකකරු සහ සැකකාරියන් අද(29) දින අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි. වැලකඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=103265", "Category": null, "Parent URL": null}