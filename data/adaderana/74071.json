{"Source": "Adaderana", "Timestamp": "June 9, 2017 04:38 pm", "Headline": "නුවරඑළිය තැපැල් කන්තොරුවත් ඉන්දියාවට දීලා  ", "News Content": "වර්තමාන ආණ්ඩුව විසින් මහා පරිමාණ දේශිය සම්පත් විකුණමින් සිටින අතර තුර මේ වන විට කුඩා ප්‍රමාණයේ අංශයන් ද විකුණා දැමීමේ උත්සහයක නියැළෙන බව පාර්ලිමේන්තු මන්ත්‍රී ගාමිණී ලොකුගේ මහතා පවසයි. අද(09) අභයාරාමයේ පැවති ජාතික සම්පත් සුරැකිමේ මධ්‍යස්ථානයේ මාධ්‍ය හමුවට එක් වෙමින් මන්ත්‍රීවරයා මේ අදහස් පළ කර සිටියේය. ඒ අනුව මේ වන විට නුවරඑළිය තැපැල් කන්තෝරුව ඉන්දීය ආයෝජකයන් වෙත ලබා දී ඇති බවත් ඔවුන් ඉදිරියේ දී එම ස්ථානයේ හෝටලයක් ආරම්භ කිරීමට අපේක්ෂා කරන බවත් මහනුවර තැපැල් කන්තෝරුව ද මේ වන විට විකුණා දමා ඇති බවටත් තමා වෙත තොරතුරු ලැබී ඇති බව ගාමිණි ලොකුගේ මහතා වැඩි දුරටත් පැවසිය. ත්‍රිකූණාමලය හා හම්බන්තොට වරායන් විදේශිකයන්ට විකුණා ඇති මොහොතක මෙවැනි සුළු අංශයන් කෙරෙහි ද රජයේ අවධානය යොමුව ඇති බවත් ඒ තුළින් රටේ දේශිය ආයෝජකයන් මෙන්ම සම්පත් සියල්ල අහිමි වී යන බවත් මන්ත්‍රිවරයා මෙහිදී කියා සිටියේය.", "URL": "https://sinhala.adaderana.lk/news.php?nid=74071", "Category": null, "Parent URL": null}