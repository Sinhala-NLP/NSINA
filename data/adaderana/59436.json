{"Source": "Adaderana", "Timestamp": "April 24, 2016 08:24 am", "Headline": "කිරුළපන කොල්ලයේ සැකකරු අඟුණකොළපැලැස්සේදී මාට්ටු", "News Content": "කිරුළපන ප්‍රදේශයේ පිහිටි පුද්ගලික ආයතනයකට කඩා වැදී ගිනි අවි පෙන්වා මුදල් පැහැර ගැනීමේ සිද්ධියට අදාළ සැකකරුවෙකු අගුණකොළපැලැස්ස, බරවකුඹුක ප්‍රදේශයේ දී අත්අඩංගුවට ගෙන තිබේ. අදාළ ආයතනයට කඩා වැදුණු සැකකරු මුදලින් රුපියල් 30,000ක් සහ රුපියල් 90,000ක් පමණ වටිනා ජංගම දුරකථනයක් පැහැරගෙන ගොස් තිබුණි. සිද්ධිය සම්බන්ධයෙන් අත්අඩංගුවට ගත් සැකකරු සතුව ගල්කටස් වර්ගයේ ගිනි අවියක් ද තිබූ බව පොලීසිය පවසයි. සැකකරු 20 හැවිරිදි අයෙකු වන අතර සිද්ධිය පිළිබඳ අගුණුකොළපැලැස්ස පොලීසිය සහ කිරුළපන පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=59436", "Category": null, "Parent URL": null}