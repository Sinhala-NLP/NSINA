{"Source": "Adaderana", "Timestamp": "October 19, 2018 07:20 pm", "Headline": "නාලක CIDයෙන් පිටව යයි", "News Content": "අපරාධ පරීක්ෂණ දෙපාර්තමේන්තුව වෙත පැමිණි ත්‍රස්ථ විමර්ශන කොට්ඨාශයේ හිටපු නියෝජ්‍ය පොලිස්පති නාලක ද සිල්වා මහතා ඉන් පිටත්ව ගොස් ඇති බව අද දෙරණ වාර්තාකරු පවසයි. අද(19) උදෑසන අපරාධ පරීක්ෂණ දෙපාර්තමේන්තුව වෙත පැමිණි නාලක ද සිල්වා මහතාගෙන් පැය 9 කට අධික කාලයක් ප්‍රකාශ සටහන් කරගනු ලැබීය. මේ අතර අද පස්වරු 6.30ට පමණ ඔහු අපරාධ පරීක්ෂණ දෙපාර්තමේන්තුවෙන් පිටව ගිය අතර සිදුකරන පරික්ෂණවලට අදාළව ඉදිරියේදි නාලක ද සිල්වා මහතාව අපරාධ පරික්ෂණ දෙපාර්තමේන්තුව වෙත කැඳවීමට නියමිතයි. ජනාධිපතිවරයා සහ හිටපු ආරක්ෂක ලේකම්වරයා ඝාතන කුමන්ත්‍රණ සැලසුම් පිළිබඳ සිදු කෙරෙන විමර්ශනයට අදාළව ප්‍රකාශයක් ලබාදීම සඳහා නාලක ද සිල්වා මහතා අද දෙවන දිනටත් අපරාධ පරික්ෂණ දෙපාර්තමේන්තුව වෙත පැමිණ තිබේ.", "URL": "https://sinhala.adaderana.lk/news.php?nid=97940", "Category": null, "Parent URL": null}