{"Source": "Adaderana", "Timestamp": "October 25, 2011 10:05 am", "Headline": "මදන මෝදක ගුලි 29,700 ක් සමග කොටුවෙයි", "News Content": "මත්ද්‍රව්‍ය අඩංගු මදන මෝදක ගුලි ළඟ තබා ගත් පුද්ගලයෙකු නිකවැරටිය පොලිසිය විසින් අත්අඩංගුවට ගෙන තිබේ. වෙළෙඳසැලක් තුළ බලපත්‍ර නොමැතිව මෙම පුද්ගලයා මෙම මදන මෝදක අලෙවි කර ඇති බව පොලිසිය පවසයි. එම වෙළෙඳසැල තුළ තිබී මදන මෝදක ගුලි 29,700 ක් පොලිසිය විසින් සො‍යාගෙන ඇත. අත්අඩංගුවට ගත් සැකකරු අද(25) නිකවැරටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19574", "Category": null, "Parent URL": null}