{"Source": "Adaderana", "Timestamp": "September 15, 2019 08:25 am", "Headline": "පොහොට්ටුවෙන් අකුරැස්සේ දී ව්‍යාපාරික හමුවක්", "News Content": "ශ්‍රී ලංකා පොදුජන පෙරමුණේ අකුරැස්ස ආසනයේ ව්‍යාපාරික හමුවක් අකුරැස්ස පෝරඹ පෞද්ගලික උත්සව ශාලාවකදී පැවැත්විණ. රට පුරා පවත්වමින් යන මෙම වැඩසටහනේ අකුරැස්ස ආසනයේ ඊයේ (14) දින සන්ධ්‍යාවේ පැවති මෙම අවස්ථාවට ප්‍රධාන ආරාධිත අමුත්තා ලෙස පොළොන්නරුව දිස්ත්‍රික් පාර්ලිමේන්තු මන්ත්‍රී රොෂාන් රණසිංහ මහතා සහභාගි විය. වර්ථමානය තුලදී මෙරට ව්‍යාපාර වලට සිදුව ඇති තත්ත්වය පිළිබදව පැමිණ සිටි කථිකයින් විසින් සිය අදහස් දක්වන ලදී. ඉන් අනතුරුව අකුරැස්ස ආසනයේ අකුරැස්ස, අතුරලිය, මාලිම්බඩ ප්‍රාදේශීය සභා බල ප්‍රදේශ ආවරණය වන පරිදි ව්‍යාපාරික සංසදයක් සඳහා නිලධාරී මඩුල්ලක් පත් කර ගත් අතර එය ශ්‍රි ලංකා පොදුජන ව්‍යාපාරික පෙරමුණ නමින් නම් කරන ලදී. ශ්‍රි ලංකා පොදුජන පෙරමුණේ අකුරැස්ස ආසන සංවිධායක දේශමාන්‍ය කරුණා කොඩිතුවක්කු මහතා විසින් සංවිධානය කරන ලද මෙම අවස්ථාවට ශ්‍රි ලංකා පොදුජන පෙරමුණේ මාතර දිස්ත්‍රික් මන්ත්‍රීවරුන් වන ඩලස් අලහප්පෙරුම, මහින්ද යාපා අබේවර්ධන, කංචන විජේසේකර, අකුරැස්ස ආසන සංවිධායක කරුණා කොඩිතුවක්කු , අකුරැස්ස , අතුරලිය, මාලිම්බඩ, කොටපොල ප්‍රාදේශිය සභාසභාපතිවරුන්, හා ප්‍රා දේශිය සභා ජනතා නි‍යෝජිතයින්, ව්‍යාපාරික ප්‍රජාව ඇතුළු විශාල පිරිසක් සහභාගී වූහ.", "URL": "https://sinhala.adaderana.lk/news.php?nid=119127", "Category": null, "Parent URL": null}