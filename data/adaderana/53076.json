{"Source": "Adaderana", "Timestamp": "August 6, 2015 12:51 pm", "Headline": " වෙනස වෙනස් කරන්න බෑ", "News Content": "ජනවාරි 08 වැනිදා ඇති කළ වෙනස කිසිම දේශපාලන බලවේගයකට නැවත හැරවීම සඳහා ඉඩ නොදෙන බව යහපාලනය සඳහා වූ එක්සත් ජාතික පෙරමුණේ ගම්පහ දිස්ත්‍රික් සම කණ්ඩායම් නායක වරාය සහ නාවික අමාත්‍ය අර්ජුන රණතුංග මහතා පවසයි. අලුත් අලුත් දේශපාලන පාඨ නිර්මාණය කරමින් රට විනාශ කිරීමට ගන්නා උත්සාහය පරාජය කළ යුතු බව රණතුංග මහතා කියා සිටියේ අද (06) පෙරවරුවේ මහර පැවති ජනහමුවකට එක්වෙමිනි. එහිදී ඔහු මෙසේද සඳහන් කළේය.“මේ මැතිවරණය, සුළුතරයක් ලෙස තිබුණු ආණ්ඩුව බහුතරයක් කරන මැතිවරණයක්. පසුගිය කාලේ විනාශ වූ රට ඉකුත් මාස හයේදී වෙනත් දිශාවකට හැරෙව්වා. ඒක ලේසි කටයුත්තක් නෙවෙයි. මොකද හොරකම රට පුරාම පැතිරිලා තිබුණේ. මහින්ද රාජපක්ෂ මහත්තයා ඊයේ පෙරේදා කියලා තිබුණා.රජයේ නිලධාරීන්ට දඞුවම් කරන එක වැරදියි කියලා. ඒවගේම එතුමා කියලා තිබුණා මුල්‍ය අපරාධ විමර්ශන සියල්ලම ඒ අය ආපු ගමන් විසුරුවනවා කියලා. ඒකෙන් පේන්නේ රට විනාශ කරපු අයට එරෙහිව තියෙන පරීක්ෂණ නවත්තන්න එතුමා දක්වන උත්සාහය. අපි හරවපු ගමන නැවත වරක් වෙනස් කරන්න අවශ්‍ය නැහැ. දැන් රටට පණ දෙන්න ඕන වෙන්නෙ නැහැ. රටට පණ ඇවිත් හුඟක් කල්.....\"", "URL": "https://sinhala.adaderana.lk/news.php?nid=53076", "Category": null, "Parent URL": null}