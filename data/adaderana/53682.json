{"Source": "Adaderana", "Timestamp": "September 6, 2015 09:08 am", "Headline": "ද්‍රවිඩ ජනයාට නව බලා‍පොරොත්තුවක්!", "News Content": "විපක්ෂ නායක ධුරය දෙමළ ජාතික සන්ධාන කණ්ඩායම් නායක ආර්.සම්බන්ධන් මහතාට හිමිවීම දෙමළ ජනතාවට නව බලාපොරොත්තුවක් වනු ඇති බව ඩී.එම්.කේ.පක්ෂ නායක එම්.කරුණානිධි පවසයි.ඉන්දීය මාධ්‍ය වෙත අදහස් දක්වමින් එම්.කරුණානිධි මේ බව ප්‍රකාශ කර ඇති බව සඳහන්ය.මෙහිදී ඩී.එම්.කේ.නායකයා නව විපක්ෂ නායකවරයාට සුබපැතුම් එක් කර ඇත.විපක්ෂ නායක ධුරයට පත්වීමෙන් අනතුරුව ඔහු දෙමළ ජාතීන්ගේ අයිතීන් දිනාදීමට කටයුතු කරන බවට පවසා ඇති බව සඳහන් කරන කරුණානිධි එය සතුටුදායක කාරණයක් බව ද පෙන්වා දී තිබේ.", "URL": "https://sinhala.adaderana.lk/news.php?nid=53682", "Category": null, "Parent URL": null}