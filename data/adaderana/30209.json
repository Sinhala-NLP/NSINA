{"Source": "Adaderana", "Timestamp": "December 24, 2012 02:45 pm", "Headline": "නුවරඑළිය - බදුල්ල වැහෙයි", "News Content": "නුවරඑළිය - බදුල්ල මාර්ගය රථවාහන ගමනා ගමනය සඳහා වසා දමා තිබේ. හග්ගල ප්‍රදේශයේදී මාර්ගයට පස් කන්දක් කඩා වැටීම හේතුවෙන් එම මාර්ගය අවහිර වී ඇති බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා සඳහන් කළේය. මීට අමතරව ත්‍රිකුණාමලය - මඩකළපුව, කන්තලේ - සේරුනුවර, සොමාවතිය - සුංගාවිල සහ පුත්තලම - මන්නාරම යන මාර්ගවලද රථවාහන ගමනා ගමනයට ද බාධා එල්ල වී තිබේ.", "URL": "https://sinhala.adaderana.lk/news.php?nid=30209", "Category": null, "Parent URL": null}