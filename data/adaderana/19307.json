{"Source": "Adaderana", "Timestamp": "October 12, 2011 10:38 am", "Headline": "කල්මුණේ මැතිවරණ අපේක්ෂකයෙකුගේ නිවසට අත් බෝම්බ ප්‍රහාරයක්", "News Content": "මෙවර පළාත් පාලන මැතිවරණය සඳහා ඉදිරිපත් වූ එක්සත් ජනතා නිදහස් සන්ධාන අපේක්ෂකයෙකුගේ කල්මුණේ පිහිටි නිවසට අත් බෝම්බ ප්‍රහාරයක් එල්ල වී ඇති බව කල්මුණේ පොලිසිය පවසයි. ඊයේ(11) රාත්‍රී 9 .30 ට පමණ කල්මුණේ, පාන්ඩිරිප්පු, සෙල්ලප්පරි ප්‍රදේශයේ පිහිටි නිවසකට නාඳුනන පිරිසක් විසින් මෙම ප්‍රහාරය එල්ල කර ඇති බව පොලිසිය සඳහන් කරයි. ප්‍රහාරය නිසා එම නිවසට සුළු හානි සිදුව ඇති අතර නිවැසියන් කිසිවෙකුට හෝ හානියක් සිදුව නොමැති බව ද සඳහන්ය. අදාළ ප්‍රහාරය සිදුවූ අවස්ථාවේ එම අපේක්ෂකයා ද නිවසේ රැඳී සිට ඇත. කල්මුණේ පොලිසිය සිද්ධිය සම්බන්ධව වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=19307", "Category": null, "Parent URL": null}