{"Source": "Adaderana", "Timestamp": "January 5, 2018 07:22 pm", "Headline": "බීඩි වෙළෙන්දන් පස් දෙනෙකුට වැඩ වැරදුන හැටි", "News Content": "කිළිනොච්චිය නගරයේ නීති විරෝධී බීඩි වර්ගයක් අලෙවි කල වෙළෙන්දන් පස් දෙනෙකුට කිළිනොච්චිය දිසා විනිසුරු ඒ.ඒ.ආනන්ද රාජා මහතා විසින් එක් වෙළෙන්දෙකුට රුපියල් 10,000 බැගින් දඩ නියම කොට තිබේ. මෙම දඩයට අමතරව එක් වෙලෙන්දෙකු සඳහා රජයේ ගාස්තු වශයෙන් රුපියල් 3000 බැගින්ද ගෙවන ලෙස නියෝග කොට ඇති විනිසුරුවරයා යළිත් නීති විරෝධී මත්ද්‍යව්‍ය අලෙවි කළහොත් වෙළදාම සදහා නිකුත් කොට ඇති වෙළෙද බලපත්‍ර අවලංගු කිරීමට පියවර ගන්නා බවද පවසා ඇත. කිළිනොච්චියේ සුරාබදු නිලධීරීන්ට ලැබුණු පැමිණිල්ලක් මත එම වෙළෙද සැල් සෝදිසි කිරීම සදහා එම නිලධාරීන් පොලීසිය සමඟ ගොස් කල පරීක්ෂා කිරීම් වලදී මෙම නීති විරෝධී බීඩි තොගය හමුවී තිබේ. කිළිනොච්චියේ වෙළෙන්දන් පස් දෙනා සතුව බීඩි 7800 ක් තිබී ඇති අතර ඒවායෙහි වටිනාකම රුපියල් 93,600ක් බවට ගණන් බලා තිබේ. උතුරේ සුරාබදු නිලධාරීන් කියා සිටින්නේ ඉන්දියාවේ සිට නීති විරෝධී බීඩි විශාල ප්‍රමාණයක් උතුරු ප්‍රදේශය තුලට රැගෙන්විත් ඇති බවයි.වවුනියාවේදී මීට දින දෙකකට පෙර රුපියල් ලක්ෂ 14 ක් වටිනා බීඩි තොගයක් හමුවූයේද මේ අන්දමටම බව සුරා බදු නිලධාරීන් කියා සිටියි.", "URL": "https://sinhala.adaderana.lk/news.php?nid=82557", "Category": null, "Parent URL": null}