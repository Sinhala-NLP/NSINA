{"Source": "Adaderana", "Timestamp": "March 11, 2016 09:18 am", "Headline": "පල්බැඳියාවේදී  9 හැවිරිදි දරුවෙකු මරුට", "News Content": "ගලේවෙල - කැකිරාව මාර්ගයේ, පල්බැඳියාව ප්‍රදේශයේ දී සිදුවු රිය අනතුරකින් 9 හැවිරිදි දරුවෙකු මියගොස් තිබේ.ත්‍රිරෝද රථයක් ඊට ප්‍රතිවිරුද්ධ දෙසින් පැමිණි කුඩා ලොරි රථයක ගැටීමෙන් මෙම අනතුර සිදුව ඇති බව පොලීසිය සඳහන් කරයි.අනතුරෙන් ත්‍රිරෝද රථයේ ගමන්ගත් දරුවන් තිදෙනෙකු තුවාල ලබා ආඩියාගල රෝහලට ඇතුළත් කර ඇත.අනතුරුව ඉන් එක් අයෙකු වැඩිදුර ප්‍රතිකාර සඳහා අනුරාධපුර රෝහලට ඇතුළත් කිරීමේදී මියගොස් ඇති බව පොලීසිය පවසයි.මියගොස් ඇත්තේ දේවහුව ප්‍රදේශයේ පදිංචිව සිටි දරුවෙකු බව පොලීසිය සඳහන් කරයි.", "URL": "https://sinhala.adaderana.lk/news.php?nid=58078", "Category": null, "Parent URL": null}