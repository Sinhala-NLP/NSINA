{"Source": "Adaderana", "Timestamp": "September 2, 2015 09:24 am", "Headline": "ත්‍රස්තවාදය ලොවටම තර්ජනයක්", "News Content": "ශ්‍රී ලංකා යුධ හමුදාව විසින් සංවිධානය කරනු ලබන ආරක්ෂක සමුළුව අද දෙවන දිනටත් පැවැත්වෙයි.‘ගෝලීය අභියෝග අභියස ජාතික ආරක්ෂාව‘ යන තේමාව යටතේ මෙම සමුළුව කොළඹ ගලධාරි හෝටලයේ පැවැත්වෙන බව සඳහන්ය.නැගී එන ලෝක ප්‍රවණතා, ස්වභාවික විපත් වැනි පොදු කරුණු හමුවේ මුහුණදිය යුතු ආකාරය සම්බන්ධයෙන් මෙම සමුළුවේදී වැඩි අවාධනයක් යොමු වේ.සමුළුවේ ප්‍රධාන ආරාධිතයා ලෙස සහභාගී වූ හමීඩ් කර්සායි මහතා ඊයේ දිනයේදී ප්‍රධාන දේශනය පැවැත්වූවේය.ඔහු එහිදී පැවසුවේ ත්‍රස්තවාදය පොදු තර්ජනයක් ලෙස ජාත්‍යන්තර ප්‍රජාව සැලකිය යුතු බවයි. ත්‍රස්තවාදය මුලිනුපුටා දැමූ ශ්‍රී ලංකාව ලෝකයේ දර්ශනීයම රට වනු ඇති බවට තමා විශ්වාස කරන බව ඇෆ්ගනිස්ථාන හිටපු ජනාධිපති හමීඩ් කර්සායි මහතා ආරක්ෂක සමුළුවේ ප්‍රධාන දේශන පවත්වමින් පැවසුවේය.යුධ හමුදාපති ලුතිනන් ජෙනරාල් ක්‍රිෂාන්තද සිල්වා මහතා ආරක්ෂක ලේකම් බී. එම්. යූ. ඩී. බස්නායක මහතා ද ඊයේ දිනයේ සමුළුව අමතන ලදී.එම සමුළුවට රටවල් 34ක් නියෝජනය කරමින් නියෝජිතයින් 60කට අධික පිරිසක් සහභාගී වී සිටිති.", "URL": "https://sinhala.adaderana.lk/news.php?nid=53600", "Category": null, "Parent URL": null}