{"Source": "Adaderana", "Timestamp": "November 14, 2013 06:56 am", "Headline": "   ජාතික කොඩිය එසවිය යුත්තේ අද සිටයි", "News Content": "ශ්‍රී ලංකාවේ පැවැත්වෙන 23 වන පොදුරාජ්‍ය මණ්ඩලයීය රාජ්‍ය නායක සමුළුව නිමිත්තෙන් අද දින සිට ලබන 19 වන දින දක්වා සියලුම රාජ්‍ය ආයතන ගොඩනැගිලිවල ජාතික ධජය ඔසවා තබන ලෙස රාජ්‍ය පරිපාලන හා ස්වදේශ කටයුතු අමාත්‍යංශය ඉල්ලීමක් කරයි. විශේෂ චක්‍රලේඛයක් නිකුත් කරමින් අමාත්‍යංශ ලේකම්වරුන් සහ රාජ්‍ය ආයතන ප්‍රධානීන් වෙත මේ පිළිබඳව දැනුම් දී තිබේ. මේ අතර පෞද්ගලික ආයතනවල සහ නිවෙස්වල ද මෙම කාලය තුළ ජාතික ධජය ඔසවා තබන ලෙස පෞද්ගලික අංශයේ ව්‍යවසායකයින්ගෙන් සහ මහජනතාවගෙන් රාජ්‍ය පරිපාලන හා ස්වදේශ කටයුතු අමාත්‍යංශය ඉල්ලීමක් කරයි.", "URL": "https://sinhala.adaderana.lk/news.php?nid=38821", "Category": null, "Parent URL": null}