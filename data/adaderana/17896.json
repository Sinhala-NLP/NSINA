{"Source": "Adaderana", "Timestamp": "August 7, 2011 08:20 am", "Headline": " තවත් එල්.ටී.ටි.ඊ සාමාජිකයින් 150 ක් නිදහස්", "News Content": "පුනරුත්ථාපනය වු තවත් එල්.ටි.ටි.ඊ. සාමාජිකයින් පිරිසක් එළඹෙන සතිය තුළ සමාජගත කිරීමට කටයුතු කරන බව පුනරුත්ථාපන දෙපාර්තමේන්තුව පවසයි. එල්.ටි.ටි.ඊ. සාමාජිකයින් 150 දෙනෙකු පමණ මෙහිදී සමාජ ගත කිරීමට නියමිත බව පුනරුත්ථාපන කොමසාරිස් ජනරාල් මේජර් ජෙනරාල් සුදන්ත රණසිංහ මහතා ප්‍රකාශ කළේය. විශේෂයෙන්ම විවිධ පාඨමාලා හදාරා වෘත්තීය සුදුසුකම් ලැබු පිරිසක් මෙහිදි නිදහස ලැබීමට නියමිතව තිබේ. මානුෂීය මෙහෙයුමේ අවසාන වකවානුවේ දී එල්.ටි.ටි.ඊ. සාමාජිකයින් 11,000ක් පමණ අත් අඩංගුවට ගත් අතර ඔවුන් සියලු දෙනා ක්‍රමානුකූලව සමාජගත කිරීමේ කටයුතු සිදුකෙරෙමින් පවතියි. ඒ අතරින් මේ වන විට 8000කට වැඩි පිරිසක් සමාජ ගත කර ඇති අතර තවත් සාමාජිකයින් 2969 දෙනෙකු සිටින බවද සුදන්ත රණසිංහ මහතා වැඩිදුරටත් ප්‍රකාශ කළේය .", "URL": "https://sinhala.adaderana.lk/news.php?nid=17896", "Category": null, "Parent URL": null}