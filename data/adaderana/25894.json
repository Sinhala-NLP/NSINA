{"Source": "Adaderana", "Timestamp": "July 19, 2012 08:57 am", "Headline": "පිළියන්දල රථවාහන පොලිසියට ස්ථානමාරු", "News Content": "වහාම ක්‍රියාත්මක වන පරිදි පිළියන්දල පොලිසියේ රථවාහන අංශයේ සියලුම නිලධාරීන්ට ස්ථාන මාරු ලබාදී තිබේ. පිළියන්දල පොලිසියේ රථවාහන අංශය සම්බන්ධයෙන් ලැබී තිබූ විවිධ චෝදනා හේතුවෙන් මෙම තීරණය ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අදාළ චෝදනා සම්බන්ධයෙන් මේ වන විටත් විශේෂ පරීක්ෂණයක් ආරම්භ කර ඇති බව ඔහු සඳහන් ක‍රයි. ඒ අනුව පිළියන්දල පොලිසියේ රථවාහන අංශයේ සේවය කළ නිලධාරීන් 23 දෙනෙකුට මෙලෙස ස්ථාන මාරුවීම් ලබාදී ඇත. ඔවුන් ගල්කිස්ස පොලිස් කොට්ඨාශයේ විවිධ පොලිස් ස්ථාන සඳහා අනුයුක්ත කර ඇති බව අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=25894", "Category": null, "Parent URL": null}