{"Source": "Adaderana", "Timestamp": "April 10, 2017 09:30 am", "Headline": "බක් පුර පසලොස්සවක පොහොය දිනය අදයි", "News Content": "බක් පුර පසලොස්සවක පොහොය දිනය අදයි.බුදුරජාණන් වහන්සේ නාගදීපයට වැඩමකරනු ලැබුවේ අද වැනි බක් පුර පසලොස්වක පොහොය දිනයකය.චූලෝධර මහෝධර නා රජුන් දෙදෙනා අතර මිනි පළගක් අරඹයා වූ සටන සංසිඳවීම සඳහා බුදු රජාණන් වහන්සේ ලක්දිවට වැඩම කර වූ බව ශාසන ඉතිහාසයේ සඳහන් වේ.20,000ක් මහා සංඝ රත්නය සමග බුදුරජාණන් වහන්සේ ප්‍රථමයෙන් කිඹුල්වත්පුරයට වැඩියේ ද අද වැනි පොහෝ දිනකය.බක් පුර පසලොස්වක පෝහොය දිනය නිමිත්තෙන් දිවයින පුරා වෙහෙර විහාරස්ථානවල ආගමික වැඩ සටහන් රැසක් සංවිධානය කර තිබේ.මේ අතර එෆ්. එම් දෙරණ අසපුව සජීවි විකාශය අද (10) දිනයේ කළුතර නාගස්හන්දිය ශ්‍රී නාගරුක්කාරාම රජමහා විහාරස්ථානයේ සිට ගෙන ඒමට නියමිතය.", "URL": "https://sinhala.adaderana.lk/news.php?nid=71922", "Category": null, "Parent URL": null}