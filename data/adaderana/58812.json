{"Source": "Adaderana", "Timestamp": "April 1, 2016 09:34 am", "Headline": "දෙතැනක මරණ 2ක්", "News Content": "කොළඹ - කුරුණෑගල මාර්ගයේ පොතුහැර බැවිල්ගමුව ප්‍රදේශයේ සිදුවු අනතුරකින් පුද්ගලයෙකු මියගොස් තිබේ.යතුරුපැදියක් බස් රථයක පිටුපස ගැටී පෙරළී ගොස් ඉදිරියෙන් පැමිණි තවත් බස් රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු කුරුණෑගල රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 50 හැවිරිදි බෝයගනේ ප්‍රදේශයේ පදිංචිව සිටි අයෙකි.මේ අතර ඇල්ල - කන්තලේ ප්‍රධාන මාර්ගයේ 16 වන කිලෝමීටර් කණුව ප්‍රදේශයේ දී සිදුවු අනතුරකින් යතුරුපැදිකරුවෙකු මියගොස් තිබේ.මාර්ගයේ ගමන්ගත් ගවයෙකු යතුරුපැදියේ ගැටීමෙන් අනතුරව සිදුව ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=58812", "Category": null, "Parent URL": null}