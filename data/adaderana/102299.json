{"Source": "Adaderana", "Timestamp": "January 14, 2019 09:48 am", "Headline": "එක්දින ශ්‍රේණි ගත කිරීම්වලින් ලංකාව පස්සට-එංගලන්තෙ ඉස්සරහට", "News Content": "ජාත්‍යන්තර ක්‍රිකට් කවුන්සිලයේ නවතම එක්දින ශ්‍රේණි ගත කිරීම්වලට අනුව එංගලන්ත කණ්ඩායම පෙරමුණට පැමිණ තිබේ. එම ශ්‍රේණිගත කිරීම්වල ඉන්දියාවට දෙවන ස්ථානයේ පසුවන අතර, නවසිලන්තය පසුවන්නේ තුන්වන ස්ථානයේයි. දකුණු අප්‍රිකාව හතරවන ස්ථානය හිමිකරගෙන තිබේ. ශ්‍රී ලංකාව එක්දින ශ්‍රේණිගත කිරීම්වල තවත් ස්ථානයක් පසුබැස ඇති අතර ශ්‍රී ලංකාවට හිමිව ඇත්තේ එක්දින කණ්ඩායම් ශ්‍රේණිගත කිරීම් වල 8 වන ස්ථානයයි. මේ අතර ටෙස්ට් තරග දෙකක සංචාරයක් සඳහා ශ්‍රී ලංකා ක්‍රිකට් පිල මේ වනවිට ඕස්ට්‍රේලියාවට පැමිණ තිබේ. ඔවුන් බ්‍රහස්පතින්දා සිට ඕස්ට්‍රේලියානු පාලක මණ්ඩලයේ පිල සමඟ හොබාට් හිදී තුන්දින පුහුණු තරගයකට සහභාගිවන අතර, පළමු දිවා රාත්‍රි ටෙස්ට් තරගය බ්‍රිස්බේන් නුවර ගැබා ක්‍රීඩාංගණයේදී ජනවාරි 24 වනදා ආරම්භවීමට නියමිතයි.", "URL": "https://sinhala.adaderana.lk/news.php?nid=102299", "Category": null, "Parent URL": null}