{"Source": "Adaderana", "Timestamp": "January 6, 2013 08:51 pm", "Headline": "බලය පෙන්වු මාළු ව්‍යාපාරිකයා රිමාන්ඩ්", "News Content": "අම්බලන්ගොඩ ප්‍රදේශයේ උසස් පාසලක සිසුවෙකු පැහැරගෙන ගොස් වාහනයක් තුළදී පහරදුන් බලපිටියේ මාළු ව්‍යාපාරිකයා ලබන 19 වැනිදා දක්වා රක්ෂිත බන්ධනාගාර ගත කර තිබේ. උපකාරක පන්තියකට ගොස් ආපසු නිවෙස බලා යමින් සිටියදී පෙරේදා අදාළ ව්‍යාපාරිකයා විසින් සිසුවෙකු පැහැර ගෙන ගොස් තිබිණ. අනතුරුව ඔහු සිය වාහනය තුළදී සිසුවාට පහරදී දමා ගොස් ඇති අතර සිද්ධිය සම්බන්ධයෙන් අම්බලන්ගොඩ පොලීසියට පැමිණිලි කිරීමෙන් පසු සැකකාර ව්‍යාපාරිකයා අත්අඩංගුවට ගන්නා ලදී. මෙලෙස පැහැරකෑමට ලක්ව ඇත්තේ අම්බලන්ගොඩ ප්‍රදේශයේ පාසලක උසස් පෙළ අධ්‍යාපනය ලැබු සිසුවෙකි. අදාළ ව්‍යාපාරිකයාගේ පුතා ද එම සිසුවා ඉගෙනුම ලබන පන්තියේ සිටින අතර ඔවුන් දෙදෙනා අතර ඇති වු ගැටුමක ප්‍රතිඵලයක් ලෙස මෙම පැහැර ගැනීමත් පහරදීමත් සිදුව ඇතැයි පොලීසිය කියයි. කෙසේ වෙතත් පහර කෑ සිසුවා මේ වන විට බලපිටිය රෝහලේ ප්‍රතිකාර ලබන බවද අප වාර්තාකරු පවසයි.", "URL": "https://sinhala.adaderana.lk/news.php?nid=30547", "Category": null, "Parent URL": null}