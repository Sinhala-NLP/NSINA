{"Source": "Adaderana", "Timestamp": "April 17, 2014 02:34 pm", "Headline": "බන්ධනාගාර රෝහලෙන් රැඳවියන් 2ක් පළායයි", "News Content": "වැලිකඩ බන්ධනාගාර රෝහලේ සිටි මන්ද මානසික රැඳවියන් දෙදෙනෙකු පළාගොස් තිබේ. අද(17) අළුයම 03.00ට පමණ මෙම රැඳවියන් දෙදෙනා පළා‍ගොස් ඇති බව බන්ධනාගාර දෙපාර්තමේන්තුවේ ප්‍රකාශකයෙකු සඳහන් කළේය. රැඳවියන්ට ආහාර තැබීම සඳහා යොදාගන්නා අඩි 20 ක පමණ දිග මේසයක ලෑල්ල ගලවා එය බන්ධනාගාර ගොඩනැගිල්ලේ වහලයට සහ තාප්පයට තබා මෙම රැඳවියන් දෙදෙනා පළාගොස් ඇති බව සඳහන් වෙයි. පළාගිය රැඳවියන් දෙදෙනා සෙවීම සඳහා විමර්ශන ආරම්භ කර ඇති අතර අදාළ සිද්ධිය සම්බන්ධයෙන් බන්ධනාගාර දෙපාර්තමේන්තුව විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=42607", "Category": null, "Parent URL": null}