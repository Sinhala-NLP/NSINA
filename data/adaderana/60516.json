{"Source": "Adaderana", "Timestamp": "May 26, 2016 06:25 pm", "Headline": " වකුගඩු රෝහලක් හදන්න චීනයෙන් ලංකාවට යුවාන් මිලියන 600ක්", "News Content": "චීන - ශ්‍රී ලංකා මිත්‍රත්වයේ සන්ධිස්ථානයක් සනිටුහන් කරමින් වකුගඩු රෝගීන් සඳහාම සුවිශේෂි වූ රෝහලක් සෑදිම සඳහා මූලික ප්‍රාග්ධනය වශයෙන් යුවාන් මිලියන 600ක් චීන රජයෙන් ශ්‍රී ලංකාවට ලබාදී තිබේ.අදාළ මුදල ඊ‍යේ ලබාදී ඇති අතර අදාළ ආධාර ගිවිසුම සඳහා ශ්‍රී ලංකාව වෙනුවෙන් චීනයේ ශ්‍රී ලංකා තානාපති ආචාර්ය කරුණාසේන කොඩිතුවක්කු මහතා අත්සන් කර ඇත.මෙම ප්‍රදානය 2015 වසරේදී ජනපති මෛත්‍රිපාල සිරිසේන මහතා චීනයේ ජනාධිපති ෂි ජිං පින්‍ග් මහතා සමග කළ සාකච්ඡාවක ප්‍රතිඵලයක් ලෙස ලැබී තිබේ.මෙවැනි ආධාරයක් ශ්‍රී ලංකාව වෙත මීට පෙර ලැබී ඇත්තේ ජපානයෙන් වන අතර එය හිටපු ජනපති ජේ.ආර් ජයවර්ධන මහතා වෙත ජපානයෙන් ප්‍රදානය කරන ලද ශ්‍රී ජයවර්ධනපුර රෝහලය.", "URL": "https://sinhala.adaderana.lk/news.php?nid=60516", "Category": null, "Parent URL": null}