{"Source": "Adaderana", "Timestamp": "December 22, 2012 04:34 pm", "Headline": "නාවලපිටියේත් නායයාමේ අවදානමක්", "News Content": "නාවලපිටිය, ගඟ ඉහළ කෝරළයේ හැරකොළ වසමේ බ්‍රෙසයිඩ් ජනපද කොටසේ නායයාමේ අවදානමක් මතුව තිබේ. මේ හේතුව නිසා එම ප‍්‍රදේශයේ ජීවත් වන පවුල් 150 කට අයත් 2000ක පමණ පිරිසක් දැඩි අවදානමකට ලක්ව ඇති බව සඳහන්ය. මේ දිනවල පවතින වර්ෂාපතනයත් සමග මෙම නායයාම් තත්ත්වය සක‍්‍රීය වී ඇති බව වාර්තා වේ. මීට පෙර අවස්ථා කිහිපයක දී මෙම කන්දෙන් ගල් පෙරළීම් සිදුව ඇති බව අද දෙරණ වාර්තාකරු සඳහන් කරයි. මේ පිළිබඳ බලාධාරීන් දැනුවත් කර ඇතත් මේ වනතෙක් විසදුම් ලබා දී නොමැති බවද ප‍්‍රදේශවාසීන් පවසයි.", "URL": "https://sinhala.adaderana.lk/news.php?nid=30167", "Category": null, "Parent URL": null}