{"Source": "Adaderana", "Timestamp": "March 13, 2017 10:31 am", "Headline": " ලක්ෂ 60ක කේරළ ගංජා මාට්ටු-1ක් රිමාන්ඩ් ", "News Content": "රුපියල් ලක්ෂ 60ක් පමණ වටිනා කේරළ ගංජා කිලෝග්‍රෑම් 40ක් අලෙවි කිරීමට සූදානම්ව සිටියදී අත්අඩංගුවට ගත් සැකකරුවෙකු රක්ෂිත බන්ධනාගාර ගත කර තිබේ. සුරාබදු මත්ද්‍රව්‍යනාශක කාර්යාංශයේ මෙහෙයවීමෙන් උපාය දූතයන් යොදවා දින කිහිපයක් සිදු කළ මෙහෙයුමකින් අනතුරුව සැකකරු මීගමුව ප්‍රදේශයේදී අත්අඩංගුවට ගත් බව එහි ස්ථානාධිපති නන්දන පෙරේරා මහතා සඳහන් කළේය. සැකකරු මීගමුව වැඩබලන මහේස්ත්‍රාත්වරයා වෙත ඉදිරිපත් කිරීමෙන් පසු ලබන 16 වනදා දක්වා රක්ෂිත බන්ධනාගාර ගත කර තිබේ. ඔහු වව්නියාව, කරප්පන්කාඩු ප්‍රදේශයේ පදිංචිකරුවෙකු බව සුරාබදු මත්ද්‍රව්‍ය, නාශක කාර්යාංශය සඳහන් කළේය.", "URL": "https://sinhala.adaderana.lk/news.php?nid=70807", "Category": null, "Parent URL": null}