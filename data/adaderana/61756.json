{"Source": "Adaderana", "Timestamp": "July 4, 2016 03:46 pm", "Headline": "  SAITM විරෝධය පා වෛද්‍ය සිසුන් පාරට", "News Content": "මාලඹේ පෞද්ගලික වෛද්‍ය විද්‍යාලයට එරෙහිව රාගම වෛද්‍ය පීඨයේ සිසුන් විරෝධතා පා ගමනක නිරත වී තිබේ.අද(04) දහවල් රාගම වෛද්‍ය පීඨය ඉදිරිපිට සිට රාගම නගරය දක්වා පා ගමනින් පැමිණ ඔවුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය.මාලඹේ පෞද්ගලික වෛද්‍ය විද්‍යාලය නීතිගත කිරීමට වත්මන් සෞඛ්‍ය අමාත්‍යවරයා සහ උසස් අධ්‍යාපන අමාත්‍යවරයා කටයුතු කරමින් සිටින බවට වෛද්‍ය පීඨ සිසුන් චෝදනා කරයි.වෛද්‍ය පීඨ ශිෂ්‍ය ක්‍රියාකාරී කමිටුව විසින් අද දිනයේ තවත් වෛද්‍ය පීඨ 07 ක මෙවැනිම විරෝධතා ක්‍රියාමාර්ග සංවිධාන කර තිබූ බව වාර්තා වෙයි.", "URL": "https://sinhala.adaderana.lk/news.php?nid=61756", "Category": null, "Parent URL": null}