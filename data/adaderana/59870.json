{"Source": "Adaderana", "Timestamp": "May 6, 2016 03:24 pm", "Headline": " අනවසර පතල් කැණීම් වැටලීමට යයි", "News Content": "අනවසර පතල් කැණීම් වැටලීමට පොලිස්පතිවරයා යටතේ විශේෂ පොලිස් කණ්ඩායමක් යොදවන ලෙස ජනාධිපති මෛත්‍රීපාල සිරිසේන මහතා උපදෙස් ලබා දී තිබේ.දැඩි පරිසර විනාශයක් සිදු කරමින් සිදු කෙරෙන අනවසර පතල් කැණීම් සිදු කරන පුද්ගලයින්ට එරෙහිව තරා තිරම නොබලා නීතිය ක්‍රියාත්මක කරන ලෙස ජනාධිපතිවරයා දැනුම්දී ඇත.මහවැලි සංවර්ධන හා පරිසර අමාත්‍යවරයා ලෙස ජනාධිපතිවරයාගේ ප්‍රධානත්වයෙන් භූ විද්‍යා සමීක්ෂණ හා පතල් කාර්යාංශයේ ප්‍රගති සමාලෝචන රැස්වීම අද(06) පැවැත් වුණි.එහිදී ජනාධිපතිවරයා මෙම අදහස් පළ කර ඇති අතර අනවසර පතල් කැණීම් සම්බන්ධයෙන් මෙහිදී වැඩි අවධානයක් යොමු වී ඇති බව සඳහන්ය.සාගරය හා සම්බන්ධ සියළු සම්පත්වල අයිතිය සම්බන්ධයෙන් ක්‍රියාත්මක වීමට බලය හිමි ආයතනයක් ස්ථාපිත කිරීම සම්බන්ධයෙන් ද මෙහිදි අවධානය යොමුව තිබේ.", "URL": "https://sinhala.adaderana.lk/news.php?nid=59870", "Category": null, "Parent URL": null}