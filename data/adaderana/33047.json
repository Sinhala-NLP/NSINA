{"Source": "Adaderana", "Timestamp": "April 6, 2013 09:41 am", "Headline": "ආණ්ඩුක්‍රම ව්‍යවස්ථා සංශෝධිත කෙටුම්පත අගරදගුරුට ", "News Content": "සාධාරණ සමාජයක් සඳහා වූ ජාතික ව්‍යාපාරය මගින් සම්පාදිත ආණ්ඩුක්‍රම ව්‍යවස්ථා සංශෝධිත කෙටුම්පත එම ව්‍යාපාරයේ නියෝජිත පිරිසක් විසින් අතිඋතුම් මැල්කම් කාදිනල් රංජිත් හිමිපාණන් වෙත පිළිගන්වා තිබේ. බොරැල්ලේ පිහිටි අගරදගුරු නිල නිවසේදී මෙම පිළිගැන්වීම සිදුවුණි. මෙම කෙටුම්පත මගින් විධායක ජනාධිපති ක්‍රමය අහෝසිකොට පාර්ලිමේන්තුවට වගකියන අගමැති ධුරයක් යෝජනා කර ඇති බව එහිදී අදහස් දැක්වූ සාධාරණ සමාජයක් සඳහා වූ ජාතික ව්‍යාපාරයේ නීතීඥ එච්. ජී පුංචිහේවා මහතා පැවසුවේය.", "URL": "https://sinhala.adaderana.lk/news.php?nid=33047", "Category": null, "Parent URL": null}