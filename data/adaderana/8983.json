{"Source": "Adaderana", "Timestamp": "June 13, 2010 04:22 pm", "Headline": "සීපා ගැන ඉන්දියාවේ බලපෑමක් නෑ", "News Content": "සීපා ගිවිසුම අත්සන් කිරීම පිළිබඳ ඉන්දියාවේ කිසිදු බලපෑමක් නැතැයි විදේශ අමාත්‍ය ජි. එල්. පීරිස් මහතා පවසයි. ජනාධිපති මහින්ද රාජපක්ෂ මහතා ඇතුළු නියෝජිත පිරිස පසුගියදා ඉන්දියාවේ කළ සංචාරයේදී ගිවිසුමට අත්සන් තැබීම සම්බන්ධයෙන් කිසිදු ක්‍රියාමාර්ගයක් නොගත් බව අමාත්‍යවරයා පෙන්වා දෙයි. කෙසේ වුවද අදාළ ගිවිසුමට ඇතුළත් වීම පිළිබඳ ශ්‍රි ලංකාව තීරණය කළ යුතු බව ඉන්දීය අග්‍රාමාත්‍යවරයාගේ ස්ථාවරය බව ජි. එල්. පීරිස් අමාත්‍යවරයා සඳහන් කළේය. අද කොළඹ පැවති මාධ්‍ය හමුවකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=8983", "Category": null, "Parent URL": null}