{"Source": "Adaderana", "Timestamp": "April 15, 2012 12:48 pm", "Headline": "පකිස්ථාන බන්ධනාගාරයකට ප්‍රහාරයක්", "News Content": "වයඹ දිග පකිස්ථානයේ බන්නු බන්ධනාගාරයට ප්‍රහාරයක් එල්ල වී තිබේ. ඉස්ලාමීය සන්නද්ධ පිරිසක් විසින් මෙම ප්‍රහාරය එරට වේලාවෙන් අද(15) අලුයම එකට පමණ එල්ල කර ඇති බව විදෙස් මාධ්‍ය වාර්තා කරයි. මේ සඳහා ‍ රොකට් ප්‍රහාර සහ අත්බෝම්බ ප්‍රහාර ද එල්ල කර ඇති බව වාර්තා වේ. සටන්කාමීන් සියයකට අධික පිරිසක් මෙම ප්‍රහාරයට සම්බන්ධ වී ඇති අතර ‍තලෙයිබාන් සංවිධානය මෙම ප්‍රහාරයේ වගකීම භාරගෙන ඇත. මෙහිදි බන්නු බන්ධනාගාරයේ සිටි සිරකරුවන් හාරසිය දෙනෙකු මුදවාගෙන ඇති බව වාර්තා වේ. මුදවාගනු ලැබූ එම සිරකරුවන් අතර බරපතල ඝනයේ අපරාධවලට සම්බන්ධ සිරකරුවන් ද සිටින බව එරට පොලිසිය පවසයි. පැය දෙකකට ආසන්න කාලයක් පැවති මෙම ප්‍රහාරයේ දී පොලිස් නිලධාරීන් දෙදෙනෙකු තුවාල ලබා ඇති බව බන්නු ප්‍රදේශයේ උසස් පොලිස් නිලධාරියෙකු විදෙස් මාධ්‍ය වෙත පවසා තිබේ.", "URL": "https://sinhala.adaderana.lk/news.php?nid=23524", "Category": null, "Parent URL": null}