{"Source": "Adaderana", "Timestamp": "January 16, 2011 09:31 am", "Headline": "ඉන්දියාවට එක් ලකුණක තියුණු ජයක්", "News Content": "දකුණු අප්‍රිකානු කණ්ඩායම සමග පැවති දෙවන එක්දින ක්‍රිකට් තරගයෙන් එක් ලකුණක තියුණු ජයක් අත් කර ගැනීමට ඉන්දියාව සමත්ව තිබේ. කාසියේ වාසිය දිනා ගත් ඉන්දීය කණ්ඩායම ප්‍රථමයෙන් පන්දුවට පහර දෙමින් පන්දුවාර 47යි පන්දු 2ක දී සියල්ලන් දැවී ලකුණු 190ක් රැස් කර ගන්නා ලදී. යුවරාජ් සිං ලකුණු 53ක් සහ මහේන්ද්‍ර සිං දෝනි ලකුණු 38ක් ලබා ගැනීමට එහි දී සමත් වූහ. පිළිතුරු වශයෙන් දකුණු අප්‍රිකානු කණ්ඩායම පන්දුවාර 43ක දී සියලු දෙනා දැවී රැස් කර ගත්තේ ලකුණු 189ක් පමණි. පන්දු යැවීමේ දී ඉන්දීය කණ්ඩායම වෙනුවෙන් කඩුලු 4ක් දවාගත් මුනාෆ් පටෙල් තරගයේ වීරයා ලෙස සම්මාන ලැබීය. පකිස්ථානය හා නවසීලන්ත කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ දෙවන දිනය අදයි. දෙවන දිනයේ දිවා භෝජනය සදහා තරගය නතර කරන විට ප්‍රථම‍යෙන් පන්දුවට පහර දෙමින් සිටින නවසීලන්ත කණ්ඩායම කඩුලු 7ක් දැවී ලකුණු 319ක් රැස් කර ගෙන සිටියි. රො‍ස් ටේලර් ලකුණු 78යි. ඩැනියෙල් විටෝරි නොදැවී ලකුණු 79යි.", "URL": "https://sinhala.adaderana.lk/news.php?nid=13530", "Category": null, "Parent URL": null}