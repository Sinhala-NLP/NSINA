{"Source": "Adaderana", "Timestamp": "July 17, 2016 11:48 am", "Headline": " 2ක් මරුට-1ක් රෝහලට", "News Content": "‍වැල්ලවාය, කොස්ලන්ද මාර්ගයේ නාවුල්ල ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ.ලංකා ගමනාගමන මණ්ඩලයට අයත් මගී බස් රථයක් හා ත්‍රිරෝද රථයක් ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් ත්‍රිරෝද රථයේ රියදුරු සහ එහි පිටුපස ගමන්ගත් පුද්ගලයෙකු තුවාල ලබා දියතලාව රෝහලට ඇතුළත් කිරීමේ දී රියදුරු මියගොස් තිබේ.මියගොස් ඇත්තේ කොළොන්ගස්තැන්න ඌවමාවෙලගම ප්‍රදේශයේ පදිංචිව සිටි 19 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කොස්ලන්ද පොලීසිය වැඩිදුර විමර්ශන සිදුකරයි. මේ අතර කඳාන හල්පේ දුම්රිය හරස් මාර්ගයේ දී ත්‍රිරෝද රථයක් දුම්රියක ගැටීමෙන් පුද්ගලයෙකු මියගොස් තිබේ.කොළඹ කොටුව බලා ධාවනය වු ඉන්ධන ප්‍රවාහන දුම්රියක අදාළ ත්‍රිරෝදය ගැටී ඇති බව පොලීසිය පැවසුවේය. අනතුරෙන් ත්‍රිරෝදයේ රියදුරු මියගොස් ඇති අතර ඔහු ජා ඇල ප්‍රදේශයේ පදිංචිව සිටි 49 හැවිරිදි පුද්ගලයෙකු බව සඳහන්ය.අනතුර සම්බන්ධයෙන් කඳාන පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=62148", "Category": null, "Parent URL": null}