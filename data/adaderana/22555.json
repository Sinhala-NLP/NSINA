{"Source": "Adaderana", "Timestamp": "March 3, 2012 04:07 pm", "Headline": "නීතිවිරෝධීව වැලි ගොඩදැමූ සිව්දෙනෙකු අත්අඩංගුවට", "News Content": "මඩු, පණ්ඩුවෙටුවාන් ප්‍රදේශයේ නීතිවිරෝධී ලෙස වැලි ගොඩදමමින් සිටි පුද්ගලයින් සිව්දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. සැකකරුවන් සිව්දෙ‍නාම මඩු ප්‍රදේශයේ ම පදිංචිකරුවන් බව එම බලකාය සඳහන් කරයි. වැලි ගොඩදැමීම සඳහා යොදාගත් උපකරණ සහ වැලි ප්‍රවාහනය සඳහා යොදාගත් ට්‍රැක්ටර් රථ දෙකක් ද විශේෂ කාර්යය බලකාය භාරයට ගෙන ඇත. වැඩිදුර පරීක්ෂණ සඳහා සැකකරුවන් සහ භාණ්ඩ මඩු පොලිස් ස්ථානය වෙත භාරකළ බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=22555", "Category": null, "Parent URL": null}