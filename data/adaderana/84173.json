{"Source": "Adaderana", "Timestamp": "February 10, 2018 11:23 am", "Headline": "වව්නියාවේ ඡන්දය ප්‍රකාශ කිරීමේ වර්ධනයක් ", "News Content": "පළාත් පාලන ආයතන ඡන්ද විමසීමේදී වව්නියාව දිස්ත්‍රික්කයේ උදෑසන 10.00 වන විට 40% ක් පමණ ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කළේය. ඒ අනුව සෙසු දිස්ත්‍රික්ක වන ගම්පහ දිස්ත්‍රික්කයේ 30 % ක් , මාතලේ දිස්ත්‍රික්කයේ 30 % ක් , හම්බන්තොට දිස්ත්‍රික්කයේ 25% ක් , නුවර එළිය දිස්ත්‍රික්කයේ 20 % ක්, පොලොන්නරුව දිස්ත්‍රික්කයේ 20% ක් මොනරාගල දිස්ත්‍රික්කයේ 25 % ක් වශයෙන් මේ වන විට ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කළේය. UPDATE 11.29 am - එසේම කළුතර දිස්ත්‍රික්කයේ 20% ක් , ගාල්ල දිස්ක්කයේ 19% ක් , මාතර දිස්ත්‍රික්කයේ 20% ක් කුරුණෑගල දිස්ත්‍රික්කයේ 30% ක් , රත්නපුර දිස්ත්‍රික්කයේ 30% ක් , කෑගල්ල 30% ක් , බදුල්ල දිස්ත්‍රික්කයේ 20 % ක් අනුරාධපුර දිස්ත්‍රික්කයේ 25% ක් වශයෙන් උදෑසන 10.00 වන විට ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් වැඩිදුරටත් ප්‍රකාශ කළේය. UPDATE 11.55 am - මේ අතර මහනුවර දිස්ත්‍රික්කයේ 40% ක් , යාපනය දිස්ත්‍රික්කයේ 22% ක් , කිලිනොච්චි දිස්ත්‍රික්කයේ 25% ක් , ත්‍රිකුණාමලය දිස්ත්‍රික්කයේ 50% ක් , පුත්තලම දිස්ත්‍රික්කයේ 20% ක් , මන්නාරම දිස්ත්‍රික්කයේ 40% ක් , අම්පාර දිස්ත්‍රික්කයේ 20% ක් මුලතිව් දිස්ත්‍රික්කයේ 40% ක් වශයෙන්ද ඡන්දය ප්‍රකාශ කර තිබේ.", "URL": "https://sinhala.adaderana.lk/news.php?nid=84173", "Category": null, "Parent URL": null}