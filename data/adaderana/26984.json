{"Source": "Adaderana", "Timestamp": "August 29, 2012 04:22 pm", "Headline": "නීතිවිරෝධී දුම්වැටි තොගයක් සමග අයෙකු දැලේ", "News Content": "නීතිවිරෝධී දුම්වැටි තොගයක් සමඟ පුද්ගලයෙකු සපුගස්කන්ද ගෝනවල ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ විශේෂ අවි හා උපක‍්‍රම කණ්ඩායමේ නිලධාරීන් පිරිසක් විසින් සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී නීති විරෝධී දුම්වැටි 887 ක් සොයාගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා සපුගස්කන්ද පොලිස්ථානයට භාරදුන් බව විශේෂ කාර්යය බලකාය පවසයි.", "URL": "https://sinhala.adaderana.lk/news.php?nid=26984", "Category": null, "Parent URL": null}