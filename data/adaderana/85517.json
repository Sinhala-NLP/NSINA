{"Source": "Adaderana", "Timestamp": "March 12, 2018 07:00 am", "Headline": " රංජිත් මද්දුමබණ්ඩාර-පොලිස් ප්‍රධානීන් අතර සාකච්ඡාවක්", "News Content": "නීතිය හා සාමය පිළිබඳ අමාත්‍ය රංජිත් මද්දුමබණ්ඩාර මහතා සහ පොලිස් ප්‍රධානීන් අතර සාකච්ඡාවක් අද (12) පැවැත්වීමට නියමිතය. අද පෙරවරුවේ රාජ්‍ය පරිපාලන අමාත්‍යංශයේදී අදාළ සාකච්ඡාව පැවැත්වීමට නියමිත බව වාර්තා වෙයි. මෙම සාකච්ඡාව සඳහා පොලිස්පති පූජිත් ජයසුන්දර මහතා ඇතුළු ජ්‍යේෂ්ඨ නියෝජ්‍ය පොලිස්පතිවරුන්ට සහ ජ්‍යේෂ්ඨ නියෝජ්‍ය පොලිස් නිලධාරීන්ට ඒ සඳහා ආරාධනා කර තිබේ. මෙහිදී පසුගියදා මහනුවර ප්‍රදේශයේදී ඇති වූ කලහකාරී සිදුවීම පිළිබඳව සාකච්ඡා කිරීමට නියමිත අතර එවැනි සිදුවීම් ඉදිරියේදී වලක්වා ගැනීමට ගත යුතු ක්‍රියාමාර්ග පිළිබඳව ද සාකච්ඡාවට ගැණෙනු ඇත. මීට අමතරව මහනුවර දිස්ත්‍රික්කයේ ආරක්ෂක කටයුතු ඉදිරියට පත්වාගෙන යාම පිළිබඳව ද මෙහිදී සාකච්ඡා කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=85517", "Category": null, "Parent URL": null}