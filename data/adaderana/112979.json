{"Source": "Adaderana", "Timestamp": "June 29, 2019 08:29 am", "Headline": "බදියුදීන් කිසිදු ත්‍රස්ත ක්‍රියාවකට සම්බන්ධ නැතැයි තේරීම් කාරක සභාවට වාර්තාවක්", "News Content": "හිටපු අමාත්‍ය රිෂාඩ් බදියුදීන් මහතා සම්බන්ධයෙන් අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයා ඉදිරිපත් කළ වාර්තාවක් ඊයේ (28) තේරීම් කාරක සභාවේ සභාපතිවරයා විසින් ප්‍රකාශයට පත් කෙරුණි. එහි සඳහන් වූයේ කිසිඳු ත්‍රස්ත ක්‍රියාවකට රිෂාඩ් බදියුදීන් මහතා සම්බන්ධ නොමැති බවයි. පාස්කු ඉරිදා ප්‍රහාරය එල්ල කළ ත්‍රස්තවාදීන් සමග සබඳතා ඇති බවට එල්ල වූ චෝදනා සම්බන්ධයෙන් පාර්ලිමේන්තු විශේෂ තේරීම් කාරක සභාව ඊයේ හිටපු අමාත්‍ය රිෂාඩ් බදියුදීන් මහතාගෙන් ප්‍රශ්න කළේය. එහිදී හිටපු අමාත්‍ය රිෂාඩ් බදියුදීන් මහතා පාස්කු ඉරුදින ප්‍රහාරයට හෝ ත්‍රස්ත ක්‍රියාවකට සම්බන්ධ නැති බව රහස් පොලීසිය කළ විමර්ශනවලදී අනාවරණය වී ඇති බව අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයා විසින් ඉදිරිපත් කළ වාර්තාවේ සඳහන් වී ඇත.", "URL": "https://sinhala.adaderana.lk/news.php?nid=112979", "Category": null, "Parent URL": null}