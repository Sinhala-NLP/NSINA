{"Source": "Adaderana", "Timestamp": "August 10, 2019 07:05 pm", "Headline": "පොහොට්ටුවේ මහ සමුළුවට සියල්ල සූදානම්", "News Content": "ශ්‍රී ලංකා පොදුජන පෙරමුණේ ජාතික මහා සමුළුවේදී මහින්ද රාජපක්ෂ මහතා විසින් ජනාධිපති අපේක්ෂකයා නම් කිරීමත් සමඟ එය රට පුරා ජයඝෝෂා නංවන දිනයක් බවට පත්වන බව එම පක්ෂය පවසයි. ‍හෙට පස්වරු 3ට සුගතදාස ගෘහස්ත ක්‍රීඩංගණයේදි පැවැත්වෙන එම ජාතික මහ සමුළුව පිළිබඳ කරුණු පැහැදිලි කිරීම සඳහා අද පැවති මාධ්‍ය හමුවට එක් වෙමින් පාර්ලිමේන්තු මන්ත්‍රී රෝහිත අබේගුණවර්ධන මහතා මේ බව කියා සිටියේය. මෙම සමුළුව හෙට පස්වරු තුනේ සිට ටී වී දෙරණ ඔස්සේ සජීවීව විකාශය කිරීමට නියමිතයි. ශ්‍රී ලංකා පොදුජන පෙරමුණේ පළමු ජාතික මහා සමුළුව හෙට සුගතදාස ගෘහස්ත ක්‍රීඩංගණයේදි පැවැත්විමට මේවන විට සියලු කටයුතු සුදානම් වෙමින් පවතින අතර ඒ පිළිබඳව එම පක්ෂ නියෝජිතයින් අද මාධ්‍ය හමුවක් පවත්වමින් කරුණු පැහැදිලි කළේය. අද පස්වරුවේ ශ්‍රී ලංකා පොදුජන පෙරමුණේ නායකයින් හෙට පැවත්වෙන සමුළුවේ වැඩ කටයුතු නිරීක්ෂණය කිරීම සඳහා සුගත ගෘහස්ත ක්‍රීඩාංගණයට පැමිණියේය. එහිදී අදහස් දැක්වු කෙහෙළිය රඹුක්වැල්ල මහතා කියා සිටියේ හෙට ප්‍රකාශයට පත් කරන නායකයා මේ රටේ ඉදිරි ජනාධිපතිවරයා වනු ඇති බවයි.", "URL": "https://sinhala.adaderana.lk/news.php?nid=116247", "Category": null, "Parent URL": null}