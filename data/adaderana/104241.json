{"Source": "Adaderana", "Timestamp": "February 13, 2019 04:21 pm", "Headline": "ත්‍රීරෝද රථයක් පාර හරහා පෙරළී රියදුරු මරුට", "News Content": "හංවැල්ල, කළුඅග්ගල ලබුගම මාර්ගයේ අද(13) උදෑසන සිදුවූ රිය අනතුරකින් එක් පුද්ගලයෙක් මියගොස් තව පුද්ගලයන් තිදෙනෙකු තුවාල ලබා තිබේ. ලබුගම නිරිපොල ප්‍රදේශයේදී අධික වේගයෙන් ධාවනය වූ ත්‍රීරෝද රථයක් මාර්ගය හරහා පෙරළී ගොස් විදුලි කණුවක ගැටීමෙන් මෙම අනතුර සිදුව තිබේ. ත්‍රීරෝද රථයේ රියදුරු බරපතළ තුවාල ලබා කොස්ගම ප්‍රාදේශිය රෝහලට රැගෙන යන අතරතුර මියගොස් ඇති බවයි වාර්තා වෙයි. මෙලෙස මියගොස් ඇත්තේ බ්‍රැන්ඩිගම්පල වග ප්‍රදේශයේ පදිංචි වයස අවුරුදු 42ක විවාහක පුද්ගලයෙක්. අනතුරින් තුවාල ලැබූ තවත් පුද්ගලයින් තිදෙනෙක් අවිස්සාවේල්ල මූලික රෝහලේ ප්‍රතිකාර ලබන බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=104241", "Category": null, "Parent URL": null}