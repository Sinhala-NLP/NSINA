{"Source": "Adaderana", "Timestamp": "December 18, 2012 03:00 pm", "Headline": " රටේ සංවර්ධන කටයුතුවලට හමුදාවල සහය යොදාගන්නවා ", "News Content": "රටේ සංවර්ධන කටයුතු සඳහා හමුදාවල සහයෝගය ඵලදායි ලෙස යොදාගැනීමට බලාපොරොත්තු වන බව රාජ්‍ය ආරක්ෂක හා නාගරික සංවර්ධන අමාත්‍යාංශ ලේකම් ගෝඨාභය රාජපක්ෂ මහතා පවසයි. රටේ ආරක්ෂාවට අමතරව සංවර්ධනයට ද හමුදාවල සහයෝගය අත්‍යවශ්‍ය බව ඔහු පෙන්වාදෙයි. සිවිල් ආරක්ෂක බලකාය සංවිධානය කළ උත්සවයකට එක්වෙමින් ගෝඨාභය රාජපක්ෂ මහතා මෙම අදහස් පළ කළේය. සිවිල් ආරක්ෂක බලකාය මේ වන විට මෙරටට වැඩදායී ආරක්ෂක හමුදාවක් බවට පත් කිරීමට හැකියාව ලැබී ඇති බව මෙහි දී වැඩිදුරටත් අදහස් දැක්වූ ගෝඨාභය රාජපක්ෂ මහතා සදහන් කළේය.", "URL": "https://sinhala.adaderana.lk/news.php?nid=30065", "Category": null, "Parent URL": null}