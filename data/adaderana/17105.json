{"Source": "Adaderana", "Timestamp": "June 30, 2011 04:57 pm", "Headline": "ඇසළ මංගල්‍යය වෙනුවෙන් වැල්ලවායේ පාසල් 4 ට නිවාඩු", "News Content": "කතරගම ඇසළ මංගල්‍යය වෙනුවෙන් වැල්ලවාය අධ්‍යාපන කලාපයේ පාසල් 4 ට අද(30) සිට නිවාඩු ලබාදී තිබේ. ඇසළ මංගල්‍යයේ කටයුතු වෙනුවෙන් පැමිණෙන ආරක්ෂක අංශවල නවාතැන් පහසුකම් ඇතුළු වෙනත් ‍කටයුතු සඳහා අදාළ පාසල් 4 පෙරහැර නිමා වන තුරු වසා තැබීමට තීරණය කළ බව ඌව පළාත් අධ්‍යාපන ලේකම් අනිල් විජේසිරි මහතා සඳහන් ක‍ළේය. කතරගම ජාතික පාසල, දෙටගමුව විද්‍යාලය, ගෝතමීගම විද්‍යාලය සහ සෙල්ලකතරගම විද්‍යාලය මෙසේ වසා තැබෙනු ඇත. අදාළ පාසල්වලට නිවාඩු ලබාදුන් කාලසීමාවට අනුරූපව හිලව් සැසි පැවැත්වීම සඳහා කටයුතු කරන ලෙස විදුහල්පතිවරුන්ට උපදෙස් දුන් බව ද ඌව පළාත් අධ්‍යාපන ලේකම්වරයා සඳහන් කළේය.", "URL": "https://sinhala.adaderana.lk/news.php?nid=17105", "Category": null, "Parent URL": null}