{"Source": "Adaderana", "Timestamp": "April 8, 2014 04:29 pm", "Headline": "තේක්ක කඳන් සමඟ 2ක් මාට්ටු ", "News Content": "බල පත්‍ර රහිතව තේක්ක දැව කඳන් තොගයක් ප්‍රවාහනය කරමින් සිටි පුද්ගලයින් දෙදෙනෙකු දඹගල්ල, කොබ්බෑව ප්‍රදේශයේදී අත්අඩංගුවට ගෙන ති‍බේ. දහයියා ප්‍රවාහනය කරන මුවාදෙන් අදාළ දැව තොගය සුක්ෂම අයුරින් සඟවා ප්‍රවාහනය කරමින් සිටිය දී මොනරාගල අඩවි වන නිලධාරී කාර්යාලයේ නිලධාරීන් විසින් සැකකරුවන් අත්අඩංගුවට ගෙන ඇති බව වාර්තා වෙයි එම තේක්ක දැව තොගයේ වටිනාකම රුපියල් ලක්ෂ 07ක් පමණ වන අතර ප්‍රවාහනය සඳහා යොදාගත් ලොරි රථය ද වන නිලධාරීන් බාරයට ගෙන තිබේ. සැකකරුවන් දඹගල්ල හා බණ්ඩාරවෙල ප්‍රදේශයේ පදිංචිකරුවන් වන අතර ඔවුන් මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42396", "Category": null, "Parent URL": null}