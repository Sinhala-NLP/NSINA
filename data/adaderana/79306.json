{"Source": "Adaderana", "Timestamp": "October 30, 2017 12:35 pm", "Headline": "ඉන්දියාව ලකුණු 6 කින් ජයගනී", "News Content": "නවසීලන්තය සමඟ පැවැති එක්දින තරඟාවලිය දෙකට එකක් ලෙස ජයග්‍රාහණය කිරීමට ඉන්දීය කණ්ඩායම සමත් විය. ඊයේ කන්පූර් හිදී පැවැති තුන්වන සහ අවසන් එක්දින තරඟය ලකුණු 06කින් ජයග්‍රහණය කිරීමට ඉන්දීය කණ්ඩායම හැකි විය. මෙම තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව ඉන්දීය කණ්ඩායමට ලබා දුන් අතර ඒ අනුව ඉන්දීය කණ්ඩායම නියමිත පන්දුවාර 50 අවසානයේ කඩුලු 06ක් බිද වැටී ලකුණු 337ක් ලබා ගත්තේය. ඉන්දීය කණ්ඩායම වෙනුවෙන් රෝහිත් ෂර්මා ලකුණු 147ක් සහ නායක විරාත් කෝලි ලකුණු 117ක් ලබා ගැනිමට සමත් විය. ජයග්‍රාහී ඉලක්කය හඹාගිය නවසීලන්ත කණ්ඩායමට නියමිත පන්දුවාර 50 අවසානයේ කඩුලු 07ක් බිඳවැටී ලබාගත්තේ ලකුණු 331ක් පමණයි. තරඟයේ වීරයා ලෙස රෝහිත් ෂර්මා සම්මාන හිමිකර ගත් අතර විරාත් කෝලි තරඟාවලියේ වීරයා ලෙස සම්මාන හිමිකර ගැනීම සමත් විය.", "URL": "https://sinhala.adaderana.lk/news.php?nid=79306", "Category": null, "Parent URL": null}