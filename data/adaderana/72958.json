{"Source": "Adaderana", "Timestamp": "May 8, 2017 02:29 pm", "Headline": "පුත්තලම අධිකරණයේ නඩු-බඩු කාමරය බිඳලා", "News Content": "පුත්තලම දිසා අධිකරණයේ නඩු - බඩු කාමරය බිද ඇති බවට තොරතුරක් ලැබී ඇති බව පුත්තලම පොලීසිය පවසයි.අධිකරණ සංකීර්ණයේ වහළයේ උළු ඉවත් කර නඩු - බඩු කාමරයට ඇතුළු වී ඇති බව මූලික විමර්ශන වලදී හෙලිවී ඇති බව වාර්තාවේ.නමුත් එහි තිබී සොරකම් කරන ලද්දේ හෝ ගෙන ගොස් ඇත්තේ මොනවාද යන්න මෙතෙක් අනාවරණය වී නොමැත.විමර්ශන කටයුතු සිදු කරන බැවින් බාහිර පාර්ශවයන්ට අධිකරණ සංකීර්ණයට ඇතුළු වීමද මේ වන විට තහනම් කර ඇති බව අප වාර්තාකරු පවසයි.පුත්තලම දිසා අධිකරණයේ සහ මහේස්ත්‍රාත් අධිකරණයේ අධිකරණ ලිපි ලේඛන ඇතුළු දෑ තැම්පත් කර ඇත්තේ මෙම නඩු - බඩු කාමරයේය.", "URL": "https://sinhala.adaderana.lk/news.php?nid=72958", "Category": null, "Parent URL": null}