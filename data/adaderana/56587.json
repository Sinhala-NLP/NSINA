{"Source": "Adaderana", "Timestamp": "January 23, 2016 09:18 pm", "Headline": "ඉන්න ජනපතිද? හිටපු ජනපතිද? - විශේෂයක් නෑ", "News Content": "කවරෙකු හරි පැමිණිල්ලක් කළොත් ඉන්න ජනාධිපතිද? හිටපු ජනපතිද? අපිද? කියා විශේෂත්වයක් නැති බවත්, පොලීසිය පරීක්ෂණ කර උසාවි ගියවිට ඉන් එහා කටයුතු සිදුවන්නේ නීතියට අනූව බව අධිකරණ ඇමති විජයදාස රාජපක්ෂ මහතා කියයි.වසර 10ට පසු ස්වාධීන අධිකරණයක් ස්ථාපිත වී ඇති බව දැන් මුළු රටම ලොවම දන්නා කරුණක් බැවින් උසාවියේදී යමෙක් නිර්දෝෂීද? වැරදිකරුද? යැයි තීරණය වනු ඇති බව ඒ මහතා පෙන්වාදෙයි.එම කටයුතු සිදුකිරීමේදී පොලීසියට බලපෑමක් සිදුනොකරන බවද ඒ මහතා පවසයි.පරීක්ෂණ සඳහා කිසියම් අයෙකු කැඳවූ පමණින් වැරදිකරුවෙකු නොවන බවද, නීත්‍යානූකූල ක්‍රියාවලියකින් එය තීරණය වනු ඇතැයිද අධිකරණ අමාත්‍ය විජයදාස රාජපක්ෂ මහතා ගාල්ල, බෙලිගහ නව අධිකරණ සංකීර්ණයේ ඉදිකිරීම් නිරීක්ෂණ චාරිකාවකට එක්වෙමින් කියා සිටියේය.", "URL": "https://sinhala.adaderana.lk/news.php?nid=56587", "Category": null, "Parent URL": null}