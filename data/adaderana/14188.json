{"Source": "Adaderana", "Timestamp": "February 13, 2011 02:07 pm", "Headline": "නීති විරෝධී ගිනි අවි කම්හලක් හමුවෙයි", "News Content": "කොළොන්න ප්‍රදේශයේ පවත්වාගෙන ගිය නීති විරෝධී ගිනි අවි නිෂ්පාදන කම්හලක් වැටලීමට කොළොන්න පොලිසිය සමත් වී තිබේ. මෙම වැටලීමෙන් ගිනි අවි කිහිපයක් සමඟ සැකකරුවන් දෙදෙනෙකු අත් අඩංගුවට ගත් බව පොලිසිය සඳහන් කරයි. ටී-56 උණ්ඩ විදිය හැකි ගල්කටස් වර්ගයේ ගිනි අවි දෙකක්, බඳින තුවක්කු සඳහා යොදා ගන්නා ගිනි අවි 4ක් සහ ගිනි අවි නිෂ්පාදනය සඳහා යොදා ගන්නා උපකරණ කිහිපයක් ද පොලිස් භාරයට ගෙන තිබේ. සැකකරුවන් හෙට ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=14188", "Category": null, "Parent URL": null}