{"Source": "Adaderana", "Timestamp": "March 5, 2013 05:35 pm", "Headline": "මාලේ හිටපු ජනපති අත්අඩංගුවට", "News Content": "මාලදිවයින් හිටපු ජනාධිපති මොහොමඩ් නෂීඩ් අත්අඩංගුවට ගෙන තිබේ. මාලි අගනුවර පිහිටි නිවසේ රැදී සිටිය දී එරට පොලිසිය විසින් ඔහු අත්අඩංගුවට ගෙන ඇති බව විදෙස් මාධ්‍ය වාර්තා කරයි. මාලදිවයින් හිටපු ජනාධිපතිවරයා අත්අඩංගුවට ගැනීම සදහා තෙවන වරෙන්තුව ද නිකුත් කිරීමෙන් අනතුරුව ඔහු අද දිනයේ මෙලෙස අත්අඩංගුවට ගෙන තිබේ. මීට පෙර අවස්ථා 02 ක දී මොහොමඩ් නෂිඩ් අත්අඩංගුවට ගැනීම සදහා වරෙන්තු නිකුත් කර තිබූ අතර රැකවරණපතා ඔහු , පසුගිය පෙබරවාරී මස 13 වැනි දින සිට රැදී සිටියේ මාලි අගනුවර පිහිටි ඉන්දීය මහකොමසාරිස් කාර්යාලයේය. එහි රැදී සිටි හිටපු ජනාධිපතිවරයා සිය නිවස වෙත ගොස් ඇත්තේ පසුගිය සිකුරාදා බව සදහන්ය. කෙසේ වෙතත් අත්අඩංගුවට ගත් මාලදිවයින් හිටපු ජනාධිපතිවරයා හෙට අධිකරණය වෙත ඉදිරිපත් කිරීමට නියමිත බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=32139", "Category": null, "Parent URL": null}