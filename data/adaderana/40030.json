{"Source": "Adaderana", "Timestamp": "January 2, 2014 12:54 pm", "Headline": "රිය අනතුරකින් දවස් 21ක බිළිඳු දරුවා මරුට", "News Content": "කිලිනොච්චිය, අලිමංකඩ ප්‍රදේශයේ සිදු වු රිය අනතුරකින් බිළිඳෙකු ඇතුළු දෙදෙනෙකු මියගොස් තිබේ. යතුරුපැදියක් වෑන් රථයක ගැටීමෙන් මෙම අනතුර සිදුව ඇති බව කිලිනොච්චිය පොලීසිය සඳහන් කළේය. අනතුරින් මියගොස් ඇත්තේ යතුරුපැදියේ පිටුපස ගමන් ගත් කාන්තාව සහ ඇයගේ දින 21ක් වයසැති දරුවාය. වෑන් රථයේ රියදුරු අත්අඩංගුවට ගෙන ඇති අතර කිලිනොච්චිය පොලීසිය මේ සම්බන්ධයෙන් වැඩිදුර පරීක්ෂණ පවත්වයි.‍", "URL": "https://sinhala.adaderana.lk/news.php?nid=40030", "Category": null, "Parent URL": null}