{"Source": "Adaderana", "Timestamp": "September 26, 2012 01:45 pm", "Headline": "පකිස්තානයට කඩුලු 8 ක ජයක්", "News Content": "20 -20 ලෝක කුසලාන ක‍්‍රිකට් තරඟාවලියේ බංගලාදේශය සමග පැවති තරඟයෙන් කඩුලු 8 ක ජයක් හිමිකර ගැනීමට පකිස්තාන කණ්ඩායම සමත්ව තිබේ. මෙම තරගය පල්ලෙකැලේ ජාත්‍යන්තර ක‍්‍රිකට් ක‍්‍රිඩාංගනයේ දී ඊයේ (25) පැවැත්විණි. එහිදී කාසියේ වාසිය දිනා ගත් බංගලාදේශ කණ්ඩායම පළමුව පන්දුවට පහරදීමට තීරණය කළේය. ඒ අනුව එම කණ්ඩායම පන්දුවාර 20 අවසානයේ දී කඩුලු 6 ක් දැවී ලකුණු 175 ක් ලබාගත්තේය. පන්දුවට පහර දීමේ දී ශකීබ් අල් හසන් ලකුණු 84 ක් රැස්කිරීමට සමත්විය. පිළිතුරු ඉණිම සඳහා පිටියට පිවිසි පකිස්තානු කණ්ඩායම පන්දුවාර 18 යි පන්දු 4 ක් අවසානයේ දී කඩුලු 2 ක් දැවී ලකුණු 178 ක් ලබා ගනිමින් තරඟයේ ජය වාර්තා කිරීමට සමත්විය. ඊට ඉම්රාන් නසීර් රැස්කළ ලකුණු 72 සහ මොහොමඩ් හෆීස් රැස්කළ ලකුණු 45 ක් ද ඇතුළත්ය.", "URL": "https://sinhala.adaderana.lk/news.php?nid=27763", "Category": null, "Parent URL": null}