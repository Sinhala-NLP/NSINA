{"Source": "Adaderana", "Timestamp": "September 12, 2011 01:19 pm", "Headline": "14 වනදා හෙද උද්ඝෝෂණයක් ", "News Content": "හෙද ව්‍යවස්ථාවට පටහැනිව හෙද සේවය සහ බඳවා ගැනීම් සිදු කරන බවට ර‍ජයේ හෙද නිලධාරීන්ගේ සංගමය චෝදනා කරයි. ඊට එරෙහිව ලබන 14 වන දින දහවල් 12 ට කොළඹ, ජාතික රෝහල ඉදිරිපිට විරෝධතා ව්‍යාපාරයක නිරතවන බව එම සංගමයේ සභාපති සමන් රත්නප්‍රිය මහතා පවසයි. හෙද වෘත්තියට අදාළ මූලික සුදුසුකම් පහත දමමින් එම වෘත්තීයේ ගරුත්වය හෑල්ලු කිරීමට රජය කටයුතු කරමින් සිටින බව සමන් රත්නප්‍රිය මහතා සඳහන් කරයි. මෙම අසාධාරණ තීන්දුව අවලංගු කර හෙද සේවාවට ගරුත්වයක් ලබාදෙන ලෙස සෞඛ්‍ය ඇමතිවරයාගෙන් ඉල්ලා සිටින බව ද අද දෙරණ වෙත අදහස් දක්වමින් කියා සිටියේය.", "URL": "https://sinhala.adaderana.lk/news.php?nid=18669", "Category": null, "Parent URL": null}