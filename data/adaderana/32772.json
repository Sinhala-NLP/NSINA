{"Source": "Adaderana", "Timestamp": "March 27, 2013 09:38 am", "Headline": "ඕස්ට්‍රේලියා පනින්න ගිය 97 ක් මාට්ටු", "News Content": "නීති විරෝධී ලෙස ඕස්ට්‍රේලියාව බලා යාත්‍රා කරමින් සිටි පිරිසක් නාවික හමුදාව විසින් අත්අඩංගුවට ගෙන තිබේ. අද (27) අලුයම ඔළුවිල් ප්‍රදේශයට නුදුරු මුහුදේදී 97 දෙනකුගෙන් යුතු මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක, කමාන්ඩර් කෝසල වර්ණකුලසූරිය මහතා පවසයි. අත්අඩංගුවට පත් සියලුම දෙනා ශ්‍රී ලාංකික ද්‍රවිඩ ජාතිකයින් වන අතර එම පිරිස අතරේ පිරිමින් 39 දෙනකු, ස්ත්‍රීන් 18 දෙනකු හා ළමුන් 40 දෙනකු වන බව වර්ණකුලසූරිය මහතා අද දෙරණට කියා සිටියේය. අත්අඩංගුවට ගත් පිරිස මේවන විට ඔළුවිල් වරායේ රඳවාගෙන සිටින බවත්, වැඩිදුර විමර්ශන කටයුතු සඳහා අපරාධ පරීක්ෂණ දෙපාර්තමේන්තුවට යොමු කරන බවත් නාවික හමුදා මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32772", "Category": null, "Parent URL": null}