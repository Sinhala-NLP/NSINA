{"Source": "Adaderana", "Timestamp": "July 31, 2019 12:30 pm", "Headline": "ප්‍රහාර සම්බන්ධයෙන් TID බාරයේ සිටි සැකකරුවන් 20ක් අධිකරණයට", "News Content": "පාස්කු ඉරු දින ප්‍රහාරයෙන් අනතුරුව සිදුකළ විමර්ශනවලදී අත්අඩංගුවට ගෙන ත්‍රස්ත විමර්ශන කොට්ඨාසය භාරයේ රඳවා සිටින සැකකරුවන් 20දෙනෙකු හෙට (01) අධිකරණයට ඉදිරිපත් කිරිමට නියමිතව තිබේ. ත්‍රස්ත විමර්ශන කොට්ඨාසයේ ජ්‍යෙෂ්ඨ ප්‍රකාශකයෙකු සඳහන් කළේ ඔවුන් හෙට ගල්කිස්ස මහේස්ත්‍රාත් අධිකරණයට ඉදිරිපත් කරන බවයි. පාස්කු ප්‍රහාරයෙන් අනතුරුව සිදුකළ විමර්ශන හා වැටලීම් වලදි මෙම සැකකරුවන් අත්අඩංගුවට ගෙන තිබුණි. හදිසි නීති රෙගුලාසි යටතේ ඔවුන්ගෙන් ප්‍රශ්න කිරිම් හා ප්‍රකාශ සටහන් කර ගැනීමෙන් අනතුරුව ඉදිරි නීතිමය කටයුතු සදහා මෙලෙස අධිකරණයට ඉදිරිපත් කරන බව ත්‍රස්ත විමර්ශන කොට්ඨාසය සදහන් කළේය. ඔවුන් සම්බන්ධයෙන් මෙතෙක් සිදුකර ඇති විමර්ශන හා එහිදී අනාවරණය වූ කරුණු ත්‍රස්ත විමර්ශන කොට්ඨාසය විසින් අධිකරණයට වාර්තා කිරිමට නියමිතයි.", "URL": "https://sinhala.adaderana.lk/news.php?nid=115418", "Category": null, "Parent URL": null}