{"Source": "Adaderana", "Timestamp": "February 12, 2019 12:09 pm", "Headline": "මරු වැලක් ඇටවූ පුද්ගලයා කොටු වෙයි", "News Content": "වන සතුන් දඩයම් කිරීම් සඳහා නීති විරෝධී බලපත්‍ර රහිත බට තුවක්කුවක් අටවා එම ගම්මානයේම තවත් පුද්ගලයෙකුට තුවාල සිදුකළ පුද්ගලයෙකු බඳින ලද බට තුවක්කුවද සමග ඊයේ (11) රාත්‍රීයේදී සැකපිට අත්අඩංගුවට ගත් බව කන්දකැටිය පොලිසිය පවසයි. මෙලෙස අත්අඩංගුවට පත්ව ඇත්තේ මීගහකිවුල වෙන්දේසියාය සියඹලාගස්ලන්ද ප්‍රදේශයේ පදිංචි වයස අවුරුදු 46ක පුද්ගලයෙකි. මෙම පුද්ගලයා විසින් වන සතුන් දඩයම් කිරීම සඳහා ගම්මානයට නුදුරු රක්ෂිතයක බට තුවක්කුවක් අටවා තිබූ අතර වනයට ගිය ගවයන් රැගෙන එමට එහි ගිය පුද්ගලයෙකු මෙලෙස මිය ගොස් ඇත. තුවක්කුව පත්තු වීමෙන් බරපතල තුවාල ලබා පුද්ගලයා මීගහකිවුල දිසා රෝහලට ඇතුලත් කිරිමෙන් අනතුරුව බදුල්ල පළාත් මහ රෝහලට ඇතුළත් කර ඇත. කෙසේ වෙතත් ලද තොරතුරක් මත කන්දකැටිය පොලීසියේ නිලධාරීන් පිරිසක් සිදුකළ වැටලීමකදී සැකකරු සහ අදාළ ගිනි අවිය අත් අඩංගුවට ගැනීමට පොලීසියට හැකි වී තිබේ. සැකකරු පොලිස් ඇප මත මුදාහල අතර ඔහුට විරුද්ධව නඩු පැවරීමට නියමිතය. පොලිස් ස්ථානාධිපති පොලිස් පරීක්ෂක ඩබ්ලිව්. එම්. සිරිවර්ධන මහතාගේ උපදෙස් පරිදි පරීක්ෂණ පැවැත්වේ.", "URL": "https://sinhala.adaderana.lk/news.php?nid=104147", "Category": null, "Parent URL": null}