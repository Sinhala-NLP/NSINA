{"Source": "Adaderana", "Timestamp": "June 9, 2019 11:05 pm", "Headline": "තවමත් ජනාධිපතිවරණයට අපේක්ෂකයෙක් නිර්මාණය වී නෑ-අමරවීර", "News Content": "ඉදිරි ජනාධිපතිවරණයේදී ශ්‍රී ලංකා නිදහස් පක්ෂය සහ එක්සත් ජාතික පක්ෂය එකතුවීමේ හැකියාවක් නොමැති බව එක්සත් ජනතා නිදහස් සන්ධානයේ මහ ලේකම් මහින්ද අමරවීර මහතා පවසයි. මහින්ද අමරවීර මහතා මෙසේ පැවසූයේ අද (9) බෙලිඅත්ත ගලගම කොකාවත්ත බෝධිරුක්ඛාරාමයේ ධාතු මන්දිරය විවෘත කිරීමේ අවස්ථාවට සහභාගී වෙමිනි. වැඩිදුරටත් අදහස් දැක්වූ මහින්ද අමරවීර මහතා මෙසේද පැවසීය. \"ජනාධිපතිවරණයේදී ශ්‍රී ලංකා නිදහස් පක්ෂය එක්සත් ජාතික පක්ෂයට එකතු වීමේ කිසිදු අදහසක් නැහැ. නමුත් සියළුම තීන්දු ගතයුතු වන්නේ පක්ෂයක් විදියටයි. මේ නිසා ශ්‍රී ලංකා නිදහස් පක්ෂයයි තීන්දු කරන්නේ. මගේ පෞද්ගලික මතය නම් එලෙස එකතුවීමේ හැකියාවක් නැ. ඒ වගේම තමයි විවිධ පක්ෂවලින් විවිධ අපේක්ෂකයෝ ගැන කිව්වට තවමත් ජනාධිපතිවරණයට අපේක්ෂකයෙක් නිර්මාණය වී නැහැ. ශ්‍රී ලංකා නිදහස් පක්ෂය සහ එක්සත් ජාතික පක්ෂය එකතුවෙයි කියලා මගේ විශ්වාසයක් නැහැ. මම තනි පුද්ගලයෙක්නේ. පක්ෂයක් ලෙසයි අපි තීන්දු ගන්නේ\" යැයිද කීය.", "URL": "https://sinhala.adaderana.lk/news.php?nid=111648", "Category": null, "Parent URL": null}