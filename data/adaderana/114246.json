{"Source": "Adaderana", "Timestamp": "July 16, 2019 11:43 am", "Headline": "‍ගංජා ප්‍රවාහනය කළ පොලිස් නිලධාරියෙක් අත්අඩංගුවට", "News Content": "යාපනය සිට කේරළ ගංජා ප්‍රවානය කළ පොලිස් නිලධාරියෙකු ඊයේ(15) අත්අඩංගුවට ගෙන ඇති බව යාපනය චාවකච්චේරි පොලීසිය පවසයි. පොලීසිය පැවසූ‍වේ කේරළ ගංජා කි‍ලෝග්‍රෑම් දෙකයි ග්‍රෑම් 700 ක් ප්‍රවාහනය කළ වවුනියාව ඉරට්ටපෙරියකුලම පොලිස් ස්ථානයට අනුයුක්තව රාජකාරි කළ පොලිස් නිලධාරියෙකු එලෙස අත්අඩංගුවට ගෙන ඇති බවයි. යුද හමුදා නිළධාරීන් වෙත ලද තොරතුරක් මත සිදුකළ සෝදිසි කිරීමකදි වෑන් රථයකින් ගමන් කරමින් සිටි සැකකරු අත්අඩංගුවට ගෙන ඇති බවද පොලීසිය පැවසීය. අත්අඩංගුවට ගත් සැකකරු යාපනය චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත අතර, යාපනය චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114246", "Category": null, "Parent URL": null}