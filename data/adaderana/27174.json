{"Source": "Adaderana", "Timestamp": "September 6, 2012 08:50 am", "Headline": "ඉරාකයේ පොලිස් නිලධාරීන් 5 ට වෙඩි", "News Content": "ඉරාකයේ රමාදි නගර‍යේ සිදුවූ වෙඩි තැබීමකින් පොලිස් නිලධාරීන් 5 දෙනෙකු ජීවිතක්ෂයට පත්ව තිබේ. නාඳුනන තුවක්කුකරුවෙකු විසින් මෙම වෙඩි තැබීම සිදුකර ඇති බව විදෙස් මාධ්‍ය වාර්තා කරයි. රමාදි ප්‍රදේශයේ ආරක්ෂක මුරපොළක සේවය කල පොලිස් නිලධාරීන් 5 දෙනෙකු මෙලෙස ජීවිතක්ෂයට පත්වී ඇත. මෙම ‍වෙඩි තැබීම සඳහා සයිලන්සරයක් සවිකරන ලද පිස්තෝලයක් භාවිතා කර ඇති බව වාර්තා වේ. අගෝස්තු මාසයේ පමණක් ඉරාකයේ ආරක්ෂක නිලධාරීන් 70 දෙනෙකු පමණ මෙලෙස ඝාතනයට ලක්ව තිබේ.", "URL": "https://sinhala.adaderana.lk/news.php?nid=27174", "Category": null, "Parent URL": null}