{"Source": "Adaderana", "Timestamp": "January 10, 2017 08:50 am", "Headline": " කොමිෂන් සභා පුරප්පාඩු සඳහා නම් නිර්දේශ කරයි", "News Content": "ආණ්ඩුක්‍රම ව්‍යවස්ථා සභාව කථානායක කරූ ජයසූරිය මහතාගේ ප්‍රධානත්වයෙන් රැස්වී තිබේ. ඊයේ(09) පාර්ලිමේන්තු සංකීර්ණයේදී පැවති එම රැස්වීමේ දී තීරණ කිහිපයක් ගත් බව කථානායක කාර්යාලය සඳහන් කළේය.ඒ අනුව ජාතික පොලිස් කොමිසමේ සහ රාජ්‍ය සේවා කොමිෂන් සභාවේ දැනට පුරප්පාඩුව පවතින සාමාජික ධුරයන් සඳහා වන නම් නිර්දේශ කර ජනාධිපතිවරයා වෙත දන්වා යැවීමට තීරණය කර තිබේ.ඊට අමතරව ස්වාධීන කොමිෂන් සභාවලට ස්ථීර කාර්යාල පහසුකම් ලබාදීම පිළිබද කටයුතු සම්පාදනය කිරීම සඳහා බස්නාහිර සහ මහ නගර සංවර්ධන අමාත්‍ය ආණ්ඩුක්‍රම ව්‍යවස්ථා සභාවේ සාමාජික පාඨලී චම්පික රණවක මහතාගේ අවධානයට යොමුකළ බව කථානායක කාර්යාලය සඳහන් කළේය.මේ අතර 2017 දිළිඳුබව තුරන් කිරීමේ වසරේ නව අභියෝග සහ අවස්ථාවන් පිළිබඳ ජාතික උපදේශන විද්වත් සමුළුවක් කොළඹ ලක්ෂ්මන් කදිරගාමර් මධ්‍යස්ථානයේදී අද(10) පැවැත්වීමට නියමිතය.", "URL": "https://sinhala.adaderana.lk/news.php?nid=67916", "Category": null, "Parent URL": null}