{"Source": "Adaderana", "Timestamp": "February 27, 2016 10:08 am", "Headline": "නෙලුම්දෙණියේ අනතුරින් 11ක් රෝහලට ", "News Content": "දැදිගම, නෙලුම්දෙණිය ප්‍රදේශයේදී සිදු වූ රිය අනතුරකින් පුද්ගලයින් 11 දෙනෙකු තුවාල ලබා තිබේ.මහනුවර සිට කොළඹ දෙසට ධාවනය වූ වෑන් රථයක් රියදුරුට පාලනය කර ගත නොහැකිව මාර්ගයෙන් ඉවතට පැන මාර්ගය අසළ නවතා තිබූ ටිපර් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් තුවාල ලැබු වැන් රථයේ ගමන් ගත් පුද්ගලයින් 11 දෙනෙකු කෑගල්ල රෝහලට ඇතුළත් කර තිබේ.තුවාල ලැබූවන් අතර කාන්තාවන් 05 දෙනෙකු ද වන බව සඳහන්ය.දැදිගම පොලීසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57642", "Category": null, "Parent URL": null}