{"Source": "Adaderana", "Timestamp": "July 20, 2018 06:12 pm", "Headline": "ආණ්ඩුවෙන් ඉවත්විමේ ශ්‍රීලනිප යෝජනාව මිළඟ මධ්‍යම කාරක සභාවට ඉදිරිපත් කරනවා", "News Content": "ද්විත්ව පුරවැසිභාවය ඉවත් කර ගන්නා පුද්ගලයෙකුට වසර දෙකක් යනතුරු ජනාධිපතිවරණයකට ඉදිරිපත් විය නොහැකි ලෙස නව ආණ්ඩුක්‍රම ව්‍යවස්ථාවට වගන්තියක් එක් කිරීමට ආණ්ඩුව කටයුතු කරමින් සිටින බව විපක්ෂයේ මන්ත්‍රීවරු චෝදනා කරයි. අද(20) පැවති මාධ්‍ය හමුවට එක්වෙමින් විපක්ෂයේ මන්ත්‍රීවරුන් මේ බව සඳහන් කළේය. ශ්‍රී ලංකා නිදහස් පක්ෂයේ මහලේකම්වරයා ඉවත් කිරීමත් සමඟ පක්ෂය තුළ අරගලය සියයට 50ක් පමණ ජයගත් බවත් ඉතුරු සියයට 50 ජයගනු ලබන්නේ ආණ්ඩුවෙන් ශ්‍රී ලංකා නිදහස් පක්ෂයේ සියළු දෙනා ඉවත් කර ගැනීමෙන් බව මන්ත්‍රීවරයා පවසයි. ශ්‍රී ලංකා නිදහස් පක්ෂය ආණ්ඩුවෙන් ඉවත්විය යුතු බවට වන යෝජනාවක් මීළඟ මධ්‍යම කාරක සභා රැස්විමට ඉදිරිපත් කරන බව මන්ත්‍රීවරයා සඳහන් කරයි.", "URL": "https://sinhala.adaderana.lk/news.php?nid=92930", "Category": null, "Parent URL": null}