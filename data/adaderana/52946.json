{"Source": "Adaderana", "Timestamp": "July 30, 2015 02:35 pm", "Headline": "ප්‍රචණ්ඩ ක්‍රියා ගැන මැ.කොගෙ අවධානය යොමුවිය යුතුයි", "News Content": "මහින්ද රාජපක්ෂ මහතා චීනයෙන් අධික පොලියට ණය අරන්, නොවටිනා මිල ගණන් වලට කොන්ත්‍රාත් දෙමින්, ලාභය රාජපක්ෂ පවුලට බෙදාගත් බවට චෝදනා කළ ද එකී ක‍ටයුත්ත මේ ආණ්ඩුව විසින්අඛණ්ඩව කරගෙන යන බව එජනිස හිටපු පාර්ලිමේන්තු මන්ත්‍රී ඩලස් අලහප්පෙරුම මහතා පවසයි.අත් හළ බව කියූ චීනයේ සමාගමටම කොළඹ-නුවර අධිවේගී මාර්ගයේ ඉතිරි කොටස කරගෙන යාමට ලබාදීම තුළින් ඒ බව පැහැදිලි වන බව අලහප්පෙරුම මහතා කියා සිටියේ අද(30) කොළඹ පැවති මාධ්‍ය හමුවකදීය.මේවන විට මැතිවරණ ප්‍රචණ්ඩ ක්‍රියා වාර්ධනය වී ඇති බවත්, මාතර තරම් මැතිවරණ ප්‍රචණ්ඩ ක්‍රියා වැඩි වෙනත් ප්‍රදේශයක් නොමැති බවත් ඔහු මෙහිදී පෙන්වා දුන්නේය.මාතර නගරාධිපතිවරයාගේ සහෝදරයාට පසුගියදා ප්‍රහාරයක් එල්ලවුණු බවත්, ඒ පිළිබඳ දෙණියාය පොලීසිය විසින් මෙතෙක් කිසිදු ක්‍රියාමාර්ගයක් ගෙන නොමැති බවත් හෙතෙම සඳහන් කළේය.මැතිවරණ කොමසාරිස්වරයා අවංක, දක්ෂ නිලධාරියෙකු බව පිළිගන්නා බවත්, මේ මොහොතේ කොමසාරිස්වරයා මැදිහත්ව මෙම ප්‍රචණ්ඩ ක්‍රියා නැවැත්වීමට ක්‍රියා කළ යුතුව ඇති බවත්, විශේෂ නියෝජිතයෙකු හෝ මාතරට පත්කිරීමට කටයුතු කරන්නේ නම් වඩා හොඳ බවත් ඔහු අවධාරණය කළේය.හිටපු ආරක්ෂක ලේකම්වරයා හා මත්කුඩු ජාවාරම්කරුවෙකුගේ ඡායාරූපයක් ප්‍රසිද්ධියට පත්කරමින් එතුමාට මඩගැසීමේ ව්‍යාපාරයක් ඇතැම් ජාතික පුවත්පත් විසින් ආරම්භ කර ඇති බවත්, ඒ සම්බන්ධයෙන් නීතිමය ක්‍රියාමාර්ග ගැනීමට රාජපක්ෂ මහතා තීරණය කර ඇති බවත් අලහප්පෙරුම මහතා කියා සිටියේය.ගෝඨාභය රාජපක්ෂ යනු ජාතික වීරවරයෙක් බවත්, එතුමාට ඊර්ශ්‍යා නොකළ යුතු බවත් ඔහු මෙහිදී වැඩිදුරටත් කියා සිටියේය.මේ අතර මෙම මාධ්‍ය හමුවට එක්වුණු සන්ධානයේ මහලේකම් සුසිල් ප්‍රේමජයන්ත් මහතා කියා සිටියේ තැපැල් ඡන්දය ප්‍රකාශ කිරීමේදී බලපෑම් එල්ලවන බවට පැමිණිලි ලැබී ඇති බවයි.ඡන්දය සලකුණු කිරීම ජංගම දුරකථනයකින් ඡායාරූප ගත කර ප්‍රධානියාට පෙන්විය යුතු බවට ඇතැම් ආයතනවල බලකර ඇතැයිද, ඒ පිළිබඳ ලිඛිතව මැතිවරණ කොමසාරිස්වරයාට දැනුම්දී ඇතැයිද හෙතෙම සඳහන් කළේය.දින සියයක ආණ්ඩුව ඊයේ දිනය වන විට දින 200 ක් සම්පූර්ණ කළ බවත්, අර්ධ ශතකයක් ගැහුවත් රනිල් වික්‍රමසිහ මහතා විසින් කළ වැදගත් යමක් නොවන බවත්, තවත් මාස 60 ක් යන්න දුන්නොත් කුමක් සිදුවේදැයි නොදන්නා බවත් ඔහු අවධාරණය කළේය.මේ අතර මෙම මාධ්‍ය හමුවට එක්වුණු හිටපු මන්ත්‍රී ඩිලාන් පෙරේරා මහතා කියා සිටියේ සමීක්ෂණ වාර්තා අනුව එක්සත් ජනතා නිදහස් සන්ධානයට ආසන 120 ක් පමණ දිනාගත හැකි බව මේවන විට තහවුරු වී ඇති බවයි.ඊයේ දිනයේ මැතිවරණ නිරීක්ෂකයින්, ජ්‍යෙෂ්ඨ මාධ්‍යවේදීන්, සංස්ථා සභාපතිවරුන් ආදිය කැඳවා ඇති රනිල් වික්‍රමසිංහ මහතා සන්ධානය විසින් වැඩි ආසන සංඛ්‍යාවක් දිනාගත හැකි බවට පළවන වාර්තා ප්‍රසිද්ධියට පත්නොකරන ලෙස ඉල්ලා සිටි බව පෙරේරා මහතා කියා සිටියේය.මහින්ද රාජපක්ෂ මහතා රට සංවර්ධනය කරන කොට කළ හැකි දේ පිළිබඳ ප්‍රතිපත්ති සකස් කරන විට එවක එජාප මහ‍ලේකම් තිස්ස අත්තනායක මහතා 'ඇලඩින්ගේ පුදුම පහන\"වන් මේ වැනි දේවල කළ හැකිදැයි ප්‍රශ්න කළ බව පෙරේරා මහතා සිහිපත් කළේය.එහෙත් කාලයත් සමග 'ඇලඩින්ගේ පුදුම පහනින්, මෙන් මහින්දට ඒ දේවල් කළ හැකි බව තේරුම් ගත්තු නිසා තිස්ස අත්තනායක මහතාද මේ පැත්තට හේත්තු වුණු බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52946", "Category": null, "Parent URL": null}