{"Source": "Adaderana", "Timestamp": "April 28, 2011 04:52 pm", "Headline": "දරුස්මාන් වාර්තාවෙන් රජය දේශපාලන වාසි ගන්න හදනවා", "News Content": "දරුස්මාන් වාර්තාව උපයෝගී කරගනිමින් රජය දේශපාලන වාසි ලබාගැනීමට උත්සහ දරමින් සිටින බවට එක්සත් ජාතික පක්ෂය චෝදනා කරයි. එම වාර්තාව සම්බන්ධයෙන් ආණ්ඩුව අනවශ්‍ය කලබලයකට පත්ව ඇති බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා සඳහන් ක‍ළේය. අද(28) කොළඹ දී පැවති මාධ්‍ය හමුවකට එක්වෙමින් ලක්ෂ්මන් කිරිඇල්ල මන්ත්‍රීවරයා මෙම අදහස් පළ කළේය‍. දරුස්මාන් වාර්තාව සම්බන්ධයෙන් ජාත්‍යන්තරය දැනුවත් කිරීමේ දී ද රජය විසින් නිසි ක්‍රියාමාර්ගයක් ගෙන නොමැති බව එහිදී ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15764", "Category": null, "Parent URL": null}