{"Source": "Adaderana", "Timestamp": "March 26, 2016 11:07 pm", "Headline": "ශ්‍රීලනිප මාතර රැස්වීමත් උණුසුම්!", "News Content": "ශ්‍රී ලංකා නිදහස් පක්ෂය අද මාතර සංවිධානය කර තිබූ රැස්වීමක උණුසුම් තත්ත්වයක් ඇති විය.ශ්‍රී.ල.නි.ප. මාතර ආසන සංවිධායක දකුණ පළාත් අධ්‍යාපන ඇමැති චන්දිම රාසපුත්‍ර මහතා එය සංවිධානය කර තිබිණ.සන්ධානයේ මහලේකම් මහින්ද අමරවීර මහතා එහි ප්‍රධාන ආරාධිත අමුත්තා වූ අතර එහිදී ඔහු කියා සිටියේ මහනුවරදී ඊයේ (25) පැවති ශී‍්‍ර ලංකා නිදහස් පක්‍ෂ විශේෂ රැස්වීම සාර්ථක වූ බවයි.එහිදී ඇති වූ සුළු සිද්ධියක් පමණක් මාධ්‍ය මගින් මතුකර පෙන්වූ බව ද හෙතෙම කීවේය. මෙම රැස්වීම පැවැතෙද්දී දකුණු පළාත් ගුරු සමතුන්ගේ එකමුතුවේ පිරිසක්ද එම රුස්වීම් ශාලාවේ ඉදිරිපිටට පැමිණ උද්ඝෝෂණයක නිරත විය. එහිදී රැස්වීමට පැමිණ සිටි පිරිස හා උද්ඝෝෂණයේ නිරතව සිටි පිරිස හූ කියා ගනිමින් උණුසුම් වචන හුවමාරුවක් නිරත වූ අතර පොලීසිය තත්ත්වය සමනය කිරීමට දැඩි උත්සාහයක නිරත විණ.ප්‍රධාන දොරටුව උද්ඝෝෂකයින් විසින් අවහිර කර තිබූ නිසා පළාත් අමාත්‍යවරයා වෙනත් දොරටුවකින් පිටව ගොස් තිබේ.", "URL": "https://sinhala.adaderana.lk/news.php?nid=58637", "Category": null, "Parent URL": null}