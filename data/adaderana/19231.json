{"Source": "Adaderana", "Timestamp": "October 9, 2011 12:05 am", "Headline": "එ.ජ.නි.ස පෙරමුණේ ", "News Content": "මෙතෙක් ප්‍රකාශයට පත්ව ඇති මැතිවරණ ප්‍රතිඵල වලට අනුව එක්සත් ජනතා නිදහස් සන්ධානය ඉදිරියෙන් සිටියි. මේවන විට මහ නගර සභා 10 ක සහ ප්‍රාදේශීය සභා 2 ක මැතිවරණ ප්‍රතිඵල නිකුත් වී ඇති අතර ඒ සෑම පළාත් පාලන ආයතනයකම ජයග්‍රහණය සනිටුහන් කිරීමට එක්සත් ජනතා නිදහස් සන්ධානය සමත්වී තිබේ. ඒ අනුව මහනුවර,මාතලේ,නුවරඑළිය,ගාල්ල,මාතර,හම්බන්තොට,කුරුණෑගල,අනුරාධපුර,බදුල්ල,රත්නපුර යන මහ නගර සභාවල බලය ලබාගැනීමට එක්සත් ජනතා නිදහස් සන්ධානයට හැකිවී තිබේ. මහනුවර දිස්ත්‍රීක්කයට අයත් කුණ්ඩසාලේ ප්‍රාදේශීය සභාව සහ හම්බන්තොට දිස්ත්‍රීක්කයේ හම්බන්තොට ප්‍රාදේශීය සභාව ද ජයග්‍රහණය කිරීමට එක්සත් ජනතා නිදහස් සන්ධානයට හැකිවිය.", "URL": "https://sinhala.adaderana.lk/news.php?nid=19231", "Category": null, "Parent URL": null}