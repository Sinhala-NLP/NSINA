{"Source": "Adaderana", "Timestamp": "September 1, 2012 05:12 pm", "Headline": "ලංකා ගුරු සේවා සංගමයේ ලේකම්ට නොතීසි?", "News Content": "ලංකා ගුරුසේවා සංගමයේ ලේකම්වරයා සම්බන්ධයෙන් ලබන 3 වන දින අධිකරණය හමුවේ කරුණු ඉදිරිපත් කිරීමට බලාපොරොත්තු වන බව අපරාධ පරීක්ෂණ දෙපාර්තමේන්තුව පවසයි. මෙවර පැවති 5 වසර ශිෂ්‍යත්ව විභාගයේ දී දූෂණ සහ අක‍්‍රමිකතා සිදු වී ඇති බවට අදාළ සංගමයේ ලේකම්වරයා විසින් විවිධ ප‍්‍රකාශ සිදුකර තිබුණි. මේ සම්බන්ධයෙන් ප‍්‍රකාශයක් ලබාගැනීම සඳහා අදාළ ලේකම්වරයාට අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දැනුම් දුන්නද මේ දක්වා ඔහු අපරාධ පරීක්ෂණ දෙපාර්තමේනතුව වෙත පැමිණ නොමැති බව පොලීසිය සඳහන් කළේය. එම නිසා ලබන 3 වන දින මේ පිළිබඳව අධිකරණය හමුවේ කරුණු වාර්තාකර නොතීසි ලබාගැනීමට කටයුතු කරන බව ද අපරාධපරීක්ෂණ දෙපාර්තමේන්තුව පැවසුවේය. කෙසේ වෙතත් 5 වසර ශිෂ්‍යත්ව විභාගයේ දූෂණ හෝ අක‍්‍රමිකතා සම්බන්ධයෙන් අපරාධ පරීක්ෂණ දෙපාර්තමේන්තුවේ දුරකථන අංක 011 23 20 141 - 3 යන අංක වලට දැනුම් දෙන ලෙස පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=27057", "Category": null, "Parent URL": null}