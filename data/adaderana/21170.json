{"Source": "Adaderana", "Timestamp": "January 5, 2012 09:39 am", "Headline": "ඉරානයෙන් බොර තෙල් ආනයනයට වැට බැ‍‍‍‍‍ඳෙයි", "News Content": "ඉරානයෙන් බොර තෙල් ආනයනය තහනම් කිරීමට යුරෝපානු සංගමය තීරණය කර ඇත. ඉරානය ගෙන යන න්‍යෂ්ටික වැඩපිළිවෙලට විරෝධය පළකරමින් යුරෝපානු සංගමයේ රටවල් මෙම තීරණයට එළඹ ඇති බව විදෙස් මාධ්‍ය වාර්තා කරයි. මෙම මස අවසානයේ රැස්වන යුරෝපානු සංගමයේ රටවල විදේශ කටයුතු අමාත්‍යවරුන්ගේ හමුවෙන් අනතුරුව මෙම තීරණය නිල වශයෙන් දැනුම් දීමට නියමිතය. මීට පෙර අමෙරිකානු එක්සත් ජනපදය ද ඉරානයට නව සම්බාධක පනවනු ලැබූ අතර ප්‍රංශය ද ඉරානයට එරෙහිව දැඩි සම්බාධක පැනවීමට තීරණය කර ඇත. කෙසේ වෙතත් බටහිර රටවල් නගන සියලු චෝදනා ඉරානය ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=21170", "Category": null, "Parent URL": null}