{"Source": "Adaderana", "Timestamp": "July 9, 2011 12:16 pm", "Headline": "උතුරේ ධීවරයින්ට අද සිට අවසර පත් අනවශ්‍යයි", "News Content": "උතුරේ ධීවරයින්ට සිය ධීවර කටයුතුවල යෙදීමේ දී මින් ඉදිරියට අවසර පත් අවශ්‍ය නොවන බව ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. යාපනය ප්‍රදේශයේ ධීවරයින් සමග පැවති විශේෂ සාකච්ඡාවක දී රාජිත සේනාරත්න මහතා මේ බව සඳහන් කළේය. ආරක්ෂක හේතූන් මත යුද්ධය අවසන් වීමත් සමග උතුරු මුහුදු ප්‍රදේශයේ ධීවර කටයුතුවල යෙදීම සඳහා විශේෂ අවසර පත්‍රයක් ලබාගැනීම අනිවාර්ය කර තිබුණි. මේ හේතුවෙන් ධීවරයින්ට යම් යම් අපසුතාවන්ට මුහුණ දීමට සිදුවූ අතර මේ සම්බන්ධයෙන් අවධානය යොමු කළ රාජිත සේනාරත්න මහතා අදාළ අවසර පත් අද(09) සිට අවශ්‍ය නොවන බව ප්‍රකාශ කළේය.", "URL": "https://sinhala.adaderana.lk/news.php?nid=17283", "Category": null, "Parent URL": null}