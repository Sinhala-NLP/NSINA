{"Source": "Adaderana", "Timestamp": "April 3, 2016 10:44 pm", "Headline": " 20/20 ක්‍රිකට් ලෝක කිරුළ කොදෙව්වන්ටයි", "News Content": "20/20 ලෝක කුසලානය හිමිකර ගැනීමට බටහිර ඉන්දීය කොදෙව් කණ්ඩායම අද සමත්විය. ඒ අවසන් මහා තරගයේ දී එංගලන්ත කණ්ඩායම පරාජයට පත් කරමිනි. කොල්කටාහි ඊඩ්න් ගාඩ්න් ක්‍රීඩාංගණයේ දි පැවැති තරගයේ කාසියේ වාසිය දිනාගත් බටහිර ඉන්දීය කොදෙව් කණ්ඩායම ප්‍රථමයෙන් පන්දු රැකීමට තීරණය කරන ලදී.ඒ අනුව පන්දුවාර 20ක් තුළ කඩුලු 9ක් දැවී එංගලන්ත කණ්ඩායම ලකුණු 155ක් ලබා ගත්තේය. පිළිතුරු ඉනිම සඳහා පන්දුවට පහරදුන් බටහිර ඉන්දීය කොදෙව් කණ්ඩායම පන්දුවාර 19.4ක් තුළ කඩුලු 6ක් පමණක් දැවී ලකුණු 161ක් ලබා ගනිමින් ජයග්‍රහණය වාර්තා කිරීමට සමත්විය.", "URL": "https://sinhala.adaderana.lk/news.php?nid=58904", "Category": null, "Parent URL": null}