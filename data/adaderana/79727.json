{"Source": "Adaderana", "Timestamp": "November 10, 2017 07:24 pm", "Headline": "බැංකුව ඉදිරිපිට තිබුණු යතුරුපැදිය ඉවත් කරන්න යෑමේදී ගිනි අවිය පත්තු වී බැංකු ආරක්ෂකයාට බරපතලයි ", "News Content": "මාවනැල්ලේ රාජ්‍ය බැංකුවක බැංකු ආරක්ෂකයකුගේ ගිනි අවිය ක්‍රියාත්මක වී ඔහු බරපතල තුවාල ලබා අද (10) ⁣රෝහල් ගත කර ඇති බව මාවනැල්ල පොලිසිය පවසයි.වම් අතේ උඩ බාහුවට සහ අත්ල ප්‍රදේශයට මෙ මගින් හානි වී ඇත. බැංකුව ඉදිරිපිට නවතා තිබූ යතුරු පැදියක් රිපිටර් වර්ගයේ ගිනි අවිය ද අතැතිව ඉවත් කිරීමට යාමේදී මෙම අනතුර සිදු වී ඇති බව පොලීසිය සඳහන් කළේය. මාවනැල්ල නගරයේ ඇති රජ්‍ය බැංකුවක ආරක්ෂකයා ලෙස කටයුතු කළ මොහු දීවෙල, මැදගම පදිංචි ජයසිංහ නිමල් කරුණාතිලක නම් වෙයි.මෙ සම්බන්ධයෙන් මාවනැල්ල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79727", "Category": null, "Parent URL": null}