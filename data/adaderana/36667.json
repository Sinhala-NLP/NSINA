{"Source": "Adaderana", "Timestamp": "August 16, 2013 10:33 am", "Headline": "පුතුගේ එක අතක ඇඟිලි 3යි - පොලීසියේදී එල්ලී මැරෙන්න හේතුවක් නැති බව මව උසාවියේදී කියයි", "News Content": "බද්දේගම පොලීසියේ සිරමැදිරිය තුළදී පුද්ගලයෙකු එල්ලී මියයාම සම්බන්ධයෙන් සිදුකරන පරීක්ෂණ වෙනත් සහකාර පොලිස් අධිකාරීවරයෙකු යටතට පත් කරන ලෙස උඩුගම වැඩබලන මහේස්ත්‍රාත් මාපලගම විමලරතන මහතා නියෝග කර තිබේ. ඇල්පිටිය ජ්‍යෙෂ්ඨ පොලිස් අධිකාරීවරයා සහ සහකාර පොලිස් අධිකාරීවරයා ඊයේ උඩුගම මහේස්ත්‍රාත් අධිකරණයට කැඳවා තිබුණි. එහිදී මහේස්ත්‍රාත්වරයා අදාළ නිලධාරීන්ට නියෝග කළේ දෙසතියක් තුළ එම මරණය සම්බන්ධයෙන් වාර්තාවක් ලබා දෙන ලෙසයි. මියගිය පුද්ගලයාගේ මව අධිකරණයේ දී සාක්ෂි දෙමින් ප්‍රකාශ කළේ තම පුතුට දකුණු අතේ ඇඟිලි 3 ක් පමණක් තිබූ බැවින් කඹයක් ගැටගසා ගැනීමට තබා එල්ලී මියයාමට තරම් හේතුවක් ද නොතිබූ බවයි. අදාළ මරණය සැක සහිත බව පැමිණිලිකාර පාර්ශවය වෙනුවෙන් පෙනී සිටි නීතීඥවරයා අධිකරණයට දැනුම්දුන්නේය.", "URL": "https://sinhala.adaderana.lk/news.php?nid=36667", "Category": null, "Parent URL": null}