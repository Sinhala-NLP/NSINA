{"Source": "Adaderana", "Timestamp": "April 1, 2019 06:02 am", "Headline": "වෘත්තිය සමිතිවල නායකයින් පලකයින්ට පක්ෂපාතියි-බිමල්", "News Content": "වතුකරයේ වෘත්තිය සමිතිවල නායකයින් පලකයින්ට පක්ෂපාතිව කටයුතු කිරීම හේතුවෙන් වතුකරයේ ජනතාවගේ අයිතිවාසිකම් දිනා ගැනීමට නොහැකි බව ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා පැවසීය. බිමල් රත්නායක මහතා මේ බව කියා සිටියේ බගවන්තලාව ප්‍රදේශයේ වතු කම්කරුවන්ගේ ගැටළු සම්බන්ධයෙන් සාකච්ඡා කිරීම සඳහා ඊයෙ (31) බගවන්තලාව එ.කේ ශාලාවේ පැවති රැස්විමක් අමතමිණි. 80% වෘත්තිය සමිති සමාජිකත්වයක් තිබෙන වතුකරයේ ජනතාවට වඩා අඩු වෘත්තිය සමිති සමාජිකත්වයක් දරන රටේ බහුතර රාජ්‍යය සේවකයන් සහ පෞද්ගලකි අංශයේ සේවකයින් අයිතිවාසිකම් ලබා ගන්නා බවයි. රාජ්‍ය සේවයේ සහ පෞද්ගලික අංශයේ පිහිටුවා ඇති වෘත්තිය සමිති අතරින් රටේ පාලකයන් සමඟ ගැටෙමින් ජනතාවගේ අයිතිවාසිකම් ලබාදෙන එකම වෘත්තිය සමිතිය ඇත්තේ ජනතා විමක්ති පෙරමුණට අනුබද්ධ වෘත්තිය වෘත්තිය සමිති බව බිමල් රත්නායක මහතා කියා සඳහන් කළේය. වතුකරය නියෝජනය කරන ඇතැම් දේශපාලඥයන්ට මෙන්ම කැබිනට් මණ්ඩලය නියෝජනය කරන ඇතැම් ඇමතිවරුන්ට වතු තිබෙන නිසා වතුකම්කරුවන්ගේ අයිතිවාසිකම් සහ වැඩි වැටුපක් ලබා දීමට කටයුතු නොකරන බවද බිමල් රත්නායක මහතා පැවසීය. වතු කම්කරුවන්ගේ ගැටළු සම්බන්ධයෙන් සාකච්ඡා කිරීම සඳහා බගවන්තලාවේ පැවති රැස්විමට ජනතා විමුක්ති පෙරමුණේ නුවරඑලිය දිස්ත්‍රික් සංවිධායක මංජුල සුරවිර මහතාද සහභාගි විය.", "URL": "https://sinhala.adaderana.lk/news.php?nid=107107", "Category": null, "Parent URL": null}