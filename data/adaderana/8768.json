{"Source": "Adaderana", "Timestamp": "June 3, 2010 08:04 am", "Headline": "සැකකරුවන් වරද පිළිගනී", "News Content": "ඉකුත් දිනක කොළඹ හෙට්ටිවීදිය ප්‍රදේශයේ වෙළඳසැලකින් රුපියල් ලක්ෂ 80කට අධික මුදල් හා රන් භාණ්ඩ කොල්ලකෑ චෝදනා මත අත්අඩංගුවට ගත් සැකකරුවන් තිදෙනා අදාළ චෝදනාව සම්බන්ධයෙන් වරද පිළිගෙන තිබේ. මෙසේ අත්අඩංගුවට ගෙන ඇත්තේ එම වෙළඳසලේ කළමනාකරු ඇතුළු සැකකරුවන් තිදෙනෙකි. කොළඹ මහේස්ත්‍රාත් අධිකරණය හමුවට සැකකරුවන් ඉදිරිපත් කළ අවස්ථාවේදී අදාළ මංකොල්ලකෑමේ සිද්ධිය තමන් සිදුකළ බව පිළිගනු ලැබීය. ඒ අනුව සැකකරුවන්ට දඩුවම් පැමිණවීම ලබන 16 වැනිදා සිදුකරන බව අධිකරණය නිවේදනය කළේය. සැකකරුවන් තවදුරටත් රීමාන්ඩ් භා‍රයේ තැබීමට මහේස්ත්‍රාත්වරයා නියෝග කළේය.", "URL": "https://sinhala.adaderana.lk/news.php?nid=8768", "Category": null, "Parent URL": null}