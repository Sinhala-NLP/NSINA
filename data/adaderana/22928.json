{"Source": "Adaderana", "Timestamp": "March 20, 2012 05:07 pm", "Headline": "අලුත් ගුවන් ගමනකට ෆ්ලයි ඩුබායි සූදානම් ", "News Content": "\"ෆ්ලයි ඩුබායි\" ගුවන් සේවාව ශ්‍රී ලංකාව සමඟ අලුතින් ගුවන් ගමන් වාර ආරම්භ කිරීම සඳහා ඉල්ලීමක් කර තිබේ. 2012 වසරේ සිට මත්තල ගුවන් තොටුපළට සතියකට ගුවන් වාර 14ක් ආරම්භ කිරීමට ඉඩ දෙන ලෙස එම සමාගම අමාත්‍ය බැසිල් රාජපක්ෂ මහතාගේ ඉල්ලීමක් කර ඇති බව ආර්ථික සංවර්ධන අමාත්‍යාංශය සඳහන් කරයි. ෆ්ලයි ඩුබායි ගුවන් සේවයේ ප්‍රධාන විධායක නිලධාරී හයිත් අල් හයින් මහතා සහ බැසිල් රාජපක්ෂ අමාත්‍යවරයා අතර පැවති සාකච්ඡාවක දී මෙම ඉල්ලීම කර තිබේ. ෆ්ලයි ඩුබායි ගුවන් සේවය ඔස්සේ 2010 වසරේ දී සංචාරයකින් 28 , 000ක් පමණ මෙරටට පැමිණ තිබේ. මේ වන විට කටුනායක ගුවන් තොටුපළ වෙත සතියකට ගුවන් යානා 7ක් පැමිණෙන අතර එම සංඛ්‍යාව 14 දක්වා ඉහළ නැංවීම කෙරෙහි ද අවධානය යොමුව තිබේ.", "URL": "https://sinhala.adaderana.lk/news.php?nid=22928", "Category": null, "Parent URL": null}