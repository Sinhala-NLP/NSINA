{"Source": "Adaderana", "Timestamp": "July 24, 2013 09:35 am", "Headline": "සංක්‍රමණිකයන් රැගත් යාත්‍රාවක් අනතුරට ", "News Content": "ශ්‍රි ලංකාවේ හා ඉරානයේ සංක්‍රමණිකයින් රැගෙන යමින් සිටි යාත්‍රාවක් ඉන්දුනිසියාවේ ජාවා දූපත් ආසන්නයේදී අනතුරට පත්ව තිබේ. අනතුරෙන් එහි ගමන්ගත් කුඩා දරුවෙකු මියගොස් තවත් විශාල පිරිසක් අතුරුදන්ව ඇති බව විදේශ් මාධ්‍ය වාර්තා කරයි. අනතුරට පත්වන අවස්ථාවේ යාත්‍රාවේ පුද්ගලයින් සියදෙනෙකු පමණ සිටින්නට ඇතැයි විශ්වාස කරයි. පුද්ගලයින් බේරා ගැනීමේ මෙහෙයුම් ක්‍රියාත්මක බව ඔස්ට්‍රේලියානු සමුද්‍ර ආරක්ෂණ අධිකාරිය පවසයි. සංක්‍රමණිකයින් රැගත් යාත්‍රාවෙන් හදිසියේ මතු වු දුම් වලාවත් සමඟ එය මුහුදේ ගිළී ගිය බව සඳහන් වෙයි. මෙම අනතුර සිදුවුණේ මින් ඉදිරියට බෝට්ටු මගින් තම රටට පැමිණෙන නීති විරෝධී සංක්‍රමණිකයින් ඔස්ට්‍රේලියාවට ඇතුළත් කර නොගන්නා බවට එරට අග්‍රාමාත්‍ය කෙවින් රඩ් මහතා ප්‍රකාශ කර දින කිහිපයකට පසුව ය. එරට නව දේශපාලන රැකවරණ ප්‍රතිපත්තියට අනුව නීති විරෝධි සංක්‍රමණකයින් සියලුම දෙනා පැපියා නිව් ගිනියාව වෙත පිටත් කර යවනු ඇති බව සඳහන්වෙයි.", "URL": "https://sinhala.adaderana.lk/news.php?nid=36055", "Category": null, "Parent URL": null}