{"Source": "Adaderana", "Timestamp": "March 29, 2017 09:25 am", "Headline": "හෙරොයින් ළඟ තබාගත් කත මාට්ටු", "News Content": "හෙරොයින් ළඟ තබාගෙන සිටි කාන්තාවක් මට්ටක්කුලිය, සමිත්පුර ප්‍රදේශයේදී අත්අඩංගුවට ගෙන තිබේ. බස්නාහිර පළාත් දූෂණ මර්ධන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකාර කාන්තාව අත්අඩංගුවට ගෙන ඇති බව පොලිස් මූලස්ථානය සඳහන් කළේය. ඇය සතුව තිබී හෙරොයින් ග්‍රෑම් 12යි මිලි ග්‍රෑම් 600ක් පොලීසි බාරයට ගෙන තිබේ. අත්අඩංගුවට ගෙන ඇත්තේ මට්ටක්කුලිය ප්‍රදේශයේ පදිංචි 36 හැවිරිදි කාන්තාවකි. ඇය මාලිගාකන්ද මහේස්ත්‍රාත් අධීකරණය වෙත ඉදිරිපත් කිරීමට නියමිත අතර බස්නාහිර පළාත් දූෂණ මර්ධන අංශය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71492", "Category": null, "Parent URL": null}