{"Source": "Adaderana", "Timestamp": "January 22, 2012 06:29 pm", "Headline": "ශ්‍රී ලංකාවට 313 ක ඉලක්කයක්", "News Content": "ශ්‍රී ලංකා ක්‍රිකට් කණ්ඩායම හා දකුණු අප්‍රිකාව අතර පැවැත්වෙන අවසන් එක්දින තරගයේ නියමිත පන්දුවාර පනහ අවසානයේ කඩුලු 4 ට ලකුණු 312 ක් රැස්කිරීමට ද.අප්‍රිකානු කණ්ඩායම සමත්විය. ඒ.බී ද විල්ලියාස් නොදැවී ලකුණු 125 ක් ද,ජී.ස්මිත් ලකුණු 125 ක්ද රැස්කිරීම විශේෂත්වයක් විය. අද තරගයේ කාසියේ වාසිය ශ්‍රී ලංකාව විසින් දිනාගැනීමත් සමග ප්‍රථමයෙන් පන්දුවට පහරදීමේ අවස්ථාව දකුණු අප්‍රිකානු කණ්ඩායමට ලබාදිණි. ඒ අනුව ජොහැන්නස්බර්ග්හි පැවැත්වෙන මෙම තරගයේ දී පළමුව පන්දු රැකීමට ශ්‍රී ලංකා කණ්ඩායම තීරණය කරන ලදී. මේ වනවිට මෙම තරගාවලිය ජයගෙන සිටින දකුණු අප්‍රිකානුවන් පළමු තරග තුනම ජයගත් අතර සිව්වන එක්දින තරගය ජය ගැනීමට ශ්‍රී ලංකාව සමත් විය.", "URL": "https://sinhala.adaderana.lk/news.php?nid=21566", "Category": null, "Parent URL": null}