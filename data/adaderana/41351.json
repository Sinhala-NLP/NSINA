{"Source": "Adaderana", "Timestamp": "February 24, 2014 01:24 pm", "Headline": "බැංකුවෙන් ලක්ෂ 15යි-ගනුදෙනුකරුගෙන් රු.55,000යි-කොල්ලකරුවන් පලායයි", "News Content": "කොහුවල පෞද්ගලික බැංකුවක් කොල්ලකෑමට අද උදෑසන පැමිණි පුද්ගලයින් රුපියල් ලක්ෂ 15ක පමණ මුදලක් සහ ගනුදෙනු කිරිමට පැමිණ සිටි පුද්ගලයෙකු සතුව තිබු රුපියල් 55,000ක්ද පැහැරගෙන ගොස් ඇති බව වාර්තා වේ. පොලිස් මාධ්‍ය ප්‍රකාශක කාර්යාලය පැවසුවේ යතුරුපැදියකින් පැමිණි මුහුණු ආවරණය කරගත් පුද්ගලයින් දෙදෙනෙකු ගිනි අවි සහ උල් ආයුධ පෙන්වා අදාළ කොල්ලකෑම සිදුකර ඇති බවයි. අද උදෑසන 10.20ට පමණ කොල්ලය සිදුව ඇති අතර සිද්ධිය සම්බන්ධයෙන් කොහුවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41351", "Category": null, "Parent URL": null}