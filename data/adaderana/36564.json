{"Source": "Adaderana", "Timestamp": "August 12, 2013 11:29 am", "Headline": "දිවංගත ඇමතිගේ සොහොයුරා අභිරහස් ලෙස මරුට", "News Content": "හිටපු අමාත්‍යවරයෙකු වු දිවංගත ද.මු.දසනායක මහතාගේ සොහොයුරෙකු වු වීරසේන දිසානායක (51) යන අය අභිරහස් ලෙස මිය ගොස් ඇති බව පල්ලම පොලීසිය පවසයි. ආඩිගම - පෙරියමඩුව ආදාහේන වත්තේ පදිංචිව සිටි වීරසේන මහතා දෙදරු පියෙකි. අද අලුයම වීරසේන මහතාගේ මළ සිරුර ආදාහේන වත්තේ පිටුපස තිබී ඥාතීන් විසින් සොයා ගෙන ඇති බව අප වාර්තාකරු පවසයි. මළ සිරුර අසල ජංගම දුරකථනයක් සහ සෙරප්පු දෙකක්ද තිබී හමුවී ඇත. මෙම මරණය කුමන හේතුවක් මත සිදුවී ඇද්ද යන්න මෙතෙක් අනාවරණය වී නැති බව පල්ලම පොලීසිය පැවසූ බව අප වාර්තාකරු කීවේය.", "URL": "https://sinhala.adaderana.lk/news.php?nid=36564", "Category": null, "Parent URL": null}