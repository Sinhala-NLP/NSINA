{"Source": "Adaderana", "Timestamp": "January 19, 2016 12:57 pm", "Headline": "චීන ආර්ථිකයේත් කඩා වැටීමක්", "News Content": "වසර 25කට පසු චීන ආර්ථික වර්ධන වේගය පහත බැස තිබේ. පසුගිය වසරේ එරට ආර්ථික වර්ධන වේගය සියයට 6යි දශම 9ක් ලෙස සටහන් වී ඇති අතර පෙර වසරේ දී එම අගය දැක්වුණේ සියයට 7යි දශම 3ක් ලෙසයි.චීනය 2015 වසරේ දී සියයට 7ක ආර්ථික වර්ධන වේගයක් අපේක්ෂා කර තිබුණි.ලෝකයේ දෙවන විශාලතම ආර්ථිකය හිමි චීනය ඇතුළු තවත් රටවල් රැසකම ආර්ථික මට්ටම පහල අගයක් වාර්තා වෙයි. කෙසේවුව ද මේ සම්බන්ධයෙන් අදහස් දක්වන චීන අග්‍රාමාත්‍ය ලී කෙකියැං ප්‍රකාශ කර ඇත්තේ පහල ආර්ථික වර්ධන වේගයක් පෙන්නුව ද එය දරාගත හැකි මට්ටමක පවතින බවයි.", "URL": "https://sinhala.adaderana.lk/news.php?nid=56462", "Category": null, "Parent URL": null}