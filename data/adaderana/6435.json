{"Source": "Adaderana", "Timestamp": "February 3, 2010 08:35 am", "Headline": "පොලිස් කොල්ලකරුවන් 5 ක් ගෙදර ට", "News Content": "හලාවත පොලිසියට අනුයුක්තව සේවය කළ පොලිස් නිලධාරීන් පස් දෙනෙකුගේ සේවය වහා ක්‍රියාත්මක වන පරිදි අත්හිටුවා තිබේ. වෙන්නප්පුව ප්‍රදේශයේ දී අත්අඩංගුවට ගත් ‍පුද්ගලයෙකු සතුව තිබු මුදල් හා ස්වර්ණාභර්ණ තොගයක් පැහැරගෙන එම පුද්ගලයා මුදා හැරීම සම්බන්ධයෙන් එම පොලිස් නිලධාරීන්ට එරෙහිව චෝදනා එල්ල වී ඇති බව සඳහන් වේ. මොවුන් මේ වන විට රාජකාරීයට වාර්තා කිරී‍ම පැහැර හැර ඇති අතර ඔවුන් අත්අඩංගුවට ගැනීමට පොලිසිය පරීක්ෂණ පවත්වන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා කියා සිටියි. එම පොලිස් නිලධාරීන් පස් දෙනා හලාවත පොලිස් ස්ථාන‍යේ අපරාධ විමර්ශන අංශයට අනුයුක්තව සේවය කර ඇති බවද සඳහන් වේ.", "URL": "https://sinhala.adaderana.lk/news.php?nid=6435", "Category": null, "Parent URL": null}