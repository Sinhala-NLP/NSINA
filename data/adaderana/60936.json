{"Source": "Adaderana", "Timestamp": "June 9, 2016 01:11 pm", "Headline": " කැලණි සරසවි ආචාර්යවරුන් තිදෙනෙකු අත්අඩංගුවට", "News Content": "කැලණිය විශ්වවිද්‍යාලයේ සිසුවෙකුට පහරදීමේ සිද්ධියක් සම්බන්ධයෙන් ආචාර්යවරුන් තිදෙනෙකු අත්අඩංගුවට ගෙන තිබේ. සිද්ධිය සම්බන්ධයෙන් කිරිබත්ගොඩ පොලීසියට ලද පැමිණිලලක් මත අදාළ ආචාර්යවරුන් අත්අඩංගුවට ගෙන ඇති බව සඳහන්ය.ෆේස්බුක් සමාජ ජාල වෙබ් අඩවියේ පළ කළ සටහනක් පිළිබඳව සිසුවෙකුට අවවාද කිරීම සඳහා අදාළ ආචාර්යවරු කටයුතු කළ අවස්ථාවේ ඇතිවූ බහින්බස්වීමක් මත මෙම පහරදීම සිදුව ඇති බව පොලීසිය පැවසුවේය. පහරකෑමෙන් තුවාල ලැබූ සිසුවා මේ වන විට කිරිබත්ගොඩ රෝහලේ ප්‍රතිකාර ලබන බව සඳහන්ය.අත්අඩංගුවට ගත් ආචාර්යවරුන් තිදෙනා මහර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදාහැර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=60936", "Category": null, "Parent URL": null}