{"Source": "Adaderana", "Timestamp": "April 22, 2017 10:35 am", "Headline": "ප්‍රිමටෝරියා නුවර පාසල් බස් අනතුරින් සිසුන් 18 එලොව යයි", "News Content": "දකුණු අප්‍රිකාවේ ප්‍රිමටෝරියා නුවරදී පාසල් බස් රථයක් අනතුරට ලක්වීමෙන් ළමුන් 18 දෙනෙකු මියගොස් තිබේ.අදාළ බස් රථය තවත් ට්‍රක් රථයක් සමඟ ගැටී ගිනි ගෙන ඇති බව වාර්තා වේ.මියගොස් ඇත්තේ ප්‍රාථමික සහ ද්වීතීක සිසුන් පිරිසක් බවට හඳුනාගෙන තිබේ.මේ අතර ඉන්දියාවේ ආන්ද්‍රා ප්‍රදේශ් ප්‍රාන්තයේ තිරුපති නගරයට ආසන්න ප්‍රදේශයකදී ට්‍රක් රථයක් පාලනය කරගත නොහැකිව උද්ඝෝෂකයින් පිරිසක් වෙතට කඩා වැටී පුද්ගලයන් 13 දෙනෙකු මියගොස් තිබේ.ප්‍රදේශයේ වැලි ජාවාරමකට එරෙහිව පිරිසක් විරෝධතාවයේ යෙදී සිටින අතරතුර අදාළ ලොරි රථය ඔවුන් වෙත කඩා වැදී ඇති අතර ඉන් තවත් පුද්ගලයන් 20 දෙනෙකු පමණ තුවාල ලබා තිබේ.", "URL": "https://sinhala.adaderana.lk/news.php?nid=72348", "Category": null, "Parent URL": null}