{"Source": "Adaderana", "Timestamp": "November 8, 2012 04:37 pm", "Headline": "ඉන්දියාවේ වන්දනා ගමන් මුවාවෙන් ලක්ෂ ගණනක් වංචා කරලා", "News Content": "ඉන්දියාවේ පූජනීය ස්ථාන වන්දනා කිරීම සඳහා රැගෙන යන බව පවසමින් රුපියල් ලක්ෂ විසිඑකකට ආසන්න මුදලක් වංචා කළ පුද්ගලයෙකු අත්අඩංගුවට ගැනීම සඳහා හලාවත පොලීසිය විමර්ශන ආරම්භ කර තිබේ. සැකකරු විසින් හලාවත ප්‍රදේශයේ පදිංචිකරුවන් 117 දෙනෙකුගෙන් මෙලෙස මුදල් වංචාකර ඇති බව වාර්තා වේ. ඉන්දීය සංචාරය සඳහා ගුවන්ටිකට් පත් සකස් කිරීමට බව පවසමින් සැකකරු විසින් එක් අයෙකුගෙන් රුපියල් 18000 බැගින් ඔහුගේ පෞද්ගලික බැංකු ගිණුමකට බැර කරගෙන තිබේ. මේ සම්බන්ධයෙන් ලැබුණු පැමිණිලිවලට අනුව සැකකරු අත්අඩංගුවට ගැනීම සඳහා විමර්ශන ආරම්භ කර ඇති බව හලාවත පොලීසිය සඳහන් කරයි.", "URL": "https://sinhala.adaderana.lk/news.php?nid=29026", "Category": null, "Parent URL": null}