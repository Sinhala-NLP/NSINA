{"Source": "Adaderana", "Timestamp": "October 29, 2013 03:30 pm", "Headline": "නියෝජ්‍ය විදුහල්පතිට නියෝජ්‍ය අධ්‍යක්ෂක ගහලා ", "News Content": "කල්මුණේ නගරයේ පාසලක නියෝජ්‍ය විදුහල්පතිවරයෙකුට කලාප අධ්‍යාපන කාර්යාලයේ නියෝජ්‍ය අධ්‍යක්ෂකවරයා විසින් පහර දී තිබේ. මේ නිසා එම පාසල අසළ දැඩි උණුසුම්කාරී තත්ත්වයක් උද්ගත වී ඇති බව අද දෙරණ වාර්තාකරු සඳහන් කරයි. අදාළ නියෝජ්‍ය අධ්‍යාපන අධ්‍යක්ෂකවරයා අද(29) පාසල් විෂය ධාරව පිළිබඳව සොයා බැලීම සඳහා එම පාසලට ගොස් තිබුණි. ඉන් අනතුරුව ඇතැම් විෂය සම්බන්ධයෙන් තමන්ට සෑහීමකට පත්විය නොහැකි බව පවසමින් අදාළ විදුහල්පතිවරයාට නියෝජ්‍ය අධ්‍යක්ෂකවරයා විසින් පහර දී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=38469", "Category": null, "Parent URL": null}