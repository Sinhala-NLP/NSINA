{"Source": "Adaderana", "Timestamp": "November 16, 2017 11:58 am", "Headline": "හැටන් වත්තක ගෙවල් තුනක් ඇවිලෙයි", "News Content": "හැටන් වැලිඔය වතුයායේ කේ.එම් කොටසේ වතු නිවාස පෙළක අද (16) උදෑසන 10.15 ට පමණ ගින්නක් හටගෙන ඇති බව හැටන් පොලිසිය පවසයි. එම වතු නිවාස පේලියේ නිවාස හතරකින් නිවාස දෙකක් සම්පුර්ණයෙන්ම ගිනි ගෙන විනාශ වි ඇති අතර තවත් එක් නිවසක් අර්ධ වශයෙන් ගිනි ගෙන විනාශ වි ඇති බව හැටන් පොලිසිය පැවසීය. පැතිර යමින් පැවති ගින්න හැටන් පොලිසිය ,වතුකම්කරුන් හා හැටන් නගර සභාවේ ගිනි නිවන ඒකකයේ නිළධාරින් එක්ව නිවා දමා ඇති අතර ගින්නෙන් කිසිවෙකුට අනතුරක් සිදුවී නොමැති අතර ගින්නෙන් නිවාස දෙකක තිබූ බඩු බාහිරාදිය සියල්ල ගිනි ගෙන විනාශ වි තිබේ. ගින්නට හේතුව මෙතෙක් අනාවරණය වී නොමැති අතර ගින්න පිළිබඳව හැටන් පොලිසිය පුළුල් පරික්‍ෂණයක් ආරමිභ කර තිබේ.", "URL": "https://sinhala.adaderana.lk/news.php?nid=80002", "Category": null, "Parent URL": null}