{"Source": "Adaderana", "Timestamp": "October 30, 2015 01:27 pm", "Headline": "ශිෂ්‍යත්වයෙන් ලකුණු 70 වැඩි ළමුන් සියල්ලට විභාගය සමත් සහතික", "News Content": "මෙවර 05 ශ්‍රේණිය ශිෂ්‍යත්ව විභාගයෙන් ලකුණු 70ට වඩා ලබාගත් සිසුන් විභාගයෙන් සමත් ලෙස සලකා නිකුත් කෙරෙන සහතික පත්‍ර පාසල්වලට යොමු කිරීමට අවශ්‍ය කටයුතු මේ වන විට සිදු කරමින් පවතින බව අධ්‍යාපන අමාත්‍යාංශය පවසයි.විභාග දෙපාර්තමේන්තුව විසින් ඊට අදාළ කටයුතු සිදු කරන බව අමාත්‍යාංශය සඳහන් කළේය.ශිෂ්‍යත්ව විභාගයෙන් ලකුණු 70 වඩා ලබාගත් සිසුන් සියලුදෙනා විභාගය සමත් වූවන් ලෙස සලකා සහතික පත් ප්‍රදානය සිදු කරනු ලබයි.මෙවර ශිෂ්‍යත්ව විභාගය සඳහා සිසුන් තුන්ලක්ෂ 33,672 දෙනෙකු පෙනී සිට ඇති අතර ලකුණු 70ට වඩා ලබාගෙන ඇති සිසුන් සංඛ්‍යාව දෙලක්ෂ 54,690 ක් බව අධ්‍යාපන අමාත්‍යාංශය පෙන්වාදෙන්නේය.ඒ අනුව මෙවර විභාගයේ සමත් ප්‍රතිශතය සියයට 76.33 කි.කෙසේ වෙතත් කඩඉම් ලකුණු වලට අනුව ශිෂ්‍යත්ව විභාගය සමත් සිසුන් සංඛ්‍යාව 31,853 ක් බව අධ්‍යාපන අමාත්‍යාංශය කියයි.", "URL": "https://sinhala.adaderana.lk/news.php?nid=54772", "Category": null, "Parent URL": null}