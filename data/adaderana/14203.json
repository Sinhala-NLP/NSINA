{"Source": "Adaderana", "Timestamp": "February 14, 2011 11:11 am", "Headline": "ශ්‍රී ලංකාවේ උපත ලැබූ ඉන්දීය දෙවියා යළි රෝහලට", "News Content": "උපතින් ශ්‍රී ලාංකිකයෙකු වූද තමන් දෙවි කෙනෙකු බව කියා ගන්නා අපරාධකරුවෙකු හදිසියේ ‍රෝගාතුරු වීමෙන් රෝහල් ගත කර ඇති වග ඉන්දීය මාධ්‍ය උපුටා දක්වයි. ප්‍රේමනන්ද නමැති මෙම දේව මිනිසා ස්ත්‍රී දූෂණ චෝදනාවට හා මිනීමැරුම් චෝදනාවකට ජීවිතාන්තය දක්වා සිරදඬුවම් දෙකකට යටත්ව කූඩලූර් මධ්‍යම බන්ධනාගාරයේ සිරදඬුවම් විඳිමින් සිටියදී මෙසේ හදිසියේ රෝගුතුරු වී තිබේ. මොහු මීට පෙරාතුව සෙංගමාල රෝගයට රජයේ රෝහලකින් මාස තුනක් තිස්සේ ප්‍රතිකාර ලබා ඇති බවද සඳහන් වේ. කුඩලූර් රජයේ රෝහලේ ප්‍රතිකාර ලබා යළි බන්ධනාගාර ගත කළද මොහුගේ රෝගී තත්ත්වය උත්සන්න වීමෙන් යළි ස්ටැන්ලි වෛද්‍ය අභ්‍යාස රෝහලට ඊයේ රාත්‍රීයේ ඇතුළත් කර තිබේ. මෙම පුද්ගලයාට වෛරස් රෝගයක් මෙන්ම අක්ෂි රෝගාබාධයක්ද වැළඳී ඇති බවත් සඳහන් වේ.", "URL": "https://sinhala.adaderana.lk/news.php?nid=14203", "Category": null, "Parent URL": null}