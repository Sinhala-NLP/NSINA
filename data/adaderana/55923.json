{"Source": "Adaderana", "Timestamp": "December 24, 2015 01:08 pm", "Headline": "හුදකලා වෙන්න බෑ", "News Content": "ඉන්දියාවේ මිත්‍රත්වයෙන් මිදී හුදකලා වීමට ලංකාවට හැකියාවක් නොමැති බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ඔහු පවසන්නේ අතීතයේ සිටම ඉන්දියාව සමග පවතින දේශපාලනික, ආර්ථික හා සමාජයීය සහයෝගීතාවය ඉදිරියට ද එලෙසම රැකගැනීම අත්‍යවශ්‍ය කරුණක් බවයි.මාතර ප්‍රදේශයේ පැවති උත්සවයකට සහභාගී වෙමින් ලක්ෂ්මන් යාපා අබේවර්ධන අමාත්‍යවරයා මේ බව කියා සිටියේය.මේ අතර රටේ ආර්ථිකයේ වර්ධනයක් පෙන්නුම් කරන බව සමාජ සවිබල ගැන්වීම් හා සුබසාධන අමාත්‍ය එස්.බී.දිසානායක මහතා පවසයි.ඔහු පවසන්නේ මීට වසර 20ක පෙර රටේ ආර්ථිකය සමග සැසඳීමේ දී වර්තමානයේ ඒකපුද්ගල ආදායමේ සැලකිය යුතු ඉහළ යාමක් පෙන්නුම් කරන බවයි.", "URL": "https://sinhala.adaderana.lk/news.php?nid=55923", "Category": null, "Parent URL": null}