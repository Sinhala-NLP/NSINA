{"Source": "Adaderana", "Timestamp": "August 14, 2011 02:19 pm", "Headline": " පෙට්‍රල් බෝම්බයක් ගැසූ සැකකරු සොයයි", "News Content": "නිවසකට පෙට්‍රල් බෝම්බ ප්‍රහාරයක් එල්ල කර පලා ගිය බව කියන පුද්ගලයෙකු අත්අඩංගුවට ගැනීම සඳහා පොලිස් පරීක්ෂණ ආරම්භ කර ති‍බේ. පුත්තලම පැරණි අනුරාධපුර මාර්ගයේ දුම්රිය රේල් ගේට්ටුව අසළ නිවසකට අද අලුයම මෙම ප්‍රහාරය එල්ල වී ඇති බව පුත්තලම පොලිසිය සඳහන් කරයි. ප්‍රහාරය එල්ල වන අවස්ථාවේ දී නිවස තුළ පුද්ගලයින් රැඳී සිටිය ද කිසිවෙකුටත් ඉන් හානියක් සිදු නොවූ බව වාර්තා වේ. ප්‍රහාරයට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=18059", "Category": null, "Parent URL": null}