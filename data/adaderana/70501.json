{"Source": "Adaderana", "Timestamp": "March 6, 2017 02:14 pm", "Headline": " සේවය හැරගිය හමුදා සාමාජිකයින් 1500ක් අත්අඩංගුවට", "News Content": "මේ වනවිට නිවාඩු නොලබා සේවයට වාර්තා නොකර සිටින ත්‍රිවිධ හමුදා සාමාජිකයින් 1500 ක් අත්අඩංගුවට ගැනීමට කටයුතු කර ඇති බව යුද හමුදා මාධ්‍ය ප්‍රකාශක, යුද හමුදා මාධ්‍ය අධ්‍යක්‍ෂ බ්‍රිගේඩියර් රොෂාන් සෙනෙවිරත්න මහතා පවසයි. පසුගිය දෙසැම්බර් 31 වැනිදා මධ්‍යම රාත්‍රියේ සිට මේ වනවිට නිවාඩු නොලබා සේවයට වාර්තා නොකර සිටින යුද හමුදා නිලධාරින් 3 ක් ඇතුළුව සෙසු නිලයින් 1149 ක්, නාවික හමුදා සාමාජිකයින් 327 ක් සහ ගුවන් හමුදා සාමාජිකයින් 21ක් දෙනෙක් අත්අඩංගුවට ගැනීමට කටයුතු කර ඇති බව වාර්තා වෙයි. තවදුරටත් අදහස් දක්වමින් බ්‍රිගේඩියර් රොෂාන් සෙනෙවිරත්න මහතා ප්‍රකාශ කර සිටියේ ලංකා යුද හමුදා පොලිස් හේවා බලකාය සහ ශ්‍රී ලංකා පොලිස් දෙපාර්තම්නේතුව ඒකාබද්ධව නොකඩවා දිවයින පුරා එම පිරිස් අත්අඩංගුවට ගැනීමට සහ ඔවුනට එරෙහිව නීතිමය පියවර ගැනීමට කටයුතුකරණ බවයි.", "URL": "https://sinhala.adaderana.lk/news.php?nid=70501", "Category": null, "Parent URL": null}