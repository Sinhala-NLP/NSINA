{"Source": "Adaderana", "Timestamp": "January 5, 2012 10:08 am", "Headline": "රිය අනතුරු 03 ක් ජීවිත 03 ක් බිලිගනියි", "News Content": "කොළඹ - නුවර ප්‍රධාන මාර්ගයේ යක්කල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. බස් රථයක් යතුරු පැදියක ගැටීමෙන් මෙම අනතුර සිදු වී ඇති බව ගම්පහ පොලිසිය ප්‍රකාශ කරයි. අනතුරින් මිය ගොස් ඇත්තේ 26 හැවිරිදි පස්යාල ප්‍රදේශයේ පදිංචිකරුවෙකි. මේ අතර හලාවත - පුත්තලම ප්‍රධාන මාර්ගයේ බස් රථයක් යතුරු පැදියක ගැටීමෙන් සිදු වූ රිය අනතුරකින් පුද්ගලයෙකු ජීවීතක්ෂයට පත්ව ඇත. අනතුරින් 43 හැවිරිදි තාරවිල්ලුව ප්‍රදේශයේ පදිංචිකරුවෙක් මිය ගොස් ඇති බව මූන්දලම පොලිසිය ප්‍රකාශ කරයි. කඹුරුපිටිය ප්‍රදේශයේදී බස් රථයක කාන්තාවක් ගැටීමෙන් සිදුවූ රිය අනතුරකින් එම කාන්තාව ජීවීතක්ෂයට පත්ව ඇත. ඊයේ (04) රාත්‍රියේ සිදු වූ මෙම අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද (05) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21173", "Category": null, "Parent URL": null}