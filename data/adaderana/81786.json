{"Source": "Adaderana", "Timestamp": "December 19, 2017 02:55 pm", "Headline": "  කොංග්‍රසයේ සභාපති ධූරය සිරිල්ට", "News Content": "දකුණු අප්‍රිකානු පාලක පක්ෂය වන අප්‍රිකානු ජාතික කොංග්‍රසයේ සභාපති ධූරයට එරට උප ජනාධිපති සිරිල් රමපෝසා තේරී පත්ව තිබේ. ඒ අනුව 2019 වසරේ පැවැත්වෙන දකුණු අප්‍රිකානු මහ මැතිවරණයේ ජය අප්‍රිකානු ජාතික කොංග්‍රසයට හිමි වුවහොත් වත්මන් ජනාධිපති ජේකොබ් සුමාගෙන් පසු මීළඟ ජනාධිපතිවරයා බවට රමපෝසා පත් වනු ඇති. අප්‍රිකානු ජාතික කොංග්‍රසයේ සභාපතිධූරය සඳහා සිරිල් රමපෝසා සහ ජනාධිපති ජෙකොබ් සුමාගේ පෙර බිරිඳ වන ඩ්ලැමිනි සුමා අතර තියුණු තරඟයක් පැවති බව සඳහන්ය. එහිදී රමපෝසා වැඩි ඡන්දයෙන් සභාපති ධූරය සහා තේරී පත්ව ඇති බව විදෙස් මාධ්‍ය වාර්තා කළේය. 65 හැවිරිදි සිරිල් රමපෝසා 2014 වසරේදී දකුණු අප්‍රිකානු උප ජනාධිපති ධූරයට පත් වුණි.", "URL": "https://sinhala.adaderana.lk/news.php?nid=81786", "Category": null, "Parent URL": null}