{"Source": "Adaderana", "Timestamp": "August 8, 2019 04:25 pm", "Headline": "පළමු කඩුල්ල වෙනුවෙන් ලකුණු 154ක සබඳතාවක්", "News Content": "සංචාරක නවසීලන්ත කණ්ඩායම සහ ශ්‍රී ලංකා ක්‍රිකට් සභාපතිගේ කණ්ඩායම අතර පැවැත්වෙන පුහුණු තරඟයේදී පළමු කඩුල්ල වෙනුවෙන් ලකුණු 154ක සබඳතාවක් පැවැත්විමට ආරම්භක පිතිකරුවන් ලෙස පිටියට පිවිසි ධනුෂ්ක ගුණතිලක සහ සධීර සමරවික්‍රම සමත්ව තිබේ. සධීර සමරවික්‍රම ලකුණු 80කට දැවී ගිය අතර ධනුෂ්ක ගුණතිලක ලකුණු 98ක් රැස්කිරිමට සමත් විය. කටුනායකදී පැවැත්වෙන තරඟයේ කාසියේ වාසිය දිනා ප්‍රථමයෙන් පන්දුවට පහරදෙන ශ්‍රී ලංකා ක්‍රිකට් සභාපතිගේ කණ්ඩායම මීට ටික වේලාවකට පෙර පන්දුවාර 39ක් අවසානයේ කඩුලු 05ක් දැවී ලකුණු 214ක් ලබා සිටියේය. ඕෂධ ප්‍රනාන්දු ලකුණු 04කට දැවී ගිය අතර භානුක රාජපක්ෂට කිසිදු ලකුණක් ලබා ගැනිමට හැකි වූයේ නැත. පන්දු යැවිමේදී නවසීලන්ත කණ්ඩායම වෙනුවෙන් අජාස් පටේල් කඩුලු 05ක් බිඳ හෙලුවේය.", "URL": "https://sinhala.adaderana.lk/news.php?nid=116095", "Category": null, "Parent URL": null}