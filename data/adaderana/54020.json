{"Source": "Adaderana", "Timestamp": "September 23, 2015 09:04 am", "Headline": "තහනම් දැල් දැමූ 18ක් නාවික දැලේ", "News Content": "නීති විරෝධී ආම්පන්න යොදාගනිමින් ධීවර කටයුතු වල නිරත වූ ශ්‍රී ලාංකික ධීවරයින් 18 දෙනෙකු අත්අඩංගුවට ගෙන තිබේ.නැගෙනහිර නාවික විධානයට අයත් නාවික හමුදා නිලධාරීන් විසින් මෙම පිරිස අත්අඩංගුවට ගෙන ඇත.ත්‍රීකුණාමලය පිටත වරාය මුහුදු ප්‍රදේශයේදී පුද්ගලයන් 15 දෙනෙකු අත්අඩංගුවට ගෙන ඇති අතර පොඩුවාකට්ටු මුහුදු ප්‍රදේශයේදී අනෙක් පුද්ගලයින් තිදෙනා අත්අඩංගුවට ගෙන තිබේ.ඔවුන් සතුව තිබී යාත්‍රා 04ක්, සුරුක්කු දැල් 04ක්, කිමිදුම් වරල් යුගල දෙකක් සහ කිමිදුම් මුහුණු ආවරණ තුනක් නාවික හමුදා භාරයට ගත් බව නාවික හමුදා මාධ්‍ය ප්‍රකාශක කමාන්ඩර් ඉන්දික ද සිල්වා මහතා සඳහන් කළේය.අත්අඩංගුවට ගත් ශ්‍රී ලංකික ධීවරයන් 18 දෙනා වැඩිදුර විමර්ශන සඳහා ත්‍රීකුණාමලය වරාය පොලීසියට සහ කුච්චවේලි පොලීසියට භාරදීමට කටයුතු කර ඇත.", "URL": "https://sinhala.adaderana.lk/news.php?nid=54020", "Category": null, "Parent URL": null}