{"Source": "Adaderana", "Timestamp": "August 6, 2018 07:29 pm", "Headline": "ජනතා විමුක්ති පෙරමුණත් සමඟ විවාද කිරීමට අවශ්‍ය නෑ", "News Content": "රජයේ වුවමනාවන් ඉටු කරන ජනතා විමුක්ති පෙරමුණ සමඟ විවාද කිරීම අවශ්‍ය නොවන බව හිටපු ජනාධිපති මහින්ද රාජපක්ෂ මහතා පවසයි. අද(06) පෙරවරුවේ අනුරාධපුරයේදී මාධ්‍යට අදහස් දක්වමින් හිටපු ජනාධිපතිවරයා මේ බව සඳහන් කළේය. හිටපු ජනාධිපති මහින්ද රාජපක්ෂ මහතා අද අලුයම අනුරාධපුරයට පැමිණ ජය ශ්‍රී මහා බෝධින් වහන්සේ වැඳ පුදාගෙන ආශිර්වාද ලබා ගත්තේය. හිටපු ජනාධිපතිවරයා රුවන්වැලි සෑ රදුන් වැඳ පුදා ගත්තේ ඉන් අනතුරුවය. අනතුරුව මිරිසවැටි විහාරය වෙත ගිය හිටපු ජනාධිපතිවරයා එහි විහාරාධිපති පූජ්‍ය ඊතලවැටුණුවැවේ පඤ්ඤානන්ද හිමි බැහැ දැක ආශිර්වාද ලබා ගත්තේය.", "URL": "https://sinhala.adaderana.lk/news.php?nid=93950", "Category": null, "Parent URL": null}