{"Source": "Adaderana", "Timestamp": "March 23, 2018 02:28 pm", "Headline": "මීගමුවේ බලය ලන්සාට-ශ්‍රීලනිපයේ 6න් 5ක් පොහොට්ටුවට මනාපය දෙයි", "News Content": "මීගමුව මහනගර සභාවේ නව නගරාධිපති ලෙස දයාන් ලන්සා මහතා වැඩි ඡන්දයෙන් තේරී පත් වී තිබේ. පොදුජන පෙරමුණ නියෝජනය කල ලන්සා මහතා ලබාගත් ඡන්ද සංඛාව 25 කි. ඊට එරෙහිව තරග කල එක්සත් ජාතික පක්ෂ අපේකෂක රොයිස් විජිත ප්‍රනාන්දු ලබා ගත් ඡන්ද සංඛාව 19 කි. මෙය විවෘත ඡන්දයක් ලෙස පවත්වා ඇත. මේ අතර පසුගිය පළාත් පාලන මැතිවරණයේදී මීගමුව මහනගර සභාවේද බලය හිමිකර ගැනීමට එක්සත් ජාතික පක්ෂය සමත් විය. එහිදී එක්සත් ජාතික පක්ෂයට මන්ත්‍රීධූර 19ක්ද ශ්‍රී ලංකා පොදු ජන පෙරමුණට මන්ත්‍රීධූර 07ක්ද හිමිවූ අතර ශ්‍රී ලංකා නිදහස් පක්ෂයට හිමිවූ මන්ත්‍රීධූර සංඛ්‍යාව 01ක්. මෙවර මීගමුව මහනගර සභාව සඳහා හිමි වී ඇති මුළු මන්ත්‍රී ධූර සංඛ්‍යාව 48කි. එයින් එක්සත් ජාතික පක්ෂයට මන්ත්‍රී ධූර 19ක් හිමි වී ඇති අතර ඔවුන්ට කිසිදු ප්‍රසාද මන්ත්‍රීධූරයක් හිමිවී නොමැත. මීගමුව මහනගර සභාව සඳහා ශ්‍රී ලංකා පොදු ජන පෙරමුණට මන්ත්‍රී ධූර 7ක් හිමි වු අතර එයට හිමි වු ප්‍රසාද මන්ත්‍රී ධූර ගණන 9කි. ඒ අනුව පොදු ජන පෙරමුණට හිමි මුළු මන්ත්‍රී ධූර සංඛ්‍යාව 16 ක් බවට පත්ව ඇත. ශ්‍රී ලංකා නිදහස් පක්ෂයට මන්ත්‍රී ධූර 2ක් හිමිව ඇති අතර ඔවුන්ට හිමි ප්‍රසාද මන්ත්‍රී ධූර ගණන 4ක්. ඒ අනුව ඔවුන්ට හිමි සම්පූර්ණ මන්ත්‍රී ධූර ගණන 6ක් වී තිබේ. මේ අතර ස්වාධින කණ්ඩායම් දෙක සඳහා මන්ත්‍රී ධූර 2ක බැගින් හිමිව ඇත. මේ අතර ශ්‍රී ලංකා නිදහස් පක්ෂයේ මන්ත්‍රීධූර හිමි වු මන්ත්‍රීන් 6 දෙනාගෙන් 5 දෙනෙකු පොදු ජන පෙරමුණට සහය පළ කර ඇති අතර මීගමුව ශ්‍රී ලංකා නිදහස් පක්ෂ ආසන සංවිධායක ලෙස කටයුතු කරන ලලිත් ඩෙන්සිල් මහතා පමණක් එක්සත් ජාතික පක්ෂය වෙනුවෙන් තරග කළ රොයිස් ප්‍රනාන්දු මහතාට සහය පළ කර තිබේ. මේ අතර නියෝජ්‍ය නගරාධිපති ලෙස මොහොමඩ් ෆාරිස් මහතා පත්ව ඇත.", "URL": "https://sinhala.adaderana.lk/news.php?nid=86211", "Category": null, "Parent URL": null}