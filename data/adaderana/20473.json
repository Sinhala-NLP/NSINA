{"Source": "Adaderana", "Timestamp": "December 5, 2011 11:05 am", "Headline": "තුරන් කළ යුතුනම් වසර පුරා ක්‍රියාත්මක විය යුතුයි", "News Content": "ඩෙංගු රෝගය සම්පුර්ණයෙන් තුරන් කිරීමට නම් අඛණ්ඩව වසර පුරාම ඩෙංගු මදුරු මර්දනය ක්‍රියාත්මක කළ යුතු බව රජයේ වෛද්‍ය නිලධාරීන්ගේ සංගමය පවසයි. ඩෙංගු රෝගය උත්සන්න වන අවස්ථාවේ දී පමණක් මර්දන කටයුතු සිදු කිරීම ප්‍රමාණවත් නොවන බව එම සංගමයේ උපලේකම් වෛද්‍ය උපුල් ගුණසේකර මහතා සඳහන් කරයි. පවතින අයහපත් කාලගුණ තත්ත්වයත් සමඟ නැවතත් ඩෙංගු රෝගය ශීඝ්‍රයෙන් ව්‍යාප්ත වෙමින් පවතින බව පසුගිය දා සෞඛ්‍ය අමාත්‍යාංශය පෙන්වාදෙන ලදී. රජය විසින් ඩෙංගු මර්දනය සිදු කරනු ලබන්නේ රෝගය ශීඝ්‍ර ලෙස ව්‍යාප්ත වීම සිදුවන අවස්ථාවල දී පමණක් බව වෛද්‍ය උපුල් ගුණසේකර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20473", "Category": null, "Parent URL": null}