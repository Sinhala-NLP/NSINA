{"Source": "Adaderana", "Timestamp": "February 20, 2016 12:14 pm", "Headline": "පුත්තලම දුම්රිය ගමන අඩාලයි", "News Content": "පුත්තලම දුම්රිය මාර්ගයේ දුම්රිය ධාවන කටයුතුවලට බාධා එල්ල වී තිබේ.මූන්දලම පොලිස් වසමේ කරිකට්ටිය ප්‍රදේශයේදී කොළඹ සිට පුත්තලම බලා ධාවනය වූ මගී ප්‍රවාහන දුම්රියක කන්ටේනරයක් ගැටීමෙන් සිදු වූ අනතුරක් හේතුවෙන් මෙලෙස දුම්රිය ධාවනයට බාධා එල්ල වී ඇති බව වාර්තා වෙයි.අනතුරින් කන්ටේනරය පෙරළී ගොස් ඇති අතර දුම්රිය මැදිරි දෙකක් පීලි පැනීමට ලක්ව තිබේ.මෙහිදී දුම්රියේ රියදුරු, දුම්රිය රියදුරු සහායක සහ මගීයෙකු තුවාල ලබා ඇති අතර කන්ටේනරයේ රියදුරු ද තුවාල ලබා ප්‍රතිකාර සඳහා පුත්තලම රෝහලට ඇතුළත් කර ඇති බව සඳහන්ය.මෙම අනතුර හේතුවෙන් දුම්රිය මාර්ගය සම්පුර්ණයෙන්ම අවහිර වී ඇති බව මුන්දලම පොලීසිය පවසයි.", "URL": "https://sinhala.adaderana.lk/news.php?nid=57413", "Category": null, "Parent URL": null}