{"Source": "Adaderana", "Timestamp": "January 6, 2012 08:53 am", "Headline": "ජ-පුර සරසවියේ පිපිරීම ගැන පරීක්ෂණයක් ක්‍රියාත්මක කළ යුතුයි", "News Content": "ජයවර්ධනපුර විශ්ව විද්‍යාලයේ ආරක්ෂාව සම්බන්ධයෙන් ගැටලුකාරී තත්ත්වයක් උද්ගත වී ඇතැයි ජාතික යොවුන් පෙරමුණේ සභාපති එක්සත් ජාතික පක්ෂ පාර්ලිමේන්තු මන්ත්‍රී රුවන් විජයවර්ධන මහතා පවසයි. ඊයේ(05) දිනයේ දී විශ්ව විද්‍යාලය තුළ පිපිරීමක් සිදුවීම සම්බන්ධයෙන් පරීක්ෂණයක් ක්‍රියාත්මක කළ යුතු බව නිවේදනයක් නිකුත් කරමින් ඔහු කියා සිටියි. මේ අතර පේරාදෙණිය විශ්ව විද්‍යාලයේ පසුගියදා ඇතිවූ නවක වදය දීමේ සිද්ධි සහ තවත් නීතිවිරෝධී ක්‍රියා සම්බන්ධයෙන් සිසුන් 25 දෙනෙකුට එරෙහිව ‍මහනුවර මහේස්ත්‍රාත් අධිකරණය නොතීසි නිකුත් කර තිබේ. අපරාධ පරීක්ෂණ දෙපාර්තමේන්තුව කළ ඉල්ලීමකට අනුව මහනුවර වැඩබලන මහේස්ත්‍රාත් ජයකි ද අල්විස් මහත්මිය ‍ අදාළ සිසුන් මේ මස 26 වැනි දින අධිකරණයේ පෙනී සිටි යුතු බව ඊයේ නියෝග කළාය. මේ අතර විශ්ව විද්‍යාල ආචාර්යවරුන් සහ සිසුන් නිදහස් අධ්‍යාපන ක්‍රමය තුළින් ඉවතට ඇද දැමීමට උත්සාහ කිරීම ආශ්චර්ය කරා යන ගමනට බාධාවක් බව විශ්ව විද්‍යාල ආචාර්යවරුන්ගේ සමිති සම්මේලනය පවසයි.", "URL": "https://sinhala.adaderana.lk/news.php?nid=21197", "Category": null, "Parent URL": null}