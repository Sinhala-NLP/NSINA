{"Source": "Adaderana", "Timestamp": "November 27, 2015 05:00 pm", "Headline": "හොරට විදුලිය ගැනීමේ සිද්ධීන් 405ක්", "News Content": "පසුගිය ජුලි, අගෝස්තු සහ සැප්තැම්බර් යන තෙමස තුළ අයථා ලෙස විදුලිය පරිහරණය සම්බන්ධයෙන් සිද්ධීන් 405 හඳුනාගෙන ඇති බව විදුලිබල හා පුනර්ජනනීය බලශක්ති අමාත්‍යාංශය පවසයි.එම අමාත්‍යාංශය සඳහන් කළේ විදුලි බල මණ්ඩලයේ හදිසි වැටලීම් අංශය මගින් දීපව්‍යප්තව සිදු කළ වැටලීම්වලදී ඒ බව අනාවරණය වු බවයි.විදුලි මීටර් වංචනික ලෙස සකස් කිරීම, කොකු භාවිතා කිරීම වැනි ක්‍රම මගින් පුද්ගලයින් අයථා ලෙස විදුලි ලබා ගෙන ඇති බව වාර්තා වේ.මෙවැනි ක්‍රියා හේතුවෙන් විදුලි බල මණ්ඩලයට විශාල පාඩුවක් සිදු වන බව විදුලි බල හා පුනර්ජනනීය අමාත්‍යාංශය පවසයි.ඒ හේතුවෙන් මෙලෙස නීතිවිරෝධි ලෙස ලංකා විදුලි බල මණ්ඩලයට ලැබීයුතු ආදායම් වලක්වන පිරිස් නීතිය ඉදිරියට පැමිණවිම සඳහා දීපව්‍යාප්ත වැටලීම් සිදු කරන බව සඳහන්ය.", "URL": "https://sinhala.adaderana.lk/news.php?nid=55367", "Category": null, "Parent URL": null}