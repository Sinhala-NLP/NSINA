{"Source": "Adaderana", "Timestamp": "March 11, 2011 08:49 am", "Headline": "හොරට කිරා 26 ක් මාට්ටු", "News Content": "කිරුම් මිනුම් නීති කැඩූ ව්‍යාපාරිකයන් 26 දෙනෙකුට එරෙහිව නඩු පැවරීමට පියවර ගෙන ඇති බව ගාල්ල මිනුම් ඒකක හා ප්‍රමිති දෙපාර්තමේන්තුව පවසයි. අඩු බර පාන් විකිණීම, නිසි ප්‍රමිතියකින් තොරව තරාදි භාවිත කිරීම යනාදී චෝදනා ඔවුන්ට එරෙහිව එල්ල කර ඇති බව එම දෙපාර්තමේන්තුව පෙන්වාදෙයි. අදාළ නීති කඩ කිරිම් සම්බන්ධයෙන් යක්කලමුල්ල, අක්මීමන, ගාල්ල සහ හබරාදුව යන ප්‍රදේශවල වෙළෙඳුන් මේ අයුරින් නීතියේ රැහැනට හසුකර ‍ගෙන තිබේ. ඔවුන් ගාල්ල සහ කොට්ටව මහේස්ත්‍රාත් අධිකරණවලට ඉදිරිපත් කිරීමට නියමිතව ඇතැයි සඳහන් වේ.", "URL": "https://sinhala.adaderana.lk/news.php?nid=14767", "Category": null, "Parent URL": null}