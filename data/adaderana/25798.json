{"Source": "Adaderana", "Timestamp": "July 15, 2012 02:44 pm", "Headline": "යාන්ඔයේ බලපත්‍ර නැතිව වැලි ගොඩ දැමූ තිදෙනෙකු අත්අඩංගුවට", "News Content": "පුල්මුඩේ ප්‍රදේශයේ යාන්ඔයේ බලපත්‍ර නොමැතිව වැලි ගොඩදමමින් සිටි පුද්ගලයින් තිදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අත්අඩංගුවට ගත් පුද්ගලයන් සතුව තිබී වැලි ගොඩදචැමීමට ‍යොදාගත් උපකරණ සහ ට්‍රැක්ටර් රථයක් ද පොලීසිය භාරයට ගෙන ඇති බව සඳහන්ය. මේ අතර මිරිස්වත්ත ප්‍රදේශයේදී නිල්වලා ගගේ බලපත්‍ර නොමැතිව වැලි ගොඩදමමින් සිටි පුද්ගලයන් සිව්දෙනෙකු අත්අඩංගුවට ගෙන ඇත. අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා පිටබැද්දර පොලීසියට භාරදී ඇති බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=25798", "Category": null, "Parent URL": null}