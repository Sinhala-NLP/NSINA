{"Source": "Adaderana", "Timestamp": "May 30, 2010 11:07 am", "Headline": "මහවැලි මහ සෑයට ලක්ෂ 50 ක් ", "News Content": "වසර 26 ක් තිස්සේ ඉදිකිරීම් ප්‍රමාද වී ඇති මහවැලි මහාසෑයේ ඉදිකිරීම් කටයුතු කඩිනම් කිරීමට වාරිමාර්ග හා ජල කළමනාකරණ අමාත්‍යාංශය තීරණය කර තිබේ. මහවැලි ව්‍යාපාරයට සමගාමීව කොත්මලේ ප්‍රදේශයේ මහවැලි මහාසෑයේ ඉදිකිරීම් ආරම්භ කළ ද මේ වන විට එහි ඉදිකිරීම් කටයුතු අවසන් වී නැත. මේ සම්බන්ධයෙන් අවධානය යොමු කළ වාරිමාර්ග හා ජල කළමනාකරණ අමාත්‍ය නිමල් සිරිපාල ද සිල්වා මහතා මහවැලි අධිකාරියෙන් ඒ සඳහා අවශ්‍ය මුදල් ප්‍රතිපාදන ලබාදීමට තීරණය කර තිබේ. ඒ අනුව මහවැලි මහා සෑයේ ඉදිකිරීම් කටයුතු සඳහා ලක්ෂ 50 ක මුදලක් ලබාදීමට තීරණය කර ඇති බව වාර්තා වේ. මීට අමතරව එහි ඉදිකිරිම් කටයුතු සඳහා මහවැලි අධිකාරියේ සේවකයින්ගේ සහය ලබාදීමට ද තීරණය කර තිබේ. වසරක් ඇතුළත මහවැලි මහා සෑයේ ඉදිකිරීම් කටයුතු අවසන් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=8705", "Category": null, "Parent URL": null}