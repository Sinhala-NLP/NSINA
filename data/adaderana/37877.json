{"Source": "Adaderana", "Timestamp": "October 3, 2013 08:43 am", "Headline": "රිය අනතුරකින් පුද්ගලයෙන් මරුට", "News Content": "අඹන්පොළ ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලොරි රථයක් යතුරුපැදියක ගැටීමෙන් මෙම අනතුර සිදුව ඇති බව පොලීසිය පවසයි. අනතුරෙන් යතුරුපැදියේ ගමන්ගත් පුද්ගලයා මියගොස් තිබේ. මෙලෙස මියගොස් ඇත්තේ 60 හැවිරිදි ගල්ගමුව ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද දින මහව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37877", "Category": null, "Parent URL": null}