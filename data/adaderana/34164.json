{"Source": "Adaderana", "Timestamp": "May 17, 2013 10:20 am", "Headline": "යතුරු පැදියක ගැටී කතක් මරුට", "News Content": "මුත්තෙට්ටුගල, හිරිපිටිය මාර්ගයේ සිදුවූ රිය අනතුරකින් කාන්තාවක් ජීවිතක්ෂයට පත්ව තිබේ. මාර්ගයේ ගමන් ගත් කාන්තාවක් යතුරු පැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ කාන්තාව කුරුණෑගල ශික්ෂණ රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. සිද්ධියෙන් යතුරු පැදිකරු ද තුවාල ලබා ඇති අතර ඔහු ප්‍රතිකාර සඳහා වැල්ලව රෝහලට ඇතුළත් කර ඇති බව පොලීසිය පැවසුවේය. සිද්ධිය සම්බන්ධයෙන් වැල්ලව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34164", "Category": null, "Parent URL": null}