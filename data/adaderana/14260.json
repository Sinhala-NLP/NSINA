{"Source": "Adaderana", "Timestamp": "February 16, 2011 03:00 pm", "Headline": "එදා දඩ කෙළිය මුවාටයි-මෙදා දඩ කෙළිය පොකැට්ටුවටයි", "News Content": "කුමක් හෝ හේතුවක් අල්ලාගෙන දඩයක් ගසා ගැනීම ආණ්ඩුවේ අරමුණ වී ඇති බව ජ.වි.පෙ ප්‍රධාන ලේකම් ටිල්වින් සිල්වා මහතා පවසයි. හැම තැනම දකින්නට ලැබෙන්නේ දඩ බවත්,මේක මුළු මනින්ම දඩ කෙළියක් බවත් හෙ‍තෙම සඳහන් කර සිටියේ ප්‍රසිද්ධ ජන රැළියකට සහභාගී වෙමිනි. මිහිදු හිමියන්ට තිස්ස රජු හමුවුණේද දඩ කෙළියේ යමින් සිටියදී බවත්,මුවෙකු ගෝනකු එළාගැනීම එදා දඩ කෙළියේ අරමුණ වුවද මෙදා දඩ කෙළියේ අරමුණ වී ඇත්තේ ජනතාවගේ පොකට් එකට ගැසීම බව ටිල්වින් සිල්වා මහතා අවධාරණය කරයි. මේ වන විට ආණ්ඩුව විසින් රථ වාහන පොලීසියට දඩ ටාගට් එකක් ලබාදී ඇති බැවින්රථ වාහන පොලීසිය මහා මාර්ගයේ රියදුරන් නීතිගරුක රියදුරන් බවට පත් කිරීමට හෝ විනයගත කිරීමට කටයුතු කිරීම වෙනුවට තැන් තැන් වල සැඟවී සිට දඩ කොළ දිගු කරන තත්ත්වයට පත්ව ඇතැයි හෙතෙම පෙන්වාදෙයි.", "URL": "https://sinhala.adaderana.lk/news.php?nid=14260", "Category": null, "Parent URL": null}