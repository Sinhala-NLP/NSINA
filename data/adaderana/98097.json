{"Source": "Adaderana", "Timestamp": "October 23, 2018 01:00 pm", "Headline": "දරුණු සුළි කුණාටුවක් ගැන අනතුරු ඇඟවීමක්", "News Content": "දරුණු සුළි කුණාටු තත්ත්වයක් සම්බන්ධයෙන් මෙක්සිකෝවට අනතුරු ඇඟවීම් සිදුකර තිබේ. මෙක්සිකෝවේ නිරිතදිග මුහුදු ප්‍රදේශයේ වර්ධනය වන “විලා” සුළි කුණාටු තත්ත්වය ඉදිරි පැය කිහිපය තුළ ගොඩබිම හරහා හමායනු ඇති බව බලධාරීන් අනතුරු අඟවා ඇත. සුළි කුණාටු තත්ත්වයත් සමඟ තද වැසි ඇති විය හැකි බැවින් ගං වතුර හා නායයෑම් සම්බන්ධයෙන් අවධානයෙන් පසුවන ලෙස එරට බලධාරීන් ජනතාවට දැනුම් දී තිබේ. සුළි කුණාටුව පැයට කිලෝමීටර් 250 ක පමණ වේගයකින් හමායනු ඇති බවට අපේක්ෂා කෙරෙන අතර මේ හේතුවෙන් නිරිත දිග මෙක්සිකෝවට සෙන්ටිමීටර් 46 ඉක්මවූ වැසි ඇද හලෙනු ඇති බවට එරට කාලගුණ බලධාරීන් අනතුරු අඟවා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=98097", "Category": null, "Parent URL": null}