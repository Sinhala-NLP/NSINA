{"Source": "Adaderana", "Timestamp": "February 19, 2017 04:35 pm", "Headline": "විශේෂ පොලිස් පාපැදි මුර සංචාර කණ්ඩායමක්", "News Content": "යාපනය දිස්ත්‍රීක්කයේ අපරාධ හා ප්‍රචණ්ඩත්වයන් වැළැක්වීම සඳහා විශේෂ පොලිස් පාපැදි මුර සංචාර කණ්ඩායමක් යොදවා ඇති බව පොලිස් මූලස්ථානය පවසයි.යාපනය සහ කන්කසන්තුරේ පොලිස් වසම් 17ක් ආවරණය වන පරිදි ඊයේ(18) සිට මෙම පාපැදි මුර සංචාර කණ්ඩායම යොදවා ඇති බව සඳහන්වේ.යාපනය දිසාව බාර නියෝජ්‍ය පොලිස්පති සංජීව ධර්මරත්න මහතාගේ සංකල්පයක් මත මෙම වැඩපිළිවෙල ආරම්භ කළ බව පොලිස් මූලස්ථානය සඳහන් කළේය. යාපනය දිස්ත්‍රීක්කයේ අපරාධ නිවාරණය රථ වාහන පාලනය, මත්පැන් මත්ද්‍රව්‍ය හා වෙනත් දූෂණ වැටලීම් සඳහා තොරතුරු ලබාගැනීම මෙන්ම ක්ෂණික මාර්ග බාධක යොදා සැකකටයුතු වාහන යතුරුපැදි හා පුද්ගලයින් පරීක්ෂා කිරිම ද මෙම පාපැදි මුර සංචාර කණ්ඩායම වෙත පැවරී තිබේ.", "URL": "https://sinhala.adaderana.lk/news.php?nid=69847", "Category": null, "Parent URL": null}