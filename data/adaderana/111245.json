{"Source": "Adaderana", "Timestamp": "June 3, 2019 01:22 pm", "Headline": "අසාද් සාලි හා හිස්බුල්ලා ධූරයෙන් ඉල්ලා අස්වෙති", "News Content": "බස්නාහිර පළාත් ආණ්ඩුකාර අසාද් සාලි සහ නැගෙනහිර පළාත් ආණ්ඩුකාර එම් එල් ඒ එම් හිස්බුල්ලා සිය ධුරවලින් ඉල්ලා අස්වීමේ ලිපි ජනාධිපති මෛත්‍රීපාල සිරිසේන මහතා වෙත භාරදී තිබේ. ජනාධිපති ලේකම් කාර්යාලයේදී ඔවුන් සිය ඉල්ලා අස්වීමේ ලිපි භාරදුන් බව ජනාධිපති ලේකම් කාර්යාලයේ ප්‍රකාශකයෙකු සඳහන් කළේය. ජනාධිපතිවරයා සහ ශ්‍රී ලංකා නිදහස් පක්ෂ පාර්ලිමේන්තු මන්ත්‍රීවරුන් සමඟ ආණ්ඩුකාරවරුන් අද(03) පෙරවරුවේ සාකච්ඡාවක නිරත වුණි. එම සාකච්ඡාවෙන් පසු ආණ්ඩුකාරවරුන් ඉල්ලා අස්වීමේ ලිපි ජනාධිපතිවරයා වෙත භාරදී තිබේ. ඒ අනුව අදාළ ආණ්ඩුකාරවරු දෙදෙනාගේ ඉල්ලා අස්වීමේ ලිපි ජනාධිපතිවරයා විසින් පිළිගත් බව ජනාධිපති මාධ්‍ය අංශයේ සඳහන් කරයි.", "URL": "https://sinhala.adaderana.lk/news.php?nid=111245", "Category": null, "Parent URL": null}