{"Source": "Adaderana", "Timestamp": "January 4, 2018 08:05 am", "Headline": "ජපාන විදේශ කටයුතු ඇමති අද දිවයිනට", "News Content": "නිළ සංචාරයක් සඳහා ජපාන විදේශ කටයුතු අමාත්‍යවරයා අද දිනයේ දිවයිනට පැමිණීමට නියමිතව තිබේ. ජපානයේ විදේශ කටයුතු අමාත්‍ය තාරෝ කොනෝ මහතා අද රාත්‍රී දිවයිනට පැමිණීමට නියමිත බව විදේශ කටයුතු අමාත්යංනශය සඳහන් කළේය. සිය සංචාරය තුළදී ජපාන විදේශ කටයුතු අමාත්‍යවරයා ජනාධිපති මෛත්‍රීපාල සිරිසේන, අග්‍රාමාත්‍ය රනිල් වික්‍රමසිංහ ඇතුලු රජයේ ඉහළ පෙලේ නිළධාරීන් සමඟ සාකච්ඡා පැවැත්වීමට නියමිතය. ජපාන විදේශ අමාත්‍යවරයෙකු මෙරට සංචාරයක නිරත වන්නේ වසර 15කට පසුව වීම ද විශේෂත්වයකි. ජපානය සහ ශ්‍රී ලංකාව ඉතා සමීප දේශපාලන, ආර්ථික , වෙලඳ සහ ආයෝජන සබඳතා පවත්වන අතර ජපානය ශ්‍රී ලංකාවේ ප්‍රමුඛතම සංවර්ධන සහකරුවෙකු ලෙස සැලකෙයි.", "URL": "https://sinhala.adaderana.lk/news.php?nid=82478", "Category": null, "Parent URL": null}