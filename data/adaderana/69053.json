{"Source": "Adaderana", "Timestamp": "February 3, 2017 11:18 am", "Headline": "  ජාතික කෞතුකාගාරය 6දා සිට යළි විවෘතයි ", "News Content": "සංරක්ෂණය කරන ලද කොළඹ ජාතික කෞතුකාගාරය ලබන 06 වනදා සිට යළි විවෘත කිරීමට නියමිතව තිබේ.කොළඹ ජාතික කෞතුකාගාර ගොඩනැගිල්ලේ මෙතෙක් සිදු කරන ලද විශාලතම සංරක්ෂණ ව්‍යාපෘතිය වූ මේ සඳහා රුපියල් මිලියන 200ක මුදලක් වැයවී ඇති බව සඳහන්ය.ඉංජිනේරුමය කාර්යයන් පිළිබඳ මධ්‍යම උපදේශක කාර්යාංශයේ උපදේශකත්වයෙන් සහ ශ්‍රී ලංකා යුද හමුදා 06 යන ඉංජිනේරු සේවා බලකාය මෙම සංරක්ෂණ කටයුතු සඳහා දායකත්වය ලබාදී තිබේ.ඒ අනුව ලබන 06 වනදා සිට කොළඹ ජාතික කෞතුකාගාරයේ සියලුම මැදිරි නැරඹීමේ අවස්ථාව ජනතාවට උදාවන බව ජාතික කෞතුකාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=69053", "Category": null, "Parent URL": null}