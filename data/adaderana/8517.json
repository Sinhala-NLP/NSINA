{"Source": "Adaderana", "Timestamp": "May 20, 2010 11:02 am", "Headline": "පාසල් රිය ගැටී සිසුවෙක් මරුට-දෙදෙනෙකුට බරපතලයි", "News Content": "මහනුවර - මහියංගන මාර්ගයේ වෑගල ප‍්‍රදේශයේ අද උදෑසන සිදුවූ රිය අනතුරකින් හත් හැවිරිදි පාසල් සිසුවෙකු ජීවිතක්‍ෂයට පත්ව තිබේ.. බස් රථයක් හා පාසල් වෑන් රථයක් එකිනෙක ගැටීමෙන් මෙම අනතුර සිදුව ඇති බව තෙල්දෙණිය පොලිසීය පවසයි. අනතුරින් 39 දෙනෙකු තුවාල ලබා ඇති අතර එයින් 33 දෙනෙකු පාසල් ළමුන් බව සඳහන් වේ.. තුවාල ලැබුවන්ගෙන් 23 දෙනෙකු මහනුවර මහ රෝහලට ඇතුළත් කර ඇති අතර එයින් එයින් දෙදෙනෙකුගේ තත්ත්වය බරපතළ බව රෝහල් ප්‍රකාශකයෙක් කියා සිටියේය. තවත් තුවාලකරුවන් 16 දෙනෙකු තෙල්දෙණිය රෝහලට ඇතුළත් කර ඇති බව සඳහන් වේ.", "URL": "https://sinhala.adaderana.lk/news.php?nid=8517", "Category": null, "Parent URL": null}