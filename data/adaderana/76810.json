{"Source": "Adaderana", "Timestamp": "August 28, 2017 03:02 pm", "Headline": "උ/පෙ ප්‍රශ්න පත්‍ර සිදුවීම-සැකකාර ගුරුවරයා රිමාන්ඩ්", "News Content": "මෙවර උසස් පෙළ විභාගයට අදාළ රසායන විද්‍යා ප්‍රශ්න පත්‍රයේ ප්‍රශ්න කිහිපයක් විභාගය පැවැත්වෙන අතරවාරයේදී මුද්‍රණය කර බෙදාහැරීම සම්බන්ධයෙන් චෝදනා ලැබ සිටින උපකාරක පංති ගුරුවරයා රක්ෂිත බන්ධනාගාර ගත කර තිබේ.ගම්පහ මහේස්ත්‍රාත් අධිකරණය බාරවීමෙන් අනතුරුව ඔහු ලබන 30 වනදා රක්ෂිත බන්ධනාගාර ගත කර ඇති බව පොලීසිය පැවසුවේය.ගම්පහ පොලීසිය සහ අපරාධ පරීක්ෂණ දෙපාර්තමේන්තුව මඟින් එම අත් පත්‍රිකාව මුද්‍රණය කළ මුද්‍රණාලයේ හිමිකරු, පෞද්ගලික උපකාරක පංති ගුරුවරයාගේ සහෝදරයා සහ පියා අත්අඩංගුවට ගනු ලැබීය.ඊට සම්බන්ධ පාසල් සිසුවා ද පොලිස් අත්අඩංගුවට ගෙන රක්ෂිත බන්ධනාගාර ගත කෙරුණි.අදාළ උපකාරක පංති ගුරුවරාය ප්‍රදේශයෙන් පළාගොස් සිටි අතර අද පෙරවරුවේ ඔහු නීතිඥවරයෙකු මාර්ගයෙන් අධිකරණයට බාර වී තිබේ.", "URL": "https://sinhala.adaderana.lk/news.php?nid=76810", "Category": null, "Parent URL": null}