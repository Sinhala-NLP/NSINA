{"Source": "Adaderana", "Timestamp": "April 14, 2015 10:11 am", "Headline": "මිල පහලට - එළවළු තොග පිටින් අලි බඩට! ", "News Content": "මේ දිනවල එළවළු මිල විශාල ලෙස පහත වැටී ඇති බව වාර්තා වේ.උත්සව සමයේ අලෙවි කිරීම සඳහා ගොවීන් විසින් විශාල ලෙස එළවළු වෙළෙඳපළට එක් කිරීම මෙම තත්ත්වයට හේතුවය.දඹුල්ල ආර්ථික මධ්‍යස්ථානය ඇතුළු දිවයිනේ සියලුම ආර්ථික මධ්‍යස්ථානවල විශාල ලෙස මේ වන විට එළවළු මිල පහත වැටී ඇත.බොහෝ එළවළු විකුණා ගැනීමට නොහැකිව විනාශ කර දැමීමට සිදුවී ඇති බව ගොවීන් සඳහන් කළේය.පසුගිය දින හතරක පමණ කාලය තුළ දඹුල්ල ආර්ථික මධ්‍යස්ථානය තුළ පමණක් එළවළු කිලෝග්‍රෑම් ලක්ෂයක් පමණ ඉවත දමා ඇති බව වාර්තා වේ.අද දෙරණ දඹුල්ල වාර්තාකරු සඳහන් කළේ එම ඉවත දැමුණු එළවළු වන අලීන්ට කෑම සඳහා කැලයට ගෙන ගොස් දමා ඇති බවයි.උත්සව සමයේදී එළවළු මිල පහත වැටීම පාලනය කිරීම සඳහා රජයේ මැදිහත්වීම වැදගත් බව ගොවීන් පවසයි.", "URL": "https://sinhala.adaderana.lk/news.php?nid=50645", "Category": null, "Parent URL": null}