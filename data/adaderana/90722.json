{"Source": "Adaderana", "Timestamp": "June 11, 2018 02:50 pm", "Headline": "ළිඳුල නගරසභාවේ සභාපති ඇතුළු 8 ක් යළි රිමාන්ඩ්", "News Content": "නුවරඑළිය, ආගරපතන ප්‍රදේශයේදී දැරියක පැහැරගෙන ගොස් මුදලට අලෙවි කිරීමේ සිද්ධිය සම්බන්ධයෙන් තලවකැලේ ලිඳුල නගර සභාවේ සභාපතිවරයා ඇතුළු පුද්ගලයින් 8 දෙනෙකු ජූනි මස 18 වන දින තෙක් යළි රක්ෂිත බන්ධනාගාර ගත කර තිබේ. නුවරඑළිය මහේස්ත්‍රාත් අධිකරණය විසින් මෙම තීන්දුව ලබා දී ඇත. 2017 වසරේ ජුනි මස 04 වන දින ආගරපතන, පෝර්ට්මෝර් වත්ත ප්‍රදේශයේ පදිංචිව සිටි 05 හැවිරිදි දැරියක පැහරෙගෙන ගොස් මුදලට අලෙවි කිරීමේ සිද්ධියක් සම්බන්ධයෙන් පසුගිය 03 වන දින නුවරඑළිය පොලීසියට පැමිණිල්ලක් ලැබී තිබිණි. ඒ අනුව සිදු කළ විමර්ශනයකදී තලවකැලේ ලිඳුල නගර සභාවේ සභාපතිවරයා සහ එම නගර සභාවේ නාගරික මන්ත්‍රීවරයෙකු සහ තවත් පිරිසක් අත්අඩංගුවට ගැණුනි.", "URL": "https://sinhala.adaderana.lk/news.php?nid=90722", "Category": null, "Parent URL": null}