{"Source": "Adaderana", "Timestamp": "February 12, 2013 10:36 am", "Headline": "  Bright Cleen සමාගමේ කටයුතුවලට මොබිටෙල් සහය", "News Content": "ජාතික ජංගම දුරකථන ජාලය වන මොබිටෙල් ආයතනය රටේ ව්‍යාපාරික ප‍්‍රජාව වෙනුවෙන් පිරිනමන මොබිටෙල් ආයතනික විසඳුම් සේවා සමූහය (Mobile Enterprise Solution) ව්‍යාපාර ලෝකය තුළ වඩාත් ජනපි‍්‍රය ජංගම දුරකථන සේවා පැකේජයක් බවට පත්ව තිබේ. ව්‍යාපාරයක් පවත්වාගෙන යාමේදී එහි කටයුතු ක‍්‍රමවත්ව සම්බන්ධීකරණය කිරීම අනිවාර්යෙන්ම සිදුකළ යුත්තකි. එම කාර්ය පහසු කරන සන්නිවේදන විසඳුමක් ලෙස මොබිටෙල් ආයතනික විසඳුම් සේවාව හැඳින්විය හැක. මොබිටෙල් ආයතනික විසඳුම් සේවාව තුළින් සිය ව්‍යාපාරය තුළ කෙරෙන සන්නිවේදන කටයුතු විධිමත් කරගත් ව්‍යාපාරිකයෙකු ලෙස බ්‍රයිට් ක්ලීන් පෞද්ගලික සමාගමේ (Bright Cleen) කළමණාකාර අධ්‍යක්ෂ කේ.ඩබ්ලිව්.එස්.එස්.කේ. කරුණාරත්න මහතා හැඳින්විය හැක. පවිත‍්‍රතා සේවා සපයන ආයතනයක් ලෙස ගනේතැන්න, හිඟුල ප‍්‍රදේශයේ සිට කි‍්‍රයාත්මක වන එහි සේවකයන් 175කට ආසන්න සංඛ්‍යාවක් සේවය කරයි. මෙම ආයතනය සිය සේවාවන් සමස්ත දිවයින ආවරණය පරිදි සාර්ථකව පවත්වාගෙන යයි. මොබිටෙල් ආයතනික විසඳුම් සේවාව පිළිබ`ද අදහස් දක්වන කරුණාරත්න මහතා මෙසේ පැවසීය. ‘‘අපි ලංකාව පුරාම අපගේ සේවා ජාලය පවත්වාගෙන යනවා. නුවර, කෑගල්ල , මාවනැල්ල , මොණරාගල , කොළඹ, බදුල්ල මන්නාරම ති‍්‍රකුණාමලය ගාල්ල තංගල්ල වගේ රටේ හැම ප‍්‍රදේශයක්ම ආවරණය වෙන විදියට අපි අපගේ සේවා ජාලය ගොඩනංවාගෙන තිබෙනවා. එම නිසා අපිට සේවය අතින් උසස් සන්නිවේදන ජාලයක් අවශ්‍යතාව තදින්ම දැනෙනවා. ඒ මොකද රට පුරා සිදුවෙන මෙහෙයුම් සම්බන්ධීකරණය කරගැනීම අපි අනිවාර්යෙන්ම කළ යුතුයි. එසේ නොවුනොත් අප වෙතින් අපගේ පාරිභෝගිකයන්ට ලබාදෙන සේවාව හරිහැටි නොලැබී යනවා. මෙම කටයුත්ත ඉටුකරගන්න මොබිටෙල් ආයතනික විසඳුම් සේවාව අපට ලොකු සහයක් ලබා දෙනවා. මොබිටෙල් ආයතනය ලබාදෙන සේවාවන් ගැන ලොකු විශ්වාසයක් වගේම සෑහීමක් අපට තියෙනවා.’’ මධ්‍ය පරිමාණ ව්‍යාපාරයක් ලෙස කි‍්‍රයාත්මක වන බ්‍රයිට් ක්ලීන් (Bright Cleen) වැනි ආයතනවල ප‍්‍රගතිය මෙන්ම කාර්යක්ෂමතාව වැඩිදියුණු කරගැනීම උදෙසා මොබිටෙල් ආයතනය වෙතින් පිරිනැමෙන ආයතනික විසඳුම් සේවාව එවන් ව්‍යාපාර සඳහා සැබවින්ම අත්වැලක් සපයයි. ‘‘අපි මොබිටෙල් ආයතනයේ සේවා ලබාගන්නේ අවුරුදු 6ක පමණ කල් සිටයි. මොබිටෙල් ආයතනයේ ආවරණ ජාලය ඉතාම උසස් මට්ටමක තිබෙනවා. ඒ වගේම මිල ගණන් පවා ඉතාම සාධාරණයි වගේම අයකරගැනීම් ඉතාම පැහැදිළියි. එම නිසා අපි මොබිටෙල් ආයතනයේ සේවා ලබාගන්න ලැදියාවක් දක්වනවා. ඒ වගේම ව්‍යාපාර අංශය වෙත නවීනතම සේවා ඉදිරියේදී ලබාදේවි කියා මම විශ්වාස කරනවා’’, යයි කරුණාරත්න මහතා තවදුරටත් පැවසීය. මොබිටෙල් ආයතනික විසඳුම් සේවාව තුළින් ව්‍යාපාරවල නියැලෙන්නන්ට මහත් පහසුවක් මෙන්ම අස්වැසිල්ලක් සලසා දී ඇත. දුරස්ථව සිදුවන මෙහෙයුම් නිරීක්ෂණය කිරීමට වඩා පහසු කෙරෙන සේවයක් මෙතුළින් සැලසෙන නිසා බ්‍රයිට් ක්ලීන් (Bright Cleen) වැනි පවිත‍්‍රතා සෙවා සපයන ආයතනවලට පමණක් නොව සමස්ත ව්‍යාපාර ලොවටම ගැලපෙන මෙන්ම අනුගත විය හැකි සේවාවක් ලෙස මොබිටෙල් ආයතනික විසඳුම් සේවාව සැලකිය හැක.", "URL": "https://sinhala.adaderana.lk/news.php?nid=31560", "Category": null, "Parent URL": null}