{"Source": "Adaderana", "Timestamp": "June 27, 2012 03:32 pm", "Headline": "නීතිවිරෝධීව ලී ඉරුම් පට්ටලයක් ගෙන ගිය දෙදෙනෙකුට මාංචු", "News Content": "නීතිවිරෝධීව ජංගම ලී ඉරුම් පට්ටලයක් පවත්වාගෙන ගිය පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා බුත්තල කඳවුරේ නිලධාරීන් කණ්ඩායමක් විසින් සිදුකළ වැටලීමක දී මෙම සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් බඩල්කුඹුර ප්‍රදේශයේ පදිංචිකරුවන් බව පොලිස් විශේෂ කාර්යය බලකාය සඳහන් කරයි. මේ සම්බන්ධයෙන් මොණරාගල අඩවි වන නිලධාරී කාර්යාලය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25363", "Category": null, "Parent URL": null}