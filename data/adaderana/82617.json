{"Source": "Adaderana", "Timestamp": "January 7, 2018 09:28 am", "Headline": "අනතුරකින් මවක් සහ  පියෙක් මරුට", "News Content": "අනුරාධපුරය - පාදෙණිය මාර්ගයේ තඹුත්තේගම ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. මෝටර් රථයක් සහ ත්‍රීරෝද රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. ත්‍රීරෝද රථයේ ගමන්ගත් එකම පවුලේ මව, පියා, දියණිය සහ තවත් කාන්තාවක් තුවාල ලබා රෝහල් ගත කිරීමෙන් අනතුරුව මව සහ පියා මියගොස් තිබේ. මියගිය පුද්ගලයා 28 හැවිරිදි අයෙකු වන අතර කාන්තාව 23 හැවිරිදි වියේ පසුවන බවයි පොලිසිය සඳහන් කළේය. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=82617", "Category": null, "Parent URL": null}