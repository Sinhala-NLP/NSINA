{"Source": "Adaderana", "Timestamp": "November 19, 2011 09:23 am", "Headline": "රන් යැයි රවටා මුදල් වංචා කළ පස්දෙනෙකු අත්අඩංගුවට", "News Content": "නිධානයකින් ලබාගත් බව පවසමින් රන් ආලේපිත ලෝහ කැබලි ලබාදී මුදල් වංචා කිරීමේ සිද්ධියක් සම්බන්ධයෙන් පුද්ගලයින් පස්දෙනෙකු අත්අඩංගුවට ගෙන තිබේ. රන් ආලේපිත ලෝහ කැබලි ග්‍රෑම් 955 ක් ලබාදී රුපියල් හයලක්ෂයක මුදලක් ලබාගත් බවට කාත්තන්කුඩි ප්‍රදේශයේ පදිංචිකරුවෙකු විසින් සිදුකරන ලද පැමිණිල්ලකට අනුව සැකකරුවන් අත්අඩංගුවට ගෙන ඇති බව පොලිසිය පවසයි. සිද්ධිය සම්බන්ධයෙන් සිදුකරන ලද පරීක්ෂණවලදී සැකකරුවන් ගමන් ගත් ත්‍රිරෝද රථයක් සහ ඔවුන් සතුව තිබී ව්‍යාජ ලෙස සැකසූ රන් ආලේපිත ලෝහ කැබලි කිලෝග්‍රෑම් දෙකක පමණ ප්‍රමාණයක් ද සොයාගෙන තිබේ. අත්අඩංගුවට ගත් සැකකරුවන් අද(19) පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20097", "Category": null, "Parent URL": null}