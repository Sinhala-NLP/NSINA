{"Source": "Adaderana", "Timestamp": "August 31, 2011 10:05 am", "Headline": " ගංජා තොගයක් එස්.ටී.එෆ් එකට මාට්ටු", "News Content": "හම්බෙගමුව , ඌරාකන්ද ප්‍රදේශයේ සිදු කළ සෝදිසි මෙහෙයුමක දී ගංජා තොගයක් සොයා ගැනීමට පොලිස් විශේෂ කාර්යය බලකාය සමත් වී තිබේ. ගංජා කිලෝ ග්‍රෑම් 130යි ග්‍රෑම් 7ක් එහි දී සොයා ගත් බව පොලිසිය සඳහන් කරයි. ගංජා තොගය ප්‍රවාහනය කිරීමට සූදානම් කර තිබූ ට්‍රැක්ටරයක් ද ආරක්ෂක අංශ භාරයට ගෙන තිබේ. මේ අතර හම්බෙගමුව , කහකුරුල්ලන්පැලැස්ස ප්‍රදේශයේ සිදු කළ සෝදිසි මෙහෙයුමක දීද අක්කර එකහමාරක පමණ ගංජා වගාවක් සොයා ගැනීමට ආරක්ෂක අංශ සමත්ව ඇති බව සඳහන්වේ. අඩි 5ක් පමණ උසට වැඩුණු ගංජා ගස් 2000ක් පමණ එහි තිබී සොයා ගත් බව පොලිසිය කියා සිටියි.", "URL": "https://sinhala.adaderana.lk/news.php?nid=18421", "Category": null, "Parent URL": null}