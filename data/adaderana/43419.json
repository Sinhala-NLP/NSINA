{"Source": "Adaderana", "Timestamp": "May 23, 2014 04:14 pm", "Headline": "වෛද්‍ය උපාධිය හදාරන්න ලාංකික සිසුන් දස‍දෙනෙකුට ශිෂ්‍යත්වයක්", "News Content": "ඉන්දියානු රාජ්‍ය අනුග්‍රහය යටතේ ශ්‍රී ලංකික සිසුන් දස දෙනෙකුට කල්කටාවේ පිහිටි ජාතික හෝමියෝපති ආයතනයේ වෛද්‍ය උපාධි පාඨමාලාව හැදෑරීම සඳහා ශිෂ්‍යත්ව පිරිනැමීමට තීරණය කර තිබේ. පාඨමාලාවේ කාල සීමාව වසර පහයි මාස 6 ක් වන අතර එය සාර්ථකව නිම කිරීමෙන් පසු සුදුසුකම් ලත් හෝමියෝපති වෛද්‍ය වෘතිකයෙකු ලෙස කටයුතු කිරීම සඳහා අවස්ථාව සැලසෙනු ඇත. ඒ අනුව උසස් පෙළ විභාගයට පෙනී සිට භෞතික විද්‍යාව,රසායන විද්‍යාව, ජීව විද්‍යාව යන විෂයන් තුන සහ ඉංග්‍රීසි විෂය එකවර සමත්ව සිටින වයස අවුරුදු 17 ත් 25 ත් අතර අපේක්ෂකයින්ට මේ සඳහා ඉල්ලුම කළ හැකිය. www.nih.nic.in වෙබ් අඩවියට පිවිසීමෙන් පාඨමාලාව පිළිබඳ වැඩිදුර විස්තර ලබා ගත හැක.", "URL": "https://sinhala.adaderana.lk/news.php?nid=43419", "Category": null, "Parent URL": null}