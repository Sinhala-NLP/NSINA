{"Source": "Adaderana", "Timestamp": "June 8, 2016 11:16 am", "Headline": "  ඉන්දුනීසියාවේ ප්‍රබල භූ කම්පනයක්", "News Content": "ඉන්දුනීසියාවේ උතුරු මලුකු ප්‍රදේශයේ ප්‍රබල භූ කම්පනයක් සිදුව තිබේ.එහි ප්‍රබලත්වය රිච්ටර් මාපකයේ ඒකක 6.5ක් ලෙස සටහන් වූ බව අමරිකානු භූ විද්‍යා සමීක්ෂණ ආයතනය සඳහන් කළේය. උතුරු මලුකු ප්‍රදේශයේ සිට කිලෝ මීටර 124ක් දුරින් පිහිටි ටෙර්නාතේ නගරයේ කිලෝ මීටර 58ක් පොලව අභ්‍යන්තරයේ භූ කම්පනය හටගෙන ඇති බව සඳහන්ය.භූ කම්පනයේ බලපෑමෙන් ප්‍රදේශයේ නිවාස 18කට හානි සිදුව ඇති බව විදෙස් වාර්තා සඳහන් ක‍රයි. කෙසේවෙතත් භූ කම්පනය හේතුවෙන් සුනාමි අනතුරු ඇගවීම් නිකුත් කර නොමැති බව ඉන්දුනීසියානු කාලගුණ හා භූ විද්‍යා ආයතනය සඳහන් කර තිබේ.", "URL": "https://sinhala.adaderana.lk/news.php?nid=60895", "Category": null, "Parent URL": null}