{"Source": "Adaderana", "Timestamp": "May 30, 2018 12:26 pm", "Headline": "දකුණේ උණ ගැන ගම්මාන මට්ටමින් විමර්ශනයක්", "News Content": "දකුණු පළාත තුළ පැතිර යන වෛරස් රෝගය සම්බන්ධයෙන් ගම්මාන මට්ටමින් විමර්ශනයක් ආරම්භ කර ඇති බව මහජන සෞඛ්‍ය පරීක්ෂකවරුන්ගේ සංගමය පවසයි. ඒ සඳහා නිලධාරීන් 500 ක පමණ පිරිසක් අනුයුක්ත කර ඇති බව එම සංගමයේ ලේකම් මහේන්ද්‍ර බාලසූරිය මහතා සඳහන් කළේය. මේ අතර උණ රෝගී තත්ත්වය හේතුවෙන් දකුණු පළාතේ කලාප කිහිපයක වසා දමා තිබූ පාසල් අද(30) යළි විවෘත කළ බව දකුණු පළාත් අධ්‍යාපන අමාත්‍ය චන්දිමා රාසපුත්‍ර මහතා පවසයි. ඔහු පවසන්නේ තාවකාලිකව වසා දැමූ පෙර පාසල් ද ලබන සඳුදා දින විවෘත කරන බවයි.", "URL": "https://sinhala.adaderana.lk/news.php?nid=90068", "Category": null, "Parent URL": null}