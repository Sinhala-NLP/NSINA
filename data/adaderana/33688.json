{"Source": "Adaderana", "Timestamp": "April 30, 2013 07:47 am", "Headline": "ලක්ෂ 48 ක රත්රන් ගාංචු සමග කතක් දැලේ", "News Content": "රුපියල් ලක්ෂ 48 ට අධික වටිනාකමකින් යුතු රත්රන් ගාංචු තොගයක් සමග කාන්තාවක් කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ. ඊයේ (29) රාත්‍රී මෙම කාන්තාව ඉන්දියාවේ මුම්බායි බලා පිටත්ව යාමට සුදානමින් සිටි බව ගුවන්තොටුපළ රේගු ප්‍රකාශක ලෙස්ලි ගාමිණී මහතා සඳහන් කළේය. ඇයගේ ගමන් මල්ලේ රහසිගත ලෙස සඟවා තිබූ ග්‍රෑම් 800 ක් පමණ බරින් යුතු රත්රන් ගාංචු 16 ක් සොයා ගෙන තිබේ. අත්අඩංගුවට ගත් කාන්තාව රාගම ප්‍රදේශයේ පදිංචි 51 හැවිරිදි කාන්තාවක් බව රේගුව ප්‍රකාශ කළේය. ගුවන්තොටුපළ රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33688", "Category": null, "Parent URL": null}