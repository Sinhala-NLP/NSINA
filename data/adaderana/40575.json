{"Source": "Adaderana", "Timestamp": "January 23, 2014 07:43 am", "Headline": "ජාත්‍යන්තර පරීක්ෂණයක අවශ්‍යතාවයක් පවතිනවා", "News Content": "යුද්ධය අවසාන කාලයේ සිදුවු බව කියන මානව හිමිකම් උල්ලංඝණය වීමේ සිද්ධීන් පිළිබඳව සොයා බැලීම සඳහා ජාත්‍යන්තර පරීක්ෂණයක අවශ්‍යතාව පවතින බව දෙමළ ජාතික සන්ධානය පවසයි. අදාළ සිදුවීම් පිළිබඳව ශ්‍රි ලංකා රජය මෙතෙක් ස්වාධීන පරීක්ෂණයක් සිදුකර නොමැති බව එම සන්ධානයේ පාර්ලිමේන්තු මන්ත්‍රි එම්. ඒ සුමන්තිරන් මහතා සඳහන් කළේය. ජිනිවා මානව හිමිකම් සමුළුවේ දි පසුගිය වසර දෙක තුළ ශ්‍රි ලංකාව සම්බන්ධයෙන් යෝජනා දෙකක් ඉදිරිපත් වී ඇති අතර මෙවරද යෝජනාවක් ඉදිරිපත් වනු ඇති බව සුමන්තිරන් මන්ත්‍රිවරයා පැවසීය. එල්.එල්.ආර්.සී වාර්තාවේ නිර්දේශ ක්‍රියාත්මක කිරිම සහ යුද සමයේ සිදුවු බව කියන මානව හිමිකම් උල්ලංඝණය වීමේ සිද්ධීන් පිළිබඳව සොයා බැලීම අදාළ යෝජනා වල ඇතුළත් වි තිබේ. සුමන්තිරන් මන්ත්‍රිවරයා පවසන්නේ ශ්‍රි ලංකා රජය විසින් එම යෝජනා ක්‍රියාත්මක කිරිමට තවදුරටත් අපොහොසත් වී ඇති බැවින් ජාත්‍යන්තර පරීක්ෂණයක අවශ්‍යතාව පවතින බවයි.", "URL": "https://sinhala.adaderana.lk/news.php?nid=40575", "Category": null, "Parent URL": null}