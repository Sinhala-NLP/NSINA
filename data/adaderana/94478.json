{"Source": "Adaderana", "Timestamp": "August 16, 2018 08:23 am", "Headline": "ජලාශ කිහිපයක වාන් දොරටු තවදුරටත් විවෘතයි-කාසල්රී පිටාර මට්ටමට ළඟයි", "News Content": "මධ්‍යම කඳුකරයේ බටහිර බෑවුම් ප්‍රදේශයට ඇදහැලෙමින් පවතින වර්ෂාව තව දුරටත් එළෙසම පවතින බව අප අද දෙරණ වාර්තාකරු පවසයි. මෙම තත්ත්වය හමුවේ ඉහළ කොත්මලේ ජලාශයේ වාන් දොරටුවක් තව දුරටත් විවෘත්තව පවතින අතර එයින් තත්ත්පරයට ජලය ඝන මිටර්13.56 ක් පිට වන බව වාරි ඉංජිනේරූවෝ පවසති. එමෙන්ම මඋසාකැලේ ජලාශයේ වාන් දොරටුවක්ද තව දුරටත් වීවෘත්තව තැබීමට ලංකා විදුලිය බල මඩලය පියවරගෙන ඇත. විමලසුරෙන්ද්‍ර ජලාශය ද තව දුරටත් පිටාර ගලමින් පවතින අතර ලක්ෂපාන හා කැණියෝන් ජලාශවල වාන් දොරටුද තව දුරටත් විවෘත්තය. ඊයේ රාත්‍රි කාලයේ කඳුකරයට පැවතිය වර්ෂාවේ යම් අඩුවක් දක්නට තිබුනද අළුයම සිට තව දුරටත් වර්ෂාව ඇද හැලෙන්නට විය. ප්‍රදේශයට පැවති සීත කාලගුණය එලෙසම පවතින අතර ඝන මිදුම් ස්වභාවයද තවදුරටත් පවතින බව අප වාර්තාකරු සඳහන් කළේය. මෙම තත්ත්වය හමුවේ ජන ජීවිතයේ ක්‍රියා කාරිත්වයට දැඩි බලපෑමක් එල්ලවී තිබේ. එමෙන්ම විදුලිය බල ඇමති රංජිත් සියඹලාපිටිය මහතා සහ නියෝජ්‍ය ඇමතිවරයා ඇතුළු පිරිසක් අද(16) උදෑසන මස්කෙළිය සමන්දේවාලය වෙත පැමිණ පුජාවක් පවත්වා නික්ම ගොස් තිබේ.", "URL": "https://sinhala.adaderana.lk/news.php?nid=94478", "Category": null, "Parent URL": null}