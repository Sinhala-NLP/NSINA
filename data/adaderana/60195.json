{"Source": "Adaderana", "Timestamp": "May 16, 2016 02:13 pm", "Headline": " ව්‍යාජ මුදල් නෝට්ටුවක් සමග 1ක් කොටු", "News Content": "රුපියල් 5,000සේ ව්‍යාජ මුදල් නෝට්ටුවක් ළඟ තබාගත් පුද්ගලයෙකු සම්බන්ධයෙන් හැටන් පොලීසිය විමර්ශන ආරම්භ කර තිබේ.හැටන් නගරයේ වෙළදසැළකින් දුම්වැටි මිලිදී ගැනීමට අදාළ පුද්ගලයා විසින් මෙම ව්‍යාජ මුදල් නෝට්ටුව ඉදිරිපත් කර ඇති බව පොලීසිය පැවසුවේය.වෙළදසැල් හිමියාට සැක සිතී ඒ පිළිබඳ අදාළ පාරිභෝගිකයාගෙන් විමසූ අවස්ථාවේ ඔහු පළා ගොස් තිබේ. අදාළ වෙළදසැල් හිමියාගෙන් ලද පැමිණිල්ලක් මත මේ සම්බන්ධයෙන් හැටන් පොලීසිය විමර්ශන සිදු කරයි.", "URL": "https://sinhala.adaderana.lk/news.php?nid=60195", "Category": null, "Parent URL": null}