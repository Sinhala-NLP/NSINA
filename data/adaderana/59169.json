{"Source": "Adaderana", "Timestamp": "April 14, 2016 11:40 am", "Headline": "උස්සපු ගිනි අවි ගැන හොයන්න සී.අයි.ඩීයට දෙයි", "News Content": "කිසියම් පුද්ගලයෙකු විසින් ලග්ගල පොලිස් ස්ථානයේ තිබී ගිනි අවි 06ක් සොරකම් කිරීම සම්බන්ධයෙන් සිදුකෙරෙන පරීක්ෂණ අපරාධ පරීක්ෂණ දෙපාර්තමේන්තුවට යොමුකර තිබේ. වැඩබලන පොලිස්පති එස්.එම් වික්‍රමසිංහ මහතා විසින් මෙම පරීක්ෂණ වහාම අපරාධ පරීක්ෂණ දෙපාර්තමේන්තුව වෙත යොමු කළ බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියා සිටියි. අද(14) අළුයම 1.00ට පමණ ලග්ගල පොලීසියේ ආයුධ බහාලනය විවෘත කර ටී-56 වර්ගයේ ගිනි අවියක් සහ රිවෝල්වර 05ක් කිසිවෙකු විසින් රැගෙන ගොස් තිබේ. එම අවස්ථාවේ උප සේවක නිළධාරියෙකු අදාළ යතුර භාරව සිට ඇති බව වාර්තා වේ.", "URL": "https://sinhala.adaderana.lk/news.php?nid=59169", "Category": null, "Parent URL": null}