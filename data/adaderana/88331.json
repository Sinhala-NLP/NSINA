{"Source": "Adaderana", "Timestamp": "May 1, 2018 11:19 am", "Headline": "දේශපාලන ක්ෂේත්‍රයේ අර්බුද රැසක් නිර්මාණය වෙලා", "News Content": "ජනතා සිහින සැබෑ කිරීම අමතක කර, තම පෞද්ගලික දේශපාලන සිහින සැබෑ කර ගැනිමට උත්සාහ දරන වත්මන් දේශපාලන සංස්කෘතිය තුළ රණසිංහ පේ‍්‍රමදාස හිටපු ජනාධිපතිතුමාගේ චරිතය ආදර්ශමත් චරිතයක් බව ජනාධිපතිවරයා පවසයි. තම සිහින සැබෑ කර ගැනීමට නොව පොදු ජනතාවගේ සිහින සැබෑ කිරීමට නිරන්තරයෙන් කැපවූ එතුමා නිදහස් ප‍්‍රජාතන්ත‍්‍රවාදී සමාජයක පොඩි මිනිසා සහ නැති බැරි මිනිසා නගාසිටුවීම අරමුණු කොටගත් දේශපාලන ප‍්‍රතිපත්තියක් සහ දර්ශනයක් තුළ කටයුතු කළ විශිෂ්ට නායකයෙක් බව ද ජනාධිපතිවරයා කියා සිටියේය. ජනාධිපති මෛතී‍්‍රපාල සිරිසේන මහතා මේ බව ප‍්‍රකාශ කළේ හිටපු ජනාධිපති රණසිංහ පේ‍්‍රමදාස මැතිතුමාගේ 25 වන ගුණ සැමරුම් උත්සවයට අද (01) පෙරවරුවේ එක්වෙමිනි. කොළඹ අලූත්කඬේ උසාවි සංකීර්ණය අසල පේ‍්‍රමදාස පිළිරුව අභියස දී ගුණසමරු උත්සවය උත්කර්ෂවත් අන්දමින් පැවැත්විණි. පේ‍්‍රමදාස පිළිරුව වෙත මල් කළඹක් තැන්පත් කළ ජනාධිපතිවරයා ඊට පුෂ්පෝපහාර දැක්වීය. අනතුරුව පැවති උත්සව සභාව අමතා වැඩිදුරටත් අදහස් දැක්වූ ජනාධිපතිවරයා ප‍්‍රකාශ කළේ පසුගිය ජනාධිපතිවරණයේදී සහ මහ මැතිවරණයේදී වත්මන් රජය කෙරෙහි විශ්වාස තබමින් මේ රටේ ජනතාව භාරදුන් වගකීමත්, පෙර පැවති රජය වෙනස් කිරීමට ජනතාව තුළ තිබූ උනන්දුවත් පිළිබඳව සියලූදෙනා අවබෝධයෙන් කටයුතු කළ යුතු බවයි. පෙර කළ වැරදි නැවත නොකරන වඩා යහපත් පාලනයක්, යහපත් සමාජයක් සහ පිරිසිදු දේශපාලන ව්‍යාපාරයක් මෙන්ම පොඩි මිනිසුන්ට ආදරය කරන ජනතාවගේ හෘද ස්පන්දනය හඳුනාගත් ජනතාවාදී ගමනක් සඳහා සියලූ දෙනා කැපවි යුතු බව ද ජනාධිපතිවරයා මෙහිදී අවධාරණය කළේය. රණසිංහ පේ‍්‍රමදාස මැතිතුමාගේ චරිතයත්, එතුමාගේ දේශපාලන දර්ශනයත් පිළිබඳ අවබෝධයෙන් යුතුව එතුමා අපේක්ෂා කළ සමාජ වෙනස සඳහා අවශ්‍ය පරිවර්තනයන් පිළිබඳ අධ්‍යයනය කරමින් ඉදිරි දේශපාලන වැඩපිළිවෙළ සකස් කර ගැනීමට එක්වෙමුයැයි ද ජනාධිපතිවරයා මෙහිදී සියලූ දෙනාට ආරාධනා කළේය. පොදුරාජ්‍ය මණ්ඩලයීය කි‍්‍රඩා උළෙලේ පදක්කම්ලාභී කි‍්‍රඩක කි‍්‍රඩිකාවන් වෙනුවෙන් ලබාදුන් නිවාස 06න් නිවාස 03 ක හිමිකම් පිරිනැමීම සහ කොළඹ දිස්ති‍්‍රක්කයේ නිවාසලාභීන් පන්දහසක් වෙනුවෙන් නිවාස හිමිකම් ප‍්‍රදානය සංකේතවත් කරමින් කිහිප දෙනෙකු වෙත හිමිකම්පත් ප‍්‍රදානය ජනාධිපතිවරයා අතින් සිදු කෙරිණි. මහා සංඝරත්නය ප‍්‍රමුඛ අන්‍යාගමික පූජකවරුන් ද, අග‍්‍රාමාත්‍ය රනිල් වික‍්‍රමසිංහ, කථානායක කරූ ජයසුරිය, අමාත්‍ය සජිත් පේ‍්‍රමදාස යන මහත්වරුන් ඇතුළු මැති ඇමතිවරු රැසක් ද, හේමා පේ‍්‍රමදාස මැතිණිය ප‍්‍රමුඛ පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=88331", "Category": null, "Parent URL": null}