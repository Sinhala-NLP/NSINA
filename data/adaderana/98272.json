{"Source": "Adaderana", "Timestamp": "October 26, 2018 04:30 pm", "Headline": "මත්තේගොඩ බැංකුවක් කොල්ලකයි", "News Content": "මත්තේගොඩ ප්‍රදේශයේ රජයේ බැංකුවක් කොල්ලකා ඇති බව වාර්තා වෙයි. අද(26) පස්වරු 3.30 ට මෝටර් රථයකින් පැමිණි තිදෙනෙකු විසින් කොල්ලකෑම සිදු කර පලාගොස් ඇති බව පොලීසිය පවසයි. කොල්ලකරුවන් බැංකුවේ තිබූ රුපියල් කෝටියකට පමණ ආසන්න මුදල් තොඟයක් සහ රන් භාණ්ඩ තොඟයක් පැහැරගෙන ගොස් ඇති බව වාර්තාවෙයි. කැබ් රථ සේවාවකින් කුලී පදනම මත ලබා ගත් මෝටර් රථයක සිටි රියදුරාගේ බෙල්ල මිරිකා අනතුරුව මෙම මෝටර් රථය රැගෙන විත් .ගිනි අවියක් පෙන්වා මෙම මංකෝල්ලය සිදු කර ඇති බවට ද තොරතුරු අනාවරණය වී තිබේ. මේ අතර, සීසීටීවි දත්ත පද්ධතිය ද මංකොල්ලකරුවන් විසින් ගලවා ගෙන ගොස් ඇති බව වාර්තා වෙයි. මත්තේගොඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=98272", "Category": null, "Parent URL": null}