{"Source": "Adaderana", "Timestamp": "April 2, 2014 08:29 am", "Headline": "අත්අඩංගුවේ සිටි ජ.පුර සිසුන් 14 දෙනා රිමාන්ඩ්", "News Content": "අත්අඩංගුවට ගත් ශ්‍රී ජයවර්ධනපුර විශ්වවිද්‍යාලයේ සිසුන් 14 දෙනා මෙම මස 04 වන දින දක්වා රක්ෂිත බන්ධනාගාර ගත කර තිබේ. විශ්වවිද්‍යාලයේ මුර කුටියට අලාභානි සිදුකර ආරක්ෂක නියාමකවරයෙකුට පහරදීමේ සිද්ධියක් සම්බන්ධයෙන් මෙම සිසුන් අත්අඩංගුවට ගත් බව පොලිසිය පවසයි. පසුගිය පෙබරවාරී මස 24 වන දින මෙම පහර දීම සිදුවුණි. සැකකරුවන් ඊයේ(01) නුගේගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මොවුන් රක්ෂිත බන්ධනාගාර ගත කර ඇති බව සඳහන් වෙයි.", "URL": "https://sinhala.adaderana.lk/news.php?nid=42241", "Category": null, "Parent URL": null}