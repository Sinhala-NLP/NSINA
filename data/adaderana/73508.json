{"Source": "Adaderana", "Timestamp": "May 25, 2017 08:57 am", "Headline": " මහජන කොමිසන් සභාව අද රැස්වෙයි", "News Content": "ජාත්‍යන්තර වෙළඳාම පිළිබඳ ජාතික ප්‍රතිපත්තියක් සැකසීම සඳහා වන මහජන කොමිසන් සභාව අද (25) දිනයේදී රැස්වීමට නියමිත බව වෘත්තිකයින්ගේ ජාතික පෙරමුණ පවසයි.එහි මාධ්‍ය සම්බන්ධීකාරක ලසන්ත වික්‍රමසිංහ මහතා පවසන්නේ සාක්ෂි ලබාදීමට තවදුරටත් විවිධ පිරිස් ඉදිරිපත්වීම හේතුවෙන් ඉදිරි සති දෙකක කාලයකට කොමිෂන් සභාව දීර්ඝ කර ඇති බවයි.මෙවැනි ජාතික ප්‍රතිපත්තියක් සම්බන්ධයෙන් ගිවිසුම්වලට එළඹීමේදී ජනතා අදහස් විමසීම ද සිදුවිය යුතු බව ලසන්ත වික්‍රමසිංහ මහතා අවධාරණය කරයි.", "URL": "https://sinhala.adaderana.lk/news.php?nid=73508", "Category": null, "Parent URL": null}