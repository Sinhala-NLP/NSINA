{"Source": "Adaderana", "Timestamp": "November 6, 2018 05:32 pm", "Headline": "නීතියේ ආධිපත්‍ය දිරි ගැන්වීමට පොදු රාජ්‍ය මණ්ඩලයේ සහය", "News Content": "අවශ්‍ය ඕනෑම අවස්ථාවක ශ්‍රී ලංකා රජයට සහ ජනතාවට සහය දීමට පොදු රාජ්‍ය මණ්ඩලය ඇතුළු අනෙකුත් රටවල් සූදානම් බව පොදු රාජ්‍ය මණ්ඩලීය මහ ලේකම් පැට්‍රීෂියා ස්කොට්ලන්ඩ් මහත්මිය පවසයි. රටේ පවතින අර්බුද විසඳා ගැනීම සඳහා කඩිනමින් පාර්ලිමේන්තුව රැස්වී සාකච්ඡා කල යුතු බව ඇය පෙන්වා දෙයි. මෙම මස 14 වන දින ජනාධිපති මෛත්‍රීපාල සිරිසේන මහතා විසින් පාර්ලිමේන්තුව කැඳවීමට ගත් තීරණය සම්බන්ධයෙන් අදහස් දක්වමින් පොදු රාජ්‍ය මණ්ඩලීය මහලේකම් පැට්‍රීෂියා ස්කොට්ලන්ඩ් මහත්මිය මේ බව ප්‍රකාශ කර තිබේ. ව්‍යවස්ථාව හා නීතියේ ආධිපත්‍ය සුරැකීම සඳහා දේශපාලනඥයින් සහ ජනතාව අතර කථිකාව තවත් දිරිගැන්විය යුතු පොදු රාජ්‍ය මණ්ඩලීය මහ ලේකම්වරිය ප්‍රකාශ කර ඇත.", "URL": "https://sinhala.adaderana.lk/news.php?nid=98782", "Category": null, "Parent URL": null}