{"Source": "Adaderana", "Timestamp": "January 25, 2015 02:26 pm", "Headline": "වකුගඩු රෝගීන්ගේ දීමනාව  හෙට සිට දෙනවා ", "News Content": "වකුගඩු රෝගීන් සඳහා ලබාදෙන මාසික දීමනාව හෙට(26) දිනයේ සිට ලබාදීමට රජය තීරණය කර තිබේ. සමාජ සේවා හා සුබසාධන අමාත්‍යාංශය සඳහන් කළේ එහි පළමු අදියර යටතේ රෝගීන් දහසක් සඳහා මෙම දීමනාව ලබාදීමට නියමිත බවයි. වකුගඩු රෝගියෙකු සඳහා රුපියල් 3000ක මුදලක් මාසිකව ලබාදීමට රජය තීරණය කර තිබේ. සමාජ සේවා සමාජ සුබසාධන හා පශු සම්පත් අමාත්‍යාංශය මගින් මෙම දීමනාව ලබාදීමට නියමිතය. වකුගඩු රෝගීන්ගේ වෛද්‍ය ප්‍රතිකාර සඳහා මෙම දීමනාව ලබාදෙන බව සමාජ සේවා හා සුබසාධන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=48930", "Category": null, "Parent URL": null}