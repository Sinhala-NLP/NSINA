{"Source": "Adaderana", "Timestamp": "January 26, 2016 05:08 pm", "Headline": "බන්ධනාගාරයේ හයක් ගෙදර", "News Content": "තංගල්ල බන්ධනාගාරයේ රැඳවියෙකු පලායාමේ සිද්ධියට අදාළව බන්ධනාගාර නිලධාරීන් හය දෙනෙකුගේ වැඩ තහනම් කර තිබේ.බන්ධනාගාර දෙපාර්තමේන්තුව මගින් සිද්ධිය සම්බන්ධයෙන් සිදුකරන ලද විමර්ශනයේ අතුරු වාර්තාවක් අනුව මෙම වැඩ තහනම් කිරීම සිදුකර ඇති බව සඳහන්ය.මෙලෙස වැඩතහනමට ලක්ව ඇත්තේ ජේලර්වරයෙක්, සැරයන්වරු දෙදෙනෙක් සහ නියාමකවරුන් තිදෙනෙකු බව බන්ධනාගාර කොමසාරිස් ජනරාල් නිශාන් ධනසිංහ මහතා සඳහන් කළේය.තංගල්ල බන්ධනගාරයේ බස් රථයකින් රැඳවියන් දස දෙනෙකු මාතර මහේස්ත්‍රාත් අධිකරණයට රැගෙන එන අතරතුර අදාළ රැඳවිය පලාගොස් තිබුණි", "URL": "https://sinhala.adaderana.lk/news.php?nid=56669", "Category": null, "Parent URL": null}