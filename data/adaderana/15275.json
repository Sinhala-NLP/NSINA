{"Source": "Adaderana", "Timestamp": "April 4, 2011 05:55 pm", "Headline": "ඉන්දීය බස් රථ සියයක් හෙට මහ පාරට ", "News Content": "ඉන්දියාවෙන් ආනයනය කරන ලද බස් රථ සියයක් හෙට ජනතා අයිතියට පත් කිරීමට කටයුතු යොදා ඇතැයි ලංකා ගමනාගමන මණ්ඩලය පවසයි. ඉන්දියාවෙන් ආනයනය කරන ලද එම එක් බස් රථයක වටිනාකම රුපියල් ලක්ෂ 45ක් බව කියැවේ. මෙම සියලුම බස් රථ ලංකා ගමනාගමන මණ්ඩලය මඟින් ඉපැයූ ආදායම් මත ආනයනය කර තිබීම විශේෂත්වයක් වේ. ප්‍රවාහන අමාත්‍ය කුමාර වෙල්ගම මහතා විසින් අදාළ බස් රථ සංකේතාත්මකව බස් ඩිපෝ වෙත භාර දීම හෙට සිදු කෙරෙන අතර මීට සමගාමීව අලුත්වැඩියා කරන ලද බස් රථ 15ක් ද ධාවනයට එක් කිරීම සිදු කෙරේ.", "URL": "https://sinhala.adaderana.lk/news.php?nid=15275", "Category": null, "Parent URL": null}