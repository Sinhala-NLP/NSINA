{"Source": "Adaderana", "Timestamp": "July 2, 2019 11:01 am", "Headline": "ෆේස්බුක් සමාගමේ සේවකයින් සිටි ගොඩනැඟිල්ලකට රසායනික ප්‍රහාරයක් ?", "News Content": "රසායනික ප්‍රහාරයක් එල්ල වීමේ අවදානමක් හේතුවෙන් කැලිෆෝනියාහි පිහිටි ෆේස්බුක් සමාගමේ මෙන්ලෝපාක් ගොඩනැගිලි සංකීර්ණයේ සේවකයින් ඉවත් කරගැනීමට පියවර ගෙන තිබේ. විෂ සහිත රසායනික ද්‍රව්‍යයක් අඩංගු පාර්සලයක් අදාළ ගොඩනැගිලි සංකීර්ණයට යොමුකර ඇති බවට ලද තොරතුරක් මත ෆේස්බුක් සමාගම විසින් ආරක්ෂිත ක්‍රියාමාර්ගයක් ලෙස මෙම පියවර ගෙන ඇති බව විදෙස් මාධ්‍ය වාර්තා කළේය. ඒ අනුව ගොඩනැගිලි 03ක සිටි සේවකයින් කඩිනමින් ඉවත් කිරීමට ඔවුන් පියවර ගෙන තිබේ. සිද්ධිය සම්බන්ධයෙන් එරට පොලීසිය විමර්ශනයක් ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=113186", "Category": null, "Parent URL": null}