{"Source": "Adaderana", "Timestamp": "October 30, 2011 09:38 am", "Headline": "ඉන්දියාවේ පාලමක් කඩාවැටී 32 ක් මරුට", "News Content": "ඉන්දියාවේ අරුණාචල් ප්‍රදේශ් ප්‍රාන්තයේ පාලමක් කඩා වැටීමෙන් පුද්ගලයන් තිස් දෙනෙකු මියගොස් තිබේ. කාමෙන් ගඟට පාලම කඩා වැටීම හේතුවෙන් මියගිය අය අතර ළමුන් සහ කාන්තාවන් ද සිටින බව ඉන්දීය වාර්තා සඳහන් කරයි. සතියක් තුළ ඉන්දියාවේ දී කඩා වැටුණු දෙවන පාලම මෙය ලෙස සැලකෙයි. පසුගිය සතියේ දී පාලමක් කඩා වැටීමෙන් පුද්ගලයන් තිස් දෙදෙනෙකු මියගොස් තවත් එකසිය තිස් දෙදෙනෙකු පමණ තුවාල ලබා ති‍බුණි.", "URL": "https://sinhala.adaderana.lk/news.php?nid=19668", "Category": null, "Parent URL": null}