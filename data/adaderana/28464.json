{"Source": "Adaderana", "Timestamp": "October 20, 2012 04:44 pm", "Headline": "   ජනපති තරුපහේ හෝටලයක් විවෘත කරයි", "News Content": "නැගෙනහිර මුහුදු තීරයේ සංචාරක ව්‍යාපාරය දියුණු කිරීමේ අරමුණින් ඉදිකළ තරුපහේ හෝටලයක් ජනාධිපති මහින්ද රාජපක්ෂ මහතාගේ ප‍්‍රධානත්වයෙන් අද (20) විවෘත කර තිබේ. පාසිකුඩා සංචාරක කලාපය තුළ හෝටල් 14 ක් ඉදිකිරීමට සැලසුම් කර ඇති අතර ඒ යටතේ ඉදිවූ කාමර 48 කින් සමන්විත මෙම හෝටලය අද විවෘත කළ බව ජනාධිපති මාධ්‍ය අංශ සඳහන් කළේය. මෙම සංචාරක කලාපයේ සංවර්ධන කටයුතු ශ‍්‍රී ලංකා සංචාරක ප‍්‍රවර්ධන අධිකාරිය මගින් සිදුකරයි. ඒ අනුව පාසිකුඩා වෙරළ තීරයේ ස්වාභාවික සෞන්දර්ය හා අනන්‍යතාව ආරක්ෂා වන පරිදි සියලු ඉදිකිරීම් සිදුකරන ලෙස රජය සංචාරක ප‍්‍රවර්ධන අධිකාරියට උපදෙස් ලබා දී තිබේ. මේ අතර මෙම වසරේ සංචාරක ඉලක්කය නව ලක්ෂ පනස් දහසක් වන අතර එම සංඛ්‍යාව මේ වන විට ඉක්මවා ගොස් ඇති බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=28464", "Category": null, "Parent URL": null}