{"Source": "Adaderana", "Timestamp": "March 19, 2017 10:52 am", "Headline": "එගොඩඋයන අනතුර සම්බන්ධව ප්‍රදේශවාසීන් නොසන්සුන්කාරීවෙයි", "News Content": "මොරටුව එගොඩඋයන ප්‍රදේශයේ දී සිදුවු රිය අනතුරකින් පුද්ගලයින් තිදෙනෙකු මියයාමේ සිද්ධියෙන් පසු ප්‍රදේශවාසීන් නොසන්සුන්කාරී ලෙස හැසිරී තිබේ.අද දෙරණ වාර්තාකරු පැවසුවේ අනතුර සිදුකළ බස් රථයේ රියදුරුට එරෙහිව ප්‍රදේශවාසීන් විරෝධය පළ කළ බවය.ඔවුන් මොරටුව පොලිස් ස්ථානය වෙත පැමිණ අදාළ මරණ සම්බන්ධයෙන් සාධාරණය ඉටුකරන ලෙස ඉල්ලීම් කර තිබේ.පුද්ගලික බස් රථයක් වේගය පාලනය කරගත නොහැකිව ඉදිරියෙන් ගමන් කළ ලොරි රථයක සහ ඒ අසල පිහිටි බස් නැවතුම්පලක ගැටීමෙන් ඊයේ(18) පස්වරුවේ අනතුර සිදුවිය. එහිදි බස් නැවතුම්පලේ සිටි කාන්තාවක්, ගැහැණු ළමයෙකු සහ තවත් අයෙකු තුවාල ලබා පානදුර රෝහලට ඇතුළත් කිරීමෙන් අනතුරුව ඔවුන් තිදෙනාම මියගොස් තිබේ.මියගොස් ඇත්තේ එගොඩ උයන ප්‍රදේශයේ පදිංචිව සිටි 15 හැවිරිදි ගැහැණු දරුවෙකු සහ 60 හැවිරිදි කාන්තාවක් මෙන්ම 68 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු සහ ලොරි රථයේ රියදුරු අත්අඩංගුවට ගෙන ඇති අතර මොරටුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71075", "Category": null, "Parent URL": null}