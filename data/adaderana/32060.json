{"Source": "Adaderana", "Timestamp": "March 3, 2013 08:23 am", "Headline": "ලක්ෂ 500ක දුම්වැටි හමුවෙයි - වරාය සේවකයින්ගේ සහයත් ලැබීදැයි සැකයක්", "News Content": "නීති විරෝධී ලෙස මෙරටට ආනයනය කර තිබු රුපියල් ලක්ෂ 500කට අධික වටිනාකමකින් යුත් දුම්වැටි තොගයක් රේගු භාරයට ගෙන තිබේ. රේගු විමර්ශන හා සුපරීක්ෂණ අංශයේ නිලධාරීන් විසින් සිදුකළ වැටලීමකදී මෙම දුම්වැටි තොගය සොයාගෙන ඇති බව සඳහන්ය. ඩුබායිහි සිට මෙරටට ආනයනය කර ඇති මෙම දුම්වැටි තොගය වරාය අධිකාරියේ ගුදමක් තුළ තිබීයදී සොයාගත් බව රේගු අධ්‍යක්ෂ මාලී පියසේන මහතා පැවසීය. පෙට්ටි අටක අසුරා තිබියදී දුම්වැටි ලක්ෂ 20ක් මෙහිදී සොයාගත් බව රේගුව සඳහන් කළේය. අදාළ දුම්වැටි තොගය මෙරටට ආනයනය කිරීම සම්බන්ධයෙන් මේ වන විට විශේෂ පරීක්ෂණයක් ආරම්භ කර තිබේ. මෙම ජාවාරමට වරාය අධිකාරියේ ඇතැම් පුද්ගලයින්ගේ සහයෝගය ද ලැබී ඇති බවට මේ වන විට තොරතුරු වාර්තා වී ඇති බව රේගු අධ්‍යක්ෂ මාලී පියසේන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32060", "Category": null, "Parent URL": null}