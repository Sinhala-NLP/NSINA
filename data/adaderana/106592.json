{"Source": "Adaderana", "Timestamp": "March 23, 2019 08:39 am", "Headline": "වැලිකඩ ගණිකා නිවාසයක් වටලයි-කතුන් 07ක් අත්අඩංගුවට", "News Content": "වැලිකඩ පොලිස් වසමේ, අංක 861/2 කෝට්ටේ පාර, ඇතුල්කෝට්ට රාජගිරිය ලිපිනයේ ආයුර්වේද සම්බාහන මධ්‍යස්ථානයක මුවාවෙන් පවත්වාගෙන ගිය ගණිකා නිවාසයක් වටලා ඇත. ඊයේ (22) රාත්‍රියේ වැලිකඩ පොලිස් ස්ථානයේ නිලධාරීන් ලද තොරතුරක් මත මෙම වැටලීම සිදුකර ඇති අතර එහිදී ගණිකා නිවාසයක් කළමණාකරනය කිරීම සම්බන්ධව සැකකාරියක් සහ ගණිකා වෘත්තියේ යෙදීමේ අරමුණින් එහි රැඳී සිටි සැකකාරියන් 06 දෙනෙකු අත්අඩංගුවට ගෙන ඇත. සැකකාරියන් වයස අවුරුදු 28, 25, 28, 29, 32, සහ 48 යන වයස් වල පසුවන අය වෙයි. ඔවුන් අද (23) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ පිළිබඳ වැඩිදුර විමර්ශන කටයුතු වැලිකඩ පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106592", "Category": null, "Parent URL": null}