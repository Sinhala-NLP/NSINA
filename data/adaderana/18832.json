{"Source": "Adaderana", "Timestamp": "September 19, 2011 04:52 pm", "Headline": "බීමතින් රිය පැදවූ 37 දෙනෙකුට දඩ", "News Content": "කොළඹ රථ වාහන මහේස්ත්‍රාත් අධිකරණය මගින් බීමතින් රිය පැදවූ පුද්ගලයන් 37 දෙනෙකුට එරෙහිව රුපියල් 5,000 බැගින් දඩ නියම කෙරුණි. පසුගිය සතියේ දී සිදුකළ සෝදිසි කිරීම්වලින් අත්අඩංගුවට ගත් අදාළ සැකකරුවන් අද(19) අධිකරණයට ඉදිරිපත් කිරීමෙන් පසු මෙම තීරණය ලබාදී තිබේ. මේ අතර මතුගම -කොළඹ පෞද්ගලික බස් රථයක ගැටීමෙන් පදික කාන්තාවක් මියගොස් තිබේ. අද(19) පෙරවරුවේ සිදුවු මෙම අනතුරින් මියගොස් ඇත්තේ පයාගල මලේගොඩ ප්‍රදේශයේ පදිංචිව සිටි 58 හැවිරිදි කාන්තාවක් බව පානදුර පොලිසිය පැවසීය. ත්‍රිරෝද රථයක ගැටීමෙන් බලපිටිය මොහොට්ටිවත්ත ප්‍රදේශයේ පදිංචිව සිටි අයෙකු ද මියගොස් ඇත.", "URL": "https://sinhala.adaderana.lk/news.php?nid=18832", "Category": null, "Parent URL": null}