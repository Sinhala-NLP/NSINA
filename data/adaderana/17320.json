{"Source": "Adaderana", "Timestamp": "July 11, 2011 08:52 am", "Headline": "ආසියාතික මලල ක්‍රීඩා උළෙලේ ශූරතාව ජපානයට", "News Content": "ජපානයේ කෝබේ නුවර පැවති ආසියාතික මලල ක්‍රීඩා උළෙලේ සමස්ත ශූරතාව ජපානයට හිමිවිය. ඊයේ(10) පස්වරුවේදී රටවල් 44ක් සහභාගී වූ එම තරගාවලිය නිමාවට පත්විය. ශ්‍රී ලංකාව ලෝකඩ පදක්කම් දෙකක් හිමිකර ගැනීමට සමත් විය. චමින්ද විජේකෝන් මීටර් 1500 ධාවන ඉසව්වෙන් ද ක්‍රිස්ටිනා සොනාලි මීටර් 400 කඩුලු මතින් දිවීමේ ධාවන තරගයෙන් ද මෙම ජයග්‍රහණ අත්කර ගෙන තිබේ. ඒ අනුව ශ්‍රී ලංකාවට පදක්කම් සටහනේ 19 වන ස්ථානය හිමිවිය. ජපානය රන් පදක්කම් 11ක් රීදි 10ක් සහ ලෝකඩ පදක්කම් 11ක් ලබා ගැනීමට සමත් විය. චීනය දෙවන ස්ථානයට පත්වූ අතර රන් පදක්කම් 10ක් සමඟ පදක්කම් 27ක් ඔවුන් දිනාගත්තේය.", "URL": "https://sinhala.adaderana.lk/news.php?nid=17320", "Category": null, "Parent URL": null}