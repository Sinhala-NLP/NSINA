{"Source": "Adaderana", "Timestamp": "April 1, 2017 08:45 am", "Headline": "  නිවාස සංවර්ධන අධිකාරිය 38 වන සංවත්සරය සමරයි", "News Content": "ජාතික නිවාස සංවර්ධන අධිකාරිය අද(01) දිනයේ සිය 38 වන සංවත්සරය සමරයි. එම අධිකාරියේ සභාපති එල්.එස්. පලන්සූරිය මහතා සඳහන් කළේ වර්තමානයේ ක්‍රියාත්මක කරන ජාතික නිවාස වැඩපිළිවෙළ ජනතාවට වඩාත් සමීප වැඩසටහනක් බවට පත්කිරීමට අපේක්ෂා කරන බවයි. එමෙන්ම ශ්‍රී ලංකාවේ ප්‍රථම මුද්දරය නිකුත් කර වසර 160ක් සපිරීම නිමිත්තෙන් තැපැල් දෙපාර්තමේන්තුව විසින් වැඩසටහන් රැසක් සංවිධානය කර තිබේ. ඒ අනුව නව මුද්දර පත්තරයක්, සිහිවටන පත්‍රිකාවක් සහ මුල්දින කවරයක් නිකුත් කිරීමට කටයුතු යොදා ඇති බව තැපැල්පති රෝහණ අබේරත්න මහතා සඳහන් කළේය.", "URL": "https://sinhala.adaderana.lk/news.php?nid=71588", "Category": null, "Parent URL": null}