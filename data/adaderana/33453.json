{"Source": "Adaderana", "Timestamp": "April 21, 2013 08:06 pm", "Headline": "තවත් මාරක රිය අනතුරකින් 23ක් රෝහලේ", "News Content": "කොළඹ සිට වව්නියාව බලායමින් තිබූ බසයක් මගීන් බැස්සවීම සඳහා නවතා තිබියදී වේගයෙන් පැමිණි වෑන් රථයක් එහි ගැටීම නිසා වාහනයේ සිටි ඇඟළුම් සේවිකාවන් 19 දෙනෙකු ඇතුළු 23 දෙනෙකු තුවාල ලබා තිබේ. දඹුල්ල - කුරුණෑගල මාර්ගයේ කජුවත්ත ප්‍රදේශයේදී අද (21) සවස 4.40ට පමණ මෙම අනතුර සිදුව ඇති බව අද දෙරණ වාර්තාකරු පවසයි. අනතුරින් තුවාල ලැබූ අය දඹුල්ල රෝහලට ඇතුළත් කර ඇත. 16 දෙනෙකුට පමණක් යා හැකි වෑන් රථයේ 23 දෙනෙකු සිට ඇති බවත් මඩකළපුවේ සිට කොළඹ බලා මෙම වාහනය ධාවනය වෙමින් තිබී ඇති බවත් අද දෙරණ වාර්තාකරු පවසයි. රියදුරුට නින්ද යාම නිසා අනතුර සිදුවන්නට ඇතැයි පොලීසිය සැක කරයි.", "URL": "https://sinhala.adaderana.lk/news.php?nid=33453", "Category": null, "Parent URL": null}