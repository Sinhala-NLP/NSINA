{"Source": "Adaderana", "Timestamp": "December 17, 2013 11:10 am", "Headline": " පුරප්පාඩු 7000 යි - සුදුසුකම් ඇති අය නෑ", "News Content": "ඇඟළුම් ක්ෂේත්‍රයේ රැකියා පුරප්පාඩු 7000 ක් පමණ ඇතත් සුදුසුකම් ඇති අයදුම්කරුවන් නොමැති බව ආයෝජන ප්‍රවර්ධන අමාත්‍ය ලක්ෂ්මන් යාපා අබේවර්ධන මහතා පවසයි. අමාත්‍යවරයා මේ බව කියා සිටියේ අද (17) පාර්ලිමේන්තුවේදී වැය ශීර්ෂ පිළිබඳ විවාදයේදී එ.ජා.ප පාර්ලිමේන්තු මන්ත්‍රී සුජීව සේනසිංහ මහතා විසින් අසන ලද ප්‍රශ්නයකට පිළිතුරු දෙමිනි. එසේ වුවද තරුණ තරුණියන්ට රැකියා අවස්ථා ලබාදීමට තවත් ඇඟළුම් කර්මාන්ත 20 ක් ස්ථාපිත කිරීම සඳහා සැලසුම් කර ඇති බවද ලක්ෂ්මන් යාපා අබේවර්ධන මහතා පාර්ලිමේන්තුවේදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39648", "Category": null, "Parent URL": null}