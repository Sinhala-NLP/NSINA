{"Source": "Adaderana", "Timestamp": "December 1, 2016 12:11 pm", "Headline": "රනිල් යයි - මහින්ද එයි", "News Content": "අග්‍රාමාත්‍ය රනිල් වික්‍රමසිංහ මහතා නිල සංචාරයක් සඳහා හොංකොං බලා පිටත්ව ගොස් තිබේ.අද(01) අළුයම අග්‍රාමාත්‍යවරයා දිවයිනෙන් පියටත්ව ගිය බව අද දෙරණ ගුවන්තොටුපොළ වාර්තාකරු සඳහන් කළේය.“ද ඉකොනොමිස්ට්“ ජාත්‍යන්තර සඟරාව විසින් සංවිධානය කරනු ලබන “2017 ලෝකය“ යන සමුළුවට සහභාගී වීම, අග්‍රාමාත්‍යවරයාගේ මෙම සංචාරයේ අරමුණ වී තිබේ.හොංකොං නුවර පැවැත්වෙන මෙම සමුළුවේ මුඛ්‍ය සංකචාඡාවට සහභාගී වන්නේ අග්‍රාමාත්‍ය රනිල් වික්‍රමසිංහ මහතායි.මෙම සමුළුව සඳහා ලෝකයේ පළමු පෙලේ අර්ථ ශාස්ත්‍රඥයින්, විද්වතුන්, ව්‍යවසායකයින් සහ මාධ්‍යවේදීන් සහභාගීවනු ඇති බව වාර්තා වෙයි.මේ අතර චීනයේ සංචාරයක නිරතවූ හිටපු ජනාධිපති මහින්ද රාජපක්ෂ මහතා දිවයිනට පැමිණ තිබේ.අද(01) අළුයම හිටපු ජනාධිපතිවරයා දිවයිනට පැමිණි බව අද දෙරණ ගුවන්තොටුපොළ වාර්තාකරු සඳහන් කළේය.නිල සංචාරයක් සඳහා හිටපු ජනාධිපති මහින්ද රාජපක්ෂ මහතා පසුගිය 23 වන දින චීනය බලා පිටත්ව ගියේය.මෙම සංචාරය තුළදී මහින්ද රාජපක්ෂ මහතා චීන රජයේ ප්‍රධානීන් සමඟ සාකච්ඡා පැවැත්වූ බව හිටපු ජනාධිපතිවරයාගේ මාධ්‍ය ඒකකය සඳහන් කළේය.මෙම සංචාරය සඳහා පාර්ලිමේන්තු මන්ත්‍රී ලොහාන් රත්වත්තේ සහ හිටපු අමාත්‍ය ජී.එල් පීරිස් මහතා ද එක්ව සිටියේය.", "URL": "https://sinhala.adaderana.lk/news.php?nid=66605", "Category": null, "Parent URL": null}