{"Source": "Adaderana", "Timestamp": "July 2, 2018 08:03 pm", "Headline": "ශ්‍රී ලංකා සංචාරයක් සඳහා දකුණු අප්‍රිකානු පිල දිවයිනට", "News Content": "ශ්‍රී ලංකාවේ ක්‍රිකට් සංචාරයක් සඳහා දකුණු අප්‍රිකානු ක්‍රිකට් කණ්ඩායම අද(02) සවස 4.20 ට පමණ ඩුබායි සිට පැමිණි එමිරේට්ස් ගුවන් සේවයේ E.K.647 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබේ. මෙම කණ්ඩායමට නිලධාරීන් ඇතුළුව ක්‍රීඩකයින් 25 දෙනෙකු එක් වී සිටියේය. මෙම කණ්ඩායම ටෙස්ට් තරග 02 ක්, එක් දින සීමීත ඕවර් 50 තරග 05 ක් සහ T-20 එක් තරගයකට ද සහභාගි වීමට නියමිතයි. මෙම කණ්ඩායම පිළිගැනීම සඳහා ශ්‍රී ලංකා ක්‍රිකට් ආයතනයේ උසස් නිලධාරීන් මෙන්ම, ශ්‍රී ලංකාවේ දකුණු අප්‍රිකානු මහ කොමසාරිස් කාර්යාලයේ නිලධාරීන් පිරිසක් ද කටුනායක ගුවන් තොටුපොළ වෙත පැමිණ සිටියේය. මෙම කණ්ඩායම ලබන අගෝස්තු මස 14 වැනි දින මෙම තරගාවලිය නිමාවට පත් කර ආපසු දකුණු අප්‍රිකාව බලා පිටත්ව යෑමට නියමිතය.", "URL": "https://sinhala.adaderana.lk/news.php?nid=91866", "Category": null, "Parent URL": null}