{"Source": "Adaderana", "Timestamp": "February 28, 2018 08:55 am", "Headline": "කොදෙව් හා  එංගලන්ත ලයන්ස් කණ්ඩායම කණ්ඩායම අතර තරඟය උණුසුම්", "News Content": "බටහිර ඉන්දීය කොදෙව් ඒ කණ්ඩායම සහ එංගලන්ත ලයන්ස් කණ්ඩායම අතර නිළ නොවන තුන්වන ටෙස්ට් ක්‍රිකට් තරඟය මේ වන විට‍ බටහිර ඉන්දීය කොදෙව් හීදී පැවැත්වේ. තරඟයේ කාසියේ වාසිය දිනූ කොදෙව් ඒ කණ්ඩායම ප්‍රථමයෙන් පන්දුවට පහරදීමට තීරණය කළේය. ඔවුන් සිය ප්‍රථම ඉනිම සඳහා ලකුණු 236ක් රැස් කළේය. ශමාර් බෘක්ස් ලකුණු 63 ක් හා ජෝන් කැම්බෙල් ලකුණු 33 රැස් කිරීමට සමත් විය. පන්දු යැවීමේදී එංගලන්ත කණ්ඩායම වෙනුවෙන් ශකිබ් මහමුද් සහ ජැක් ලීච් කඩුලු 03 බැගින් දවා ගැනීමට සමත්විය. පිළිතුරු ඉනිම සඳහා පන්දුවට පහරදෙමින් සිටින එංගලන්ත ලයන්ස් කණ්ඩායම සිය ප්‍රථම ඉනිම සඳහා මීට ටික වේලාවකට පෙර කිසිවෙකු නොදැවී ලකුණු 20ක් ලබා සිටියේය. කීටන් ජෙනිස් ලකුණු 09ක් ද, හසීඩ් හමීඩ් ලකුණු 08ක් ද ලබා නොදැවී ක්‍රීඩා කරමින් සිටියි.", "URL": "https://sinhala.adaderana.lk/news.php?nid=84949", "Category": null, "Parent URL": null}