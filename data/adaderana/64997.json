{"Source": "Adaderana", "Timestamp": "October 13, 2016 07:48 am", "Headline": " උතුරු පළාත් සභාවේ උප සභාපති පුටුව තවමත් හිස්", "News Content": "පවතින මතබේදකාරී තත්ත්වයක් තුළ උතුරු පළාත් සභාව සඳහා උප සභාපතිවරයෙකු පත් කිරීම දිනෙන් දින කල් යමින් පවතින බව උතුරු පළාත් සභා නියෝජිතයන් පවසයි.උතුරු පළාතේ උප සභාපතිවරයා ලෙස කටයුතු කල ඇටර්නි ජෙගනාදන් මහතා පසුගියදා සිදුවූ හදිසි අනතුරකින් ජීවිතක්ෂයට පත්වීමෙන් අනතුරුව මේ දක්වාත් උතුරු පළාත සඳහා උප සභාපතිවරයෙකු පත් කර නොමැති බව උතුරු පළාත් සභාවේ සභාපති සී.වී.කේ ශිවඥානන් මහතා සඳහන් කළේය.දෙමළ ජාතික සන්ධානය නියෝජනය කරන පක්ෂ නායකයින් රැස්වී උප සභාපතිවරයෙකු සඳහා නියෝජිතයෙකුගේ නමක් ඉදිරිපත් කළ යුතු වුවද මේ දක්වාත් දෙමළ ජාතික සන්ධානයේ රැස්වීමක් පවත්වා නොමැති බව ද ඔහු සඳහන් කළේය.උප සභාපතිධූරය සඳහා මුලතිව් දිස්ත්‍රික්කයෙන් මීළඟට පත්වීමට නියමිත නියෝජිතයාට දෙමළ ජාතික සන්ධානය නියෝජනය කරන නායකයින් කිහිපදෙනෙකුගේ පවතින අකමැත්ත හේතුවෙන් මෙම තත්වය මතුව ඇති බව වාර්තා වෙයි.", "URL": "https://sinhala.adaderana.lk/news.php?nid=64997", "Category": null, "Parent URL": null}