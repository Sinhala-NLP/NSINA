{"Source": "Adaderana", "Timestamp": "November 18, 2011 01:58 pm", "Headline": "මෙවර අය වැයෙන් විශ්ව විද්‍යාල ආචාර්යවරුන් ගැන බැලිය යුතුයි", "News Content": "විශ්ව විද්‍යාල ආචාර්යවරුන්ගේ සේවය අඛණ්ඩව ලබාගැනීමට නම් මෙවර අය වැයෙන් වැඩි අවධානයක් යොමුකළ යුතු බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. විශ්ව විද්‍යාල ආචාර්යවරුන්ගේ වැටුප් ඉහළ නැංවීම සම්බන්ධයෙන් ආණ්ඩුවට දැඩි වගකීමක් ඇති බව එහි මාධ්‍ය ප්‍රකාශක ආචාර්ය මහීම් මෙන්ඩිස් මහතා සඳහන් කළේය. එසේම ජනතාවගේ ජීවන වියදම දැඩිසේ ඉහළගොස් ඇති හෙයින් ජනතාවට සහනදීමක්ද මෙම අයවැය මගින් අපේක්ෂා කරන බව ඔහු අද දෙරණට කියා සිටියේය.", "URL": "https://sinhala.adaderana.lk/news.php?nid=20081", "Category": null, "Parent URL": null}