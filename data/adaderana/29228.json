{"Source": "Adaderana", "Timestamp": "November 16, 2012 09:27 am", "Headline": "ගම්වලින් ජාතික සංචිතයට එන ක්‍රීඩක ක්‍රීඩිකාවන්ට හා ඔවුන්ගේ පුහුණුකරුවන්ට විශේෂ වරප්‍රසාද", "News Content": "ග්‍රාමීය ප්‍රදේශවල සිටින මළල ක්‍රීඩා සඳහා දස්කම් දක්වන ක්‍රීඩක ක්‍රීඩිකාවන් ජාතික සංචිතයට ඇතුළත් කර ගැනීමේ දී ඔවුන්ගේ පුහුණුකරුවන් සඳහා විශේෂ මුදල් ප්‍රදානයක් සිදු කිරීමට ක්‍රීඩා අමාත්‍යංශය තීරණය කර තිබේ. ඒ අනුව එවැනි පුහුණුකරුවන් සඳහා රුපියල් ලක්ෂයක මුදලක් පිරිනැමීමට තීරණය කර ඇති බව ක්‍රීඩා අමාත්‍ය මහින්දානන්ද අලුත්ගමගේ මහතා සදහන් කළේය. ජාතික පුහුණු සංචිතයට බඳවා ගන්නා ක්‍රීඩක ක්‍රීඩිකාවන් සඳහා විනය පද්ධතියක් සකස් කර ඔවුන් කොළඹ අවට ප්‍රදේශවල රඳවා ගැනීමට ද තීරණය කර ඇත. ඔවුන්ට අවශ්‍ය ආහාර ඇතුළු අනෙකුත් පහසුකම් ලබාදෙන බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=29228", "Category": null, "Parent URL": null}