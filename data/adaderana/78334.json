{"Source": "Adaderana", "Timestamp": "October 4, 2017 01:34 pm", "Headline": " රෝහල පිටුපස වළෙන් මළ සිරුරක් මතුවෙයි", "News Content": "මාතර මූලික රෝහල පිටුපස සංවර්ධනය කරන ලද ප්‍රදේශයක ජලයෙන් පිරී ගිය වළක තිබී නාඳුනන මළ සිරුරක් සොයාගෙන තිබේ.වයස අවුරුදු 40 ත් 50 ත් අතර වන පුද්ගලයෙකුගේ මළ සිරුරක් මෙලෙස සොයාගෙන ඇති බව පොලීසිය සඳහන් කළේය.මේ දක්වාත් මියගිය පුද්ගලයාගේ අනන්‍යනතාවය තහවුරු කර ගැනීමට නොහැකි වී ඇති බවද පොලීසිය සඳහන් කළේය.මළ සිරුර මේ වන විට මාතර මූලික රෝහලේ මෘත ශරීරාගාරයේ තැන්පත් කර ඇති අතර මාතර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78334", "Category": null, "Parent URL": null}