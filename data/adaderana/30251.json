{"Source": "Adaderana", "Timestamp": "December 26, 2012 09:00 am", "Headline": "තිස්ස වැවේ සංචාරක බෝට්ටු තහනම්", "News Content": "තිස්සමහාරාම, තිස්ස වැවේ සංචාරක බෝට්ටු ධාවනය තාවකාලිකව නතර කිරීමට පියවර ගෙන තිබේ. පසුගිය සෙනසුරාදා පස්වරුවේ සංචාරකයින් පිරිසක් ගමන්ගත් බෝට්ටුවක් පෙරළීමේ සිද්ධියත් සමග මෙම පියවර ගත් බව තිස්සමහාරාම ප්‍රාදේශීය සභාවේ සභාපති හර්ෂ ජයවීර මහතා පවසයි. එම බෝට්ටු අනතුරින් තරුණයින් 7 දෙනෙකු ජීවිතක්ෂයට පත්විය. 08 දෙනෙකුට පමණයක් යා හැකි බෝට්ටුවක 22 ක් නංවාගෙන ගිය බවට චෝදනා ලැබු බෝට්ටුවේ හිමිකරු පොලිස් අත්අඩංගුවට ගන්නා ලදී. කෙසේ වෙතත් බෝට්ටු අනතුරත් සමග තිස්ස වැවේ බෝට්ටු ධාවනය කරන පිරිස් ආශ්‍රිතව දිවි ගෙවන පිරිස් තමන් දැඩි දුෂ්කරතාවයකට පත්ව ඇති බව ඔවුන් කියයි.", "URL": "https://sinhala.adaderana.lk/news.php?nid=30251", "Category": null, "Parent URL": null}