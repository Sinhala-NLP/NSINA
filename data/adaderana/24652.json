{"Source": "Adaderana", "Timestamp": "May 31, 2012 02:26 pm", "Headline": "නීතී විරෝධී ලෙස ඉන්ධන විකිණූ පුද්ගලයෙකු අත්අඩංගුවට", "News Content": "නීතී විරෝධී ලෙස ඉන්ධන අලෙවි කරමින් සිටි පුද්ගලයෙකු මස්කෙළිය ප්‍රදේශයේ දී අත්අඩංගුවට ගෙන තිබේ. මස්කෙළිය පොලිස් විශේෂ කාර්යය බලකා කඳවුරේ නිලධාරීන්ට ලැබුණු තොරතුරකට අනුව සිදුකළ වැටලීමක දී මෙම සැකකරු අත්අඩංගුවට ගත් බව සඳහන්ය. අත්අඩංගුවට ගත් මෙම සැකකරු මස්කෙළිය ප්‍රදේශයේම පදිංචිකරුවෙකු බව වාර්තා වේ. මොහු ළඟ තිබී අලෙවි කිරීම සඳහා තබා තිබූ පෙට්‍රල් තොගයක් ද පොලිස් විශේෂ කාර්යය බලකායට භාරයට ගෙන ඇත. සැකකරු වැඩිදුර විමර්ශන සඳහා මස්කෙළිය පොලිසියට භාර දුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=24652", "Category": null, "Parent URL": null}