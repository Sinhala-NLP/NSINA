{"Source": "Adaderana", "Timestamp": "April 30, 2012 10:33 am", "Headline": "කැලණිය ප්‍රාදේශීය සභාවේ මහා සභා රැස්වීම ලිපියකින් නොසන්සුන්", "News Content": "මහජන සබඳතා හා මහජන කටයුතු අමාත්‍ය,ආචාර්ය මර්වින් සිල්වා මහතාගේ ක්‍රියාකලාපය හේතුවෙන් කැලණිය ප්‍රාදේශීය සභා රැස්වීම මේවන විට උණුසුම්කාරී වී තිබේ. මේවන විට කැලණිය ප්‍රාදේශීය සභාවේ මහා සභා රැස්වීම ආරම්භ වී ඇති අතර ප්‍රාදේශීය සභාවේ නිල ලිපි ශීර්ෂ හා මුද්‍ර යොදාගනිමින් අමාත්‍ය මර්වින් සිල්වා මහතාගේ සම්බන්ධීකාරකයින් විසින් ශ්‍රී ලංකා නිදහස් පක්ෂයේ සාමාජිකයින්ට යවා ඇති ලිපියක් හේතුවෙන් සභාව තුළ නොසන්සුන්කාරී තත්ත්වයක් උද්ගත වී ඇති බව අද දෙරණ වාර්තාකරු සඳහන් කරයි. මෙවර මැයි දිනයට සහභාගීවන සියලුම පාක්ෂිකයන් අමාත්‍ය මර්වින් සිල්වාගේ ප්‍රධානත්වයෙන් සහභාගීවීම සඳහා එක්විය යුතු බව සඳහන් කරමින් ප්‍රාදේශිය සභාවේ ලිපි ශීර්ෂ හා නිල මුද්‍ර යොදාගනිමින් ලිපි යවා ඇතැයි සඳහන් වේ.", "URL": "https://sinhala.adaderana.lk/news.php?nid=23908", "Category": null, "Parent URL": null}