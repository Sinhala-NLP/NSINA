{"Source": "Adaderana", "Timestamp": "January 19, 2013 03:47 pm", "Headline": "සෝමාවතියේ අවුරුදු 2000ක් පැරණි ජනාවාස", "News Content": "ඓතිහාසික සෝමාවතිය පුදබිම පිහිටි ප්‍රදේශයේ වසර 2000 ක් පමණ පැරණි ජනාවාස තිබූ බවට තොරතුරු අනාවරණය වී තිබේ. සෝමාවතිය ගල්කැටිදමන ගම්මානයෙන් මීට අදාළ සාක්ෂි සොයා ගැනීමට හැකිවූ බව පුරාවිද්‍යා බලධාරීන් සඳහන් කළේය. මෙම ප්‍රදේශයේ ස්ථාන කිහිපයකින් ටෙරා කොටා නැමැති මිනිස් හිස් කබල් කිහිපයක් හමුවී ඇති අතර ඒවා සම්බන්ධයෙන් මේවන විටත් පුරාවිද්‍යා නිලධාරීන් විසින් පරීක්ෂණ ආරම්භ කර ඇත. එවකට කෘෂි කර්මාන්තයෙන් ජීවනෝපාය සිදු කරගෙන ගිය පිරිස් විසින් සශ්‍රීකත්වය පතා ටෙරා කොටා නමින් හැදින්වූ මැටියෙන් තැනූ මෙම මුර්ති පුද පූජා සඳහා යොදා ගෙන ඇති බව සඳහන්ය.", "URL": "https://sinhala.adaderana.lk/news.php?nid=30899", "Category": null, "Parent URL": null}