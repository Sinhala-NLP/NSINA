{"Source": "Adaderana", "Timestamp": "September 10, 2018 03:58 pm", "Headline": " බැසිල් පුම්බන බැලුන්වල  හුළං යන්නෑ", "News Content": "ජනාධිපතිවරයෙක් තොරාපත් කර ගැනිම සඳහා මහජනතාවට තිබේන අයිතිය යෝජිත 20වන ව්‍යවස්ථා සංශෝදනය මගින් අවලංගු වන බව ශ්‍රි ලංකා පොදු ජන පෙරමුණ පවසයි. පාර්ලිමේන්තුවේ සරල බහුතරයේ කැමැත්ත පරිදි ජනාපතිවරයා තොරාපත් කර ගැනිමේ ක්‍රමයක් එහි ඇති බව එම පක්ෂයේ සභාපති මහාචාර්ය ජි.එල්.පිරීස් මහතා පවසයි. මහාචාර්යවරයා මේ බව පැවසුවේ අද(10) කොළඹ පැවති මාධ්‍ය හමුවක් අමතමින් . පරාජයවන බව දන්නා නිසා වත්මන් ආණ්ඩුව ඡන්ද පැවැත්වීම කල් දමමින් සිටින අතර ඒ සඳහා විවිධ කල් මැරිමේ උපක්‍රම සිදු කරණ බවද ඒ මහතා පැවසීය. පවතින ඡන්ද ක්‍රමය අහෝසි කරමින් වෙනත් ඡන්ද ක්‍රමයක් ගෙන ආ යුතු බව පවසමින් ඡන්ද පැවැත්වීම කල් දමමින් සිටින බව ඒ මහතා ප්‍රකාශ කළේය. ජනතාවගේ මානව අයිතිවාසිකම් සම්බන්ධයෙන් ඉදිරියෙදි ශ්‍රේෂ්ඨාධිකරණයට තමන් පෞද්ගලිකව පෙත්සමක් ඉදිරිපත් කරන බවද ඒ මහතා වැඩිදුරටත් පැවසීය. එහිද ඒකාබද්ධ විපක්ෂය විසින් පසුගිය දා පැවැත්වු ජන බලය රැළිය සම්බන්ධයෙන්ද මාධ්‍ය වෙදින් නැගු ප්‍රශ්න කිරිමකට පාර්ලිමේන්තු මන්ත්‍රි රෝහිත අබේගුණවර්ධන මහතා පිළිතුරු ලබා දුන්නේය. හිටපු අමාත්‍ය බැසීල් රාජපක්ෂ මහතා විසින් සිදු කළ රාජකාරි සම්බන්ධයෙන් අදහස් දැක්වු මන්ත්‍රීවරයා පැවසුවේ බැසිල් රාජපක්ෂ පිම්බු බැලුමක හුළං කාටත් යැවීය නොහැකි බවත් බැසීල් මහතා විසින් පිම්බු බැලුම් වල කිසි විටක හුළං නොයන බවත් ය.", "URL": "https://sinhala.adaderana.lk/news.php?nid=95867", "Category": null, "Parent URL": null}