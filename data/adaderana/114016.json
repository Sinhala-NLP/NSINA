{"Source": "Adaderana", "Timestamp": "July 12, 2019 09:17 pm", "Headline": "අධ්‍යාපන ක්ෂේත්‍රයේ මෙතෙක් නොවූ විප්ලවයක් කළා-අකිල", "News Content": "සියලු ජාතීන්ගේ අනන්‍යතාව ආරක්ෂාවන අයුරින් කටයුතු කරනබවත්, ජනාධිපතිවරයාගේ හා අග්‍රාමාත්‍යවරයාගෙන් ලැබුණු ආශිර්වාදය සහ සහයෝගය මත ගතවූ වසර පහ තුළ අධ්‍යාපන ක්ෂේත්‍රය තුළ මෙතෙක් සිදු නොවූ විප්ලවයක් සිදුකරන්නට තමන්ට හැකි වූ බවත් අධ්‍යාපන අමාත්‍ය, නීතීඥ අකිල විරාජ් කාරියවසම් මහතා ප්‍රකාශ කරයි. වත්තල, හුණුපිටියේ පිහිටි අරුන් මාණික්කවාසගම් හින්දු ජාතික පාසල් පරිශ්‍රය අධ්‍යාපන අමාත්‍යාංශයට ප්‍රදානය කිරීම සහ ජාතික ඒකාබද්ධතා, රාජ්‍ය භාෂා, සමාජ ප්‍රගති සහ හින්දු ආගමික කටයුතු අමාත්‍යාංශය විසින් ලබාදෙනු ලබන සිව්මහල් ගොඩනැගිල්ලට මුල්ගල තැබීම අද සිදුවිය. ජාතික ඒකාබද්ධතා, රාජ්‍ය භාෂා, සමාජ ප්‍රගති සහ හින්දු ආගමික කටයුතු අමාත්‍ය මනෝ ගනේෂන් මහතාගේ ආරාධනයෙන්, අධ්‍යාපන අමාත්‍ය, නීතීඥ අකිල විරාජ් කාරියවසම් මහතාගේ ප්‍රධානත්වයෙන් අද (12) සිදුකෙරුණු අතර උත්සව අවස්ථාවට එක්වෙමින් අමාත්‍යවරයා මේ අදහස් පළ කළේය. මෙහි දී තවදුරටත් අදහස් දැක්වූ අධ්‍යාපන අමාත්‍යවරයා, “අධ්‍යාපන ඇමතිකම මට භාර දුන්නට පස්සෙ අග්‍රාමාත්‍ය රනිල් වික්‍රමසිංහ මැතිතුමා මාව ගෙන්නල කිව්වා, දෙමළ භාෂාවෙන් අධ්‍යාපන කටයුතු කරන පාසල් සම්බන්ධ ව කොළඹ ලොකු ප්‍රශ්නයක් තියෙන බව. ඒ නිසා ඒ පාසල් දියුණු කරන්න කටයුතු කරන්න කියලා, එතුමා මට කිව්වා. ඒ නිසා අපි තවත් පාසල් කීපයක් ම ආරම්භ කරන්න මේ වනවිට කටයුතු කරමින් යනවා ඉදිරියේ දී අලුතින් ගොඩනන්නේ භාෂා තුනෙන් ම අධ්‍යාපනය ලැබිය හැකි පාසල් පසුගිය දා කුරුණෑගල ආරම්භ කළ විශ්වෝදා ජාතික පාසල ද ඒ අයුරින් ක්‍රියාත්මක වන පාසලක් මුලු රට ම විශාල සංවර්ධනයක් කරා ගෙන ගිය ළඟම පාසල හොඳම පාසල ව්‍යාපෘතිය ක්‍රියාත්මක වෙන්නේ මගේ අමාත්‍යාංශය යටතේ. කවුරු මොනවා කිව්වත් සියලු ම ජාතීන්ගේ අනන්‍යතාව ආරක්ෂා වෙන විදියට අපි කටයුතු කරල තියෙනවා”..යැයි ද පැවසීය.", "URL": "https://sinhala.adaderana.lk/news.php?nid=114016", "Category": null, "Parent URL": null}