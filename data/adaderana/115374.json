{"Source": "Adaderana", "Timestamp": "July 30, 2019 10:12 pm", "Headline": "අපේ රටට ප‍්‍රතිපත්තියක් නෑ-පාඨලී", "News Content": "ශ්‍රී ලංකාව ඉතාම වැදගත් භූගෝලීය පිහිටීමක තිබේන බවත් එම නිසා රටේ වරායවල් සහ ගුවන්තොටුපලවලින් රට සංවර්ධනය කර ගත හැකි බවත් මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. නමුත් අද වන විට මෙම භූ ගොලීය පිහිටිම මත් කුඩු ගේන මධ්‍යස්ථානයක් බවට මත්කුඩු ජාවාරම්කාරයින් පත්කරගෙන ඇති බවද අමාත්‍යවරයා පෙන්වා දෙයි. අමාත්‍යවරයා මෙම අදහස් පළ කළේ රුපියල් මිලියන 20ක වියදමින් සාලාව යුද හමුදා කඳවුර පිපිරීමෙන් හානි වූ ව්‍යාපාරික ස්ථාන සඳහා ඉදිකළ නව වෙළෙඳ සංකීර්ණය ජනතා අයිතියට පත්කිරීමේ අවස්ථාවට එක්වෙමිනි. වාණිජ්‍ය මධ්‍යස්ථානයක්, නාවුක මධ්‍යස්ථානයක්, ගුවන් මධ්‍යස්ථානයක් කරගෙන තිබෙන මේ රට කුඩු මධ්‍යස්ථානයක් එහෙම නැත්නම් කසළ මධ්‍යස්ථානක් බවට පරිවර්තනය කරගෙන තියෙන්නේ අපේ ප‍්‍රතිපත්තියක් නැතිකම බවද අමාත්‍යවරයා අවධාරනය කරයි.", "URL": "https://sinhala.adaderana.lk/news.php?nid=115374", "Category": null, "Parent URL": null}