{"Source": "Adaderana", "Timestamp": "May 10, 2014 08:18 pm", "Headline": "රාජකීයන් ත්‍රිත්ව විදුහලට පරදී", "News Content": "70 වැනි බ්‍රැඩ්බි රග්බි පලිහ තරගාවලියේ පළමු අදියරේ ජය හිමිකර ගැනීමට අද (10) මහනුවර ත්‍රිත්ව විද්‍යාල කණ්ඩායම සමත් විය. ඒ කොළඹ රාජකීය විද්‍යාල කණ්ඩායම ලකුණු 28ට 16ක් ලෙස පරාජයට පත්කරමිනි. මෙම තරගය කොළඹදී පැවැත්විණ. සෑම වසරකම කොළඹදී සහ මහනුවරදී වශයෙන් අදියර දෙකකින් සමන්විත මෙම විද්‍යාල අතර බ්‍රැඩ්බි තරගාවලියේ අදියර දෙකේදීම වැඩිම ලකුණු ලබා ගන්නා විදුහලට බ්‍රැඩ්බි පලිහ හිමිවේ. පසුගිය වර පැවැති 69 වැනි බ්‍රැඩ්බි රග්බි පලිහ තරගාවලිය ජය ගැනීමට මහනුවර ත්‍රිත්ව විද්‍යාල කණ්ඩායම සමත් විය. ඒ එම තරඟාවලියේ අදියර දෙකේදී ත්‍රිත්ව විද්‍යාලය ලකුණු 46ක් ලබාගනිද්දී රාජකීය විද්‍යාලය ලකුණු 38ක් ලබා ගැනීම නිසාය.", "URL": "https://sinhala.adaderana.lk/news.php?nid=43119", "Category": null, "Parent URL": null}