{"Source": "Adaderana", "Timestamp": "January 16, 2012 09:16 pm", "Headline": " පරිප්පු-සීනි-සුදු ලූනු ආනයනික බද්ද ඉහළට", "News Content": "පරිප්පු,සීනි,හා සුදු ලූනු යන පාරිභෝගික ද්‍රව්‍යයන්ට අදාළ ආනයනික බදු ඉහළ දමා ඇති බව වෙළඳ අමාත්‍යංශ ආරංචි මාර්ග සඳහන් කරයි. ඒ අනුව පසුගිය 13 වන දින සිට පරිප්පු කිලෝවක් ආනයනය කිරීම සඳහා අය කරනු ලැබූ බද්ද රු.8 න්ද,සීනි රු.5 න්ද,සුදු ලූනු රු.15 න්ද ඉහළදමා ඇති බව කියැවෙයි. ජාත්‍යන්තර වෙළඳපොළේ මෙම ආහාර ද්‍රව්‍යවල මිල පහලයාම හේතුවෙන් මෙම පියවර ගත් බවත්,මේ හේතුවෙන් දේශීය වෙළඳපොලේ මිල ඉහළයාමක් කිසිසේත්ම සිදුනොවන බවත් අමාත්‍යංශ ආරංචි මාර්ග පෙන්වාදෙයි.", "URL": "https://sinhala.adaderana.lk/news.php?nid=21430", "Category": null, "Parent URL": null}