{"Source": "Adaderana", "Timestamp": "November 22, 2011 02:02 pm", "Headline": "ගංජා තොගයක් සමග ඉන්දියාවේ සිට ආ පුද්ගලයෙක් කොටුවෙයි", "News Content": "ඉන්දියාවේ සිට මෙරටට පැමිණි පුද්ගලයෙකු සතුව තිබී ගංජා සහ දුම්කොළ කුඩු තොගයක් සොයා ගැනීමට පොලිස් මත්ද්‍රව්‍ය නාශක කාර්යාංශය සමත්ව තිබේ. අදාළ කාර්යාංශයට ලැබුණූ තොරතුරක් මත කටුනායක බණ්ඩාරනායක ජාත්‍යන්තර ගුවන් තොටුපළේ දී සැකකරු පරීක්ෂාවට ලක් කළ බව පොලිසිය පැවසීය. ඔහු සතුව තිබී කේරළ ගංජා කිලෝග්‍රෑමයක් සහ දුම්කොළ කුඩු කිලෝග්‍රෑම් 4 ග්‍රෑම් 200 ක් හමු වී තිබේ. සැකකරු අද(22) දිනයේ මීගමුව මහේස්ත්‍රාත් අධිකරණය වෙත ඉදිරිපත් කරන බවයි පොලිසිය පැවසීය.", "URL": "https://sinhala.adaderana.lk/news.php?nid=20180", "Category": null, "Parent URL": null}