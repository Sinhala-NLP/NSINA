{"Source": "Adaderana", "Timestamp": "November 19, 2015 03:14 pm", "Headline": "පොරොවෙන් ජීවිත 2ක් නැති කරයි", "News Content": "සියඹලාණ්ඩුව, වෙල්කඩුව ප්‍රදේශයේ කාන්තාවක් පොරවකින් පහරදී ඝාතනය කර තිබේ.අද පෙරවරුවේ පොලීසියට ලද තොරතුරක් මත වෙල්කඩුව ප්‍රදේශයේ කැලෑවක තිබී අදාළ කාන්තාවගේ මළ සිරුර සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේය.මියගිය කාන්තාවගේ මවගේ අනියම් පුරුෂයා විසින් මෙම ඝාතනය සිදුකර ඇති බව පොලීසිය සිදුකරන ලද මූලික විමර්ශන වලදී අනාවරණය වී තිබේ.සිද්ධියට සම්බන්ධ සැකකරුද වස පානය කර සියදිවි හානිකරගැනීමට උත්සාහ දරා ඇති අතර ඔහු මේ වන විට සියඹලාණ්ඩුව රෝහලේ ප්‍රතිකාර ලබන බව වාර්තා වේ. මේ අතර වව්නියාව, බෝගස්වැව ප්‍රදේශයේදී ද පුද්ගලයෙකු පොරවකින් පහර දී ඝාතනය කර තිබේ.දීර්ඝ කාලයක සිට පැවති ආරවුලක් දුරදිග යාමෙන් මෙම ඝාතනය සිදුකර ඇති බව පොලීසිය පැවසුවේය.මියගොස් ඇත්තේ 50 හැවිරිදි පුද්ගලයෙකු වන අතර ඝාතනයට සම්බන්ධ සැකකරු වව්නියාව පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=55199", "Category": null, "Parent URL": null}