{"Source": "Adaderana", "Timestamp": "August 11, 2011 12:12 pm", "Headline": "මෙරටට එරෙහි වූ විදෙස් රටවල් කඩා වැටෙනවා ", "News Content": "ශ්‍රී ලංකාවට එරෙහිව ක්‍රියාකළ සියලු රටවල් මේ වන විට කඩා වැටෙමින් පවතින බව මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා පවසයි. යුරෝපා රටවල් රැසක මේ වන විට ගැටුම් පවතින බව අමාත්‍යවරයා පෙන්වාදෙයි. කිරිබත්ගොඩ ප්‍රදේශයේ පැවති උත්සවයකට එක්වෙමින් මර්වින් සිල්වා අමාත්‍යවරයා මෙම අදහස් පළ කළේය. චැනල් ෆෝ රූපවාහිනී නාලිකාවට ශ්‍රී ලංකාව පිළිබඳව තොරතුරු ලබා ඇත්තේ විපක්ෂයේ ප්‍රධාන දේශපාලනඥයින් පිරිසක් බව එහිදී වැඩිදුරටත් අදහස් දැක්වූ අමාත්‍යවරයා ප්‍රකාශ කළේය. එමෙන්ම ජනතා විමුක්ති පෙරමුණේ පරාජයට පත් අපේක්ෂකයින් මේ දිනවල ග්‍රීස් යක්කු නමින් සැරිසරන බව ද එහිදී වැඩිදුරටත් අදහස් දැක්වූ අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=17997", "Category": null, "Parent URL": null}