{"Source": "Adaderana", "Timestamp": "August 22, 2017 03:48 pm", "Headline": "ඔළු දෙකේ සර්පයෙක්", "News Content": "ඔළු දෙකක් සහිත සර්පයකු හලාව - බංගදෙණිය ප්‍රදේශයේ පදිංචි පුද්ගලයෙකුට හමුවී ඇත. අගල් 06 ක් පමණ දිග මෙම සර්පයා“ලේ මාපිලෙකු” බව ප්‍රදේශයේ වැඩිහිටියෙකු කියා සිටියේය. තම නිවස පිටුපස සිටි මෙම සතාව අල්ලා ගෙන බෝතලයකට දමා ප්‍රවේශම් කළ බව සර්පයා හමුවූ අය කියා සිටියේය. මෙවැනි සර්පයෙකු තමන් කිසිදු දිනක දැක නොමැති බව සතා දැක ගැනීමට පැමිණි බොහෝ දෙනෙකු කියා සිටියේය. තමන්ට හමුවූ මෙම අපූරු සර්පයා දෙහිවල සත්වෝද්‍යානයට බාර දීමට කටයුතු කරන බවද සර්පයා සොයා ගත් අය කියා සිටියේය.", "URL": "https://sinhala.adaderana.lk/news.php?nid=76560", "Category": null, "Parent URL": null}