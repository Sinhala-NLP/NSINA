{"Source": "Adaderana", "Timestamp": "January 7, 2015 10:14 am", "Headline": "චෝදනා එල්ල වූ  මෛත්‍රීගේ සහෝදරයාට ඇප! ", "News Content": "අරලගංවිල ප්‍රාදේශීය සභා මන්ත්‍රීවරයෙකුගේ නිවසට අලාභහානි සිදුකිරීම සම්බන්ධයෙන් පොදු අපේක්ෂක මෛත්‍රීපාල සිරිසේන මහතාගේ බාල සහෝදරයෙකු අත්අඩංගුවට ගෙන තිබේ. පසුගිය 3වැනි දින අරලංගවිල ප්‍රාදේශීය සභා මන්ත්‍රීවරයෙකු‍ගේ නිවසට අලාභහානි සිදුකිරීම සම්බන්ධයෙන් පොදු අපේක්ෂක මෛත්‍රීපාල සිරිසේන මහතාගේ බාල සහෝදරයෙකු වන කපිල සිරිසේන මහතාට මෙසේ චෝදන එල්ල වී තිබු බව පොලීසිය පවසයි. කෙසේ වෙතත් අදාළ සිද්ධිය සම්බන්ධයෙන් චෝදනා එල්ලවී තිබු මෛත්‍රීපාල සිරිසේන මහතාගේ සහෝදරයා අරලංගවිල පොලීසියට ඉකුත් පස්වන දින බාර වු බව පොලිස් මාධ්‍ය ප්‍රකාශක කාර්යාලය සඳහන් කරයි. ඒ අනුව ඔහු එදිනම පොළොන්නරුව මහේස්ත්‍රාත් අධිකරණ ඉදිරිපත් කරනු ලදුව එහිදී රුපියල් ලක්ෂයක ශරීර ඇප මත නිදහස් කළ බව එම කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=48504", "Category": null, "Parent URL": null}