{"Source": "Adaderana", "Timestamp": "May 25, 2014 10:49 am", "Headline": "එල්.ටී.ටී.ඊ සැකකරුවන් 3ක් මලයාසියාවේදී අත්අඩංගුවට ", "News Content": "එල්‍.ටී.ටී.ඊ. සැකකරුවන් තිදෙනෙකු මලයාසියාවේදී අත්අඩංගුවට ‍ගෙන තිබේ. මලයාසියාවේ, සෙලන්ගෝර් ප්‍රාන්තයේ සිදුකළ විශේෂ සෝදිසි මොහෙයුමකදී මෙලෙස ‍අදාළ පිරිස අත්අඩංගුවට ගත් බව මලයාසියාවේ පොලිස්පතිවරුයා විසින් අද(25) ප්‍රකාශ කර ඇති බව විදේශ වාර්තා පෙන්වා දෙයි. පසුගිය මැයි 15 වන දින අදාළ ප්‍රාන්තයේ මලයාසියානු ත්‍රස්ථ විමර්ශන අංශය විසින් සිදුකළ සෝදිසි මෙහෙයුමකදී මෙලෙස අදාළ සැකකරුවන් තිදෙනා අත්අඩංගුවට ගෙන තිබේ. එසේම අත්අඩංගුවටපත් පුද්ගලයින් තිදෙනා ජාත්‍යන්තරය තුළ එල්.ටී.ටී.ඊ සංවිධානය නැවත පණ ගැන්වීමට උත්සහකළ ඇති බවද අනාවරණය වී ඇති බව විදේශ මාධ්‍ය අවධාරණය කරයි. තවද එල්.ටී.ටී.ඊ. සංවිධානයේ ප්‍රචාරක කටයුතු මෙන්ම, අරමුදල් එක්රැස් කිරීම මෙම පිරිස විසින් මලයාසියාව උපයෝගීකරගෙන ඇති බවද සඳහන් වෙයි. අත්අඩංගුවටගත් එල්.ටී.ටී.ඊ සැකකරුවන් තිදෙනා 2004 වර්ෂයේදී මලයාසියාවට පැමිණි ඇති බව වාර්තා වෙයි.", "URL": "https://sinhala.adaderana.lk/news.php?nid=43451", "Category": null, "Parent URL": null}