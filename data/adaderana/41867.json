{"Source": "Adaderana", "Timestamp": "March 17, 2014 04:23 pm", "Headline": "  පාවිච්චියට බැරි පොල් තෙල් බැරල් 50 ක් අල්ලයි", "News Content": "මිනිස් පරිභෝජනයට නුසුදුසු පොල්තෙල් අඩංගු බැරල් 50ක් පාරිභෝගික අධිකාරියේ නිලධාරින් භාරයට ගෙන තිබේ. පිටකොටුව, ගෑස්පහ හන්දිය සහ ආදිරිප්පු වීදිය යන ප්‍රදේශ වල අද දිනයේ සිදුකළ වැටලීමකදී අපිරිසිදු ලෙස පොල්තෙල් ගබඩා කර තිබු ලීටර් 200යේ බැරල් 50ක් සිය භාරයට ගත් බව පාරිභෝගික අධිකාරිය කියා සිටියි. එම පොල්තෙල්, විවිධ රසායනික වර්ග ගබඩා කර තිබු බැරල් වල දමා කොළඹින් බැහැර ප්‍රදේශ වලට බෙදා හැරිමට සූදානම් කර තිබු බව වාර්තා වේ.", "URL": "https://sinhala.adaderana.lk/news.php?nid=41867", "Category": null, "Parent URL": null}