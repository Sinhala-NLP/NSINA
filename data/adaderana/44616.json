{"Source": "Adaderana", "Timestamp": "July 12, 2014 11:31 am", "Headline": " කටුගස්තොටදී කතක් ඝාතනය කරයි ", "News Content": "කටුගස්තොට, උඩුවාවල ප්‍රදේශයේ දි කාන්තාවක ඝාතනය කර තිබේ. 74 හැවිරිදි කාන්තාවක මෙලෙස ඝාතනයට ලක්ව ඇති බව පොලිසිය පැවසුවේය. පිළිමතලාව ප්‍ර දේශයේ පදිංචිකාරියක වන අදාළ කාන්තාව මීට සති තුනකට පමණ පෙර කටුගස්තොට ප්‍ර දේශයේ පිහිටි සිය දියණියගේ නිවස වෙත පැමිණ තිබේ. අදාළ කාන්තාව පමණක් එම නිවසේ රැඳී සිටි අවස්ථාවක නිවසට ඇතුළු වූ කිසියම් පුද්ගලයෙකු විසින් මෙම ඝාතනය සිදුකර ඇති බව සඳහන් වෙයි. නිවසේ තිබු විදෙස් මුදල් ඇතුළු මුදල් තොගයක් සොරකම් කර ඇති බවට පොලිසිය සිදුකළ පරී ක්ෂණ වලදී අනාවරණය වී තිබේ. කටුගස්තොට පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44616", "Category": null, "Parent URL": null}