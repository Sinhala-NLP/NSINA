{"Source": "Adaderana", "Timestamp": "January 31, 2013 10:00 am", "Headline": "සමාජ ශාලා, සිනමා ශාලා, රංග ශාලා පරීක්ෂා කෙරේ", "News Content": "බ්‍රසීලයේ රාත්‍රී සමාජ ශාලා, සිනමා ශාලා සහ රංග ශාලා විශේෂ පරීක්ෂාවකට ලක් කිරීමට එරට රජය තීරණය කර තිබේ. බ්‍රසීලයේ සාෆාවුලෝ ප්‍රාන්තයේ මෙම වැඩපිළිවෙල ක්‍රියාවට නංවා ඇති බව විදෙස් මාධ්‍ය වාර්තා කරයි. පසුගියදා බ්‍රසීලයේ ශාන්ත මරියා ප්‍රදේශයේ රාත්‍රී සමාජ ශාලාවක ඇතිවූ ගින්නකින් පුද්ගලයින් 235 දෙනෙකු ජීවිතක්ෂයට පත්විණි. මෙම සිදුවීමත් සමග එරට රාත්‍රී සමාජ ශාලාවල ආරක්ෂාව සම්බන්ධයෙන් විවිධ චෝදනා එල්ල වී තිබේ. ඒ අනුව එරට සමාජ ශාලා සිනමා ශාලා සහ රංග ශාලාවල ආරක්ෂාව සම්බන්ධයෙන් විශේෂ වැඩ පිළිවෙලක් ක්‍රියාත්මක කිරීමට එරට රජය කටයුතු කරමින් සිටියි.", "URL": "https://sinhala.adaderana.lk/news.php?nid=31225", "Category": null, "Parent URL": null}