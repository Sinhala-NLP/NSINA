{"Source": "Adaderana", "Timestamp": "August 1, 2013 05:53 pm", "Headline": "2012 ස.පෙළ විභාගයේ නැවත සමීක්ෂණ ප්‍රතිඵල නිකුත් කරයි ", "News Content": "2012 වසරේ අධ්‍යයන පොදු සහතික පත්‍ර සාමාන්‍ය පෙළ විභාගයේ නැවත සමීක්ෂණ ප්‍රතිඵල නිකුත් කර තිබේ. ශ්‍රී ලංකා විභාග දෙපාර්තමේන්තුවේ www.doenets.lk යන වෙබ් අඩවියට පිවිසීමෙන් ප්‍රතිඵල ලබාගත හැකි බව එම දෙපාර්තමේන්තුව පවසයි. මෙවර ප්‍රතිඵල නැවත සමීක්ෂණය සඳහා අයදුම්කරුවන් 80501 දෙනෙකු අයදුම් කර ඇති අතර ඉන් 2008 කගේ ප්‍රතිඵල වෙනස් වි ඇති බව විභාග දෙපාර්තමේන්තුව සඳහන් කරයි. නැවත සමීක්ෂණය සඳහා අයදුම් කරන ලද පාසල් අපේක්ෂකයින්ගේ ප්‍රතිඵල අදාළ පාසල් වෙත ද පෞද්ගලික අයදුම්කරුවන්ගේ ප්‍රතිඵල ඔවුන්ගේ පෞද්ගලික ලිපිනයට ද තැපැල් කරන බව එම දෙපාර්තමේන්තුව කියා සිටියි", "URL": "https://sinhala.adaderana.lk/news.php?nid=36291", "Category": null, "Parent URL": null}