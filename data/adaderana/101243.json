{"Source": "Adaderana", "Timestamp": "December 24, 2018 05:05 pm", "Headline": "මම ක්‍රීඩක ක්‍රීඩිකාවන්ට සීමා මායිම් නොමැතිව උපකාර කරනවා", "News Content": "දුෂ්කරතා රැසක් මැද ක්‍රිඩාවේ නියැලෙන ක්‍රීඩක ක්‍රීඩිකාවන්ට සීමා මායිම් නොමැතිව උපකාර කිරීමට නිවාස, ඉදිකිරීම් හා සංස්කෘතික කටයුතු අමාත්‍යාංශය ප්‍රමුඛ වත්මන් රජය සැදී පැහැදි සිටින බව නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. නව රජයක් ලෙස ක්‍රීඩා අමාත්‍යශයද සම්බන්ධ කරගනිමින් රටේ සිටින දක්ෂ ක්‍රීඩක ක්‍රීඩිකාවන්ට ළඟට ගොස් ඔවුන්ගේ ගැටළුවලට විසඳුම් ලබා දෙන වැඩසටහනක් ඉදිරියේදී දියත් කරන බවද අමාත්‍යවරයා ප්‍රකාශ කළේය. දින 52 ක් රටට ඵලක් නොවූ නිවාස අමාත්‍යාංශය තුළින් නැවත වරක් රටේ පොදු ජනතාවට සේවය ලබා දෙන බවත්, සතියට දෙවරක් මෙවැනි දක්ෂ ක්‍රීඩක ක්‍රීඩිකාවන්ට නිවාස ලබා දීමේ වැඩසටහන ඉදිරියේදී පුළුල්කරන බවත් අමාත්‍යවරයා මෙහිදි වැඩිදුරටත් පැවැසීය. ඔහු මේ බව කියා සිටියේ පැරා මළල ක්‍රීඩා ක්ෂේත්‍රයේ ජාතික හා ජාත්‍යන්තර මට්ටමේ ජයග්‍රහණ රැසක් ලැබූ එල්.පී.ජී. අමරා ඉන්දුමතී කරුණාතිලක ක්‍රීඩිකාවට නව නිවසක් පිරිනැමීමේ අවස්ථාවට අද (24) දින සහභාගි වෙමිණි. නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රමදාස මහතාගේ ප්‍රධානත්වයෙන් බත්තරමුල්ල, සෙත්සිරිපායේ පිහිටි අමාත්‍යංශ ශ්‍රවණාගාරයේදී මෙය සිදු කෙරිණි.", "URL": "https://sinhala.adaderana.lk/news.php?nid=101243", "Category": null, "Parent URL": null}