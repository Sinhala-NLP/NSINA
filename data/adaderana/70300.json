{"Source": "Adaderana", "Timestamp": "March 2, 2017 08:27 am", "Headline": "දඩයම් යුගයේත් චින්තනමය වශයෙන් ඉදිරි පියවරක් තියලා", "News Content": "දඩයම් යුගයේ මිනිසුන් චින්තනමය වශයෙන් ඉදිරි පියවරක් තබා ඇති බවට බලංගොඩ, ඉලුක්කුඹුර, මැද්දකන්ද ගම්මානයේ අළු ගල්ගේ ලෙනේ සිදුකළ කැණීම් වලින් අනාවරණය වී තිබේ.කැලණිය විශ්වවිද්‍යාලයේ පශ්චාත් පුරාවිද්‍යා අංශ ප්‍රධානී මහාචාර්ය රාජ් සෝමදේව මහතා සඳහන් කළේ අදාළ කරුණු තහවුරු කළ හැකි උපකරණ කිහිපයක් හමුවී ඇති බවයි.පසුගිය වසරේ අදාළ ලෙන තුළ සිදුකල පරීක්ෂණවලින් තහවුරු වී ඇත්තේ මීට වසර 5500කට පෙර එහි මිනිස් වාසයක් පැවති බවයි.ඒ අනුව මීට දින 08කට පමණ පෙර යළිත් එම ලෙනේ කැණීම් කටයුතු ආරම්භ කර තිබේ.එහිදී ගෙල පලඳනාවක් ඇතුළු තවත් උපකරණ කිහිපයක් සොයාගැනීමට හැකි වූ බව මහාචාර්ය රාජ් සෝමදේව මහතා සඳහන් කළේය.", "URL": "https://sinhala.adaderana.lk/news.php?nid=70300", "Category": null, "Parent URL": null}