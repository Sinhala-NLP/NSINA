{"Source": "Adaderana", "Timestamp": "July 7, 2019 06:32 pm", "Headline": "මැණික් ගඟෙන් ඇල්ලු කිඹුලා", "News Content": "රුහුණු මහා කතරගම ඇසළ මංගල්‍යයට සමගාමීව පැමිණෙන බැතිමතුන්ගේ ආරක්ෂාව වෙනුවෙන් මැණික් ගඟේ සිටින කිඹුලන් අල්ලා යාල වන උද්‍යායනයට මුදා හැරීම වනජීවි නිලධාරීන් විසින් අද (07) ආරම්භ කළේය. එහිදී අඩි 10ක් පමණ දිග කිඹුලෙකු මැණික් ගඟේ දිය කැපුම් තොටුපලේදී කොටු කර ගැනීමට වනජීවි නිලධාරීන් සමත් විය. නිළධාරින් පැවසුවේ මීට පෙර මෙලෙස උඟුල් අටවා මැණික් ගඟෙන් තවත් කිඹුලන් දෙදෙනෙකු ඇල්ලු බවයි. උඟුල් අටවා තවත් කිඹුල් ඇල්ලීමට කටයුතු කරන බවද එම නිලධාරින් පැවසීය.", "URL": "https://sinhala.adaderana.lk/news.php?nid=113589", "Category": null, "Parent URL": null}