{"Source": "Adaderana", "Timestamp": "January 9, 2018 09:14 am", "Headline": "මීට පස්සේ පොහොර හිඟයකට ඉඩක් නෑ", "News Content": "මින් ඉදිරියට රට තුළ පොහොර හිඟයක් ඇතිවීමට ඉඩ නොතබන බව ලංකා පොහොර සමාගම පවසයි. ලංකා පොහොර සමාගමේ ක්‍රියාකාරී අධ්‍යක්ෂ රවී ක්‍රිෂාන් ජයවර්ධන මහතා සඳහන් කළේ රට තුළ පොහොර ගබඩා කර තැබීමට විශේෂ වැඩපිළිවෙළක් ආරම්භ කරන බවයි. ඕමානයේ සිට මෙරටට ආනයනය කරන ලද පොහොර මෙට්‍රික් ටොන් 48,000ක් ඊයේ දිනයේ සිට බෙදාහැරීමේ කටයුතු ආරම්භ කළ බව ලංකා පොහොර සමාගම පවසයි. ලොරි රථ 250කින් අනුරාධපුරය, පොළොන්නරුව, හම්බන්තොට, මහියංගනය යන ප්‍රදේශවලට පොහොර බෙදා හැරීමේ කටයුතු සිදුකර තිබේ. ඉදිරියේ දී තවත් පොහොර තොගයක් පකිස්ථානයෙන් ලැබීමට නියමිත බව රවී ක්‍රිෂාන් ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=82705", "Category": null, "Parent URL": null}