{"Source": "Adaderana", "Timestamp": "May 20, 2018 11:43 am", "Headline": "අම්පාරේ පුරාවිද්‍යා සාධක විනාශ කළ සැකකරුවන් පිරිසක් අත්අඩංගුවට", "News Content": "අම්පාර සමන්තුරේ පොලිස් බල ප්‍රදේශයේ වලතාපිටිය ගම්මානය අසළදී නිතිවිරෝධි අන්දමින් බැකෝ යන්ත්‍ර දමමින් ඉඩම් සුද්ධ පවිත්‍ර කර පුරාවිද්‍යා සාධකවලට විනාශයන් කරන ලද පිරිස් අත්අඩංගුවට ගැනිම සඳහා අම්පාර ‍පොලීසිය සහ සමන්තුරේ පොලිසීය විසින් ආරම්භ කළ විමර්ශනයේදී සැකකරුවන් කිහිපදෙනෙකු අත්අඩංගුවට ගෙන තිබේ. ඒ අනුව මෙම ඉඩම සංවර්ධනය කිරිම සදහා ස්කවේටර් යන්ත්‍ර ලබාදුන් අයිතිකරැවන් දෙදෙනා සහ එහි සේවය කරන රියදුරන් අත්අඩංගුවට ගෙන තිබේ. සමන්තුරේ මහේස්ත්‍රාත් අධිකරණයට ඉදිරිපත් කිරිමෙන් පසුව සමන්තුරේ මහේස්ත්‍රාත් එච්.එම්.මොහමඩ් පසීල් මහතා විසින් ජුනි මස පලවෙනි දින දක්වා රක්ෂිත බන්ධනාගාර ගතකොට තිබේ. ඔවුන් මෙම භුමිය ඇති කලුගල් කැඩිමට භාවිතා කරන ලද ස්කැවේටර් යන්ත්‍ර දෙකක් පොලිස් භාරයට ගෙන ඇති අතර තවත් ඩෝසර් යන්ත්‍රයක් අත් අඩංගුවට ගැනිමට කටයුතු කරමින් සිටී.", "URL": "https://sinhala.adaderana.lk/news.php?nid=89433", "Category": null, "Parent URL": null}