{"Source": "Adaderana", "Timestamp": "February 13, 2019 09:02 am", "Headline": "මෝටර් රථයෙන් ගංජා ඇද්ද 2ක් පොලිස් දැලේ", "News Content": "නොච්චියාගම, හල්මිල්ලකුලම් ප්‍රදේශයේදී මෝටර් රථයකින් ගංජා ප්‍රවාහනය කළ පුද්ගලයින් දෙදෙනෙකු අත්අඩංගුවට ගෙන තිබේ. නොච්චියාගම පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලීසිය පැවසීය. එහිදී ඔවුන් සතුව තිබී ගංජා කිලෝග්‍රෑම් 05යි ග්‍රෑම් 240ක් පොලිසිය බාරයට ගෙන තිබේ. සැකකරුවන් 30 හැවිරිදි සහ 40 හැවිරිදි මීරිගම සහ වේයන්ගොඩ යන ප්‍රදේශවල පදිංචි පුද්ගලයින් දෙදෙනෙක් බව වාර්තා විය. අත්අඩංගුවට ගත් සැකකරුවන් අද(13) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104202", "Category": null, "Parent URL": null}