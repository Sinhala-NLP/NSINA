{"Source": "Adaderana", "Timestamp": "June 4, 2015 09:10 am", "Headline": "වකුගඩු ජාවාරම ගැන ඉන්දීය මාධ්‍ය යළිත් කතා කරයි", "News Content": "ශ්‍රී ලංකාව කේන්ද්‍ර කරගනිමින් සිදුවන වකුගඩු ජාවාරම පිළිබඳව යළිත් වරක් ඉන්දීය මාධ්‍ය තුළ වාර්තාවක් පළ වී තිබේ.ඉන්දියාවේ ඔඩිස්සා ප්‍රාන්තයේ තරුණයෙකු ශ්‍රී ලංකාවේදී වකුගඩුවක් මුදලට ලබාදීමේ සිද්ධියක් පිළිබඳව සිදුකරන ලද පරීක්ෂණ වාර්තාවක් උපුටා දක්වමින්, ද ටයිම්ස් ඔෆ් ඉන්දියා පුවත්පත මෙම තොරතුරු අනාවරණය කර ඇත.20 හැවිරිදි අදාළ තරුණයා පසුගිය අප්‍රේල් මාසයේ කොළඹ පෞද්ගලික රෝහලකදී ඔහුගේ වකුගඩුවක් මෙලෙස ලබාදී ඇති බව සඳහන්ය. ඒ සඳහා ඔහුට ඉන්දියානු රුපියල් තුන්ලක්ෂ පනස්දහසක මුදලක් ලැබී ඇති බව ඉන්දීය මාධ්‍ය වාර්තා කරයි.මෙම වකුගඩු ජාවාරම පිළිබඳව තවත් තොරතුරු රැසක් වාර්තා වී ඇති බව සඳහන්ය.පසුගිය කාලය තුළද ශ්‍රී ලංකාව කේන්ද්‍රකරගනිමින් සිදුවූ වකුගඩු ජාවාරම් පිළිබඳව ඉන්දීය මාධ්‍ය වල වාර්තා පළ වුණි.", "URL": "https://sinhala.adaderana.lk/news.php?nid=51765", "Category": null, "Parent URL": null}