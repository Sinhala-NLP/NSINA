{"Source": "Adaderana", "Timestamp": "May 13, 2011 02:55 pm", "Headline": "පැරණි බවට හානි නොවන ලෙස සිතුල්පව්ව සංවර්ධනය කරන්න", "News Content": "ඓතිහාසික සිතුල්පව්ව රජමහ විහාරයේ සංවර්ධන කටයුතු සිදුකිරීමේ දී එහි පෞරාණිකත්වයට හානි නොවන ආකාරයෙන් සිදුකරන ලෙස ජනාධිපති මහින්ද රාජපක්ෂ මහතා අදාළ අංශ වෙත උපදෙස් ලබාදී තිබේ. සිතුල්පව්ව රජමහ විහාරයේ පැවැත්වීමට නියමිත රාජ්‍ය පොසොන් උත්සවයේ සංවිධාන කටයුතු පිළිබඳ ඊයේ(12) අරලියගහ මන්දිරයේ පැවති සාකච්ඡාවකදී ජනාධිපතිවරයා මෙම උපදෙස් ලබාදී ඇති බව සඳහන්ය. පොසොන් උත්සවයට පැමිණෙන ජනතාව සඳහා අවශ්‍ය සනීපාරක්ෂක කටයුතු සලසන ආකාරය සම්බන්ධයෙන් ද මෙහිදි දීර්ඝ ලෙස සාකච්ඡා කර ඇත. ස්වභාවික පරිසරයට හා වන සතුන්ට හානි නොවන ආකාරයෙන් විහාර මාර්ගය පිළිසකර කිරීම සිදුවිය යුතු බව මෙහිදි වැ‍ඩිදුරටත් අදහස් දැක්වූ ජනාධිපති මහින්ද රාජපක්ෂ මහතා පවසා තිබේ.", "URL": "https://sinhala.adaderana.lk/news.php?nid=16079", "Category": null, "Parent URL": null}