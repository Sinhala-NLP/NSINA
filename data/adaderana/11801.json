{"Source": "Adaderana", "Timestamp": "October 29, 2010 09:28 am", "Headline": "දේවානන්දගේ පෙත්සමේ තීන්දුව නොවැම්බර් 2 වනදා", "News Content": "ඉන්දියාවේදී සිදුවූ ඝාතන සිද්ධියකට සම්බන්ධ බවට වූ චෝදනාවක් යටතේ 1994 වර්ෂයේදී එරට අධිකරණය විසින් ශ්‍රී ලංකාවේ අමාත්‍ය ඩග්ලස් දේවානන්ද මහතාට එරෙහිව පනවන ලද නඩුවට එරෙහිව දේවානන්ද මහතා විසින් ගොනු කරන ලද පෙත්සමේ විමර්ශන කටයුතු අවසන් කර තිබේ. ඊට අදාළ තීන්දුව නොවැම්බර් මස 2 වන දින ලබාදීමට ද නියමිත බව වාර්තා වේ. 1986 නොවැම්බර් මස 01 වන දින ඉන්දියාවේ චූලයිමෙඩු ප්‍රදේශයේ සිදුවූ ඝාතන සිද්ධියකට සම්බන්ධව බවට ආනන්දන් හේවත් ඩග්ලස් දේවානන්ද මහතාට චෝදනා පැවරී තිබිණි. ඔහු සහ එම ඝාතන සිද්ධියට තවත් ශ්‍රී ලාංකික ද්‍රවිඩ ජාතිකයින් කිහිපදෙනෙකු චෝදනා ලබා ඇත. ඝාතනය සිදුවූ දිනයෙහි මෙම පිරිස හා වෙනත් ඉන්දීය ජාතිකයින් පිරිසක් අතර ගැටුමක් ඇතිවී ඇති අතර එහිදී සිදුවූ වෙඩි තැබීමකින් එක් පුද්ගලයෙකු මරණයට පත්ව ඇත.", "URL": "https://sinhala.adaderana.lk/news.php?nid=11801", "Category": null, "Parent URL": null}