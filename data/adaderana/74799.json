{"Source": "Adaderana", "Timestamp": "July 2, 2017 02:19 pm", "Headline": "  පතල කඩාවැටී 1ක් මරුට -2ට තුවාල", "News Content": "නිවිතිගල, මඩාර ප්‍රදේශයේ පතලක් කඩා වැටීමෙන් එහි සිටි පුද්ගලයෙක් මියගොස් තවත් දෙදෙනෙකු තුවාල ලබා තිබේ. නීති විරෝධීව නිවසක් තුළ පවත්වාගෙන ගිය මැණික් පතලක් මෙලෙස කඩා වැටී ඇති බව වාර්තා වෙයි.එම අවස්ථාවේ එහි වැඩ කරමින් සිටි පුද්ගලයින් තිදෙනෙකු ඊට යටවී ඇති අතර ඔවුන් වතුපිටිය රෝහලට ඇතුළත් කිරීමේ දී එක් අයෙකු මියගොස් තිබේ. අනෙක් දෙදෙනා වැඩිදුර ප්‍රතිකාර සඳහා රත්නපුර රෝහලට ඇතුළත් කර ඇති බව පොලීසිය සඳහන් කළේය.මියගොස් ඇත්තේ 34 හැවිරිදි පුද්ගලයෙකු වන අතර සිද්ධිය සම්බන්ධයෙන් නිවිතිගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74799", "Category": null, "Parent URL": null}