{"Source": "Adaderana", "Timestamp": "November 12, 2016 03:12 pm", "Headline": "  ජනතාවට හිරිහැර නොවන පරිදි වැඩ විය යුතුයි", "News Content": "නගර සංවර්ධන සැලසුම් සකස් කිරීමේදී ජනතාවගෙන් අදහස් විමසා ඔවුන්ට හිරිහැරයක් නොවන පරිදි එම කටයුතු සිදු කළ යුතු බව අමාත්‍ය රංජිත් සියඹලාපිටිය මහතා පවසයි.අමාත්‍යවරයා පෙන්වා දෙන්නේ සංවර්ධන කටයුතු සිදු සිදු වන්නේ ජනතාවගේ සුභ සිද්ධිය උදෙසා බැවින් එහිදී ඔවුන්ට හිරිහැරයක් නොවිය යුතු බවයි.කෑගල්ල දිස්ත්‍රික් ලේකම් කාර්යාලයේ මාවනැල්ල නගර සංවර්ධනය කිරීම පිළිබඳව පැවැති සාකච්ඡාවකට එක්වෙමින් අමාත්‍ය රංජිත් සියඹලාපිටිය මහතා මේ බව ප්‍රකාශ කර තිබේ.ඒ අනුව මාවනැල්ල නගරය සංවර්ධනය කිරීමේදී එම ප්‍රදේශවල පදිංචිකරුවන්ට හැරිහැරයක් නොවන පරිදි නාගරික සංවර්ධන අධිකාරිය විසින් නීති රීති පද්ධතියක් ප්‍රකාශයට පත් කර ඒ යටතේ සංවර්ධන සැලසුම් අනුමත කරන ලෙස අදාළ බලධාරීන්ට එහිදී අමාත්‍යවරයා උපදෙස් ලබාදී තිබේ.", "URL": "https://sinhala.adaderana.lk/news.php?nid=65973", "Category": null, "Parent URL": null}