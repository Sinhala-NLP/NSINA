{"Source": "Adaderana", "Timestamp": "March 21, 2011 09:16 am", "Headline": "ලිබියාවට එරෙහි මෙහෙයුමේදී අමෙරිකාව තවදුරටත් පාර්ශවකරුවෙක්", "News Content": "ලිබියාවට එරෙහිව ආරම්භ කළ ප්‍රහාර මෙහෙයවීමේ වගකීම බ්‍රිතාන්‍යය, ප්‍රංශ ඒකාබද්ධ සන්ධානයට හෝ නෙටෝ සංවිධානය යටතට පැවරීමට අමෙරිකාව තීරණය කර තිබේ. කෙසේ වුව ද අමෙරිකාව තවදුරටත් පාර්ශවකරුවෙකු ලෙස එම මෙහෙයුමට එක්වන බව අමෙරිකානු ආරක්ෂක‍ ලේකම් රොබට් ගේට්ස් ප්‍රකාශ කරයි. අරාබි ලීගය ඇතුළු සංවිධාන කිහිපයක් අදාළ මෙහෙයුම නේටෝ සංවිධානය යටතේ සිදුකිරීම පිළිබඳ පැහැදීමක නොසිටින බැවින් ඉදිරියේ දී මෙම මෙහෙයුම ක්‍රියාත්මක කළ යුතු ආකාරය පිළිබඳ සැලකිලිමත් වන බව ගේට්ස් ප්‍රකාශ කරයි. මේ අතර බටහිර හමුදා තවදුරටත් ලිබියාවේ මර්මස්ථාන වෙත ඊයේ(20) රාත්‍රීයේ ද ප්‍රහාර එල්ල කර තිබේ.", "URL": "https://sinhala.adaderana.lk/news.php?nid=14976", "Category": null, "Parent URL": null}