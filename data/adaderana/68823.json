{"Source": "Adaderana", "Timestamp": "January 30, 2017 07:10 am", "Headline": "බස් අනතුරෙන් 15ට තුවාලයි", "News Content": "දඹුල්ල-හබරණ ප්‍රධාන මාර්ගයේ ඉනාමළුව ප්‍රදේශයේ බස් රථයක් පෙරළීමෙන් සිදුවූ රිය අනතුරකින් පුද්ගලයින් 15 දෙනෙකු තුවාල ලබා තිබේ.පොළොන්නරුව සිට මහනුවර බලා ධාවනය වෙමින් පැවති මෙම බස් රථය අනතුරට ලක්ව ඇති අතර තුවාලකරුවන් මේවන විට රෝහල් ගත කර ඇත. අනතුරින් තුවාල ලැබූ පුද්ගලයින් 13 දෙනෙකු දඹුල්ල රෝහලටත් පුද්ගලයින් දෙදෙනෙකු හබරණ රෝහලටත් ඇතුලත් කර තිබේ. දඹුල්ල රෝහලේ ප්‍රතිකාර ලබන තුවාලකරුවන් අතර සිටින සිව් දෙනෙකුගේ තත්ත්වය බරපතල බව රෝහල් ආරංචි මාර්ග ප‍්‍රකාශ කරයි. සිද්ධිය සම්බන්ධයෙන් සිගිරිය පොලිසිය වැඩිදුර විමර්ශන සිදු කරනු ලැබේ.", "URL": "https://sinhala.adaderana.lk/news.php?nid=68823", "Category": null, "Parent URL": null}