{"Source": "Adaderana", "Timestamp": "November 20, 2017 10:00 pm", "Headline": "අගමැති පුරවැසියෙක් ලෙස ප්‍රශ්නවලට උත්තර දුන්නා-මහින්ද හිටියා නම් මොන උත්තරද? අනේ හාමුදුරුවනේ කියල කියයි", "News Content": "අග්‍රාමාත්‍යවරයා බැඳුම්කර කොමිසමට එඩිතරව ඉදිරිපත් වී නිර්දෝෂීභාවය පෙන්වූ බවත්, මෙවැනි යහපාලන රටක් හැදීම ගැන සතුටු වන බවත් පාර්ලිමේන්තු මන්ත්‍රී නලින් බණ්ඩාර මහතා අද (20) පාර්ලිමේන්තුවේ දී ප්‍රකාශ කළේ ය. මන්ත්‍රීවරයා මේ බව සඳහන් කළේ, අධිකර්ණ අමාත්‍යාංශය වැයශීර්ෂ විවාදයට එක්වෙමිනි. “ අයවැය රටට සුවිශේෂයි. ආර්ථික මොඩලය අගමැතිතුමාගේ වැඩසටහන් ඔස්සේ ක්‍රියාත්මක වෙලා තියෙන්නේ. මිල්ලණිය සංචාරක පුරවරයක් ලෙස සංවර්ධනය කරනවා. රටට බද්ධ වූ කර්මාන්ත ක්‍රියාත්මක වෙමින් යනවා. බී. ඕ. අයි. එක සුබදායි ලෙස දකිනවා. අඩුපාඩු ඇති. සමස්ත නිලධරීන්ට එක් අයකුගේ වරදක් නිසා තලන්න එපා.මේ ආර්ථිකයේ මහ මොළකරු අගමැතිතුමා. අගමැතිතුමා බැඳුම්කර කොමිසමට ගියා. අගමතිතුමා පුටුවක් එපා කිව්වා. එතුමා පුරවැසියෙක් ලෙස ප්‍රශ්නවලට උත්තර දුන්නා. හිටපු ජනාධිපතිතුමා හිටියා නම් මොන උත්තර දෙයි ද? අනේ හාමුදුරුවනේ කියල කියයි. අගමැතිතුමා පැහැදිලිව ස්ථාවරය ප්‍රකශ කළා. බොහොම එඩිතරව කොමිසමට ඉදිරිපත්වෙලා නිර්දෝෂීභාවය පෙන්නුවා. එදා පොළොන්ගු කෑවා. ආච්චිලා එස්සරහට දැම්මා. අපේ අගමැතිතුමා කවුරුත් ඉදිරියට දැම්මා. යහපලන ආණ්ඩුවේ අගමැතිතුමා උත්තර දීම ගැන සතුටු වෙනවා. අපි මෙහෙම රටක් හැදුවා කියලා. එදා කාන්තාවක් දූෂණය කළ තංගල්ලේ සභාපති සිද්ධිය කොහොමද වුණේ. මඩ ගහන ගොඩාක් අයගේ දේවල් දන්නවා. එතුමා කළ ප්‍රකාශ, එතුමාගේ දැනුම පිළිබඳව පෙනුණා. මෙහෙම නායකයෝ ඕන.එහෙම නායකයෙක් තමයි අගමැතිතුමා පත් කළේ. අගමතිතුමා කළ පැහැදිලි කිරීම ගැන අද අපට සතුටුයි.''යැයි මන්ත්‍රීවරයා අගමැතිවරයා බැඳුම්කර කොමිසම ඉදිරියට යෑම පිළිබඳව සඳහන් පළ කළේය.", "URL": "https://sinhala.adaderana.lk/news.php?nid=80266", "Category": null, "Parent URL": null}