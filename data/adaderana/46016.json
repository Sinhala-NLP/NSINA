{"Source": "Adaderana", "Timestamp": "September 12, 2014 12:38 pm", "Headline": "තිස්ස කුට්ටිආරච්චිට ඇප", "News Content": "රක්ෂිත බන්ධනාගාර ගත කර සිටි එක්සත් ජාතික පක්ෂ ඌව පළාත් අපේක්ෂක ජානක තිස්ස කුට්ටිආරච්චි මහතා ඇප මත මුදා හැර තිබේ. ඔහු රුපියල් ලක්ෂයක ශරිර ඇප සහ රුපියල් දස දහසක මුදල් ඇපයක් මත මුදා හැරිමට මොණරාගල මහේස්ත්‍රාත් අධිකරණය නියෝග කළ බව අද දෙරණ වාර්තාකරු සඳහන් කළේය. පසුගිය තුන්වනදා සම්පත් ජයසූරිය සහ තිස්ස කුට්ටිආරච්චි යන එක්සත් ජාතික පක්ෂ අපේක්ෂකයින්ගේ ආධාරකරුවන් දෙපිරිසක් අතර ගැටුමක් ඇති විය. එහිදී සම්පත් ජයසූරිය මහතාගේ පුත්‍රයාට පහරදුන් බවට තිස්ස කුට්ටිආරච්චි මහතාට චෝදනා එල්ල වී තිබු අතර පසුගිය 09 වැනිදා ඔහු අධිකරණයට බාරවිය. ගැටුම සම්බන්ධයෙන් මීට පෙර තවත් සැකකරුවන් හය දෙනෙකු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදා හැරුණි.", "URL": "https://sinhala.adaderana.lk/news.php?nid=46016", "Category": null, "Parent URL": null}