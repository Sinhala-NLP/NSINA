{"Source": "Adaderana", "Timestamp": "October 9, 2017 09:40 am", "Headline": " දුම්රියේ ගැටී කත අවසන් ගමන් යයි", "News Content": "මීරිගම දුම්රිය ස්ථානය අසළදී දුම්රියක ගැටීමෙන් කාන්තාවක මියගොස් තිබේ. මහනුවර සිට කොළඹ බලා ධාවනය වූ දුම්රිය ගැටීමෙන් අදා කාන්තාව මියගොස් ඇති බව පොලිස් මුලස්ථානය සඳහන් කළේය. 74 හැවිරිදි මීරිගම ප්‍රදේශයේ පදිංචි කාන්තාවක මෙලෙස මියගොස් තිබේ. මෘත ශරීරය මේ වන විට වතුපිටිවල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණ කටයුතු අද (09) සිදු කිරීමට නියමිතය. මීරිගම පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78495", "Category": null, "Parent URL": null}