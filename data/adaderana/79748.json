{"Source": "Adaderana", "Timestamp": "November 11, 2017 01:44 pm", "Headline": "වයස අවුරුදු 16 දී මිනිසකු මැරෑ බව විදෙස් සමුළුවකදී ජනාධිපති පිළිගනී", "News Content": "තමාගේ තරුණ වියෙදී තමා දඩබ්බර චරිතයක් බවත්, කීප වතාවක් සිරගතව සිටි බවත් මනුෂ්‍යකු ඝාතනය කළ බවත් ජනාධිපතිවරයකු පිළිගෙන ඇත.තමා 16 හැවිරිදි තරුණයකු ලෙස සිටියදී මෙසේ මනුෂ්‍යයකු ඝාතනයක් කළ බව ප්‍රකාශ කළේ පිළිපීනයේ ජනාධිපති රොද්‍රිගෝ ඩුටේට්යි. වියට්නාමයේ පැවැති ප්‍රාන්ත සමුළුවක් අමතමින් මොහු මේ බව පවසා ඇත.යම් යම් වැරදි වලට සම්බන්ධ සැක කරුවන්ද විවිධ අවස්ථාවලදී තමා විසින්ම ඝතනය කළ අවස්ථා ඇති බවද මොහු මෙහිදී කියා ඇත.2015 වසරේ පුවත්පතකට සම්මුඛ සාකච්ඡාවක් දෙමින් පිලිපීන ජනාධිපතිවරයා පවසා ඇත්තේ මුහුදු වෙරළකදී ඇති වූ බහින්බස් වීමක් දුර දිග යාමෙන් තමන් පිහියකින් ඇන මනුෂ්‍යයක් ඝාතනය කළ බවයි.16 හැවිරිදි තරුණයකු ලෙස කළ මනුෂ්‍ය ඝානතනය හා මුහුදු වෙරළේ කළ ඝාතනය එකක්ද නොඑසේ නම් දෙකක්ද යන්න තවම අනාවරණය වී නැත. මෙම ආන්දෝලනාත්මක ප්‍රකාශ්‍ය සම්බන්ධයෙන් අදහස් දැක් වූ ජනාධිපති ලේඛම් පවසා ඇත්තේ සිය ජනාධිපතිවරයා විහිළුවක් කර ඇති බවයි.", "URL": "https://sinhala.adaderana.lk/news.php?nid=79748", "Category": null, "Parent URL": null}