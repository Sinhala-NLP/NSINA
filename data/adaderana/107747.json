{"Source": "Adaderana", "Timestamp": "April 10, 2019 09:28 am", "Headline": "ජීවිතයක් රකින්න ගොස් අහිමි වුණු ජීවිතයක්", "News Content": "බණ්ඩාරගම, ජනහිත මාවත අසලදී සිදු වූ රිය අනතුරකින් පුද්ගලයෙකු මියගොස් ඇත. ත්‍රිරෝද රථයක් මාර්ගය හරහා ගමන් කළ සුනඛයෙකු බේරීමට යාමේදී ත්‍රිරෝද රථය පෙරලී ගොස් ඉදිරියෙන් පැමිණි වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය. අනතුරුන් බරපතල තුවාල ලැබූ ත්‍රිරෝද රථයේ රියදුරු සහ පසුපස ගමන් කළ ඔහුගේ බිරිඳ බණ්ඩාරගම රෝහලට ඇතුළත් කිරීමෙන් පසු රියදුරු මියගොස් ඇත. මියගොස් ඇත්තේ පානදුර ප්‍රදේශයේ පදිංචිව සිටි 63 හැවිරිදි පුද්ගලයෙකි. තුවාල ලැබූ කාන්තාව වැඩිදුර ප්‍රතිකාර සඳහා පානදුර රෝහලට ඇතුළත් කර ඇති අතර වෑන් රථයේ රියදුරු අත්අඩංගුවට ගත් බව පොලීසිය සඳහන් කළේය. බණ්ඩාරගම පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=107747", "Category": null, "Parent URL": null}