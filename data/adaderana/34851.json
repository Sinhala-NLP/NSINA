{"Source": "Adaderana", "Timestamp": "June 12, 2013 07:21 am", "Headline": " දේශපාලනයෙන් ඉවත්වෙනවා - පහර කෑ සභාපති කියයි", "News Content": "තමාට පහර දීම සිදු කළේ ආණ්ඩුවේම මන්ත්‍රීවරයෙකු සහ ඔහුගේ ආධාරකරුවන් පිරිසක් බව විල්ගමුව ප්‍රාදේශීය සභාවේ සභාපති ජයන්ත විජේසේකර මහතා පවසයි. මෙම පහරදීම හේතුවෙන් තමා දේශපාලනයෙන් ඉවත්වීමට තීරණය කර ඇති බව ඔහු කියා සිටියි. විල්ගමුව, කුඹුක්ඔය ප්‍රදේශයේ ආර්ථික සංවර්ධන අමාත්‍යංශය මගින් ක්‍රියාත්මක කෙරෙන දිවිනැගුම වැඩසටහන පිළිබද දැනුවත් කිරීම් අතරතුරේ දී මෙම පහරදීම සිදුවූ බව ජයන්ත විජේසේකර මහතා සඳහන් කරයි. මාතලේ දිස්ත්‍රීක් පාර්ලිමේන්තු මන්ත්‍රී ලක්ෂ්මන් වසන්ත පෙරේරා මන්ත්‍රීවරයාට එල්ලවන මෙම චෝදනා පිළිබද අද දෙරණ ඔහුගෙන් කළ විමසීමකදී ඔහු කියා සිටියේ තමාට එල්ලවන මෙම චෝදනා තරයේ ප්‍රතික්ෂේප කරන බවයි.", "URL": "https://sinhala.adaderana.lk/news.php?nid=34851", "Category": null, "Parent URL": null}