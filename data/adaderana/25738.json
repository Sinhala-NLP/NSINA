{"Source": "Adaderana", "Timestamp": "July 13, 2012 08:28 am", "Headline": " සාකච්ඡාවක් සාර්ථකයි-වෘත්තීය ක්‍රියාමාර්ගය අඛණ්ඩයි", "News Content": "සිය ඉල්ලීම් සම්බන්ධයෙන් ජනාධිපති ලේකම්වරයා සමග පැවති සාකච්ඡා සාර්ථක වූ බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. ඊ‍යේ (12) පස්වරුවේ ආචාර්යවරුන් සහ ජනාධිපති ලේකම් ලලිත් වීරතුංග මහතා ඇතුළු නිලධාරීන් අතර සාකච්ඡාවක් පැවති බව එහි සභාපති ආචාර්ය නිර්මාල් රංජිත් දේවසිරි මහතා සඳහන් කරයි. විශ්ව විද්‍යාල ආචාර්යවරුන් ආරම්භ කර ඇති වර්ජනයට පදනම් වූ හේතු පිළිබඳ එහිදී සාකච්ඡා කර ඇති අතර ලබන සතියේ දී යළි සාකච්ඡා කිරීමට දෙපාර්ශවය එකඟතාව පළ කර තිබේ. කෙසේ‍ වුවද වර්ජනය අත්හිටුවීමේ තීරණයක් නොගත් බව ආචාර්ය නිර්මාල් රංජිත් දේවසිරි මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=25738", "Category": null, "Parent URL": null}