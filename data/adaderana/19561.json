{"Source": "Adaderana", "Timestamp": "October 24, 2011 01:16 pm", "Headline": "ඒකාබද්ධ කාලසටහන් නැතිව අලුත් බස්වලට ඉඩ නෑ", "News Content": "බස් රථ අතිරික්තයක් ශ්‍රී ලංකාව පුරා පවතින බැවින් ඒකාබද්ධ කාලසටහන් නිර්මාණය කිරීම අත්‍යවශ්‍ය බව සමස්ත ලංකා පෞද්ගලික බස් සමාගම් සම්මේලනයේ ලේකම් අංජන ප්‍රියන්ජිත් මහතා පවසයි. බස්නාහිර පළාත් මාර්ගස්ථ මගී ප්‍රවාහන අධිකාරිය මගින් දිගින් දිගටම බස් රථ සඳහා මාර්ග බලපත්‍ර නිකුත් කිරීම හේතුවෙන් ගැටලු රැසක් ඇති වී ඇති බව ඔහු පෙන්වා දෙයි. ඒකාබද්ධ කාලසටහන් නිර්මාණය කිරීමකින් තොරව කිසිදු අවස්ථාවක බස් රථ අනුයුක්ත කිරීමට සිය සංගමය ඉඩ නොදෙන බව ඒ පිළිබඳ වැඩිදුරටත් පැහැදිලි කළ අංජන ප්‍රියන්ජිත් මහතා කියා සිටියේය. එසේ බස් රථ අනුයුක්ත කිරීමට අවශ්‍ය නම් ඒකාබද්ධ කාලසටහන් නිර්මාණය කිරීමෙන් අනතුරුව එසේ බස් රථ අනුයුක්ත කරන ලෙස හෙතෙම අවධාරණය කරයි.", "URL": "https://sinhala.adaderana.lk/news.php?nid=19561", "Category": null, "Parent URL": null}