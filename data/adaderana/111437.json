{"Source": "Adaderana", "Timestamp": "June 6, 2019 11:49 am", "Headline": "ලක්ෂ 40ක ගංජා හේනක් සමඟ අයෙක් පොලිස් දැලේ", "News Content": "මොනරාගල කොට්ඨාශ දූෂණ මර්දන ඒකකය විසින් තණමල්විල පොලිස් බල ප්‍රදේශයේ කහකුරුලම්පැලැස්ස සූරියආර ප්‍රදේශයේ වගා කර තිබු ගංජා හේනක් වටලා සැකකරුවකු අත්අඩංගුවට ගෙන ඇත. එම ගංජා හෙනේ හොඳින් වැඩුණු ගංජා ගස් විශාල ප්‍රමාණයක් තිබී ඇති අතර එහි වටිනාකම රුපියල් ලක්ෂ හතලිහ ඉක්මවන බව පොලීසිය ප්‍රකාශ කර ඇත. මෙම හේන වගා කළ සැකකරු පොලිස් අත්අඩංගුවට ගෙන ඇති අතර ඔහු එම ප්‍රදේශයේම පදිංචි 24 හැවිරිදි පුද්ගලයකි. සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර මොනරාගල කොට්ඨාශ දූෂණ මර්දන ඒකකය විමර්ශන සිදු කරයි.", "URL": "https://sinhala.adaderana.lk/news.php?nid=111437", "Category": null, "Parent URL": null}