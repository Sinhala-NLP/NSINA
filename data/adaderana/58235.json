{"Source": "Adaderana", "Timestamp": "March 15, 2016 08:41 am", "Headline": "අයිතීන් වෙනුවෙන් ඕනෑම අරගලයකට සූදානම් ", "News Content": "ගොවිජනතාවගේ අයිතීන් ලබාගැනීම සඳහා ඕනෑම අරගලයකට සූදානම් බව ජාතික වෘත්තිය සමිති මධ්‍යස්ථානය පවසයි.එහි සභාපති කේ.ඩි.ලාල්කාන්ත මහතා සඳහන් කළේ ගොවි ජනතාවගේ ගැටලුවලට විසඳුම් ලැබෙන තුරු සිය අරගලය අවසන් නොකරන බවයි.අකුරැස්ස ප්‍රදේශයේ පැවති ජනහමුවකට එක්වෙමින් කේ.ඩි.ලාල්කාන්ත මහතා මෙම අදහස් පළ කළේය.කෙසේවෙතත් ගොවිජනතාවගේ ගැටලුවලට මේ වන විටත් විසඳුම් ලබා දී ඇති බව ග්‍රාමීය ආර්ථික කටයුතු පිළිබඳ අමාත්‍ය පී.හැරිසන් මහතා සඳහන් කළේය.", "URL": "https://sinhala.adaderana.lk/news.php?nid=58235", "Category": null, "Parent URL": null}