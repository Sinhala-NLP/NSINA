{"Source": "Adaderana", "Timestamp": "February 26, 2012 12:15 pm", "Headline": "තමිල්නාඩු ධීවරයින් 22 ක් නාවික හමුදා අත්අඩංගුවේ ", "News Content": "නීති විරෝධී ලෙස ශ්‍රී ලංකා මුහුදු සීමාවට ඇතුළු වූ තමිල්නාඩු ධීවරයින් 22 දෙනකු ශ්‍රී ලංකා නාවික හමුදාව විසින් අත්අඩංගුවට ගෙන තිබේ. අරච්චිමුනෙයි මුහුදේදී මෙම පිරිස ඊයේ රාත්‍රීයේ අත්අඩංගුවට ගත් බවත්,මෙම ධීවරයින් පිරිස සමග ධීවර යාත්‍රා 5 ක්ද තම භාරයට ගත් බවත් නාවික හමුදා මාධ්‍ය ප්‍රකාශක,කමාන්ඩර් කෝසල වර්ණකුලසූරිය මහතා සඳහන් කරයි. අත්අඩංගුවට ගත් තමිල්නාඩු ධීවරයින් පිරිස හා ධීවර යාත්‍රා වැඩිදුර නීතිමය කටයුතු සඳහා ‍තලෙයිමන්නාරම පොලීසියට භාරදුන් බව හෙතෙම අද දෙරණට වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22402", "Category": null, "Parent URL": null}