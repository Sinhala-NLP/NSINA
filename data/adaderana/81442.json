{"Source": "Adaderana", "Timestamp": "December 13, 2017 10:16 am", "Headline": " බයිසිකලයෙන් මාරයා ඇවිත් පදිකයාගේ ජීවිතයට තිත තියයි", "News Content": "කුලියාපිටිය, පල්ලේවෙල ප්‍රදේශයේදී සිදුවූ අනතුරකින් පුද්ගලයෙකු මියගොස් තිබේ. කුලියාපිටිය දෙසට ධාවනය වූ යතුරුපැදියක් මාර්ගය හරහා ගමන් කරමින් සිටි පදිකයෙකුගේ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ පදිකයා කුරුණෑගල රෝහලට ඇතුළත් කිරීමේදී මියගොස් තිබේ. මියගොස් ඇත්තේ උඩුබද්දාව, විලපල ප්‍රදේශයේ පදිංචිව සිටි 72 හැවිරිදි අයෙකි. අනතුර සිදුකළ යතුරුපැදිකරු අත්අඩංගුවට ගෙන ඇති අතර කුලියාපිටිය පොලීසිය වැඩිදුර විමර්ශන සිදු කරයි. ‍", "URL": "https://sinhala.adaderana.lk/news.php?nid=81442", "Category": null, "Parent URL": null}