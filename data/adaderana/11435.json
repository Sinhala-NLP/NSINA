{"Source": "Adaderana", "Timestamp": "October 12, 2010 08:31 am", "Headline": "ඩෙංගු කීටයන්ට නවාතැන් දුන් පාසල් 390 ට නොතීසි", "News Content": "ඩෙංගු මදුරු කීටයන් හමුවු පාසල් 390 ට නොතීසි නිකුත් කළ බව සෞඛ්‍ය අමාත්‍යාංශය පවසයි. ජාතික ඩෙංගු මර්දන සතියට සමගාමීව ඊයේ(11) දිනයේ දිවයින පුරා පාසල් 6,964ක් පරික්ෂාවට ලක් කර තිබේ. ඉන් 3,338 ම ඩෙංගු මදුරුවන් බෝවිය හැකි අවදානම් තත්ත්වයක් තිබු බව හෙළි වී ඇත. තවත් පාසල් 793ම ඩෙංගු මදුරු කීටයන් බහුල ලෙස හමුවී ඇති බව සෞඛ්‍ය අමාත්‍යාංශය පවසයි. ඊයේ(11) දිනයේ පරික්ෂාවට ලක් කළ පාසල් වලින් ඩෙංගු ව්‍යාප්ත විය හැකි ස්ථාන සහ ඩෙංගු මදුරුවන් සිටි ස්ථාන වැඩිම ප්‍රමාණයක් වයඹ පළාතෙන් වාර්තා වී ඇත. ජාතික ඩෙංගු මර්දන සතියේ 6 වන දිනය අද වන අතර ඒ අනුව අද(12) දිවයින පුරා පිහිටි පුද්ගලයින් පදිංචි නොවු හිස් ඉඩම් පරීක්ෂාවට ලක් කිරීමට නියමිතය.", "URL": "https://sinhala.adaderana.lk/news.php?nid=11435", "Category": null, "Parent URL": null}