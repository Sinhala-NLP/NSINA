{"Source": "Adaderana", "Timestamp": "December 13, 2016 04:07 pm", "Headline": "දේශසීමාව තාවකාලිකව වැසෙයි", "News Content": "වෙනිසියුලාව සහ කොළොම්බියාව අතර දේශසීමාව තාවකාලිකව වසා තැබීමට වෙනිසියුලියානු රජය තීරණය කර තිබේ.වෙනිසියුලාව තුළ සිදුවන ජාවාරම් මැඩපැවැත්වීමේ නවතම පියවරක් ලෙස දේශසීමාව වසා තැබීමට පියවර ගන්නා බව වෙනිසියුලියානු ජනාධිපති නිකොලාස් මදුරෝ පැවසීය.දේශසීමා හරහා සිදුවන ජාවාරම් හේතුවෙන් වෙනිසියුලාන් ආර්ථිකයට දැඩි බලපෑමක් සිදුවී ඇති බව ද රූපවාහිනි වැඩසටහනකට එක්වෙමින් නිකොලාස් මදුරෝ පවසා තිබේ.ඒ අනුව පැය 72 ක කාලයක් සඳහා එම දේශසීමා වසා තැබීමට තීරණය කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=67002", "Category": null, "Parent URL": null}