{"Source": "Adaderana", "Timestamp": "January 13, 2014 08:53 am", "Headline": "ප්‍රදේශ කිහිපයකට අද වැසි සහිත කාලගුණයක් ", "News Content": "දිවයිනට නැගෙනහිරෙන් හමන සුළං ප්‍රවාහයේ ඇති තරංගාකාර කැළඹිලි ස්වභාවයක් දිවයිනේ කාලගුණය කෙරෙහි බලපෑම් ඇති කරන බව කාලගුණ විද්‍යා දෙපාර්තමේන්තුව පවසයි. මේ හේතුවෙන් දිවයිනේ උතුරු, උතුරු මැද , නැගෙනහිර සහ ඌව පළාත්වලත්, හම්බන්තොට දිස්ත්‍රික්කයේත් විටින් විට වැසි හෝ ගිගුරුම් සහිත වැසි ඇති විය හැකිය. අපරාභාගයේ දී හා රාත්‍රී කාලයේ දී සෙසු ප්‍රදේශවල බොහෝ ස්ථානයන්හි ගිගුරුම් සහිත වැසි වර්ධනය විය හැකි බවයි කාලගුණ විද්‍යා දෙපාර්තමේන්තුව සඳහන් කළේය. ඒ අතරම ගිගුරුම් සහිත වැසි ඇති වන විට එම ප්‍රදේශවල තාවකාලික තද සුළං තත්ත්වයක් ද ඇති විය හැකි බවද එම දෙපාර්තමේන්තුව පෙන්වා දෙයි.", "URL": "https://sinhala.adaderana.lk/news.php?nid=40313", "Category": null, "Parent URL": null}