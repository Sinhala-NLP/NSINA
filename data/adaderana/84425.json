{"Source": "Adaderana", "Timestamp": "February 16, 2018 06:05 pm", "Headline": "කෙසෙල්වත්තේ වෙඩි තැබීමෙන් 1ක් මරුට-ජනතාව කුපිත වී තවත් අයෙක් මරුට", "News Content": "කෙසෙල්වත්ත පොලිස් වසමේ අලුත් කඩේ උසාවිය ආසන්නයේ දී වෙඩි තැබීමක් සිදුවීමෙන් පුද්ගලයන් දෙදෙනෙකු මිය ගොස් ඇති බව පොලිස් මාධ්‍ය ප්‍රකාශකවරයා පවසයි. මෙම වෙඩි තැබීමෙන් තුවාල ලැබූ අවුරුදු 39 ක් පමණ වන වන කෙසෙල්වත්ත ප්‍රදේශයේ පදිංචි පුද්ගලයෙකු කොළඹ ජාතික රෝහලේ හදිසි අනතුරු ඒකකයට ඇතුළත් කිරීමෙන් අනතුරුව මීට සුළු මොහොතකට පෙර මිය ගිය බව ද පොලිස් මාධ්‍ය ප්‍රකාශකවරයා පවසයි. මෙම වෙඩි තැබීමට අදාළව සැකපිට පුද්ගලයෙකු ජනතාව විසින් අත්අඩංගුවට ගෙන පොලිසියට බාර දී ඇති අතර එම සැකකරු ද තුවාල ලබා බරපතළ තත්ත්වයෙන් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබන බව ද සඳහන් කළ පොලීසිය ඔහු ද මීට සුළු වේලාවකට පෙර මිය ගිය බව සඳහන් කළේය.", "URL": "https://sinhala.adaderana.lk/news.php?nid=84425", "Category": null, "Parent URL": null}