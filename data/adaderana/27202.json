{"Source": "Adaderana", "Timestamp": "September 7, 2012 09:20 am", "Headline": "හෙරොයින් සමඟ අයෙකු දැලේ", "News Content": "මුල්ලේරියාව, කොටිකාවත්ත ප්‍රදේශයේ දී හෙරොයින් මත්ද්‍රව්‍ය තොගයක් සමඟ අත්අඩංගුවට ගත් සැකකරුවෙකු රක්ෂිත බන්ධණාගාර ගත කර තිබේ. අලුත්කඩේ අංක 2 මහේස්ත්‍රාත් අධිකරණයට ඉදිරිපත් කිරීමෙන් අනතුරුව සැකකරු ලබන 19 වන දින දක්වා රක්ෂිත බන්ධනාගාරයේ තබන ලෙස නියෝගකර ඇත. පොලිස් විශේෂ කාර්ය බලකායේ නිලධාරීන් පිරිසක් විසින් අත්අඩංගුවට ගත් සැකකරු සතුව තිබී හෙරොයින් ග්‍රෑම් 126, මිලි ග්‍රෑම් 420 ක් පමණ සොයා ගෙන තිබිණි. මේ අතර කිඹුලාපිටිය, හොරහේන, හොරනැලේ රක්ෂිතය, යටියන්තොට සහ බදුලුවල යන ප්‍රදේශවල දී නීති විරෝධී මත් පැන් පෙරන ස්ථාන කිහිපයක් වටලා සැකකරුවන් පිරිසක් අත්අඩංගුවට ගත් බව පොලිස් විශේෂ කාර්ය බලකාය ප්‍රකාශ කළේය.", "URL": "https://sinhala.adaderana.lk/news.php?nid=27202", "Category": null, "Parent URL": null}