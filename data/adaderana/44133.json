{"Source": "Adaderana", "Timestamp": "June 21, 2014 04:59 pm", "Headline": "සංජීව බණ්ඩාර ඇතුළු 3ක් රිමාන්ඩ් ", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ හිටපු කැඳවුම්කරු සංජීව බණ්ඩාර ඇතුළු විශ්වවිද්‍යාල සිසුන් තිදෙනෙක් පොලිසිය විසින් අත්අඩංගුවට ගෙන තිබේ. අදාළ සිසුන් පේරාදෙණිය පොලිසිය මගින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පේරාදෙණිය විශ්වවිද්‍යාලයිය භූමියේ ආරක්ෂක නිලධාරින්ට තර්ජනය කිරිම සහ රාජකාරියට බාධා එල්ල කිරිම යන චෝදනා සම්බන්ධයෙන් ලද පැමිණිලි මත මොවුන් අත්අඩංගුවට ගෙන ඇති බව සඳහන් වෙයි. අන්තර් විශ්ව විද්‍යාලයීය ශිෂ්‍ය බල මණ්ඩලයේ හිටපු කැඳවුම්කරු සහ පේරාදෙණිය විශ්වවිද්‍යාලයේ ශිෂ්‍ය සංගම් දෙකක සාමාජිකයින් දෙදෙනෙකු මෙලෙස අත්අඩංගුවට ගෙන ඇති බව වාර්තා වෙයි. අත්අඩංගුවට ගත් සැකකරුවන් මහනුවර අධිකරණයට ඉදිරිපත් කිරිමෙන් අනතුරුව ලබන 23 වැනිදා දක්වා රක්ෂිත බන්ධනාගාර ගත කර තිබේ. මේ සම්බන්ධයෙන් පේරාදෙණිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44133", "Category": null, "Parent URL": null}