{"Source": "Adaderana", "Timestamp": "August 21, 2011 12:11 pm", "Headline": " ග්‍රීස් යක්කුන්ට රැවටී පොලීසියේ දෙන්නකුට පහරදීලා", "News Content": "වව්නියාව පෙරියගෝමරසන්කුලම ගම්මානයට ඊයේ රාත්‍රී සිවිල් ඇඳුමින් සැරසි පැමිණි පොලිස් නිලධාරීන් දෙදෙනෙකුට ගම්වාසීන් විසින් පහරදී තිබේ. මෙම පහරදීමෙන් අදාළ පොලිස් නිලධාරීන් දෙදෙනා තුවාල ලබා වව්නියාව රෝහලේ ප්‍රතිකාර ලබන බව වව්නියාව පොලිසිය කියා සිටියි. ග්‍රීස් යකුන් ගම්මානයට පැමිණි ඇති බවට ලද තොරතුරක් මත ගම්වාසීන් මෙම පහරදීම සිදුකර තිබේ. සිද්ධිය සම්බන්ධයෙන් පුද්ගලයින් නව දෙනෙකු අත් අඩංගුවට ගෙන ඇති බව පොලිසිය සඳහන් කරයි. ගැටුමට මැදිවු තවත් ගැමියන් දෙදෙනෙකු පොලිස් ආරක්ෂාව යටතේ වව්නියාව රෝහලේ ප්‍රතිකාර ලබමින් සිටින බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=18211", "Category": null, "Parent URL": null}