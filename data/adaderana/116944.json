{"Source": "Adaderana", "Timestamp": "August 19, 2019 05:30 pm", "Headline": "දේශපාලන කැපවීමට පොහොට්ටුවෙන් සහතිකයක්", "News Content": "දේශපාලනය වෙනුවෙන් සිදුකළ කැපවීම අගය කරමින් ශ්‍රී ලංකා පොදු ජන පෙරමුණේ මාතර දිස්ත්‍රික් බල මණ්ඩලයෙන් ජනතාවට සහතික ප්‍රදානය කිරීමක් අකුරැස්සේ දී සිදුවිය. ඊයේ(18) දින ආසනයේ මෙම වැඩසටහන මුලින්ම ක්‍රියාත්මක වීම ද විශේෂත්වයකි. ඒ අනුව අකුරැස්ස සහ අතුරලිය ප්‍රාදේශය සභා බල ප්‍රදේශයන්හි ඇගයීම් සහතිකපත් ඛෙදා දීමේ වැඩසටහන් හයක් පවත්වන ලදී. මෙම වැඩසටහන් අතරතුර එක්සත් ජාතික පාක්ෂිකයින් ශ්‍රී ලංකා පොදුජන පෙරමුණට එක්ව එහි සාමාජිකත්වය ලබා ගැනීම ද සිදුවිය. ලොව ප්‍රථම වතාවට දේශපාලන කැපවීම වෙනුවෙන් එය අගය කරමින් ශ්‍රී ලංකා පොදු ජන පෙරමුණේ අකුරැස්ස ආසනයේ ශාඛා සමිති, කාන්තා සමිති, 5600ක් අතරේ මෙම සහතිකපත් ඛෙදා දීම සිදුවන බව මාතර දිස්ත්‍රික් නායක ඩලස් අලහ්ප්පපෙරුම මහතා පැවසීය. අකුරැස්ස ශ්‍රී ලංකා පොදු ජන පෙරමුණේ සංවිධායක දේශමාන්‍ය කරුණා කොඩිතුවක්කු මහතා විසින් සංවිධානය කරන ලද මෙම වැඩසටහන් මාලාව සදහා ශ්‍රී ලංකා පොදු ජන පෙරමුණේ මාතර දිස්ත්‍රික් පාර්ලිමේන්තු මන්ත්‍රීවරුන් වන ඩලස් අලහප්පෙරුම, මහින්ද යාපා අබේවර්ධන, කංචන විජේසේකර, නිරෝෂන් ප්‍රේමරත්න මහත්වරුන් සහ හිටපු දකුණු පළාත් සභා මන්ත්‍රී සරත් ද අල්විස්, අකුරැස්ස සහ අතුරලිය ප්‍රාදේශීය සභා සභාපතිවරු, මන්ත්‍රීවරු සහ විශාල ජනතාවක් සහභාගීවූහ.", "URL": "https://sinhala.adaderana.lk/news.php?nid=116944", "Category": null, "Parent URL": null}