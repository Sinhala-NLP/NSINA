{"Source": "Adaderana", "Timestamp": "May 14, 2016 04:28 pm", "Headline": "බුදු දහම සහ හින්දු දහම ඉන්දු - ශ්‍රී ලංකා මිතුදමට සදාකාලික සවියක්", "News Content": "බුදු දහමේ සහ හින්දු දහමේ පදනම සහිත මිතුදම ඉන්දියාව සහ ශ්‍රී ලංකාව අතර පවතින සබඳතාවලට සදාකාලික සවියක් ලැබී ඇති බව ජනාධිපති මෛත්‍රීපාල සිරිසේන මහතා පවසයි.ඉන්දියාවේ උජ්ජයින් මධ්‍ය ප්‍රදේශයෙහි පැවැති කූම්බමේලා අතිපවිත්‍ර දිනයේදී ජනතාවගේ අධ්‍යාත්මික පුනරුදය උදෙසා පවත්වන ලද ජාත්‍යන්තර සම්මන්ත්‍රණයක ප්‍රධාන ආරාධිත අමුත්තා ලෙස සහභාගී වෙමින් ජනාධිපතිවරයා මේ බව සඳහන් කර ඇත.හින්දු දහම සහ බුදු දහම ඉන්දියාවෙන් ලැබුණු වටිනාම දායාදයක් බව ජනාධිපති මෛත්‍රීපාල සිරිසේන මහතා එහිදී පවසා තිබේ.අර්බුද වලින් පිරි වත්මන් සමාජයට එහි අවශ්‍යතාව පෙරට වඩා වැඩියෙන් දැනී ඇති බව බටහිර රටවල් ඒ පිළිබඳ දක්වන උනන්දුවෙන් පිළිබිඹු වන බව ජනාධිපතිවරයා පෙන්වාදෙයි.", "URL": "https://sinhala.adaderana.lk/news.php?nid=60145", "Category": null, "Parent URL": null}