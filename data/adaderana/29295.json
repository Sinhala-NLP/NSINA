{"Source": "Adaderana", "Timestamp": "November 18, 2012 05:06 pm", "Headline": " කේරළ ගංජා සමග ගල්කිස්සේදී අයෙක් මාට්ටු", "News Content": "කේරළ ගංජා තොගයක් ළඟ තබාගෙන සිටි පුද්ගලයෙකු ගල්කිස්ස, මැලිබන් හංදිය ධර්මපාල ඉන්ධන පිරවුම්හල අසලදී අත්අඩංගුවට ගෙන තිබේ. විශේෂ කාර්ය බලකා නිලධාරීන් කණ්ඩායමක් සිදුකළ වැටලීමකදි මෙම සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබි ගංජා කිලෝ ග්‍රෑම් දෙකයි ග්‍රැම් 30ක් සිය භාරයට ගත් බව විශේෂ කාර්යය බලකාය සඳහන් කළේය. සැකකරු වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යාංශය වෙත භාරදී තිබේ.", "URL": "https://sinhala.adaderana.lk/news.php?nid=29295", "Category": null, "Parent URL": null}