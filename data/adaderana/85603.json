{"Source": "Adaderana", "Timestamp": "March 13, 2018 11:58 am", "Headline": " හෙරොයින් ළඟ තබාගෙන සිටි  කතුන් 3ක් එක්ක 4ක් කොටු ", "News Content": "හෙරොයින් ළඟ තබාගෙන සිටි කාන්තාවන් තිදෙනෙකු ඇතුළු පුද්ගලයින් සිව් දෙනෙකු ප්‍රදේශ කිහිපයකදී අත්අඩංගුවට ගෙන තිබේ. බොරැල්ල, වැල්ලම්පිටිය, ගල්කිස්ස සහ කොහුවල යන ප්‍රදේශවලදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ගල්කිස්ස ප්‍රදේශයේදී අත්අඩංගුවට ගත් සැකකාරිය සතුව තිබී හෙරොයින් ග්‍රෑම් 16 යි මිලි ග්‍රෑම් 120 ක් සොයාගෙන ඇති අතර බොරැල්ල ප්‍රදේශයේදී අත්අඩංගුවට ගත් සැකකාරිය සතුව තිබී හෙරොයින් ග්‍රෑම් 10 යි මිලි ග්‍රෑම් 150 ක් පොලිස් බාරයට ගෙන තිබේ. වැල්ලම්පිටිය ප්‍රදේශයේදී ද හෙරොයින් ග්‍රෑම් 05 යි මිලි ග්‍රෑම් 100 ක් සමඟ සැකකාරියක් අත්අඩංගුවට ගෙන ඇති අතර කොහුවල ප්‍රදේශයේදී අත්අඩංගුවට ගත් සැකකරු සතුව තිබී හෙරොයින් ග්‍රෑම් 05 යි මිලි ග්‍රෑම් 710 ක් සොයාගෙන ඇති බව සඳහන්ය. අත්අඩංගුවට ගත් සැකකාරියන් තිදෙනා සහ සැකකරු කොළඹ මාලිගාකන්ද, ගල්කිස්ස සහ ගංගොඩවිල යන මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=85603", "Category": null, "Parent URL": null}