{"Source": "Adaderana", "Timestamp": "May 16, 2017 05:07 pm", "Headline": "GSPසහනය හිමි වීම යහපාලන රජයේ සාර්ථකත්වයයි ", "News Content": "යහපාලන ආණ්ඩුවේ ගමන් මඟ පිළිබඳ බොහෝ පිරිස් සැකයෙන් සිටි බවත් අද වන විට ඒ සියලු මත බිඳ දමා GSPප්ලස් සහනය හිමි කර ගැනීම තුළ සාර්ථකත්වය ළඟා වී ඇති බව විදුලි සංදේශ හා ඩිජිටල් යටිතල පහසුකම් අමාත්‍ය හරින් ප්‍රනාන්දු මහතා පවසයි. අද (16) සිරිකොත පක්ෂ මුලස්ථානයේ පැවති මාධ්‍ය හමුවකට එක් වෙමින් අමාත්‍යවරයා මේ අදහස් පළ කළේය. අගමැතිවරයාගේ දැඩි කැපවීම හා උනන්දුව මත මෙම අවස්ථාව අද වන විට හිමි කර ගැනීම තුළින් ජාත්‍යන්තරය තුළ ශ්‍රී ලාංකීකය යන්නට පිළිගැනීමක් ඇති වී තිබෙන බව ද අමාත්‍යවරයා කියා සිටියේ ය. GSPප්ලස් සහනය ළඟා වීමත් වසරකට යුරෝ බිලියන 4 ක ආර්ථිකයක් ලංකාවට හිමි වෙන බවත් ඒ සමඟ රට තුළ නව ආයෝජන වෙළඳ පොළක් නිර්මාණය වන අතර ඒ තුළින් රැකියා දස දක්ෂය ඉලක්කය සපුරා ගත හැකි බව ද අමාත්‍යවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=73225", "Category": null, "Parent URL": null}