{"Source": "Adaderana", "Timestamp": "March 14, 2018 10:52 pm", "Headline": " ජය ඉන්දියාවටයි", "News Content": "නිදහස් කුසලාන ක්‍රිකට් තරඟාවලියේ බංගලාදේශය සහ ඉන්දියාව අතර පැවැති තරඟයෙන් ඉන්දීය කණ්ඩායම ජයග්‍රහණය කර තිබේ. ප්‍රථමයෙන් පන්දුවට පහරදුන් ඉන්දීය කණ්ඩායම කඩුලු 3ක් දැවී ලකුණු 176ක් රැස්කර ගත්තේය. එහිදී රෝහිත් ශර්මා පන්දු 61කදී ලකුණු 89ක් රැස්කළේය. සුරේෂ් රයිනා පන්දු 30 කදී ලකුණු 47 ක් රැස්කර ගත්තේය. පිළිතුරු ඉනිම ක්‍රීඩා කළ බංගලාදේශ කණ්ඩායම නියමිත පන්දුවාර 20 අවසානයේ ලකුණු 159ක් ලබා ගත්තේය. ඒ අනුව ඉන්දීය කණ්ඩායම අවසන් තරඟය සඳහා සුදුසුකම් ලබයි.", "URL": "https://sinhala.adaderana.lk/news.php?nid=85707", "Category": null, "Parent URL": null}