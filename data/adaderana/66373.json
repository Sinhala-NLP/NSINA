{"Source": "Adaderana", "Timestamp": "November 24, 2016 12:37 pm", "Headline": " බලාගාරයේ අනතුරින් 40ක් මරුට", "News Content": "‍චීනයේ, ඉදිකෙරෙමින් පැවති විදුලිබලාගාරයක සිදුවු අනතුරකින් පුද්ගලයින් 40 දෙනෙකු ජීවිතක්ෂයට පත්ව තිබේ.ජියැන්ග්සි ප්‍රදේශයේ විදුලිබලාගාරයක අද (24) උදෑසන මෙම අනතුර සිදුව ඇති බව විදෙස් මාධ්‍ය වාර්තා කළේය.අදාළ අනතුර සිදුවූ ආකාරය සම්බන්ධයෙන් මෙතෙක් තොරතුරු අනාවරණය වී නොමැති බව වාර්තා වෙයි.පසුගිය වසරේ චීනයේ ටියැන්ජින් ප්‍රදේශයේ වරාය නගරයක සිදුවු අනතුරකින් පුද්ගලයින් 170 දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=66373", "Category": null, "Parent URL": null}