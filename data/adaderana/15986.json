{"Source": "Adaderana", "Timestamp": "May 9, 2011 01:19 pm", "Headline": " හෂාන් ආරක්ෂාව ඉල්ලුවොත් දෙන්න සූදානම්", "News Content": "ශ්‍රී ලංකා කණ්ඩායමේ මුදලට තරග පාවාදුන් ක්‍රීඩකයින් පිළිබඳ සාක්ෂි සහිතව හෙළිදරව් කරන්නේ නම් හිටපු ටෙස්ට් ක්‍රිකට් නායක හෂාන් තිලකරත්න මහතාට ආරක්ෂාව සැලසීමට රජය සූදානම් බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. හෂාන් තිලකරත්න මහතා විසින් ඉල්ලීමක් කරනු ලැබුවහොත් එසේ උපරිම ආරක්ෂාව සැලසීමට සූදානම් බව හෙතෙම අද දෙරණට කියා සිටියේය. 1992 සිට ශ්‍රී ලංකා ක්‍රීඩකයින් මුදලට තරග පාවාදුන් බවත්,තරග පාවාදීම ශ්‍රී ලංකා ක්‍රීඩකයින්ට නුහුරු දෙයක් නොවන බවත් හෂාන් තිලකරත්න මහතා පසුගියදා මාධ්‍යයට ප්‍රකාශ කර තිබිණි. එයින් පසු තමන්ට යම් යම් බලපෑම් සිද්ධවෙන බවත්,තමාව නිහඬ කරවීමේ උත්සාහයක් පවතින බවත් හෂාන් තිලකරත්න මහතා මාධ්‍ය හමුවක් පවත්වමින් අවධාරණය කළේය. එසේම ක්‍රීඩා අමාත්‍යවරයාගේ උපදෙස් මත තරග පාවාදීම් පිළිබඳ මේවන විට අපරාධ පරීක්ෂණ දෙපාර්තමේන්තුව විසින් පරීක්ෂණ ආරම්භ කර ඇති අතර හෂාන් තිලකරත්න මහතාගෙන්ද මේ පිළිබඳ ප්‍රකාශයක් ලබාගෙන තිබේ.", "URL": "https://sinhala.adaderana.lk/news.php?nid=15986", "Category": null, "Parent URL": null}