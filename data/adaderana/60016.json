{"Source": "Adaderana", "Timestamp": "May 10, 2016 03:45 pm", "Headline": "15 හැවිරිදි සිසුවා මරුට", "News Content": "වව්නියාව, බෝගස්වැව, සැළලිහිණිගම ප්‍රදේශයේ දී විදුලි සැර වැදීමෙන් පාසල් සිසුවෙකු මියගොස් තිබේ.නිවසක ඇද තිබූ අනාරක්ෂිත විදුලි රැහැනක ගැටීමෙන් ඔහු මියගොස් ඇති බව වව්නියාව පොලිසිය සඳහන් කළේය.නිවසට සොරුන් ඇතුළුවීමට නොහැකි පරිදි නිවසේ හිමිකරු විසින් ඉදිරිපස දොරටුවට සහ කවුළුවලට විදුලි රැහැන් ඇද තිබූ බව සඳහන්ය.එම නිවස අසළින් ගිය සිසුවා නිවසේ කිසිවකු සිටීදැයි සොයාබැලීමට කවුළුවක් විවෘත කර ඇති අතර එහිදී ඔහු විදුලි රැහැනක ගැටී ඇති බව වාර්තා වෙයි. මියගොස් ඇත්තේ 15 හැවිරිදි පාසල් සිසුවෙකි.සිද්ධිය සම්බන්ධයෙන් වව්නියාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=60016", "Category": null, "Parent URL": null}