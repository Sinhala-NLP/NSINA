{"Source": "Adaderana", "Timestamp": "December 29, 2017 07:09 am", "Headline": "මිය ගිය විද්‍යා වෙනුවෙන් යාපනයේ දී විශේෂ වැඩක්", "News Content": "යාපනයේ විද්‍යා දැරිය වෙනුවෙන් දකුණේ පිරිසක් ස්ථාපිත කොට ඇති විශේෂ අරමුදල මගින් 28 දා යාපනයේ පාසල් ශිෂ්‍ය ශිෂ්‍යාවන් 10 දෙනෙකුට අධ්‍යාපන උපකරණ හා ක‍්‍රීඩා භාණ්ඩ පරිත්‍යාග කෙරුණි. විද්‍යා දැරිය අධ්‍යාපනය ලද යාපනය පුංගුඩුතීව් විද්‍යාලයේදී මෙම උත්සවය පැවති අතර ඊට යාපනය ආරක්ෂක සේනාංක ආඥාපති මේජර් ජනරාල් දර්ශන හෙට්ටිආරච්චි මහතා විශේෂ ආරාධිතයා වශයෙන් පැමිණ සිටියේය. යාපනයේ පුංගුඩුතීව් විද්‍යාලයේ ශිෂ්‍යාවක් වශයෙන් ඉගෙනුම ලබමින් සිටියදී ශිවලෝගනාදන් විද්‍යා දැරිය සමූහ දූෂණයකට ලක්කොට මරාදැමුණු අතර ඇය සිහිපත් කිරීම පිණිස විද්‍යා අරමුදල පිහිටුවන ලද්දේ සිනමා නිළි සුනීතා වීරසිංහ මහත්මිය හා කැළණිය විශ්ව විද්‍යාලයේ කථිකාචාර්ය නන්දලාල් මලේගොඩ මහතා ඇතුළු පිරිසකි.", "URL": "https://sinhala.adaderana.lk/news.php?nid=82208", "Category": null, "Parent URL": null}