{"Source": "Adaderana", "Timestamp": "August 24, 2012 10:25 am", "Headline": "නීතිවිරෝධීව මත්පැන් අලෙවි කළ 13 කට වැඩ වරදියි", "News Content": "බලපත්‍ර නොමැතිව නීතිවිරෝධී අයුරින් මත්පැන් අලෙවි කළ පුද්ගලයින් 13 දෙනෙකුට මඩකළපුව මහේස්ත්‍රාත් අධිකරණය දඩ මුදල් නියම කර තිබේ. මඩකළපුව සුරාබදු නිලධාරින් විසින් සිදුකළ වැටලීම්වලදී දී මොවුන් අත්අඩංගුවට ගෙන ඇති බව සඳහන්ය. මඩකළපුව, ඉරාන්කුලම්, කන්නන්කුඩා, කිරායිමඩු යන ප්‍රදේශවල දී මෙම වැටලීම් සිදුකර තිබේ. සැකකරුවන් ඊයේ (23) මඩකළපුව මහේස්ත්‍රාත් අධිකරණයට ඉදිරිපත් කළ අතර එහිදී ඔවුන්ට රුපියල් 65,000 ක දඩ මුදලක් නියම කිරීමට මහේස්ත්‍රාත්වරයා කටයුතු කළා. මේ අතර නීතිවිරෝධීව මත්පැන් අලෙවි කිරීමේ නිරතවූ පුද්ගලයින් තිදෙනෙකුට අධිකරණය මඟහැරීමේ චෝදනාව මත වරෙන්තු නිකුත් කර ඇත.", "URL": "https://sinhala.adaderana.lk/news.php?nid=26849", "Category": null, "Parent URL": null}