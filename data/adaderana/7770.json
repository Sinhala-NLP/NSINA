{"Source": "Adaderana", "Timestamp": "April 11, 2010 10:53 am", "Headline": " තමිල්නාඩුවෙන් යළිත් කොටි පුල්ලි..? ", "News Content": "ඉන්දියාවේ තමිල්නාඩු ප්‍රාන්තයේ එල්.ටී.ටී.ඊ හිතවාදී දේශපාලන පක්ෂයක් අලුතින් ආරම්භ කිරීමට තීරණය කර ඇති බව ඉන්දීය මාධ්‍ය වාර්තා කරයි. හිටපු එල්.ටී.ටී.ඊ නායක වේළුපි‍ල්ලෙයි ප්‍රභාකරන්ගේ මරණය සිදු වී වසරක් ගත වන ලබන මැයි 18 වන දින මෙම පක්ෂය ආරම්භ කිරීමට නියමිත බව සඳහන් වේ. එල්.ටී.ටී.ඊ හිතවාදී ඉන්දීය ද්‍රවිඩ චිත්‍රපට අධ්‍යක්ෂවරයෙකු වන සෙබස්තියන් සීමන් මහතා මේ බව ඊයේ ඉන්දීය මාධ්‍ය වෙත ප්‍රකාශ කර තිබුණි. \"නාම් තමිල\"නමින් හඳුන්වනු ලබන මෙම නව දේශපාලන පක්ෂය සඳහා එල්.ටී.ටී.ඊ ලාංඡනය යොදා ගන්නා බව ද සඳහන් වේ. මෙම පක්ෂය මඟින් ශ්‍රී ලංකාවේ දෙමළ ජනතාව මුහුණ දෙන ගැටලු සම්බන්ධයෙන් ද අවධානය යොමු කිරීමට අදහස් කරන බව සෙබස්තියන් සීමන් මහතා මාධ්‍ය වෙත කරුණු දක්වා තිබේ.", "URL": "https://sinhala.adaderana.lk/news.php?nid=7770", "Category": null, "Parent URL": null}