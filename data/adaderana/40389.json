{"Source": "Adaderana", "Timestamp": "January 16, 2014 11:30 am", "Headline": "දරුවන් අපයෝජනය කිරීමේ දර්ශන ප්‍රචාරය කළ 17 දැලේ", "News Content": "බාල වයස්කාර දරුවන් අපයෝජනයට ලක් කිරිමේ දර්ශන අන්තර්ජාලය හරහා ප්‍රචාරය කළ බ්‍රිතාන්‍ය ජාතිකයින් 17 දෙනෙකු එරට පොලීසිය විසින් අත්අඩංගුවට ගෙන තිබේ. අදාළ පුද්ගලයින් පිලිපීනයේ සිට මෙම දර්ශන ප්‍රචාරය කර ඇති බව වාර්තා වෙයි. එමෙන්ම අදාළ දර්ශන වෙබ් කැමරා භාවිත කරමින් සජිවිව නැරඹීමට පෙළඹි සිටින පුද්ගලයින් 733 දෙනෙකු සම්බන්ධයෙන් ද එංගලන්ත අපරාධ විමර්ශන ඒජන්සිය පරීක්ෂණ ආරම්භ කර ඇති බව විදෙස් මාධ්‍ය වාර්තා කරයි. අදාළ ජාවාරමට සම්බන්ධ තවත් සැකකරුවන් ඕස්ට්‍රේලියාව, අමෙරිකාව , ප්‍රංශය, ජර්මනිය, කැනඩාව ,නෙදර්ලන්තය, ස්වීඩනය, නෝර්වේ, තායිවානය, ඩෙන්මාර්කය සහ ස්විස්ටර්ලන්තය වැනි රට වල විසිර සිටින බවට ද එංගලන්ත අපරාධ විමර්ශන ඒජන්සිය විසින් තොරතුරු අනාවරණය කරගෙන තිබේ.", "URL": "https://sinhala.adaderana.lk/news.php?nid=40389", "Category": null, "Parent URL": null}