{"Source": "Adaderana", "Timestamp": "January 18, 2013 01:08 pm", "Headline": "විදුලි හොරුන්ගෙන් රු.මි. 212ක ආදායමක්", "News Content": "පසුගිය වසරේ දී ලංකා විදුලිබල මණ්ඩලය සිදුකරන ලද වැටලීම්වලින් රුපියල් මිලියන 212කට අධික ආදායමක් උපයා ගැනීමට හැකි වී තිබේ. එම වසරේ දී වංචනික ලෙස විදුලිය පරිහරණය කරන ලද පුද්ගලයින් 3569 දෙනෙකු නීතියේ රැහැනට හසුකර ගැනීමට හැකි වු බව විදුලිබල හා බලශක්ති අමාත්‍යාංශය පැවසුවේය. කෙසේ වෙතත් 2011 වසරට සාපේක්ෂව 2012 වසරේ දී අයථා විදුලි පරිහරණයේ සියයට 50ක අඩුවීමක් පෙන්නුම් කරන බව එම අමාත්‍යාංශය සඳහන් කළේය. වංචනික විදුලි පරිහණය පිළිබඳව මේ වසරේදී ද අඛණ්ඩව වැටලීම් සිදුකරන බව විදුලිබල හා බලශක්ති අමාත්‍යාංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=30863", "Category": null, "Parent URL": null}