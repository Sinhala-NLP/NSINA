{"Source": "Adaderana", "Timestamp": "September 5, 2019 06:55 pm", "Headline": "කඹුරුපිටියේ තිදරු පියාගේ ඝාතනය-cctv දර්ශන සහිතයි", "News Content": "කඹුරුපිටිය නගරයේදී ප්‍රදේශයේදී දෙපාර්ශවයක් අතර ඇතිවූ ගැටුමකදී පිහි පහරකට ලක්වූ පුද්ගලයෙකු ජීවිතක්ෂයට පත්වුණි. ගැටුමින් තවත් තිදෙනකු කැපුම් තුවාල ලැබූ අතර ඊට පොලිස් නිලධාරියෙකු ද ඇතුළත්. එහි දර්ශන සී.සී.ටී.වී කැමරාවක සටහන්ව තිබුණි. කලක සිට පවතින ආරවුලක් මුල්කරගනිමින් ඊයේ දිනය පුරා කඹුරුපිටිය නගරයේදී මාලු ව්‍යාපාරිකයෙකු සහ වාහන සිසර් කරන්නෙකු අතර ගැටුමක් හටගෙන ඇත. ඊයේ රාත්‍රි 8 ට පමණ මත්ස්‍ය ව්‍යාපාරිකයා පිහියක්ද අතැතිව කඹුරුපිටිය බස් නැවතුම්පොළේ උඩුමහළට ඇතුල්වන ආකාරය එහි සී සී ටී වී කැමරාවේ මෙලෙස සටහන්ව තිබුණි. පොලිසිය පැවසුවේ, තුවාල ලැබූ ඔහු කරාපිටිය ශික්ෂණ රෝහලට ඇතුළත් කිරීමෙන් පසු මියගිය බවයි. සිද්ධියෙන් මියගියේ, කඹුරුපිටිය ප්‍රදේශයේ පදිංචි 32 හැවිරිදි තිදරු පියෙක්. සිද්ධියේදී තුවාල ලැබූ පොලිස් නිලධාරීයා සහ ගැටුමට මැදිහත්ව පිහිපහරට ලක්වූ තවත් දෙදෙනෙකු කඹුරුපිටිය මුලික රෝහලේ ප්‍රතිකාර ලබයි. ප්‍රදේශයෙන් පළාගොස් සිටින ඝාතකයා මෙතෙක් අත්අඩංගුවට ගෙන නැත.", "URL": "https://sinhala.adaderana.lk/news.php?nid=118385", "Category": null, "Parent URL": null}