{"Source": "Adaderana", "Timestamp": "September 8, 2014 08:47 am", "Headline": "ජල නල පද්ධතියේ  බිඳවැටීම යථා තත්ත්වයට ", "News Content": "අඹතලේ ජල පවිත්‍රාගාරයේ සිට කෝට්ටේ ජල පොම්පාගාරය වෙත ජලය සැපයෙන නල මාර්ගයේ හදිසි බිඳ වැටීම යථා තත්ත්වයට පත් කර තිබේ. ඒ හේතුවෙන් ප්‍රදේශ කිහිපයක අත්හිටුවා තිබු ජල සැපයුම අද(08) දහවල් වන විට යථා තත්ත්වයට පත්වනු ඇති බව ජාතික ජල‍ සම්පාදන හා ජලාපවහන මණ්ඩලය පැවසුවේය. මේ වනවිට ජලය නිකුත් කිරීම ආරම්භ කර තිබේ. අදාළ බිඳවැටීම හේතුවෙන් මහරගම නගර සිමාව, නුගේගොඩ, නාරාහේන්පිට, කිරුලපන , තිඹිරිගස්යාය සහ කෝට්ටේ යන ප්‍ර‍දේශවල ජල සැපයුම අත්හිටුවා තිබුණි.", "URL": "https://sinhala.adaderana.lk/news.php?nid=45905", "Category": null, "Parent URL": null}