{"Source": "Adaderana", "Timestamp": "January 19, 2014 04:47 pm", "Headline": "වසරකට ලංකාවේ 80,000ගේ ඇසේ සුද ඉවත් කරනවා", "News Content": "අක්ෂි රෝග වලින් පෙළෙන පුද්ගලයින් පිළිබඳ නිවැරදි දත්ත ලබා ගැනිම සඳහා සිදුකරන සංගණනය අවසන් අදියරට පැමිණ ඇති බව සෞඛ්‍ය අමාත්‍යංශය පවසයි. සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා සඳහන් කළේ විෂන් 2020 වැඩසටහන සමඟ එක්ව මෙම සංගණනය සිදු කරන බවයි. මෙරට වසරකට 80,000 කට ආසන්න පිරිසක් ඇසේ සුද ඉවත් කිරිම සිදුකරන අතර තවත් විශාල පිරිසක් විවිධ අක්ෂි රෝග වලට ප්‍රතිකාර ලබන බව පාලිත මහීපාල මහතා පවසයි. මහනුවර පැවති අක්ෂි ශල්‍ය වෛද්‍යවරුන්ගේ 23 වන සම්මේලනය අමතමින් ඔහු මේ බව පැවසිය. එහිදී තවදුරටත් අදහස් දැක්වු වෛද්‍ය පාලිත මහීපාල මහතා සඳහන් කළේ විෂන් 2020 වැඩසටහන යටතේ මෙරට අන්ද භාවයෙන් පෙළෙන පුද්ගලයින් සඳහා විශේෂ වැඩසටහන් ක්‍රියාත්මක කරන බවයි.", "URL": "https://sinhala.adaderana.lk/news.php?nid=40467", "Category": null, "Parent URL": null}