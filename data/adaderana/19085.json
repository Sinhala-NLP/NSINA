{"Source": "Adaderana", "Timestamp": "October 2, 2011 08:59 am", "Headline": "අමෙරිකානු සංචාරකයින්ට එරටින් අනතුරු ඇඟවීමක් ", "News Content": "අමෙරිකානු රාජ්‍ය දෙපාර්තමේන්තුව අමෙරිකානු ජාතික සංචාරකයින් සඳහා අනතුරු ඇඟවීමක් නිකුත් කර තිබේ. පසුගිය සිකුරාදා යේමනයේ දී අල්කයිඩා නායකයෙකු වන අන්වර් අල් අවුලාකි ඝාතනයෙන් පසු මෙම අනතුරු ඇඟවීම නිකුත් කර ඇති බව වාර්තා වේ. අදාළ ඝාතනය හේතුවෙන් අමෙරිකානුවන්ට එරෙහිව පළිගැනීමක් සිදුවිය හැකි බව අමෙරිකානු රාජ්‍ය දෙපාර්තමේන්තුව නිකුත් කර ඇති නිවේදනයේ දැක්වෙයි. පසුගිය මැයි මාසයේ දී ඔසාමා බින් ලාඩ්න් ඝාතනය කිරීමෙන් පසුව ද අමෙරිකානු රාජ්‍ය දෙපාර්තමේන්තුව විසින් මෙවැනි අනතුරු ඇඟවීමක් නිකුත් කරනු ලැබීය.", "URL": "https://sinhala.adaderana.lk/news.php?nid=19085", "Category": null, "Parent URL": null}