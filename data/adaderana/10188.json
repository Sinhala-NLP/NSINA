{"Source": "Adaderana", "Timestamp": "August 12, 2010 04:34 pm", "Headline": "මර්වින්ගේ ආරක්ෂාව කප්පාදුකරයි", "News Content": "ආචාර්ය මර්වින් සිල්වා මහතා නියෝජ්‍ය අමාත්‍යවරයෙකු ලෙස සිටියදී පැවති ආරක්ෂාව අඩු කිරීමට පියවර ගත් බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජෙනරාල් ලක්ෂ්මන් හුළුගල්ල මහතා පවසයි. මර්වින් සිල්වා මහතා මේ වන විට නියෝජ්‍ය අමාත්‍යවරයෙකු නොවන බැවින් මෙම පියවර ගත් බව හෙතෙම අද දෙරණට කියා සිටියේය. එසේ වුවද මර්වින් සිල්වා මහතා පාර්ලිමේන්තු මන්ත්‍රීවරයෙකු නිසා පාර්ලිමේන්තු මන්ත්‍රීවරයෙකුට හිමි ආරක්ෂාව අඛණ්ඩව ලැබෙනු ඇති බවද ඔහු සඳහන් කළේය. එහෙත් අද කැලණිය ප්‍රාදේශීය සභා ගොඩනැඟිල්ල අබියස අද දහවල් සිය ආධාරකරුවන් විසින් පවත්වනු ලැබූ උද්ඝෝෂණයේ අවස්ථාවට පැමිණි හිටපු අමාත්‍ය මර්වින් සිල්වා මහතා කියා සිටියේ තමාගේ ආරක්ෂාව කප්පාදු කරන්නට ඇතැමුන් කටයුතු කළද එය එසේ නොවනු ඇති බව හා යම් හෙයකින් තමාගේ ආරක්ෂාව කප්පාදු කළහොත් පුද්ගලිකව ආරක්ෂාව සලසා ගැනීමට තමන්ට හැකියාව ඇති බවයි.", "URL": "https://sinhala.adaderana.lk/news.php?nid=10188", "Category": null, "Parent URL": null}