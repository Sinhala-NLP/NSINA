{"Source": "Adaderana", "Timestamp": "November 16, 2016 03:54 pm", "Headline": "විදෙස් රැකියා ලබාදෙනවා කියා කෝටි 4ක් වංචා කරලා", "News Content": "විදෙස් රැකියා ලබාදෙන බව පවසමින් මුදල් වංචා කළ පුද්ගලයෙකු අත්අඩංගුවට ගෙන තිබේ.ශ්‍රී ලංකා විදේශ සේවා නියුක්ති කාර්යාංශයේ විශේෂ විමර්ශන ඒකකයට ලද තොරතුරක් මත සිදුකළ වැටලීමක දී අදාළ පුද්ගලයා අත්අඩංගුවට ගත් බව එම කාර්යාංශය පැවසුවේය. සැකකරු රුපියල් කෝටි හතරකට ආසන්න මුදලක් වංචා කළ බවට අනාවරණය වී ඇත.එමෙන්ම ශ්‍රී ලංකා විදේශ සේවා නියුක්ති කාර්යාංශය මගින් ඔහුට එරෙහිව නඩු 275කට අධික සංඛ්‍යාවක් පවරා ඇති බව ද සඳහන්ය.මොහු වසර දෙකක පමණ කාලයක් අධිකරණය මගහරිමින් සිටියදී මෙලෙස අත්අඩංගුවට ගෙන ඇත.සැකකරු කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 25 වැනිදා දක්වා රක්ෂිත බන්ධනාගාර ගත කර තිබේ.සිද්ධිය සම්බන්ධයෙන් විදේශ සේවා නියුක්ති කාර්යාංශයේ විශේෂ විමර්ශන ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66088", "Category": null, "Parent URL": null}