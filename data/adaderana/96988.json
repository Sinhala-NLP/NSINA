{"Source": "Adaderana", "Timestamp": "October 1, 2018 12:13 pm", "Headline": "චීන ජාතික දිනය ලංකාවේ දී", "News Content": "ශ්‍රී ලංකා චීන ජනමාධ්‍ය වේදින්ගේ සංසදය සංවිධානය කළ 69 වන චීන ජාතික දින සැමරුම් උත්සවය කොළඹ බණ්ඩාරණායක ජාත්‍යන්තර සම්මන්ත්‍රණ ශාලා පරිශ්‍රයේදී පැවැත් විය. ශ්‍රී ලංකා චීන ජනමාධ්‍ය වේදින්ගේ සංසදයට වසර 17 පිරීම මෙම උත්සව අවස්ථාවේදිම සමරා ඇත. මෙම වැඩසටහනට සමගාමීව දීපව්‍යාප්ත පාසල් අතර පැවැත්වූ චිත්‍ර තරගයේ ජයග්‍රහක සිසු සිසුවියන්ට ත්‍යාග සහ සහතිකපත්‍ර පිරි නැමීම අමාත්‍යවරුන් අතින් සිදු කර ඇත. 69 වන චීන ජාතික දින සැමරුම සහ ශ්‍රීලංකා චීන ජනමාධ්‍ය වේදින්ගේ සංසදයට වසර 17 පිරීම නිමිත්තෙන් විශේෂ සමරු මුල්දින කවරයක් සහ මුද්දරයක්ද මෙහිදී නිකුත් කර තිබේ. එම අවස්ථාවට ශ්‍රීලංකාවේ චීන තානාපතිතුමා ඇතුළු මැති ඇමතිවරුන්, විශේෂ අරාධිතයින් රැසක් එක් වි තිබේ.", "URL": "https://sinhala.adaderana.lk/news.php?nid=96988", "Category": null, "Parent URL": null}