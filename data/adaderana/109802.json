{"Source": "Adaderana", "Timestamp": "May 12, 2019 03:09 pm", "Headline": "ජිනීවාහි සම්මත වු නීතියක් නිසා සිංගප්පුරු ගිවිසුමේ ඇතැම් කරුණු කඩවන ලකුණු ", "News Content": "රටකින් රටකට ප්ලාස්ටික අපද්‍රව්‍ය ප්‍රවාහනය කිරීමට නොහැකි වන ආකාරයේ නීතියක් සම්මත කරගැනීමට ජිනීවාහි පැවති බාසල් සම්මුතියේ දී හැකි වූ බව පරිසර යුක්ති කේන්ද්‍රය පවසයි. එහි විධායක අධ්‍යක්ෂ හේමන්ත විතානගේ මහතා සදහන් කළේ රටවල් 187කගේ එකගත්වයෙන් එම නීතිය සම්මත කරගෙන ඇති බවයි. ඒ අනුව ඉදිරියේ දී රටකින් රටකට ප්ලාස්ටික් අපද්‍රව්‍ය ප්‍රවාහනයේ දී කිසිදු අනුමැතියකින් තොරව ඒවා ලබාගැනිමට නොහැකි වනු ඇති බව හේමන්ත විතානගේ මහතා සදහන් කළේය. සිංගප්පුරු ගිවිසුම හරහා මෙරටට ප්ලාස්ටික් අපද්‍රව්‍ය බැහැර කිරීමේ ක්‍රියාවලිය ද එම සම්මුතිය තුළින් වැළැක්වෙන බව හේමන්ත විතානගේ මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=109802", "Category": null, "Parent URL": null}