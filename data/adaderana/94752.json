{"Source": "Adaderana", "Timestamp": "August 21, 2018 09:22 am", "Headline": "ක්‍රිකට් සභාපති සිය ධුරයෙන් ඉල්ලා අස් වෙයි", "News Content": "පාකිස්ථාන ක්‍රිකට් ආයතනයේ සභාපති නජාම් සෙතී සිය ධුරයෙන් ඉල්ලා අස්වී තිබේ. ඔහු විසින් සිය ඉල්ලා අස්වීම සම්බන්ධයෙන් වන නිවේදනය ඊයේ (20) දිනයේ ප්‍රකාශයට පත් කර ඇති බව වාර්තා වන්නේය. ඒ අනුව පාකිස්ථාන අග්‍රාමාත්‍ය ඉම්රාන් ඛාන් විසින් ක්‍රිකට් ආයතනයේ නව සභාපතිවරයා ලෙස එසාන් මනී නම් කර තිබේ. අග්‍රාමාත්‍යවරයා විසින් මේ සම්බන්ධයෙන් වන නිවේදනය සිය ට්විටර් ගිණුමේ සටහන් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=94752", "Category": null, "Parent URL": null}