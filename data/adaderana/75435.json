{"Source": "Adaderana", "Timestamp": "July 20, 2017 08:21 am", "Headline": "දුම්රිය අනතුරු අවම කිරීමට විශේෂ වැඩපිළිවෙලක්", "News Content": "දුම්රිය මාර්ගවල සිදුවන අනතුරු අවම කිරීම සඳහා විශේෂ වැඩපිළිවෙලක් ක්‍රියාත්මක කිරීමට මාර්ග ආරක්ෂාව පිළිබඳ ජාතික සභාව තීරණය කර තිබේ. එහි සභාපති සිසිර කෝදාගොඩ මහතා සඳහන් කළේ දුම්රිය මාර්ගවල සිදුවන අනතුරු සංඛ්‍යාව පසුගිය වසරවලට සාපේක්ෂව මේ වසරේ ඉහළ ගොස් ඇති බවයි. මෙම තත්ත්වය පාලනය කිරීම සඳහා ගතයුතු ක්‍රියාමාර්ග පිළිබඳව දුම්රිය බලධාරීන් සමඟ සාකච්ඡා කොට ක්‍රියාත්මක කිරීමට සැළසුම් කර ඇති බව සිසිර කෝදාගොඩ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=75435", "Category": null, "Parent URL": null}