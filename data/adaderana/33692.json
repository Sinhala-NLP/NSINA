{"Source": "Adaderana", "Timestamp": "April 30, 2013 08:33 am", "Headline": "විදුලි බිලට එරෙහිව ජාතික විරෝධතා පාගමනක්", "News Content": "විදුලි බිලට එරෙහිව මැයි මස 9 වන දින ජාතික විරෝධතා පාගමනක් පැවැත්වීමට විදුලි බිල වැඩිකිරීමට එරෙහි මහජන ව්‍යාපාරය තීරණය කර තිබේ. මේ වන විටත් වෘත්තීය සමිති හා බහුජන සංවිධාන 150 ට ආසන්න සංඛ්‍යාවක් මෙම විරෝධතා පාගමන හා ඒකාබද්ධ වීමට එකඟතාව පළ කර ඇති බව එහි කැඳවුම්කරු සමන් රත්නප්‍රිය මහතා සඳහන් කළේය. ඒ සඳහා දේශපාලන පක්ෂ සමග ද මේ දිනවල සාකච්ඡා පවත්වන බව සමන් රත්නප්‍රිය මහතා පැවසීය. මේ අතර විදුලි බිල වැඩි කිරීමට එරෙහිව විරෝධතා ව්‍යාපාරයක් ඊයේ (29) පස්වරුවේ කඳාන ප්‍රදේශයේ දී පැවැත්විණි.", "URL": "https://sinhala.adaderana.lk/news.php?nid=33692", "Category": null, "Parent URL": null}