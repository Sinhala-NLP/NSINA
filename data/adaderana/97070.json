{"Source": "Adaderana", "Timestamp": "October 2, 2018 07:01 pm", "Headline": "නාමල් කුමාර උමතුවෙන් ද?", "News Content": "ජනාධිපති හා හිටපු ආරක්ෂක ලේකම් ඝාතන කුමන්ත්‍රණය පිළිබඳ පරීක්ෂණ යට ගැසීම සඳහා තමන්ව මානසික රෝගියෙකු ලෙස හුවා දැක්වීමට ඉඩ ඇති බව දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතා පවසයි. ඔහු මේ බව සඳහන් කළේ සිය නිවසේදී අද(02) මාධ්‍ය හමුවක් පවත්වමිනි. මේ අතර නාමල් කුමාරගේ මැදිහත්වීම මත වරකාපොළ ප්‍රදේශයේ විහාරස්ථානයකට හිටපු ජනපති හා හිටපු ආරක්ෂක ලේකම් ගෙන්වා ගැනීමට ගත් උත්සාහය පිළිබඳ කරුණු පැහැදිලි කිරීම සඳහා අදාළ විහාරාධිපති හිමියන් අද මාධ්‍ය හමුවක් ද කැඳවා තිබුණි. හිටපු ජනාධිපති මහින්ද රාජපක්ෂ මහතා සහ හිටපු ආරක්ෂක ලේකම් ගෝඨාභය රාජපක්ෂ මහතා වරකාපොළ ප්‍රදේශයේ විහාරස්ථානයකට ගෙන්වා ගැනීමට ගත් උත්සාහයක් පිළිබඳව හිටපු සබරගමුව පළාත් සභා මන්ත්‍රී උදයකාන්ත ගුණතිලක මහතා පසුගියදා කරුණු අනාවරණ කළේය. කෙසේවෙතත් මෙම සිදුවීම පිළිබඳව ප්‍රතිචාර දැක්වීම සඳහා වරකාපොළ හුණුවලකන්ද නාසෙවන සදහම් ආශ්‍රමයේ විහාරාධිපති හිමියන් අද මාධ්‍ය හමුවක් කැඳවා තිබුණි. මේ අතර අද පැවති මාධ්‍ය හමු කිහිපයකදී ද අදාළ ඝාතන කුමන්ත්‍රණය පිළිබඳව හා එහි පරීක්ෂණ පිළිබඳව ද අදහස් පල විය.", "URL": "https://sinhala.adaderana.lk/news.php?nid=97070", "Category": null, "Parent URL": null}