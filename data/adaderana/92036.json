{"Source": "Adaderana", "Timestamp": "July 5, 2018 12:47 pm", "Headline": "කාසල්රි ජලාශයට මාළු පැටවු එක්ලක්ෂ පනස් දහසක් මුදා හැරෙයි", "News Content": "කාසල්රි ජලශයට මත්ස්‍ය පැටවුන් එක්ලක්ෂ පනස් දහසක් මුදා හැරිම ජාතික ජලඡ ජිවි වගා සංවර්ධන අධිකාරියේ නුවරඑලිය කාර්යයාලය විසින් අද(05) එම ජලාශ පරිශ්‍රය්දි සිදු කර තිබේ. ජාතික ජලඡ ජිවි වගා සංවර්ධන කාර්යයාල යටතේ පාලනය වන නුවරඑලිය මත්ස්‍ය අභිජනන මධ්‍යස්ථානයේ අභිජනනය කරන ලද ජයනට් කාෆ්ට් වර්ගයේ මත්ස්‍ය පැටවුන් මෙලෙස ජලාශයට මුදා හැරුණි. එම මත්ස්‍ය පැටවුන් එම ජලාශයේ සවි කර තිබෙන ආරක්ෂිත දැල් කුඩු 10 මත මුදා හැර එම මත්ස්‍ය පැටවුන් දින 45 ක කාලයක් ජලාශයට හුරු කර පසුව ඔවුන් ජලාශයට මුදා හැරිමට නියමිතයි. එම මත්ස්‍ය පැටවුන් අනෙකුත් ජලාශයේ සිටින මත්ස්‍යයන්ගේ ගොඳුරු බවට පත් නොවිමට හා එම මත්ස්‍ය පැටවුන් ඇගිල්ලන් බවට පත් විමෙන් අනතුරුව ජලාශයට මුදා හරින බව ජාතික ජලජ ජිවි වගා සංවර්ධන අධිකාරියේ නුවරඑළිය කාර්යයාලයේ ව්‍යාපෘති නිලධාරි බුද්ධික කුෂාන් මහතා කියා සිටියේය. මෙම මත්ස්‍ය පැටවුන් මාස 6 ක කාලයක් තුළකිලෝ 1½-2 ක් අතර ප්‍රමාණයකට වැඩෙන බවත්, වසරක් වැනි කාලයක් තුළ ජලාශයට මුදා හැරි මත්ස්‍ය පැටවුන් මෙන් දස ගුණයකින් මෙම ජයනට් කාෆ්ට් මත්ස්‍යයනුත් බෝ වන බව ජතික ජලජ ජිවි වගා සංවර්ධන අධිකාරියේ නිලධාරින් කියා සිටියේය. වතුකරයේ ජනතාවගේ පෝෂණ තත්ත්වය ඉහළ දැමිමටත්,කාසල්රි ජලාශයේ ධිවරයන්ගේ ආදායම් තත්ත්වය ඉහළ දැමිමටත්,මෙසේ කාසල්රි ජලාශයට මෙවැනි මත්ස්‍ය පැටවන් විශාල ප්‍රමාණයක් ජලාශයට මුදා හැර ඇති බව ජතික ජලජජිවි වගා සංවර්ධන අධිකාරියේ නිලධාරින් කියා සිටියේය.", "URL": "https://sinhala.adaderana.lk/news.php?nid=92036", "Category": null, "Parent URL": null}