{"Source": "Adaderana", "Timestamp": "June 27, 2015 08:25 pm", "Headline": "මැතිවරණ ජයෙන් පසු තනිවම බලය බදාගන්න සුදානමක් නෑ", "News Content": "ඉදිරියේදී පැවැත්වෙන මැතිවරණයෙන් විශිෂ්ට ජයක් ලබා ගැනීමෙන් පසුව පාර්ලිමේන්තුවේ සියලු පක්ෂ එක්කර ගනිමින් ජාතික ආණ්ඩුවක් පිහිටුවන බව අග්‍රාමාත්‍ය රනිල් වික්‍රමසිංහ මහතා පවසයි.ඉකුත් රජය මෙන් බලය බදා ගැනීමට සුදානමක් නැතැයිද අග්‍රාමාත්‍යවරයා ගම්පොළ දී අද පැවති රැස්වීමක් අමතමින් පැවසීය.ඒ අනූව සියලුම දෙනාටම බෙදා දී ඔවුන්ට වගකීම් බාර දී රට සංවර්ධනය කරා මෙහෙයවීමට කටයුතු කරන බව ඒ මහතා කීවේය.එහිදී සියලුම පාර්ශව වල අදහස් වලට ඇහුම්කන් දෙමින් රටේ මූලික අවශ්‍යතාවලට සංවේදී වෙමින් රටට සැබෑ සංවර්ධනයක් ගෙන ඒමට ඇප කැපවන බවද අග්‍රාමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=52295", "Category": null, "Parent URL": null}