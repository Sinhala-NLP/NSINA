{"Source": "Adaderana", "Timestamp": "March 15, 2013 05:12 pm", "Headline": "ශ්‍රී ලංකාවට අභියෝග ජයගැනීමට සහය දිය යුතුයි", "News Content": "යුද්ධයෙන් පසු ශ්‍රී ලංකාව වර්තමානයේ මුහුණදෙන අභියෝග ජය ගැනීම සඳහා ජාත්‍යන්තරය සහය දිය යුතු බව පාකිස්තානය පවසයි. විශ්ව මානව හිමිකම් සමාලෝචන වාර්තාව අද (15) ජිනීවා මානව හිමිකම් සමුළුව වෙත ඉදිරිපත් කිරීමෙන් පසු විවාදයේදී පාකිස්තානය මේ බව පැවසීය. යුද්ධය නිමවීමෙන් පසු ශ්‍රී ලංකා රජය රට තුළ සාමය හා සංහිඳියාව ඇති කිරීම සඳහා සැලැස්මක් සකස් කර ඇති බවත් ඊට ජාත්‍යන්තර රටවල සහයෝගය අත්‍යවශ්‍ය බව පාකිස්තානය පෙන්වාදෙයි. ජාතික ක්‍රියාකාරී සැලැස්මේ කරුණු 19ක් ඉටුකර ඇති බවත් උගත් පාඩම් හා ප්‍රතිසංධාන කොමිසමේ නිර්දේශ ඉටුකිරීම සඳහා ද ශ්‍රී ලංකාව උනන්දු කළ යුතු බව පාකිස්තානය කියයි. හිටපු එල්.ටී.ටී.ඊ. සාමාජිකයින් පුනරුත්ථාපනය කරමින් නැවත පදිංචි කිරීමේ කටයුතුද ශ්‍රී ලංකා රජය සාර්ථකව සිදුකරමින් සිටින බව පාකිස්තානය එහිදී පෙන්වාදෙන ලදී.", "URL": "https://sinhala.adaderana.lk/news.php?nid=32445", "Category": null, "Parent URL": null}