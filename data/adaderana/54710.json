{"Source": "Adaderana", "Timestamp": "October 27, 2015 05:22 pm", "Headline": "සමාජශාලා හිමිකරුගේ ඝාතනයට සැක තවත් 6ක් දැලේ", "News Content": "කරාතේ ශූර වසන්ත සොයිසා ඝාතනය සම්බන්ධයෙන් තවත් සැකකරුවන් 6 දෙනෙකු අත්අඩංගුවට ගෙන තිබේ.මෙම ඝාතනය සම්බන්ධයෙන් ඊයේ සැකකරුවන් 8 දෙනෙකු අත්අඩංගුවට ගත් අතර ඔවුන්ගෙන් 6 දෙනෙකු රිමාන්ඩ් කෙරිණ.ඉතිරි දෙදෙනා රඳවාගෙන ප්‍රශ්න කිරීමට උසාවිය පොලීසියට අවසර දී තිබේ.මේ අතර ඝාතනය සම්බන්ධයෙන් අත්අඩංගුවට ගත් සැකකරුවන්ගෙන් කළ ප්‍රශ්න කිරීම්වල ප්‍රතිඵලයක් ලෙස තවත් 6 දෙනෙකු අද අත්අඩංගුවට ගෙන ඇතැයි පොලීසිය කියයි.", "URL": "https://sinhala.adaderana.lk/news.php?nid=54710", "Category": null, "Parent URL": null}