{"Source": "Adaderana", "Timestamp": "May 10, 2014 02:21 pm", "Headline": "2013 - 2014 විශ්වවිද්‍යාල අයදුම්පත් නිකුත්කරයි", "News Content": "2013 - 2014 අධ්‍යන වර්ෂ සඳහා විශ්වවිද්‍යාල අයදුම්පත් මේ වන විට නිකුත් කර තිබේ. ඒ අනුව අදාළ අයදුම්පත්‍ර විශ්ව විද්‍යාල ප්‍රතිපාදන කොමිසන් සභාවෙන් හෝ දිවයින පුරා නියෝජිත අලෙවිසැල් වලින් මිලදී ගත හැකි බව විශ්ව විද්‍යාල ප්‍රතිපාදන කොමිසන් සභාව සඳහන් කළේය. මෙම අයදුම්පත් නිසි ලෙස සම්පූර්ණ කර මෙම මස 19 වන දිනට හෝ එදිනට පෙර විශ්ව විද්‍යාල ප්‍රතිපාදන කොමිසන් සභාව වෙත පැමිණ හෝ ලියාපදිංචි තැපෑලෙන් එවිය යුතු බව ද එම කොමිසන් සභාව සඳහන් කළේය. එමෙන්ම ඇතැම් විශ්ව විද්‍යාල වල උපාධි පාඨමාලා සඳහා එම විශ්ව විද්‍යාල මගින් පවත්වන ප්‍රායෝගික සහ අභියෝග්‍යතා පරීක්ෂණ සඳහා පෙනී සිටිමට බලාපොරොත්තු වන අයදුම්කරුවන්ගෙන් මේ දිනවල පුවත්පත් දැන්වීම් මගින් අයදුම්පත් කැඳවන බැවින් සිසුන් ඒ පිළිබඳ අවධානයෙන් සිටිය යුතු බව විශ්ව විද්‍යාල ප්‍රතිපාදන කොමිසන් සභාව පැවසීය.", "URL": "https://sinhala.adaderana.lk/news.php?nid=43115", "Category": null, "Parent URL": null}