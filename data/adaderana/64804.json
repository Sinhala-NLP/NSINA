{"Source": "Adaderana", "Timestamp": "October 7, 2016 01:10 pm", "Headline": " සෞඛ්‍ය සේවාවේ ගැටළු විසඳන 4වන අදියර 8දා ", "News Content": "සෞඛ්‍ය සේවාවේ ගැටළු විසඳීමේ අරමුණින් සෞඛ්‍ය අමාත්‍යාංශය සංවිධානය කරනු ලබන ජංගම සේවාවේ හතරවන අදියර ලබන 08 වනදා නුවරඑළිය මහ රෝහලේ දී පැවැත්වීමට නියමිතව තිබේ.සෞඛ්‍ය නියෝජ්‍ය අමාත්‍ය ෆයිසාල් කාසීම් මහතාගේ සහ සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතාගේ ප්‍රධානත්වයෙන් මෙය පැවැත්වෙන බව සෞඛ්‍ය අමාත්‍යාංශය සඳහන් කළේය.දිවයිනේ සියළුම රෝහල් ආවරණය වන පරිදි එක් එක් රෝහල්වල සමස්ත කාර්යය මණ්ඩලවල ප්‍රශ්න සහ ගැටළු විසදීමේ අරමුණින් මෙය ක්‍රියාත්මක වෙයි.සෞඛ්‍ය පෝෂණ හා දේශීය වෛද්‍ය අමාත්‍යාංශය විසින් සංවිධානය කරනු ලැබූ මෙම වැඩසටහනේ පළමු අදියර කුරුණෑගල රෝහලේදීත්, දෙවන අදියර යාපනය ශික්ෂණ රෝහලේදී සහ තෙවන අදියර බදුල්ල මහ රෝහලේදී පැවැත් වුණි.", "URL": "https://sinhala.adaderana.lk/news.php?nid=64804", "Category": null, "Parent URL": null}