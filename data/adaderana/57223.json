{"Source": "Adaderana", "Timestamp": "February 15, 2016 08:38 am", "Headline": "මැති ඇමතිවරුන්ගේ විශේෂ සම්මන්ත්‍රණය අද ඇරඹෙයි", "News Content": "පාර්ලිමේන්තු මැති ඇමතිවරුන් වෙනුවෙන් පැවැත්වෙන විශේෂ සම්මන්ත්‍රණය අද ආරම්භ වෙයි.මෙම සම්මන්ත්‍රණය තෙදිනක් පුරා පැවැත්වීමට සැලසුම් කර ඇති අතර එංගලන්ත පාර්ලිමේන්තු මන්ත්‍රීවරුන් විසින් මෙම සම්මන්ත්‍රණයේ මුලසුන හොබවනු ලබයි.අමාත්‍යාංශ අධික්ෂණ කටයුතු සිදු කිරීම වෙනුවෙන් මෙහිදී මැති ඇමතිවරුන් ප්‍රධාන වශයෙන් දැනුවත් කිරීමට සැලසුම් කර ඇති බව නියෝජ්‍ය කථානායක තිලංග සුමතිපාල මහතා සඳහන් කළේය.මිට අමතරව පනත් කෙටුම්පත් සම්පාදනය සම්බන්ධයෙන් ද මෙහිදී පාර්ලිමේන්තු මන්ත්‍රීවරුන් දැනුවත් කරුනු ඇත.මේ අතර මෙම සම්මන්ත්‍රණයට සහභාගී වන ලෙස සියලූම මැති ඇමතිවරුන්ට දැනුම්දී ඇති බව නියෝජ්‍ය කථානායකවරයා සඳහන් කළේය.", "URL": "https://sinhala.adaderana.lk/news.php?nid=57223", "Category": null, "Parent URL": null}