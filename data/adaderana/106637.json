{"Source": "Adaderana", "Timestamp": "March 23, 2019 08:20 pm", "Headline": "මනුසත් දෙරණ සිදු කළ තවත් සමාජ සත්කාරයක්", "News Content": "සියල්ලට ප්‍රථම මිනිස්කම පෙරදැරි කරගත් මනුසත් දෙරණ සමාජ සත්කාරක වැඩසටහන යටතේ බේරුවල ධීවර වරාය සහ ඒ අවට පවිත්‍ර කිරීම අද (23) සිදුකෙරුණේය. මේ තිරසර ජාතික ක්‍රියාන්විතය වෙනුවෙන් රාජ්‍ය සහ පෞද්ගලික ආයතන රැසක් සිය දායකත්වය ලබා දුන්නේය. ලස්සන දෙරණක් වෙනුවෙන් මනුසත් දෙරණ ජාතික ක්‍රියාන්විතයේ තවත් අදියරක් ෙඅද උදෑසන ආරම්භ කෙරුණේ බේරුවල ධීවර වරාය කේන්ද්‍ර කරගනිමින්. මේ සඳහා ධීවර හා ජලජ සම්පත් සංවර්ධන අමාත්‍යාංශය,කළුතර ජාතික සෞඛ්‍ය විද්‍යායතනය සහ බේරුවල ප්‍රජා සෞඛ්‍ය විශේෂඥ වෛද්‍ය සංගමය මෙන්ම තවත් රාජ්‍ය සහ පෞද්ගලික ආයතන රැසක් ද එක‍් විය. Beautiful beach යන්න තේමා කරගත් මෙම ප්‍රජා සත්කාරක වැඩසටහනේ මූලික අරමුණ වන්නේ බේරුවල ධීවර වරායට කැළි කසල එක් නොකරන ලෙස ජනතාව දැනුවත් කිරීම සහ මසුන් මැරීම සඳහා මුහුදු යන ධීවරයින් දිරාපත් නොවන අපද්‍රව්‍ය මුහුදට එක් කිරීම වැළැක්වීම සඳහා දැනුවත් කිරීමයි.", "URL": "https://sinhala.adaderana.lk/news.php?nid=106637", "Category": null, "Parent URL": null}