{"Source": "Adaderana", "Timestamp": "June 11, 2018 11:09 am", "Headline": "අලි පැටවා බේරා ගැනීමේ මෙහෙයුම අසාර්ථකයි", "News Content": "කන්තලේ, සමගිපුර ප්‍රදේශයේ වෙල්යායක රෝගාතුරව සිටි අලි පැටවෙකුට මහවැලි කළාපයේ වන ජීවී කාර්යාලයේ නිලධාරීන් විසින් බේරා ගැනීමට උත්සහ කළද අලි පැටවා මිය ගොස් ඇති බව අද දෙරණ වාර්තාකරු පවසයි. ඊයේ (11) දිනයේ මෙම වන අලි පැටවාව බේරා ගැනීමට වන ජීවී නිලධාරීන් සහ මහවැලි කලාපයේ වන ජීවී වෛද්‍යවරුන් ප්‍රතිකාර කළද සවස් වන විට අලි පැටවා මිය ගිය බව අප වාර්තාකරු සඳහන් කළේය. අවුරුදු 3ක් පමණ වයසැති මෙම වන අලි පැටවාට පණු රෝගය වැලදී ඇතැයි වන ජීවී නිලධාරීන් සැකපළ කරයි. මිය ගිය අලි පැටවාගේ මරණ පරීක්ෂණය අද(12) සිදු කිරීමට නියමිත් අතර සිද්ධිය පිළිබඳ විමර්ශන කන්තලේ වනජීවි කාර්යාලයේ නිලධාරීන් විසින් සිදු කරයි.", "URL": "https://sinhala.adaderana.lk/news.php?nid=90703", "Category": null, "Parent URL": null}