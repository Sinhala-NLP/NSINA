{"Source": "Adaderana", "Timestamp": "November 16, 2013 08:19 am", "Headline": "පොදුරද සමුළුව - අදත් සාකච්ඡා කිහිපයක්", "News Content": "පොදුරාජ්‍ය මණ්ඩලයීය රාජ්‍ය නායක සමුළුව දෙවන දිනටත් අද පැවැත්වෙයි. අද පෙරවරුවේ බත්තරමුල්ල වෝටර්ස්ඒජ් හෝටලයේ දී පළමු සැසිය පැවැත්වීමට නියමිත අතර පස්වරුවේ නායක සමුළුවේ දෙවන සැසිය පැවැත්වීමට නියමිතය. මේ අතර පොදුරාජ්‍ය මණ්ඩලයීය රටවල විදේශ අමාත්‍යවරු සහ පොදුරාජ්‍ය මණ්ඩලයට සම්බන්ධ සෙසු සංවිධාන සමඟ පැවැත්වෙන වටමේස සාකච්ජාවක් කොළඹ හිල්ටන් හෝටලයේ පැවැත්වෙනු ඇත. එමෙන්ම විදේශ අමාත්‍යවරු සමඟ සිවිල් සමාජ සංවිධාන නියෝජිතයින් සහභාගී වන සාකච්ජාවක් ද අද පෙරවරුවේ හිල්ටන් හෝටලයේ පැවැත්වීමට නියමිතය.", "URL": "https://sinhala.adaderana.lk/news.php?nid=38870", "Category": null, "Parent URL": null}