{"Source": "Adaderana", "Timestamp": "September 13, 2019 01:54 pm", "Headline": "ජනපති කොමිසමෙන් මාර්ග සංවර්ධන අධිකාරියේ සභාපතිට දැනුම්දීමක්", "News Content": "මාර්ග සංවර්ධන අධිකාරියේ සභාපති නිහාල් සූරියආරච්චි මහතාට රාජ්‍ය ආයතනවල දුෂණ වංචා සෙවීමේ ජනාධිපති පරීක්ෂණ කොමිෂන් සභාව හමුවේ පෙනීසිටින ලෙස දැනුම් දී තිබේ. එම අධිකාරියට සේවකයින් බඳවා ගැනීමේදි සිදුවු අක්‍රමිකතාවක් සම්බන්ධයෙන් ප්‍රකාශයක් ලබා දීම සඳහා මෙම කැඳවීම සිදුකර ඇති බව එම කොමිසමේ ප්‍රකාශකයෙකු සඳහන් කළේය. මහාමාර්ග අමාත්‍යවරයාලෙස කටයුතු කළ ලක්ෂ්මන් කිරිඇල්ල මහතා විසින් මාර්ග සංවර්ධන අධිකාරීයේ නිසි බඳවාගැනීම් පටිපාටියට පටහැනිව සේවකයින් හට පත්වීම් ලබාදීමේදී සිදුවු අක්‍රමිකතාවක් පිළිබඳ ජනාධිපති කොමිසමට පැමිණිල්ලක් ඉදිරිපත් වී තිබුණි. ඒ අනුව අදාළ සිද්ධිය සම්බන්ධයෙන් පාර්ශව රැසකගෙන් කොමිසම මීට පෙර සාක්ෂි ලබා ගත්තේය.", "URL": "https://sinhala.adaderana.lk/news.php?nid=119021", "Category": null, "Parent URL": null}