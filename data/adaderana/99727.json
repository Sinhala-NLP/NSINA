{"Source": "Adaderana", "Timestamp": "November 24, 2018 06:21 pm", "Headline": "පක්ෂ විපක්ෂ සියලු දෙනා වගකිව යුතුයි", "News Content": "පාර්ලිමේන්තුව තුළ මෙන්ම රට තුළ හටගෙන ඇති ගැටලුකාරී වාතාවරණයට පක්ෂ විපක්ෂ දේශපලඥයින් සියලු දෙනා වගකිවයුතු බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. අද (24) දඹුල්ලේ පැවති මාධ්‍ය හමුවකට එක්වෙමින් ඔහු මේ අදහස් ප්‍රකාශ කළේය. පසුගිය ආණ්ඩුව කාලයේ අල්ලස හා දුෂණය සාමාන්‍යකරණය වූබවත් ගොවියාගේ හඬට කන් නොදී ඔවුන් පිඩාවට පත්කළ බවත්,තෙල් සුත්‍රය හා බදු බර මගින් සමස්ත ජනතාව පිඩාවට පත්කළ බවද ඒ මහතා පවසයි. පසු ගිය ආණ්ඩුවට ජනතා ප්‍රසාදයක් තිබුනා නම් ජනාධිපතිවරයා විසින් රනිල් වික්‍රමසිංහ මහතා අගමැතිධුරයෙන් ඉවත් කරන විට පාක්ෂිකයා ප්‍රතිචාර දැක්විය යුතු වුවත් එවැන්නක් සිදු නොවීමෙන් ඒ බව මනාව පිළිබිඹු වන බවද පැවසිය.", "URL": "https://sinhala.adaderana.lk/news.php?nid=99727", "Category": null, "Parent URL": null}