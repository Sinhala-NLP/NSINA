{"Source": "Adaderana", "Timestamp": "September 16, 2015 12:35 pm", "Headline": "ශ්‍රීලනිප මන්ත්‍රීන් 38ක් විපක්ෂයේ අසුන්ගන්නවා", "News Content": "ශ්‍රී ලංකා නිදහස් පක්ෂයේ මන්ත්‍රීවරුන් 38දෙනෙකු පාර්ලිමේන්තුව තුළ විපක්ෂයේ අසුන් ගන්නා බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි.ඒ සඳහා ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාගේ අවසරය ලැබුණු බව ඔහු කියා සිටියේය. ශ්‍රී ලංකා නිදහස් පක්ෂයේ මන්ත්‍රීවරුන් පිරිසක් ඊයේ පස්වරුවේ ජනාධිපති මෛත්‍රීපාල සිරිසේන මහතා හමුවුණි.එහිදී විපක්ෂයේ අසුන් ගැනීමට සුදානම් වන ශ්‍රී ලංකා නිදහස් පක්ෂ මන්ත්‍රීවරුන්ගේ අත්සනින් යුත් ලිපියක් ද ජනාධිපතිවරයා වෙත භාරදුන් බව මන්ත්‍රීවරයා සඳහන් කළේය.ඒ අනුව ශ්‍රී ලංකා නිදහස් පක්ෂයේ මන්ත්‍රීවරුන් 38 දෙනෙකු සහ එක්සත් ජනතා නිදහස් සන්ධානයේ හවුල්කාර පක්ෂ කිහිපයක් නියෝජනය කරමින් මන්ත්‍රීවරුන් 11 දෙනෙකු පාර්ලිමේන්තුව තුළ විපක්ෂයේ අසුන් ගන්නා බව ඩලස් අලහප්පෙරුම මහතා කියා සිටියේය.", "URL": "https://sinhala.adaderana.lk/news.php?nid=53887", "Category": null, "Parent URL": null}