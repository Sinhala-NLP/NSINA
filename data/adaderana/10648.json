{"Source": "Adaderana", "Timestamp": "September 5, 2010 09:34 am", "Headline": "වීරවිල සිරකඳවුරේ සිරකරුවෙකු පැනයයි", "News Content": "තිස්සමහාරාම, වීරවිල එළිමහන් සිරකඳවුරේ සිරකරුවෙකු පැන ගොස් තිබේ. හම්බන්තොට රෝහලේ නේවාසිකව ප්‍රතිකාර ලබමින් සිටිය දී මෙම සිරකරු පැන ගොස් ඇති බව පොලිසිය පවසයි. මොහු බේරුවල ප්‍රදේශයේ පදිංචි පුද්ගලයෙකු බව සඳහන්ය. තිස්සමහාරාම පොලිසිය සහ බන්ධනාගාර දෙපාර්තමේන්තුව එක්ව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=10648", "Category": null, "Parent URL": null}