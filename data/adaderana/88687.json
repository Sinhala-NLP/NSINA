{"Source": "Adaderana", "Timestamp": "May 7, 2018 03:49 pm", "Headline": "  යාව ජීව  ප්‍රනාම සම්මානය සහ ජංගම දුරකථනය සොරකම් කිරීමේ සිද්ධිය-6ක් රිමාන්ඩ්", "News Content": "ප්‍රවීන සිනමා අධ්‍යක්ෂ ආචාර්ය ලෙස්ටර් ජේම්ස් පීරිස් මහතාට අයත් යාව ජීව ප්‍රනාම සම්මානය සහ ජංගම දුරකථනය සොරකම් කිරීමේ සිද්ධිය සම්බන්ධයෙන් අත්අඩංගුවට සැකකරුවන් හය දෙනකු රිමාන්ඩ් බාරයේ තැබීමට කොළඹ මහේස්ත්‍රාත් අධිකරණය නියෝග කළේය. බම්බලපිටිය පොලීසිය මඟින් අත්අඩංගුවට ගත් සැකකරුවන් කොළඹ අතිරේක මහේස්ත්‍රාත් දමින්ද වැලිගොඩ පිටිය මහතා හමුවට ඉදිරිපත් කිරීමෙන් අනතුරුව සැකකරුවන් ලබන 21 වනදා දක්වා රිමාන්ඩ් බාරයේ තැබීමට නියෝග කළේය. ඉන් සැකකරුවන් දෙදෙනෙකු මීළඟ දින හඳුනාගැනීමෙ පෙරෙට්ටුව සඳහා ඉදිරිපත් කරන ලෙසද මහෙස්ත්‍රාත්වරයා බන්ධනාගාර අධිකාරිවරයාට නියම කළේය. සැකකරුවන් ඇප මත මුදාහරිනු ලෙස ඔවුන්ගේ නීතිඥවරු ඉල්ලා සිටියත් පොලීසිය අධිකරණයට දන්වා සිටියේ පරීක්ෂණ කටයුතු මෙතෙක් අවසන් කර නොමැති බැවින් ඇප ඉල්ලීමට විරෝධය පලකරන බවයි. ඒ අනුව සැකකරුවන් ලබන 21 වනදා දක්වා රිමාන්ඩ් බාරයේ තැබීමට නියම කළ අධිකරණය එදිනට පරීක්ෂණ වල ප්‍රගතිය දැක්වෙන වාර්තාවක් ඉදිරිපත් කරන ලෙස පොලීසියට නියෝග කළේය.", "URL": "https://sinhala.adaderana.lk/news.php?nid=88687", "Category": null, "Parent URL": null}