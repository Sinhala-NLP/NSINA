{"Source": "Adaderana", "Timestamp": "December 3, 2010 08:33 am", "Headline": "ටෙන්ඩර් ඉල්ලා දෙදෙනෙක් දඹුලු ආර්ථික මධ්‍යස්ථානයේ වහලයට නගියි ", "News Content": "ටෙන්ඩර් පත්‍ර ලබාදෙන්නැයි ඉල්ලමින් දඹුල්ල, ආර්ථික මධ්‍යස්ථානයේ වහලය මත නැගී එහි ව්‍යාපාරිකයින් දෙදෙනෙකු උපවාසයක් ආරම්භ කර තිබේ. දඹුල්ල ආර්ථික මධ්‍යස්ථාන කළමනාකාරීත්වය විසින් එහි වැසිකිළි පද්ධතිය සහ රථවාහන නැවතුම්පල ඉදිකිරීම සඳහා ටෙන්ඩර් කැඳවීමේ දී වංචා සිදුකර ඇති බව ඔවුන් චෝදනා කරයි පුවත්පත් දැන්වීම් මගින් කැඳවූ ටෙන්ඩර් පත්‍රිකාවල ඉහළ ඉල්ලුමට අදාළ කොන්ත්‍රාත් ලබා දී නොමැති බව පෙන්වාදෙන උපවාසකරුවන් සාධාරණය ඉටුවන තුරු උපවාසය අත්නොහරින බව පවසයි. අමාත්‍යාංශය ගන්නා තීරණ අනුව තමන් කටයුතු කරන බව දඹුල්ල ආර්ථික මධ්‍යස්ථානයේ කළමනාකාර ක්‍රිස්ටි විජේරත්න ‍මහතාගෙන් මේ පිළිබඳ කළ විමසීමක දී සඳහන් කළේය.", "URL": "https://sinhala.adaderana.lk/news.php?nid=12561", "Category": null, "Parent URL": null}