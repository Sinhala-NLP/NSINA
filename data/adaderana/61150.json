{"Source": "Adaderana", "Timestamp": "June 16, 2016 08:22 am", "Headline": "තැපැල් වර්ජනයෙන් ලිපි ලක්ෂ 07ක් ගොඩගැහිලා", "News Content": "තැපැල් වෘත්තීය සමිති ආරම්භ කර ඇති වෘත්තීය සමිති ක්‍රියාමාර්ගය හේතුවෙන් දිවයින පුරා ලිපි ලක්ෂ 07ක් පමණ ගොඩගැසී ඇති බව වාර්තා වෙයි. ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු චින්තක බණ්ඩාර මහතා සඳහන් කළේ මධ්‍යම තැපැල් කාර්යාලයේ පමණක් ලක්ෂ 03කට අධික ලිපි ගොඩගැසී ඇති බවයි.ඉල්ලීම් කිහිපයක් මුල් කරගනිමින් තැපැල් වෘත්තීය සමිති, 12 වනදා මධ්‍යම රාත්‍රියේ සිට අතිකාල සේවා වලින් ඉවත් වී වෘත්තීය සමිති ක්‍රියාමාර්ගයක නිරත වී සිටියි.අද(16) දිනයේ අග්‍රාමාත්‍ය ලේකම්වරයා සමග සිය ගැටළු පිළිබඳ තීරණාත්මක සාකච්ඡාවක් පැවැත්වීමට නියමිත බව චින්තක බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=61150", "Category": null, "Parent URL": null}