{"Source": "Adaderana", "Timestamp": "July 25, 2012 08:38 am", "Headline": "7000 ක අල්ලසක් ගත් 2 ක් මාට්ටු", "News Content": "රුපියල් 7000 ක මුදලක් අල්ලස් වශයෙන් ලබාගත් අඩවි වන නිලධාරියෙක් සහ වන ක්ෂේත්‍ර සහකාරකවරයෙකු අල්ලස් හෝ දූෂණ විමර්ශන කොමිසම විසින් අත්අඩංගුවට ගෙන තිබේ. රත්නපුර, කිරිඇල්ල, එපිටවල ප්‍රදේශයේ වඩු කාර්මිකයෙකුගෙන් මෙලෙස රුපියල් 7000 ක අල්ලස් මුදලක් ලබා ගැනීමේ දී මොවුන් අත්අඩංගුවට පත්වී ඇතැයි සඳහන්ය. බලපත්‍රයක් නොමැතිව වඩු මඩුවක් පවත්වාගෙන ගිය අදාළ වඩු කාර්මිකයාට එරෙහිව නීතී මඟින් කටයුතු නොකිරීම සඳහා මෙම අල්ලස් මුදල ලබා ගෙන තිබේ. වඩු කාර්මිකයාගේ නිවසේ දී මෙම අල්ලස් මුදල ලබාගෙන ඇති බව සඳහන්ය.", "URL": "https://sinhala.adaderana.lk/news.php?nid=26042", "Category": null, "Parent URL": null}