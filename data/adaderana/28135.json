{"Source": "Adaderana", "Timestamp": "October 9, 2012 08:12 am", "Headline": "කතකගේ රන් මාලයට විද්ද තවත් කතක් දැලේ", "News Content": "කල්මුණ ප්‍රධාන බස්නැවතුම්පල අසල දී කාන්තාවකගේ ගෙල බැඳි රන් මාලයක් සොරා ගැනීම සම්බන්ධයෙන් කාන්තාවක අත්අඩංගුවට ගෙන තිබේ. පැමිණිලිකාරිය විසින් සිය අසල සිටි කාන්තාව පිළිබඳ සැක සිතී පොලිස් නිලධාරින්ට කළ දැනුම්දීමකින් අනතුරුව අදාළ කාන්තාව අත්අඩංගුවට ගැනීමට හැකි වු බව පොලීසිය පැවසුවේය. සොරාගත් රන්මාලයේ වටිනාකම රුපියල් ලක්ෂයක් පමණ වන බව වාර්තා වේ. සැකකාරිය අද (09) කල්මුණ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28135", "Category": null, "Parent URL": null}