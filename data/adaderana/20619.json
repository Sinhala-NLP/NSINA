{"Source": "Adaderana", "Timestamp": "December 12, 2011 08:31 am", "Headline": "අද එජාප උපදේශන කමිටු රැස්වීමක්", "News Content": "එක්සත් ජාතික පක්ෂයේ උපදේශන කමිටු රැස්වීමක් අද(12) පැවැත්වීමට නියමිතව තිබේ. කෘත්‍යාධිකාරි මණ්ඩලයේ පුරප්පාඩු සම්පූර්ණ කිරීමේ අරමුණින් මෙම විශේෂ උපදේශන කමිටු රැස්වීම පැවැත්වීමට කටයුතු යොදා ඇත. විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් පැවැත්වෙන මෙම විශේෂ උපදේශන කමිටු රැස්වීම සඳහා පක්ෂයේ නියෝජ්‍ය නායකවරුන් දෙපල, මහලේකම්, සභාපති හා ජාතික සංවිධායක සහභාගී වීමට නියමිතව තිබේ. පක්ෂ ව්‍යවස්ථාවට අනුව පළාත් මට්ටමින් 9 දෙනෙකු කෘත්‍යාධිකාරි මණ්ඩලයට තෝරා පත් කර ගැනීමට නියමිත බව පක්ෂයේ මහලේකම් තිස්ස අත්තනායක මහතා ප්‍රකාශ කළේය. එම පත්කරගැනීම් සම්බන්ධව පළාත් මට්ටමින් තමන්ට ලැබී ඇති නිර්දේශ අද උපදේශන කමිටු රැස්වීමට ඉදිරිපත් කරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20619", "Category": null, "Parent URL": null}