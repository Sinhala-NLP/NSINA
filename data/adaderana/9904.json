{"Source": "Adaderana", "Timestamp": "July 29, 2010 10:52 am", "Headline": "නව මාධ්‍ය ප්‍රතිපත්ති යෝජනාවලියක් ගැන ඇස", "News Content": "ශ්‍රි ලංකා ජාතික අනන්‍යතාවය තහවුරු කෙරෙන මාධ්‍ය ප්‍රතිපත්තියක් අනුගමනය කිරීම සඳහා කඩිනම් යෝජනා මාලාවක් ඉදිරිපත් කිරීමට 2,600 ශ්‍රී සම්බුද්ධ ජයන්ති ජනාධිපති මෙහෙයුම් කමිටුවේ අවධානය යොමුව තිබේ. බුද්ධ ශාසන හා ආගමික කටයුතු අමාත්‍යවරයා ලෙස අග්‍රාමාත්‍ය දී. මු. ජයරත්න මහතා මේ සඳහා වන උ‍පදෙස් සම්බුද්ධ ජයන්ති මෙහෙයුම් කමිටුවට භාරදී ඇති බව අග්‍රාමාත්‍ය කාර්යාලය සඳහන් කර ඇත. සදාචාර සම්පන්න ගුණගරුක සාමාජයක් බිහිකිරීම සඳහා ජනමාධ්‍ය වෙත අති විශාල කාර්යය භාරයක් පැවරී ඇති බවත්, මේ සඳහා ජනමාධ්‍ය ආයතනවල සහය අත්‍යවශ්‍ය බව ද අග්‍රාමාත්‍ය කාර්යාලය ප්‍රකාශ කරයි. මිනී මැරුම්, දුෂණ හා අපරාධ පිළිබඳ ප්‍රවෘත්ති පළ කිරීමේදී කිසියම් රීති මාලාවක් යටතේ කටයුතු කිරීමට අවශ්‍ය පරිසරය සකස් කිරීම මෙම නව මාධ්‍ය ප්‍රතිපත්ති යෝජනාවලිය යටතේ බලාපොරොත්තු වේ.", "URL": "https://sinhala.adaderana.lk/news.php?nid=9904", "Category": null, "Parent URL": null}