{"Source": "Adaderana", "Timestamp": "April 23, 2016 09:10 am", "Headline": "පා පුවරුවෙන් වැටී වැඩිහිටියා මරුට", "News Content": "බස් රථයක පා පුවරුවේ ගමන් කළ 82 හැවිරිදි පුද්ගලයෙකු ඉන් ඇදවැටී මියගොස් තිබේ.ලද්දූව - වැලිමඩ මාර්ගයේ අඹගස්දෝව හංදිය ප්‍රදේශයේදී අනතුර සිදුව ඇති බව පොලීසිය පැවසුවේය.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති බව ඌවපරණගම පොලීසිය සඳහන් කළේය.මේ අතර තංගල්ල - මාතර ප්‍රධාන මාර්ගයේ බෙලිඅත්ත නගරයේදී බස් රථයක ගැටීමෙන් 72 හැවිරිදි කාන්තාවක් මියගොස් තිබේ.අනතුර සිදුකල බස් රථය පළා ගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=59422", "Category": null, "Parent URL": null}