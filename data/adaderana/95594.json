{"Source": "Adaderana", "Timestamp": "September 5, 2018 03:06 pm", "Headline": "ඉරාකයේ උද්ඝෝෂණ නිසා පුද්ගලයින් 5 ක් මරුට", "News Content": "ඉරාකයේ බස්රා නුවර දෙවන දිනටත් පැවැත්වෙන උද්ඝෝෂණ හේතුවෙන් පුද්ගලයින් 05 දෙනෙකු මියගොස් ඇති බව විදෙස් වාර්තා සඳහන් කරයි. ආරක්ෂක හමුදා සහ උද්ඝෝෂකයින් අතර මෙම ගැටුම් හටගෙන ඇති අතර එහිදී තවත් පුද්ගලයින් 16 දෙනෙකු තුවාල ලබා ඇති බව වාර්තා වේ. පානීය ජලය හා රැකියා ඇතුළු මූලික අයිතිවාසිකම් නොලැබීම හේතුවෙන් ඊයේ (04) දිනයේ සිට මෙම උද්ඝෝෂණය ආරම්භ කර තිබේ. උද්ඝෝෂකයින් පවසන්නේ ආණ්ඩුව මෙම ගැටළුවලට නිසි විසඳුම් ලබා දීමට මේ දක්වාත් කටයුතු කර නොමැති බවයි. කෙසේවෙතත් මෙම ගැටළු විසඳීම සඳහා මේ වන විට ක්‍රියාමාර්ග ගනිමින් සිටින බව රජය නිවේදනයක් නිකුත්කරමින් සඳහන් කර තිබේ.", "URL": "https://sinhala.adaderana.lk/news.php?nid=95594", "Category": null, "Parent URL": null}