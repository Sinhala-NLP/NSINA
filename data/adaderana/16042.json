{"Source": "Adaderana", "Timestamp": "May 12, 2011 09:21 am", "Headline": "රෝයල් චැලෙන්ජර්ස් කඩුලු 9 ක ජයක් ලබයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(11) පැවති තවත් තරගයකින් රාජස්ථාන් රෝයල්ස් කණ්ඩායම පරාජය කර රෝයල් චැලෙන්ජර්ස් බැංගලෝර් කණ්ඩායම කඩුලු නවයක ජයක් හිමිකර ගැනීමට සමත් විය. තරග‍යේ ප්‍රථමයෙන් පන්දුවට පහරදුන් රාජස්ථාන් රෝයල්ස් කණ්ඩායම නියමිත පන්දුවාර විස්ස අවසානයේ කඩුලු හයක් දැවී ලබාගත් ලකුණු සංඛ්‍යාව 146කි. එම ඉනිම වෙනුවෙන් රාහුල් ඩ්‍රාවිඩ් ලකුණු 37ක් ලබාගත්තේය. ලකුණු 147ක ඉලක්කයක් හඹාගිය රෝයල් බැංගලෝර් කණ්ඩායම පන්දුවාර 17කදී එක් කඩුල්ලක් දැවී සිය ජයග්‍රහණය වාර්තා කරනු ලැබීය. එම ඉනිම වෙනුවෙන් ක්‍රිස්ගේල් නොදැවී ලකුණු 70ක් ලබාගත් අතර තිලකරත්න ඩිල්ශාන් ලබාගත් ලකුණු සංඛ්‍යාව 38කි. ඉන්දීය ප්‍රීමියර් ලීග් ක්‍රිකට් තරගාවලියේ මෙතෙක් පැවති තරගවලින් පෙරමුණ ගැනීමට මුම්බායි ඉන්දියන්ස් කණ්ඩායම සමත්ව සිටින අතර රෝයල් චැලෙන්ජර්ස් බැංගලෝර් කණ්ඩායමට දෙවන ස්ථානය හිමිව ඇත.", "URL": "https://sinhala.adaderana.lk/news.php?nid=16042", "Category": null, "Parent URL": null}