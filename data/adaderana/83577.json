{"Source": "Adaderana", "Timestamp": "January 26, 2018 07:12 pm", "Headline": "ශ්‍රීලනිප නව දිස්ත්‍රික්ක සංවිධායකවරු 3ක් පත්වීම් ලිපි ලබාගනී", "News Content": "ශ්‍රී ලංකා නිදහස් පක්ෂය සඳහා පත් කෙරුණු නව දිස්ත්‍රික්ක සංවිධායකවරුන් තිදෙනෙකු ජනාධිපති මෛත්‍රීපාල සිරිසේන මහතා අතින් පත්වීම් ලිපි ලබාගෙන තිබේ. මහනුවර, මාතලේ සහ මඩකළපුව යන දිස්ත්‍රික්ක සඳහා පත් කළ නව සංවිධායකවරුන් තිදෙනා අද(26) දහවල් ජනාධිපතිවරයා අතින් පත්වීම් ලිපි ලබාගත් බව ජනාධිපති මාධ්‍ය අංශය සඳහන් කළේය. මහනුවර දිස්ත්‍රික්කය සඳහා අනුර කුමාර මඩලුස්ස, මාතලේ දිස්ත්‍රික්කය සඳහා ඩබ්ලිව්.එම්. වීරසූරිය සහ මඩකළපුව දිස්ත්‍රිකක්කය සඳහා ටී. කලේන්ද්‍රන් යන මහත්වරුන් මෙලෙස පත් කර ඇති නව සංවිධායකවරුන් වෙයි.", "URL": "https://sinhala.adaderana.lk/news.php?nid=83577", "Category": null, "Parent URL": null}