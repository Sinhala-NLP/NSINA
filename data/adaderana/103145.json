{"Source": "Adaderana", "Timestamp": "January 27, 2019 08:10 am", "Headline": "පාකිස්ථාන සහ දකුණු අප්‍රිකාව අතර සිව්වන තරගය අදයි", "News Content": "සංචාරක පාකිස්ථාන කණ්ඩායම සහ දකුණු අප්‍රිකානු කණ්ඩායම අතර සිව්වන එක්දින තරගය අද (27) පැවැත්වේ. ජොහැන්නර්ස්බර්ග්හිදී එම තරගය පැවැත්වීමට නියමිතයි. දෙරට අතර තරග පහකින් යුත් එක්දින තරගාවලිය මේ වන විට දෙකට එකක් ලෙස දකුණු අප්‍රිකානු කණ්ඩායම ඉදිරියෙන් පසු වේ. මේ අතර දකුණු අප්‍රිකානු කණ්ඩායම සමග ඉදිරියේදී පැවැත්වීමට නියමිත 20/20 ක්‍රිකට් තරගාවලියේ පාකිස්ථාන සංචිතය සඳහා වේග පන්දු යවන ක්‍රීඩක මොහොම්ඩ් අමීර් කැඳවා තිබේ. ඒ අනුව වකාස් මැක්සූඩ් එම සංචිතයෙන් ඉවත් කර ඇති බව වාර්තා වේ.", "URL": "https://sinhala.adaderana.lk/news.php?nid=103145", "Category": null, "Parent URL": null}