{"Source": "Adaderana", "Timestamp": "April 10, 2015 03:55 pm", "Headline": "ලබන 12දා මහනුවර මාර්ග රැසක් තාවකාලිකව වසයි", "News Content": "ලබන 12 වැනි දින මහනුවර නගරයේ මාර්ග රැසක් තාවකාලිකව වසා දැමීමටද තීරණය කර තිබේ.අපවත්වී වදාළ අස්ගිරි මහ පාර්ශවයේ මහ නායක අතිපූජ්‍ය උඩුගම ශ්‍රී බුද්ධරක්ඛිත මහ නායක ස්වාමීන් වහන්සේගේ ආදාහන පූජෝත්සවය හේතුවෙන් මෙම තීරණය ගෙන බව පොලීසිය පවසයි.ආදාහන පුජෝත්සවය ලබන 12 දින පස්වරු 12.30 සිට පස්වරු 2.30 දක්වා වූ කාලය තුළ පැවැත්වෙන බැවින් එම කාලය තුළ විකල්ප මාර්ග භාවිතා කරන ලෙසද පොලීසිය ජනතාවගෙන් ඉල්ලීමක් කරයි. එමෙන්ම එදිනට මහනුවර දිස්ත්‍රික්කයේ සියලූම මස් අළෙවිසල් සහ සුරාසැල් වසා දමන ලෙසත්, විනෝද උත්සව නතර කරන ලෙසත් අවමංගල්‍ය කමිටුව ඉල්ලා සිටින බව සඳහන්ය.", "URL": "https://sinhala.adaderana.lk/news.php?nid=50573", "Category": null, "Parent URL": null}