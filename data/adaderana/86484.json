{"Source": "Adaderana", "Timestamp": "March 28, 2018 09:58 am", "Headline": "ඇතිමලේ විදුහලේ ගුරුවරු හිඟයි කියලා දරුවන් පාසල් යවලා නෑ ", "News Content": "මොණරාගල අධ්‍යාපන කළාපයට අයත් ඇතිමලේ කනිෂ්ඨ විද්‍යාලයට ගුරුවරු හිඟයක් පවතින බව සඳහන් කරමින් එම පාසලේ සිසුන්ගේ දෙමාපියන් විසින් පාසල් සිසුන් අද දින පාසලට එවා නොමැති බව දෙමාපියන් පවසයි. අද දින මෙම පාසලේ ප්‍රථම වාර පරීක්ෂණ විභාගයද පැවැත්වෙන බව සඳහන්ය. වසර ගනනාවක් තිස්සේ තම පාසලට ගුරුවරුන් නොමැති බවත් අවස්ථා කිහිපයකදී බලදාන් දැනුවත් කලද මෙයට විසඳුමක් තවමත් නොලැබුණු බවත් ප්‍රදේශවාසීන් පවසයි. මෙයට නිසි විසඳුමක් ලබා දෙන තුරු තම දරුවන් පාසල වෙත නොයවන බව දෙමාපියන් වැඩි දුරටත් පවසයි. පාසල් සිසුන් අද දින පාසලට නොපැමිණීම නිසා පාසල් කටයුතු සම්පූර්ණයෙන්ම අඩාල වී ඇති අතර ඔවුන්ගේ අද දින පැවැත්වීමට නියමිතව තිබූ විභාග කටයුතු ද කල් දමා තිබේ.", "URL": "https://sinhala.adaderana.lk/news.php?nid=86484", "Category": null, "Parent URL": null}