{"Source": "Adaderana", "Timestamp": "May 6, 2016 09:51 am", "Headline": " කැලණි සරසවි සිසුන් අද අධිකරණයට", "News Content": "විශ්වවිද්‍යාල ශිෂ්‍යාවකට නවක වදය දුන් බවට සිදු කළ පැමිණිල්ලකට අනුව කැළණිය විශ්වවිද්‍යාලයේ සිසුන් 05 දෙනෙකු අත්අඩංගුවට ගෙන තිබේ.ඔවුන්ගෙන් සිව් දෙනෙකු ශිෂ්‍යාවන් බව පොලීසිය පවසයි.පළමු වසරේ ශිෂ්‍යාවන්ට දිග කලිසමකින් සැරසී විශ්වවිද්‍යාලයට පැමිණිය නොහැකි බව ජ්‍යෙෂ්ඨ ශිෂ්‍යාවන් දැනුම් දී ඇති අතර එය නොසලකා හැරීම හේතුවෙන් නවක වදය ලබාදී ඇති බව වාර්තා වෙයි. ඔවුන් පෙන්වා දී ඇත්තේ වසරක් යන තෙක් නවක සිසුවියන්ට විශ්වවිද්‍යාලය තුලට දිග කලිසමකින් සැරසී පැමිණිය නොහැකි බවයි.ඒ අනුව අදාළ සිසුවියට නවක වදය ලබාදීමට ජ්‍යෙෂ්ඨ සිසුවියන් පියවර ගෙන ඇති අතර ඒ සම්බන්ධයෙන් අදාළ සිසුවිය කිරිබත්ගොඩ පොලීසියට පැමිණිල්ලක් කර තිබුණි.එම පොලීසිය විසින් සැකකාර සිසුන් පදිංචි පොලිස් ස්ථාන වෙත දැනුම්දීමෙන් අනතුරුව ඔවුන් අත්අඩංගුවට ගෙන ඇති බව වාර්තා වෙයි.සැකකාර සිසුන් අද(06) මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59848", "Category": null, "Parent URL": null}