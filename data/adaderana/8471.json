{"Source": "Adaderana", "Timestamp": "May 18, 2010 10:05 am", "Headline": "තාමත් ජලය බැසගිහින් නෑ", "News Content": "කොළඹ මීගමුව ප්‍රධාන මාර්ගයේ අම්බන්මුල්ල, දඩුගම පාලම අසල ප්‍රදේශය ජලයෙන් යටවීම හේතුවෙන් රථවාහන ගමනාගමනයට බාධා පැමිණ තිබේ.. සීදුව ප්‍රදේශයට ඇද හැලුණු අධික වර්ෂාපතනය හේතුවෙන් මෙම ජලගැලීම් තත්ත්වය හටගෙන ඇති බව පොලිසිය පවසයි. එම ප්‍රදේශය අඩි 3ක් පමණ ජලයෙන් යටවී ඇති බව සඳහන් වේ. මේ අතර කොළඹ - කුරුණෑගල මිනුවන්ගොඩ මාර්ගයේ ඒකල ප්‍රදේශය ජලයෙන් යටවී ඇති බව ලංකා ඔටෝමොබයිල් සංගමය පවසයි. එම මාර්ගයේ සැහැල්ලු වාහන ධාවනය කළ නොහැකි බව එම සංගමය දැනුම් දෙයි. ‍ ‍එමෙන්ම මිනුවන්ගොඩ, කටුනායක මාර්ගයේ කෝවින්න ප්‍රදේශයේ මාර්ගය ද ජලයෙන් යටවීම හේතුවෙන් රථවාහන ගමනාගමනයට බාධා පැමිණ ඇති බව ලංකා ‍ඔටෝමොබයිල් සංගමය කියා සිටියි.", "URL": "https://sinhala.adaderana.lk/news.php?nid=8471", "Category": null, "Parent URL": null}