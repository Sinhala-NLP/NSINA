{"Source": "Adaderana", "Timestamp": "May 11, 2016 12:44 pm", "Headline": " යෝෂිත අදත් FCID ඇවිත්", "News Content": "යෝෂිත රාජපක්ෂ මහතා අද දිනයේත් පොලිස් මූල්‍ය අපරාධ විමර්ශන කොට්ඨාශයට පැමිණ තිබේ.අද පෙරවරු 9.30ට පමණ යෝෂිත රාජපක්ෂ මහතා එහි පැමිණ ඇති බව සඳහන්ය.සී.එස්.එන්. නාලිකාව සම්බන්ධයෙන් සිදුකෙරෙන විමර්ශනයට අදාළව එම ප්‍රකාශය සටහන් කරගැනීමට නියමිත බව සඳහන්ය.කඩුවෙල මහේස්ත්‍රාත් අධිකරණයෙන් පොලිස් මූල්‍ය අපරාධ විමර්ශන කොට්ඨාශයට කරන ලද නියෝගයක් මත ප්‍රකාශයක් ලබාදීම සඳහා ඊයේ දිනයේ ද යෝෂිත රාජපක්ෂ මහතා පොලිස් මූල්‍ය අපරාධ විමර්ශන කොට්ඨාශය වෙත කැඳවා තිබුණි.පැය 5කට ආසන්න කාලයක් එහිදී පොලිස් මූල්‍ය අපරාධ විමර්ශන කොට්ඨාශය විසින් ඔහුගෙන් ප්‍රකාශ සටහන් කරගෙන ඇති බව සඳහන්. සී.එස්.එන්. ආයතනය සම්බන්ධයෙන් සිදුකරන විමර්ශනයට අදාළව එම ප්‍රකාශ සටහන් කරගැනීම සිදුකර ඇති අතර අද දිනයේද ඊට අදාළව වැඩිදුර ප්‍රකාශ සටහන් කරගැනීම සිදුකරන බවයි පොලිස් මූල්‍ය අපරාධ කොට්ඨාශය සඳහන් කළේය.", "URL": "https://sinhala.adaderana.lk/news.php?nid=60046", "Category": null, "Parent URL": null}