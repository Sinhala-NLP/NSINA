{"Source": "Adaderana", "Timestamp": "January 2, 2017 12:29 pm", "Headline": "කැබ් රථයට අලි ප්‍රහාරයක්", "News Content": "දඹුල්ල, ඉනාමලුව ප්‍රදේශයේදී කැබ් රථයකට වන අලි ප්‍රහාරයක් එල්ල වී තිබේ.හබරණ සිට දඹුල්ල දෙසට ධාවනය වෙමින් තිබූ කැබ් රථයකට එම වන අලි ප්‍රහාරය එල්ල වී ඇති බව පොලීසිය පැවසුවේය.අනතුරෙන් තුවාල ලැබූ කැබ් රථයේ රියදුරු හබරණ මූලික රෝහලට ඇතුළත් කර ඇත.ඔහු දිගම්පතහ ප්‍රදේශයේ පදිංචි 47 හැවිරිදි පුද්ගලයෙකි.වන අලි ප්‍රහාරය එල්ලවී ඇත්තේ නිරන්තරයෙන් වන අලි ගැවෙසෙන ප්‍රදේශයකදී බව සීගිරිය පොලිසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67617", "Category": null, "Parent URL": null}