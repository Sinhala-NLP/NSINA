{"Source": "Adaderana", "Timestamp": "May 5, 2012 08:15 am", "Headline": "ජනපති අද ඉහළ කොත්මලේ නිරීක්ෂණයට යයි", "News Content": "ජනාධිපති මහින්ද රාජපක්ෂ මහතා අද(05) ඉහළ කොත්මලේ ජල විදුලි බලාගාරයේ නිරීක්ෂණ චාරිකාවක නිරත වේ. මෙම නිරීක්ෂණ චාරිකාවට ජපාන නියෝජ්‍ය අගමැතිවරයා ප‍්‍රමුඛ නියෝජිත පිරිසක් ද සහභාගී වීමට නියමිත බව විදුලි බල හා බලශක්ති අමාත්‍යාංශය පැවසුවේය. ඉහළ කොත්මලේ ජල විදුලි බලාගාරය මගින් තවත් මෙගා වොට් 75 ක විදුලි ධාරිතාවක් ජාතික විදුලි බල පද්ධතියට එක්කෙරෙන බව එම අමාත්‍යාංශය පවසයි. මේ වන විට මෙම විදුලි බලාගාරයේ සමස්ත ඉදිකිරීම්වලින් 96% ක ප‍්‍රමාණයක් අවසන් බව විදුලි බල හා බල ශක්ති අමාත්‍යාංශය පෙන්වාදෙයි. මෙම විදුලි බලාගාරය මෙගාවොට් 150 ක සමස්ත විදුලි ධාරිතාවක් ජාතික විදුලි බල පද්ධතියට එක්කිරීමට නියමිතය.", "URL": "https://sinhala.adaderana.lk/news.php?nid=24025", "Category": null, "Parent URL": null}