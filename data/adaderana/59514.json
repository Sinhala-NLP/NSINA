{"Source": "Adaderana", "Timestamp": "April 26, 2016 11:36 am", "Headline": "ගංජා ප්‍රවාහනය කරද්දී මාට්ටු", "News Content": "කේරළ ගංජා තොගයක් ප්‍රවාහනය කරමින් සිටි පුද්ගලයෙකු මන්නාරම, තලෙයිමන්නාරම, ඌරුමලේ ප්‍රදේශයේ දී ‍අත්අඩංගුවට ගෙන තිබේ.මන්නාරම කොට්ඨාශ විෂ මත්ද්‍රව්‍ය වැටලීම් ඒකකයේ නිලධාරීන්ට ලද තොරතුරක් මත පා පැදියක් නවතා සිදුකළ පරීක්ෂා කිරීමේ දී අදාළ ගංජා තොගය සොයාගෙන ඇති බව සඳහන්ය.එහිදී කේරළ ගංජා කිලෝග්‍රෑම් 08යි මිලිග්‍රෑම් 290ක් පොලීසිය භාරයට ගෙන තිබේ.සැකකරු 46 හැවිරිදි තලෙයිමන්නාරම ප්‍රදේශයේ පදිංචිකරුවෙකු වන අතර ඔහු මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59514", "Category": null, "Parent URL": null}