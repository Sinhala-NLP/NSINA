{"Source": "Adaderana", "Timestamp": "March 4, 2011 11:28 am", "Headline": "හමීඩියා Cox Media Network හි Exclusive Resorts and Day Spas වැඩසටහනින්..", "News Content": "ශී‍්‍ර ලංකාවේ ප‍්‍රමුඛ පිරිමි ඇඳුම් විශේෂඥයා වන හමීඩියා සමාගම ලොව වටා ප‍්‍රධාන නිවාඩු නිකේතන, හෝටල් සහ සංචාරක ආකර්ශණයෙන් යුත් ස්ථාන අලලා සකසනු ලැබූ සම්මානලාභී රූපවාහිනී විශේෂාංග වැඩසටහනක් වන Exclusive Resorts and Day Spas වැඩසටහනේ විශේෂාංගයක් සඳහා තෝරාගනු ලැබ ඇත. මෙම වැඩසටහන විකාශනය කරනු ලබන්නේ ඇමරිකාවේ Cox Media Network ආයතන විසිනි. එය ඉතා ඉක්මණින් ලොව වටා වෙනත් රූපවාහිනී නාලිකා ඔස්සේ විකාශනය කිරීමටද නියමිතයි. මෙම වැඩසටහනේ කීර්තිමත් සත්කාරක ඇලෙක්සැන්ඩර් ෂැම්බ්ලි නොබෝදා මෙම විශේෂාංග වැඩසටහන සකස් කිරීම සඳහා කොළඹට පැමිණ හමීඩියා ආයතන ප‍්‍රධානීන් හමුවිය. මෙහිදී අදහස් දැක්වූ ඔහු\" මගේ අදහස හමීඩියා ආයතනය විලාසිතා ලෝකයේ හොඳම මැහුම්කරුවකු වන බවයි. ඔවුන්ගේ ඇඳුම් වල තත්වය සහ ඒවා සකස් කරන උසස් වෘත්තීය තත්වය පිළිබඳව මා මහත් සේ සතුටට පත්වෙනවා. මෙම වැඩසටහනෙන් ප‍්‍රධාන වශයෙන් නිවාඩු නිකේතන හෝටල් සහ සංචාරක ආකර්ෂණීය ස්ථාන කෙරෙහි අවධානය යොමු කළත් එහි කොටසක් වශයෙන් ශී‍්‍ර ලංකාවේ හමීඩියා ආයතනය ඇතුළත් කිරීම සහ එම ආයතනය මෙම ක්ෂේත‍්‍රයේ කලාපයේ හොඳම ආයතනයක් ලෙස ප‍්‍රවර්ධනය කිරීම සුදුසු බව මට හිතුණා..\" \"අන්තර්ජාතික මෝස්තර නිරූපණ ශිල්පියෙකු වූ මා විලාසිතා සහ රූපලාවන්‍ය ව්‍යාපාරික කටයුතු වල වසර 25 ක් මුළුල්ලේ නිරතව සිටි පුද්ගලයෙක්. හමීඩියා ආයතනයේ නිර්මාණශීලී මෝස්තර සැකසුම් කෙරෙහි මා තුළ පවතින්නේ මහත් සොම්නසක්. එම ආයතනයේ ඇඳුම් අන්තර් ජාතික මට්ටමේ නිෂ්පාදන වශයෙන් සඳහන් කරන්න පුළුවන්. ඒ නිසා දැඩි තරඟකාරිත්වයකින් යුත් අන්තර් ජාතික වෙළඳපොළට පිවිස ඉතා හොඳින් ස්වකීය ව්‍යාපාරික කටයුතුවල නිරතවීමෙන් වැළකී සිටීමට හමීඩියා ආයතනට කිසිම හේතුවක් නැහැ.\" ෂැම්බ්ලි පැවසීය. මෙම වැඩසටහන පසුගිය වසර 6 මුළුල්ලේ නිෂ්පාදනය කෙරෙමින් පවතින්නක්. වැඩසටහන් මාලාවක් මේ යටතේ නිෂ්පාදනය කර විකාශනය කර තිබෙනවා. වැඩසටහන් නිෂ්පාදනය සඳහා තෝරාගත් වඩාත් ජනපි‍්‍රය රටවල් අතරින් මාලදිවයින, ඩුබායි. හොං කොං, වියට්නාමය, ඔස්ටේ‍්‍රලියාව, තායිලන්තය සහ සිංගප්පූරුව ගැන සඳහන් කළ හැකියි. මෙම වැඩසටහන වැඩියෙන්ම නරඹන බව වාර්තාවෙන්නේ ඇමෙරිකාවේ, ඔස්ටේ‍්‍රලියාවේ සහ යුරෝපයේ පේ‍්‍රක්ෂකයින්. එය වෙබ් අඩවි මගින් විසුරුවා හැරීම නිසා රටවල් 35 ක පමණ පේ‍්‍රක්ෂකයෝ පිරිසක් නරඹති.", "URL": "https://sinhala.adaderana.lk/news.php?nid=14604", "Category": null, "Parent URL": null}