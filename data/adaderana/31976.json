{"Source": "Adaderana", "Timestamp": "February 27, 2013 06:57 pm", "Headline": "රටට එරෙහි බලවේගවලට වගකිව යුත්තේ ආණ්ඩුවයි", "News Content": "අන්තර්ජාතිකව ශ්‍රී ලංකාව ඉහළ තලයකට එසවීමට තිබූ අවස්ථා වත්මන් ආණ්ඩුව නොසලකා හැරි බව එක්සත් ජාතික පක්ෂ පාර්ලිමේන්තු මන්ත්‍රී කරු ජයසූරිය මහතා පවසයි. මේ රටේ ඉපදුන, මේ රටට ආදරය කරන පුද්ගලයින් ලෙස රටට එල්ල වන චෝදනාවලට විරුද්ධ බවද ඔහු පැවසුවේය. කෙසේ වෙතත් මේ සිද්ධීන් ඇති වන්නේ රජය අනුගමනය කළ දැඩි ප්‍රතිපත්තී නිසා බවද ඔහු පෙන්වා දුන්නේය. මේ හේතුවෙන් සමස්ත රටටම අභාග්‍ය සම්පන්න තත්ත්වයක් උද්ගත වී ඇති බව අද ‍(27) කොළඹදී පැවති මාධ්‍ය හමුවකට එක් වෙමින් මන්ත්‍රීවරයා සදහන් කළේය.", "URL": "https://sinhala.adaderana.lk/news.php?nid=31976", "Category": null, "Parent URL": null}