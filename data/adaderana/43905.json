{"Source": "Adaderana", "Timestamp": "June 12, 2014 06:46 am", "Headline": "පොසොන් පොහොය නිමිත්තෙන් දෙරණාභිවන්දනා ඇරඹෙයි", "News Content": "පොසොන් පුර පසොළොස්වක පොහෝ දිනය අදයි. මිහිදු මහරහතන් වහන්සේ අතුළු පිරිස ලක්දිව මිහින්තලයට වැඩම කොට බුදුසසුන ව්‍යාප්ත කිරීමට මුල් වුයේ අද වැනි පොහෝ දිනකදීය. මහින්දාගමනයෙන් පසු ලක්දිවට බුදු සසුන මෙන්ම ගෘහ නිර්මාණ ශිල්පය, අක්ෂර ,මූර්ති ,කලා ශිල්පය, දේශීය වෛද්‍ය ශිල්පය, අධාපනය, සෞඛ්‍ය ,කරුණාව, දයාව වැනි සියළු දේ දායාද විය. මිහිදු හිමියන් අනුස්මරණය කිරීම පොසොන් පොහොය දිනයේ සියළු බෞද්ධයන්ගේ යුතුකමක් හා වගකීමක් වේ. පොසොන් පොහොය නිමිත්තෙන් දිවයිනේ සියළු විහාරස්ථානවල අද දිනය පුරා විවිධ ආගමික වැඩ සටහන් සංවිධානය කර තිබේ. මේ අතර ‘දෙරණාභිවන්දනා පොසොන් නමස්කාරය‘ අනුරාධපුර රුවන්වැලි සෑය රදුන් අභියස දී දවස පුරා පැවැත්වෙයි. පෙරවරු 05 සිට ආරම්භ වූ දෙරණාභිවන්දනා පොසොන් නමස්කාරය සජීවීව ටීවි දෙරණ ඔස්සේ විකාෂය කිරීමට නියමිතය. එෆ් .එම් දෙරණ ඔස්සේ ද දෙරණාභිවන්දනා ආගමික වැඩසටහන් වලට ඔබට සවන්දිය හැකිය.", "URL": "https://sinhala.adaderana.lk/news.php?nid=43905", "Category": null, "Parent URL": null}