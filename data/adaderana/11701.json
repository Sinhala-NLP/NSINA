{"Source": "Adaderana", "Timestamp": "October 24, 2010 11:54 am", "Headline": "හොරෙන් විදුලිය ගත්තු 91 ක් මාට්ටු", "News Content": "අම්පාර අක්කරෙයිපත්තුව පොලිස් බල ප්‍රදේශයේ අනවසරෙන් ලෙස විදුලිය ලබාගත් පුද්ගලයින් 91 දෙනෙකු අත්අඩංගුවට ගෙන තිබේ. කොළඹින් ගිය ලංකා විදුලි බල මණ්ඩලයේ විශේෂ නියෝජිතයින් පිරිසක් සහ අක්කරෙයිපත්තුව පොලීසිය එක්ව කළ වැටලීමකදී මෙම පිරිස අත්අඩංගුවට ගෙන ඇති බව අද දෙරණ වාර්තාකරු සඳහන් කරයි. අද අලුයම 4.00 ට පමණ මෙම වැටලීම සිදුකර ඇති අතර ආලෙඩ්වෙම්බු,කොලාවිල්,අට්ටාලචෙනෛයි යන ප්‍රදේශ වලින් මෙම පිරිස් අත්අඩංගුවට ගෙන තිබේ. අක්කරෙයිපත්තු පොලීසිය වැඩිදුර පරීක්ෂණ පවත්වන අතර සැකකරුවන් අද අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=11701", "Category": null, "Parent URL": null}