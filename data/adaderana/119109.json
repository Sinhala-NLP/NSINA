{"Source": "Adaderana", "Timestamp": "September 14, 2019 07:34 pm", "Headline": "අපිට තියෙනවා ජාතික වැඩපිළිවෙලක්-ඥානසාර හිමි", "News Content": "පක්ෂ, පාට, ලාංඡන අතහැර ජාතිය වෙනුවෙන් එක්වන ලෙස බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් සියලු ජනතාවගෙන් ඉල්ලා සිටියි. අද නුගේගොඩ ප්‍රෙද්ශයේ පැවති සමුළුවකට එක්වෙමින් උන්වහන්සේ මේ බව පැවසුවේය. 'දැයම එක රොදකට' යන්න තේමා කරගත් බොදුබල සේනා සංවිධානයේ තරුණ සමුළුව අද පස්වරුවේ නුගේගොඩ ආනන්ද සමරකෝන් එළිමහන් රංග පීඨයේදී පැවැත්වුණි. එහිදී වැඩිදුරටත් අදහස් දක්විමන් උන්වහන්සේ ප්‍රකාශ කළේ භික්ෂුන් වහන්සේලාගේ වගකීම පවතින පක්ෂ වලට නායකයින් සෙවීම නොව රට ගොඩනැඟිය හැකි ජාතික නායකයෙක් ගොඩනැගීම බවයි. පරම්පරාවෙන් පරම්පරාවට යන පවුල් පාලනය නතර කළ යුතු බවත් හැකියාවට තැන දෙන පරපුරක් තැනිය යුතු බවත් උන්වහන්සේ පැවසීය. බොදු බල සේනාවට ඇත්තේ ජාතික වැඩ පිළිවෙලක් බවත් වඩාම හොඳ අපේක්ෂකයා සොයා බලා පක්ෂය ලාංඡනය අතහැර දමන ලෙස පවසන බවත් එම නායකයාව ඔසවා තැබීමට කටයුතු කරන බවත් උන්වහන්සේ වැඩිදුරටත් පැවසීය.", "URL": "https://sinhala.adaderana.lk/news.php?nid=119109", "Category": null, "Parent URL": null}