{"Source": "Adaderana", "Timestamp": "April 22, 2014 12:47 pm", "Headline": "සුනිල් විජේරත්න බස්නාහිර සභාපති ධූරයට ", "News Content": "බස්නාහිර පළාත් සභාවේ සභාපති ධූරය සඳහා එ.ජ.නි.ස සුනිල් විජේරත්න මහතා පත් වී තිබේ. අද(22) පැවති පළමු පලාත් සභා රැස්වීමේදී සභාපතිවරයා තෝරා පත් කර ගැනීම සඳහා විපක්ෂයෙන් ජෝර්ජ් පෙරේරා මහතාගේ නම යෝජනා වී තිබුණි. එහිදී ජෝර්ජ පෙරේරා මහතාට ඡන්ද 37ක් ලැබී ඇති අතර සුනිල් විජේරත්න මහතාට ඡන්ද 60ක් ලැබී තිබේ. අදාළ ඡන්ද විමසීමේදී ඡන්ද 6ක් ප්‍රතික්ෂේප වී ඇති අතර වැඩි ඡන්ද 23න් සුනිල් විජේරත්න මහතා බස්නාහිර පළාත් සභාවේ නව සභාපතිවරය‍ා ලෙස ‍‍‍පත් වී තිබේ. බස්නාහිර පළාත් සභාවේ මංගල සැසිවාරය බත්තරමුල්ල ප්‍රදේශයේ පිහිටි පළාත් සභා කාර්යාලයේ දී අද(22) උදෑසන 10.30ට පමණ ආරම්භ වුණි. ඉන් අනතුරුව මෙම පත්කිරීම් සිදුවු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=42711", "Category": null, "Parent URL": null}