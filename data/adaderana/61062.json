{"Source": "Adaderana", "Timestamp": "June 14, 2016 08:15 am", "Headline": "7ත් හැවිරිදි දරුවා මරුට", "News Content": "වැල්ලවාය ඇතිලිවැව, තෝරආර වැවේ දියේ ගිළීමෙන් දරුවෙකු මියගොස් තිබේ.අදාළ දරුවා සිය ඥාති සහෝදරියක සමග වැවේ දියනෑමට ගිය අවස්ථාවේ ඔවුන් දෙදෙනා දියේ ගිළී ඇති බව වාර්තා වෙයි.එහිදී ප්‍රදේශවාසීන් විසින් ඔවුන් බේරාගෙන දෙහිගස් හංදිය රෝහලට ඇතුළත් කිරීමෙන් අනතුරුව දරුවා මියගොස් තිබේ. මියගොස් ඇත්තේ ඇතිලිවැව ප්‍රදේශයේ පදිංචිව සිටි 7 හැවිරිදි දරුවෙකි.දියේ ගිළීමට ලක් වු ගැහැණු දරුවා ද වැඩිදුර ප්‍රතිකාර සඳහා බදුල්ල රෝහල වෙත මාරු කර යවා තිබේ.වැල්ලවාය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61062", "Category": null, "Parent URL": null}