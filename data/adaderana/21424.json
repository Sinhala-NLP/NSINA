{"Source": "Adaderana", "Timestamp": "January 16, 2012 04:15 pm", "Headline": "ඈෂ්ලිගේ පත්වීමට වෛද්‍ය නිලධාරීන්ගේ විරෝධය", "News Content": "වෛද්‍ය ඈෂ්ලි හේරත් මහතා ශ්‍රී ලංකා වෛද්‍ය සභාවට පත්කිරීමට ගෙන ඇති තීරණයට රජයේ වෛද්‍ය නිලධාරීන්ගේ සංගමය විරෝධය පළ කරයි. මීට පෙර අදාළ වෛද්‍යවරයා විසින් පෞද්ගලික වෛද්‍ය විද්‍යාලයක් ආරම්භ කිරීම සම්බන්ධයෙන් විරෝධතාවට ලක් වූ අයෙකු බව එම සංගමයේ උපලේකම් වෛද්‍ය උපුල් ගුණසේකර මහතා කියා සිටියේය. සෞඛ්‍ය අමාත්‍යාංශ‍ය ගෙන ඇති අදාළ තීරණය සම්බන්ධයෙන් ගත යුතු ක්‍රියාමාර්ග පිළිබඳ කඩිනම් ක්‍රියාමාර්ගයක් ගැනීමට හෙට(17) දිනයේ සංගමයේ විධායක සභාව රැස්වන බව උපුල් ගුණසේකර මහතා කියා සඳහන් කළේය.", "URL": "https://sinhala.adaderana.lk/news.php?nid=21424", "Category": null, "Parent URL": null}