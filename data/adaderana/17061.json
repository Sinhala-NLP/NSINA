{"Source": "Adaderana", "Timestamp": "June 28, 2011 02:47 pm", "Headline": "පුදුකුඩුඉරිප්පුවේ පවුල් 285 ක් යළි පදිංචියට", "News Content": "යුධ ගැටුම් ‍හේතුවෙන් අවතැන්ව සිටි පුදුකුඩුඉරිප්පු , වල්ලිපුරම් ප්‍රදේශයේ ජනතාව යළි පදිංචි කරවා තිබේ. අද පෙරවරුවේ පවුල් 285කට අයත් පුද්ගලයන් 917 දෙනෙකු සිය ගම්බිම්වල පදිංචියට යොමුකර ඇති බව අද දෙරණ වාර්තාකරු සඳහන් කරයි. මුලතිව් ආරක්ෂක සේනා ආඥාපතිවරයාගේ මෙහෙය වීම යටතේ මෙම නැවත පදිංචි කිරීමේ කටයුතු සිදුකෙරුණි. වව්නියාව සුබසාධක කඳවුරු තුළ මෙතෙක් රැඳී සිටි එම පිරිස් නැවත පදිංචි කරවීමේ දී ඔවුන්ගේ ජීවනෝපාය පවත්වාගෙන යාම සඳහා පහසුකම් සැලසීමට ද යුධ හමුදාව පියවර ගෙන තිබේ.", "URL": "https://sinhala.adaderana.lk/news.php?nid=17061", "Category": null, "Parent URL": null}