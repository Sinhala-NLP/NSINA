{"Source": "Adaderana", "Timestamp": "April 3, 2012 03:40 pm", "Headline": "අනුර ප්‍රනාන්දු පළාත් සභාවේ කාරක සභා තනතුරුවලින් ඉවත්වෙයි", "News Content": "එක්සත් ජනතා නිදහස් සන්ධානයේ මධ්‍යම පළාත් සභා මන්ත්‍රී අනුර ප්‍රනාන්දු මහතා පළාත් සභාවේ දැරූ කාරක සභා තනතුරුවලින් ඉවත් වී තිබේ. මන්ත්‍රීවරයා තනතුරු දැරූ කාරක සභා තුළින් අනාවරණය කර ගත් මධ්‍යම පළාත් සභාවේ විවිධ දූෂණ පිළිබඳ මෙතෙක් ක්‍රියාමාර්ග ‍නොගැනීම මීට හේතු වී ඇත. ඒ අනුව පළාත් සභාව රැස් වූ අද(03) දිනයේ අනුර ප්‍රනාන්දු මහතා විශේෂ ප්‍රකාශයක් කරමින් කාරක සභා තනතුරුවලින් ඉවත් වී තිබේ. පෙත්සම්කාරක සභාව, අවධි කාරක සභාව ඇතුළු කාරක සභා රැසක තමා කටයුතු කළ බව අනුර ප්‍රනාන්දු මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=23263", "Category": null, "Parent URL": null}