{"Source": "Adaderana", "Timestamp": "October 2, 2017 02:59 pm", "Headline": " දකුණු අධිවේගයේ වාහනයක් ගිනි ගනී", "News Content": "දක්ෂිණ අධිවේගී මාර්ගයේ කහතුඩුව හා කොට්ටාව අතර 4.2 කිලෝමීටර් කණුව ප්‍රදේශයේදී වාහනයක් ගිනි ගෙන තිබේ.ප්ලාස්ටික් භාණ්ඩ ප්‍රවාහනය කරමින් තිබූ කුඩා ප්‍රමාණයේ ලොරි රථයක් මෙලෙස ගිනිගෙන ඇති බව පොලීසිය පැවසුවේය.ගින්න හට ගත් අවස්ථාවේ ලොරි රථයේ ගමන් කර ඇත්තේ එහි රියදුරු පමණක් වන අතර ඔහු ගින්න හට ගැනීමත් සමඟ ඉන් ඉවත්ව තිබේ.ගින්නෙන් ලොරි රථය සම්පූර්ණයෙන්ම විනාශ වී ඇති බවත්, කාර්මික දෝෂයකින් ගින්න හටගෙන ඇති බවත් පොලීසිය පවසයි.", "URL": "https://sinhala.adaderana.lk/news.php?nid=78258", "Category": null, "Parent URL": null}