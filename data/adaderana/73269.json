{"Source": "Adaderana", "Timestamp": "May 18, 2017 10:01 am", "Headline": " සරසවි සිසුන් 8ක් හෙට තෙක් රිමාන්ඩ් ", "News Content": "අධිකරණ නියෝග නොතකමින් විරෝධතාවයේ නිරත වීම සහ පොදු දේපලවලට අලාභහානී සිදුකිරීම යන චෝදනා යටතේ අත්අඩංගුවට ගත් සරසවි සිසුන් අටදෙනා රක්ෂිත බන්ධනාගාර ගත කර තිබේ.කොළඹ ප්‍රධාන මහේස්ත්‍රාත් ලාල් බණ්ඩාර රණසිංහ මහතා වෙත ඉදිරිපත් කිරීමෙන් අනතුරුව ඔවුන් හෙට(19) දිනය දක්වා රක්ෂිත බන්ධනාගාර ගත කළ බව අද දෙරණ අධිකරණ වාර්තාකරු සඳහන් කළේය.රක්ෂිත බන්ධනාගාර ගත කළ පිරිස අතර භික්ෂු වහන්සේ නමක් ද වන බව සඳහන්ය.කොළඹදී ඊයේ(17) පැවති සයිටම් විරෝධී උද්ඝෝෂණය අතර තුර අධිකරණ නියෝග නොතකමින් විරෝධතාවයේ නිරත වීම සහ පොදු දේපලවලට අලාභහානී සිදුකිරීම යන චෝදනා යටතේ මොවුන් කුරුදුවත්ත පොලීසිය අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=73269", "Category": null, "Parent URL": null}