{"Source": "Adaderana", "Timestamp": "October 4, 2016 09:19 am", "Headline": "ධීවරයින් 8ක් අත්අඩංගුවට", "News Content": "චලෙයි ප්‍රදේශයට ඔබ්බෙන් වූ මුහුදු සීමාවේ නීති විරෝධී ලෙස මසුන් අල්ලීමේ නිරත වූ ධීවරයින් 8 දෙනෙකු නාවික හමුදාව විසින් අත්අඩංගුවට ගෙන තිබේ.පුපුරණ ද්‍රව්‍ය භාවිත කරමින්මසුන් මැරීමේ නිරත වූ මෙම ධීවරයින් පිරිස උතුරු නාවික විධානයට අයත්, නාවිකයන් පිරිසක් විසින් අත්අඩංගුවට ගෙන ඇති බව සඳහන්ය. එහිදී මත්ස්‍යයින් කිලෝග්‍රෑම් 1500 ක් සහ ඩිංගි යාත්‍රාවක් ද නාවික හමුදාව භාරයට ගෙන ඇත.අත්අඩංගුවට ගත් සැකකරුවන් සහ භාණ්ඩ ඉදිරි පරීක්ෂණ කටයුතු සඳහා මුලතිව් සහකාර ධීවර පරීක්ෂක කාර්යාලය වෙත භාරදීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=64707", "Category": null, "Parent URL": null}