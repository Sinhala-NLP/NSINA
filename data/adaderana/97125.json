{"Source": "Adaderana", "Timestamp": "October 3, 2018 05:29 pm", "Headline": "මළ මිනියටත් අයිතිවාසිකම් කියන මිනිස්සු", "News Content": "ගාල්ල බද්දේගම උනන්විටිය පැඟිරිදූව වත්තේ පදිංචිව සිටි නැසී ගිය මවකගේ මෘත දේහය අවසන් කටයුතු කිරීම සඳහා තමන්ට ලබා දෙන ලෙස දෙදෙනෙකු විසින් ඉල්ලා සිටීම නිසා දේහය තැන්පත් කර තිබූ උනන්විටිය ප්‍රදේශයේ නිවසේ අද(03) නොසන්සුන් තත්ත්වයක් ඇතිව තිබේ. මියගිය තෙලිකඩ ගමගේ ලලිතා චාලට් නැමති වයස අවුරුදු 71 ක් වු අයගේ පුතා සහ ඥාති දියණියක මෙසේ දේහය ලබා දෙන ලෙස ඉල්ලා සිටියහ. කෙසේ නමුත් දීර්ඝ වේලාවකට පසු පුතා විසින් ඥාති සහෝදරියට තව ද මෙහිදී බද්දේගම වැඩබලන මහේස්ත්‍රාත් වීරසිරි ඩයස් මහතා කියා සිටියේ, මෙම මරණය සැක සහිත බවට පුතා පවසන නිසා විශේෂ පරීක්ෂණ කටයුතු සඳහා සිරුර කරාපිටිය රෝහලට යොමු කරවන ලෙසයි. ඒ අනුව පොලිස් ආරක්ෂාව මත සිරුර කරාපිටිය රෝහලට රැගෙන යන ලදී. කෙසේ වෙතත් ඥාති දියණියගේ ලොකු අම්මා වන මිය ගිය කාන්තාව ජීවත්ව සිටිය දී බලා ගනු ලැබුවේ, ඇය විසින් නිසා බැවින් දේහයේ අවසන් කටයුතු ඉල්ලා සිටිය ද එයට අවසර හිමි වුයේ නැත. මිය ගිය දේහය මධ්‍යයේ ඇති වු තත්ත්වය මත අවසන් කටයුතු රජයේ අනුග්‍රහයෙන් සිදු කරනු ලබන බව ද වැඩබලන මහේස්ත්‍රාත්වරයා විසින් පැවසීය.", "URL": "https://sinhala.adaderana.lk/news.php?nid=97125", "Category": null, "Parent URL": null}