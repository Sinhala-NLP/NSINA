{"Source": "Adaderana", "Timestamp": "March 2, 2017 10:38 am", "Headline": "කර්මාන්ත ශාලාවක ගින්නක්-3ක් මරු දකියි", "News Content": "ඔස්ට්‍රේලියාවේ මෙල්බන් නුවර අතහැර දැමුණු කර්මාන්තශාලාවක ඇති වූ ගින්නකින් පුද්ගලයින් තිදෙනෙකු මියගොස් තිබේ.ගිනි ගැනීමෙන් කාන්තාවක ඇතුළු තිදෙනෙකු මියගොස් ඇති බව විදෙස් මාධ්‍ය වාර්තා කරයි.පිපිරීමක් ද සමඟ ගින්න හටගෙන ඇති අතර ගිනි නිවන කණ්ඩායම් විසින් විනාඩි 40ක පමණ කාලයක් තුළ ගින්න මැඩපැවැත්වීමට කටයුතු කර තිබේ.නිවාස අහිමි වූ පුද්ගලයින් වාසස්ථානයක් ලෙස අදාළ කර්මාන්ත ශාලාව භාවිතා කර ඇති බව විදෙස් මාධ්‍ය වාර්තා කරයි.ගින්නට හේතුව මෙතෙක් අනාවරණය වී නොමැති අතර ඒ පිළිබඳව විමර්ශන ආරම්භ කර ඇති බව එරට පොලීසිය පවසයි.", "URL": "https://sinhala.adaderana.lk/news.php?nid=70310", "Category": null, "Parent URL": null}