{"Source": "Adaderana", "Timestamp": "January 21, 2014 10:34 am", "Headline": "ආනන්ද සිසුවා රෝලට බිලි ", "News Content": "කොළඹ ආනන්ද විද්‍යාලයේ 4 වසරේ සිසුවෙකු එම විද්‍යාල ක්‍රීඩාංගණයේ තණතිල්ල සැකසීම සඳහා යොදාගත් රෝලක වැදී බිත්තියකට සිරවී මියගොස් ඇති බව පොලීසිය පවසයි. මෙම රෝල යාන්ත්‍රික නොවන අතින් තල්ලු කිරීම සඳහා යොදා ගැනෙන එකක් බවදපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කරයි. තවත් සිසුන් කිහිපදෙනෙකු සමඟ ක්‍රීඩා කරමින් සිටියදී මෙම සිසුවා අනතුරට ලක්ව ඇත. අනතුරට ලක්වු සිසුවා ප්‍රතිකාර සඳහා කොළඹ රිජ්වේ ආර්යා රෝහල වෙත රැගෙන ගිය ද ඒ වන විටත් ඔහු ජීවිතක්ෂයට පත්ව ඇති බව සඳහන්ය. ජීවිතක්ෂයට පත්ව ඇත්තේ එම පාසලේ ඉගෙනුම ලැබු කඩුවෙල ප්‍රදේශයේ පදිංචිව සිටි වයස අවුරුදු නවයක සිසුවෙකි. සිද්ධිය සම්බන්ධයෙන් මරදාන පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=40519", "Category": null, "Parent URL": null}