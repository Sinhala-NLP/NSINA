{"Source": "Adaderana", "Timestamp": "February 28, 2016 04:40 pm", "Headline": "පොලිසියේ උසස්වීම් තාවකාලිකව අත්හිටුවයි! ", "News Content": "පොලිස් නිලධාරීන්ගේ උසස්වීම් තාවකාලිකව අත්හිටුවීමට පොලිස් කොමිසම තීරණය කර තිබේ.එහි ලේකම් ආරියදාස කුරේ මහතා සඳහන් කළේ උසස්විම් ලබාදීමේ නව ක්‍රමවේදයක් සකස් කිරීමට තීරණය කර ඇති බැවින් මෙම පියවර ගත් බවයි.උසස්වීම් ලබාදීම සඳහා පවතින ක්‍රමවේදයේ අඩුපාඩු නිවැරදි කර මෙම නව ක්‍රමවේදයක් සකස් කිරීමට කොමිසමේ අවධානය යොමුව ඇති බව ඔහු කියා සිටී.ඒ අනුව එම ක්‍රමවේදය සකස් කිරීම සඳහා කමිටුවක් පත් කිරීමට ද පසුගියදා පොලිස් කොමිසමේ රැස්වු අවස්ථාවේ දී තීරණය කර තිබේ.අදාළ කමිටුවේ සාමාජිකයන් පත්කිරීම ඉදිරි සතියේ දී සිදුකරන බව පොලිස් කොමිසමේ ලේකම් ආරියදාස කුරේ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=57692", "Category": null, "Parent URL": null}