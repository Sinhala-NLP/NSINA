{"Source": "Adaderana", "Timestamp": "April 22, 2017 03:22 pm", "Headline": "අමාත්‍යංශ සහ දෙපාර්තමේන්තු ගැන සමීක්ෂණයක් ", "News Content": "රාජ්‍ය ආයතන තුළ අකාර්යක්ෂමතාවය සෘණාත්මකව බිද වැටී ඇති අමාත්‍යංශ සහ දෙපාර්තමේන්තු සම්බන්ධයෙන් රාජ්‍ය, පළාත් රාජ්‍ය, රජයේ වෘත්තිය සමිති සම්මේලනය සමීක්ෂණයක් සිදු කර තිබේ.එම සමීක්ෂණයට අනුව රාජ්‍ය ආයතනතුළ කාර්යක්ෂමතාව සියයට 74කින් අඩු වී ඇති බව එම සම්මේලනයේ ප්‍රධාන ලේකම් අජිත් කේ. තිලකරත්න මහතා සඳහන් කළේය.මෙරට රාජ්‍ය ආයතන සම්බන්ධයෙන් සෑහිමකට පත්විය හැක්කේ සියයට 21කට ආසන්න සංඛ්‍යාවක් බව එම සමීක්ෂණයෙන් හෙළිවී තිබේ.රාජ්‍ය ආයතන තුළින් සියයට 05ක පමණ ප්‍රමාණයක් සැලකිය යුතු මට්ටමක කාර්යක්ෂමතාවයෙන් යුත්ත බව අජිත් කේ. තිලකරත්න මහතා කියා සිටියේය.රජයේ වෘත්තිය සමිති සම්මේලනය මඟින් සිදු කරනු ලැබූ මෙම සමීක්ෂණ වාර්තාව ජනාධිපති මෛත්‍රිපාල සිරිසේන මහතා වෙත ලබාදීමට නියමිතය.", "URL": "https://sinhala.adaderana.lk/news.php?nid=72357", "Category": null, "Parent URL": null}