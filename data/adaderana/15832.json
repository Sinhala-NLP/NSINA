{"Source": "Adaderana", "Timestamp": "May 2, 2011 11:06 am", "Headline": "ලක්ෂපාන වාන් දොරටු 2 ක් විවෘතයි -අවධානයෙන් සිටින්න", "News Content": "ලක්ෂපාන ජලාශයේ වාන් දොරටු දෙකක් අඟල් තුන බැගින් අද(02) පෙරවරුවේ විවෘත කර තිබේ. මධ්‍යම කඳුකරයට ඇද හැලෙන අධික වර්ෂාපතනයත් සමඟ මෙම පියවර ගත් බව නුවරඑළිය ආපදා කළමනාකරණ මධ්‍යස්ථානය සඳහන් කරනු ලැබීය. ලක්ෂපාන ජලාශයේ වාන් දොරටු දෙකක් විවෘත කර ඇති හෙයින් කැලණි ග‍ඟේ ජල මට්ටම තරමක් ඉහළ යා හැකි බව ආපදා කළමනාකරණ මධ්‍යස්ථානය පවසයි. මේ හේතුවෙන් ගඟ දෙපස සිටින ජනතාව අවධානයෙන් සිටිය යුතු බව එම මධ්‍යස්ථානය වැඩිදුරටත් පෙන්වා දෙනු ලැබීය. මේ අතර කැණියන් ජලාශයේ ද වාන් දොරටු දෙකක් අඟල් තුන බැගින් විවෘත කර ඇති බව සඳහන්ය.", "URL": "https://sinhala.adaderana.lk/news.php?nid=15832", "Category": null, "Parent URL": null}