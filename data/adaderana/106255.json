{"Source": "Adaderana", "Timestamp": "March 18, 2019 08:47 am", "Headline": "සැකකරුවෙකු අත්අඩංගුවට ගන්න යද්දී පොලිස් නිලධාරියාට පිහි පහරක්", "News Content": "ජීව අත්බෝම්බයක් සමඟ පුද්ගලයෙකු ගොකරැල්ල පොලිස් වසමේ දී අත්අඩංගුවට පත්ව තිබේ. ඊයේ(17) දහවල් මෙම අත්අඩංගුවට ගැනීම සිදු කර ඇත. ගොකරැල්ල පොලිස් වසමේ බක්මීගොල්ල ප්‍රදේශයේ දී ගොකරැල්ල පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදු කර තිබේ. එහිදී සැකකරු සතුව තිබී ගංජා ග්‍රෑම් 230 යි මිලිග්‍රෑම් 600 ක් ද අත්අඩංගුවට ගෙන ඇත. සැකකරු අත්අඩංගුවට ගැනීමට යෑමේ දී ඔහු පොලිස් නිලධාරීන්ගේ රාජකාරියට බාධා කර එක් නිලධාරියෙකුට පිහියකින් ඇන තුවාල සිදු කර ඇතැයි පොලිස් මාධ්‍ය ප්‍රකාශක කාර්යාලය පවසයි. එහිදී පොලිස් නිලධාරීන් සැකකරු පරීක්ෂා කර ඇති අතර, ඔහු ළඟ තිබී විදෙස් රටක නිෂ්පාදිත ජීව අත්බෝම්බයක් ද සොයා ගෙන තිබේ. අත්අඩංගුවට පත් සැකකරු වයස අවුරදු 22 ක් වු බක්මීගොල්ල, ඉබ්බාගමුව ප්‍රදේශයේ පදිංචි මුස්ලිම් ජාතික තරුණයෙකි. තුවාල ලැබු පොලිස් නිලධාරියා කුරුණෑගල රෝහලට ඇත. සැකකරු අද(18) කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ගොකරැල්ල පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106255", "Category": null, "Parent URL": null}